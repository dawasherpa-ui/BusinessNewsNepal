{
  "date": "2025-03-30T01:32:27.219Z",
  "news": [
    {
      "slug": "149033",
      "title": "‘लगानीमैत्री वातावरणका लागि सामूहिक प्रयास’",
      "timestamp": 1743292800000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्रप्रसाद ढकालले देशमा लगानीमैत्री वातावरण निर्माण गर्न सबैको प्रयास आवश्यक भएको बताउनुभएको छ ।",
      "longContent": "मकवानपुर समाचारदातामकवानपुर, चैत १७ गते । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले देशमा लगानीमैत्री वातावरण निर्माण गर्न सबैको प्रयास आवश्यक भएको बताउनुभएको छ । महासङ्घका अध्यक्ष ढकालसहित महासङ्घका उपाध्यक्षहरू तथा कार्यकारिणी सदस्यहरू, जिल्ला नगर उद्योग वाणिज्य सङ्घका अध्यक्षलगायतको टोलीसँग शनिबार हेटौँडामा मकवानपुर उद्योग वाणिज्य सङ्घको आयोजनामा भएको छलफल कार्यक्रममा उहाँले यस्तो बताउनुभएको हो । उहाँले लगानीको वातावरण निर्माण र रोजगारीको अवसर सिर्जनामा सबै पक्षको साथ सहयोग र समन्वय आवश्यक भएको भन्दै जिल्ला/नगर उद्योग वाणिज्य सङ्घहरूले पठाउने बजेटसम्बन्धी सुझावहरूलाई नेपाल सरकारको आगामी आवको बजेट निर्माणको क्रममा प्रस्ताव र कार्यान्वयनको लागि पहल गर्ने बताउनुभयो । उद्योग व्यवसायीका समस्या नीतिगत रूपमा समाधान गर्न महासङ्घले पहल गरिएको उहाँको भनाइ थियो । कार्यक्रममा मकवानपुर उद्योग वाणिज्य सङ्घका अध्यक्ष प्रमोदसिंह रानाभाटले जिल्लाका उद्योगी/व्यवसायीका समस्याबारेमा जानकारी गराउनुभएको थियो । थाहानगर उद्योग वाणिज्य सङ्घका अध्यक्ष पुरुषोत्तम ढकालले उद्योग व्यवसाय क्षेत्रमा रहेका समस्या समाधानमा महासङ्घबाट पहल र प्रयास हुनुपर्ने भन्दै थाहा नगरमा कृषिजन्य उद्योग स्थापनामा जोड दिनुभयो ।  कार्यक्रममा सिन्धुली उद्योग वाणिज्य सङ्घका नवनिर्वाचित अध्यक्ष अर्जुनकुमार श्रेष्ठलगायतका पदाधिकारीलाई सम्मान गरिएको थियो ।",
      "link": "https://gorkhapatraonline.com/news/149033",
      "image": "https://gorkhapatraonline.com/storage/media/262742/conversions/MCCI-News-Photo@-Hetauda-original-thumb.jpg"
    },
    {
      "slug": "149032",
      "title": "शीतभण्डारले किसानलाई लाभ",
      "timestamp": 1743292800000,
      "source": "gp",
      "content": "आफूले उत्पादन गरेको आलु वालिङमा सञ्चालनमा आएको शीतभण्डारमा राख्न पाएकाले वालिङ नगरपालिका–६ का कृषक शोभाकान्त पाण्डे उत्साहित हुनुहुन्छ ।",
      "longContent": "वालिङ समाचारदाता वालिङ, चैत १७ गते ।  आफूले उत्पादन गरेको आलु वालिङमा सञ्चालनमा आएको शीतभण्डारमा राख्न पाएकाले वालिङ नगरपालिका–६ का कृषक शोभाकान्त पाण्डे उत्साहित हुनुहुन्छ । उमेरले ७० काटिसक्नुभएका कृषक पाण्डे निरन्तर कृषि कर्ममा हुनुहुन्छ । उत्पादन गरेकोमध्ये दुई हजार किलो आलु बिउका रूपमा प्रयोग गर्न शीतभण्डारमा राखेको उहाँले जानकारी दिनुभयो । वालिङको त्रियासी कृषि उपज तथा बजार व्यवस्थापन सहकारी संस्थाले सञ्चालनमा ल्याएको शीतभण्डारमा ३३० जना कृषकले आलु भण्डारण गरेका छन् । वालिङ–५ का कृषक हुमनाथ लामिछानेले तीन हजार पाँच सय किलो आलु भण्डारण गर्नुभएको सहकारीका व्यवस्थापक युवराज रेग्मीले जानकारी दिनुभयो । लामिछाने सबैभन्दा धेरै आलु भण्डारण गर्ने किसान हुनुहुन्छ । एक हप्ताभित्र आलु भण्डारणका लागि ल्याउन सूचना गरिएको पहिलो दिनमा नै क्षमताभन्दा धेरै आलु आएको व्यवस्थापक रेग्मीले बताउनुभयो । उहाँका अनुसार शीतभण्डारमा ४५ टन अर्थात् चार हजार पाँच सय किलो आलु भण्डारण गरिएको छ । शीत भण्डारको क्षमता ५२ टनको भए पनि केही कम आलु राखिएको उहाँले बताउनुभयो ।  वालिङको शीतभण्डारमा आलु राख्न नपाएका किसानलाई जिल्लाका अन्य शीतभण्डारमा राख्ने व्यवस्था मिलाइएको व्यवस्थापक रेग्मीले बताउनुभयो । उहाँले भन्नुभयो, “यसका लागि सहजीकरणको काम भइरहेको छ ।”सहकारीले आफ्ना सदस्यहरूका लागि एक बोरा अर्थात् ५० किलो आलु भण्डारण गरेबापत चार सय रुपियाँ लिने गरेको छ भने सदस्य नरहेका कृषकहरूका लागि ४४० रुपियाँ निर्धारण गरिएको सहकारी संस्थाका अध्यक्ष अर्जुनप्रकाश अर्यालले बताउनुभयो । किसानले उत्पादन गरेको आलुलाई न्यूनतम शुल्कमा राख्ने व्यवस्था मिलाइएको उहाँले जानकारी दिनुभयो । यो रकमबाट बिजुली, आलुको बोरा फर्काउनेलगायतका काममा खर्च गरिने उहाँको भनाइ छ ।प्रतिमहिना बिजुलीको बिल मात्रै ३५ देखि ४० हजारसम्म आउने गरेको अध्यक्ष अर्यालले बताउनुभयो । कृषकलाई सहजता गराउँदा संस्थाको सञ्चालन खर्चसमेत नउठेको उहाँको गुनासो छ । आठ महिना अर्थात् आगामी २०८२ कात्तिकसम्म आलु भण्डारण गर्नुपर्दा खर्च धान्नै समस्या भएको उहाँले बताउनुभयो । किसानको हितमा काम गरिरहेका सहकारीलाई छुट्टै सहयोग गर्नुपर्नेमा उहाँले जोड दिनुभयो । केही समयअगाडिसम्म आलु भण्डारणका लागि भैरहवा जानुपर्ने बाध्यता रहेको भन्दै सहकारीले काम सुरु गरेपछि आफ्नै ठाउँमा आलु भण्डारण गर्ने अवसर किसानले पाएका छन् । सबै सहकारी संस्थालाई एकै रूपमा हेरिँदा किसानको हकहित र उत्पादनको बजारीकरण गर्दै आएका सहकारीलाई समस्या परेको अध्यक्ष अर्यालले गुनासो गर्नुभयो । उहाँले भन्नुभयो, “हाम्रा जस्ता उत्पादन र बजारीकरणमा काम गर्दै आएका सहकारी समस्यामा परेका छन् ।” देशको आर्थिक विकास र उत्पादन बढाउन यस्ता सहकारीलाई विशेष अनुदान दिनुपर्नेमा उहाँको जोड छ । शीतभण्डारमा राखिएको आलुमध्ये अधिकांश बिउ आलु रहेको छ भने केही खानका लागि प्रयोग हुने आलुसमेत रहेको सहकारी संस्थाले जनाएको छ ।",
      "link": "https://gorkhapatraonline.com/news/149032",
      "image": "https://gorkhapatraonline.com/storage/media/262741/conversions/Waling-Shit-bhandar-aalu-krisha-(2)-original-thumb.jpg"
    },
    {
      "slug": "149031",
      "title": "भारतीय तरकारीले किसान चिन्तित",
      "timestamp": 1743292800000,
      "source": "gp",
      "content": "उत्पादनले मूल्य नपाउँदा तरकारी किसान चिन्तित भएका छन् । यसअघि १० रुपियाँ किलोमा काउली बिक्री गरेका किसान गोलभेँडा पाँच रुपियाँमा बिक्री गर्नु परेपछि मर्माहत छन् । त्यसमाथि ग्राहक नपाउँदा समस्या थपिएको छ ।",
      "longContent": "रवीन्द्र उप्रेतीबर्दीबास, चैत १७ गते । उत्पादनले मूल्य नपाउँदा तरकारी किसान चिन्तित भएका छन् । यसअघि १० रुपियाँ किलोमा काउली बिक्री गरेका किसान गोलभेँडा पाँच रुपियाँमा बिक्री गर्नु परेपछि मर्माहत छन् । त्यसमाथि ग्राहक नपाउँदा समस्या थपिएको छ । चुरेडाँडादेखि २५० किलो टमाटर लिएर बर्दीबासको शनिबारे हाट आउनुभएका वडा नं ५ का कर्णबहादुर तामाङ ढुवानी भाडा पनि असुल भएपछि टमाटर फ्याक्ने अथवा खर्चेर फिर्ता लैजाने दोधारमा परेको बताउनुभयो । सबै तरकारी किसानको साझा समस्या हो यो । बर्दीबासमा अहिले तीन किसिमका मूल्यसहितका गोलभेँडा बिक्री भएको छ । कविता प्रतिक्यारेट (२५ केजी) चार सय, चिउरी तीन सय र इन्डो अमेरिकन गोलभेँडा क्यारेटको १५० रुपियाँ अर्थात् प्रतिकिलो पाँचदेखि छसम्म रुपियाँमा बिक्री भएको छ । ३० क्यारेट इन्डो अमेरिकन गोलभेँडा बिक्री नभएपछि मिथिला नगरपालिका–९ का अशोक महतोले ग्राहकले तोकेको मूल्यमै टमाटर उपलब्ध गराउनुपर्ने अवस्था आएको बताउनुभयो । बजार ठेकेदार महेश साहका अनुसार अहिले बर्दीबास हाटमा २५० देखि तीन सय क्यारेट (छदेखि आठ हजार किलो) गोलभेँडा आउँछ । उहाँले भन्नुभयो, “आपूर्ति बढे पनि कारोबार भने शून्य बराबर छ ।”कृषि ज्ञान केन्द्रका अनुसार महोत्तरीको दुई हजार छ सय हेक्टर क्षेत्रफलमा वार्षिक ३९ हजार मेट्रिक टन गोलभेँडा उत्पादन हुने गरको छ । यसको व्यावसायिक खेती बर्दीबासको उत्तरी भेगमा पर्ने ४, ५, १० र ११ नं वडामा हुँदै आएको छ । समय अनुसार मूल्यमा घटबढ हुने गरे पनि यतिसम्म सस्तिएको पहिलो पटक भएको टमाटर किसानको अनुभव छ । बर्दीबास–१०, खयरमाराका कृषक टेकबहादुर श्रेष्ठलाई गत दसैँतिर गोलभेँडा प्रतिकिलो ६० रुपियाँमा बेचेको सम्झना छ । यही गोलभेँडा खुद्रा व्यापारीले किलोको एक सयदेखि १२० रुपियाँसम्म बेचेका थिए । गत पुस, माघसम्म पनि प्रति क्यारेट हजारदेखि ११ सय रुपियाँसम्म बिक्री भएको गोलभेँडाको मूल्य यति न्यून हुनुको उत्तर कसैसँग छैन । स्थानीय कृषकका अनुसार अहिले बाहिरका व्यापारी आउन छाडेकाले निकासी प्रभावित हुँदा मूल्य झरेको हो । कृषि ज्ञान केन्द्रका बाली विकास अधिकृत मनिष पाल स्थानीय उत्पादनको मूल्य झार्ने अर्को प्रमुख कारणमा नेपाली बजारमा भारतीय तरकारीको अतिक्रमण पनि हो । यसको पुस्टी प्लान्ट क्वारेन्टाइनले पनि गरेको छ । स्वदेशी उत्पादन फालाफाल भएको बेला चालु आवको साउनदेखि पुस महिनासम्म क्वारेन्टाइन मूल्याङ्कन अनुसार ८६ लाख चार हजार ५५२ मूल्य बराबरका तीन लाख ५८ हजार किलो भारतीय गोलभेँडा आयात भएको थियो । क्वारेन्टाइन प्रमुख किशोर यादवका अनुसार सोही अवधिमा दुई करोड ४८ लाख ५४ हजार मूल्यको १० लाख ३५ हजार छ सय किलो भारतीय काउली भित्रिएका थिए । योभन्दा बढी तरकारी खुला सीमाबाट भित्रिने गरको स्थानीयको भनाइ छ । बर्दीबास–१२ का किसान रामउद्गार दासले विदेशी तरकारी नरोकेसम्म नेपाली उत्पादनले मूल्य पाउने सम्भावना नरहेको पीडा पोख्नुभयो ।",
      "link": "https://gorkhapatraonline.com/news/149031",
      "image": "https://gorkhapatraonline.com/storage/media/262740/conversions/bardibas-tomato-MG20250326070104-original-thumb.jpg"
    },
    {
      "slug": "149030",
      "title": "प्रभावित क्षेत्रमा सट्टाभरण सुरु",
      "timestamp": 1743292800000,
      "source": "gp",
      "content": "निर्माणाधीन तनहुँ जलविद्युत् आयोजनाको प्रसारण लाइनबाट प्रभावित वन क्षेत्रमा जग्गा सट्टाभरण प्रक्रिया सुरु भएको छ ।",
      "longContent": "तनहुँ समाचारदातातनहुँ, चैत १७ गते । निर्माणाधीन तनहुँ जलविद्युत् आयोजनाको प्रसारण लाइनबाट प्रभावित वन क्षेत्रमा जग्गा सट्टाभरण प्रक्रिया सुरु भएको छ । आयोजनाले भोगचलन गर्ने वन क्षेत्र बराबरको जग्गा खरिद गरी वनसँग जोडिएका व्यक्तिको जग्गा सट्टाभरण कार्य अघि बढेको आयोजनाले जनाएको छ । आयोजना अनुसार तनहुँ खण्डमा ६७ हेक्टर र चितवन खण्डमा २५ गरी ९२ हेक्टर वन क्षेत्र आयोजनाको प्रसारण लाइनबाट प्रभावित हुने छ । प्रमुख जिल्ला अधिकारीको संयोजकत्वमा गठित जिल्ला सहजीकरण समितिको बैठकले सट्टाभरणसम्बन्धी जग्गाको टुङ्गो लगाउने आयोजनाका प्रमुख श्यामजी भण्डारीले बताउनुभयो । अर्थ मन्त्रालयबाट वन मन्त्रालय, वन विभाग हुँदै डिभिजन वन कार्यालयमा आर्थिक वर्षका लागि आर्थिक सुनिश्चित गरेकाले प्रसारण लाइनको निर्माण कार्य अघि बढाउन सहज भएको उहाँले जानकारी दिनुभयो । आयोजनाको प्याकेज–३ अन्तर्गत प्रसारण लाइन निर्माणका लागि विसं २०७७ असोजदेखि काम सुरु भएको थियो । आयोजना अनुसार रुख कटानका विषयमा मन्त्रीपरिषद्बाट स्वीकृति भए पनि कार्यान्वयनमा नआउँदा निर्माण कार्य प्रभावित भएको थियो । कुल ९४ वटा टावरमध्ये ६९ वटा टावर ठडाइएको र ११ टावरको सबै काम सम्पन्न भइसकेको आयोजनाले जनाएको छ । कम्पनीको पुँजी संरचना तथा वित्तीय व्यवस्थापन आयोजनाको कुल लागत (प्रसारण लाइन, ग्रामीण विद्युतीकरण तथा निर्माण अवधिको ब्याजसमेत ५० करोड ५० लाख अमेरिकी डलरका लागि एडिबीले १५ करोड, जापान अन्तर्राष्ट्रिय सहयोग नियोग (जाइका) ले १८ करोड ४० लाख, युरोपियन लगानी बैङ्कले आठ करोड ५० लाख र नेपाल सरकार–नेपाल विद्युत् प्राधिकरणले आठ करोड ६० लाख डलर बेहोर्ने गरी वित्तीय व्यवस्थापन गरिएको छ । कम्पनीले आयोजननाबाट विद्युत् उत्पादनपछि प्राप्त हुने बहाव र मादी नदीको पानीलाई प्रयोग गरी तल्लो तटीय क्षेत्रमा १२६ मेगावाटको तल्लो सेती जलविद्युत् आयोजना विकास प्रक्रिया अगाडि बढाएको छ । तनहुँ जलविद्युत् आयोजनाको क्षमता १४० मेगावाट रहेको छ ।",
      "link": "https://gorkhapatraonline.com/news/149030",
      "image": "https://gorkhapatraonline.com/storage/media/262739/conversions/Tanahu-original-thumb.jpg"
    },
    {
      "slug": "149029",
      "title": "तीन महिनापछि रेसुङ्गाबाट उडान हुँदै",
      "timestamp": 1743292800000,
      "source": "gp",
      "content": "तीन महिनापछि गुल्मीको रेसुङ्गा विमानस्थलबाट उडान हुने भएको छ । गत पुस ४ गतेबाट उडान हुन नसकेको विमानस्थलबाट सोमबार उडान भर्ने तयारी रहेको विमानस्थलका स्टेसन प्रमुख सुमन थापाले जानकारी दिनुभयो ।",
      "longContent": "तम्घास समाचारदातातम्घास, चैत १७ गते । तीन महिनापछि गुल्मीको रेसुङ्गा विमानस्थलबाट उडान हुने भएको छ । गत पुस ४ गतेबाट उडान हुन नसकेको विमानस्थलबाट सोमबार उडान भर्ने तयारी रहेको विमानस्थलका स्टेसन प्रमुख सुमन थापाले जानकारी दिनुभयो । चैत १८ गते सोमबार बिहान नेपाल एयरलायन्सको जहाजले उडान भर्ने कार्यतालिका रहेको उहाँले बताउनुभयो । जहाज मर्मतका कारण नियमित उडान हुन सकेको थिएन । पहिलो साताको एक दिन शुक्रबार मात्रै उडान भर्दै आएको जहाजले यात्रुको अत्यधिक चाप बढेपछि साप्ताहिक तीन उडानको अनुमति पाएको थियो । वर्षायाम सुरु भएपछि पछिल्लो समय साताको एक दिन शुक्रबार मात्रै उडान गर्ने गरी कार्यतालिका रहेको थापाले बताउनुभयो । पछिल्लो समयमा यात्रुहरूको चापलाई मध्यनजर गर्दै साताको शुक्रबार र बुधबार दुई दिन उडान गर्ने कार्यतालिका रहेको थापाले बताउनुभयो । काठमाडौँबाट बिहान ६ बजेर ३० मिनेट र रेसुङ्गाबाट काठमाडौँका लागि बिहान ७ बजेर ४५ मिनेटमा उडान हुने कार्यतालिका रहेको उहाँले बताउनुभयो । हवाईयात्रामा गुल्मी जोडिएसँगै फ्रान्स र स्पेनबाट पनि पर्यटकहरू घुम्नका लागि गुल्मी आएको रेसुङ्गा नगरपालिका गुल्मीले जनाएको छ ।हाल गुल्मीबाट काठमाडौँका लागि सात हजार तीन सय र काठमाडौँबाट गुल्मीका लागि सात हजार पाँच सय रुपियाँ भाडा कायम गरेको स्टेसन प्रमुख थापाले बताउनुभयो । जिल्ला सदरमुकाम तम्घासबाट करिब पाँच मिलोमिटर कच्चीबाटो पछि विमानस्थल पुग्न सकिन्छ । विमानस्थलबाट गत वर्षको वैशाख २९ गतेबाट व्यावसायिक उडान सुरु गरिएको थियो ।",
      "link": "https://gorkhapatraonline.com/news/149029",
      "image": "https://gorkhapatraonline.com/storage/media/262737/conversions/resunga-airport-gulmi-original-thumb.jpg"
    },
    {
      "slug": "149028",
      "title": "निजी सम्पत्तिको आक्रमणप्रति निजी क्षेत्रबाट निन्दा",
      "timestamp": 1743292800000,
      "source": "gp",
      "content": "शुक्रबार राजधानीको तीनकुनेलगायतका क्षेत्रमा आन्दोलनका नाममा निजी तथा सार्वजनिक सम्पत्तिमाथि भएको आक्रमणप्रति निजी क्षेत्रका संस्थाले विरोध जनाएका छन् ।",
      "longContent": "गोरखापत्र समाचारदाताकाठमाडौँ, चैत १७ गते । शुक्रबार राजधानीको तीनकुनेलगायतका क्षेत्रमा आन्दोलनका नाममा निजी तथा सार्वजनिक सम्पत्तिमाथि भएको आक्रमणप्रति निजी क्षेत्रका संस्थाले विरोध जनाएका छन् ।राजावादी प्रदर्शनकारीले शुक्रबार राजधानीको तीनकुने क्षेत्रमा गरेको प्रदर्शन हिंसात्मक बन्दा प्रदर्शनकारीले तीनकुनेमा निजी घरहरू तोडफोड र आगजनी गरेका थिए । विभिन्न ठाउँबाट र्‍यालीसहित तीनकुने आएर सभामा परिणत हुने भनिए पनि पहिले नै भिड भड्किँदा सो क्षेत्रमा सडक किनारमा रहेका घरहरूको सिसा फुटाएका थिए ।राजावादी समर्थकले तीनकुनेस्थित एक घरमा आगजनी गर्नुका साथै सो क्षेत्रवरपर दर्जनौँ सवारीसाधन र मोटरसाइकलमा तोडफोड आगजानी गरेका थिए ।  राजावादीहरूले कोटेश्वरको भाटभटेनीमा तोडफोड गर्नुका साथै लुटपाट पनि मच्चाएका थिए भने त्रिभुवन अन्तर्राष्ट्रिय विमानस्थलको हाताभित्र आगजानी गरेका थिए । उक्त ठाउँमा आगजानी हुँदा पार्किङमा रहेको विमान र आयल निगमको डिपो जोखिममा परेका थिए ।नेपाल उद्योग वाणिज्य महासङ्घले विभिन्न माग राखी हुने गरेका आन्दोलन/प्रदर्शन र त्यसबाट सर्वसाधारण एवं उद्यमी व्यवसायीको पेसा व्यवसाय गर्न पाउने नैसर्गिक अधिकार हनन् हुनुका साथै निजी तथा सार्वजनिक सम्पत्तिमाथि हुने गरेको आक्रमण, लुटपाट, आगजनीलगायतका गतिविधिप्रति गम्भीर ध्यानाकर्षण भएको जनाएको छ ।शुक्रबार भएको आन्दोलन/प्रदर्शनका क्रममा मानवीय क्षतिसँगै धनजनमा भएको आक्रमण निकै दुःखद भएको महासङ्घले जनाएको छ । “सर्वसाधारणको निजी जायजेथा, मिडिया हाउस, व्यावसायिक प्रतिष्ठानको सम्पत्ति, कार्यालय र अन्य व्यापारिक गतिविधिमा आक्रमण, आगजनी, लुटपाटलगायतका हिंस्रक घटनाबाट ठुलो क्षति पुगेकोमा यसको भत्र्सना गर्दै क्षतिपूर्ति हुनुपर्ने,” महासङ्घको माग छ ।महासङ्घले विज्ञप्ति जारी गर्दै संविधानप्रदत्त अधिकारभित्र रहेर आफ्ना माग राख्न पाइए पनि हिंस्रक आन्दोलन एवं प्रदर्शनका साथै लुटपाट, आगजनी, धनजनको क्षति र व्यक्तिगत सम्पत्तिमाथिको आक्रमण निन्दनीय भएको उल्लेख गरेको छ । कुनै पनि स्वरूपमा हुने यस प्रकारका घटनाप्रति महासङ्घले घोर निन्दा र भत्र्सना गरेको छ । साथै महासङ्घ सार्वजनिक सुरक्षा सुनिश्चित गर्न र यस्ता घटनाको पुनरावृत्ति रोक्न सम्बन्धित सबैमा आग्रह गरेको छ, विज्ञप्तिमा उल्लेख छ । यस्तै शुक्रबार निजी सम्पत्ति तथा संचारगृहमा भएको तोडफोड, आगजनी, तथा व्यावसायिक प्रतिष्ठानमा भएको लुटपाटको घटना अत्यन्त दुःखद भएको नेपाल उद्योग परिसङ्घले जनाएको छ । विभिन्न माग राखी आन्दोलन, प्रदर्शन गर्दा आमसर्वसाधारण, विभिन्न पेसा, व्यवसायमाथि भौतिक आक्रमण, व्यक्तिगत सम्पत्तिमाथि आगजनी, व्यावसायिक प्रतिष्ठानमा तोडफोड एवं लुटपाट जस्ता कार्य जहिले पनि निन्दनीय रहेको परिसङ्घले जनाएको छ ।निजी तथा सार्वजनिक सम्पत्तिमा तोडफोड तथा आगजनी, लुटपाट जस्ता अराजक गतिविधि गर्नेलाई कानुनी दायरामा ल्याई सुरक्षित रूपमा व्यापार, व्यवसाय, पेसा गर्न पाउने अधिकारलाई सुरक्षित बनाउन परिसङ्घले माग गरेको छ । साथै यस प्रकारका घटना दोहोरिन नदिन परिसङ्घले सम्बन्धित सबैमा अपिलसमेत गरेको छ ।विभिन्न माग राखी आन्दोलन, प्रदर्शन गर्न पाउने अधिकार सुरक्षित भए पनि यस्ता कार्यले अरू कसैको अधिकार हनन् गर्न हुँदैन भन्नेतर्फ समेत सचेत हुन सम्बन्धित सबैलाई परिसङ्घ आग्रह गरेको छ ।",
      "link": "https://gorkhapatraonline.com/news/149028",
      "image": "https://gorkhapatraonline.com/storage/media/262736/conversions/4544544-original-thumb.jpg"
    },
    {
      "slug": "149027",
      "title": "मूल्य बढ्दा सुनको आयात घट्यो",
      "timestamp": 1743292800000,
      "source": "gp",
      "content": "सरकारले सुन आयातमा लाग्दै आएको भन्सार महसुल घटाए पनि सुनको आयातमा भने कमी आएको छ । गत मङ्सिरदेखि सरकारले सुन आयातमा लगाउँदै आएको भन्सार महसुल २० प्रतिशतबाट घटाएर १० प्रतिशतमा झारेको थियो । सुनको आयात भने बढ्न सकेको छैन ।",
      "longContent": "गोरखापत्र समाचारदाताकाठमाडौँ, चैत १७ गते । सरकारले सुन आयातमा लाग्दै आएको भन्सार महसुल घटाए पनि सुनको आयातमा भने कमी आएको छ । गत मङ्सिरदेखि सरकारले सुन आयातमा लगाउँदै आएको भन्सार महसुल २० प्रतिशतबाट घटाएर १० प्रतिशतमा झारेको थियो । सुनको आयात भने बढ्न सकेको छैन । भन्सार विभागको तथ्याङ्क अनुसार चालु आव २०८१/८२ को आठ महिनामा १४ अर्ब ३७ करोड ११ लाख २६ हजार रुपियाँ बराबरको एक हजार १८८ केजी सुन आयात भएको छ । गत वर्ष सो अवधिमा १६ अर्ब १२ करोड २५ लाख ८२ हजार रुपियाँ बराबरको एक हजार ९०१ केजी सुन आयात भएको थियो । यस वर्ष सुनको आयात परिणाम र मूल्य दुवैमा कमी आएको हो ।सुनको आयात घट्दा सुनबाट प्राप्त हुने राजस्वमा समेत उल्लेख्य कमी आएको छ । चालु आवको आठ महिनामा सुन आयातबाट एक अर्ब ५८ करोड १० लाख रुपियाँ राजस्व सङ्कलन भएको छ । गत वर्ष सो अवधिमा दुई अर्ब ४१ करोड ८४ लाख रुपियाँ राजस्व सङ्कलन भएको थियो । नेपाल सुनचाँदी व्यवसायी महासङ्घका पूर्वअध्यक्ष माणिक रत्न शाक्यले सुनको मूल्य बढेका कारण आयातमा कमी भएको जानकारी दिनुभयो । सुनको मूल्य निरन्तर बढ्दै गएपछि स्थानीय बजारमा माग कम हुँदा आयातमा समेत कमी भएको उहाँको भनाइ छ । विभिन्न वाणिज्य बैङ्कले दैनिक २० किलोका दरले सुन आयात गर्ने गरेका छन् । पछिल्लो एक महिनादेखि सुनको मूल्य निरन्तर बढ्दै गएको छ । एक महिनाको अवधिमा स्थानीय बजारमा सुनको मूल्य तोलामा आठ हजार रुपियाँले बढेको महासङ्घको तथ्याङ्क छ । गत फागुन दोस्रो साता प्रतितोला एक लाख ६८ हजार रुपियाँमा कारोबार भएको सुनको मूल्य अहिले बढेर एक लाख ७६ हजार दुई सय रुपियाँ पुगेको छ । अन्तर्राष्ट्रिय बजारमा मूल्य बढ्दा त्यसको प्रभाव स्थानीय बजारमा पर्न गएको छ । सुनको मूल्य निरन्तर बढ्दै गएपछि कारोबारसमेत गिरावट आएको व्यवसायीको भनाइ छ । नेपाल राष्ट्र बैङ्कको तथ्याङ्क अनुसार चालु आवको सात महिनामा अन्तर्राष्ट्रिय बजारमा सुनको मूल्य ४३.४८ प्रतिशतले बढेको छ । २०८० माघ मसान्तमा अन्तर्राष्ट्रिय बजारमा प्रतिऔँस दुई हजार १५ अमेरिकी डलर रहेको सुनको मूल्य चालु आवको माघसम्म बढेर प्रतिऔँस दुई हजार ८९१ अमेरिकी डलर पुगेको छ । चैत लगन महिना सिजन नभएको र मूल्य पनि बढेको कारणले कारोबार ठप्प अवस्थामा रहेको शाक्यको भनाइ छ । शाक्यका अनुसार सुनको मूल्य बढे पनि नयाँ गहना खरिद गर्ने भन्दा पनि पुराना गहना बिक्री गर्ने ग्राहक धेरै आउने गरेका छन् । वैशाख सुरु भएसँगै कारोबार बढ्ने व्यवसायीको अनुमान छ । मूल्य बढेका कारण मुख्य मुख्य पसलमा सुनको कारोबार सामान्य भए पनि भित्री बजारमा भने सुनसान अवस्था छ ।",
      "link": "https://gorkhapatraonline.com/news/149027",
      "image": "https://gorkhapatraonline.com/storage/media/262735/conversions/61a46cad11e44_gold-original-thumb.jpg"
    },
    {
      "slug": "149026",
      "title": "जुम्लाको स्याउ : ढुवानीको समस्याले नोक्सानी",
      "timestamp": 1743292800000,
      "source": "gp",
      "content": "कर्णाली प्रदेशको जुम्लामा स्याउ उत्पादन बढेको छ । स्याउ उत्पादन जसरी बढेको छ, त्यसको ढुवानी सहज हुन नसक्दा कृषकहरूले नोक्सानी पनि उस्तै बेहोर्नु परेको एक अध्ययनले जनाएको छ ।",
      "longContent": "सुर्खेत समाचारदातासुर्खेत, चैत १७ गते । कर्णाली प्रदेशको जुम्लामा स्याउ उत्पादन बढेको छ । स्याउ उत्पादन जसरी बढेको छ, त्यसको ढुवानी सहज हुन नसक्दा कृषकहरूले नोक्सानी पनि उस्तै बेहोर्नु परेको एक अध्ययनले जनाएको छ । सुर्खेतस्थित ऋति फाउन्डेसनले जुम्लाको स्याउ बजार प्रणालीमा रहेका चुनौतीहरू र आवश्यक पहल विषयमा हालै एक अध्ययन गरेको थियो । सोही अध्ययनका आधारमा जुम्लामा स्याउ उत्पादनमा वृद्धि भए पनि ढुवानी व्यवस्थित नहुँदा नोक्सानी पनि उस्तै रहेको देखाइएको छ । सुर्खेतमा अध्ययनको निष्कर्ष सार्वजनिक गर्दै अनुसन्धान अधिकृत सुस्मी सापकोटाले तीन वर्षको अवधिमा जुम्लामा स्याउ उत्पादन बढेको र ढुवानी सहज नहुँदा नोक्सानीको दर पनि बढेको जनाउनुभयो । आर्थिक वर्ष २०७८/७९ देखि २०८०/८१ सम्म जुम्लामा स्याउ उत्पादन २६ प्रतिशतले वृद्धि भएको छ । २०७८/७९ मा स्याउ किसान १४ हजार पाँच सय रहेकोमा आव २०८०/८१ मा २६ प्रतिशतले बढेर १८ हजार ३१५ जना पुगेका छन् । गत वर्ष जुम्लामा चार हजार २५० हेक्टर जमिनमा २० हजार ५११ मेट्रिक टन उत्पादन गरी जुम्लाबाट ६१ करोड ४० लाख बराबरको स्याउ बाहिर निकासी भएको अध्ययनमा उल्लेख छ । जुम्लामा स्याउ उत्पादन भएसँगै बिक्री दर पनि बढेको छ । जुम्लासहित सुर्खेत, काठमाडौँ, पोखरा, बुटवल, चितवन, धरान, धनगढीसम्म जुम्लाको स्याउ पुग्ने गरेको छ । तीन आर्थिक वर्ष स्याउको बिक्री मात्रा १२ हजार मेट्रिक टनबाट बढेर २० हजार ५११ मेट्रिक टन पुगेको छ । ढुवानीको राम्रो व्यवस्था नहुँदा नोक्सानी पनि बढेको छ । बिक्री नहुने मात्रा पनि बढेको छ । बिक्री नहुने स्याउको मात्रा चार हजार मेट्रिक टनबाट बढेर नौ हजार १३६ मेट्रिक टन पुगेको छ । जुम्लाबाट बजारसम्म स्याउ पुग्न कम्तीमा आठदेखि १० दिन लाग्ने गरेको छ । भौगोलिक कठिनाइ, साँघुरो बाटो, पुराना कार्टुन, टिप्ने राम्रो व्यवस्था नहुँदा स्याउ कुहिने गरेको छ । ढुवानी व्यवस्थित हुन नसक्दा स्याउ प्रतिक्विन्टलमा औसतमा १० केजीसम्म नोक्सानी हुने गरेको पाइएको अनुसन्धान अधिकृत सापकोटाले बताउनुभयो । स्याउको मूल्य शृङ्खलामा हुने नोक्सानलाई घटाउन र बिक्री नहुने स्याउको मात्रामा कमी ल्याउन आवश्यक रहेको भन्दै उहाँले स्याउको क्षति कम गराउने काम गर्नुपर्नेमा जोड दिनुभयो ।महँगो कार्टुनको मूल्य, पुराना कार्टुन, ढुवानीमा कठिनाइले स्याउको मूल्य पनि महँगो हुने गरेको पाइएको अनुसन्धानले देखाएको छ । स्याउको वर्गीकरणको न्यून अभ्यास, परम्परागत प्याकेजिङ एवं व्यवस्थापन अभ्यास, आधुनिक कृषि अभ्यासको अङ्गीकरण नहुनु, उत्पादनपछि व्यवस्थापनको कमजोरीले गर्दा स्याउले उचित मूल्य पाउन नसकेको र नोक्सानी बढेको पाइएको उहाँले बताउनुभयो । स्याउ उत्पादनका साथै सहज ढुवानीको व्यवस्था मिलाउन सके जुम्लामा स्याउबाट थप आम्दानी गर्न सकिने उहाँले औँल्याउनुभयो । त्यसका लागि स्याउको आयु बढाउन र क्षति कम गर्न उत्तम अभ्यासको प्रयोग गर्नुपर्ने, कम गुणस्तरका स्याउको बजारीकरणका लागि प्रशोधन उद्योग स्थापना गर्नुपर्ने सुझाव अध्ययनको छ । निजी क्षेत्रको नेतृत्वमा फसलपछिको विस्तारित सेवा गर्नुपर्ने र राम्रो गुणस्तरको स्याउका लागि प्रतिस्पर्धी मूल्यसहितको बजारको व्यवस्थापन गर्न सकिए स्याउको मूल्य थप वृद्धि हुने सुझाव पनि अध्ययनले दिएको छ ।",
      "link": "https://gorkhapatraonline.com/news/149026",
      "image": "https://gorkhapatraonline.com/storage/media/262734/conversions/Apple--original-thumb.jpg"
    },
    {
      "slug": "149022",
      "title": "छ सय किमी टाढा पुगेर चर्छन् मौरी",
      "timestamp": 1743292800000,
      "source": "gp",
      "content": "गर्मी चढेपछि जाडोमा बेँसी झारिएका भेडा र चौँरी लेक चढाइन्छन् । चरन क्षेत्र खोज्दै भेडीगोठ अर्को ठाउँमा सारिन्छ ।",
      "longContent": "काठमाडौँ, चैत १७ गते । गर्मी चढेपछि जाडोमा बेँसी झारिएका भेडा र चौँरी लेक चढाइन्छन् । चरन क्षेत्र खोज्दै भेडीगोठ अर्को ठाउँमा सारिन्छ । भेडा, च्याङ्ग्रा र चौँरीभन्दा फरक उडेर कैयौँ किलोमिटर टाढा पुग्ने मौरीलाई पनि एक ठाउँबाट अर्को ठाउँमा चरनका लागि लग्ने गरिन्छ । एक ठाउँमा फूल फुल्न छाडेपछि अर्को ठाउँमा लगेर मौरीलाई राखिन्छ । काभ्रेपलाञ्चोकका मौरी दाङसम्म र प्युठानका मौरी चितवनसम्म लगेर चराउने गरिन्छ । मौरीपालनको पहिलो आवश्यकता नै फूलबाट प्राप्त हुने पुष्परस तथा कुट अर्थात् चरनको उपलब्धता भएकाले मौरीलाई चरनमा लैजाने गरिएको हो । केही दिन लगाएर छ सय किलोमिटर टाढासम्म मौरी लिएर जाने गरिएको छ । सर्लाहीको मौरी सुर्खेत, रोल्पा, रुकुम, अर्घाखाँचीसम्म चराउन लगिन्छ । चितवनमा धेरै जिल्लाका मौरी चराउन ल्याइन्छ भने चितवनका मौरी पनि अन्य जिल्लामा चराउन लगिन्छ । व्यावसायिक मौरीपालन गरिरहेका काभ्रेपलाञ्चोक, बनेपाका सुवासचन्द्र सुनुवारले खाना उपलब्ध नहुने समयमा मौरीले गोला गृहत्याग गर्ने भएकाले मौरीलाई चरन क्षेत्रमा लैजान आवश्यक पर्ने उल्लेख गर्नुभयो । उहाँका अनुसार बनेपाबाट मौरी चराउन दाङसम्म लैजाने गरिएको छ । खानाको उपलब्धताका आधारमा मौरीपालक किसानहरूले पात्रो नै बनाएर एक ठाउँबाट अर्को ठाउँमा मौरी चराउन लिएर जान्छन् । त्यस्तो पात्रोले कुन समयमा कुन क्षेत्रमा कुन बिरुबामा फूल फुल्छ भन्ने निर्धारण गर्ने गर्दछ । त्यसरी वर्षको आठदेखि नौ महिनासम्म नै एक ठाउँबाट अर्को ठाउँसम्म मौरीलाई चराउन लगिन्छ । सुनुवारले मौसम र ठाउँ अनुसार जति धेरै चरन उपलब्ध हुन्छ, त्यति नै धेरै मह उत्पादन हुने भएकाले व्यावसायिक मौरीपालनमा चरनको ठुलो महत्व हुने उल्लेख गर्नुभयो । गोरखामा व्यावसायिक रूपमा मौरीपालन गरिरहनुभएका सुमन खड्काले स्थानीय जातको मौरीलाई चरन क्षेत्र आवश्यक नभए पनि मेरिफेरा जातको मौरीलाई चरन क्षेत्र आवश्यक पर्ने उल्लेख गर्नुभयो । उहाँले व्यावसायिक रूपमा मौरी पाल्नेले पात्रो बनाउनुपर्ने र धेरै उत्पादन गर्न पनि चरन क्षेत्रको आवश्यकता पर्ने उल्लेख गर्नुभयो ।मौरीपालक किसान हेमराज देवकोटाले मौरीका छाउरा हुर्काउन र मह उत्पादन वृद्धिका लागि चरन पात्रो आवश्यक रहेको बताउनुभयो । उहाँ कुनै स्थान विशेषमा वर्षभरि उपलब्ध हुने मौरी चरनको लेखाजोखा राख्ने र आहार व्यवस्था गर्नका लागि एउटा पात्रो तयार गर्न आवश्यक रहेको औँल्याउनुहुन्छ । पात्रोमा त्यस क्षेत्रमा कुन बोटबिरुवाबाट मौरीले खाना सङ्कलन गर्छ, कुन बोटबिरुवा कहिले फुल्छ र फूल फुल्ने अवधि कति समय रहन्छ, उक्त फूलबाट मौरीले पुष्परस वा पराग के सङ्कलन गर्छ भन्ने पूर्ण जानकारी आवश्यक पर्ने उहाँले उल्लेख गर्नुभयो । सरकारी वन, सामुदायिक वन, व्यक्तिगत वनबाट मौरीले प्राप्त गर्ने रस, कुट भएको वनस्पतिलाई जङ्गली चरन मानिने देवकोटाले स्पष्ट पार्नुभयो । यो चरन स्थायी प्रकृतिको, दीर्घकालसम्म रहने भएकाले चरनपात्रो बनाउँदा सोही अनुसार योजना बनाउनुपर्ने उहाँको भनाइ छ । तराईमा सिसौ, रुदिलो, मसला, कडिपत्ता, पड्के, जामुन, पहाडमा चिउरी, चिलाउने, अङ्गेरी, चौतारी, हाडेबयर, पैयुँका स्रोतबाट मौरीले रस सङ्कलन गर्छन् । खेतबारीमा उब्जाइने कृषिजन्य बालीनाली, फलफूल, तरकारीबाट पनि मौरीलाई पुष्परस, कुट उपलब्ध हुन्छ, जसलाई कृषिजन्य चरन भनिन्छ । कृषिजन्य चरन छोटो समयमा नै मौरीलाई उपलब्ध गराउन सकिन्छ । तोरी, सस्र्युं, मकै, फापर, सूर्यमुखीले तत्कालै रस र कुट उपलब्ध हुन्छ । नेपालको चरन क्षमता १० लाख गोलाका लागि पर्याप्त भएको बताइएको छ । कृषि तथ्याङ्क अनुसार यहाँ मौरीगोला सङ्ख्या तीन लाखको हाराहारीमा छ । मौरीगोला स्थानान्तरण गर्ने सन्दर्भमा र मौरीखर्क स्थापनाका लागि चरन नक्साङ्कन र चरन क्षमताको भूमिका धेरै महत्वपूर्ण हुन्छ । त्यसैले व्यावसायिक मौरी पालकले नेपालभरकै मौरी चरन नक्साङ्कन गरी रेकर्ड राख्न जरुरी रहेको मौरीपालक हेमराज देवकोटाले उल्लेख गर्नुभयो । त्यस क्षेत्रमा उपलब्ध चरनमा कति सङ्ख्यामा मौरी वा मौरीगोला राख्ने या मौरीखर्क स्थापना गर्ने वा कति दिन, हप्ता, या महिना मौरी राख्ने, सो कुरा त्यहाँको चरन क्षमतामा भर पर्छ ।",
      "link": "https://gorkhapatraonline.com/news/149022",
      "image": "https://gorkhapatraonline.com/storage/media/262738/conversions/bee-1743166225734-original-thumb.jpg"
    },
    {
      "slug": "148964",
      "title": "नयाँ वर्षमा फालेलुङ चौँरी महोत्सव",
      "timestamp": 1743206400000,
      "source": "gp",
      "content": "नारायण तुम्बापोफिदिम, चैत १६ गते । पाँचथरका सरोकारवाला निकायहरू चौँरीको प्राकृतिक तथा सांस्कृतिक महत्त्व संरक्षण गर्दै पर्यटकीय प्रवर्द्धनमा विगतदेखि नै सक्रिय छन् । यही अभियानलाई निरन्तरता दिन, फालेलुङमा आयोजना हुने आठौँ फालेलुङ चौँरी महोत्सव घोषणा गरिएको छ । शुक्रवार फिदिममा पत्रकार सम्मेलनमा गर्दै आगामी चैत ३१ देखि वैशाख २ गतेसम्म महोत्सव सञ्चालन गरिने आयोजकले जनाएका छन् । फालेलुङ क्षेत्र चौँरी पालन र पर्यटनको केन्द्रभारतसँगको सीमावर्ती क्षेत्र तीन हजार ५०० मिटर उचाइमा रहेको आकर्षक फालेलुङ क्षेत्र चौँरी पालनका लागि प्रसिद्ध हब मानिन्छ । चौँरी पालन व्यवसायलाई प्रवर्द्धन गर्दै पर्यटनसँग जोडेर ग्रामीण अर्थतन्त्र उठाउने उद्देश्यले महोत्सव गरिँदै आएको हो । फालेलुङ गाउँपालिकाको मुख्य आयोजनामा हुने महोत्सवमा फालेलुङ कञ्चनजङ्घा पर्यटकीय संस्था, दीप ज्योति युवा क्लब, कञ्चनजङ्घा चौँरी पालन तथा संरक्षण संस्था आयोजकका रूपमा रहेका छन्। । साथै, पर्यटन, वन तथा वातावरण मन्त्रालय (कोशी प्रदेश), नेपाल पर्यटन बोर्ड, र नेपाल पत्रकार महासङ्घ पाँचथर शाखा प्रवर्द्धकका रूपमा संलग्न छन् । विभिन्न स्थानीय किसान सङ्घ संस्थाहरूले व्यवस्थापनमा सहकार्य गर्ने आयोजक डिल्ली आञ्जुम केरुङले बताउनुभयो । महोत्सवका आकर्षणहरूमहोत्सवमा याक नृत्य प्रस्तुत गरिनुका साथै चौँरी पालन पेसाको परिचय पस्किने रैथाने सांस्कृतिक झाँकी पनि प्रदर्शन गरिने बताइएको छ । चौँरी, भेडाजन्य दूध, उन, छुर्पी, घिउ जस्ता विभिन्न उत्पादनको दृश्यावलोकन, खरिद विक्री र खाने बस्ने सुविधाका लागि स्टल, गोठस्टेको प्रबन्ध हुने आयोजक भनाइ छ । महोत्सवलाई मनोरञ्जनमय बनाउन रैथाने परम्परागत खेलकुद र राष्ट्रिय कलाकार आमन्त्रण गरेर साङ्गीतिक कार्यक्रम पनि गर्ने भनिएको छ । महोत्सव गर्न लागिएको फालेलुङ क्षेत्रमा लोपोन्मुख रेडपाण्डा पाइनु साथै यहाँबाट मज्जाले सूर्योदयको दृश्य अवलाेकन गर्न सकिन्छ । कञ्चनजङ्घा, कुम्भकर्ण, मकालु, सगरमाथा लगायतको हिमशृङ्खलासमेत देख्न पाइन्छ ।विशेष आकर्षण ज्वाइँ याक प्रदर्शनफालेलुङ चौँरी महोत्सवमा पुगे यस अवसरमा नेपालका साथै भुटानको ज्वाइँ याक पनि देख्ने अवसर पाइन्छ । यहाँका किसानले भुटानबाट उन्नत नस्लका याक (भाले चौँरी) बिउका रूपमा ल्याउने गर्दछन् । जसलाई घर ज्वाइँ याकका रूपमा लामो समय पाल्ने परम्पराकै रूपमा रैथाने चलन छ । आउने महोत्सवमा मुख्य प्रदर्शनको रूपमा ज्वाइँ याकलाई प्रस्तुत गरिने जनाइएको छ । यसपालि चौँरीका बथान र मुख्यगरी ज्वाइँ याकसँग सेल्फी, रिल्स, टिकटक खिचेर बनाएर रमाउन चाहनेका लागि व्यवस्थित सुविधा प्रदान गरिने जनाइएको छ । महोत्सवमा भेट हुने ग्वालाका मुखबाट चौँरीसँग जोडिएका विभिन्न रमाइला किस्साहरू समेत सुन्ने सुनाउने प्रबन्ध पनि गरिने बताइएको छ । यस्ता विभिन्न आकर्षणको पक्षसँग जोडिएको चौँरी महोत्सव सफल पार्न आइदिन फालेलुङ गाउँपालिका उपाध्यक्ष महेन्द्र जवेगुले सबैसँग अनुरोध गर्नु भएको छ । उहाँले महोत्सवको माध्यमबाट स्थानीय आयआर्जन प्रवर्द्धन, चौँरी पालन संरक्षण तथा पर्यटन विकासमा टेवा पुग्ने विश्वास व्यक्त गर्नुभयो ।",
      "longContent": "नारायण तुम्बापोफिदिम, चैत १६ गते । पाँचथरका सरोकारवाला निकायहरू चौँरीको प्राकृतिक तथा सांस्कृतिक महत्त्व संरक्षण गर्दै पर्यटकीय प्रवर्द्धनमा विगतदेखि नै सक्रिय छन् । यही अभियानलाई निरन्तरता दिन, फालेलुङमा आयोजना हुने आठौँ फालेलुङ चौँरी महोत्सव घोषणा गरिएको छ । शुक्रवार फिदिममा पत्रकार सम्मेलनमा गर्दै आगामी चैत ३१ देखि वैशाख २ गतेसम्म महोत्सव सञ्चालन गरिने आयोजकले जनाएका छन् ।  फालेलुङ क्षेत्र चौँरी पालन र पर्यटनको केन्द्रभारतसँगको सीमावर्ती क्षेत्र तीन हजार ५०० मिटर उचाइमा रहेको आकर्षक फालेलुङ क्षेत्र चौँरी पालनका लागि प्रसिद्ध हब मानिन्छ । चौँरी पालन व्यवसायलाई प्रवर्द्धन गर्दै पर्यटनसँग जोडेर ग्रामीण अर्थतन्त्र उठाउने उद्देश्यले महोत्सव गरिँदै आएको हो । फालेलुङ गाउँपालिकाको मुख्य आयोजनामा हुने महोत्सवमा फालेलुङ कञ्चनजङ्घा पर्यटकीय संस्था, दीप ज्योति युवा क्लब, कञ्चनजङ्घा चौँरी पालन तथा संरक्षण संस्था आयोजकका रूपमा रहेका छन्। । साथै, पर्यटन, वन तथा वातावरण मन्त्रालय (कोशी प्रदेश), नेपाल पर्यटन बोर्ड, र नेपाल पत्रकार महासङ्घ पाँचथर शाखा प्रवर्द्धकका रूपमा संलग्न छन् । विभिन्न स्थानीय किसान सङ्घ संस्थाहरूले व्यवस्थापनमा सहकार्य गर्ने आयोजक डिल्ली आञ्जुम केरुङले बताउनुभयो । महोत्सवका आकर्षणहरूमहोत्सवमा याक नृत्य प्रस्तुत गरिनुका साथै चौँरी पालन पेसाको परिचय पस्किने रैथाने सांस्कृतिक झाँकी पनि प्रदर्शन गरिने बताइएको छ । चौँरी, भेडाजन्य दूध, उन, छुर्पी, घिउ जस्ता विभिन्न उत्पादनको दृश्यावलोकन, खरिद विक्री र खाने बस्ने सुविधाका लागि स्टल, गोठस्टेको प्रबन्ध हुने आयोजक भनाइ छ ।  महोत्सवलाई मनोरञ्जनमय बनाउन रैथाने परम्परागत खेलकुद र राष्ट्रिय कलाकार आमन्त्रण गरेर साङ्गीतिक कार्यक्रम पनि गर्ने भनिएको छ । महोत्सव गर्न लागिएको फालेलुङ क्षेत्रमा लोपोन्मुख रेडपाण्डा पाइनु साथै यहाँबाट मज्जाले सूर्योदयको दृश्य अवलाेकन गर्न सकिन्छ ।  कञ्चनजङ्घा, कुम्भकर्ण, मकालु, सगरमाथा लगायतको हिमशृङ्खलासमेत देख्न पाइन्छ ।विशेष आकर्षण ज्वाइँ याक प्रदर्शनफालेलुङ चौँरी महोत्सवमा पुगे यस अवसरमा नेपालका साथै भुटानको ज्वाइँ याक पनि देख्ने अवसर पाइन्छ ।  यहाँका किसानले भुटानबाट उन्नत नस्लका याक (भाले चौँरी) बिउका रूपमा ल्याउने गर्दछन् । जसलाई घर ज्वाइँ याकका रूपमा लामो समय पाल्ने परम्पराकै रूपमा रैथाने चलन छ । आउने महोत्सवमा मुख्य प्रदर्शनको रूपमा ज्वाइँ याकलाई प्रस्तुत गरिने जनाइएको छ । यसपालि चौँरीका बथान र मुख्यगरी ज्वाइँ याकसँग सेल्फी, रिल्स, टिकटक खिचेर बनाएर रमाउन चाहनेका लागि व्यवस्थित सुविधा प्रदान गरिने जनाइएको छ । महोत्सवमा भेट हुने ग्वालाका मुखबाट चौँरीसँग जोडिएका विभिन्न रमाइला किस्साहरू समेत सुन्ने सुनाउने प्रबन्ध पनि गरिने बताइएको छ । यस्ता विभिन्न आकर्षणको पक्षसँग जोडिएको चौँरी महोत्सव सफल पार्न आइदिन फालेलुङ गाउँपालिका उपाध्यक्ष महेन्द्र जवेगुले सबैसँग अनुरोध गर्नु भएको छ । उहाँले महोत्सवको माध्यमबाट स्थानीय आयआर्जन प्रवर्द्धन, चौँरी पालन संरक्षण तथा पर्यटन विकासमा टेवा पुग्ने विश्वास व्यक्त गर्नुभयो ।",
      "link": "https://gorkhapatraonline.com/news/148964",
      "image": "https://gorkhapatraonline.com/storage/media/262607/conversions/Chauree_Narayan,-Tumbapo-(4)-original-thumb.jpg"
    },
    {
      "slug": "148927",
      "title": "तालिमप्रदायकलाई निवेदन दिन आग्रह",
      "timestamp": 1743206400000,
      "source": "gp",
      "content": "वैदेशिक रोजगार विभागले देशगत क्लस्टर अनुसार अभिमुुखीकरण तालिम सञ्चालन गर्न इच्छुुक तालिम प्रदायक संस्थालाई क्लस्टर छनोट वा परिवर्तन गर्न सक्ने व्यवस्था गरेको छ । अभिमुुखीकरण",
      "longContent": "गोरखापत्र समाचारदाता काठमाडौँ, चैत १६ गते  । वैदेशिक रोजगार विभागले देशगत क्लस्टर अनुसार अभिमुुखीकरण तालिम सञ्चालन गर्न इच्छुुक तालिम प्रदायक संस्थालाई क्लस्टर छनोट वा परिवर्तन गर्न सक्ने व्यवस्था गरेको छ । अभिमुुखीकरण तालिम सञ्चालन कार्यविधि–२०७६ (दोस्रो संशोधन) ले छ वटा क्लस्टरमध्ये एकभन्दा बढी (बढीमा दुुई) मा तालिम सञ्चालन गर्न सकिने व्यवस्थाबमोजिम यो अवसर उपलब्ध गराएको हो । विभागले शुुव्रmबार सूचनामार्फत क्लस्टर छनोट वा परिवर्तन गर्न चाहने तालिमप्रदायक संस्थालाई सात दिनभित्र विभागमा निवेदन पेस गर्न आग्रह गरेको छ । विभागका अनुसार विभिन्न छ वटा क्लस्टरमा मलेसिया, जिसिसीमा आबद्ध देश (साउदी अरब, कतार, कुवेत, युुएई, बहराइन र ओमान), जिसिसीमा आबद्ध नभएका देशहरू (किटानी साथ अन्य क्लस्टरमा नतोकिएका एसिया महादेश, अफ्रिका महादेश र अमेरिका महादेशका देश समावेश हुुने), जापान र दक्षिण कोरिया, इजरायल, टर्की र साइप्रसलगायतका युुरोप महादेशका देश समावेश हुुने उल्लेख छ । अभिमुुखीकरण तालिमप्रदायक संस्थाले क्लस्टर छनोटका लागि सम्पूर्ण विवरण खुुलाई निर्वेदन दिएमा विभागबाट अनुुगमन गरी प्राप्त अनुुगमन प्रतिवेदनको विश्लेषणका आधारमा विभागलाई उपयुक्त लागेमा एकभन्दा बढी क्लस्टरमा तालिम सञ्चालन गर्न अनुुमति दिन सक्ने छ । साथै यसरी क्लस्टर छनोट भइसकेपछि विभागबाट अर्को निर्णय नहुन्जेलसम्म क्लस्टर परिवर्तन गर्न नपाइनेसमेत सोही सूचनामार्फत जानकारी गराइएको छ । श्रम, रोजगार तथा सामाजिक सुरक्षा मन्त्रालयले वैदेशिक रोजगारमा जानुअघिको तालिमलाई व्यवस्थित र प्रभावकारी बनाउन देशगत तालिमको व्यवस्था गर्दै तालिम कार्यविधि–२०७६ मा दोस्रो संशोधन गरेको थियो ।विभागले गरेको देशगत क्लस्टर छनोटका लागि १४३ वटा तालिमप्रदायक संस्थाले तोकिए अनुसारको पूर्वाधार निर्माण गरी देशगत क्लस्टर रोज्नुुपर्ने छ । जस अनुसार हाल गल्फ कोअर्डिनेसन काउन्सिल (जिसिसी) अन्तर्गतको खाडी मुलुकका लागि १०२ वटा, युरोप समूहका लागि २४ वटा, जापान–कोरिया समूहका लागि नौ वटा, मलेसियाका लागि छ वटा, जिसिसीबाहेकका लागि दुुई वटा र इजरायलका लागि सरकारी तालिम केन्द्र छुट्याएको थियो ।",
      "link": "https://gorkhapatraonline.com/news/148927",
      "image": "https://gorkhapatraonline.com/storage/media/262570/conversions/Untitled-1-original-thumb.jpg"
    },
    {
      "slug": "148931",
      "title": "भारतबाट थप चार सय छ मेगावाट विद्युुत् आयात",
      "timestamp": 1743206400000,
      "source": "gp",
      "content": "छिमेकी मुलुक भारतबाट नेपालमा थप ४०६ मेगावट विद्युुत् आउन थालेको छ । भारतले थप चार घण्टा विद्युत् दिने सहमति गरेसँगै ४०६ मेगावाट विद्युुत् आउन थालेको नेपाल विद्युुत् प्राधिकरणले जानकारी दिएको छ ।",
      "longContent": "गोरखापत्र समाचारदाताकाठमाडौँ, चैत १६ गते  । छिमेकी मुलुक भारतबाट नेपालमा थप ४०६ मेगावट विद्युुत् आउन थालेको छ । भारतले थप चार घण्टा विद्युत् दिने सहमति गरेसँगै ४०६ मेगावाट विद्युुत् आउन थालेको नेपाल विद्युुत् प्राधिकरणले जानकारी दिएको छ । यससँगै अहिले बिहान ६ देखि साँझ ५ बजेसम्म मात्रै आयात हुने गरेकोमा अब राति ११ बजेदेखि बिहान ४ बजेसम्म पनि विद्युत् उपलब्ध हुुने प्राधिकरणले जानकारी दिएको छ । यसअघि दैनिक १२ घण्टा बिजुली आयात गर्दै आएको प्राधिकरणले शुक्रबारदेखि १६ घण्टासम्म आयात गर्न पाउने भएको हो । प्राधिकरणका प्रवक्ता राजभाई शिल्पकारले बिहीबार राति १२ बजेदेखि नै भारतबाट विद्युुत् आउन सुरु गरेको जानकारी दिनुुभयो । राति १२ बजेदेखि बिहान ४ बजेसम्म बिजुुली आएको उहाँले बताउनुभयो । थप ४०६ मेगावाट विद्युुत्को आयातसँगै उद्योग क्षेत्रमा आपूर्ति व्यस्था सहज हुने उहाँले जानकारी दिनुुभयो । आयातित विद्युत् ढल्केबर–मुजप्फरपुर प्रसारण लाइनबाट ल्याइने छ । भारतले चार सय केभी ढल्केबर–मुजप्फरपुरबाट छ सय र टनकपुर–महेन्द्रनगर प्रसारण लाइनबाट ५४ मेगावाट गरी कुल ६५४ मेगावाट बिजुली आयात गर्ने अनुमति दिएको छ । प्राधिकरणले हिउँदमा बिजुली उत्पादन कम हुने भएकाले आन्तरिक माग धान्न भारतबाट आयात गर्दै आएको छ । गत मङ्सिरमा हिउँदमा बिजुली आयात गर्ने अनुमति दिँदा भारतले चैत २ सम्म दिनको २० घण्टा र चैत ३ देखि आगामी असार १६ सम्म सोलार आवर (बिहान ६ देखि साँझ ६ बजेसम्म) मात्रै आयात गर्ने अनुमति दिएको थियो । चैत ३ यता प्राधिकरणले दैनिक १२ घण्टा बिजुली आयात गर्दै आएको छ ।इन्डियन इनर्जी एक्सचेन्ज लिमिटेडको डे–अहेड र रियल टाइम बजारमा प्रतिस्पर्धामार्फत नेपालले बिजुली खरिद गर्दै आएको छ । यस अनुसार खरिद गर्ने अघिल्लो दिन नै मूल्य र परिमाणसहित ‘बिडिङ’ हुन्छ । आइएक्सबाट हालसम्म दिउँसो साढे पाँच सय मेगावाटसम्म आयात हुँदै आएको छ । नेपाल–भारत विद्युत् आदानप्रदान समितिबाट पनि नेपालले बिजुली आयात गर्दै आएको छ  । पिइसीमार्फत ३५० मेगावाट आयात गर्न पाइने भए पनि नेपालले दुई सय मेगावाट मात्र ल्याउने गरेको छ । हाल भारतले आगामी जुन ३० सम्मका लागि इन्डियन इनर्जी एक्सचेन्जबाट सोलार आवरमा एक हजार चार मेगावाट विद्युत् उपलब्ध गराउँदै आएको थियो ।भारतले गत १५ मार्चदेखि सन् आवर अर्थात् बिहान ६ देखि साँझ ५ बजेसम्म मात्रै नेपाललाई विद्युत् उपलब्ध गराउने गरी यसअघि स्वीकृति दिएको थियो । अगामी १ अप्रिलदेखि अब राति ११ देखि बिहान ४ बजेसम्म छ सय मेगावाट विद्युत् आयात गर्न पाइने भएको हो । रातको समयमा विद्युत् आयात गर्न पाउँदा त्यस अवधिमा पिकिङ रन अफ दी रिभर आयोजनाहरू बन्द गरी पानी जम्मा गर्न सकिने र त्यस्तो विद्युत् पिक आवरमा उत्पादन गर्न सकिने छ ।उद्योगीका अनुसार औद्योगिक क्षेत्रमा दैनिक १२ घण्टासम्म लोडसेडिङले औद्योगिक उत्पादनमा ५० प्रतिशतले कमी आएको छ । थप बिजुुली आएसँगै औद्योगिक क्षेत्रमा आपूूर्तिमा सहज हुने छ । सिमेन्ट उत्पादक सङ्घ, स्टिल उत्पादक र धागो उत्पादक सङ्घले हालै पत्रकार सम्मेलन गरेर लामो लोडसेडिङका कारण औद्योगिक क्षेत्रमा ठुुलो असर परेको बताएका थिए । भारतबाट थप बिजुली आयात भएसँगै औद्योगिक क्षेत्रका लागि बिजुली आपूर्ति सुनिश्चित भएको भन्दै सिमेन्ट उत्पादक सङ्घले सरकारको पछिल्लो निर्णयलाई स्वागत गरेको छ ।",
      "link": "https://gorkhapatraonline.com/news/148931",
      "image": "https://gorkhapatraonline.com/storage/media/262556/conversions/Untitled-1-original-thumb.jpg"
    },
    {
      "slug": "148926",
      "title": "तीन सय रोपनीमा लिफ्ट सिँचाइ",
      "timestamp": 1743206400000,
      "source": "gp",
      "content": "बागमती नदीको पानीबाट तीन सय रोपनी क्षेत्रमा लिफ्ट सिँचाइ गरिएको छ । मकवानपुरको बकैया गाउँपालिका–१२ स्थित ठिङ्गनबेँसीमा बागमती नदीको पानी ३२५ मिटरभन्दामाथि उचाइमा लिफ्टमार्फत तानेर सिँचाइ गरिएको हो ।",
      "longContent": "हेटौडा समाचारदाताहेटौँडा, चैत १६ गते । बागमती नदीको पानीबाट तीन सय रोपनी क्षेत्रमा लिफ्ट सिँचाइ गरिएको छ । मकवानपुरको बकैया गाउँपालिका–१२ स्थित ठिङ्गनबेँसीमा बागमती नदीको पानी ३२५ मिटरभन्दामाथि उचाइमा लिफ्टमार्फत तानेर सिँचाइ गरिएको हो । हिउँदको समयमा सधैँ उजाड रहने माटोमा सिँचाइ सुविधा भएपछि कृषि उत्पादन सहज हुने भएको छ । बागमती प्रदेश सरकारको खानेपानी, ऊर्जा तथा सिँचाइ मन्त्रालय अन्तर्गत रहेको जलस्रोत तथा सिँचाइ डिभिजन विकास कार्यालय हेटौँडाबाट गत आवमा विनियोजन भएको बजेटबाट लिफ्ट सिँचाइ निर्माण भएको हो । बकैया गाउँपालिका–१२, ठिङ्गनबेँसीका ३० घरपरिवारका लागि लिफ्ट सिँचाइ योजना निर्माण भएको हो । यहाँको तीन सय रोपनी जमिनमा सिँचाइ हुने गरी उक्त योजनाको लागत ६७ लाख रुपियाँ रहेको जलस्रोत तथा सिँचाइ डिभिजन कार्यालय हेटौँडाले जनाएको छ । उपभोक्ता समितिले लिफ्ट सिचाइ र नेपाल विद्युत् प्राधिकरणले विद्युतीकरणको काम गरेको हो । गत असोज ११ र १२ गते आएको वर्षासँगैको बाढीले यहाँको इनार र पानी तान्ने पम्पमा क्षति पारेको थियो । बकैया गाउँपालिकाको तीन लाख रुपियाँको आर्थिक सहयोगमा पुनर्निर्माण गरिएको ठिङ्गनबेँसी बागमती लिफ्ट सिँचाइ जल उपभोक्ता समितिका अध्यक्ष रूपेन घलेले जानकारी दिनुभयो । ११ केभिएको प्रसारण लाइनबाट स्टेप डाउन ट्रान्सफर्मर प्रयोग गरेर लिफ्ट सिँचाइ गरिएको उहाँले बताउनुभयो । गत आवमा सुरु भएको योजना चालु आवमा सम्पन्न भई सञ्चालनमा आएको हो । गाउँमा लिफ्ट सिँचाइ आएपछि यहाँका स्थानीय नवराज दाहाल खुसी हुनुभएको छ ।",
      "link": "https://gorkhapatraonline.com/news/148926",
      "image": "https://gorkhapatraonline.com/storage/media/262572/conversions/Untitled-1-original-thumb.jpg"
    },
    {
      "slug": "148844",
      "title": "सुनको मूल्य हालसम्मकै उच्च",
      "timestamp": 1743120000000,
      "source": "gp",
      "content": "बिहीबार प्रतितोला रू. एक लाख ७४ हजार आठ सयमा कारोबार भएको सुन आज एक हजार चार सय बढेर तोलामा रू एक लाख ७६ हजार दुई सय कायम भएको नेपाल सुनचाँदी व्यवसायी महासङ्घले जनाएको छ ।",
      "longContent": "काठमाडौँ, चैत१५  गते ।  सुनको मूल्य हालसम्मकै उच्च विन्दुमा पुगेको छ ।बिहीबार प्रतितोला रू. एक लाख ७४ हजार आठ सयमा कारोबार भएको सुन आज एक हजार चार सय बढेर तोलामा रू. एक लाख ७६ हजार दुई सय कायम भएको नेपाल सुनचाँदी व्यवसायी महासङ्घले जनाएको छ ।  अन्तर्राष्ट्रिय बजारमा आज सुन प्रतिऔंस तीन हजार ७३ अमेरिकी डलर हाराहारीमा कारोबार भइरहेको छ ।त्यस्तै, आज चाँदीको मूल्य प्रतितोला रू. २० बढेर रू. दुई हजार ४० कायम भएको छ ।  रासस",
      "link": "https://gorkhapatraonline.com/news/148844",
      "image": "https://gorkhapatraonline.com/storage/media/262345/conversions/_gold-original-thumb.jpg"
    },
    {
      "slug": "148800",
      "title": "औद्योगिक प्रदर्शनी सुरु",
      "timestamp": 1743120000000,
      "source": "gp",
      "content": "चितवन उद्योग सङ्घको आयोजनामा भरतपुरमा अन्तर्राष्ट्रिय औद्योगिक प्रदर्शनी तथा जुत्ताचप्पल मेला सुरु भएको छ । भरतपुर महानगरपालिकाका प्रमुख रेनु दाहालले मेलाको उद्घाटन गर्नुभयो ।",
      "longContent": "नारायणगढ समाचारदातानारायणगढ, चैत १५ गते । चितवन उद्योग सङ्घको आयोजनामा भरतपुरमा अन्तर्राष्ट्रिय औद्योगिक प्रदर्शनी तथा जुत्ताचप्पल मेला सुरु भएको छ । भरतपुर महानगरपालिकाका प्रमुख रेनु दाहालले मेलाको उद्घाटन गर्नुभयो ।  त्यस अवसरमा प्रमुख दाहालले औद्योगिक प्रदर्शनीले अर्थतन्त्रलाई चलायमान बनाउन टेवा पुग्ने विश्वास गनुभयो । “आर्थिक मन्दीले समस्या परिरहेका बेला यस्ता आर्थिक गतिविधिले अर्थतन्त्र चलायमान गराउन सहयोग पुग्छ,” उहाँले भन्नुभयो । दिगो आर्थिक विकासका लागि औद्योगिक प्रर्वधन भन्ने नारासाथ सुरु भएको सो प्रदर्शनी चैत १८ सम्म र जुत्ताचप्पल मेला भने वैशाख ८ सम्म चल्ने छ । प्रदर्शनीमा स्वदेशी तथा विदेशी हस्तकला, प्रविधि तथा जुत्ताचप्पल राखिएका छन् । प्रदर्शनी आयोजक समितिका संयोजक तथा उद्योग सङ्घ चितवनका कार्यवाहक अध्यक्ष मदन घिमिरेले अर्थतन्त्रलाई चलायमान गराउन प्रदर्शनी आयोजना गरिएको जानकारी दिनुभयो ।",
      "link": "https://gorkhapatraonline.com/news/148800",
      "image": "https://gorkhapatraonline.com/storage/media/262282/conversions/Bhat-1-original-thumb.jpg"
    },
    {
      "slug": "148799",
      "title": "‘कार्बन बिक्रीबापतको रकम विपन्नको हितमा लगाउनु पर्छ’",
      "timestamp": 1743120000000,
      "source": "gp",
      "content": "ऊर्जा, जलस्रोत तथा सिँचाइमन्त्री दीपक खड्काले कार्बन बिक्रीबापत प्राप्त भएको रकम गरिब र विपन्न वर्गका नागरिकको हितमा परिचालन गर्नुपर्ने बताउनुभएको छ ।",
      "longContent": "काठमाडौँ, चैत १५ गते । ऊर्जा, जलस्रोत तथा सिँचाइमन्त्री दीपक खड्काले कार्बन बिक्रीबापत प्राप्त भएको रकम गरिब र विपन्न वर्गका नागरिकको हितमा परिचालन गर्नुपर्ने बताउनुभएको छ ।वैकल्पिक ऊर्जा प्रवर्धन केन्द्रले बिहीबार यहाँ आयोजना गरेको ऊर्जा आयोजनामा कार्बन वित्त, लगानीका अवसर विषयक गोष्ठीमा उहाँले कार्बन बिक्रीबापतको रकम गरिब, आर्थिक अवस्था कमजोर भएका, पिछडिएका वर्गका नागरिकको हितमा परिचालन गर्नुपर्नेमा जोड दिनुभयो । कार्बन उत्सर्जन न्यूनीकरणमा साझा प्रयासको खाँचो रहेकामा उहाँले जोड दिनुभयो । उहाँले नेपाल जलवायु परिवर्तनसम्बन्धी पेरिस सम्झौताको पक्ष राष्ट्र भएको जनाउँदै नेपालले सन् २०४५ सम्ममा खुद शून्य कार्बन उत्सर्जनको लक्ष्य हासिलसम्बन्धी दीर्णकालीन रणनीति लिएको सन्दर्भमा स्वच्छ ऊर्जा रूपान्तरणका माध्यमबाट उक्त लक्ष्य हासिल गर्न नवीकरणीय ऊर्जा तथा ऊर्जा दक्षताले महत्वपूर्ण भूमिका निर्वाह गर्ने विश्वास व्यक्त गर्नुभयो ।ऊर्जामन्त्री खड्काले सरकारले आफ्ना नीति, रणनीति, योजना तथा लक्ष्यमार्फत नवीकरणीय ऊर्जाको विस्तार तथा ऊर्जा दक्षताको अवलम्बनमार्फत हरितगृह उत्सर्जन न्यूनीकरणसम्बन्धी कार्यलाई विशेष प्राथमिकता दिँदै आएको उल्लेख गर्नुभयो । सरकारले हालै स्वीकृत गरेको ऊर्जा विकास मार्गचित्र तथा कार्ययोजना, २०८१ मा नेपालले अघि सारेका स्वच्छ ऊर्जा र जलवायु परिवर्तनसम्बन्धी अन्तर्राष्ट्रिय प्रतिबद्धता र राष्ट्रिय लक्ष्यमा नवीकरणीय ऊर्जा, ऊर्जा दक्षता र स्वच्छ ऊर्जा रूपान्तरणलाई उच्च प्राथमिकता दिइएको उहाँले बताउनुभयो । मार्गचित्रले लिएका लक्ष्य सन् २०४५ सम्म खुद शून्य कार्बन उत्सर्जनसम्बन्धी दीर्घकालीन लक्ष्य, दोस्रो राष्ट्रिय निर्धारित योगदान, १६ औँ योजनालगायत राष्ट्रिय लक्ष्य एवं अन्तर्राष्ट्रिय प्रतिबद्धतासँग सम्बन्धित रहेका उहाँले जानकारी दिनुभयो । मन्त्री खड्काले कार्बन वित्त परिचालनमा सम्पूर्ण सरोकार भएका संस्थाबिच प्रभावकारी र परिणाममुखी सहकार्य आवश्यक रहेकामा जोड दिनुभयो । राष्ट्रिय योजना आयोगका सदस्य प्राडा आरपी विच्छाले कार्बन व्यापारमार्फत नेपालले धेरैभन्दा धेरै फाइदा लिने गरी काम गर्नुपर्ने बताउनुभयो । उहाँले सबैको स्वामित्व हुने गरी कार्बन बिक्रीका लागि संरचना बनाएर नेपालले अधिक फाइदा लिन लाग्नुपर्नेमा जोड दिनुभयो । प्राडा विच्छाले कार्बन व्यापारमा निजी क्षेत्रलाई समेट्न सके नेपालले अधिकतम फाइदा लिन सक्ने धारणा राख्नुभयो । पेरिस सम्झौतालाई कार्यान्वयन गर्न वैकल्पिक ऊर्जा प्रवर्धन केन्द्रले गरेको कामप्रति उहाँले प्रशंसा गर्नुभयो ।ऊर्जा, जलस्रोत तथा सिँचाइ मन्त्रालयका सचिव सुरेश आचार्यले गोष्ठीले ऊर्जा आयोजनामा कार्बन वित्त लगानीको आवश्यकता, अवसर र चुनौतीको पहिचान गर्ने, लगानीयोग्य कार्बन वित्त आयोजनाको प्राथमिकीकरण, स्वच्छ ऊर्जा रूपान्तरणका लागि लगानीका सम्भावना र स्रोत परिचालनका अवसर सिर्जना गर्ने बताउनुभयो ।वैकल्पिक ऊर्जा प्रवर्धन केन्द्रका कार्यकारी निर्देशक नवराज ढकालले नेपालले हालसम्म कार्बन बिक्रीबाट रु. चार अर्ब ८३ करोड आम्दानी गरिसकेको जानकारी दिनुभयो । उहाँले आगामी मे १६ देखि १८ सम्म जलवायु न्यायको पैरवीका लागि हुन लागेको सगरमाथा संवादलाई यो गोष्ठीले सहयोग पुग्ने विश्वास व्यक्त गर्नुभयो ।",
      "link": "https://gorkhapatraonline.com/news/148799",
      "image": "https://gorkhapatraonline.com/storage/media/262281/conversions/3445-original-thumb.jpg"
    },
    {
      "slug": "148798",
      "title": "सामाजिक सुरक्षा कोषमा सूचीकृत हुन आग्रह",
      "timestamp": 1743120000000,
      "source": "gp",
      "content": "श्रम तथा व्यवसायजन्य सुरक्षा विभागले योगादनमा आधारित सामाजिक सुरक्षा कोषमा सूचीकृत नभएका रोजगारदाता प्रतिष्ठान र श्रमिकलाई कोषको योजनामा सूचीकृत हुन आग्रह गरेको छ ।",
      "longContent": "गोरखापत्र समाचारदाता काठमाडौँ, चैत १५ गते । श्रम तथा व्यवसायजन्य सुरक्षा विभागले योगादनमा आधारित सामाजिक सुरक्षा कोषमा सूचीकृत नभएका रोजगारदाता प्रतिष्ठान र श्रमिकलाई कोषको योजनामा सूचीकृत हुन आग्रह गरेको छ । विभागले सूचनामार्फत कोषको योजनामा सूचीकृत छुटेका सबै रोजगारदाता र श्रमिकलाई सक्दो छिटो सूचीकृत हुन आग्रह गरेको हो । कोषको योजनामा सूचीकृत भएर पनि योगदान नगरेकालाई समेत नियमित योगदान गर्न आग्रह गरेको छ । कोषमा मासिक रूपमा नियमित रकम जम्मा गर्नुपर्ने व्यवस्था भए पनि कतिपयले योगदान नगरेको पाइएको विभागले जनाएको छ । नेपालमा औपचारिक क्षेत्रका साना, मझौला र ठुला गरी करिब नौ लाख रोजगारदाता प्रतिष्ठान रहेको बताइन्छ तर हालसम्म कोषको योजनामा २० हजार ३०२ वटा रोजगारदाता प्रतिष्ठान मात्रै सूचीकृत भएका छन् भने ती प्रतिष्ठानमा कार्यरत पाँच हजार ७१ हजार ९३७ जना आबद्ध भएका छन् । कोषका अनुसार यो सङ्ख्या २०७५ मङ्सिर ११ देखि हालसम्मको हो ।  कोषमा हाल २१ लाख १२ हजार ९५७ जना योगदानकर्ता श्रमिक सूचीकृत भएका छन् । जसमा सबैभन्दा धेरै वैदेशिक रोजगारीमा जाने १५ लाख ४० हजार २४९ र अनौपचारिकतर्फका ४५१ जना र स्वरोजगारतर्फका ३२० रहेका छन् । विभागका महानिर्देशक कमलप्रसाद भट्टराईले हाल रोजगारदाता प्रतिष्ठानको आधिकारिक तथ्याङ्क नभए पनि विगतमा नौ लाख रोजगारदाता प्रतिष्ठान भन्ने गरिएकाले छ वर्षको बिचमा २० हजार मात्रै कोषको योजनामा आबद्ध हुनु असाध्यै थोरै भएको बताउनुभयो । श्रमिकको योगदानमा आधारित सामाजिक सुरक्षाको हक सुनिश्चित गर्न तथा योगदानकर्तालाई सामाजिक सुरक्षा प्रदान गर्ने उद्देश्यले योगदानमा आधारित सामाजिक सुरक्षा ऐन, २०७४ कार्यान्वयनमा छ । सामाजिक सुरक्षा कोषमा श्रमिकले ११ प्रतिशत र रोजगारदाताले २० प्रतिशत गरी कुल ३१ प्रतिशत रकम जम्मा गर्नुपर्ने व्यवस्था छ ।",
      "link": "https://gorkhapatraonline.com/news/148798",
      "image": "https://gorkhapatraonline.com/storage/media/262280/conversions/social-security-fund-original-thumb.jpg"
    },
    {
      "slug": "148797",
      "title": "बजेटमा अङ्कभन्दा नीतिगत फड्कोलाई प्राथमिकता दिन आग्रह",
      "timestamp": 1743120000000,
      "source": "gp",
      "content": "अर्थ मन्त्रालयले आर्थिक वर्ष २०८२/८३ बजेट निर्माण सम्बन्धमा १६ वटा मन्त्रालयसँग छलफल सम्पन्न गरेको छ । यसै क्रममा आज संस्कृति, पर्यटन तथा उड्डयन पर्यटन मन्त्रालयसँग छलफल भएको छ ।",
      "longContent": "गोरखापत्र समाचारदाताकाठमाडौँ, चैत १५ गते । अर्थ मन्त्रालयले आर्थिक वर्ष २०८२/८३ बजेट निर्माण सम्बन्धमा १६ वटा मन्त्रालयसँग छलफल सम्पन्न गरेको छ । यसै क्रममा आज संस्कृति, पर्यटन तथा उड्डयन पर्यटन मन्त्रालयसँग छलफल भएको छ । मन्त्रालयसँगको छलफलमा उपप्रधानमन्त्री एवं अर्थमन्त्री विष्णुप्रसाद पौडेलले बजेटको अङ्कभन्दा नीतिगत सिफ्टलाई प्राथमिकतामा राख्न आग्रह गर्नुभएको छ ।उहाँले सङ्घीयताको मूल मर्म र भावना, सङ्घ, प्रदेश र स्थानीय तहको भूमिका, प्रदेश र स्थानीय तहको भूमिका अनुसार सङ्घमा रहेका कार्यक्रम तथा आयोजनाको हस्तान्तरण, तीन तहका सरकारबिचको समन्वय र साझेदारीलाई जोड दिनुभएको अर्थमन्त्रीको सचिवालयले जनाएको छ । प्रदेश र स्थानीय तहले गर्ने काम सङ्घले गर्दा सङ्घीयता बलियो नहुने उहाँको भनाइ छ । अर्थमन्त्री पौडेलले विगतका सबै कार्यक्रम र योजनाको समीक्षा गरी सङ्घीय योजनामा केन्द्रित हुन, कार्यक्रम तथा योजना रोक्न, घटाउन, समायोजन गर्न, अत्यावशक कार्यक्रमलाई निरन्तरता दिन र परिवर्तित समय अनुसार जनतासँग जोडिने स्मार्ट कार्यक्रम तथा योजना समावेश गर्न आग्रह गर्नुभएको छ । उहाँले तीन करोड रुपियाँभन्दा कमका आयोजना समावेश नगर्न पनि अनुरोध गर्नुभएको छ । यसै गरी अर्थमन्त्री पौडेल अध्ययन र कार्यान्वयनमा जाने योजना तथा कार्यक्रमलाई प्राथमिकीकरण गर्न पनि जोड दिनुभएको छ । कार्यक्रम तथा योजना पेस गर्दा रकमान्तर र शोधान्तर गर्नु नपर्ने गरी यथार्थपरक प्रस्ताव पेस गर्न पनि आग्रह गर्नुभएको छ । उपलब्ध स्रोतसाधनलाई ख्याल गर्दै जनताका आङ्काक्षा र राष्ट्रको आवश्यकतालाई सम्बोधन गर्ने गरी अनुशासित र यथार्थपरक बजेट आउने अर्थमन्त्रीको भनाइ छ । दुई दिनअघि अर्थ मन्त्रालयले विषयगत मन्त्रालयहरूसँग छलफल गरी बजेट विनियोजन साथै पुँजीगत खर्चमा पनि विशेष ध्यान दिन आग्रह गरेको थियो । अर्थ मन्त्रालयले राष्ट्रिय योजना आयोगसहित सम्बन्धित मन्त्रालयसँग छुट्टाछुट्टै छलफल गर्दै आएको छ । तीन पक्षबिचको समन्वयमा कार्यक्रम र बजेट आउँदा कार्यान्वयनमा अपनत्व बढ्ने र उचित परिणाम आउने अर्थ मन्त्रालयले जनाएको छ । अर्थ मन्त्रालयले यसअघि भौतिक, सहरी विकास, सञ्चार, शिक्षा, रक्षा, गृह, खेलकुद, भूमि सुधार, कृषि, खानेपानी, सङ्घीय मामिला, उद्योग, स्वास्थ्य, ऊर्जा, महिला तथा बालबालिका मन्त्रालयसँग छलफल गरेको थियो ।  आगामी बजेटबारे बाँकी मन्त्रालयसँग पनि छलफल गर्ने अर्थ मन्त्रालयको कार्यक्रम रहेको जनाइएको छ ।",
      "link": "https://gorkhapatraonline.com/news/148797",
      "image": "https://gorkhapatraonline.com/storage/media/262279/conversions/14-Artha-Mantri-original-thumb.jpg"
    },
    {
      "slug": "148796",
      "title": "नेपालको जलविद्युतमा लगानी गर्न भारतीय ठुला कम्पनी तयार",
      "timestamp": 1743120000000,
      "source": "gp",
      "content": "लगानी र प्रतिफल सुनिश्चित भएमा भारतीय व्यापारिक घरानाले नेपालको ऊर्जा क्षेत्रमा लगानी गर्न आफूहरू तयार रहेको बताएका छन् ।   भारतस्थित नेपालको राजदूतावास र भारतीय हरित ऊर्जा महासङ्घको संयुक्त आयोजना तथा स्वतन्त्र ऊर्जा उत्पादकको संस्था, नेपाल (इप्पान) को संस्थागत सहभागितामा नयाँ दिल्लीमा आयोजित नेपाल–भारत इनर्जी समिटमा सहभागी भारतका व्यावसायिक घरानाले नेपालमा भारतीय लगानीको नीतिगत सुरक्षा हुनुपर्नेमा जोड दिए ।",
      "longContent": "काठमाडौँ, चैत १५ गते । लगानी र प्रतिफल सुनिश्चित भएमा भारतीय व्यापारिक घरानाले नेपालको ऊर्जा क्षेत्रमा लगानी गर्न आफूहरू तयार रहेको बताएका छन् । भारतस्थित नेपालको राजदूतावास र भारतीय हरित ऊर्जा महासङ्घको संयुक्त आयोजना तथा स्वतन्त्र ऊर्जा उत्पादकको संस्था, नेपाल (इप्पान) को संस्थागत सहभागितामा नयाँ दिल्लीमा आयोजित नेपाल–भारत इनर्जी समिटमा सहभागी भारतका व्यावसायिक घरानाले नेपालमा भारतीय लगानीको नीतिगत सुरक्षा हुनुपर्नेमा जोड दिए । उनीहरूले लगानी गरेपछि प्रतिफलको सुनिश्चित, सहज रूपमा लगानी फिर्ता लिन पाउनुपर्नेलगायत जलविद्युत् आयोजनाले सामना गर्नु परेका समस्या समाधानमा सरकारले सहजीकरण गर्नुपर्ने बताएका हुन् । नेपालमा ९०० मेगावाटको अरुण तेस्रो जलविद्युत् आयोजना निर्माण गरिरहेको भारतीय कम्पनी सतलज जलविद्युत् निगम (एसजेभिएन) का आयोजना निर्देशक सुशील शर्माले नेपालमा काम गर्न वन, जग्गा प्राप्ति, भन्सार र सडकको समस्या रहेकाले ती समस्या समाधानमा सरकारले सहजीकरण गरिरहेको उल्लेख गर्नुभयो ।एसजेभिएनले २१७ किलोमिटर लामो प्रसारण लाइन निर्माण गरिरहेको र सरकारको सहयोग रहेकाले ९०० मेगावाटको आयोजना तीन वर्षमै ८४ प्रतिशत सम्पन्न भएको उहाँको भनाइ छ । अरुण–३ मा ३४ हजार करोड भारतीय रुपियाँ लगानी गरेर २५ वर्षपछि सरकारलाई हस्तान्तरण गरिने भएकाले यसले नेपालको अर्थतन्त्रमा ठुलो सहयोग पुग्ने उहाँको दाबी थियो । यो आयोजनाले भारतीय लगानीकर्तालाई नेपालमा आकर्षित गर्ने शर्माले बताउनुभयो ।अडानी ग्रुपका उपाध्यक्ष जयरमन पुनिधानले नेपालको जलविद्युत् क्षेत्रमा लगानी गर्न कम्पनीले राम्रा आयोजनाको खोजी गरिरहेको बताउनुभयो । विश्वभर २७ हजार ३०० मेगावाट विद्युत् उत्पादनका लागि अडानी ग्रुपले एमओयु गरेको जानकारी दिँदै उहाँले अडानीको प्राथमिकतामा छिमेकी मुलुक र क्षेत्रीय ऊर्जा बजार रहेको उल्लेख गर्नुभयो ।भारतको ऊर्जा मन्त्रालयका अतिरिक्त सचिव आकाश त्रिपाठीले नेपाल र भारतबिच एक हजार मेगावाट विद्युत् आदान प्रदानको संरचना तयार भइसकेको र आठ हजार मेगावाट विद्युत् आदानप्रदान गर्ने क्षमताका चार वटा प्रसारण लाइन निर्माणाधीन भएकाले नेपालमा उत्पादित विद्युत् भारत निर्यातका लागि समस्या नहुने बताउनुभयो । उत्तर भारत हाइड्रोपावर कम्पनीका कार्यकारी निर्देशक नरेश गोयलले नेपाल सरकारले प्रशासनिक अवरोध हटाएर लगानीको वातावरण बनाइदिएमा भारतीय लगानीकर्ता नेपालमा लगानी गर्न तयार रहेको बताउनुभयो ।भारतका लागि नेपालका राजदूत डा. शङ्कर शर्माले नेपाल सरकारले अघि सारेको सन् २०३५ सम्म २८ हजार ५०० मेगावाट विद्युत् उत्पादनको लक्ष्य प्राप्तिका लागि दूतावासले सम्मेलन आयोजना गरेको बताउनुभयो । उहाँले भारतीय लगानीकर्ताले नेपालमा आयोजनाको स्वामित्व किनेर वा संयुक्त लगानीमा पनि काम गर्न सक्ने जानकारी दिनुभयो ।",
      "link": "https://gorkhapatraonline.com/news/148796",
      "image": "https://gorkhapatraonline.com/storage/media/262278/conversions/Nepal-ma-lagani-original-thumb.jpg"
    },
    {
      "slug": "148795",
      "title": "सुधारतर्फ अर्थतन्त्र वृद्धिदर ५.१ प्रतिशत",
      "timestamp": 1743120000000,
      "source": "gp",
      "content": "चालु आर्थिक वर्ष २०८/८२ को दोस्रो त्रैमासिक (कात्तिक–पुस) मा मुलुकको आर्थिक वृद्धिदर ५.१ प्रतिशत पुग्ने अनुमान गरिएको छ ।",
      "longContent": "गोरखापत्र समाचारदाताकाठमाडौँ, चैत १५ गते । चालु आर्थिक वर्ष २०८/८२ को दोस्रो त्रैमासिक (कात्तिक–पुस) मा मुलुकको आर्थिक वृद्धिदर ५.१ प्रतिशत पुग्ने अनुमान गरिएको छ । कुल गार्हस्थ उत्पादन मापनमा प्रयोग गरिने १८ वटै औद्योगिक क्षेत्रमा देखिएको सुधारका कारण मुलुकको अर्थतन्त्र गत आवको सोही अवधिको तुलनामा ५.१ प्रतिशतले विस्तार हुने राष्ट्रिय तथ्याङ्क कार्यालयले अनुमान गरेको हो । दोस्रो त्रैमासिकमा यातायात, निर्माण, कृषि उत्पादन, विद्युत् उत्पादन तथा वितरणमा भएको वृद्धि नै अर्थतन्त्र विस्तारको मुख्य कारण बनेको कार्यालयले जनाएको छ । अर्थतन्त्र वृद्धिदरको यो अनुमान मौसमी प्रभाव समायोजन नगरिएको अवस्थाको हो । यातायातको वृद्धिदर अगाडिकार्यालयका अनुसार गत आवको दोस्रो त्रैमासिकको तुलनामा चालु आवको सोही अवधिमा यातायात तथा भण्डारण क्षेत्रसँग सम्बन्धित क्रियाकलापको कुल मूल्य अभिवृद्धि दर सबैभन्दा धेरै अर्थात् १४.२ प्रतिशत रहेको छ । त्यस्तै खानी तथा उत्खनन क्षेत्र ९.५ प्रतिशतले वृद्धि हुँदा विद्युत् तथा ग्यास क्षेत्रले ९.२ प्रतिशतले वृद्धिदर हासिल गर्ने अनुमान गरिएको छ । निर्माण क्षेत्रमा पनि स्पष्ट सुधार देखिएको छ । विगत दुई वर्षदेखि ऋणात्मक वृद्धिदर सामना गरेको यस क्षेत्रको वृद्धिदर ९.१ प्रतिशत रहने अनुमान छ । निर्माण सामग्रीको आयात तथा घरेलु उत्पादनको वृद्धिका कारण यस क्षेत्रको वृद्धिदर देखिने कार्यालयले जनाएको छ । उत्पादनमूलक उद्योगको वृद्धिदर पनि ७.४ प्रतिशत हुने अनुमान छ । औद्योगिक वस्तुको उत्पादनमा क्रमिक सुधार आउँदा उत्पादनमूलक उद्योगको विस्तार हुने देखिएको हो । निक्षेप तथा कर्जामा भएको वृद्धिसँगै वित्तीय तथा बिमा क्षेत्रमा मूल्य अभिवृद्धि दर ६.६ प्रतिशत हुने कार्यालयले अनुमान गरेको छ । व्यापार क्षेत्रको वृद्धिदर ६.१ प्रतिशत रहँदा सूचना तथा प्रविधि क्षेत्रको वृद्धिदर ४.९ प्रतिशत हुने अनुमान छ ।  अर्थतन्त्रको महत्वपूर्ण हिस्सा कृषि क्षेत्रको वृद्धिदर भने सामान्य मात्र हुने प्रक्षेपण गरिएको छ । धानको उत्पादनमा भएको वृद्धि साथै तरकारी, अमिलो जातका फलफूल तथा हिउँदे फलफूल र पशुपन्छीजन्य उत्पादनमा भएको वृद्धिले यस क्षेत्रको वृद्धिदर ३.२ प्रतिशत हुने अनुमान कार्यालयले गरेको छ । कृषि तथा व्यापारजन्य वस्तुको स्वदेशी उत्पादनमा आएको वृद्धि तथा प्रमुख व्यापारजन्य वस्तुको आयातमा भएको वृद्धिका कारण थोक तथा खुद्रा व्यापार क्षेत्रको वृद्धि थप विस्तार हुने अनुमान गरिएको छ । मौसमी प्रभावको अवस्थालाई समेत समायोजित गर्दा भने चालु आवको पहिलो त्रैमासिकको तुलनामा दोस्रो त्रैमासिकमा आर्थिक वृद्धिदर २.२ प्रतिशत पुग्ने कार्यालयको अनुमान छ ।",
      "link": "https://gorkhapatraonline.com/news/148795",
      "image": "https://gorkhapatraonline.com/storage/media/262277/conversions/4433-original-thumb.jpg"
    },
    {
      "slug": "148754",
      "title": "नेप्से परिसूचक ४१ अङ्कले बढ्यो",
      "timestamp": 1743033600000,
      "source": "gp",
      "content": "यो साता कारोबारको अन्तिम दिन पुँजीबजारमा उल्लेख्य सुधार देखिएको छ । बिहीबार नेपाल स्टक एक्सचेन्ज (नेप्से) परिसूचक ४१ दशमलव ४३ अङ्कले बढेर दुई हजार छ सय ६३ दशमलव ३० को विन्दुमा कायम भएको हो । यो एक दशमलव ५८ प्रतिशतको वृद्धि हो ।",
      "longContent": "काठमाडौँ, चैत १४ गते । यो साता कारोबारको अन्तिम दिन पुँजीबजारमा उल्लेख्य सुधार देखिएको छ । बिहीबार नेपाल स्टक एक्सचेन्ज (नेप्से) परिसूचक ४१ दशमलव ४३ अङ्कले बढेर दुई हजार छ सय ६३ दशमलव ३० को विन्दुमा कायम भएको हो । यो एक दशमलव ५८ प्रतिशतको वृद्धि हो ।आज तीन सय नौ कम्पनीको ९७ लाख ७२ हजार एक सय ९६ कित्ता शेयर ५५ हजार चार सय ४२ पटक खरिदबिक्री हुँदा पाँच अर्ब २२ करोड ३० लाख ८३ हजार बराबरको कारोबार भएको नेप्सेले जनाएको छ ।आज सबै समूहको उपसूचक हरियो देखिएको छ । व्यापार समूह सबैभन्दा बढी छ दशमलव नौ प्रतिशतले बढेको छ । बैंकिङ शून्य दशमलव ९०, विकास बैँक एक दशमलव १०, वित्त एक दशमलव ३०, होटल तथा पर्यटन शून्य दशमलव ४४, जलविद्युत् एक दशमलव शून्य नौ र लगानी समूह दुई दशमलव २० प्रतिशतले बढेको छ । त्यस्तै जीवन बिमा एक दशमलव ७१, उत्पादन तथा प्रशोधन शून्य दशमलव ९२, लघुवित्त दुई दशमलव २२, म्युचुअल फण्ड शून्य दशमलव ३७, निर्जीवन बिमा शून्य दशमलव ८५ र अन्य समूह एक दशमलव ७४ प्रतिशतले बढेको छ ।आजको कारोबारमा गुराँस लघुवित्त वित्तीय संस्था लिमिटेड र श्रीजनशील लघुवित्त वित्तीय संस्था लिमिटेडको शेयर मूल्यमा सकारात्मक सर्किट लागेको छ । सबैभन्दा बढी कुमारी सबल योजनाको शेयर मूल्य एक दशमलव ८२ प्रतिशतले घटेको छ ।कारोबार रकम र कारोबार भएका शेयर सङ्ख्याका आधारमा आज सबैभन्दा बढी हिमालयन रिइन्स्योरेन्स लिमिटेडको ५१ करोड १८ लाख १७ हजार सात सय १४ बराबरको पाँच लाख आठ हजार आठ सय ६० कित्ता शेयर किनबेच भएको छ । रासस",
      "link": "https://gorkhapatraonline.com/news/148754",
      "image": "https://gorkhapatraonline.com/storage/media/262200/conversions/nepse-original-thumb.jpg"
    },
    {
      "slug": "148704",
      "title": "दुई लाख ७० हजार क्विन्टल चिनी उत्पादन",
      "timestamp": 1743033600000,
      "source": "gp",
      "content": "रवीन्द्र उप्रेतीबर्दिबास, चैत १४ गते । महोत्तरीको रामनगरस्थित एभरेस्ट चिनी मिलले यो वर्ष दुई लाख क्विन्टलभन्दा बढी चिनी उत्पादन गरेको छ । एभरेस्टले आर्थिक वर्ष ०८१÷८२ मा ३१ लाख ४ हजार १६३ क्विन्टल उखु क्रसिङ गरी कूल २ लाख ७० हजार ५८८ क्विन्टल चिनी उत्पादन गरेको हो । एभरेस्टका वित्तीय महाप्रबन्धक विमलचन्द्र ठाकुरका अनुसार यो उत्पादन गत वर्षको तुलनामा पाँच हजार ९९७ क्विन्टलले बढी हो । गत वर्ष (०८०÷८१) मा एभरेस्टले २९ लाख ४ हजार ५११ क्विन्टल उखु क्रसिङ गरी दुई लाख ६४ हजार ५९१ क्विन्टल चिनी उत्पादन भएको थियो । तुलनात्मक रूपले यो वर्ष चिनी उत्पादन बढेको देखिए पनि क्रसिङ क्षमता अनुसार उखु उपलब्ध नहुँदा लक्ष्य बमोजिम भने उत्पादन हुन नसकेको ठाकुरले जनाउनु भयो । उहाँका अनुसार यो वर्ष एभरेस्टले ३५ लाख क्विन्टल उखु क्रसिङ गरी ३ लाख १५ हजार क्विन्टल चिनी उत्पादनको लक्ष्य लिएको थियो । उखु भने लक्ष्यभन्दा करिब ४ लाख क्विन्टल कम आएकोले यसको असर उत्पादनमा परेको हो । अर्कोतर्फ चिनीको प्रतिलब्धि घटनाले पनि उत्पादनमा हृास आएको छ । गत वर्षसम्म चिनीको प्रतिलब्धि ९.११ प्रतिशत थियो । यो वर्ष घटेर ८.७२ प्रतिसतमा सिमित भएको छ । अर्थात् गत वर्ष एक क्विन्टल उखु क्रसिङ गर्दा ९ किलो ११० ग्राम चिनी उत्पादन भएको थियो । यसपाला भने उत्तिकै उखु क्रसिङ गर्दा घटेर ८ किलो ७२० ग्राममा सीमित भएकाले उत्पादन घटने अर्को कारण हो । वित्तीय महाप्रबन्धक ठाकुरले भन्नु भयो ‘चिनीको रिकभरी घट्नु अप्रत्याशित हो । यो समस्या हाम्रो मात्र नभएर भारतमा पनि यही अनुपातमा घटेको छ । के कारणले हो ? स्पष्ट हुन सकेको छैन ।’",
      "longContent": "रवीन्द्र उप्रेतीबर्दिबास, चैत १४ गते । महोत्तरीको रामनगरस्थित एभरेस्ट चिनी मिलले यो वर्ष दुई लाख क्विन्टलभन्दा बढी चिनी उत्पादन गरेको छ । एभरेस्टले आर्थिक वर्ष ०८१÷८२ मा ३१ लाख ४ हजार १६३ क्विन्टल उखु क्रसिङ गरी कूल २ लाख ७० हजार ५८८ क्विन्टल चिनी उत्पादन गरेको हो । एभरेस्टका वित्तीय महाप्रबन्धक विमलचन्द्र ठाकुरका अनुसार यो उत्पादन गत वर्षको तुलनामा पाँच हजार ९९७ क्विन्टलले बढी हो । गत वर्ष (०८०÷८१) मा एभरेस्टले २९ लाख ४ हजार ५११ क्विन्टल उखु क्रसिङ गरी दुई लाख ६४ हजार ५९१ क्विन्टल चिनी उत्पादन भएको थियो । तुलनात्मक रूपले यो वर्ष चिनी उत्पादन बढेको देखिए पनि क्रसिङ क्षमता अनुसार उखु उपलब्ध नहुँदा लक्ष्य बमोजिम भने उत्पादन हुन नसकेको ठाकुरले जनाउनु भयो । उहाँका अनुसार यो वर्ष एभरेस्टले ३५ लाख क्विन्टल उखु क्रसिङ गरी ३ लाख १५ हजार क्विन्टल चिनी उत्पादनको लक्ष्य लिएको थियो । उखु भने लक्ष्यभन्दा करिब ४ लाख क्विन्टल कम आएकोले यसको असर उत्पादनमा परेको हो । अर्कोतर्फ चिनीको प्रतिलब्धि   घटनाले पनि उत्पादनमा हृास आएको छ । गत वर्षसम्म चिनीको प्रतिलब्धि ९.११ प्रतिशत थियो । यो वर्ष घटेर ८.७२ प्रतिसतमा सिमित भएको छ । अर्थात् गत वर्ष एक क्विन्टल उखु क्रसिङ गर्दा ९ किलो ११० ग्राम चिनी उत्पादन भएको थियो । यसपाला भने उत्तिकै उखु क्रसिङ गर्दा घटेर ८ किलो ७२० ग्राममा सीमित भएकाले उत्पादन घटने अर्को कारण हो । वित्तीय महाप्रबन्धक ठाकुरले भन्नु भयो ‘चिनीको रिकभरी घट्नु अप्रत्याशित हो । यो समस्या हाम्रो मात्र नभएर भारतमा पनि यही अनुपातमा घटेको छ । के कारणले हो ? स्पष्ट हुन सकेको छैन ।’",
      "link": "https://gorkhapatraonline.com/news/148704",
      "image": "https://gorkhapatraonline.com/storage/media/262100/conversions/IMG_20190126_124649-original-thumb.jpg"
    },
    {
      "slug": "148669",
      "title": "चालु आवको दोस्रो चौमासिकमा पाँच दशमलव एक प्रतिशत आर्थिक वृद्धिदर",
      "timestamp": 1743033600000,
      "source": "gp",
      "content": "चालु आर्थिक वर्ष २०८१/८२ को दोस्रो त्रैमासिकमा पाँच दशमलव एक प्रतिशतको आर्थिक वृद्धि अनुमान हासिल भएको अनुमान गरिएको छ ।",
      "longContent": "काठमाडौँ,  चैत १४ गते ।  चालु आर्थिक वर्ष २०८१/८२ को दोस्रो त्रैमासिकमा पाँच दशमलव एक प्रतिशतको आर्थिक वृद्धि अनुमान हासिल भएको अनुमान गरिएको छ ।राष्ट्रिय तथ्याङ्क कार्यालयले बुधबार चालु आवको दोस्रो त्रैमासिकको कुल गार्हस्थ्य उत्पादन (जिडिपी) सार्वजनिक गर्दै यातायातलगायत केही क्षेत्रमा राम्रो सुधार देखिए पनि जिडिपीमा सामान्य वृद्धि हासिल भएको जनाएको हो । यद्यपि, यो मौसमी प्रभाव समायोजन नगरिएको वृद्धिदर हो । दोस्रो त्रैमासिकको मौसमी प्रभाव समायोजनपछिको जिडिपी वृद्धिदर भने दुई दशमलव दुई प्रतिशत रहेको कार्यालयले जनाएको छ ।“दोस्रो त्रैमासिकमा अर्थतन्त्रको धनात्मक वृद्धि हुनुमा यातायात, निर्माण क्षेत्र, कृषि, विद्युत् उत्पादन तथा वितरणमा भएको वृद्धिसँगै वित्तीय मध्यस्थताको कुल मूल्य अभिवृद्धिमा भएको वृद्धि प्रमुख कारक रहेका छन्”, कार्यालयले भनेको छ, “खासगरी यस अवधिमा शिक्षा, आवास तथा भोजन र अन्य सेवा क्षेत्रमा उल्लेख्य वृद्धि हुन नसकेकाले अर्थतन्त्रको वृद्धिदर सामान्य रहन गएको अनुमान रहेको छ ।”मौसमी प्रभाव समायोजित तथ्याङ्कका आधारमा कुल १८ ओटा औद्योगिक क्षेत्रमध्ये दुईओटामा ऋणात्मक वृद्धिको अनुमान गरिएको छ । विद्युत् तथा ग्यास क्षेत्रमा चार दशमलव आठ प्रतिशत र आवास तथा भोजन क्षेत्रमा दुई दशमलव सात प्रतिशतको ऋणात्मक वृद्धि देखिएको छ ।मौसमी प्रभाव समायोजन नगरिएको तथ्याङ्कअनुसार यातायात तथा भण्डारणसँग सम्बन्धित क्रियाकलापको सबैभन्दा धेरै १४ दशमलव दुई प्रतिशत वृद्धिदर रहेको छभने खानी तथा उत्खनन क्षेत्र नौ दशमलव पाँच प्रतिशत वृद्धिदरसहित दोस्रो धेरै वृद्धि हुने औद्योगिक क्षेत्र रहेको छ । यसैगरी, निर्माण सामग्रीहरूको आयात तथा घरेलु उत्पादनको वृद्धिसँगै निर्माण क्षेत्रको कुल मूल्य अभिवृद्धि वृद्धिदर नौ दशमलव एक प्रतिशत हुने प्रारम्भिक अनुमान गरिएको छ । उत्पादनमूलक उद्योगको वृद्धिदर सात दशमलव चार प्रतिशत र निक्षेप तथा कर्जामा भएको वृद्धिका कारण वित्तीय तथा बिमा क्षेत्रको मूल्य अभिवृद्धि वृद्धिदर छ दशमलव छ प्रतिशत हुने अनुमान गरिएको छ । व्यापार क्षेत्रको वृद्धिदर छ दशमलव एक र सूचना तथा प्रविधि क्षेत्रको वृद्धिदर चार दशमलव नौ प्रतिशत रहने प्रारम्भिक अनुमान गरिएको छ ।मुलुकको अर्थतन्त्रमा सबैभन्दा धेरै योगदान पु¥याउने कृषि क्षेत्रको वृद्धिदर तीन दशमलव दुई प्रतिशत मात्र हुने प्रारम्भिक अनुमान गरिएको छ । “धानको उत्पादनमा भएको वृद्धिका साथै तरकारी, अमिलो जातको फलफूल तथा हिउँदे फलफूल र पशुपक्षीजन्य उत्पादनमा भएको वृद्धिले यस क्षेत्रको कुल मूल्य अभिवृद्धिमा सकारात्मक प्रभाव परेको देखिन्छ”, सार्वजनिक विवरणमा भनिएको छ । अर्थतन्त्रको दोस्रो ठूलो क्षेत्रका रूपमा रहेको थोक तथा खुद्रा व्यापार क्षेत्रमा स्वदेशी उत्पादनमा भएको वृद्धि तथा प्रमुख व्यापारजन्य वस्तुको आयातमा भएको वृद्धिका कारण केही विस्तार देखिएको जनाइएको छ ।    यस्तै, औद्योगिक वस्तुको उत्पादनमा क्रमिक सुधार आएका कारण उत्पादनमूलक उद्योग क्षेत्रको वृद्धिमा उल्लेख्य सुधार हुन गएको प्रारम्भिक अनुमान छ । दोस्रो त्रैमासिकमा सार्वजनिक प्रशासन तथा रक्षा दुई दशमलव दुई, स्वास्थ्य तीन दशमलव एक, घरजग्गा कारोबार तीन दशमलव एक प्रतिशतले बढ्ने अनुमान गरिएको छ । रासस",
      "link": "https://gorkhapatraonline.com/news/148669",
      "image": "https://gorkhapatraonline.com/storage/media/262051/conversions/_Aartheek-Bridhhie-original-thumb.jpg"
    },
    {
      "slug": "148667",
      "title": "सागसब्जी र फलफूलको थोक मूल्य यस्तो छ",
      "timestamp": 1743033600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  चैत १४ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ५०, गोलभेँडा सानो (लोकल) प्रतिकिलो रु २०, गोलभेँडा सानो (तराई) प्रतिकिलो रु ३०, आलु रातो प्रतिकिलो रु ३५, आलु रातो (भारतीय) प्रतिकिलो रु ३५, प्याज सुकेको (भारतीय) प्रतिकिलो रु ५५, गाजर (लोकल) प्रतिकिलो रु ५०, गाजर (तराई) प्रतिकिलो रु ३५, बन्दा (लोकल) प्रतिकिलो रु १५, बन्दा (तराई) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ४०, स्थानीय काउली (ज्यापु) प्रतिकिलो रु ५०, मूला रातो प्रतिकिलो रु ५०, मूला सेतो (लोकल) प्रतिकिलो रु १५, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ३५ तथा भन्टा डल्लो प्रतिकिलो रु ५०, तने बोडीको मूल्य प्रतिकिलो रु १०० कायम गरिएको छ ।यसैगरी, मटरकोसा प्रतिकिलो रु ७०, घिउ सिमी (लोकल) प्रतिकिलो रु ७०, घिउ सिमी (हाइब्रिड) प्रतिकिलो रु ७०, घिउ सिमी (राजमा) प्रतिकिलो रु १००, टाटे सिमी प्रतिकिलो रु ७०, तितो करेला प्रतिकिलो रु १००, लौका प्रतिकिलो रु ६०, परबर (लोकल) प्रतिकिलो रु ९०, परबर (तराई) प्रतिकिलो रु ९०, चिचिण्डो प्रतिकिलो रु १००, घिरौला प्रतिकिलो रु ९०, झिगुनी प्रतिकिलो रु ८०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ३०, सलगम प्रतिकिलो रु ६० तथा भिण्डी प्रतिकिलो रु १२० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ५०, पिँडालु प्रतिकिलो रु ९०, स्कूस प्रतिकिलो रु ५०, रायो साग प्रतिकिलो रु ९०, पालुङ्गो साग प्रतिकिलो ८०, चमसुरको साग रु ८०, तोरीको साग प्रतिकिलो रु ५०, मेथीको साग प्रतिकिलो रु ८०, प्याज हरियो प्रतिकिलो रु ५०, बकुला प्रतिकिलो रु ५०, तरुल प्रतिकिलो रु ९०, च्याउ (कन्य) प्रतिकिलो रु १४०, च्याउ (डल्ले) प्रतिकिलो रु २५० तथा कुरिलो प्रतिकिलो रु ६०० निर्धारण गरिएको छ ।निगुरो प्रतिकेजी रु १२०, ब्रोकाउली प्रतिकिलो रु ५०, चुकुन्दर प्रतिकिलो रु ६०, सजीवन प्रतिकिलो रु २००, कोइरालो प्रतिकिलो रु १८०, रातो बन्दा प्रतिकिलो रु ५०, जिरीको साग प्रतिकिलो रु ७०, ग्याठकोभी प्रतिकिलो रु ७०, सेलरी प्रतिकिलो रु १५०, पार्सले प्रतिकिलो रु ३००, सौफको साग प्रतिकिलो रु ८०, पुदिना प्रतिकिलो रु ३००, गान्टे मूला प्रतिकिलो रु ७०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १२० र गुन्द्रुकको मूल्य प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु २७०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु २५०, तरबुजा हरियो प्रतिकिलो रु ७०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३५, रुख कटहर प्रतिकिलो रु १००, निबुवा प्रतिकिलो रु ५०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु १३०, उखु प्रतिगोटा रु १००, स्ट्रबेरी (भुइँऐसेलु) रु २५०, किबी प्रतिकिलो रु ४५० तथा आभोकाडो प्रतिकिलो रु ६५०, अमलाको मूल्य प्रतिकिलो रु १०० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ८०, खुर्सानी हरियो (बुलेट) प्रतिकिलो रु ८०, खुर्सानी हरियो (माछे) प्रतिकिलो रु १००, सुर्खानी हरियो (अकबरे) प्रतिकिलो २५०, भेडे खुर्सानी प्रतिकिलो रु १००, लसुन हरियो प्रतिकिलो रु ६०, हरियो धनिया प्रतिकिलो रु १००, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, छ्यापी सुकेको प्रतिकिलो रु १६०, छ्यापी हरियो प्रतिकिलो रु ६०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १८०, राजा च्याउ प्रतिकिलो रु ३०० र सिताके च्याउको मूल्य प्रतिकिलो रु ८०० तोकेको छ ।  रासस",
      "link": "https://gorkhapatraonline.com/news/148667",
      "image": "https://gorkhapatraonline.com/storage/media/262049/conversions/adrhs-original-thumb.jpg"
    },
    {
      "slug": "149024",
      "title": "त्रिवि उपकुलपतिको राजीनामा",
      "timestamp": 1743292800000,
      "source": "gp",
      "content": "चारबर्से कार्यकालका लागि नियुक्त हुनुभएका त्रिभुवन विश्वविद्यालयका उपकुलपति प्राडा केशरजङ्ग बरालले १३ महिनामै राजीनामा दिनुभएको छ ।",
      "longContent": "गोरखापत्र समाचारदाताकाठमाडौँ, चैत १७ गते । चारबर्से कार्यकालका लागि नियुक्त हुनुभएका त्रिभुवन विश्वविद्यालयका उपकुलपति प्राडा केशरजङ्ग बरालले १३ महिनामै राजीनामा दिनुभएको छ । उपकुलपति छनोट तथा सिफारिस समितिले बुझाएको तीन जनाको नाममध्येबाट दोस्रो नम्बरमा रहनुभएका बराललाई तत्कालीन प्रधानमन्त्री तथा विश्वविद्यालयका कुलपति पुष्पकमल दाहालले २०८० फागुन १० गते उपकुलपतिमा नियुक्त गर्नुभएको थियो । त्रिवि स्रोतका अनुसार बरालले प्रधानमन्त्री तथा विश्वविद्यालयका कुलपतिलाई सम्बोधन गरेर राजीनामापत्र बुझाउनुभएको छ । बरालले राजीनामा दिएको विषय विश्वविद्यालयकै एक जना पदाधिकारीसँग व्यक्त गरेर दुई वटै मोबाइल फोन अफ गर्नुभएको छ । उपकुलपतिले राजीनामा दिनुपर्नाको मुख्य कारण अस्थायी तथा करारका शिक्षक र कर्मचारीको समस्या मुख्य रहेको त्रिवि स्रोतले जनाएको छ । पछिल्लो समय त्रिविमा अस्थायी तथा करारका शिक्षक कर्मचारी व्यवस्थापनको विषय पेचिलो बन्दै गएको थियो । अस्थायी तथा करारका कर्मचारीलाई आन्तरिक प्रतिस्पर्धा गराएर स्थायी गराउनुपर्ने माग गर्दै आएका थिए । शिक्षक कर्मचारीले निरन्तर आन्दोलन गरेपछि यसअघिका उपकुलपति प्राडा धर्मकान्त बास्कोटाको पालामा बसेका विश्वविद्यालय सभाले आन्तरिक प्रतिस्पर्धा गराउनका लागि २०८१ चैत मसान्तभित्रमा विज्ञापन आह्वान गर्ने निर्णय गरेको थियो । सोही निर्णय कार्यान्वयन गर्नुपर्ने शिक्षक कर्मचारीको माग छ । यसबिचमा सभाको निर्णयको विपक्षमा सर्वोच्च अदालतमा मुद्दा परेको थियो । तर सर्वोच्चले आन्तरिक प्रतिस्पर्धा गराएर स्थायी गराउन नमिल्ने फैसला गरिदिएपछि त्रिविका पदाधिकारी पछि हटेका थिए । त्रिविका रजिस्ट्रार प्राडा केदार रिजालले भन्नुभयो, “अदालतको आदेशविपरीत हामी शिक्षक कर्मचारीलाई आन्तरिक प्रतिस्पर्धा गराउन सक्दैनौँ ।”आफूहरूको माग पूरा गराउन दबाब दिने उद्देश्यले अस्थायी तथा करारका शिक्षक कर्मचारीले आइतबारदेखि आन्दोलन घोषणा गरेका छन् । त्रिवि स्रोतका अनुसार उपकुलपतिको राजीनामा स्वीकृत भएको अवस्थामा अन्य पदाधिकारी पनि राजीनामा दिने मनसायमा छन् ।",
      "link": "https://gorkhapatraonline.com/news/149024",
      "image": "https://gorkhapatraonline.com/storage/media/262732/conversions/kesharjang-1708600120-1708600702-original-thumb.jpg"
    },
    {
      "slug": "149023",
      "title": "पूर्वराजाका सुरक्षाकर्मी कटौती",
      "timestamp": 1743292800000,
      "source": "gp",
      "content": "सरकारले पूर्वराजा ज्ञानेन्द्र शाहको सुरक्षामा तैनाथ  सशस्त्र प्रहरी बल (एपिएफ) को सेट परिवर्तन गरी सुरक्षाकर्मीको सङ्ख्या घटाएको छ ।",
      "longContent": "काठमाडौँ, चैत १७ गते । सरकारले पूर्वराजा ज्ञानेन्द्र शाहको सुरक्षामा तैनाथ  सशस्त्र प्रहरी बल (एपिएफ) को सेट परिवर्तन गरी सुरक्षाकर्मीको सङ्ख्या घटाएको छ । गृह मन्त्रालय स्रोतका अनुसार पूर्वराजा ज्ञानेन्द्रले यसअघि पूर्वअतिविशिष्ट व्यक्तिले पाउने सुरक्षाकर्मीसँगै अतिरिक्त सुविधा लिँदै आउनुभएको थियो । सरकारले यो सुविधा कटौती गरी पूर्वराजाको हकमा पूर्वराष्ट्रपतिले पाउने सुरक्षा व्यवस्था अनुसार सङ्ख्या कटौती गरेको हो ।पूर्वअतिविशिष्ट व्यक्तिका लागि सरकारले सशस्त्र प्रहरी बलको कार्यदलमार्फत सशस्त्र प्रहरी बलका प्रहरी नायब उपरीक्षक (डिएसपी) को नेतृत्वमा १६ जना सुरक्षाकर्मी खटिने व्यवस्था गरेको छ तर यसको अतिरिक्त पूर्वराजा ज्ञानेन्द्रको हकमा सरकारले २५ जना खटाएको थियो ।गृह मन्त्रालयले सबै पूर्वविशिष्ट व्यक्तिलाई समान सुरक्षा व्यवस्था उपलब्ध गराउने निर्णय गर्दै पूर्वराजा ज्ञानेन्द्रको सुरक्षामा तैनाथ नौ जना सुरक्षाकर्मी घटाएको जनाएको छ  ।  त्यसै गरी गृह मन्त्रालयले पूर्वराजाको सुरक्षामा तैनाथ युनिट नै परिवर्तन गरेको छ । यसअघि पूर्वराजाको सुरक्षामा सशस्त्र प्रहरी बलका जगदीश हमाल नेतृत्वको टोलीमा सुरक्षाकर्मी खटाइएकोमा त्यसलाई हटाएर मन्त्रालयले सशस्त्र प्रहरी नायब उपरीक्षक प्रमोदप्रकाश पाठक नेतृत्वमा १६ जना सुरक्षा टोली खटाएको हो ।  राजावादी समूहले शुक्रबार काठमाडौँको तीनकुनेमा आयोजना गरेको प्रदर्शन हिंसात्मक बनेपछि सरकारले उसका हरेक गतिविधिमाथि निगरानी बढाउँदै प्राप्त सुविधा कानुनबमोजिम कटौती गर्ने तयारीसमेत गरेको छ ।",
      "link": "https://gorkhapatraonline.com/news/149023",
      "image": "https://gorkhapatraonline.com/storage/media/262731/conversions/raja-original-thumb.jpg"
    },
    {
      "slug": "149022",
      "title": "छ सय किमी टाढा पुगेर चर्छन् मौरी",
      "timestamp": 1743292800000,
      "source": "gp",
      "content": "गर्मी चढेपछि जाडोमा बेँसी झारिएका भेडा र चौँरी लेक चढाइन्छन् । चरन क्षेत्र खोज्दै भेडीगोठ अर्को ठाउँमा सारिन्छ ।",
      "longContent": "काठमाडौँ, चैत १७ गते । गर्मी चढेपछि जाडोमा बेँसी झारिएका भेडा र चौँरी लेक चढाइन्छन् । चरन क्षेत्र खोज्दै भेडीगोठ अर्को ठाउँमा सारिन्छ । भेडा, च्याङ्ग्रा र चौँरीभन्दा फरक उडेर कैयौँ किलोमिटर टाढा पुग्ने मौरीलाई पनि एक ठाउँबाट अर्को ठाउँमा चरनका लागि लग्ने गरिन्छ । एक ठाउँमा फूल फुल्न छाडेपछि अर्को ठाउँमा लगेर मौरीलाई राखिन्छ । काभ्रेपलाञ्चोकका मौरी दाङसम्म र प्युठानका मौरी चितवनसम्म लगेर चराउने गरिन्छ । मौरीपालनको पहिलो आवश्यकता नै फूलबाट प्राप्त हुने पुष्परस तथा कुट अर्थात् चरनको उपलब्धता भएकाले मौरीलाई चरनमा लैजाने गरिएको हो । केही दिन लगाएर छ सय किलोमिटर टाढासम्म मौरी लिएर जाने गरिएको छ । सर्लाहीको मौरी सुर्खेत, रोल्पा, रुकुम, अर्घाखाँचीसम्म चराउन लगिन्छ । चितवनमा धेरै जिल्लाका मौरी चराउन ल्याइन्छ भने चितवनका मौरी पनि अन्य जिल्लामा चराउन लगिन्छ । व्यावसायिक मौरीपालन गरिरहेका काभ्रेपलाञ्चोक, बनेपाका सुवासचन्द्र सुनुवारले खाना उपलब्ध नहुने समयमा मौरीले गोला गृहत्याग गर्ने भएकाले मौरीलाई चरन क्षेत्रमा लैजान आवश्यक पर्ने उल्लेख गर्नुभयो । उहाँका अनुसार बनेपाबाट मौरी चराउन दाङसम्म लैजाने गरिएको छ । खानाको उपलब्धताका आधारमा मौरीपालक किसानहरूले पात्रो नै बनाएर एक ठाउँबाट अर्को ठाउँमा मौरी चराउन लिएर जान्छन् । त्यस्तो पात्रोले कुन समयमा कुन क्षेत्रमा कुन बिरुबामा फूल फुल्छ भन्ने निर्धारण गर्ने गर्दछ । त्यसरी वर्षको आठदेखि नौ महिनासम्म नै एक ठाउँबाट अर्को ठाउँसम्म मौरीलाई चराउन लगिन्छ । सुनुवारले मौसम र ठाउँ अनुसार जति धेरै चरन उपलब्ध हुन्छ, त्यति नै धेरै मह उत्पादन हुने भएकाले व्यावसायिक मौरीपालनमा चरनको ठुलो महत्व हुने उल्लेख गर्नुभयो । गोरखामा व्यावसायिक रूपमा मौरीपालन गरिरहनुभएका सुमन खड्काले स्थानीय जातको मौरीलाई चरन क्षेत्र आवश्यक नभए पनि मेरिफेरा जातको मौरीलाई चरन क्षेत्र आवश्यक पर्ने उल्लेख गर्नुभयो । उहाँले व्यावसायिक रूपमा मौरी पाल्नेले पात्रो बनाउनुपर्ने र धेरै उत्पादन गर्न पनि चरन क्षेत्रको आवश्यकता पर्ने उल्लेख गर्नुभयो ।मौरीपालक किसान हेमराज देवकोटाले मौरीका छाउरा हुर्काउन र मह उत्पादन वृद्धिका लागि चरन पात्रो आवश्यक रहेको बताउनुभयो । उहाँ कुनै स्थान विशेषमा वर्षभरि उपलब्ध हुने मौरी चरनको लेखाजोखा राख्ने र आहार व्यवस्था गर्नका लागि एउटा पात्रो तयार गर्न आवश्यक रहेको औँल्याउनुहुन्छ । पात्रोमा त्यस क्षेत्रमा कुन बोटबिरुवाबाट मौरीले खाना सङ्कलन गर्छ, कुन बोटबिरुवा कहिले फुल्छ र फूल फुल्ने अवधि कति समय रहन्छ, उक्त फूलबाट मौरीले पुष्परस वा पराग के सङ्कलन गर्छ भन्ने पूर्ण जानकारी आवश्यक पर्ने उहाँले उल्लेख गर्नुभयो । सरकारी वन, सामुदायिक वन, व्यक्तिगत वनबाट मौरीले प्राप्त गर्ने रस, कुट भएको वनस्पतिलाई जङ्गली चरन मानिने देवकोटाले स्पष्ट पार्नुभयो । यो चरन स्थायी प्रकृतिको, दीर्घकालसम्म रहने भएकाले चरनपात्रो बनाउँदा सोही अनुसार योजना बनाउनुपर्ने उहाँको भनाइ छ । तराईमा सिसौ, रुदिलो, मसला, कडिपत्ता, पड्के, जामुन, पहाडमा चिउरी, चिलाउने, अङ्गेरी, चौतारी, हाडेबयर, पैयुँका स्रोतबाट मौरीले रस सङ्कलन गर्छन् । खेतबारीमा उब्जाइने कृषिजन्य बालीनाली, फलफूल, तरकारीबाट पनि मौरीलाई पुष्परस, कुट उपलब्ध हुन्छ, जसलाई कृषिजन्य चरन भनिन्छ । कृषिजन्य चरन छोटो समयमा नै मौरीलाई उपलब्ध गराउन सकिन्छ । तोरी, सस्र्युं, मकै, फापर, सूर्यमुखीले तत्कालै रस र कुट उपलब्ध हुन्छ । नेपालको चरन क्षमता १० लाख गोलाका लागि पर्याप्त भएको बताइएको छ । कृषि तथ्याङ्क अनुसार यहाँ मौरीगोला सङ्ख्या तीन लाखको हाराहारीमा छ । मौरीगोला स्थानान्तरण गर्ने सन्दर्भमा र मौरीखर्क स्थापनाका लागि चरन नक्साङ्कन र चरन क्षमताको भूमिका धेरै महत्वपूर्ण हुन्छ । त्यसैले व्यावसायिक मौरी पालकले नेपालभरकै मौरी चरन नक्साङ्कन गरी रेकर्ड राख्न जरुरी रहेको मौरीपालक हेमराज देवकोटाले उल्लेख गर्नुभयो । त्यस क्षेत्रमा उपलब्ध चरनमा कति सङ्ख्यामा मौरी वा मौरीगोला राख्ने या मौरीखर्क स्थापना गर्ने वा कति दिन, हप्ता, या महिना मौरी राख्ने, सो कुरा त्यहाँको चरन क्षमतामा भर पर्छ ।",
      "link": "https://gorkhapatraonline.com/news/149022",
      "image": "https://gorkhapatraonline.com/storage/media/262738/conversions/bee-1743166225734-original-thumb.jpg"
    },
    {
      "slug": "149021",
      "title": "चौतारी पदाधिकारीद्वारा प्रदर्शनकारीको क्षतिबारे स्थलगत अवलोकन",
      "timestamp": 1743206400000,
      "source": "gp",
      "content": "प्रेस चौतारी नेपालले पूर्व राजावादीहरुको प्रदर्शनका क्रममा आक्रमणमा परी क्षति भएका सञ्चार माध्यमको स्थलगत अवलोकन गरेको छ ।",
      "longContent": "गोरखापत्र अनलाइनकाठमाडौं, चैत १६ गते । प्रेस चौतारी नेपालले पूर्व राजावादीहरुको प्रदर्शनका क्रममा आक्रमणमा परी क्षति भएका सञ्चार माध्यमको स्थलगत अवलोकन गरेको छ ।  अध्यक्ष गणेश पाण्डे नेतृत्वको टोलीले शनिबार क्षति भएका विभिन्न सञ्चारमाध्यममा पुगेर स्थलगत अवलोकन गरेको हो। सो क्रममा राजावादीहरूको आक्रमणमा परी घाइते भएको पत्रकारहरूको अवस्थाबारे पनि उहाँहरूले जानकारी लिनुभएको छ । चौतारी नेपालका अध्यक्ष पाण्डेले राजावादीहरूले सञ्चारमाध्यमलाई आक्रमणको निशाना बनाएकोमा दुःख व्यक्त गर्दै उनीहरूलाई कारबाहीको दायरामा ल्याउनु पर्ने बताउनुभयो । उहाँले पूर्वराजाका समर्थकहरूको उद्दण्ड र हिंसात्मक कार्यको आलोचना गर्दै  राज्यले अपनाएको संयमताकै कारण शुक्रवार ठुलो क्षति हुन नपाएको बताउनुभयो । पाण्डेले पत्रकारको सुरक्षाको लागि ध्यान दिन राज्यसम्बद्ध पक्षलाई आग्रह गर्नुभयो । सो क्रममा प्रेस चौतारी नेपालका का महासचिव हिरामान लामाले सञ्चारमाध्यमहरूमा त्रास सिर्जना गरेर दक्षिणपन्थी शक्तिहरूलाई स्थापित गर्न सपना देखिएको बताउनुभयो । यो सपना पूरा हुन नसक्ने बताउँदै लामाले अविचलित भएर आफ्नो पेसामा लाग्न पत्रकारहरूलाई आग्रह गर्नुभयो ।   प्रेस चौतारीले राजावादीहरूको आक्रमणमा परेको कान्तिपुर दैनिक, अन्नपूर्ण पोष्ट, अनलाइन खबर लगायतका सञ्चार गृहमा पुगेर स्थलगत अवलोकन गरेको छ । पूर्वराजाका समर्थकको आक्रमण परी एभिन्युजका पत्रकार सुरेश रजकको ज्यान गएको थियो । रजकलाई उनीहरूले घरभित्र आगो लगाएर थुनिदिएका थिए । आन्दोलनकारीका नाममा कान्तिपुर टिभी, हिमालय टिभी र अन्नपूर्ण पोष्ट लगायतका सञ्चारमाध्यमको कार्यालयमा आक्रमण गरेका थिए ।",
      "link": "https://gorkhapatraonline.com/news/149021",
      "image": "https://gorkhapatraonline.com/storage/media/262729/conversions/chautari-original-thumb.jpg"
    },
    {
      "slug": "149020",
      "title": "गोरखापत्रकर्मी गुरुङ सम्मानित",
      "timestamp": 1743206400000,
      "source": "gp",
      "content": "गोरखापत्रका लागि बाँकेको खजुरा समाचारदाता गजेन्द्र गुरुङ सम्मानित हुनुभएको छ । शनिबार काठमाडौंमा आयोजित प्रेस सेन्टर नेपालको पाँचौँ राष्ट्रिय महाधिवेशनको अवसरमा गुरुङ उत्कृष्ट पत्रकारका रुपमा सम्मानित हुनुभएको हो ।",
      "longContent": "गोरखापत्र अनलाइनकाठमाडौं, चैत १६ गते । गोरखापत्रका लागि बाँकेको खजुरा समाचारदाता गजेन्द्र गुरुङ सम्मानित हुनुभएको छ । शनिबार काठमाडौंमा आयोजित प्रेस सेन्टर नेपालको पाँचौँ राष्ट्रिय महाधिवेशनको अवसरमा गुरुङ उत्कृष्ट पत्रकारका रुपमा सम्मानित हुनुभएको हो । लुम्बिनी प्रदेशबाट उत्कृष्ट पत्रकारका रुपमा क्रियाशील पत्रकारिता पुरस्कारबाट उहाँलाई सम्मान गरिएको हो । उहाँसहित कोशी प्रदेशबाट ईश्वर थापा, मधेस प्रदेशबाट विकास आर्यठाकुर, वागमती प्रदेशबाट सिर्जना गोले, गण्डकी प्रदेशबाट सानेबहादुर नेपाली, कर्णाली प्रदेशबाट दीपबहादुर घर्ती, सुदूरपश्चिम प्रदेशबाट हरी जोशी, उपत्यकाबाट विनोद दाहाल, एसोसिएटबाट डब्बु छेत्री,  प्रतिष्ठानबाट रघुनाथ बजगाई र प्रवासबाट केजीन राईलाई उत्कृष्ट पत्रकारका रुपमा सम्मानित गरिएको छ । कार्यक्रममा कृष्ण सेन इच्छुक स्मृति पत्रकारिता पुरस्कारबाट कोमल बराल, शक्तितारा स्मृति पत्रकारिता पुरस्कारबाट धर्मेन्द्र कर्ण र बेपत्ता योद्धा स्मृति पत्रकारिता पुरस्कारबाट मन्जीमा ढकाललाई सम्मानित गरिएको छ । त्यसैगरी उत्कृष्ट प्रदेशका रुपमा मधेस प्रदेश समिति र उत्कृष्ट जिल्लाका रुपमा रोल्पा जिल्ला समितिलाई सम्मानित गरिएको छ । पुरस्कृत हुने सबैलाई पूर्व प्रधानमन्त्री एवम् नेकपा माओवादी केन्द्रका अध्यक्ष पुष्पकमल दाहाल प्रचण्डले प्रमाणपत्र र पुरस्कारसहित दोसल्ला ओढाएर सम्मान गर्नुभयो ।",
      "link": "https://gorkhapatraonline.com/news/149020",
      "image": "https://gorkhapatraonline.com/storage/media/262728/conversions/Gajendra-original-thumb.jpg"
    },
    {
      "slug": "149018",
      "title": "आन्दोलनको नाममा हिंसा गर्नेलाई कारबाही हुन्छ : मन्त्री गुरुङ",
      "timestamp": 1743206400000,
      "source": "gp",
      "content": "सञ्चार तथा सूचना प्रविधिमन्त्री पृथ्वीसुब्बा गुरुङले आन्दोलनको नाममा हिंसा भड्काउने जोसुकैलाई कारबाही हुने बताउनुभएको छ । नेपाल सुनचाँदी व्यवसायी महासङ्घको १२औँ वार्षिक साधारणसभाको आज पोखरामा उद्घाटन गर्दै उहाँले सरकारले अराजक, अनुशासनहीन गतिविधि हेरेर नबस्ने र व्यवस्थाविरोधी गतिविधि गर्नेलाई कारबाही गरिने बताउनुभएको हो ।",
      "longContent": "गण्डकी, चैत १६ गते । सञ्चार तथा सूचना प्रविधिमन्त्री पृथ्वीसुब्बा गुरुङले आन्दोलनको नाममा हिंसा भड्काउने जोसुकैलाई कारबाही हुने बताउनुभएको छ । नेपाल सुनचाँदी व्यवसायी महासङ्घको १२औँ वार्षिक साधारणसभाको आज पोखरामा उद्घाटन गर्दै उहाँले सरकारले अराजक, अनुशासनहीन गतिविधि हेरेर नबस्ने र व्यवस्थाविरोधी गतिविधि गर्नेलाई कारबाही गरिने बताउनुभएको हो । अहिलेको व्यवस्थाको विकल्प नरहेको र व्यवस्थाविरुद्धमा हुने गतिविधिलाई कुनै पनि हालतमा छुट दिन नसकिने भन्दै मन्त्री गुरुङले चित्त नबुझे अहिलेको व्यवस्थाअनुसार रहेक पाँच वर्षमा हुने चुनावबाट आफ्नो मुद्दा स्थापित गर्न सुझाव दिनुभयो ।\t“हामीले मन्त्रिपरिषद् बैठकबाट निर्णय गरिसकेका छौँ, यस्ता गतिविधिमा सङ्लग्नलाई छानबिन गरेर कारबाही हुन्छ”, उहाँले भन्नुभयो, “राजतन्त्र आफ्नै कारणले सक्किएको हो । आफ्नो परिवार र संस्था बचाउन नसक्नेले फेरि देश र तीन करोड नेपालीलाई कसरी बचाउन सक्छ ? संविधानको खिलापमा कुनै गतिविधिमा नगरौँ।”व्यवस्था परिवर्तन भए पनि सोअनुसार कानुन परिवर्तन नहुँदा जनताबाट अपेक्षित काम गर्न समस्या भएको भन्दै सरकारका प्रवक्ता गुरुङले यही अवस्थालाई दृष्टिगत गर्दै सरकारले आवश्यक कानुनहरूको निर्माणमा जोड दिएको बताउनुभयो । उहाँले सरकारको कामलाई प्रभावकारी बनाउन विद्यमान विभिन्न १२ वटा ऐन संशोधन गर्ने तयारी भइरहेको बताउनुभयो ।मन्त्री गुरुङले वर्तमान सरकारले आर्थिक रूपमा सङ्कटमा गर्ने अवस्थाबाट मुलुकलाई जोगाएको जिकिर गर्दै आवश्यकताका आधारमा मात्र ऋण लिने नीतिअनुसार सरकार अगाडि बढेको बताउनुभयो । उहाँले सुनचाँदी व्यवसायलाई व्यवस्थित बनाउका लागि आवश्यक नीतिगत व्यवस्थाका लागि सरकारले पहल गर्ने बताउनुभयो । प्रतिनिधिसभा सदस्य दामोदर बैरागीले सुनचाँदी व्यवसायको सुरक्षा प्रत्याभूति गराउन सोहीअनुसार विधि र प्रणालीलाई व्यवस्थित गर्दै जानुपर्ने बताउनुभयो । महासङ्घका अध्यक्ष अर्जुन रसाइलीले व्यवसायलाई थप व्यवस्थित बनाउन  महासङ्घ निरन्तर लागिरहेको बताउनुभयो ।",
      "link": "https://gorkhapatraonline.com/news/149018",
      "image": "https://gorkhapatraonline.com/storage/media/262726/conversions/PS-gurung-original-thumb.jpg"
    },
    {
      "slug": "149015",
      "title": "नेपाल–भारत सीमा व्यवस्थापन संयुक्त कार्यदल बैठक पोखरामा सम्पन्न",
      "timestamp": 1743206400000,
      "source": "gp",
      "content": "नेपाल र भारतको सीमा व्यवस्थापन सम्बन्धी संयुक्त कार्यदलको १३ औँ बैठक पोखरामा सम्पन्न भएको छ।  दुई दिनसम्म संचालन भएको सो बैठकमा नेपालका तर्फबाट सहसचिव एवं गृह प्रवक्ता रामचन्द्रं तिवारी र भारतका तर्फबाट भारतीय गृहमन्त्रालयका सहसचिव निहिर कुमारको नेतृत्व रहेको थियो।",
      "longContent": "रमेश पौडेलपोखरा, चैत १६ गते। नेपाल र भारतको सीमा व्यवस्थापन सम्बन्धी संयुक्त कार्यदलको १३ औँ बैठक पोखरामा सम्पन्न भएको छ।दुई दिनसम्म संचालन भएको सो बैठकमा नेपालका तर्फबाट सहसचिव एवं गृह प्रवक्ता रामचन्द्रं तिवारी र भारतका तर्फबाट भारतीय गृहमन्त्रालयका सहसचिव निहिर कुमारको नेतृत्व रहेको थियो। सो बैठकमा दुई देशको आपसी हितको प्रवर्द्धन गर्ने सीमा पार अपराध नियन्त्रण, लागुऔषध, मानवबेचविखन, अवैद्य व्यापार, अवैद्य मुद्रा, चोरी निकासी लगायत अपराधीक क्रियाकलाप नियन्त्रण सम्बन्धी सहमति भएको गृह प्रवक्ता रामचन्द्र तिवारीले जानकारी दिनुभयो।बैठकमा विपद् व्यवस्थापनको पक्षमा दुवै देशबीच सहकार्य गर्ने, सीमा क्षेत्र आसपासमा  भइरहेको पूर्वाधार निर्माणमा देखिएका विवादलाई दुई पक्ष समझदारीमा अन्त्य गर्ने, सीमा स्तम्भको नियमित मर्मत सम्भार रेखदेख गर्ने, आतंकवाद नियन्त्रणका लागि सूचनाको आदानप्रदान गर्ने, सिमा क्षेत्रबाट हुुने प्रतिबन्धित औषधीको निकासी पैठारीमा रोक लगाउने, विषादीजन्य फलफूल तथा तरकारीको गुणस्तर जाँच गर्ने र जनस्वास्थ्यमा देखिएको असरलाई न्यूनीकरण गर्ने लगायतका विषयमा छलफल भएको प्रवक्ता तिवारीले बताउनुभयो।सो अवसरमा भारतीय गृह मन्त्रालयका सहसचिव कुमारले भारत र नेपालको सम्बन्धलाई जनस्तरमा पुर्याउन मन्त्रालयस्तरमा भएको यस्ता बैठकले थप मद्दत पुग्ने बताउनुभयो। उहाँले पोखरा जस्तो सुन्दर सहरमा भएको बैठकले थप हौसला पुगेको स्पष्ट पार्दै यसले बहुपक्षीय सम्बन्ध विस्तार गर्न थप टेवा पुग्ने बताउनुभयो।  उहाँले १४ औँ बैठक भारतमा गर्नेका निम्ति निमन्त्रणा दिनुभएको छ जसले सीमा सम्बन्धी मुद्दामा बलियो द्विपक्षीय सहयोगलाई प्रर्वद्धन गर्ने दुवै देशको प्रतिबद्धतालाई पुनः पुष्टि गरको बताउनुभयो।बैठकमा नेपालका नापी, भन्सार, अद्यागमनका महानिर्देशक, परराष्ट्र मन्त्रालय, कानुन मन्त्रालय, नेपाल प्रहरी, सशस्त्र, राष्ट्रिय अनुसन्धान लगायतका उच्च प्रतिनिधिमण्डलको सहभागिता रहेको थियो भने भारततर्फबाट पनि सोही बमोजिमको सहभागिता रहेको थियो।",
      "link": "https://gorkhapatraonline.com/news/149015",
      "image": "https://gorkhapatraonline.com/storage/media/262722/conversions/Nepal-Bharat-original-thumb.jpg"
    },
    {
      "slug": "149013",
      "title": "पत्रकार हत्या र सञ्चारमाध्यममाथि आक्रमणविरुद्ध प्रदर्शन",
      "timestamp": 1743206400000,
      "source": "gp",
      "content": "शुक्रबार काठमाडौंस्थित तीनकुनेमा राजावादी आन्दोलनकारीले आगो लगाएर पत्रकार हत्या र सञ्चारमाध्यममाथि आक्रमण गरेको विरोधमा म्याग्दी सदरमुकाम बेनीमा विरोध प्रदर्शन गरिएको छ ।",
      "longContent": "साधन घर्ती म्याग्दी (दरबाङ), चैत १६ गते । शुक्रबार काठमाडौंस्थित तीनकुनेमा राजावादी आन्दोलनकारीले आगो लगाएर पत्रकार हत्या र सञ्चारमाध्यममाथि आक्रमण गरेको विरोधमा म्याग्दी सदरमुकाम बेनीमा विरोध प्रदर्शन गरिएको छ । नेपाल पत्रकार महासङ्घ  म्याग्दी शाखाले शनिबार जिल्ला प्रशासन कार्यालय अगाडि बिरेन्द्रचोकमा बिरोधसभा आयोजना गरेर  समाचार सङ्कलनकै क्रममा पत्रकार सुरेश रजकको हत्या भएको र आमसञ्चार माध्यममा आक्रमण गरिएको विरुद्ध  विरोध प्रदर्शन गरेको हो ।राजावादीको आन्दोलनमा पत्रकार रजकको हत्या र सञ्चारगृहमा तोडफोड गर्नेलाई कडा कारबाहीको माग गरेको छ  । जिल्ला शाखा म्याग्दीका अध्यक्ष हरिकृष्ण गौतमले भिडियो खिचिरहेको घरमा पूर्वराजाका सर्मथकहरूले थुनेर आगो लगाएको घटनाको निन्दा गर्दै छानबिन र दोषीउपर कारवाहीको माग गरेका छन् । स्वर्गीय पत्रकार रजकलाई श्रद्धाञ्जली अर्पण गर्दै परिवारप्रति गहिरो समवेदना प्रकट गरिएको छ ।",
      "link": "https://gorkhapatraonline.com/news/149013",
      "image": "https://gorkhapatraonline.com/storage/media/262717/conversions/birodh-pradarshan--beni-original-thumb.jpg"
    },
    {
      "slug": "149010",
      "title": "राष्ट्रपतिको उपस्थितिमा घोडेजात्रा समारोह (फोटो फिचर)",
      "timestamp": 1743206400000,
      "source": "gp",
      "content": "राष्ट्रपति रामचन्द्र पौडेल घोडेजात्रा समारोह २०८१ का अवसरमा नेपाली सेनाद्वारा शनिबार टुँडिखेलमा आयोजित समारोहमा सहभागी हुनुभयो।",
      "longContent": "काठमाडौँ, चैत १६ गते। राष्ट्रपति रामचन्द्र पौडेल घोडेजात्रा समारोह २०८१ का अवसरमा नेपाली सेनाद्वारा शनिबार टुँडिखेलमा आयोजित समारोहमा सहभागी हुनुभयो। समारोहमा उपराष्ट्रपति रामसहायप्रसाद यादव, प्रधानमन्त्री केपी शर्मा ओली, सभामुख देवराज घिमिरे, राष्ट्रियसभाका अध्यक्ष नारायण दाहाल, प्रधानन्यायाधीश प्रकाशमान सिंह राउत, उपप्रधानमन्त्री, मन्त्री, नेपालस्थित कूटनीतिक नियोगका प्रमुख एवम् प्रतिनिधिलगायत उच्च पदस्थ अधिकारीको सहभागिता थियो।समारोहमा राष्ट्रपति पौडेलले नेपाली सेनाद्वारा प्रदर्शन गरिएको अश्वकलाको अवलोकन गर्नुभयो। सो अवसरमा घोडा दौड़, घोडा जम्पलगायत विभिन्न रोचक कला प्रदर्शन गरिएका थिए। प्रदर्शनमा उत्कृष्ट हुनेलाई राष्ट्रपति पौडेलले पुरस्कार प्रदान गर्नुभयो।चैत्र कृष्ण औंसी तिथिमा काठमाडौँ उपत्यकामा परम्परागत घोडेजात्रा पर्व विविध कार्यक्रमको आयोजन गरी मनाउने गरिन्छ।",
      "link": "https://gorkhapatraonline.com/news/149010",
      "image": "https://gorkhapatraonline.com/storage/media/262714/conversions/ghode-jatra-(6)-original-thumb.jpg"
    },
    {
      "slug": "149007",
      "title": "गोरक्ष सिद्धरत्ननाथ मठको पुनःनिर्माण",
      "timestamp": 1743206400000,
      "source": "gp",
      "content": "दाङको प्रसिद्ध धार्मिकस्थल गोरक्ष पात्रदेवता सिद्धरत्ननाथ मठको पुननिर्माण गरिएको छ । घोराही उपमहानगरपालिका –१७ चौघेरामा मन्दिरलाई पुरानै शैलीमा करिव पाँच बर्षपछि पुनःनिर्माण गरिएको हो ।",
      "longContent": "लीलाधर वलीघोराही, चैत १६ गते । दाङको प्रसिद्ध धार्मिकस्थल गोरक्ष पात्रदेवता सिद्धरत्ननाथ मठको पुननिर्माण गरिएको छ । घोराही उपमहानगरपालिका–१७ चौघेरामा मन्दिरलाई पुरानै शैलीमा करिब पाँच वर्षपछि पुनःनिर्माण गरिएको हो । मठको पुनःनिर्माण भएसँगै मूल मठमा देवता र मूर्तिलाई सारेर सञ्चालनमा ल्याइएको छ । स्थायी रूपमा सञ्चालन गरिएको ठाउँबाट मूल मठमा गोरखनाथ, मच्छिद्रनाथ, रत्ननाथ, आदीनाथ, कालभैरव, बुटक भैरव, बाला सन्दरी, शिवालय लगायतका मूर्ति सारिएको मठका व्यवस्थापक हिरानाथ योगीले बताउनुभयो । पुरानै शैलीमा निर्माण गरिएको मठ भव्य र आकर्षक देखिने गरेको बताउनुभयो । व्यवस्थापक योगीका अनुसार १३ सय वर्ष पुरानो धार्मिक आस्था बोकेको चौघेरामा मठ पुरानोसँगै जीर्ण बनेपछि २०७५ सालमा नयाँ मठ निर्माणको काम सुरु भएको थियो । नेपाल सरकार संस्कृति पर्यटन तथा नागरिक उड्डयन मन्त्रालय पुरातत्व विभागको सहयोगमा दुई वर्षभित्र मठको निर्माणको काम सक्ने गरी सुरु भए पनि निर्माणका क्रममा फैलिएको कोराना भाइरससँगै निर्माण सामग्री काठमाडौँ र भक्तपुर लगायतका ठाउँबाट ल्याएर काम गर्दा ढिलाइ भएको उहाँ बताउनुहुन्छ । निर्माणको काम सकिएपछि मूल मठमै दैनिक पूजापाठको काम सुरु भएको भन्दै व्यवस्थापक योगीले भन्नुभयो, ‘सम्झौता अनुसार मठ निर्माणको काम सकेर हस्तान्तरण भएपछि बैदिक परम्परा अनुसार मूर्तिको प्राण प्रतिष्ठा, कोठा पूजा र हवन गरेर मठलाई चैतको १३ गतेदेखि सञ्चालनमा ल्याएका हौँ ।’ उहाँका अनुसार मठ ढुङ्गा, चुना, सुर्की र काठको प्रयोग गरेर निर्माण गरिएको छ । मठमा इँट्टा, बालुक र माटो प्रयोग गरिएको छैन । प्यागोडा शैलीमा निर्माण गरिएको मठ आकर्षकसँगै खुला र फराकिलो भएको छ । नवनिर्मित मठमा दैनिक पूजा स्थलसँगै मठाधिस, महन्त, सिरने, भण्डारीलगायत बस्ने आवास गृहसँगै भजन कृतन गर्ने ठाउँ, अतिथिलाई राख्ने कोठाहरू निर्माण गरिएको छ । करिब ६ करोेड ६५ लाख बढी रुपियाँ खर्च गरेर मठको पुनःनिर्माणको काम प्रकृति–सानु, सुवाल–पवन जेभी काठमाडौँले गरेको थियो । भेष बाह्रपन्थी नाथ संस्कृतिको केन्द्रका रूपमा गोरक्ष पात्रदेवता सिद्धरत्ननाथ रहेको छ । मठभेष पन्थी बाह्रनाथ समुदायको महत्त्वपूर्ण धार्मिक केन्द्रका रूपमा रहेको छ । मठलाई आकर्षक बनाउनका लागि झ्याल, ढोका र टुडालहरूमा विभिन्न देवीदेवताका मूर्तिहरू कुदिएको भन्दै व्यवस्थापक योगीले भन्नुभयो, ‘पहिलेको तुलनामा अहिलेको नयाँ मठ आकर्षण र कलात्मक बनेको छ । मठ यस क्षेत्रको थप आकर्षक बन्ने छ ।’चौघेरामा मुल मठसँगै भैरवनाथ मन्दिर, दलिचा, कालसेन मन्दिर, गोरक्षनाथ नवनाथ मन्दिर, ऐतिहासिक रत्नेश्वर महादेव मन्दिर,ऐतिहासिक कुवासँगै गोरक्षरत्ननाथ पुस्तकला र प्रभात चित्रकला रहेको छ ।",
      "link": "https://gorkhapatraonline.com/news/149007",
      "image": "https://gorkhapatraonline.com/storage/media/262701/conversions/goraksha-original-thumb.jpg"
    },
    {
      "slug": "149006",
      "title": "रोजगार मेलामा काम खोज्दै युवा",
      "timestamp": 1743206400000,
      "source": "gp",
      "content": "नेपालगन्जमा शुक्रबारदेखि सञ्चालनमा आएको रोजगार मेला शनिबार पनि जारी छ । मेलामा विशेषगरी बेरोजगार व्यक्तिहरूको आकर्षण देखिएको छ । बाँकेका ७ वटा स्थानीय तहसँगको सहकार्यमा नेपालगन्ज उद्योग वाणिज्य संघले उक्त मेला सञ्चालनमा ल्याएको हो ।",
      "longContent": "लक्ष्मी तिमिल्सेना\tनेपालगन्ज (बाँके), चैत १६ गते । नेपालगन्जमा शुक्रबारदेखि सञ्चालनमा आएको रोजगार मेला शनिबार पनि जारी छ । मेलामा विशेषगरी बेरोजगार व्यक्तिहरूको आकर्षण देखिएको छ । बाँकेका ७ वटा स्थानीय तहसँगको सहकार्यमा नेपालगन्ज उद्योग वाणिज्य सङ्घले उक्त मेला सञ्चालनमा ल्याएको हो ।उक्त मेलामा दोस्रो दिन शनिबार समूह छलफल समेत चलिरहेको छ । रोजगारी पाउने र रोजगारी दिने दुबै पक्षलाई एकै ठाउँमा राखेर सङ्घले मध्यस्थकर्ताको काम गरिरहेको नेपालगन्ज उद्योग वाणिज्य सङ्घका अध्यक्ष टङ्क धामीले बताउनुभयो । मेलामा रोजगार प्रदायक होटल तथा उद्योग, व्यावसायिक प्रतिष्ठानले रोजगारीका लागि त्यहाँ आएकाहरूको आवेदन लिइरहेका छन् ।स्नातक तह अध्ययनरत नेपालगन्ज उपमहानगरपालिका–१२ का २४ वर्षीया मनिसा घर्ती कामको खोजीमा हुनुहुन्थ्यो । यस मेलामा आफूले गर्नसक्ने काम पाउने आशाले आएको उहाँले बताउनुभयो । यस्तै, जानकी गाउँपालिका–३ रम्मुवापुरका ६० वर्षीय ज्येष्ठ नागरिक सागर गढिया पनि जीविकोपार्जनका लागि केही काम पाइन्छ भनेर मेलामा सोधिखोजी गर्न आएको बताउनुभयो । ‘यस उमेरमा बल लाग्ने काम त गर्न सक्दिनँ । तर, यसो सानोतिनो काम केही भए गुजरा चल्ने थियो’ उहाँले भन्नुभयो ।मेलाले तत्काल र दीर्घकालीन रूपमा रोजगार सिर्जना गर्ने सङ्घको विश्वास छ । नेपालगन्ज उद्योग वाणिज्य सङ्घका अध्यक्ष धामी मेलाबाट रोजगारदाता र बेरोजगार व्यक्तिलाई यसबाट ठुलो लाभ मिल्ने दाबी गर्नुहुन्छ । मेला अवधिमा मात्र कम्तिमा एक सय जनाले रोजगार पाउने आँकलन गरिएको समेत उहाँले बताउनुभयो ।मेलामा तालिम प्रदायक सरकारी तथा गैरसरकारी निकायप्रति पनि बेरोजगार व्यक्तिको आकर्षण रहेको छ । मेलामा बाँकेका ग्रामीण क्षेत्रबाट समेत रोजगारी माग्न वृद्ध, वृद्धाहरू समेत आएका छन् । मेलामा विभिन्न प्रकारका ४० वटा स्टल राखिएको छ । रोजगारीको अवसरका लागि मेला महत्त्वपूर्ण माध्यम बनेको स्थानीय तहका रोजगार संयोजकको भनाइ छ । ‘बेरोजगारलाई लक्षित गरी यो प्लेटफमको विकास गरेका हौं’ कोहलपुर नगरपालिकाका रोजगार संयोजक आशिष वर्मा भन्नुहुन्छ ‘युवालाई सिकाइसँगै दक्षता, सीप कला, अनुभवका आधारमा विभिन्न उद्योगसँग जोडिने मेलाबाट अवसर प्राप्त पनि हुन्छ’ मेलाबाट धेरैभन्दा धेरै युवाहरू लाभाम्वित हुने उहाँको विश्वास छ ।  स्थानीय तहमा सूचीकृत रहेका बेरोजगार व्यक्तिलाई रोजगारी दिलाउनु मेलाको मुख्य उद्देश्य रहेको नरैनापुर गाउँपालिकाका रोजगार संयोजक मकबुल अहमद मुकेरीले जानकारी दिनुभयो । यो मेला बाँकेमा पहिलो पटक सञ्चालन भएकाले झन महत्त्वपूर्ण भएको भन्दै यस मेलाबाट धेरैले लाभ लिन सक्ने बताउनुभयो ।बाँकेका अधिकांश उद्योगीले भारतीय कामदारमार्फत आफ्ना उद्योग चलाइरहेका छन् । तर, नेपाली कामदारहरू भने कामका लागि भन्दै बर्सेनि भारतलगायत विभिन्न देशमा गइरहेको देखिन्छ । यस्तो अवस्थामा बाँकेमा पहिलो पटक सञ्चालन भएको रोजगार मेलाले रोजगारदाता र कामदारलाई जोड्ने काम गर्ने जयमङ्गलम् सिमेन्ट्स प्रालि बाँकेका प्रमुख सञ्जय अग्रवालको भनाइ छ ।",
      "link": "https://gorkhapatraonline.com/news/149006",
      "image": "https://gorkhapatraonline.com/storage/media/262709/conversions/mela-original-thumb.jpg"
    },
    {
      "slug": "148994",
      "title": "आक्रमणविरूद्ध पत्रकार सडकमा",
      "timestamp": 1743206400000,
      "source": "gp",
      "content": "शुक्रबार काठमाडौँमा भएको पूर्व राजावादीहरूको आन्दोलनमा भएको पत्रकारको हत्या र सञ्चारगृहमा गरिएको आगजनी तथा तोडफोडविरुद्ध लमजुङका पत्रकारले सडकमा विरोध प्रदर्शन गरेका छन् । नेपाल पत्रकार महासंघ लमजुङले शनिवार सदरमुकाम बेसीसहरको भिमसेनस्थान चोकमा विरोध प्रदर्शन गरेको हो ।",
      "longContent": "नवीनराज कुईकेललमजुङ, चैत १६ गते । शुक्रबार काठमाडौंमा भएको पूर्व राजावादीहरूको आन्दोलनमा भएको पत्रकारको हत्या र सञ्चारगृहमा गरिएको आगजनी तथा तोडफोडविरुद्ध लमजुङका पत्रकारले सडकमा विरोध प्रदर्शन गरेका छन् । नेपाल पत्रकार महासङ्घ लमजुङले शनिवार सदरमुकाम बेँसीसहरको भिमसेनस्थान चोकमा विरोध प्रदर्शन गरेको हो । काठमाडौँमा पत्रकार सुरेश रजकको हत्या, कान्तिपुर टिभी, अन्नपूर्णपोस्टको कार्यालयमा गरिएको आगजनी तथा तोडफोड र अनलाइन खबरका पत्रकारमाथि भएको आक्रमणविरुद्ध पत्रकारले विरोध प्रदर्शन गरेका हुन् ।पत्रकार सुरेश रजकको हत्यारालाई कारबाही गर, सञ्चारगृमाथिको आक्रमण बन्द गर, प्रेस तथा अभिव्यक्ति स्वतन्त्रको रक्षा गरौं, पत्रकारको सुरक्षा ग्यारेन्टी गर, प्रेस स्वतन्त्रता जिन्दाबादसहितका विभिन्न प्लेकार्ड बोकेर पत्रकारले बेँसीसहर बजारमा विरोध प्रदर्शन गरेको पत्रकार महासङ्घ लमजुङका अध्यक्ष सन्देश पौडेलले जानकारी दिनुभयो ।नेपाल पत्रकार महासङ्घका केद्रीय सदस्य कृष्ण केसीले विरोध सभालाई सम्बोधन गर्दै शुक्रबार भएको रजकको हत्या र सञ्चारमाध्यममा भएको आक्रमण निन्दनीय र भर्त्सनायोग्य रहेको बताउनुभयो ।",
      "link": "https://gorkhapatraonline.com/news/148994",
      "image": "https://gorkhapatraonline.com/storage/media/262671/conversions/lamjung-patrakar-birodh-original-thumb.jpg"
    },
    {
      "slug": "148988",
      "title": "लागुऔषधविरुद्ध जिल्लास्तरीय युथ २० वडाध्यक्ष कप",
      "timestamp": 1743206400000,
      "source": "gp",
      "content": "कैलालीको घोडाघोडीमा ‘हाम्रो गोल लागुऔषध विरुद्धको गोल’ भन्ने मूल नाराको प्रथम जिल्लास्तरीय युथ २० वडाध्यक्ष कप सुरु भएको छ ।",
      "longContent": "चाँदनी आचार्यघोडाघोडी (कैलाली), चैत १६ गते । कैलालीको घोडाघोडीमा ‘हाम्रो गोल लागुऔषध विरुद्धको गोल’ भन्ने मूल नाराको प्रथम जिल्लास्तरीय युथ २० वडाध्यक्ष कप सुरु भएको छ । घोडाघोडी नगरपालिकाका नगर प्रमुख खड्कबहादुर रावतले खेलकुदको माध्यमबाट समाजमा जरो गाड्दै, बढ्दै गएको लागुऔषध दुर्व्यसन न्युनीकरणमा जोड दिएको बताउनुभयो । परीक्षा दिएर घरमा बसेका विद्यालय तहका भाइबहिनीलाई यो प्रतियोगिताले समय व्यतित गर्न र खेलप्रति जागरुक हुन मद्दत पुग्ने अपेक्षा लिएको छ । घोडाघोडी नगरपालिका फुटबलमा मात्र नभई प्रत्येक खेलमा निरन्तर अघि बढिरहेको नगर प्रमुख रावतको भनाइ छ ।घोडाघोडी नगरपालिका खेलकुदका क्षेत्रमा उत्कृष्ट नगरपालिकाका रूपमा सम्मानित हुने अवसर पाएको बताउँदै उहाँले भन्नुभयो, “खेलकुदका माध्यमबाट मात्र नभइ नगरपालिका आर्थिक विकासका माध्यमबाट पनि उत्कृष्ट पालिका बन्न सफल भएको छ ।”यस क्षेत्रका युवाहरूलाई खेलका माध्यमबाट अनुशासित मर्यादित नैतिकवान् र विकासशील बनाउनका लागि पहिलो पटक जिल्लास्तरीय युथ २० वडाध्यक्ष कप सुरु गरिएको रावतले बताउनुभयो ।घोडाघोडी नगरपालिका–१ को आर्थिक सहयोग र घोडाघोडी क्लबको आयोजनामा प्रतियोगिता सुरु भएको हो । ‘हाम्रो गोल लागुऔषध विरुद्धको गोल’ भन्ने नारासाथ शुक्रबार बाट सुरु भएको प्रतियोगिता २३ गतेसम्म चल्ने छ । प्रतियोगिताबिच महिलाको मैत्रिपूर्ण फुटवल प्रतियोगिता पनि हुनेछ ।प्रतियोगितामा २० वर्ष उमेर समूहका १३ वटा टिमको सहभागिता रहनेछ । प्रतियोगितामा पहिलो हुने टिमले ५० हजार नगदसहित ट्रफी, मेडल र प्रमाणपत्र प्राप्त गर्नेछ । दोस्रो स्थान हासिल गर्ने टिमले नगद ३५ हजारसहित ट्रफी, मेडल र प्रमाणपत्र प्राप्त गर्ने आयोजकले जनाएको छ । प्रतियोगिताका खेलहरू नकआउटका आधारमा खेलाइने छ ।",
      "link": "https://gorkhapatraonline.com/news/148988",
      "image": "https://gorkhapatraonline.com/storage/media/262678/conversions/football-game-original-thumb.jpg"
    },
    {
      "slug": "148963",
      "title": "राजनीति जनताको आँसु पुछ्ने कला हो : सांसद शाही",
      "timestamp": 1743206400000,
      "source": "gp",
      "content": "नेकपा (एमाले)का केन्द्रीय सदस्य तथा बाजुराका प्रतिनिधि सभा सदस्य दयालबहादुर शाहीले राजनीति जनताको आँसु पुछ्ने कला भएको बताउनुभएको छ।",
      "longContent": "काठमाडौँ, चैत १६ गते। नेकपा (एमाले)का केन्द्रीय सदस्य तथा बाजुराका प्रतिनिधि सभा सदस्य दयालबहादुर शाहीले राजनीति जनताको आँसु पुछ्ने कला भएको बताउनुभएको छ। गोरखापत्र अनलाइनको ‘सांसदलाई सवाल’मा कुराकानी गर्नुहुँदै शाहीले यस्तो बताउनुभएको हो। उहाँले अब देश बनाउने कांग्रेस र एमालेको काम भएकोसमेत प्रष्ट पार्नुभएको छ। सांसद शाहीको जन्म २०२९ असोज ८ गते बुवा गोकुल र आमा भागीसरा शाहीको कोखबाट बाजुरामा भएको हो। उहाँको जन्म बाजुराको स्वामीकार्तिक खापरमा भएको हो। पछिल्लो समय उहाँ काठमाडौँको चन्द्रागिरी ५ गुर्जुधारामा बसोवास गर्दै आउनुभएको छ। प्रतिनिधि सभामा खस आर्य कोटाको प्रतिनिधित्व गर्दै सांसद बन्नुभएका शाहीले मानविकीमा स्नातकसम्मको अध्ययन गर्नुभएको छ। २०४८ सालबाट राजनीतिमा आबद्ध उहाँ नेकपा (एमाले)को केन्द्रीय सदस्य हुनुहुन्छ। केही समय बालाजु औद्योगिक क्षेत्रको प्रमुख भएर कामसमेत गर्नुभएका शाहीले पार्टीका विभिन्न तहमा महत्त्वपूर्ण जिम्मेवारी पूरा गर्नुभएको छ।प्रस्तुत छ  – नेकपा (एमाले)का केन्द्रीय सदस्य एवम् बाजुराका प्रतिनिधि सभा सदस्य दयालबहादुर शाहीसँग गोरखापत्र अनलाइनको ‘सांसदलाई सवाल’मा दिनेश लुइटेलले गरेको कुराकानीका आधारमा मनोजरत्न शाही र केशब गुरुङले तयार पर्नुभएको भिडियो सामग्री :",
      "link": "https://gorkhapatraonline.com/news/148963",
      "image": "https://gorkhapatraonline.com/storage/media/262668/conversions/cover-video-original-thumb.jpg"
    },
    {
      "slug": "148981",
      "title": "उद्योग वाणिज्य सङ्घमा मतदान सुरु",
      "timestamp": 1743206400000,
      "source": "gp",
      "content": "बागलुङ उद्योग वाणिज्य सङ्घको १९ औं महाधिवेशनकोे निर्वाचनको मतदान शनिबार बिहानदेखि सुरु भएको छ । बिहान ८ बजे बालमन्दिर प्राथमिक विद्यालयको प्राङ्गणमा मतदान सुरु भएको प्रमुख निर्वाचन अधिकृत वरिष्ठ अधिवक्ता भुमिश्वर गौतमले बताउनुभयो ।",
      "longContent": "अर्जुन कार्कीबागलुङ, चैत १६ गते । बागलुङ उद्योग वाणिज्य सङ्घको १९ औं महाधिवेशनकोे निर्वाचनको मतदान शनिबार बिहानदेखि सुरु भएको छ । बिहान ८ बजे बालमन्दिर प्राथमिक विद्यालयको प्राङ्गणमा मतदान सुरु भएको प्रमुख निर्वाचन अधिकृत वरिष्ठ अधिवक्ता भुमिश्वर गौतमले बताउनुभयो । उहाँका अनुसार शनिबार दिउँसो ५ बजेसम्म मतदान सञ्चालन हुनेछ । शान्तिपूर्ण रूपमा मतदान सुरु भएको निर्वाचन अधिकृत गौतमले जानकारी दिनुभयो ।अध्यक्षको लागि एक, उद्योग सदस्यका लागि दुई, महिला सदस्यको लागि तीन र खुला सदस्य १३ जनाको लागि निर्वाचन हुनेछ । सङ्घमा एक हजार चार सय १६ जना मतदाताहरू रहेका छन् ।बागलुङ उद्योग वाणिज्य सङ्घको नयाँ नेतृत्वको लागि उमाकान्त शर्मा ‘बाबु’ र राजनकुमार शाक्यले प्यानल बनाएर उम्मेदवार बन्नुभएको छ । उम्मेदवारले बिहानैदेखि मतदातासँग निर्वाचनस्थलमा मत मागिरहेका छन् । अध्यक्षका उम्मेदवार शर्मा र शाक्य दुवै जना नेपाली कांग्रेस निकट व्यावसायीहरू हुनुहुन्छ । शाक्यको प्यानलमा कांग्रेससँगै नेकपा (माओवादी केन्द्र) निकट नेपाल राष्ट्रिय उद्योग व्यापार सङ्गठन, नेकपा मसाल निकट अखिल नेपाल राष्ट्रिय उद्योग व्यापार सङ्घ, नयाँ शक्ति निकट समाजवादी उद्योग व्यापार सङ्गठन र राप्रपा निकट व्यावसायीहरूको समर्थन रहेको छ भने शर्माको प्यानलमा कांग्रेस निकट व्यवसायी र नेकपा (एमाले) निकट नेपाल उद्योग तथा व्यावसायी महासङ्घका व्यावसायीहरूको समर्थन रहेको छ । शर्मा सङ्घको पूर्व वरिष्ठ उपाध्यक्ष र शाक्य हाल सङ्घको वरिष्ठ उध्यक्ष हुनुहुन्छ । अध्यक्षका प्रत्यासी शर्माको प्यानलबाट उद्योग सदस्यमा रामप्रसाद शर्मा र भुपेन्द्र खड्का, महिला सदस्यमा महिला सदस्यमा शर्माको प्यानलबाट सविता आचार्य, चादना श्रेष्ठ र कमला पराजुली रहनुभएको छ । त्यस्तै, १३ जना खुल्ला सदस्यमा श्रीजय श्रेष्ठ, निलेश राजभण्डारी, राजेश भारी, दिपक हमाल, उमेश के.सी., गणेश लम्साल, शिवशंकर शाह, रमेश शर्मा, सुदिप सागर कंडेल, युवराज कंडेल, राजु गौतम, बद्रि ढुंगाना र हरि आचार्य रहनुभएको छ ।त्यसैगरी शाक्यको प्यानलबाट उद्योग सदस्यमा चुडामणि सापकोटा र कृष्ण श्रेष्ठ, महिला सदस्यमा तुलसी देवी शर्मा, अर्चना पालिखे र सिर्जना राजभण्डारी श्रेष्ठ रहनुभएको छ । १३ जना खुला सदस्यमा ऋषिराम गौतम, इन्द्रमणी पौडेल ‘अर्जुन’, नविनकुमार श्रेष्ठ, अर्जुन कंडेल, मनिष राजभण्डारी, चन्द्रराज रेग्मी, खिमकुमार श्रेष्ठ, गोकुल कंडेल, जिवननाथ शर्मा, विष्णु अधिकारी, महेन्द्रप्रसाद शर्मा, अकिलबहादुर क्षेत्री (ध्रुव) र नारायण सापकोटा रहनुभएको छ ।निर्वाचित सदस्यमध्येबाट वरिष्ठ उपाध्यक्ष, प्रथम उपाध्यक्ष, द्वितीय उपाध्यक्ष, महासचिव, कोषाध्यक्ष, उपमहासचिव, सहकोषाध्यक्ष पदमा पहिलो बैठकले पद बाँडफाँट गर्ने विधानमा व्यवस्था छ ।",
      "link": "https://gorkhapatraonline.com/news/148981",
      "image": "https://gorkhapatraonline.com/storage/media/262646/conversions/IMG_8888-original-thumb.jpg"
    },
    {
      "slug": "148977",
      "title": "फागुपूर्णिमामा लेकसाइडमा खुकुरी प्रहार गरी फरार चार जना पक्राउ",
      "timestamp": 1743206400000,
      "source": "gp",
      "content": "फागुपूर्णिमाको दिन पोखराको लेकसाइडमा एक जना मानिसमाथि खुकुरी प्रहार घटनामा संलग्न रहेको आरोपमा कास्की प्रहरीले ४ जनालाई पक्राउ गरेको छ ।",
      "longContent": "सन्तोष सुवेदीकास्की, चैत १६ गते । फागुपूर्णिमाको दिन पोखराको लेकसाइडमा एक जना मानिसमाथि खुकुरी प्रहार घटनामा संलग्न रहेको आरोपमा कास्की प्रहरीले ४ जनालाई पक्राउ गरेको छ ।फागुपूर्णिमाको दिन गत २९ फागुनमा लेकसाइडको फुट ट्रेलमा एक जना मानिसलाई खुकुरी, हेलमेट र मुक्का प्रहार गरी सख्त घाइते बनाइएको थियो । उनीहरूको परिचय भने गोप्य राखिएको छ ।सो घटनापछि वडा प्रहरी कार्यालय बैदामको टोलीले सूक्ष्म अनुसन्धान र खोजतलास गर्दै आएकोमा गत चैत १३ गते तीन र अर्का एक जनालाई १५ गते पक्राउ गरेको हो ।खुुकरी प्रहार गरी फरार भनिएका चितवन स्थायी घर भई हाल पोखरा १५ बस्ने १९ वर्षे अरबिन परियार, पोखरा १५ का २२ वर्षे अर्जुन गुरुङ, २१ वर्षे इरान भन्ने प्रितम गुरुङ र २० वर्षीय महेश गुरुङलाई पक्राउ गरिएको जिल्ला प्रहरी कार्यालय कास्कीका नि सूचना अधिकारी प्रहरी निरीक्षक अविनाश दीप जिसीले बताउनुभयो ।उनीहरूलाई ज्यान मार्ने उद्योगसम्बन्धी कसूरमा जिल्ला अदालतबाट पाँच दिनको म्याद थप अनुमति लिई अनुसन्धान प्रक्रिया अगाडि बढाइएको छ ।",
      "link": "https://gorkhapatraonline.com/news/148977",
      "image": "https://gorkhapatraonline.com/storage/media/262636/conversions/pakrau-original-thumb.jpg"
    },
    {
      "slug": "148976",
      "title": "सञ्चार गृहमा गरेको आगजनीविरुद्ध विरोध",
      "timestamp": 1743206400000,
      "source": "gp",
      "content": "नेपाल पत्रकार महासङ्घ धनुषा शाखाले पत्रकारको हत्या तथा सञ्चार गृहमा गरेको आगजनीविरुद्ध शनिबार साँझ जनकपुरधाममा प्रदर्शन तथा श्रद्धाञ्जलीसभाको आयोजना गर्ने भएको छ।",
      "longContent": "लक्ष्मी चौधरी जनकपुरधा, चैत १६ गते । नेपाल पत्रकार महासङ्घ धनुषा शाखाले पत्रकारको हत्या तथा सञ्चार गृहमा गरेको आगजनीविरुद्ध शनिबार साँझ जनकपुरधाममा प्रदर्शन तथा श्रद्धाञ्जलीसभाको आयोजना गर्ने भएको छ।शुक्रबार काठमाडौँमा राजावादी समर्थकहरूले प्रदर्शनका क्रममा गरेको आगजनीमा पारेर एभिन्युज टेलिभिजनका फोटोपत्रकार सुरेश रजकको मृत्यु भएको घटना तथा अन्नपूर्ण मिडिया ग्रुपको केन्द्रिय कार्यालयमा गरेको आगजनीप्रति महासङ्घ धनुषाले विरोध प्रदर्शन कार्यक्रम गर्ने भएको हो । महासङ्घ धनुषा शाखाका अध्यक्ष पुरन गुप्ताले अप्रत्याशित घटनाको निन्दा गर्दै दोषीहरूलाई कारबाहीको मागसहित विरोध प्रदर्शन गर्ने बताउनुभयो । उहाँले साँझ जनकपुरधाममा विरोध प्रदर्शनसहित दीप प्रज्वलन गरेर रजकको सम्झनामा श्रद्धाञ्जली अर्पण गरिने जानकारी दिनुभयो। महासङ्घले रजक मृत्यु घटनाको निष्पक्ष छानबिन गरी दोषीमाथि कडा कारबाही गर्न सरकारसँग माग गरिने उल्लेख गर्नुभयो ।यस्तै पत्रकार महासङ्घ सप्तरी शाखाले शनिबार बिहान विरोध प्रदर्शन गरेको छ । सो घटनापछि शनिबार परेको महासङ्घको ७० औं स्थापना दिवसको अवसरमा आयोजना हुने प्रभातफेरी तथा स्वास्थ्य परीक्षण कार्यक्रम समेत स्थगित गरिएको छ । यसअघि, नेपाल पत्रकार महासङ्घ केन्द्रीय समितिले पनि घटनाको छानबिनको माग गर्दै दोषीउपर कानुनी कारबाही गर्न सरकारलाई आग्रह गरिसकेको छ।",
      "link": "https://gorkhapatraonline.com/news/148976",
      "image": "https://gorkhapatraonline.com/storage/media/262634/conversions/laxmi-dhanusa-original-thumb.jpg"
    },
    {
      "slug": "148972",
      "title": "पत्रकार हत्या र मिडियामाथि आक्रमण गर्नेलाई कारबाहीको माग",
      "timestamp": 1743206400000,
      "source": "gp",
      "content": "पत्रकार सुरेश रजकको हत्या र मिडिया गृहमाथि आक्रमण गर्नेलाई कानुनी कारबाही गर्न माग गर्दै पत्रकारले धनगढीमा विरोध प्रदर्शन गरेका छन् ।",
      "longContent": "अविनाश चौधरीधनगढी, चैत १६ गते । पत्रकार सुरेश रजकको हत्या र मिडिया गृहमाथि आक्रमण गर्नेलाई कानुनी कारबाही गर्न माग गर्दै पत्रकारले धनगढीमा विरोध प्रदर्शन गरेका छन् । नेपाल पत्रकार महासङ्घ कैलाली शाखाको आयोजनामा विरोध प्रदर्शन गरिएको हो । घटनाको भत्र्सना गर्दै पत्रकारले दोषीलाई कारबाही गर्न माग गरेका छन् । हत्याको विरोधमा पत्रकारले धनगढीको ट्राफिक चौराहादेखि बसपार्कसम्म विरोध प्रदर्शन गरेका थिए । सो प्रदर्शन ट्राफिक चौराहा पुगेर विरोधसभामा परिणत भएको थियो । शुक्रबार काठमाडौँको तीनकुनेस्थित एक घरमा आगो लगाएर पूर्व राजावादी आन्दोलनकारीले पत्रकार रजकलाई जिउँदै जलाएका थिए । यसैगरी, विभिन्न सञ्चारगृहमा तोडफोड गरिएको थियो । आन्दोलनको नाममा अराजक जत्थाले नियोजित रूपमा पत्रकारको हत्या र सरकारी तथा व्यक्तिगत सम्पत्ति तोडफोड गरेको नेपाल पत्रकार महासङ्घ सुदूरपश्चिम प्रदेशका अध्यक्ष भरत शाहले बताउनुभयो । उहाँले मागको नाममा अराजकता फैलाउन कसैलाई छुट नरहेको उल्लेख गर्नुभयो । त्यस्तै, नेपाल प्रेस युनियनका सुदूरपश्चिम अध्यक्ष मनमोहन स्वाँरले तीनकुने घटना सुनियोजित रहेको बताउनुभयो । उहाँले लोकतन्त्रमाथि नै आघात गर्ने प्रयास भइरहेको भन्दै त्यसविरुद्ध एकजुट हुन र लोकतन्त्र रक्षाका लागि कलम चलाउन पत्रकारलाई आग्रह गर्नुभयो । राजा फर्काउने नाममा शुक्रबार गरिएको प्रदर्शन अराजक रहेको स्वाँरको भनाइ छ । त्यस्तै, इन्सेकका सुदूरपश्चिम प्रदेश संयोजक खडकराज जोशीले राष्ट्रिय मुद्दा र नागरिकको अधिकारको सवालमा सबै एक हुन आवश्यक रहेको जनाउनुभयो । पत्रकारको आन्दोलनमा ऐक्यबद्धता जनाउँदै उहाँले तीनकुने घटना पत्रकारमाथि मात्र नभई आम नागरिकमाथिको आक्रमण रहेको स्पष्ट पार्नुभयो । उहाँले जनताको बलिदानीबाट प्राप्त लोकतन्त्रको रक्षा गर्न आवश्यक रहेको उल्लेख गर्नुभयो । विरोध सभालाई नेपाल पत्रकार महासङ्घका पूर्व केन्द्रीय सदस्य मीन बम, कैलालीका पूर्व अध्यक्ष दीर्घराज उपाध्याय, प्रेस चौतारीका जिल्ला अध्यक्ष जनक विष्ट, नेपाल आदिवासी जनजाति पत्रकार महासङ्घका प्रदेश अध्यक्ष उन्नती चौधरी, प्रेस सेन्टरका जिल्ला सचिव राम दहित, समाजवादी प्रेस सङ्गठनका जगत जैगडी लगायतले सम्बोधन गरेका थिए ।",
      "link": "https://gorkhapatraonline.com/news/148972",
      "image": "https://gorkhapatraonline.com/storage/media/262627/conversions/Patrakar-ko-birodh.22-original-thumb.jpg"
    },
    {
      "slug": "148924",
      "title": "घिसिङको मुद्दामा अन्तरिम आदेश जारी भएन",
      "timestamp": 1743206400000,
      "source": "gp",
      "content": "सर्वोच्च अदालतले नेपाल विद्युत् प्राधिकरणका प्रबन्ध निर्देशक कुलमान घिसिङलाई पदमुक्त गर्ने निर्णयको रिटमा दुवै पक्षलाई छलफलमा झिकाउने आदेश गरेको छ । अदालतले निवेदकको माग अ",
      "longContent": "गोरखापत्र समाचारदाताकाठमाडौँ, चैत १६ गते  । सर्वोच्च अदालतले नेपाल विद्युत् प्राधिकरणका प्रबन्ध निर्देशक कुलमान घिसिङलाई पदमुक्त गर्ने निर्णयको रिटमा दुवै पक्षलाई छलफलमा झिकाउने आदेश गरेको छ । अदालतले निवेदकको माग अनुसार अन्तरिम आदेश जारी गर्ने वा नगर्ने सम्बन्धमा दुई पक्षलाई नै छलफलमा झिकाएको हो । चैत १७ गतेको पेसीमा छलफलका लागि अदालतले आदेश गरेको हो । न्यायाधीश अब्दुल अजिज मुसलमानको एकल इजलासले दुई पक्षलाई नै छलफलमा बोलाएको हो । उक्त छलफलबाट जारी हुने आदेशले नै घिसिङ प्राधिकरण फर्कने वा नफर्कने टुङ्गो लगाउने छ । छलफलपछि अन्तरिम आदेश जारी भएमा सरकारको निर्णय तत्काल कार्यान्वयनमा रोक लाग्ने छ । अन्तरिम आदेश अस्वीकार भएमा सरकारको निर्णय कार्यान्वयन हुने छ । एकल इजलासको आदेशमा भनिएको छ, “निवेदकले अन्तरिम आदेशसमेत माग गरेतर्फ विचार गर्दा प्रस्तुत निवेदन बेहोरा अध्ययन गर्दा दुवै पक्षको जिकिर सुनी मागबमोजिम अन्तरिम आदेश जारी हुने वा नहुने निष्कर्षमा पुग्न उपयुक्त र आवश्यक देखिँदा मिति २०८१/१२/१७ लाई छलफलको मिति मुकरर गरी अन्तरिम आदेश प्रयोजनार्थ प्रस्तुत निवेदनलाई सुनुवाइ प्राथमिकतासहित अग्राधिकार दिई नियमानुसार पेस गर्नू । साथै प्रस्तुत विवादसँग सम्बन्धित मिसिल कागज प्रमाणहरू महान्यायाधिवक्ताको कार्यालयमार्फत छलफल पेसीका दिन लिई आउनू भनी विपक्षीहरूलाई जानकारीसमेत दिनू ।”यस्तै न्यायाधीश मुसलमानकै इजलासले नवनियुक्त प्रबन्ध निर्देशक हितेन्द्रदेव शाक्यको निवेदनमा पनि आइतबार नै छलफलका लागि झिकाउने आदेश गरेको छ । शाक्यले यसअघि आफूले दायर गरेको रिटको सुनुवाइको मागसहित निवेदन दर्ता गर्नुभएको छ । यसअघि प्रबन्ध निर्देशकबाट हटाउने सरकारको निर्णयविरुद्धमा शाक्यले रिट दर्ता गर्नुभएको थियो ।",
      "link": "https://gorkhapatraonline.com/news/148924",
      "image": "https://gorkhapatraonline.com/storage/media/262547/conversions/suprem-court-original-thumb.jpg"
    },
    {
      "slug": "148921",
      "title": "‘अराजकताको पराकाष्ठा देखियो’",
      "timestamp": 1743206400000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल ‘प्रचण्ड’ ले राजावादी प्रतिगामी मण्डलेको अराजकताको पराकाष्ठा देखिएको टिप्पणी गर्नुभएको छ । समाजवादी मोर्चा नेपालले शुव्रmबार प्रतिगामी चलखेलविरुद्ध काठमाडौँमा आयोजना गरेको प्रदर्शनपछिको सभामा उहाँले राजावादीले भिडलाई उत्तेजित पारेर आतङ्क सिर्जना गर्न खोजेको बताउनुभयो ।",
      "longContent": "गोरखापत्र समाचारदाता काठमाडौँ, चैत १६ गते । नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल ‘प्रचण्ड’ ले राजावादी प्रतिगामी मण्डलेको अराजकताको पराकाष्ठा देखिएको टिप्पणी गर्नुभएको छ । समाजवादी मोर्चा नेपालले शुक्रबार प्रतिगामी चलखेलविरुद्ध काठमाडौँमा आयोजना गरेको प्रदर्शनपछिको सभामा उहाँले राजावादीले भिडलाई उत्तेजित पारेर आतङ्क सिर्जना गर्न खोजेको बताउनुभयो । अध्यक्ष प्रचण्डले समाजवादी मोर्चाले कार्यक्रम राखेपछि राजावादीले समेत कार्यक्रम राखेर बिथोल्ने प्रयास गरेको बताउनुभयो । “नेपाली राजनीतिको ऐतिहासिक दिनका रूपमा चैत १५ गते अङ्कित छ । “एकातिर गणतन्त्रवादीको सभा अर्कोतिर राजावादी प्रतिगामीहरूको एकै दिन पारियो । समाजवादी मोर्चाका तर्फबाट सभा गर्ने निर्णय धेरै अघि भएको थियो,” उहाँले भन्नुभयो, “राजावादीले आजकै दिन प्रदर्शन कार्यक्रम राखे । वातावरणलाई कहीँ न कहीँ धमिल्याउन चाहने, उत्तेजित पार्न चाहने, आतङ्कित पार्न चाहने मनसाय देखियो ।”राजावादीले शान्तिपूर्ण सभा गर्नुपर्नेमा ढुङ्गामुढा गरेपछि प्रतिव्रmया दिँदै अध्यक्ष प्रचण्डले १२ वर्ष ढुङ्ग्रामा हाल्यो कुकुरको पुच्छर बाङ्गाको बाङ्गै भनेको जस्तो अराजकता देखाएको भन्दै आक्रोश पोख्नुभयो । “तीनकुनेको प्रदर्शनमा प्रतिगामी प्रेत मण्डलेको अराजकता र पराकाष्ठा छताछुल्ल भएको छ । मण्डलेहरूले घरमा आगो लगाएका छन् । प्रहरीमाथि ढुङ्गा प्रहार गरेका छन्,” उहाँले भन्नुभयो, “उनीहरू (राजावादी) ले एक/दुई जना मान्छे मरून् देशैभर आतङ्क फैलियोस् भन्ने चाहेका छन् । यो राजावादीको चरित्र हो ।” पहिलो गल्तीस्वरूप निरङ्कुश शासन लादेकाले राजतन्त्र अन्त्य भएको उल्लेख गर्दै अध्यक्ष प्रचण्डले अर्को गल्ती गरे बाँकी केही नरहने बताउनुभयो । राजतन्त्र इतिहास भइसकेको र अब इतिहासलाई पछाडि फर्काउने दुस्साहस गरे जनताले त्यसलाई परास्त गर्ने उहाँले बताउनुभयो । “युद्ध र आन्दोलनबाट खारिएका जनता, सामन्ती सत्ताबाट दमनमा परेका जनता, दलित, महिला, मधेशी, आदिवासी जनताजाति प्रतिवादमा उत्रने छन्,” उहाँले भन्नुभयो । नेपाल कम्युनिस्ट पार्टी (एकीकृत समाजवादी) का अध्यक्ष माधवकुमार नेपालले राजतन्त्र फर्कने कल्पना नै गर्न नसकिने बताउनुभयो । देशमा कसैले फेरि शाहवंशको शासन ल्याउन खोज्छ भने त्यसले ठुलो मूल्य चुकाउनुपर्ने भन्दै उहाँले प्रतिगामीलाई होसियार बन्न चेतावनी दिनुभयो । नेपाल कम्युनिस्ट पार्टीका महासचिव नेत्रविक्रम चन्द ‘विप्लव’ ले गणतन्त्रविरुद्ध विदेशी शक्तिसँग सामन्ती तत्त्वको षड्यन्त्रपूर्ण साँठगाँठ भइरहेको बताउनुभयो । उहाँले ढलेको प्रतिगामी राजतन्त्र फर्किने सपना नदेख्न चेतावनी दिनुभयो ।",
      "link": "https://gorkhapatraonline.com/news/148921",
      "image": "https://gorkhapatraonline.com/storage/media/262544/conversions/Untitled-1-original-thumb.jpg"
    },
    {
      "slug": "148918",
      "title": "प्रतिगामी प्रयत्नको सहारा : अराजकता, आगजनी र लुटपाट",
      "timestamp": 1743206400000,
      "source": "gp",
      "content": "नागरिकको भूमिकामा रहेका पूर्वराजा ज्ञानेन्द्र शाहको नाममा प्रतिगमन खोजेकाहरूले शुक्रबार अराजक शैलीको प्रदर्शन गर्दै आगजनी र लुटपाट मच्चाएका छन् । अराजनीतिक शैलीमा उत्रिँदै",
      "longContent": "काठमाडौँ, चैत १६ गते  । नागरिकको भूमिकामा रहेका पूर्वराजा ज्ञानेन्द्र शाहको नाममा प्रतिगमन खोजेकाहरूले शुक्रबार अराजक शैलीको प्रदर्शन गर्दै आगजनी र लुटपाट मच्चाएका छन् । अराजनीतिक शैलीमा उत्रिँदै सरकारले तोकेको सीमा तोडेर प्रदर्शनकारीले सार्वजनिक सम्पत्ति, व्यक्तिका घर, गाडीदेखि पसलमा दिनदहाडै लुटपाट र आगजनी गरेका हुन् । प्रदर्शन हुने विषय एक साताअघि नै तय भएको थियो । सरकारले तीनकुनेमा शान्तिपूर्ण प्रदर्शन र कोणसभा गर्न अनुमति दिएको थियो तर प्रदर्शन र कोणसभा सुरु भएपछि सोचेजस्तो स्थिति रहेन । मेडिकल माफियाको पगरी पाएका राजसंस्था पक्षधर राष्ट्र, राष्ट्रियता, धर्म संस्कृति र नागरिक बचाउ महाअभियानका संयोजक दुर्गा प्रसाईंले अपशब्द बोल्दै प्रहरीमाथि नै कार कुदाउने शैलीमा निषेधित क्षेत्र तोडेर अघि बढेपछि प्रदर्शन अनियन्त्रित भयो । सङ्घीय लोकतान्त्रिक गणतान्त्रिक व्यवस्थामा हरेक नागरिकले आफ्ना फरक विचार राख्न पाउँछन् तर तोकिएको सीमाभित्र रहेर । मेडिकल व्यवसायी प्रसाईंले गणतान्त्रिक व्यवस्थाले दिएको अधिकारको दुरुपयोग गर्दै अराजकता निम्त्याउने प्रयास गरेको प्रस्ट भएको छ । राजनीतिक विश्लेषक प्राडा लोकराज बरालले राजावादी भनिएको प्रदर्शनमा केवल हुलदङ्गा गर्ने जमात ल्याएर अराजकतालाई प्रश्रय दिने काम भएको बताउनुभयो । उहाँले भन्नुभयो, “२००७ पछि बिपी कोइराला गृहमन्त्री हुनुहुन्थ्यो । त्यतिबेला गोर्खा दल थियो, त्यो दलले भाँडभैलो मच्चाउने गथ्र्यो । अरू राजनीतिक मुद्दा केही छैन । अहिले दुर्गा प्रसाईंको नेतृत्वको प्रदर्शनका सहभागीले पनि भाँडभैलो मच्चाउने, आगजनी गर्ने, अर्काको घरमा ढुङ्गा हान्ने, गाडी जलाउने जस्ता काम गरेको छ । यो कुनै राजनीतिक मुद्दाबाट प्रेरित आन्दोलन होइन ।”गणतन्त्रवादीको प्रदर्शनबाट सिक्नुप्राडा बरालले शुव्रmबारै पूर्वप्रधानमन्त्रीद्वय नेकपा (माओवादी केन्द्र) का अध्यक्ष पुष्पकमल दाहाल ‘प्रचण्ड’, नेकपा (एकीकृत समाजवादी) का अध्यक्ष माधवकुमार नेपालसहितका नेता सहभागी समाजवादी मोर्चाको प्रदर्शन र जनसभाले राजावादीको प्रदर्शनलाई जवाफ दिइसकेको बताउनुभयो । उहाँले भन्नुभयो, “गणतन्त्रको पक्षमा अर्को प्रदर्शन पनि देखियो, झन् धेरै नागरिक सहभागी थिए । त्यसले नै जनमत लोकतन्त्र, गणतन्त्रको पक्षमा छ भन्ने देखाउँछ । यस्तो घटना भइरहन्छन् तर उत्तेजित पारेर, मान्छेको ज्यान जाने परिस्थिति बनाएर अराजकता निम्त्याउने परिस्थिति बनाउन खोजेको हो । सरकारले आवश्यक कदम चाल्नु पर्छ ।”उहाँले प्रसाईंको प्रदर्शन प्रायोजित र धेरै ठुलो अराजकता निम्त्याउने गरी तयारी भएको देखिने बताउँदै यस्तो खालको उद्दण्ड प्रदर्शनले राजसंस्था पक्षधरप्रति समर्थन घट्ने प्रस्ट पार्नुभयो । उहाँले भन्नुभयो, “राजावादीको समूहमै विभाजन छ । भृकुटीमण्डपमै कम्युनिस्ट पार्टीसम्बन्ध समाजवादी मोर्चाको झन् ठुलो प्रदर्शन देखियो । संयमित र राम्रो भयो, त्यसले पनि राजनीतिक व्यक्ति र अराजनीतिक व्यक्तिको प्रदर्शनको फरक देखिन्छ । साथै राजावादीको प्रदर्शन प्रायोजित थियो भन्ने कुरा यसले पुष्टि गर्छ ।”यही हो राजतन्त्र फर्किने बाटो ?प्राडा बरालसँगै नेपाली कांग्रेसका महामन्त्री विश्वप्रकाश शर्माले पनि संवैधानिक राजतन्त्र फर्काउने नारा दिएर भएको प्रदर्शनले निम्त्याएको अराजकता क्षम्य नहुने बताउनुभयो । प्राडा बरालले भन्नुभयो, “दुर्गा प्रसार्इं राजनीतिक मान्छे होइन । प्रदर्शनबारे जानकारी हुँदा पनि राप्रपाका नेता घरमै बसे । दुर्गा प्रसाईंको स्वभाव उग्र, उत्तेजित बनाउने खालको छ । उत्ताउलो कुरा गर्ने, कहिले माओवादी, कहिले एमाले हुने, अहिले राजावादी भएका छन् । अनि प्रसार्इंले ल्याएका मान्छे पनि उस्तै रहेछ भन्ने यो प्रदर्शनले पुष्टि गरेको छ ।” महामन्त्री शर्माले निर्दोष व्यक्तिको घरमा आगो, मिडियामा आव्रmमण प्रयास, सपिङ मलमा तोडफोड र पार्टी कार्यालयमा आगजनी गर्नु नै ‘संवैधानिक राजा’ फर्किने बाटो हो ? भन्दै प्रश्न गर्नुभयो । उहाँले भन्नुभयो, “अराजक मार्गबाट ‘अनुदार राज’ फिर्ताको मोह त्याग्न पूर्वराजालाई आग्रह छ । नागरिकले बनाएको संविधानभित्रैबाट हामी असन्तुष्टिको हल खोज्ने छौँ ।”कारबाही गर्नु पर्छनेकपा (माओवादी केन्द्र) का उपाध्यक्ष पम्फा भुसाल र कांग्रेस नेता मीनबहादुर विश्वकर्माले अभियन्ता प्रसाईंको प्रदर्शनमा भएको आगजनी र तोडफोडको अगुवाइ गर्नेलाई कारबाही गर्नुपर्ने बताउनुभयो । तर प्रदर्शनको अगुवाइ गर्नेमध्येका एक राष्ट्रिय प्रजातन्त्र पार्टीका महासचिव डा. धवलशमशेर राणाले सरकारले नै प्रदर्शनलाई उत्तेजित बनाएको दाबी गर्नुभयो । उहाँले भन्नुभयो, “जाँदा जाँदै गोली चल्यो । सरकारले प्रदर्शनकारीलाई उत्तेजित बनायो । त्यसैले घटना भयो । प्रसाईंको उद्दण्डता होइन । सुरक्षा निकायबाटै प्रदर्शनकारीमाथि अनावश्यक बल प्रयोग भयो ।” माओवादी उपाध्यक्ष भुसालले पूर्वराजा, राजसंस्था पक्षधर र पूर्वपञ्चको अराजक प्रदर्शन भएको बताउँदै तत्काल कारबाही अघि बढाउन सरकारलाई आग्रह गर्नुभयो । उहाँले भन्नुभयो, “नागरिकको सम्पत्तिको सुरक्षा र सार्वजनिक सम्पत्तिको रक्षा गर्नु पर्छ । सरकारले वातावरण बनाउनु पर्छ । निरङ्कुश शासनको वरिपरि बसेर खाइपाइ आएकाले मौका छोपेका छन् । जनस्तरबाटै यसको प्रतिवाद गर्नु पर्छ ।” कांग्रेस नेता विश्वकर्माले लोकतन्त्रमा आफ्नो पक्षमा समर्थन माग्न पाइने प्रस्ट पार्दै सरकारले दिएको स्थानमा जुलुस र आमसभा नगरेर निषेधाज्ञा तोड्ने र सुरक्षाकर्मीमाथि आव्रmमण भएका कारण स्थिति नियन्त्रणबाहिर गएको बताउनुभयो । उहाँले भन्नुभयो, “घरमा आगजनी गर्ने, निजी गाडीमा तोडफोड गर्ने र पसल लुट्ने गरेको हुनाले यो राजनीतिक होइन, नितान्त आपराधिक घटना हो । यो घटना भत्सर्ना गर्न योग्य छ । सरकारले आपराधिक व्रिmयाकलापमा संलग्नलाई कारबाही गर्नु पर्छ ।”",
      "link": "https://gorkhapatraonline.com/news/148918",
      "image": "https://gorkhapatraonline.com/storage/media/262541/conversions/Untitled-1-original-thumb.jpg"
    },
    {
      "slug": "148913",
      "title": "विज्ञापन बजार सुधार गर्न राष्ट्रिय विज्ञापन नीति ल्याउछौं : मन्त्री गुरुङ",
      "timestamp": 1743120000000,
      "source": "gp",
      "content": "सञ्चार तथा सूचना प्रविधिमन्त्री पृथ्वीसुब्बा गुरुङले विज्ञापन बजार व्यवस्थापन र सुधार गर्न राष्ट्रिय विज्ञापन नीति आवश्यक रहेको बताउनुभएकोछ । आज राष्ट्रिय विज्ञापन संघको दोस्रो वार्षिक साधारण सभा तथा पहिलो अधिवेशनमा यहाँ बोल्दै मन्त्री गुरुङले पुरानो नीति र व्यवस्थामा चलेको विज्ञापन नीति समयानुकुल परिमार्जन गर्न नसक्दा व्यवहारमा जटिलता आएको बताउनुभयो ।",
      "longContent": "गोरखापत्र अनलाइनकाठमाडौं, चैत १५ गते । सञ्चार तथा सूचना प्रविधिमन्त्री पृथ्वीसुब्बा गुरुङले विज्ञापन बजार व्यवस्थापन र सुधार गर्न राष्ट्रिय विज्ञापन नीति आवश्यक रहेको बताउनुभएकोछ । आज राष्ट्रिय विज्ञापन संघको दोस्रो वार्षिक साधारण सभा तथा पहिलो अधिवेशनमा यहाँ बोल्दै मन्त्री गुरुङले पुरानो नीति र व्यवस्थामा चलेको विज्ञापन नीति समयानुकुल परिमार्जन गर्न नसक्दा व्यवहारमा जटिलता आएको बताउनुभयो । सूचना प्रविधिको विकास बढ्दो भए पनि ऐन र कानुन पुरानै भइकाले कार्यान्वयनमा समस्या आएको उहाँले औल्याउनुभयो । मन्त्रालयले आफ्नो मातहतमा रहेका सबै निकायलाई चुस्त बनाउन आवश्यक ऐन र नीति परिमार्जन गर्नतर्फ केन्द्रित रहेको जानकारी दिनुभयो । “ऐन र कानुन पुराना भए, समय सापेक्ष बनाउन संशोधन गर्न लागेका छौँ” उहाँले भन्नुभयो, “केही आवश्यकताका आधारमा नयाँ ऐन ल्याउनुपर्ने देखिन्छ ।” कार्यक्रममा व्यक्ताहरुले उठाएको मदिराजन्य विज्ञापनमा सरकार खुकुलो हुनुपर्ने मागमाथि मन्त्री गुरुङले सरोकारवालासँग छलफल गरेर लचिलो हुन सकिने धारणा व्यक्त गर्नुभयो । त्यस्तै, पछिल्लो समय विज्ञापन बजार खुम्चीदै गएको र मिडिया सञ्चालक बढ्दै गएकाले विज्ञापन व्यवस्थापनप्रति सरकार संवेदनशील रहेको मन्त्री गुरुङले प्रष्ट पार्नुभयो ।  विज्ञापन बोर्डका कार्यकारी अध्यक्ष लक्ष्मण हुमागाईले विज्ञापन बजार घटिरहेको अवस्था उल्लेख गर्दै सरकारले यसबारे स्पष्ट नीति तत्काल ल्याउन आवश्यक रहेको बताउनुभयो । विज्ञापन बजार पारदर्शी बनाउन विज्ञापन ऐजेन्सीहरुको पनि साथ चाहिने बताउनुभयो । मिडिया एलाइन्स नेपालका अध्यक्ष भास्करराज कर्णीकारले विज्ञापन बजार घटेर २० प्रतिशत पुगेको अवस्था दर्शाउदै विज्ञापन व्यवसाय बचाउन राज्य गम्भीर हुनुपर्ने बताउनुभयो । त्यस्तै, नेपाल पत्रकार महासंघका बरिष्ठ उपाध्यक्ष दिपक आचार्यले विज्ञापन, मिडिया हाउस र श्रमजीवि पत्रकार एक अर्कासँग अन्तर सम्बन्धित रहेको हुँदा पत्रकारको रोजगारसँग जोडिएको विज्ञापन नीति सबैका लागि महत्वपूर्ण रहेको बताउनुभयो । उहाँले पत्रकारको जीविकोपार्जनसँग जोडिएको विज्ञापन बजार व्यवस्थित र लचिलो हुनुपर्ने धारणा राख्नुभयो ।",
      "link": "https://gorkhapatraonline.com/news/148913",
      "image": "https://gorkhapatraonline.com/storage/media/262535/conversions/IMG_3234-original-thumb.jpg"
    },
    {
      "slug": "148911",
      "title": "कुनै पनि प्रकृतिको राजतन्त्र विकल्प हुनै सक्दैन : नेपाली कांग्रेस",
      "timestamp": 1743120000000,
      "source": "gp",
      "content": "नेपाली कांग्रेसले  ‘तोडफोड, हिंसा र अराजकताको निन्दा गरौं : शान्ति र संविधानकै मार्गबाट अघि बढौं’ भन्दै शान्तिपूर्ण राजनीतिका लागि आह्वान गरेको छ । साथै एक्काइसौँ शताब्दीमा कुनै पनि प्रकृतिको राजतन्त्र सचेत नेपालीका लागि विकल्प किमार्थ हुन सक्दैन भनी स्पष्ट गरेको छ ।",
      "longContent": "काठमाडौं, चैत १५ गते । नेपाली कांग्रेसले  ‘तोडफोड, हिंसा र अराजकताको निन्दा गरौं : शान्ति र संविधानकै मार्गबाट अघि बढौं’ भन्दै शान्तिपूर्ण राजनीतिका लागि आह्वान गरेको छ । साथै एक्काइसौँ शताब्दीमा कुनै पनि प्रकृतिको राजतन्त्र सचेत नेपालीका लागि विकल्प किमार्थ हुन सक्दैन भनी स्पष्ट गरेको छ । शुक्रबार काठमाडौंका तीनकुने क्षेत्रमा आयोजना गरिएको प्रदर्शन अचानक हिंसात्मक बनेर जनधनको क्षति भएपछि कांग्रेसको यस्तो धारणा आएको हो । पार्टीका महामन्त्रीद्वय विश्वप्रकाश शर्मा र गगनकुमार थापाद्वारा संयुक्तरुपमा जारी गरिएको प्रेस वक्तव्यमा सो कुरा उल्लेख छ । वक्तव्यमा भनिएको छ, ‘‘संविधानप्रदत्त विरोध र शान्तिपूर्ण प्रदर्शनको अधिकारलाई नेपाली कांग्रेस सदैव सम्मान गर्दछ । तर आज राजधानीको तिनकुने लगायत केही स्थानमा शान्तिपूर्ण प्रदर्शनका नाममा जेजस्तो हिंसात्मक घटना भएका छन् त्यो अत्यन्तै निन्दनीय छ । व्यक्तिको घर, मिडिया हाउस, पार्टी कार्यालय, सपिङ मल, सरकारी कार्यालय, सर्वसाधारणको सवारी साधन आदिमा भएको तोडफोड र आगजनीलाई नेपाली कांग्रेसले गम्भीरतापूर्वक लिएको छ ।’’ लोकतान्त्रिक गणतन्त्रको स्थापना ०६२-०६३ को जनआन्दोलनबाट सोझै भएको होइन, आन्दोलनले केवल प्रतिनिधिसभा पुनस्र्थापित गरेको थियो । संसदमार्फत अन्तरिम संविधान हुँदै संविधानसभाको निर्वाचन र त्यो निर्वाचनबाट चुनिएका नेपाली जनताका प्रतिनिधिहरुको संविधानसभाको पहिलो बैठकले देशलाई गणतन्त्रमा लगेको उल्लेख गर्दै यो वास्तविकतालाई आजको मितिमा हामी स्मरण गर्न र गराउन चाहन्छौं वक्तव्यमा भनिएको छ । वक्तव्यमा भनिएको छ, ‘‘नागरिकमा रहेका कयौं असन्तुष्टिको समाधान वर्तमान संविधानभित्रैबाट सम्भव छ । नागरिकको भावना दृष्टिगत गरेर निरन्तरतामा नवीनता दिन हामी दृढ ढङ्गले प्रतिबद्ध छौं । हामी जान्दछौं कयौं कमजोरी भएका छन्, तिनको निदान खोज्न र समाधान पहिल्याउन हामी दृढ छौं । नेपाली समाजले अपेक्षा गरेका परिवर्तनका सबै आकांक्षा सम्बोधन यही संविधानको दायराभित्रैबाट क्रमशः गर्न सकिन्छ । लोकतन्त्रको विकल्प अझ समुन्नत लोकतन्त्र हो, कुनै पनि प्रकृतिको राजतन्त्र एक्काइसौं शताब्दीको सचेत नेपालीका लागि विकल्प किमार्थ हुन सक्दैन । नेपाली कांग्रेस सबै राजनीतिक दललाई यसमा स्पष्ट ढंगले उभिन अपीलसमेत गर्दछ ।’’आजको हिंसात्मक प्रदर्शनका कारण जीवन गुमाउनेप्रति नेपाली कांग्रेसले गहिरो श्रद्धाञ्जली व्यक्त गरेको छ । घाइतेहरुको उपचारमा गम्भीरतापूर्वक ध्यान दिन सरकारलाई आग्रह गर्दै हिंसा भड्काउने र हिंसामा सामेल हुने व्यक्तिहरूलाई कडा कानूनी कार्वाहीको दायरामा अविलम्ब ल्याउन आग्रह पनि गरेको छ । कांग्रेसले नेपाली दिदीबहिनी दाजुभाइमा संयम र एकताका लागि अपील पनि गरेको छ ।",
      "link": "https://gorkhapatraonline.com/news/148911",
      "image": "https://gorkhapatraonline.com/storage/media/262530/conversions/nc-original-thumb.jpg"
    },
    {
      "slug": "148910",
      "title": "३० जना व्यवसायी सम्मानित",
      "timestamp": 1743120000000,
      "source": "gp",
      "content": "उद्योग वाणिज्य संघ बागलुङले विभिन्न पेशा व्यवसायमा आवद्व जिल्लाका ३० जना उद्यमीलाई सम्मान गरेको छ । संघको ६१ औं वार्षिक साधारणसभा तथा १९ औं महाधिवेशनको अवसरमा व्यवसायीहरुलाई सम्मान गरिएको हो ।",
      "longContent": "रामकृष्ण बोहराबागलुङ, चैत १५ गते । उद्योग वाणिज्य संघ बागलुङले विभिन्न पेशा व्यवसायमा आवद्व जिल्लाका ३० जना उद्यमीलाई सम्मान गरेको छ । संघको ६१ औं वार्षिक साधारणसभा तथा १९ औं महाधिवेशनको अवसरमा व्यवसायीहरुलाई सम्मान गरिएको हो ।अटोमोबाइल्सतर्फ इन्द्रप्रसाद पौडेल, निर्माण व्यवसायी रामप्रसाद शर्मा, कृषि तथा पशुपालन व्यवसायी बैकुण्ठ सापकोटा, आपूर्ति व्यवस्थातर्फ केशव सुवेदी, महिला उद्यमी सिता बुढाथोकी, खुद्रा व्यवसायी भीमबहादुर खत्री, कृषि औद्योगीकरणतर्फ धौलागिरि मेशिनरी टुल्स सप्लायर्स, औषधी तथा स्वास्थ्यतर्फ अनुपकुमार श्रेष्ठ, थोक व्यवसायी निलकण्ठ शर्मा, नारायण शर्मा, छपाई स्टेशनरीतर्फ लक्ष्मण शर्मालाई सम्मान गरिएको छ ।कपडा तथा फेन्सीतर्फ रविकुमार श्रेष्ठ, ग्रामिण औद्योगिकरणतर्फ खेमकान्त पौडेल, स्थानीय उत्पादनतर्फ विशान शर्मा, ग्रामीण पर्यटनतर्फ तालबहादुर कँवर, जीवननाथ शर्मा, प्रकाश शर्मा पौडेल, थमप्रसाद शर्मा, राजकुमार श्रेष्ठ, प्रदिप रिजाल, सन्ध्या राजभण्डारी, सुरेशप्रसाद श्रेष्ठ, कविता बस्नेत, युवा व्यवसायी कलादेवी ढुंगाना, नारायण ढुंगाना, प्राणनाथ गौतम, राजु कार्की, छविलाल पौडेल र गंगा भट्टराईलाई उद्योग वाणिज्य महासंघका अध्यक्ष चन्द्रप्रसाद ढकालले दोसल्ला ओढाएर सम्मान गर्नुभयो ।  यस्तै, उद्योग वाणिज्य संघका संस्थापक अध्यक्ष स्व. शिवकुमार प्रधान, पूर्व अध्यक्ष श्याम श्रेष्ठ, हरिप्रसाद श्रेष्ठ, सहदेव राजभण्डारी, युवराज राजण्डारी, निर्माणकुमार श्रेष्ठ, पूर्व केन्द्रीय सदस्य स्व. सुमन शाक्य, पूर्व महासचिव दयाराम पौडेललाई हिरक जयन्ती सम्मान प्रदान गरिएको संघका महासचिव ऋषिराम गौतमले जानकारी दिनुभयो । यसैगरी, बागलुङ दुग्ध उत्पादक सहकारी संघ र अपिल एण्ड अभिषेक डिमापर्टमेन्ट मिनीमार्ट सपिङ सेन्टरलाई जनही १२ हजार ५ सय रुपियाँसहित सफल व्यवसायी प्रोत्साहन (तारा मेमोरियल अवार्ड) प्रदान गरिएको छ । पत्रकार नारायण रिजाललाई १३ हजार ८ सय ८९ रुपियाँ राशीको आर्थिक खोजमुलक पत्रकारिता पुरस्कार, हनुमान नाच संरक्षण परिषद र श्री सत्य साई केन्द्र बागलुङलाई संयुक्त रुपमा ३१ हजार ८ सय ७५ रुपियाँ राशीको लक्ष्मी स्मृति अक्षयकोषबाट पुरस्कृत गरिएको छ ।  यस्तै, विमला रिजाललाई १४ हजार ६३ रुपियाँ पुरस्कार राशीको बागलुङ उद्योग वाणिज्य संघ धवलागिरि बहुमुखी क्याम्पस वाणिज्य पुरस्कार र शान्ति खड्कालाई ६ हजार २ सय ५० रुपियाँ राशीको साहसी महिला उद्यमी पुरस्कार गरिएको छ ।",
      "link": "https://gorkhapatraonline.com/news/148910",
      "image": "https://gorkhapatraonline.com/storage/media/262526/conversions/Samman-Photo-original-thumb.jpg"
    }
  ]
}