{
  "date": "2026-02-07T14:46:06.268Z",
  "news": [
    {
      "slug": "191090",
      "title": "निःशुल्क भिसा र टिकटको व्यवस्था खारेजीको गृहकार्य",
      "timestamp": 1770422400000,
      "source": "gp",
      "content": "श्रम, रोजगार तथा सामाजिक सुरक्षामन्त्री राजेन्द्रसिंह भण्डारीले खाडी र मलेसियामा निःशुल्क भिसा र टिकटको व्यवस्था कार्यान्वयन नभएको हुँदा यसलाई खारेज गर्नुपर्ने बताउनुभएको छ ।",
      "longContent": "काठमाडौँ, माघ २४ गते । श्रम, रोजगार तथा सामाजिक सुरक्षामन्त्री राजेन्द्रसिंह भण्डारीले खाडी र मलेसियामा निःशुल्क भिसा र टिकटको व्यवस्था कार्यान्वयन नभएको हुँदा यसलाई खारेज गर्नुपर्ने बताउनुभएको छ । मन्त्री भण्डारीले श्रम मन्त्रालयको कार्यक्रममा निःशुल्क भिसा र टिकटको कानुनी व्यवस्था कार्यान्वयन नहुँदा श्रमिक अझै आर्थिक शोषणमा परेकाले यसको खारेजी गर्नुपर्ने अभिव्यक्ति दिनुभएको हो । यसअघि नै यो विषय ठिक भए वा नभएको अध्ययन गर्न श्रम मन्त्रालय वैदेशिक रोजगार महाशाखाका प्रमुख पीताम्बर घिमिरेको संयोजकत्वमा गठित समितिले अध्ययन थालेको जनाइएको छ । समितिका संयोजक घिमिरले निःशुल्क तथा टिकटसम्बन्धी १० वर्ष पुरानो नीति प्रभावकारी नभएपछि पुनरवलोकन गर्ने विषयमा सरोकारवालाबाट सुझाव लिने र अन्य देशको अभ्यासबारे बुझ्ने काम समितिले गरिरहेको जानकारी दिनुभयो । उहाँका अनुसार समितिले अध्ययनका क्रममा म्यानपावर व्यवसायीलगायत अन्य सरोकारवाला निकायसँग चरणबद्ध छलफल गरिसकिएको छ । त्यस क्रममा व्यवसायीले श्रमिकको एक महिना बराबरको आधारभूत तलब सेवा शुल्क पाउनुपर्ने माग राखेका छन् भने श्रमिकको हक अधिकारमा काम गर्ने संस्थाले निःशुल्क भिसा र टिकटमा श्रमिक पठाउने व्यवस्थालाई प्रभावकारी कार्यान्वयनतर्फ सरकारको ध्यान जानुपर्ने बताउँदै आएका छन् । मन्त्रालयले २०७२ असार २१ मा श्रम गन्तव्य मुलुक मलेसिया, साउदी, कतार, संयुक्त अरब इमिरेट्स (युएई), बहराइन, कुवेत, जोर्डन र ओमान जाने नेपाली श्रमिकको भिसा तथा टिकटको रकम रोजगारदाताले नै बेहोर्ने व्यवस्था गरेको थियो । यस्तो व्यवस्थाले श्रमिक र राज्य दुवैलाई नोक्सान भएको देखिएको भन्दै समितिका संयोजक घिमिरले भन्नुुभयो, ‘वैदेशिक रोजगारीमा खाडी र मलेसिया जाने श्रमिकले १० हजारको रसिद लिएर तीन लाखभन्दा बढी तिर्नु परेको छ भने श्रमिकले व्यवसायीलाई तिरेको रकम अनौपचारिक माध्यमबाट जाँदा सरकारलाई ठुलो मात्रामा राजस्वमा नोक्सान भएको देखिन्छ, त्यसैले समितिमा एक चरण भएको छलफल यसको पुनरवलोकन गर्ने विषय उठेको छ ।”वैदेशिक रोजगार ऐन अन्तर्गत बनेको नियमावलीले कार्यविधिको व्यवस्था गरेको छ । त्यसमा कार्यविधिको प्रयोग गरेर यस क्षेत्रमा देखिएका समस्या तथा बाधा अड्चन फुकाउन सकिने भनिएकाले त्यो आधारमा यसलाई पुनरवोलकन गर्न सकिने बुझाइ मन्त्री भण्डारीको छ ।वैदेशिक रोजगार विभागका अनुसार आव २०७१/७२ सालदेखि २०८१/८२ सम्म  ३१ लाख ८० हजारले (पहिलो पटक) श्रम स्वीकृति लिएर वैदेशिक रोजगारीमा गएका छन् । त्यसमध्ये निःशुल्क भिसा र टिकटमा जानेको सङ्ख्या करिब दुई लाख जना मात्र छ । श्रम स्वीकृति लिएका २९ लाख ८० हजार जनाले  निःशुल्क भिसा र टिकटको सुविधा लिएका छैनन् । उनीहरूले औषतमा तीन लाख रुपियाँ तिरेरै वैदेशिक रोजगारीमा गएका छन् ।  निःशुल्क भिसा र टिकट लागु भएपछि म्यानपावर व्यवसायीले १० हजार रुपियाँ मात्रै सेवा शुल्क रसिद काटेरै लिन पाउँछन् तर रसिदबिना प्रतिव्यक्ति औसत तीन लाख रुपियाँसम्म लिँदै आएका छन् । वैदेशिक रोजगार व्यवसायी (म्यानपावर) कम्पनीले खाडी र मलेसिया जाने श्रमिकका लागि छिमेकी देश भारत र बङ्गलादेशको जस्तो एक महिना बराबरको तलब लिने व्यवस्था गरेमा अहिलेको ठगीमा धेरै नियन्त्रण हुने दाबी गर्दै आएका छन् । वैदेशिक रोजगार व्यवसायी सङ्घका पूर्वअध्यक्ष राजेन्द्र भण्डारीले निःशुल्क भिसा र टिकट खारेज गरेर श्रमिकले विदेशमा प्राप्त गर्ने न्यूनतम पारिश्रमिकमा एक महिना बराबरको दिने व्यवस्था गरेमा सरकार र श्रमिक दुवैलाई राहत हुने तर्क गर्नुभयो । त्यसो त मलेसियामा मासिक न्यूनतम तलब ४५ हजार रुपियाँ बराबर हुन्छ भने खाडी मुलुक सरदर ४० हजार रुपियाँ हुन्छ ।",
      "link": "https://gorkhapatraonline.com/news/191090",
      "image": "https://gorkhapatraonline.com/storage/media/335517/conversions/bhandari--original-thumb.jpg"
    },
    {
      "slug": "191088",
      "title": "भित्रियो सवा आठ अर्ब वैदेशिक लगानी",
      "timestamp": 1770422400000,
      "source": "gp",
      "content": "चालु आर्थिक वर्ष २०८२/८३ को छ महिनामा सवा आठ अर्ब रुपियाँ प्रत्यक्ष वैदेशिक लगानी (एफडिआई) भित्रिएको छ । नेपाल राष्ट्र बैङ्कको तथ्याङ्क अनुसार चालु आवको साउनदेखि पुससम्म आठ अर्ब १७ करोड रुपियाँ भित्रिएको हो । गत वर्ष सो अवधिमा छ अर्ब ४८ करोड रुपियाँ वैदेशिक लगानी भित्रिएको थियो ।",
      "longContent": "गोरखापत्र समाचारदाताकाठमाडौँ, माघ २४ गते । चालु आर्थिक वर्ष २०८२/८३ को छ महिनामा सवा आठ अर्ब रुपियाँ प्रत्यक्ष वैदेशिक लगानी (एफडिआई) भित्रिएको छ । नेपाल राष्ट्र बैङ्कको तथ्याङ्क अनुसार चालु आवको साउनदेखि पुससम्म आठ अर्ब १७ करोड रुपियाँ भित्रिएको हो । गत वर्ष सो अवधिमा छ अर्ब ४८ करोड रुपियाँ वैदेशिक लगानी भित्रिएको थियो । छ महिनामा ४७५ परियोजनामार्फत ३९ अर्ब २३ करोड ६१ लाख ४४ हजार रुपियाँ वैदेशिक लगानी प्रतिबद्धता आएको छ । नेपालमा लगानी गर्ने भनेर प्रतिबद्धता धेरै आए पनि भित्रिने रकम भने न्यून रहेको तथ्याङ्कले देखाएको छ । सरकारले गरेको नीतिगत सुधारसँगै मुलुकमा भित्रिने लगानीमा वृद्धि भएको हो ।  यस्तै छ महिनामा खुद पुँजीगत ट्रान्सफर १० अर्ब ७६ करोड रहेको छ । अघिल्लो वर्ष सो अवधिमा पुँजीगत ट्रान्सफर चार अर्ब २९ करोड रहेको थियो । गत भदौ २३, २४ मा भएको जेनजी आन्दोलनका बिचमा पनि गत आवको छ महिनाको तुलनामा दुई अर्ब बढी वैदेशिक लगानी वृद्धि भएको तथ्याङ्कले देखाएको छ । यस्तै सरकारले विदेशी लगानी स्वचालित मार्ग (अटोमेटिक रुट) बाट स्वीकृत हुने व्यवस्था गरेसँगै थप लगानी बढ्ने अनुमान गरिएको छ । अब नेपालमा आउने सबै प्रकारका वैदेशिक लगानी स्वचालित मार्गबाट स्वीकृत हुने भएको छ । हालै सरकारले स्वचालित मार्गबाट विदेशी लगानी स्वीकृत गर्ने अधिकतम सीमा हटाएसँगै अटोमेटिक रुटबाट जति पनि लगानी स्वीकृत हुने भएको हो ।यसअघि स्वचालित मार्गबाट ५० करोड रुपियाँ लगानी स्वीकृत गर्ने व्यवस्था थियो । अब भने नेपालमा जति पनि विदेशी लगानी स्वचालित मार्गबाट लगानी स्वीकृत हुने छ । यसले गर्दा लगानीकर्तालाई सहज र छिटो छरितो हुने छ ।",
      "link": "https://gorkhapatraonline.com/news/191088",
      "image": "https://gorkhapatraonline.com/storage/media/335515/conversions/Foreign-Investment-original-thumb.jpg"
    },
    {
      "slug": "191087",
      "title": "प्राविधिक र चिकित्सकको विवरण माग",
      "timestamp": 1770422400000,
      "source": "gp",
      "content": "कृषि तथा पशुपन्छी विकास मन्त्रालयले देशभर स्थानीय तहमा कार्यरत कृषि तथा पशु सेवा प्राविधिक र कृषि स्नातक/पशु चिकित्सकको यथार्थ विवरण उपलब्ध गराउन अनुुरोध गरेको छ ।",
      "longContent": "गोरखापत्र समाचारदाताकाठमाडौँ, माघ २४ गते । कृषि तथा पशुपन्छी विकास मन्त्रालयले देशभर स्थानीय तहमा कार्यरत कृषि तथा पशु सेवा प्राविधिक र कृषि स्नातक/पशु चिकित्सकको यथार्थ विवरण उपलब्ध गराउन अनुुरोध गरेको छ ।मन्त्रालयले शुक्रबार सार्वजनिक सूचना जारी गर्दै सङ्घीय मामिला तथा सामान्य प्रशासन मन्त्रालयलाई पत्र लेखी सबै स्थानीय तहबाट आवश्यक विवरण सङ्कलन गरिदिन समन्वयका लागि अनुरोध गरेको हो ।स्थानीय तहमा प्राविधिक जनशक्तिको अवस्था पहिचान गरी आगामी कार्यक्रम र बजेट व्यवस्थापनलाई थप प्रभावकारी बनाउने उद्देश्यले विवरण माग गरिएको मन्त्रालले जनाएको छ । मन्त्रालयले साबिकको ‘एक गाउँ विकास समिति, एक प्राविधिक’ कार्यक्रम र हालको ‘स्थानीय तहमा कृषि स्नातक प्राविधिक परिचालन कार्यविधि २०८२’ बमोजिम स्थानीय तहमा ससर्त हस्तान्तरित कार्यक्रमको करार पदमा नियुक्त भई कार्यरत कृषि स्नातक/पशु चिकित्सक कर्मचारीको तथ्याङ्क अध्यावधिक गर्न लागेको हो । विशेष गरी साबिकका गाउँ विकास समितिमा कामकाज गर्ने गरी राजपत्र अनङ्कित द्वितीय श्रेणीको प्राविधिक सहायक पदमा करारमा नियुक्त भई हाल स्थानीय तहमा समायोजन भएका र सेवा निरन्तरता दिइरहेका कर्मचारीको विवरण माग गरिएको छ ।साथै चालु आर्थिक वर्षको स्वीकृत कार्यविधि अनुसार ससर्त हस्तान्तरित कार्यक्रम अन्तर्गत स्थानीय तहमा करारमा नियुक्त कृषि स्नातक र पशु चिकित्सकको विस्तृत जानकारी पनि अनिवार्य उपलब्ध गराउनुपर्ने मन्त्रालयले जनाएको छ ।कर्मचारीको नाम, श्रेणी, सेवा समूह र सम्पर्क ठेगानाका साथै सम्बन्धित कर्मचारीको नियुक्तिपत्र र पछिल्लो पटक गरिएको करार सम्झौता नवीकरणको छायाप्रतिसमेत अनिवार्य संलग्न हुनुपर्ने व्यवस्था गरिएको छ । आगामी फागुन १० भित्रमा मन्त्रालयको बजेट तथा कार्यक्रम शाखाको इमेलमा विवरण उपलब्ध मन्त्रालयले अनुरोध गरेको छ ।",
      "link": "https://gorkhapatraonline.com/news/191087",
      "image": "https://gorkhapatraonline.com/storage/media/335514/conversions/Krishi-mantralaya-original-thumb.jpg"
    },
    {
      "slug": "191012",
      "title": "सुनचाँदीको मूल्यमा सामान्य गिरावट",
      "timestamp": 1770336000000,
      "source": "gp",
      "content": "नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य दुई लाख ९१ हजार  र त्यति नै परिमाणको चाँदीको मूल्य रु चार हजार ७१० कायम भएको छ ।",
      "longContent": "काठमाडौँ,  माघ २३ गते ।  स्थानीय बजारमा आज सुनचाँदीको मूल्यमा केही गिरावट आएको छ । बिहीबारको तुलनामा दुवै धातुको मूल्य केही घटेको हो ।नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य दुई लाख ९१ हजार  र त्यति नै परिमाणको चाँदीको मूल्य चार हजार ७१० कायम भएको छ । बिहीबार सुनको मूल्य दुई लाख ९५ हजार २०० र त्यति नै परिमाणको चाँदीको मूल्य चार हजार ९८० कायम भएको थियो । गत बुधबार एक तोला छापावाल सुनको मूल्य तीन लाख चार हजार ७०० र त्यति नै परिमाणको चाँदीको मूल्य पाँच हजार ६०० कायम भएको थियो । गत मङ्गलबार एक तोला छापावाल सुनको मूल्य दुई लाख ९० हजार ३०० र त्यति नै परिमाणको चाँदीको मोल पाँच हजार ३३५ कारोबार भएको थियो । अन्तर्राष्ट्रिय सञ्चार माध्यमहरूका अनुसार आज अन्तर्राष्ट्रिय बजारमा एक औँस सुन चार हजार ८२८ र त्यति नै परिमाणको सेतो धातु ७४ अमेरिकी डलरमा कारोबार भइरहेको छ ।  रासस",
      "link": "https://gorkhapatraonline.com/news/191012",
      "image": "https://gorkhapatraonline.com/storage/media/335357/conversions/_gold-original-thumb.jpg"
    },
    {
      "slug": "190957",
      "title": "यस्तो छ आजका लागि कृषिउपजको थोक मूल्य",
      "timestamp": 1770336000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, माघ २३  गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ३५, गोलभेँडा सानो (टनेल) प्रतिकिलो रु ५५, गोलभेँडा सानो (भारतीय) प्रतिकिलो रु ४४, गोलभेँडा सानो (तराई) प्रतिकिलो रु ५२, आलु रातो प्रतिकिलो रु ३०, आलु रातो (भारतीय) प्रतिकिलो रु २७, प्याज सुकेको (भारतीय) प्रतिकिलो रु ४० रहेको छ । यसैगरी, गाजर (लोकल) प्रतिकिलो रु ७०, गाजर (तराई) प्रतिकिलो रु ७०, बन्दा (लोकल) प्रतिकिलो रु ६०, बन्दा (तराई) प्रतिकिलो रु ४०, बन्दा (नरिबल) प्रतिकिलो रु ४५, काउली स्थानीय प्रतिकिलो रु ४५, काउली स्थानीय (ज्यापू) प्रतिकिलो रु ७०, काउली तराई प्रतिकिलो रु ५०, रातो मूला प्रतिकिलो रु ३५, सेतो मूला (लोकल) प्रतिकिलो रु १८, सेतो मूला (हाइब्रिड) प्रतिकिलो रु २२, भन्टा लाम्चो प्रतिकिलो रु ५५ र भन्टा डल्लो प्रतिकिलो रु ७० कायम भएको छ । त्यसैगरी, मटरकोसा प्रतिकिलो रु ७०, घिउ सिमी (लोकल) प्रतिकिलो रु २२०, घिउ सिमी (हाइब्रिड) प्रतिकिलो रु १५०, घिउ सिमी (राजमा) प्रतिकिलो रु १६०, टाटे सिमी प्रतिकिलो रु १००, तिते करेला प्रतिकिलो रु १९०, लौका प्रतिकिलो रु ८०, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ३०, सलगम प्रतिकिलो ६०, भिन्डी प्रतिकिलो १३०, सखरखण्ड प्रतिकिलो ७०, बरेला प्रतिकिलो रु ६०, पिँडालु प्रतिकिलो रु ६५ र स्कुस प्रतिकिलो रु ७० कायम गरिएको छ ।रायोसाग प्रतिकिलो रु ३५, पालुङ्गो प्रतिकेजी रु ५०, चमसुर प्रतिकिलो रु ५०, तोरीसाग प्रतिकिलो रु २०,  मेथी प्रतिकिलो रु ६०, हरियो प्याज प्रतिकिलो रु ६०, बकुला प्रतिकिलो रु ८०, तरुल प्रतिकिलो रु ७०, च्याउ (कन्य) प्रतिकिलो रु १००, च्याउ (डल्ले) प्रतिकिलो रु ३५०, राजा च्याउ प्रतिकेजी रु ३००, सिताके च्याउ प्रतिकेजी रु १,००० निर्धारण गरिएको छ ।ब्रोकाउली प्रतिकिलो रु ६०, चुकुन्दर प्रतिकिलो रु ७०, सजीवन प्रतिकेजी रु २२०, रातो बन्दा प्रतिकिलो रु १३०, जिरीको साग प्रतिकिलो रु ८०, ग्याठकोभी प्रतिकिलो रु ६५, सेलरी प्रतिकिलो रु २२०, पार्सले प्रतिकिलो रु ६००, सौफको साग प्रतिकिलो रु ७५, पुदिना प्रतिकिलो रु ३५०, गान्टे मुला प्रतिकिलो रु ६०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५०, गुन्द्रुक प्रतिकिलो रु ३५० र रूखटमाटर प्रतिकेजी रु २५० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३२०, केरा (दर्जन) रु १८०, कागती प्रतिकिलो रु १३०, अनार प्रतिकिलो रु ३२०, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ४४०, सुन्तला (नेपाली) प्रतिकिलो रु १८०, तरबुजा हरियो प्रतिकिलो रु ९०, मौसम प्रतिकिलो रु १३०, जुनार प्रतिकिलो रु १३०,  भुइँकटहर प्रतिगोटा रु १५५, काँक्रो (लोकल) प्रतिकिलो रु १५०, काँक्रो (हाइब्रिड) प्रतिकिलो रु १२०, निबुवा प्रतिकिलो रु ६५, नास्पाती (चाइनिज) प्रतिकिलो रु २४०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु ११०, लप्सी प्रतिकिलो रु १३०, किनु प्रतिकिलो रु १३०, स्ट्रबेरी प्रतिकिलो रु ५५०, किबी प्रतिकिलो रु २६० र एभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ११०, अदुवा प्रतिकिलो रु १२०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु १४०, खुर्सानी हरियो (बुलेट) प्रतिकिलो रु १२०, खुर्सानी हरियो (माछे) प्रतिकिलो रु ८०, खुर्सानी हरियो (अकबरे) प्रतिकिलो रु ५५०, भेडे खुर्सानी प्रतिकिलो रु ९०, हरियो लसुन प्रतिकिलो रु ८०, हरियो धनियाँ प्रतिकिलो रु ५०, लसुन सुकेको (चाइनिज) प्रतिकिलो रु २२०, छ्यापी सुकेको प्रतिकिलो रु १६०, छ्यापी हरियो प्रतिकिलो रु १८०, माछा सुकेको प्रतिकिलो रु १,००० ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८० र ताजा माछा (छडी) प्रतिकिलो रु २५० निर्धारण गरिएको छ । रासस",
      "link": "https://gorkhapatraonline.com/news/190957",
      "image": "https://gorkhapatraonline.com/storage/media/335289/conversions/adrhs-original-thumb.jpg"
    },
    {
      "slug": "190953",
      "title": "गीतसङ्गीतमा ‘सस्तो लोकप्रियता’ को मोह",
      "timestamp": 1770336000000,
      "source": "gp",
      "content": "सङ्गीत केवल श्रवण आनन्दको माध्यम मात्र नभई आत्मालाई झङ्कृत गर्ने गहन साधना हो । वास्तविक सङ्गीतले मानिसको अन्तस्करणलाई स्पर्श गर्नु पर्छ तर वर्तमान समयमा केही सिर्जनामा ‘आत्मारञ्जन’ भन्दा ‘सस्तो लोकप्रियता’ को मोह हाबी भएको देखिन्छ ।",
      "longContent": "काठमाडौँ, माघ २३ गते । सङ्गीत केवल श्रवण आनन्दको माध्यम मात्र नभई आत्मालाई झङ्कृत गर्ने गहन साधना हो । वास्तविक सङ्गीतले मानिसको अन्तस्करणलाई स्पर्श गर्नु पर्छ तर वर्तमान समयमा केही सिर्जनामा ‘आत्मारञ्जन’ भन्दा ‘सस्तो लोकप्रियता’ को मोह हाबी भएको देखिन्छ । सार्वजनिक स्थलमा सुन्नै नसकिने र समाजले पचाउन नसक्ने शब्दको बढ्दो प्रयोग गम्भीर चिन्ताको विषय बनेको छ । गीत गाउनु एक पवित्र कला हो र कला कहिल्यै पनि अश्लीलताको पर्याय हुन सक्दैन ।हिजोआज उटपट्याङ शब्द र शैलीका माध्यमबाट चर्चामा आउने प्रवृत्ति बढ्दो छ । उदाहरणका लागि केही भाइरल र स्टन्टवाला गायकगायिकाका सिर्जनालाई लिन सकिन्छ, जो प्रायः विवादको केन्द्रमा रहन्छन् । उनीहरूका गीतले ‘भ्युज’ पाउँला, व्यावसायिक सफलता पनि पाउँला तर यसले एउटा गलत नजिर स्थापित गरेको छ, ‘विवाद नै चर्चाको कडी हो’ भन्ने भ्रम । युट्युबको ‘भ्युज’ र त्यसबाट हुने कमाइलाई नै सफलताको अन्तिम मापदण्ड मानिँदा सङ्गीतको मौलिक गहिराइ विस्तारै ओझेल पर्दै गएको छ ।अहिले पनि आधुनिक गीतहरू पछि परिरहेको गुनासो गर्दै लोकगायिका तारा थापा भन्नुहुन्छ, “नाम दाम दुवै कमाइसकेका गायिकाले अझै पनि शब्द नहेरी गीत गाएको देख्दा अलमलमा पर्छु ।” उहाँका अनुसार यसलाई सस्तो लोकप्रियता कमाउन गरेको फन्डा नै हो । “यस्ता कुरामा सम्बन्धित निकाय चुप लाग्दा आफैँ अचम्मित छु,” उहाँको भनाइ छ । यो त ‘काग कराउँदै छ पिना सुक्दै छ’ भने जस्तो भइगो नि । उहाँले थप्नुभयो, “यहाँ स्वरसम्राट नारायणगोपालको गीतलाई त एआईले गाइदिने भइसक्यो । अब यसमा कसले ध्यान पु¥याउने ?” उहाँको प्रश्न थियो । समयक्रमसँगै सङ्गीतको बजार पूर्णतः परिवर्तन भएको स्विकार्नुहुन्छ गीतकार वीरेन्द्र पाठक । उहाँका अनुसार कुनै समय क्यासेट र सिडीको जमाना थियो, जहाँ श्रोताले सङ्गीतलाई सङ्ग्रह गरेर सुन्थे । अहिले त्यो युग डिजिटलमा रूपान्तरण भई युट्युब र स्ट्रिमिङ प्लेटफर्मसम्म आइपुगेको छ । यो परिवर्तनसँगै कलाकारको आम्दानीको स्रोत पनि फेरिएको छ । अहिले धेरै कलाकार स्टेज कार्यक्रम र भर्चुअल भ्युजमा निर्भर हुनुपर्ने बाध्यता छ । उहाँले भन्नुभयो, “यहाँ सबै एकै खालका छैनन् । राम्रो गीत लेखेर आफ्नो स्तरलाई कायम राख्ने पनि छन् । यो समयको माग पनि हो । अहिले गीतको फ्रेम परिवर्तन भएको अवश्य हो ।” यो हाम्रो मात्र होइन संसारभर नै देखिएको परिवर्तन हो । हामीले सस्तो लोकप्रियता कमाउने गीत लेख्ने होइन । हामीले आफूले मात्र होइन सबैले सुन्न मिल्ने गीत लेख्न जरुरी रहेको छ, उहाँले बताउनुभयो । अश्लीलताको यो भिडमा पनि नेपाली मौलिकताको शक्ति अझै कम भएको छैन । नारायणगोपाल, नातिकाजी, अरुण थापा, अरुणा लामा, तारा देवी र भक्तराज आचार्य जस्ता दिग्गजका सिर्जनाले आज पनि हरेक पुस्ताको मन उत्तिकै लोभ्याउँछन् । उनीहरूका गीतमा शब्दको मर्यादा, भावको शुद्धता र सङ्गीतको गहिराइ छ । अर्को सत्य यो पनि हो कि, माटोको सुगन्ध बोकेका गाउँबेँसीका वास्तविक लोकभाका र नेपाली जीवनको भोगाइ समेटिएका गीतले आज पनि लोकप्रियताको शिखर चुमिरहेकै छन् । वास्तविक कला त त्यो हो, जो समयको कठोर परीक्षामा खरो उत्रिन्छ र पुस्तान्तरसम्म जीवित रहन्छ ।समय र प्रविधि फेरिन सक्छ तर सङ्गीतको मूल मर्म फेरिन नहुने हो तर अहिले गीत/सङ्गीतको मर्म धेरै नै फेरिएको गायक तथा सङ्गीतकार ईश्वर अमात्यले बताउनुभयो । उहाँका अनुसार सङ्गीतको बजारले कुन बाटो लिइरहेको छ भन्ने कुरा अहिले नाम चलेका गायक तथा सङ्गीतकारले पनि बिर्सिसके । यो सबै विदेशी सिको गर्दा हुन सक्ने उहाँको भनाइ थियो । उहाँका अनुसार क्षणिक चर्चाका लागि सामाजिक मर्यादा नाघ्नुभन्दा समाजले गर्व गर्न लायक सिर्जना गर्नु नै एक सच्चा कलाकारको धर्म हो । कलाकार राष्ट्रका गहना मात्र होइनन्, उनीहरू संस्कृतिका संवाहक पनि हुन् । यदि कुनै सिर्जना कलाकारले आफ्नै परिवार र बालबच्चासँग बसेर सुन्न वा हेर्न सक्दैन भने त्यसलाई समाजमा पस्कनु कति न्यायोचित होला ? क्षणभरको चर्चा र केही आर्थिक लाभका लागि बालबालिकाको मानसपटलमा नकारात्मक असर पार्ने शब्द प्रयोग गर्नुअघि कलाकारले गम्भीर भएर सोच्नै पर्छ । कलालाई केवल व्यवसाय मात्र नबनाई यसलाई समाज सुधार र संस्कृति संरक्षणको बलियो आधार बनाउनु नै आजको मुख्य आवश्यकता हो ।",
      "link": "https://gorkhapatraonline.com/news/190953",
      "image": "https://gorkhapatraonline.com/storage/media/335285/conversions/678-original-thumb.jpg"
    },
    {
      "slug": "190951",
      "title": "अवैध बाटोबाट दुध र नौनी भारततिर",
      "timestamp": 1770336000000,
      "source": "gp",
      "content": "भारतमा दुधको मूल्यमा वृद्धि भएसँगै नेपाली सीमाक्षेत्रबाट चोरीको बाटो हुँदै दुध र नौनी भारत जाने गरेको छ । सीमाक्षेत्रमा रहेका चिस्यान केन्द्रले क्यानमार्फत खेताला लगाएर दुध भारततर्फ लैजाने गरेका हुन् ।",
      "longContent": "नारायणगढ समाचारदातानारायणगढ, माघ २३ गते । भारतमा दुधको मूल्यमा वृद्धि भएसँगै नेपाली सीमाक्षेत्रबाट चोरीको बाटो हुँदै दुध र नौनी भारत जाने गरेको छ । सीमाक्षेत्रमा रहेका चिस्यान केन्द्रले क्यानमार्फत खेताला लगाएर दुध भारततर्फ लैजाने गरेका हुन् । केन्द्रीय दुग्ध सहकारी सङ्घका उपाध्यक्ष भागीरथ तिमिल्सिनाले चोरीको बाटोबाट यति नै दुध भारततर्फ गइरहेको भन्ने यकिन नभए पनि पछिल्लो समय रोक्न नसकिएको बताउनुभयो । “सर्लाही, पर्सा, नवलपरासी, रुपन्देही, कपिलवस्तुलगायत सीमाक्षेत्रबाट अहिले दुध भारत लगिँदै छ,” उहाँले भन्नुभयो, “यति नै दुध र नौनी घिउ गइरहेको छ त भन्न सकिँदैन ।” सामान्य अवस्थामा नेपालमा दैनिक ७५ लाख लिटर दुध र यसबाट एक लाख केजी नौनी उत्पादन हुने बताइन्छ । वैधानिक बाटोबाट छुर्पीबाहेक दुधजन्य कुनै पनि वस्तु अहिलेसम्म भारत निर्यात भएको पाइँदैन । दुग्ध विकास संस्थानका सूचना अधिकारी प्रह्लाद दाहाल औपचारिक बाटोबाट दुध भारत नगएको बताउनुहुन्छ । “अनौपचारिक बाटोबारे त थाहा भएन तर औपचारिक बाटोबाट दुध भारत गएको छैन,” उहाँले भन्नुभयो । अहिलेको सिजनमा संस्थानसँग दैनिक आठ लाख केजीसम्म नौनी स्टक हुने भए पनि अहिले त्यो घटेर चार लाख केजीमा झरेको उहाँले बताउनुभयो । “हामीसँग अहिले दुध पनि कम सङ्कलन भइरहेको छ । नौनी पनि कम उत्पादन भएको छ,” उहाँले थप्नुभयो, “किसानले पहिलेको तुलनामा अहिले हामीलाई दुध नदिएको पनि हुन सक्छ ।” सरकारी स्वामित्वमा रहेको संस्थानमै दुध सङ्कलन सामान्य अवस्थामा भन्दा कमी हुनु पनि दुध बाहिरै खपत बढी हुन्छ भन्ने देखाउँछ, जसले अहिले चोरीको बाटोबाट दुध भारत गइरहेको कुरालाई पनि थप पुष्टि गर्छ । नेपालमा अहिले दुधको औसत मूल्य ९० रुपियाँ प्रतिलिटर छ । भारतमा अहिले यसको मूल्य बढेर योभन्दा माथि पुगेको छ ।",
      "link": "https://gorkhapatraonline.com/news/190951",
      "image": "https://gorkhapatraonline.com/storage/media/335283/conversions/Milk-1-original-thumb.jpg"
    },
    {
      "slug": "190949",
      "title": "‘टेलिकम राज्यको डिजिटल मेरुदण्ड’",
      "timestamp": 1770336000000,
      "source": "gp",
      "content": "सार्वजनिक सेवा प्रवाहलाई आमजनतामाझ पु¥याउन नेपाल दूरसञ्चार कम्पनी लिमिटेड (नेपाल टेलिकम) को भूमिका महìवपूर्ण हुने गृहमन्त्री ओमप्रकाश अर्यालले बताउनुभएको छ । कम्पनीको २२ औँ वार्षिकोत्सवका अवसरमा बिहीबार आयोजित औपचारिक कार्यक्रममा टेलिकम राज्यको महत्वपूर्ण सहयोगी संस्था भएको उल्लेख गर्नुभयो । “टेलिकम दूरसञ्चार संस्था मात्र होइन,” उहाँले भन्नुभयो, “यो राज्यको डिजिटल मेरुदण्ड हो ।”",
      "longContent": "गोरखापत्र समाचारदाताकाठमाडौँ, माघ २३ गते । सार्वजनिक सेवा प्रवाहलाई आमजनतामाझ पु¥याउन नेपाल दूरसञ्चार कम्पनी लिमिटेड (नेपाल टेलिकम) को भूमिका महìवपूर्ण हुने गृहमन्त्री ओमप्रकाश अर्यालले बताउनुभएको छ । कम्पनीको २२ औँ वार्षिकोत्सवका अवसरमा बिहीबार आयोजित औपचारिक कार्यक्रममा टेलिकम राज्यको महत्वपूर्ण सहयोगी संस्था भएको उल्लेख गर्नुभयो । “टेलिकम दूरसञ्चार संस्था मात्र होइन,” उहाँले भन्नुभयो, “यो राज्यको डिजिटल मेरुदण्ड हो ।”टेलिकमले जनताबिचको डिजिटल विभेद कम गर्न र विद्युतीय सरकारको अवधारणा कार्यान्वयनमा योगदान पु¥याउँदै आएको गृहमन्त्री अर्यालले बताउनुभयो । उहाँले पछिल्लो समय नवीनतम प्रविधिको उच्च रूपले प्रयोग बढिरहेकाले कम्पनीले पनि आफ्नो ध्यान यसतर्फ केन्द्रित गर्नुपर्ने सुझाव दिनुभयो । “अबदेखि कम्पनीले नयाँ प्रविधिमा आधारित अत्याधुनिक सेवा प्रवाह गर्ने छ भन्नेमा विश्वस्त छु,” उहाँले भन्नुभयो । दूरसञ्चार क्षेत्रमा विद्यमान प्रतिस्पर्धामा आफूलाई सबल बनाउँदै सन्तुलित नवप्रवर्तन र गुणस्तरीय सेवामार्फत ग्राहकको सन्तुष्टिलाई पहिलो प्राथमिकता दिनुपर्ने उहाँको सुझाव थियो । कम्पनीसँग रहेको बृहत् सञ्जाल, दक्ष मानव पुँजी, उपलब्ध स्रोतको कुशल व्यवस्थापन गरी प्रतिस्पर्धात्मक क्षमता बढाएर कुशल कम्पनीका रूपमा रहन उहाँले आग्रह गर्नुभयो । नेपाल दूरसञ्चार प्राधिकरणका अध्यक्ष भूपेन्द्र भण्डारीले घट्दो आम्दानी बढाउन टेलिकमले मेहेनत गर्न आवश्यक रहेको बताउनुभयो । कम्पनीले उपलब्ध गराइरहेको फाइबर टु दी होम (एफटिटिएच) सेवा अन्य प्रतिस्पर्धीको बराबर पनि छैन भन्ने गुनासो आइरहेको उहाँले जानकारी दिनुभयो । “यसमै राम्रो ग¥यो भने कुल २३ अर्बको बजारमा पाँच अर्ब लिन सक्ने अवसर छ,” उहाँले भन्नुभयो । त्यस्तै कल बाइपास, ओटिपी, भास सर्भिसलगायतबाट पनि डेढ अर्बसम्म आम्दानी बढाउन सक्ने ठाउँ रहेको उहाँले उल्लेख गर्नुभयो । आम्दानी बढाउने हिसाबले काम सुरु नगरे भविष्यमा अप्ठ्यारो पर्न सक्ने उहाँको धारणा थियो । “आजकै तरिकाले जसरी काम भइरहेको छ, त्यसरी दिगो स्थायित्वमा प्रश्न आउने देखियो,” उहाँले भन्नुभयो ।   टेलिकमलाई फाइभजी परीक्षणका लागि अवसर दिए पनि त्यो काम गर्न नसकेकोमा अध्यक्ष भण्डारीले असन्तुष्टि व्यक्त गर्नुभयो । “टेलिकमलाई मात्र त्यस्ता अवसर दिँदा त्यतिबेला समान अवसर (लेभल प्लेइङ फिल्ड) को कुरा उठेको थियो,” उहाँले भन्नुभयो । टेलिकमले त्यतिबेला निःशुल्क पाएका अवसर पनि गुमाएको उहाँले बताउनुभयो । कम्पनीको सञ्चालक समितिका अध्यक्ष एवं सञ्चार तथा सूचना प्रविधि मन्त्रालयका सचिव लक्ष्मीकुमारी बस्नेतले टेलिकमले देशको प्रमुख सेवाप्रदायकका रूपमा कनेक्टिभिटी उपलब्ध गराई टेलिहेल्थ, टेलिमेडिसिन र टेलिएजुकेसन जस्ता सेवाको विकासलाई ध्यान दिनुपर्ने बताउनुभयो । उहाँले विशेष गरी दुर्गम क्षेत्रमा डिजिटल सेवा पुग्ने गरी आवश्यक ढाँचा तयार पार्न जरुरी भएको उल्लेख गर्नुभयो । यसले जनताको जीवनस्तरमा सकारात्मक प्रभाव पार्ने र मुलुकलाई डिजिटाइजेसन गर्ने अभियानलाई गति दिने बनाउनुपर्ने उहाँको भनाइ थियो । नेपाल टेलिकमका नायब प्रबन्ध निर्देशक राजेन्द्र अर्यालले कम्पनीले अहिले सातै प्रदेशका ७७ जिल्लाका कुल ७४९ स्थानीय तहमा सो सेवाको पहुँच विस्तार गरेको जानकारी दिनुभयो । फाइभजी सेवा सुरुवात गर्नका निम्ति आपूर्तिकर्ताबाट प्राप्त भएको प्रस्तावको अध्ययन सम्पन्न भई मूल्याङ्कनको चरणमा रहेको उहाँले जानकारी दिनुभयो । उहाँले डेटा सेन्टर निर्माणका लागि उपकरणको जडान सम्पन्न हुने चरणमा रहेको, नयाँ बिलिङ सिस्टमको पुनः बोलपत्रका लागि बोलपत्र कागजात पुनरवलोकन गर्न कमिटी गठन भई काम सुरु गरेको, प्राइभेट क्लाउड प्लेटफर्म सुरु भई नयाँ बोलपत्र आह्वानका निम्ति बोलपत्र कागजात परीक्षणका क्रममा रहेको जानकारी दिनुभयो ।",
      "link": "https://gorkhapatraonline.com/news/190949",
      "image": "https://gorkhapatraonline.com/storage/media/335281/conversions/anny5-original-thumb.jpg"
    },
    {
      "slug": "190948",
      "title": "कोदोको उत्पादन घट्दै उपभोग र आयात बढ्दै",
      "timestamp": 1770336000000,
      "source": "gp",
      "content": "बजारमा पछिल्लो समय कोदोको उपभोग बढ्दै गए पनि उत्पादन भने बर्सेनि घट्दै गएको छ । स्वास्थ्यका लागि लाभदायक हुने हुँदा कोदोको उपभोग बढी हुन थालेको छ ।   बजारमा कोदोको खपत बढ्दै गए पनि उत्पादन भने घट्दै गएको तथ्याङ्कले देखाएको छ । कृषि तथा पशुपन्छी विकास मन्त्रालयको तथ्याङ्क अनुसार आर्थिक वर्ष २०८०/८१ मा दुई लाख २४ हजार ९३५ हेक्टर क्षेत्रफलमा तीन लाख ७३२ मेट्रि",
      "longContent": "काठमाडौँ, माघ २३ गते । बजारमा पछिल्लो समय कोदोको उपभोग बढ्दै गए पनि उत्पादन भने बर्सेनि घट्दै गएको छ । स्वास्थ्यका लागि लाभदायक हुने हुँदा कोदोको उपभोग बढी हुन थालेको छ । बजारमा कोदोको खपत बढ्दै गए पनि उत्पादन भने घट्दै गएको तथ्याङ्कले देखाएको छ । कृषि तथा पशुपन्छी विकास मन्त्रालयको तथ्याङ्क अनुसार आर्थिक वर्ष २०८०/८१ मा दुई लाख २४ हजार ९३५ हेक्टर क्षेत्रफलमा तीन लाख ७३२ मेट्रिक टन उत्पादन भएको थियो । यस्तै आव २०७९/८० मा दुई लाख २७ हजार ९३४ हेक्टर क्षेत्रफलमा तीन लाख १० हजार ८४७ मेट्रिक टन, आव २०७८/७९ मा दुई लाख ६७ हजार ७१ हेक्टर क्षेत्रफलमा तीन लाख ३९ हजार ४६२ मेट्रिक टन कोदो उत्पादन भएको थियो । कोदोजन्य बालीको उत्पादकत्व प्रतिहेक्टर १.३३ मेट्रिक टन रहेको छ ।कोदोको खपत बढ्दै गए पनि पछिल्लो तीन आवको तथ्याङ्क हेर्दा कोदोको उत्पादनसँगै खेती गर्ने क्षेत्रफलसमेत घट्दै गएको छ । खेती गर्ने जनशक्ति नहुँदा पनि यसको उत्पादन घट्दै गएको हो । कृषि तथा विकास विकास मन्त्रालयका सूचना अधिकारी महानन्द जोशीले कोदोबारे सचेतना बढ्दै गएकाले उपभोग बढ्दै गएको जानकारी दिनुभयो । कोदोको उत्पादन बढाउन तिनै तहका सरकारले रैथाने बाली प्रवर्धन कार्यक्रम सञ्चालन गरेको जानकारी उहाँले दिनुभयो । ससर्त अनुदानमार्फत ८८ वटा पालिमा रैथाने बाली प्रवर्धन गर्नका लागि ‘मन्कालउ’ ले छ करोड रुपियाँ बजेट पठाएको उहाँले जानकारी दिनुभयो । स्थानीय तहले पनि कोदोको उत्पादन प्रवर्धन कार्यक्रम सञ्चालन गरिरहेको भन्दै उहाँले सहकारीमार्फत कोदोको उत्पादन, बिक्रीवितरण सुधार गर्न ‘मिनी ट्रिलर मेसिन’ वितरण गरिएको जनाउनुभयो । साढे दुई अर्बभन्दा बढीको आयातबजारमा खपत बढ्दै गएपछि स्थानीय उत्पादनले माग धान्न नसक्दा बाहिरी मुलुकबाट कोदो आयात हुने गरेको छ । भन्सार विभागको तथ्याङ्क अनुसार पछिल्लो साढे चार वर्षमा साढे दुई अर्ब रुपियाँभन्दा बढीको कोदो आयात भएको छ । आर्थिक वर्ष २०७८/७९ देखि चालु आव २०८२/८३ को छ महिनामा (साउन–पुस) दुई अर्ब ६७ करोड ३० लाख रुपियाँ बराबरको कोदो आयात भएको छ । विभागका अनुसार चालु आव २०८२/८३ को सात महिनामा ३७ करोड ५९ लाख ५५ हजार रुपियाँ बराबरको ७४ लाख ३८ हजार ४०८ केजी कोदो आयात भएको छ । यस्तै आव २०८१/८२ मा ७६ करोड ६३ लाख ८६ हजार रुपियाँ बराबरको एक करोड ५३ लाख १५ हजार ९०६ केजी कादो आयात भएको थियो । यस्तै आव २०८०/८१ मा ७५ करोड ८९ लाख तीन हजार रुपियाँ बराबरको एक करोड ५२ लाख ९८ हजार १८३ केजी, अव २०७९/८० मा ७३ करोड २० लाख १३ हजार रुपियाँ बराबरको एक करोड ८४ लाख तीन हजार ४८९ केजी र आव २०७८/७९ मा तीन करोड ९९ लाख २३ हजार रुपियाँ बराबरको ११ लाख ९५ हजार केजी कोदो आयात भएको थियो ।  कोदो र कोदोको बिउ आयात हुने गर्छ । भारत, चीन र कतारबाट नेपालमा कोदो आयात हुने गर्छ । नेपालबाट भने न्यून परिमाणमा मात्र कोदो निर्यात हुने गर्छ । जनस्वास्थ्यविद् डा. अरुणा उप्रेतीले कोदोको परिकार स्वास्थ्यका लागि लाभदायक हुने जानकारी दिनुभयो ।  कोदोमा क्याल्सियम, आइरन, फाइबर, प्रोटिन म्याग्नेसियम, फस्फोरस, भिटामिन ‘बी’, टिप्टोफेन, फाइबर, एन्टिअक्सिडेन्टलगायतका पोषक तत्व पाइने भएकाले पनि उपभोग गर्दा स्वास्थ्यलाई फाइदा पुग्ने उहाँको भनाइ छ । पोषणविद्का अनुसार कोदोमा भएको पोटेसियम र म्याग्नेसियमले रक्तचाप नियन्त्रण राख्न सघाउँछ । कोदोमा प्रशस्त मात्रामा भएको क्याल्सियमले हाड बलियो बनाउन सहयोग पुग्ने बताइएको छ । यस्तै कब्जियत र ग्यासको समस्या भएकाले नियमित रूपमा कोदोको रोटी वा ढिडो खाँदा लाभदायक हुुन्छ । मधुमेहबाट बच्न कोदोका परिकार लाभदायक हुन्छ । पछिल्लो समय होटेल, रेस्टुरेन्टदेखि मेला महोत्सवमा कोदोका परिकार बनाएर बिक्री गरिन्छ ।",
      "link": "https://gorkhapatraonline.com/news/190948",
      "image": "https://gorkhapatraonline.com/storage/media/335280/conversions/kodo-Photo-Dil-Bahadur-Singh-Doti-(1)-original-thumb.jpg"
    },
    {
      "slug": "190946",
      "title": "कोटेश्वरस्थित भाटभटेनी भोलिदेखि सञ्चालनमा आउने",
      "timestamp": 1770336000000,
      "source": "gp",
      "content": "जेनजी आन्दोलनका क्रममा गत भदौ २४ गते तोडफोड लुटपाट र आगजनीमा परेको भाटभटेनी सुपरस्टोरको कोटेश्वर सुपरस्टोर शनिबारदेखि पुनः सञ्चालनमा आउने भएको छ ।   आगलागीबाट क्षतिग्रस्त भएका विभिन्न आफ्ना स्टोरमध्ये पहिलो चरणमा कोटेश्वर सुपरस्टोर पुनर्निर्माण गरी पुनः सञ्चालनमा ल्याउन लागेको कम्पनीले जनाएको छ । आन्दोलनका क्रममा भाटभाटेनीका १२ विभिन्न सुपरस्टोर क्षतिग्रस्त बनेका थिए ।",
      "longContent": "गोरखापत्र समाचारदाताकाठमाडौँ, माघ २३ गते । जेनजी आन्दोलनका क्रममा गत भदौ २४ गते तोडफोड लुटपाट र आगजनीमा परेको भाटभटेनी सुपरस्टोरको कोटेश्वर सुपरस्टोर शनिबारदेखि पुनः सञ्चालनमा आउने भएको छ । आगलागीबाट क्षतिग्रस्त भएका विभिन्न आफ्ना स्टोरमध्ये पहिलो चरणमा कोटेश्वर सुपरस्टोर पुनर्निर्माण गरी पुनः सञ्चालनमा ल्याउन लागेको कम्पनीले जनाएको छ । आन्दोलनका क्रममा भाटभाटेनीका १२ विभिन्न सुपरस्टोर क्षतिग्रस्त बनेका थिए । “यो पुनः सञ्चालनले भाटभटेनीको पुनर्निर्माण, सेवाप्रति प्रतिबद्धता र समुदायप्रतिको उत्तरदायित्वलाई स्पष्ट रूपमा प्रतिविम्बित गर्दछ,” कम्पनीले जारी गरेको विज्ञप्तिमा भनिएको छ ।भाटभटेनीका प्रमुख सञ्चालन अधिकृत पानु पौडलले यस्तो घटनाबाट प्रभावित भए पनि भाटभटेनी सुपरमार्केटले आफ्ना कर्मचारी, ग्राहक तथा सरोकारवालाको सहयोग र विश्वासका कारण छिटो पुनरुत्थानको बाटोमा अघि बढ्न सफल भएको बताउनुभयो । “कोटेश्वर स्टोरको पुनः सञ्चालनसँगै बाँकी स्टोर पनि चरणबद्ध रूपमा सञ्चालनमा ल्याउने हाम्रो तयारी छ,” उहाँले भन्नुभयो । भाटभाटेनीले यसअघि गत मङ्सिरमा बालुवाटारमा रहेको गोदामघर पनि मर्मतपश्चात् पुनः सञ्चालनमा ल्याएको थियो । आगजनी तथा तोडफोडमा परेका बाँकी सबै स्टोरको पुनर्निर्माण जारी रहेको कम्पनीले जनाएको छ ।",
      "link": "https://gorkhapatraonline.com/news/190946",
      "image": "https://gorkhapatraonline.com/storage/media/335278/conversions/bhatbhateni-original-thumb.jpg"
    },
    {
      "slug": "190945",
      "title": "दुई दशकदेखि एउटै माग क्वारेन्टाइन जाँचचौकी चाहियो",
      "timestamp": 1770336000000,
      "source": "gp",
      "content": "चीनसँगको व्यापारिक नाका हिल्सामा क्वारेन्टाइन जाँचचौकी स्थापनाका लागि पहल गर्ने उम्मेदवारको प्रतिबद्धता करिब दुई दशकदेखि यथावत् छ ।   दल र उम्मेदवारले चुनावी प्रचारका बेला त्यसका लागि पहल गर्ने आश्वासन दिने तर निर्वाचित भएर गइसकेपछि बिर्सने भएका कारण यो मुद्दा अहिले पनि यथावत् रहेको हो ।",
      "longContent": "हुम्ला समाचारदाताहुम्ला, माघ २३ गते । चीनसँगको व्यापारिक नाका हिल्सामा क्वारेन्टाइन जाँचचौकी स्थापनाका लागि पहल गर्ने उम्मेदवारको प्रतिबद्धता करिब दुई दशकदेखि यथावत् छ । दल र उम्मेदवारले चुनावी प्रचारका बेला त्यसका लागि पहल गर्ने आश्वासन दिने तर निर्वाचित भएर गइसकेपछि बिर्सने भएका कारण यो मुद्दा अहिले पनि यथावत् रहेको हो । शान्ति सम्झौतापछि २०६४ सालको आमनिर्वाचनमा मतदाताले नेपाल र चीनको सिमाना हिल्सामा क्वारेन्टाइन जाँचचौकी स्थापनाका लागि माग राख्न थालेको १९ वर्ष पुगे पनि हालसम्म त्यो माग पूरा हुन नसकेको नाम्खा गाउँपालिका–५ का पाल्जोर लामाले बताउनुभयो । अब फागुन २१ गते हुने प्रतिनिधि सभा सदस्यको निर्वाचनसहित पाँच वटा आमनिर्वाचनसम्म पनि सो माग जस्ताको तस्तै छ । अहिलेसम्म पनि उक्त माग सम्बोधन हुन नसक्नु दुःखद भएको उहाँले बताउनुभयो । सबै निर्वाचनमा फरक फरक व्यक्तिलाई मतदाताले निर्वाचित गराएर पठाए पनि माग सम्बोधन हुन सकेको छैन । हरेक निर्वाचनमा राजनीति दलका उम्मेदवारले मतदातासँगको भेटमा मात्र नभएर आफ्नो चुनावी प्रतिबद्धतापत्रमा समेत सो माग सम्बोधन गर्ने उल्लेख गर्दै आएका छन् । यस पटकको निर्वाचनमा पनि सो मुद्दा दलका नेता तथा उम्मेदवारले हिल्सामा क्वारेन्टाइन स्थापना गर्नका लागि पहल गर्ने बताउँदै आएका छन् । दुई देशबिचको सिमाना हिल्सामा क्वारेन्टाइन स्थापनाको काम चुनावी मुद्दा मात्र हुने गरेको तर त्यसले कहिल्यै साकार नपाएको उद्योग वाणिज्य सङ्घ हुम्लाका अध्यक्ष रामबहादुर भण्डारीले बताउनुभयो । हिल्सामा क्वारेन्टाइन नभएका कारण नेपाली सामान चीन जान नसकेको उहाँको भनाइ छ । चीनमा हुम्लाका स्थानीय रैथाने बालीका परिकार, फलफूल, तरकारी, काठका माग धेरै भए पनि क्वारेन्टाइन नभएका कारण ती सामान निर्यात हुन सकेको छैन । यी सामान चीनको ताक्लाकोटमा राम्रो मूल्यमा बिक्री हुने र यसबाट हुम्लावासीको बर्सेनि राम्रो कमाइ हुने उहाँको भनाइ छ । दुई देशको व्यापारिक नाका हिल्सा भएकाले त्यहाँ नेपाली पक्षबाट क्वारेन्टाइन स्थापना गर्नु अति आवश्यक रहेको नाम्खा गाउँपालिकाका अर्का स्थानीय पासाङ लामाले बताउनुभयो । चुनावी मुद्दा हुने तर यसको स्थापनाका लागि पहल नपुगेको हो या सरकारले सुनुवाइ नगरेको हो त्यो भने बुझ्नै नसकिएको उहाँले जनाउनुभयो । निर्वाचनको समयमा मतदाताले हिल्सामा क्वारेन्टाइन स्थापनाका लागि पहल गर्न माग राख्ने गरेको मात्र नभई अरू बेला पनि हुम्लाका राजनीतिक दल, नागरिक समाज र व्यापारीले देशका उच्चपदस्थ व्यक्ति जिल्लामा आएका बेला पनि मागपत्र पेस गर्दै आएको तर पनि हालसम्म सुनुवाइ हुन नसक्नु दुःखद पक्ष भएको राजनीतिकर्मी बबिता शाहीले बताउनुभयो ।",
      "link": "https://gorkhapatraonline.com/news/190945",
      "image": "https://gorkhapatraonline.com/storage/media/335277/conversions/hilsa,-humla-rajan-(5)-original-thumb.jpg"
    },
    {
      "slug": "190944",
      "title": "हिउँदे मकै छर्न ‘सिट ड्रिल’ प्रयोग",
      "timestamp": 1770336000000,
      "source": "gp",
      "content": "बर्दियामा परम्परागत खेती किसानी गर्दै आइरहेका कृषक केही वर्षयता प्रविधिमैत्री बन्दै जान थालेका छन् । परम्परागत रूपमा खेती गर्दा समय र लागत बढ्दै जाने तथा उत्पादनसमेत कम हुन थालेपछि बर्दियाका कृषक अहिले प्रविधितर्फ आकर्षित हुन थालेका हुन् । कृषिमा प्रविधिको प्रयोग बढ्दै जाँदा उत्पादनसमेत बढ्दै गएको देखिन्छ भने लागतसमेत कम हुँदै गएको छ ।",
      "longContent": "बबई समाचारदाताबबई (बर्दिया), माघ २३ गते । बर्दियामा परम्परागत खेती किसानी गर्दै आइरहेका कृषक केही वर्षयता प्रविधिमैत्री बन्दै जान थालेका छन् । परम्परागत रूपमा खेती गर्दा समय र लागत बढ्दै जाने तथा उत्पादनसमेत कम हुन थालेपछि बर्दियाका कृषक अहिले प्रविधितर्फ आकर्षित हुन थालेका हुन् । कृषिमा प्रविधिको प्रयोग बढ्दै जाँदा उत्पादनसमेत बढ्दै गएको देखिन्छ भने लागतसमेत कम हुँदै गएको छ ।बर्दियामा धान, गहुँ लगाउने र काट्नेसहित विभिन्न किसिमका मेसिन भित्रिएको भए पनि केही वर्षयता कृषकले हिउँदे मकै लगाउनसमेत सिट ड्रिल नामक मेसिनको प्रयोग सुरु गरेका छन् । बर्दियाका ग्रामीण भेगबाट समेत युवा रोजगारीका लागि विदेश पलायन हुन थालेपछि खेतबारीमा काम गर्न ज्यालामजदुरी पाउन समस्या भइरहेको समयमा अहिले प्रविधिको प्रयोगका कारण कृषकसमेत खुसी देखिएका छन् । प्रविधिको प्रयोग गरेर कृषि गर्दा लागतसमेत कम पर्ने भएका कारण कृषक प्रविधितर्फ आकर्षित हुँदै गएको पाइन्छ । कृषकको लागत र समयसमेत बचत हुने भएका कारण अहिले प्रविधिमैत्री खेतीतर्फ कृषक आकर्षित भएका हुन् । मधुवन नगरपालिका–९, तारातालका कृषक मीनप्रसाद पौडेलले विगतका वर्षभन्दा अहिले प्रविधिका कारण कृषि गर्न सजिलो बन्दै गएको बताउनुभयो । उहाँले भन्नुभयो, “ज्यालामजदुरी र अन्य साधनबाट मकै छर्दा मकै नउम्रने समस्या धेरै हुने गरेको र ‘सिट ड्रिल’ को प्रयोगले मकै छर्दा नउम्रने समस्या भने हुँदैन ।” गुलरिया नगरपालिका–१, खैरापुरका मनोज यादवले हिजोआज धानदेखि मकै र आलुमा समेत प्रविधिको प्रयोग बढ्दै गएका कारण कृषकलाई समस्या नभएको बताउनुभयो । ज्यालामजदुरी लगाएर एक बिघामा हिउँदे मकै लगाउँदा तीन दिनसम्म लाग्छ तर मेसिनले त्यो काम एक घण्टामा सकिने भएकाले समय र लागतसमेत बचत भएको कृषकको भनाइ छ । गुलरिया नगरपालिका कृषि शाखाका शाखा प्रमुख महादेव शाहले प्रविधिको प्रयोग गर्दा कृषकलाई पैसा र समय दुवैको बचत हुने बताउनुभयो ।",
      "link": "https://gorkhapatraonline.com/news/190944",
      "image": "https://gorkhapatraonline.com/storage/media/335276/conversions/121-original-thumb.jpg"
    },
    {
      "slug": "190940",
      "title": "जलवायु परिवर्तनको असर : न्यूनीकरण अभ्यास घरखेतबाटै",
      "timestamp": 1770336000000,
      "source": "gp",
      "content": "नेपालको मौलिक अर्थतन्त्रको पर्याय मानिने कृषि प्रणालीमा जलवायु परिवर्तनको असर न्यूनीकरण तथा अनुकूलनको अभ्यास अब किसानले आफ्नो घरखेतबाटै गर्न सक्ने भएका छन् ।",
      "longContent": "गोरखापत्र समाचारदाता काठमाडौँ, माघ २३ गते । नेपालको मौलिक अर्थतन्त्रको पर्याय मानिने कृषि प्रणालीमा जलवायु परिवर्तनको असर न्यूनीकरण तथा अनुकूलनको अभ्यास अब किसानले आफ्नो घरखेतबाटै गर्न सक्ने भएका छन् । राष्ट्रिय कृषि वातावरण अनुसन्धान केन्द्रको पहल तथा नेपालको कृषिमा जलवायु अनुकूलन एटलासको काठमाडौँमा सुरुवात भएसँगै जलवायु परिवर्तनको मारमा परेका किसानले अनुकूलन तथा न्यूनीकरण अभ्यासमा सहभागिता जनाउन पाउने भएका हुन् ।जलवायु परिवर्तनका कारकका रूपमा अत्यधिक तापक्रम वृद्धि, अतिवृष्टि, सुक्खा खडेरी, मौसमजन्य विपत्को बढोत्तरीका हुँदा नेपालको कृषि तथा पशुपालनको उत्पादकत्वमा नकारात्मक असर बढ्दै गएको छ ।अनुकूलनका उपायसँगै कहाँ कस्तो मौसम र वातावरण बनेको छ, अनि कसरी खेती गर्न सकिन्छ भनेर आफैँ तथ्य विश्लेषणमार्फत थाहा पाउन सक्ने विज्ञहरूले जानकारी दिनुभएको छ । त्यसको न्यूनीकरण गर्न आवश्यक मौसमजन्य सूचना किसानको हातहातमा पु्¥याउन यस डिजिटल तथ्यमा आधारित नक्साङ्कन प्रविधिले सघाउने दाबी कृषि तथा पशुपन्छी विकासमन्त्री डा. मदनप्रसाद परियारले औँल्याउनुभयो । उहाँले कृषि प्रधान देश नेपालका कृषि उत्पादनमा बढोत्तरी ल्याउन पनि जलवायु अनुकूलनमैत्री रणनीतिमा जान आवश्यक रहेको स्पष्ट पार्नुभयो । उहाँले भन्नुभयो, “नेपालको अधिक गार्हस्थ उत्पादन र दुई तिहाइ जनसङ्ख्याको आधार कृषि नै हो, जलवायु परिवर्तनले ह्रास ल्याएको बेला भएको सुरुवातले सबै पक्षलाई पनि राहत दिने छ ।”एटलास जलवायु अनुकूलन दक्षिण एसियाका क्षेत्रीय निर्देशक डा. प्रमोद अग्रवालले विश्वमा जलवायु परिवर्तनको मुद्दाले उच्च महत्व पाइरहेका बेला नेपालले यस्तो प्रविधिमैत्री अनुकूलन सिकाइको सुरुवात निकै सराहनीय रहेको औँल्याउनुभयो । जलवायु परिवर्तनका कारण समग्र कृषि क्षेत्रमा पर्ने समग्र असर न्यूनीकरण र अनुकूलन गर्न सबै निकायका लागि उपयोगी हुने दाबी उहाँले गर्नुभयो । कृषि विश्व विद्यालयका प्रोफेसर डा. अर्जुन श्रेष्ठले सामूहिक प्रयासमा आएको यस प्रविधिको उपयोगबाट कृषि तथा पशुपन्छी क्षेत्रसँग आबद्ध सबै सरोकारवालाले लाभ लिन र दिन सक्ने दाबी गर्नुभयो । उहाँले भन्नुभयो, “जलवायु परिवर्तनको असरले अहिलेको अवस्थामा ४.२ प्रतिशतले धान उत्पादन घटेको छ, उत्पादकत्व बढाउने उपाय खोज्न गरिने अध्ययन अनुसन्धानका लागि यसका तथ्यको भरपुर प्रयोग गर्न सकिन्छ ।”राष्ट्रिय कृषि वातावरण अनुसन्धान केन्द्रका प्रमुख डा. तुलसी पौडेलका अनुसार सरकारलाई कृषिमा जलवायु अनुकूलनको रणनीति तयार पार्न तथा कृषि क्षेत्र र उत्पादनका त्यसको जोखिम कम गर्न यसले मार्गदर्शन गर्ने छ । नेपाल जलवायु परिवर्तनको नकारात्मक प्रभावका दृष्किोणले विश्वको चौथो जोखिमयुक्त देश हो । यहाँका हिमाल, जैविक विविधतासँगै कृषिमा अत्यधिक असर पर्दा खाद्य सुरक्षामा चुनौती बढेको जिकिर उहाँको छ । नेपालको धान, मकै, गहुँलगायत आठ वटा खाद्य बाली र प्रमुख पाँच वटा पशुपालनका तथ्यलाई नमुनाका रूपमा एटलासमा प्रस्तुत गरिएको छ । तिनमा मौसमजन्य तथा जलवायु परिवर्तनको असर कसरी परिरहेको छ र कसरी किसानले तिनबाट सिकेर सुधारसहित उत्पादन गर्नु पर्छ भन्ने ज्ञान डिजिटल वेबसाइटमार्फत नै किसान र उत्पादनकर्ताले थाहा पाउन सक्छन् ।",
      "link": "https://gorkhapatraonline.com/news/190940",
      "image": "https://gorkhapatraonline.com/storage/media/335272/conversions/asdfg-original-thumb.jpg"
    },
    {
      "slug": "190886",
      "title": "'नेपाल टेलिकम राज्यको डिजिटल मेरुदण्ड हो'",
      "timestamp": 1770249600000,
      "source": "gp",
      "content": "गृहमन्त्री ओमप्रकाश अर्यालले नेपाल टेलिकम दूरसञ्चार सेवा प्रदायक मात्र नभई राज्यको डिजिटल मेरुदण्ड रहेको बताउनुभएको छ।",
      "longContent": "काठमाडौँ, माघ २२ गते। गृहमन्त्री ओमप्रकाश अर्यालले नेपाल टेलिकम दूरसञ्चार सेवा प्रदायक मात्र नभई राज्यको डिजिटल मेरुदण्ड रहेको बताउनुभएको छ। बिहीबार नेपाल दूरसञ्चार कम्पनी लिमिटेड (नेपाल टेलिकम)को २२ औँ वार्षिकोत्सवमा उहाँले दुर्गम हिमाली क्षेत्रदेखि तराईका गाउँ बस्तीसम्म टेलिकमले सञ्चारको पहुँच विस्तार गर्दै आएको बताउनुभएको हो। प्राकृतिक विपद्, महामारी तथा अन्य आपतकालीन अवस्थामा टेलिकमले खेलेको भूमिका स्मरणीय र प्रशंसनीय रहेको गृहमन्त्री अर्यालको भनाइ छ। हाल दूरसञ्चार सेवा व्यवसाय मात्र नभई मानव जीवनको आधारभूत आवश्यकता तथा शैक्षिक, सामाजिक र आर्थिक विकासको महत्त्वपूर्ण पूर्वाधारका रूपमा स्थापित भइसकेको उहाँले बताउनुभयो।नवीनतम प्रविधिमा आधारित गुणस्तरीय सेवा प्राप्त गर्नु सेवाग्राहीको हक र अधिकार भएको भन्दै उहाँले त्यसतर्फ कम्पनीले विशेष ध्यान दिनुपर्ने उल्लेख गर्नुभयो। सन्तुष्ट ग्राहक नै कम्पनीको दिगो विकास र स्थायित्वको आधारस्तम्भ भएको उहाँको भनाइ छ। गृहमन्त्री अर्यालले आगामी दिनमा पनि ग्राहक सन्तुष्टिलाई केन्द्रमा राखी अत्याधुनिक सेवा प्रवाह हुनेमा आफू विश्वस्त रहेको बताउनुभयो। प्रतिस्पर्धी बजारमा नेपाल टेलिकमले आफ्नो सार्वजनिक दायित्व, सेवा गुणस्तर र प्रविधिगत नवप्रवर्तनलाई सन्तुलनमा राख्दै ग्राहक सन्तुष्टिलाई पहिलो प्राथमिकतामा राख्नुपर्ने उहाँको भनाइ छ। कम्पनीको बृहत् सञ्जाल, पूर्वाधार, दक्ष मानव संसाधन र बजार सम्भावनाको कुशल व्यवस्थापनमार्फत प्रतिस्पर्धात्मक क्षमता वृद्धि गर्न उहाँले आग्रह गर्नुभयो। उहाँले भन्नुभयो, ‘नेपाल टेलिकम एक केवल दूरसञ्चार कम्पनी मात्रै होइन, यो राज्यको डिजिटल मेरुदण्ड हो। दुर्गम हिमालदेखि तराईका गाउँ बस्तीसम्म सञ्चारको पहुँच पुर्‍याएर यस संस्थाले राष्ट्रिय एकता, सेवा प्रवाह र आर्थिक क्रियाकलापलाई मजबुत बनाउँदै आएको छ।प्राकृतिक विपद्, महामारी वा अन्य आपतकालीन अवस्थामा नेपाल टेलिकमले खेलेको भुमिका स्मरणीय र प्रशंसनीय रहेको छ।’ उहाँका अनुसार टेलिकमले सेवा विस्तारसँगै डिजिटल साक्षरता प्रवर्धन, विद्युतीय सरकारको अवधारणा कार्यान्वयन तथा ज्ञानमा आधारित समाज निर्माणमार्फत राष्ट्र निर्माणमा योगदान दिँदै आएको छ।सार्वजनिक सेवा सरकार र नागरिकलाई जोड्ने सेतु भएको उल्लेख गर्दै गृहमन्त्री अर्यालले नागरिक र सरकार सम्बन्धलाई थप प्रगाढ बनाउन नेपाल टेलिकमको भूमिका महत्त्वपूर्ण रहने बताउनुभयो। समारोहमा  सञ्चार तथा सूचना प्रविधि मन्त्रालयका सचिव लक्ष्मीकुमारी बस्नेतले नेपाल टेलिकमले गुणस्तरीय सेवा विस्तार गर्दै दुर्गम तथा पिछडिएका क्षेत्रमासमेत पहुँच स्थापित गरिने बताउनुभएको छ । उहाँले नेपाल टेलिकमको सेवा विस्तारले सर्वसाधारणको जीवनस्तरमा सकारात्मक प्रभाव पार्ने उल्लेख गर्दै सेवाको गुणस्तर अझै वृद्धि गरिने स्पष्ट पार्नुभयो । सचिव बस्नेतले भन्नुभयो,“नेपाल टेलिकमले सर्वसाधारणको जीवनस्तरमा सकारात्मक प्रभाव पार्नेछ र सेवाको गुणस्तरलाई थप प्रभावकारी बनाउनेछ ।” सचिव बस्नेतले डिजिटल समावेशिता विस्तार गर्दै सबै नागरिकलाई समान सञ्चार सेवाको पहुँच सुनिश्चित गर्न नेपाल टेलिकमले निरन्तर पहल गरिरहेको पनि बताउनुभयो । समारोहमा नेपाल दूरसञ्चार प्राधिकरणको अध्यक्षमा भूपेन्द्र भण्डारीले कम्पनीले फोरजी-एलटीई सेवाको जडान, विस्तार, स्तरोन्नति तथा वितरणलाई निरन्तरता दिँदै हाल सातै प्रदेशका ७७ जिल्लाका ७४९ स्थानीव तहमा सो सेवाको पहुँच विस्तार गरेको जानकारी दिनुभयो । “हालसम्म टुजी, थ्रीजी र फोरजी प्रविधिमा आधारित मोबाइल सेवाका बिटीएसमार्फत देशभरका विभिन्न ४,७८८ स्थानमा मोबाइल सेवा उपलब्ध गराएको छ । अब थप चार स्थानीय तह हुम्लाको ताँजाकोट र अदानचुली, मुगुको सोरु तथा कार्मारोकक्या फोरजी सेवा सञ्चालनमा ल्याउन बाँकी रहेको छ,” उहाँले भन्नुभयो, “हाल सञ्चालनमा रहेको फोरजी कोर सिस्टमलाई स्तरोन्नती गरी फाइभजी सेवाको सुरुआत गर्नको लागि आपूर्तिकर्ताबाट प्राप्त प्रस्तावको अध्ययन सम्पन्न भई पुनराबलोकनका चरणमा रहेको छ ।” टेलिकमका अनुसार गत असार मसान्तसम्म २१ लाख ७४ हजार ६४ क्षमता रहेको एफटिटीएच नेटवर्क हाल २२ लाख ६५ हजार पुगेको छ ।",
      "link": "https://gorkhapatraonline.com/news/190886",
      "image": "https://gorkhapatraonline.com/storage/media/335183/conversions/Omprakash-Aryal-nepal-original-thumb.jpg"
    },
    {
      "slug": "190882",
      "title": "घरभाडा नतिर्ने आठ सहकारीलाई महानगरको सातदिने चेतावनी",
      "timestamp": 1770249600000,
      "source": "gp",
      "content": "आठ वटा सहकारी संस्थालाई सात दिनभित्र घरबहाल तिर्न समय दिँदै काठमाडौँ महानगरपालिकाले सार्वजनिक सूचना प्रकाशित गरेकाे छ।",
      "longContent": "काठमाडौँ, माघ २३ गते। आठ वटा सहकारी संस्थालाई सात दिनभित्र घरबहाल तिर्न समय दिँदै काठमाडौँ महानगरपालिकाले सार्वजनिक सूचना प्रकाशित गरेकाे छ। कानुन तथा मानव अधिकार विभागले जारी गरेको सूचनामा भनिएको छ, “काठमाडौँ महानगरपालिका, न्यायिक समितिबाट घरकोठा खाली गर्ने भनी भएका निर्णयमध्ये सहकारी सङ्घसंस्थाले बहालमा लिएका घरकोठा खाली गर्ने सम्बन्धमा मिति २०८२/१०/१५ मा निर्णय कार्यान्वयन समितिको बैठकमा भएको निर्णय अनुसार यो सूचना प्रकाशन गरिएको हो ।”सूचनामा उल्लेख भएका सहकारी संस्थाका पदाधिकारी (सञ्चालक समिति, लेखा सुपरीक्षण समिति), कर्मचारी तथा संस्थाका सदस्यले यो सूचना प्रकाशन भएको मितिले सात दिनभित्र काठमाडौँ महानगरपालिका, कानुन तथा मानव अधिकार विभागमा सम्पर्क गर्नुपर्ने प्रावधान छ । तोकिएको समयभित्र सहकारी संस्थाका पदाधिकारी, कर्मचारी वा सदस्य सम्पर्कमा नआएमा सहकारीले बहालमा लिएका घरकोठा न्यायिक समितिको निर्णयानुसार खाली गरिन्छ । उक्त घरकोठा खाली गर्दा सहकारी कार्यालयका सामान सम्बद्ध घर धनीको जिम्मामा दिइने र पछि सहकारीका सम्पत्ति एवं सरसामानका सम्बन्धमा कुनै दाबी विरोध नलाग्ने बेहोरासमेत सूचनामा उल्लेख छ ।नाम सार्वजनिक गरिएका सहकारीमा वडा नं ३१ को आशा बचत तथा ऋण सहकारी संस्था लिमिटेड, वडा नं ६ मा सञ्चालित नव सवल र सन्दुप सहकारी संस्था लिमिटेड, सोही वडाको सुन्ताखाल बचत तथा ऋण सहकारी संस्था र वडा नं १७ को युनिफाइड बचत तथा ऋण सहकारी संस्था छन् । यस्तै वडा नं २२ को महाबौद्ध बचत तथा ऋण सहकारी संस्था, वडा नं ३२ को ग्रेट गङ्गासागर सेभिङ एन्ड क्रेडिट को–अपरेटिभ र वडा नं १० को प्रारम्भिक बचत तथा ऋण सहकारी संस्था लिमिटेड रहेका छन् ।तोकिएको समयभित्र जिम्मेवार व्यक्ति सम्पर्कमा नआएमा न्यायिक समितिको निर्णयानुसार महानगर आफैँले घर कोठा खाली गराउँछ । कोठा खाली गर्दा त्यहाँ रहेका फर्निचर, कम्प्युटरलगायतका कार्यालय सामान सम्बन्धित घरधनीको जिम्मा लगाइन्छ । लामो समयदेखि भाडा नतिरी कार्यालयमा ताला लगाएर सञ्चालक फरार भएपछि घरधनीहरूबाट महानगरपालिकामा निवेदन प्राप्त भइरहेका छन् । यस्ता निवेदन फर्स्याेटको कारबाही गर्ने क्रममा महानगरपालिकाले सार्वजनिक सूचना जारी गरेर प्रक्रिया अगाडि बढाउँछ ।महानगरपालिकामा आउने सहकारीसम्बन्धी उजुरीमा बचत रकम फिर्ता नदिएको, शेयर रकम फिर्ता नदिएको, बचत रकममा धेरै करकट्टी गरेको, विभागले पठाएको पत्रलाई प्रहरीले चासो नदिएको र सञ्चालक भाग्न लागेकाले आफ्नो बचत जोखिममा परेको जस्ता विषय उल्लेख हुन्छन् । यस्तै समयमा साधारण सभा नगरेको र कार्यालय बन्द रहने गरेको गुनासो पनि आउने गर्दछ ।सहकारी विभागमा दर्ता हुने उजुरी सञ्चालक समितिका सदस्य, बचतकर्ता, ऋणी, घरधनी र कर्मचारीसँग सम्बन्धित छन् । ऋण नतिरेको, सबै सञ्चालक सक्रिय नभएको, बचतकर्ताले तनाव दिएको र हुलाकबाट राजीनामा दिएर कार्यालयको दायित्व नलिएको जस्ता समस्या सञ्चालकका तर्फबाट देखिन्छन् ।सहकारीसँग घरधनीका समस्या पनि जटिल छन् । सहकारीले घरभाडा नतिरेको, कार्यालय सञ्चालन भए–नभएको जानकारी नदिएको र बचतकर्ताले कार्यालय तोडफोड गर्दा घरको संरचना नष्ट भएको उनीहरूको मुख्य गुनासो छ । यस्तै, कोठा खाली गराउनुपर्ने र सहकारीमा जम्मा गरेको बचत पनि डुब्न लागेको भन्दै घरधनीहरू समस्या लिएर आउने गर्दछन् ।कर्मचारीहरू भने तलब नपाएको र आफूलाई जानकारी नै नदिई सञ्चालक समितिमा राखेको गुनासो गर्दछन् । सञ्चालकले बचत रकम खर्च नजनाई लैजाने गरेको र त्यसमा बचतकर्ताले कर्मचारीलाई दबाब दिने गरेको गुनासो पनि उनीहरूको छ ।",
      "link": "https://gorkhapatraonline.com/news/190882",
      "image": "https://gorkhapatraonline.com/storage/media/335138/conversions/sahakari-original-thumb.jpg"
    },
    {
      "slug": "190864",
      "title": "सुनचाँदीको मूल्यमा सामान्य गिरावट",
      "timestamp": 1770249600000,
      "source": "gp",
      "content": "नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य दुई लाख ९५ हजार २०० र त्यति नै परिमाणको चाँदीको मूल्य रु चार हजार ९८० कायम भएको छ ।",
      "longContent": "काठमाडौँ,  माघ २२  गते ।  स्थानीय बजारमा आज सुनचाँदीको मूल्यमा केही गिरावट आएको छ । बुधबारको तुलनामा दुवै धातुको मूल्य केही घटेको हो ।नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य दुई लाख ९५ हजार २०० र त्यति नै परिमाणको चाँदीको मूल्य चार हजार ९८० कायम भएको छ । बुधबार एक तोला छापावाल सुनको मूल्य तीन लाख चार हजार ७०० र त्यति नै परिमाणको चाँदीको मूल्य पाँच हजार ६०० कायम भएको थियो । गत मङ्गलबार एक तोला छापावाल सुनको मूल्य दुई लाख ९० हजार ३०० र त्यति नै परिमाणको चाँदीको मोल पाँच हजार ३३५ कारोबार भएको थियो । अन्तर्राष्ट्रिय सञ्चार माध्यमहरूका अनुसार आज अन्तर्राष्ट्रिय बजारमा एक औँस सुन पाँच हजार ७८ र त्यति नै परिमाणको सेतो धातु ९० अमेरिकी डलरमा कारोबार भइरहेको छ ।  रासस",
      "link": "https://gorkhapatraonline.com/news/190864",
      "image": "https://gorkhapatraonline.com/storage/media/335109/conversions/gold1616-original-thumb.jpg"
    },
    {
      "slug": "190836",
      "title": "यस्तो छ आजका लागि कृषिउपजको थोक मूल्य",
      "timestamp": 1770249600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  माघ २२ गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ३५, गोलभेँडा सानो (भारतीय) प्रतिकिलो रु ४८, गोलभेँडा सानो (तराई) प्रतिकिलो रु ५४, आलु रातो प्रतिकिलो रु ३०, आलु रातो (भारतीय) प्रतिकिलो रु २६, प्याज सुकेको (भारतीय) प्रतिकिलो रु ४० रहेको छ । यसैगरी, गाजर (लोकल) प्रतिकिलो रु ८०, गाजर (तराई) प्रतिकिलो रु ७०, बन्दा (लोकल) प्रतिकिलो रु ६०, बन्दा (तराई) प्रतिकिलो रु ४०, बन्दा (नरिबल) प्रतिकिलो रु ४५, काउली स्थानीय प्रतिकिलो रु ५०, काउली स्थानीय (ज्यापू) प्रतिकिलो रु ६५, काउली तराई प्रतिकिलो रु ४५, रातो मूला प्रतिकिलो रु ४०, सेतो मूला (लोकल) प्रतिकिलो रु २०, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ६० र भन्टा डल्लो प्रतिकिलो रु ६० कायम भएको छ । त्यसैगरी, मटरकोसा प्रतिकिलो रु ८०, घिउ सिमी (राजमा) प्रतिकिलो रु १५०, टाटे सिमी प्रतिकिलो रु १००, तिते करेला प्रतिकिलो रु १९०, लौका प्रतिकिलो रु ८०, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु २५, हरियो फर्सी (डल्लो) प्रतिकिलो रु ३०, सलगम प्रतिकिलो ६०, भिन्डी प्रतिकिलो १३०, सखरखण्ड प्रतिकिलो ७०, बरेला प्रतिकिलो रु ६०, पिँडालु प्रतिकिलो रु ६० र स्कुस प्रतिकिलो रु ७० कायम गरिएको छ ।रायोसाग प्रतिकिलो रु ४०, पालुङ्गो प्रतिकेजी रु ६०, चमसुर प्रतिकिलो रु ६०, तोरीसाग प्रतिकिलो रु ३०,  मेथी प्रतिकिलो रु ८०, हरियो प्याज प्रतिकिलो रु ६०, बकुला प्रतिकिलो रु ८०, तरुल प्रतिकिलो रु ७०, च्याउ (कन्य) प्रतिकिलो रु १००, च्याउ (डल्ले) प्रतिकिलो रु ३८०, राजा च्याउ प्रतिकेजी रु ३००, सिताके च्याउ प्रतिकेजी रु १,००० निर्धारण गरिएको छ ।ब्रोकाउली प्रतिकिलो रु ५५, चुकुन्दर प्रतिकिलो रु ६५, सजीवन प्रतिकेजी रु २२०, रातो बन्दा प्रतिकिलो रु १३०, जिरीको साग प्रतिकिलो रु ८०, ग्याठकोभी प्रतिकिलो रु ६०, सेलरी प्रतिकिलो रु २००, पार्सले प्रतिकिलो रु ६००, सौफको साग प्रतिकिलो रु ९०, पुदिना प्रतिकिलो रु ३००, गान्टे मुला प्रतिकिलो रु ६०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५०, गुन्द्रुक प्रतिकिलो रु ३५० र रूखटमाटर प्रतिकेजी रु २५० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३२०, केरा (दर्जन) रु १८०, कागती प्रतिकिलो रु १००, अनार प्रतिकिलो रु ३२०, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ४४०, सुन्तला (नेपाली) प्रतिकिलो रु १८०, तरबुजा हरियो प्रतिकिलो रु ९०, मौसम प्रतिकिलो रु १२०, जुनार प्रतिकिलो रु १२०,  भुइँकटहर प्रतिगोटा रु १५५, काँक्रो (लोकल) प्रतिकिलो रु १७५, काँक्रो (हाइब्रिड) प्रतिकिलो रु १३०, निबुवा प्रतिकिलो रु ६५, नास्पाती (चाइनिज) प्रतिकिलो रु २४०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु ११०, लप्सी प्रतिकिलो रु १३०, किनु प्रतिकिलो रु १३०, स्ट्रबेरी प्रतिकिलो रु ५५०, किबी प्रतिकिलो रु २६० र एभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु १००, अदुवा प्रतिकिलो रु १२०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु १४०, खुर्सानी हरियो (बुलेट) प्रतिकिलो रु १४०, खुर्सानी हरियो (माछे) प्रतिकिलो रु १००, खुर्सानी हरियो (अकबरे) प्रतिकिलो रु ६००, भेडे खुर्सानी प्रतिकिलो रु १००, हरियो लसुन प्रतिकिलो रु ८०, हरियो धनियाँ प्रतिकिलो रु ५०, लसुन सुकेको (चाइनिज) प्रतिकिलो रु २२०, छ्यापी सुकेको प्रतिकिलो रु १६०, छ्यापी हरियो प्रतिकिलो रु १८०, माछा सुकेको प्रतिकिलो रु १,००० ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८० र ताजा माछा (छडी) प्रतिकिलो रु २५० निर्धारण गरिएको छ । रासस",
      "link": "https://gorkhapatraonline.com/news/190836",
      "image": "https://gorkhapatraonline.com/storage/media/335053/conversions/adrhs-original-thumb.jpg"
    },
    {
      "slug": "190821",
      "title": "मनाइयो ‘शब–ए–बारात’ पर्व",
      "timestamp": 1770249600000,
      "source": "gp",
      "content": "इस्लाम धर्मावलम्बीले पवित्र पर्व ‘शब–ए–बारात’ बाँकेमा श्रद्धा र सामाजिक सद्भावका साथ मनाएका छन् । अरबी पात्रो अनुसार शाबान महिनाको १४ तारिखको राति मनाइने पर्वलाई आत्मशुद्धि, क्षमायाचना र अल्लाहप्रतिको समर्पणको रातका रूपमा लिइन्छ । मङ्गलबार राति मुस्लिम समुदाय मस्जिदमा भेला भई रातभर जाग्राम बसेर उक्त पर्वमा सहभागी भएका थिए । कुरान वाचन, सामूहिक नमाज र व्यक्तिगत प्रार्थनाले वातावरण आध्यात्मिक बनेको थियो ।",
      "longContent": "नेपालगन्ज समाचारदातानेपालगन्ज, माघ २२ गते । इस्लाम धर्मावलम्बीले पवित्र पर्व ‘शब–ए–बारात’ बाँकेमा श्रद्धा र सामाजिक सद्भावका साथ मनाएका छन् । अरबी पात्रो अनुसार शाबान महिनाको १४ तारिखको राति मनाइने पर्वलाई आत्मशुद्धि, क्षमायाचना र अल्लाहप्रतिको समर्पणको रातका रूपमा लिइन्छ । मङ्गलबार राति मुस्लिम समुदाय मस्जिदमा भेला भई रातभर जाग्राम बसेर उक्त पर्वमा सहभागी भएका थिए । कुरान वाचन, सामूहिक नमाज र व्यक्तिगत प्रार्थनाले वातावरण आध्यात्मिक बनेको थियो ।नेपालगन्जस्थित जामा मस्जिद, गौसिया, फूलबारी र दावते मस्जिद इस्लामीद्वारा सञ्चालित फैजाने मदिना मस्जिदमा रातभरि विशेष प्रार्थना गरेर बिहान सामूहिक नमाज अदा गरिएपछि ‘शब–ए–बारात’ पर्व सम्पन्न भएको धार्मिक अगुवा मौलाना मुफ्तिफजल हकले बताउनुभयो । उहाँका अनुसार बिहानको सामूहिक प्रार्थनापछि सहभागीले दिवङ्गत पुर्खा, आफन्त र नातेदारको सम्झनामा कब्रिस्तान पुगेर प्रार्थना गरेका थिए ।शब–ए–बारातको अवसरमा गरिब, दुःखी र असहायलाई दान दिने तथा एक दिन रोजा बस्ने धार्मिक परम्परालाई पनि मुस्लिम समुदायले आत्मसात् गरेको छ । धार्मिक मान्यता अनुसार यस रात अल्लाहसँग क्षमायाचना र विशेष प्रार्थना गरिन्छ । पर्वमा विशेष गरी विभिन्न प्रकारका हलवा बनाएर आफन्त र मित्रलाई खुवाउने एवं वितरण गरिने चलन छ । यस पर्वको १५ दिनपछि पवित्र रमजान सुरु हुने छ र त्यसपछि इद पर्व मनाइने चलन छ ।",
      "link": "https://gorkhapatraonline.com/news/190821",
      "image": "https://gorkhapatraonline.com/storage/media/335037/conversions/prarthana-gardai-muslim-samuday-original-thumb.jpg"
    },
    {
      "slug": "190820",
      "title": "रेमिट्यान्सलाई उत्पादनशील क्षेत्रमा लगाउने नीति आवश्यक छ",
      "timestamp": 1770249600000,
      "source": "gp",
      "content": "विप्रेषण अर्थात् रेमिट्यान्सका माध्यमबाट आउने बाह्य आयले देशको अर्थतन्त्र चलायमान छ । चालु आर्थिक वर्षको छ महिनामा मात्र विप्रेषण आप्रवाह गत आवको सोही अवधिको तुलनामा ३९.१ प्रतिशतले बढेर १०६२ अर्ब ९३ करोड रुपियाँ पुगेको छ । अघिल्लो वर्षको सोही अवधिमा यो ४.२ प्रतिशतले मात्र बढेको थियो । २०८२ पुसमा मात्र विप्रेषण १९२ अर्ब ६२ करोड रुपियाँ रहेको छ ।",
      "longContent": "विप्रेषण अर्थात् रेमिट्यान्सका माध्यमबाट आउने बाह्य आयले देशको अर्थतन्त्र चलायमान छ । चालु आर्थिक वर्षको छ महिनामा मात्र विप्रेषण आप्रवाह गत आवको सोही अवधिको तुलनामा ३९.१ प्रतिशतले बढेर १०६२ अर्ब ९३ करोड रुपियाँ पुगेको छ । अघिल्लो वर्षको सोही अवधिमा यो ४.२ प्रतिशतले मात्र बढेको थियो । २०८२ पुसमा मात्र विप्रेषण १९२ अर्ब ६२ करोड रुपियाँ रहेको छ । अघिल्लो वर्षको सोही महिनामा विप्रेषण १२२ अर्ब ४४ करोड रुपियाँ रहेको थियो । पुसको वृद्धि अमेरिकी डलरको विनिमय दर बढेका कारण पनि हो । यो पुँजी नेपाली युवाशक्तिले विदेशमा बेचेको श्रमबाट प्राप्त भएको हो । त्यसको सदुपयोग राम्रो नभएको आमगुनासो पनि छ । त्यसरी पुँजी आउने डिजिटल भुक्तानीको माध्यममा आइएमई अग्रणी छ । प्रस्तुत छ : यसै सेरोफेरोमा गोरखापत्र अर्थबजार ब्युरोले आइएमई लिमिटेडका प्रमुख कार्यकारी अधिकृत दिवाकर पौडेलसँँग गरेको अन्तर्वार्ता : ‘आइएमई गरौँ’, पैसा पठाउन यो नाम नै कसरी आयो ?वास्तवमा ‘आइएमई गरौँ’ अहिले केवल एउटा वाक्य मात्र नभई समग्र रेमिट्यान्स क्षेत्रकै पर्यायवाची शब्द बनेको छ । जुनसुकै माध्यमबाट पैसा पठाउँदा पनि जनजिब्रोमा यो पदावली झुन्डिनु हाम्रा लागि गौरवको विषय हो । यो सफलता रातारात प्राप्त भएको होइन; यसका पछाडि मुख्य कारण यस्ता छन् : पहिलो कारण ‘विरासत र निरन्तरता’ हो । विगत साढे दुई दशकदेखि हामीले रेमिट्यान्स सेवामा जुन उच्चस्तरको मानक कायम गरेका छौँ, यो त्यसैको प्रतिफल हो । दोस्रो कारण ‘प्रविधि र सहजता’ हो । समयको मागसँगै प्रविधिमा गरिएको सुधार र प्रयोगकर्तामैत्री सेवाले गर्दा आमसेवाग्राहीको मन जित्न सफल भएका हौँ र तेस्रो कारण ‘जनविश्वासको सम्मान’ हो । दुई दशकभन्दा लामो समयदेखि अविचलित रूपमा प्रदान गरिएको गुणस्तरीय सेवा र इमानदारीका कारण सेवाग्राहीले माया स्वरूप आइएमईलाई यो ‘ब्रान्ड ट्याग’ प्रदान गरेका हुन् ।यसको ब्रान्डिङबारे पनि केही बताइदिनुहोस् न ।छोटोमा भन्दा, हामी हाम्रो ब्रान्डको उपस्थितिलाई लिएर निकै सचेत र संवेदनशील छौँ तर ब्रान्डिङ भनेको केवल लोगो र आकर्षक नारा (ट्याग लाइन) को विस्तार मात्र होइन । आर्थिक कारोबार आफैँमा एक संवेदनशील क्षेत्र हो । हामीले यसलाई केवल व्यवसायका रूपमा मात्र नहेरी एउटा ‘गहन जिम्मेवारी’ को रूपमा लिएका छौँ । हाम्रो हरेक कदममा देखिने सुझबुझ र उत्तरदायित्वले नै हामीलाई स्थापित गरेको हो । आइएमईले सुरुदेखि नै सरल, छिटो र भरपर्दो सेवा प्रवाहमा जोड दिँदै आएको छ । जब सेवामा सरलता र सुरक्षाको ग्यारेन्टी हुन्छ, तब सेवाग्राहीमा एक किसिमको भरोसा पैदा हुन्छ । अन्ततः त्यही भरोसा नै बलियो ‘ब्रान्ड’ मा रूपान्तरण हुने हो । हाम्रो ब्रान्ड भ्यालु बढाउन सञ्चार जगत्को समेत ठुलो योगदान छ । हाम्रा सेवाबारे निरन्तर सूचना प्रवाह गर्ने र आवश्यक पर्दा खबरदारीसमेत गरिदिने सञ्चार माध्यमलाई हामी ब्रान्ड विस्तारको अभिन्न सहयोगी मान्छौँ ।आइएमईका प्रतिस्पर्धी धेरै छन् । बजारको हिस्सा कस्तो छ ?कुनै पनि क्षेत्रमा जहाँ वृद्धिको सम्भावना हुन्छ, त्यहाँ प्रतिस्पर्धा हुनु स्वाभाविक र स्वस्थ प्रक्रिया हो । यसले सेवाको गुणस्तर सुधार्न मद्दत पु¥याउँछ । यद्यपि मेरो विश्लेषणमा नेपालको वर्तमान रेमिट्यान्स बजारको आकार सबै सेवाप्रदायकलाई पर्याप्त हुने गरी विस्तार भइसकेको छैन । रेमिट्यान्स क्षेत्रमा कुन कम्पनीको कति योगदान छ भन्ने कुरा नेपाल राष्ट्र बैङ्कले सार्वजनिक गर्ने आधिकारिक प्रतिवेदनले प्रस्ट पार्छन् । ती तथ्याङ्कले हाम्रो अवस्थितिलाई स्पष्ट ऐना देखाइरहेका हुन्छन् । नेपाल सरकारले सबैभन्दा बढी वैदेशिक मुद्रा भिœयाएको आधारमा आइएमईलाई पटक पटक जुन सम्मान र पुरस्कार प्रदान गर्दै आएको छ, त्यसले नै हाम्रो बजार हिस्सा ‘निःसन्देह’ अग्रणी छ भन्ने कुरा प्रमाणित गर्छ ।वालेट पेमेन्ट खल्तीलाई पनि तपाईंहरूले आफ्नै खल्तीमा हाल्न सक्नुभयो । अहिले यसको बजारीकरण कसरी भइरहेको छ ?डिजिटल भुक्तानीका क्षेत्रमा निकै धेरै काम हुन बाँकी छ । बिस्तारै सेवाग्राही यस्तो प्रकृतिको आर्थिक कारोबारमा अभ्यस्त हुन थालेका छन् । अहिले यो क्षेत्रमा सबै मिलेर काम गर्ने बेला हो । यो क्षेत्रको विकास र विस्तारमा अलिक नतिजामुखी काम गरौँ भनेर नै हामी एक भएका हौँ । बजारीकरणका अतिरिक्त समग्र डिजिटल भुक्तानीका क्षेत्रको संस्थागत विकासका लागि हामी एक भएपछि एउटा छुट्टै ऊर्जाका साथ काम भइरहेको छ ।आइएमई कम्पनीहरूको समूह पनि हो । आफ्नै समूहका कम्पनीसँग आइएमई लिमिटेडको सहकार्य कसरी हुन्छ ?आइएमई समूहका धेरै कम्पनी अहिले पब्लिक लिमिटेड कम्पनीमा छन् । व्यापार र व्यवसायको प्रकृति अनुसार एक र अर्को कम्पनीबिचको सहकार्य एउटा सामान्य कर्पोरेट कल्चर हो, सहकार्य अवश्य हुन्छ तर सहकार्यको न्यूनतम बटम लाइन दुवै पक्ष लाभान्वित हुनु पर्छ भन्ने नै हुन्छ जसका कारणले सेवाग्राहीले थप लाभ प्राप्त गर्न सकून् ।विदेशबाट आउने पैसा पहिले यहाँहरूकै च्यानलमा आउँछ । यस अवस्थामा रेमिट्यान्सको उपयोगलाई कसरी हेर्नु हुन्छ ?हामी नेपाली दाजुभाइ दिदीबहिनीले अन्तर्राष्ट्रिय श्रम बजारमा दुःखले आर्जन गरेको रकम उनीहरूका आफन्तसम्म सकुशल पु¥याउने माध्यम मात्र हौँ । रेमिट्यान्सलाई यसरी उपयोग गर्नु पर्छ भन्ने विषयमा हाम्रो पौरवी विभिन्न फोरममा राख्दै आएका छौँ तर त्यसका लागि आवश्यक पर्ने निश्चित नीति राजनीतिक निर्णयमा निर्भर हुने विषय भयो । राज्य वा राज्यका कुनै पनि निकायले यसरी काम गरौँ भन्दा हामी तयार नै छौँ । रेमिट्यान्सबाट प्राप्त रकम बचत गर्नु पर्छ, बचतको बानी बसाल्नु पर्छ भन्ने जस्ता सचेतनामूलक कार्यव्रmम त हामीले गर्दै आइरहेका छौँ । त्यसका साथसाथै गैरआवासीय नेपालीको सहकार्यमा विभिन्न उत्पादनशील क्षेत्रमा हामीले काम पनि गरेका छौँ तर त्यो सहकार्य मात्रले विदेशमा आयआर्जन गर्ने सम्पूर्ण  नेपालीलाई समेटन सकिएको छैन । त्यसका लागि स्थानीयस्तरमै हामी पुग्नु पर्छ जुन कुरा सरकारको नीतिगत निर्णयबिना सम्भव छैन ।रेमिट्यान्सका आधारमा मात्र निर्भर अर्थतन्त्रलाई सुधार्न के गर्नुपर्छ ? सन् १८१६ को सुगौली सन्धिपछि नै नेपाल कुनै न कुनै प्रकारले रेमिट्यान्स आयमा निर्भर छ चाहे त्यो औपचारिक होस् चाहे अनौपचारिक, चाहे मौसमी रोजगारी होस् चाहे त्यो निश्चित समयका लागि स्थायी प्रकृतिको । यो हाम्रो आर्थिक कारोबारको मुख्य हिस्सा हो । एक प्रकारले हेर्दा यो आयातित अर्थतन्त्र हो, त्यो पनि आफ्नै उर्वर श्रम शक्तिले अन्तर्राष्ट्रिय श्रम बजारमा श्रम बेचेको पैसा ! दिगो आर्थिक विकासमा टेवा दिने स्रोत मान्न नसकिएला तर यत्रो दुई सय वर्षदेखि हामीलाई आर्थिक क्षेत्रमा भरथेग गर्दै आइरहेको स्रोत त पक्वै हो । विश्व अहिले एकै देश जस्तो भएको छ, अवसर बढेका छन् श्रम जनशक्तिमा सिपयुक्त जनशक्ति पनि थपिएको छ । अवसरको खोजीमा विदेश जानेलाई नजाऊ भन्न सकिँदैन, विदेश जाने क्रम आगामी दिनमा पनि कम हुन्छ भन्ने लाग्दैन । त्यसैले रेमिट्यान्सलाई नै उत्पादनशील क्षेत्रमा कसरी आकर्षित गर्ने भन्ने स्पष्ट नीतिगत व्यवस्था आजको आवश्यकता हो । जसका लागि राज्यको आधारभूत तह स्थानीयस्तरबाट नै जिम्मेवार बन्ने बनाउने संयन्त्र निर्माण हुनु पर्छ । यो अलि बृहत् मुद्दा हो जसको विषयमा अलि विस्तारमा कुरा गर्नु पर्छ ।बाह्य पुँजीलाई आन्तरिक पुँजीमा रूपान्तरण गरेर दिगो आर्थिक विकासमा लगाउने यहाँहरूको कुनै योजना छ कि ?यो विषयमा माथि नै धेरै कुरा भयो । नेपाल आर्थिक विकासमा अलि पछाडि छ, स्रोतको व्यवस्थापन गर्दै जाँदा प्रत्यक्ष वैदेशिक लगानी आदि इत्यादि जुट्न सक्ने विषय भयो । यो मुद्दा मूलतः एउटा कम्पनीसँग मात्र सम्बन्धित विषय नै होइन तर हाम्रो नेतृत्वले यो प्रयास गरिरहनुभएको छ ।साझेदार र सरोकारवालाका के कस्ता समस्या छन् ?रेमिट्यान्स ज्यादै कम व्यवसायको स्रोत भएको क्षेत्र हो । जसको एउटा मात्र काम छ, विदेशबाट नेपालीले पठाएको पैसा उसको आफन्तसम्म पु¥याइदिने, एक प्रकारले मध्यस्थकर्ता । यस्तो सङ्कुचित व्यवसायको क्षेत्रमा पनि बैङ्क तथा वित्तीय संस्थाले काम गरिरहेका छन् । एक वा सोभन्दा बढी क्षेत्रमा काम गर्न पाउने बैङ्क तथा वित्तीय संस्था रेमिट्यान्स सेवाप्रदायक कम्पनीसँग एउटै मैदानमा भिड्दा रेमिट्यान्स क्षेत्रको अस्तित्व बिस्तारै सङ्कटमा पर्छ कि ? भन्ने एक खालको संशय हामीमा छ । यस्तो परिस्थितिमा रेमिट्यान्स कम्पनीलाई वर्गीकरण गरेर हैसियत अनुसारको काम गर्न दिँदा रेमिट्यान्स सेवाप्रदायक कम्पनीले आफ्नै मैदानमा थप जिम्मेवार भएर काम गर्न सक्छन् कि ? त्यो परीक्षणको मौका मिलोस् भन्ने नै छ ।अन्य केही महत्वपूर्ण कुरा छन् कि ?देश निर्वाचनको तयारीमा छ । निर्वाचन थिति स्थापित गर्ने मौका पनि हो । निर्वाचन निष्पक्ष र भयरहित ढङ्गले सम्पन्न होस् । निर्वाचनपछि गठन हुने सरकारले रेमिट्यान्सलाई कसरी उत्पादनशील क्षेत्रमा आकर्षित गर्ने ? भन्ने एउटा निश्चित नीतिको निर्माण गरोस् ।",
      "link": "https://gorkhapatraonline.com/news/190820",
      "image": "https://gorkhapatraonline.com/storage/media/335036/conversions/dd-original-thumb.jpg"
    },
    {
      "slug": "190819",
      "title": "चीन र मलेसियाका उद्योगी रुपन्देहीमा लगानी गर्न इच्छुक",
      "timestamp": 1770249600000,
      "source": "gp",
      "content": "चीन र मलेसियाका उद्योगी तथा लगानीकर्ताले रुपन्देहीलाई केन्द्र बनाएर उद्योग सञ्चालन गर्न प्रविधि र आर्थिक लगानीका लागि आफूहरू तयार रहेको बताएका छन् ।   अन्तर्राष्ट्रिय विमानस्थल, कच्चा पदार्थ आपूर्तिको सहजता, अनुकूल तापक्रम, पर्याप्त जनशक्ति र ढुवानीको राम्रो पूर्वाधारका कारण रुपन्देहीबाट उत्पादन गरी भारत तथा युरोपेली मुलुकसम्म निर्यात गर्न ठुलो सम्भावना रहेको उनीहरूको निष्कर्ष छ ।",
      "longContent": "बुटवल समाचारदाताबुटवल, माघ २२ गते । चीन र मलेसियाका उद्योगी तथा लगानीकर्ताले रुपन्देहीलाई केन्द्र बनाएर उद्योग सञ्चालन गर्न प्रविधि र आर्थिक लगानीका लागि आफूहरू तयार रहेको बताएका छन् । अन्तर्राष्ट्रिय विमानस्थल, कच्चा पदार्थ आपूर्तिको सहजता, अनुकूल तापक्रम, पर्याप्त जनशक्ति र ढुवानीको राम्रो पूर्वाधारका कारण रुपन्देहीबाट उत्पादन गरी भारत तथा युरोपेली मुलुकसम्म निर्यात गर्न ठुलो सम्भावना रहेको उनीहरूको निष्कर्ष छ ।मलेसियाका स्टेवार्ड चेन (जेबिसी तथा जेडिएफका अध्यक्ष), चीनका जोएसन छिन, भेलिरिन क्विन र मार्क लाइकसहितको टोलीले रुपन्देही, कपिलवस्तु र नवलपरासी क्षेत्रको स्थलगत अध्ययनपछि यहाँ उद्योग स्थापनाको उच्च सम्भावना देखिएको जनाएको हो । विशेष गरी अव्यवस्थित फोहोरमैला प्रशोधन गरी बहुउपयोगी वस्तु उत्पादन र निर्यात गर्न सकिने ठोस योजनासहित टोली रुपन्देही आएको बताइएको छ ।लगानीकर्ताका अनुसार दक्षिणी छिमेकी भारतमा ठुलो बजार हुनु, सीमामा कुनै ठुलो अवरोध नहुनु र अन्तर्राष्ट्रिय विमानस्थलको उपलब्धताले यो क्षेत्रलाई निर्यातमुखी उद्योगका लागि उपयुक्त बनाएको छ । “यहाँको सम्भावनालाई उपयोग गर्दै अब आयात होइन, निर्यात गर्ने वस्तु ठुलो मात्रामा उत्पादन गर्नु पर्छ,” टोलीका नेता स्टेवार्ड चेनले भन्नुभयो, “प्रविधि र लगानीको वातावरण बनाउन हामी तयार छौँ, अब ढिलाइ गर्नु हुँदैन ।”टोलीको भ्रमण तथा अध्ययन कार्यक्रमको संयोजन लुम्बिनी प्रदेशका पूर्वमन्त्री तथा प्रदेश सभा सदस्य विष्णु पन्थीले गर्नुभएको थियो । पन्थीका अनुसार कानुनी झन्झट र अनावश्यक विवादबाट लगानीकर्तालाई टाढा राख्न सकिए यस्ता विदेशी लगानीकर्ताको आगमन अझ बढ्न सक्छ । “यहाँ कामभन्दा बढी विरोध र हल्लाले समस्या सिर्जना गरेको छ,” उहाँले भन्नुभयो, “फोहोरमैला व्यवस्थापन जस्तो जटिल समस्यालाई अवसरमा बदल्ने योजना लिएर आएको यो टोलीले सकारात्मक सन्देश दिएको छ ।”लगानीकर्ताले रुपन्देही उद्योग सङ्घसँग पनि भेटघाट गरी लगानीको वातावरण, सहकार्य र सम्भावित उद्योगबारे विस्तृत छलफल गरेका छन् । सङ्घका अध्यक्ष कृष्णप्रसाद पराजुलीले अध्ययन टोली यहाँको सम्भावनाबाट सन्तुष्ट भएको बताउँदै निजी क्षेत्र र सङ्घ–प्रदेश–स्थानीय तिनै तहका सरकारले समन्वय गरेर लगानी भित्र्याउन विशेष योजना बनाउनुपर्ने बताउनुभयो ।“निर्यात सम्भावना भएका उद्योगमा विदेशी लगानी भित्र्याउने यस्तो अवसरलाई खेर जान दिनु हुँदैन,” पराजुलीले भन्नुभयो । सङ्घका महासचिव तथा युवा उद्योगी सुमन बस्यालले स्पष्ट योजना र प्रविधिसहित आएका लगानीकर्तासँग सहकार्य गरेर अघि बढ्नुपर्नेमा जोड दिनुभयो । “विश्वभर लगानीकर्ताहरू सम्भावना अध्ययनपछि मात्रै अघि बढ्छन्, यो टोलीको आगमन निकै सकारात्मक सङ्केत हो,” उहाँले भन्नुभयो ।रुपन्देही उद्योग सङ्घले चिनियाँ तथा मलेसियन लगानीकर्तासँग द्विपक्षीय सहकार्यका लागि प्रस्तावसमेत गरेको छ ।",
      "link": "https://gorkhapatraonline.com/news/190819",
      "image": "https://gorkhapatraonline.com/storage/media/335035/conversions/567-original-thumb.jpg"
    },
    {
      "slug": "190818",
      "title": "बहुवर्षीय आयोजना : स्रोत सहमतिको समय घटाइयो",
      "timestamp": 1770249600000,
      "source": "gp",
      "content": "बहुवर्षीय आयोजनाको स्रोत सहमतिका लागि सिफारिस गर्ने र निर्णय गर्ने समय घटाइएको छ । बहुवर्षीय आयोजनाको स्रोत सहमतिसम्बन्धी मापदण्ड, २०८२ मार्फत अर्थ मन्त्रालयले सिफारिस र स्रोत सहमतिको अन्तिम निर्णय दिने समय घटाएको हो ।",
      "longContent": "गोरखापत्र समाचारदाताकाठमाडौँ, माघ २२ गते । बहुवर्षीय आयोजनाको स्रोत सहमतिका लागि सिफारिस गर्ने र निर्णय गर्ने समय घटाइएको छ । बहुवर्षीय आयोजनाको स्रोत सहमतिसम्बन्धी मापदण्ड, २०८२ मार्फत अर्थ मन्त्रालयले सिफारिस र स्रोत सहमतिको अन्तिम निर्णय दिने समय घटाएको हो । मापदण्ड अनुसार राष्ट्रिय योजना आयोगले मन्त्रालय वा निकायबाट कात्तिक मसान्तभित्र प्राप्त बहुवर्षीय आयोजनाको स्रोत सहमति प्रदान गर्न उपयुक्त देखेमा मङ्सिर १५ गतेभित्र अर्थ मन्त्रालयमा सिफारिस गर्नुपर्ने छ । यसअघि यस्तो समय मङ्सिर मसान्तसम्म थियो । त्यसरी प्राप्त सिफारिसका सम्बन्धमा अर्थ मन्त्रालयले पुस १५ गतेभित्र स्रोत सहमति सम्बन्धमा निर्णय गरेर सम्बन्धित मन्त्रालय र आयोगलाई दिनुपर्ने व्यवस्था गरिएको छ । गत वर्ष यस्तो समय पुस मसान्तसम्म थियो । अर्थ मन्त्रालयले सहमतिको निर्णय गर्दा आयोजनाको मध्यमकालीन संरचना, मन्त्रालयगत बजेट सूचना प्रणालीमा प्रविष्ट त्रिवर्षीय बजेट प्रक्षेपण, चालु आर्थिक वर्षको बजेट र स्रोतलाई आधार बनाउन सक्ने मापदण्डमा उल्लेख छ । मापदण्डमा चालु आवमा स्रोत सहमति माग गर्न भने विशेष व्यवस्था गरेको छ, जस अनुसार मन्त्रालय वा निकायले पुस मसान्तभित्र आयोजनाको प्रस्ताव आयोगमा पेस गर्न सक्ने, आयोगले माघ १५ गतेभित्र सिफारिस गर्न सक्ने र मन्त्रालयले माघ मसान्तभित्र सहमति दिन सक्ने व्यवस्था मापदण्डमा गरिएको छ ।   नयाँ आयोजनामा स्रोत सहमति माग गर्दा विगतका आवमा स्रोत सहमति प्राप्त भइसकेको आयोजनाका लागि आवश्यक हुने बजेट छुट्याए बाँकी रहन सक्ने बजेटका आधारमा मात्र माग गर्नुपर्ने व्यवस्था पनि मापदण्डले गरेको छ ।",
      "link": "https://gorkhapatraonline.com/news/190818",
      "image": "https://gorkhapatraonline.com/storage/media/335034/conversions/rastriya-yojana-aayog-1-original-thumb.jpg"
    },
    {
      "slug": "190815",
      "title": "श्रमिकको परिवारलाई बिस लाख आर्थिक सहायता",
      "timestamp": 1770249600000,
      "source": "gp",
      "content": "सामाजिक सुरक्षा  कोषले योगदानमा आधारित सामाजिक सुरक्षा योजनामा आबद्ध नभएका श्रमिकको आश्रित परिवारलाई सम्बन्धित रोजगारदाताबाट २० लाख रुपियाँभन्दा बढी आर्थिक सहायता दिलाएको छ ।",
      "longContent": "काठमाडौँ, माघ २२ गते । सामाजिक सुरक्षा  कोषले योगदानमा आधारित सामाजिक सुरक्षा योजनामा आबद्ध नभएका श्रमिकको आश्रित परिवारलाई सम्बन्धित रोजगारदाताबाट २० लाख रुपियाँभन्दा बढी आर्थिक सहायता दिलाएको छ । वीरगन्जस्थित एक टेक्सटाइलको व्यापार गर्ने कम्पनीमा कार्यरत श्रमिक रामानन्द साह कानुको निधनपछि परिवारलाई कोषले आश्रित परिवारले पाउनुपर्ने सबै सुविधाबापतको २० लाख ४३ हजार ६४५ रुपियाँ ८४ पैसा दिलाएको हो । कोषका कार्यकारी निर्देशक कविराज अधिकारीले बुधबार मृतककी श्रीमती उमादेवीलाई उक्त रकम बराबरको चेक हस्तान्तरण गर्नुभयो । श्रमिक कानुको २०७९ साउन २७ गते मृत्यु भएको थियो । कानुको रोजगारदाता कम्पनी सामाजिक सुरक्षा कोषमा सूचीकृत नभएका कारण उहाँका परिवार सामाजिक सुरक्षाबाट वञ्चित भएको थियो । पीडित पक्षका तर्फबाट श्रीमती उमादेवीले २०७९ कात्तिक २५ गते आश्रित परिवार सुरक्षा सम्बन्धमा पाउनुपर्ने सबै सुविधा उपलब्ध गराइँ पाऊँ भनी निवेदन दिनुभएको थियो । कोषले २०७९ मङ्सिर १५ गते उक्त विषयमा जानकारी गराउन रोजगारदातालाई पत्राचार गरेको थियो । रोजगारदाता र पीडितपक्षबिच मिलापत्र हुन नसकेपछि कोषले आश्रित परिवार सुविधाबापतको सुविधा दिन रोजगारदातालाई आदेश दिएको थियो । कोषको आदेश चित्त नबुझेपछि रोजगारदाताले उच्च अदालत पाटनमा पुनरावेदन गरेकामा २०८० चैत १२ गते उच्च अदालतबाट कोषको फैसला सदर भएको थियो । उच्च अदालतको फैसलालाई लिएर रोजगारदाता सर्वाेच्च पुगे पनि सर्वोच्चले कोषकै फैसलालाई सदर गरेको थियो । अदालती प्रक्रिया टुङ्गिएपछि गत मङ्सिर २८ गते कोषले रोजगारदाताको बैङ्क खाता रोक्का राख्न नेपाल राष्ट्र बैङ्कलाई पत्राचार गरेको थियो । सम्बन्धित रोजगारदाताका तर्फबाट आश्रित परिवारले पाउने रकम भुक्तानी गरेपछि उक्त खाता फुकुवा गरिएको कोषले जनाएको छ । योगदानमा आधारित सामाजिक सुरक्षा ऐन अनुसार कोषमा सूचीकरण नगर्ने, नगराउने वा योगदान रकम नबुझाउने रोजगारदातालाई बैङ्क तथा वित्तीय संस्थामा रहेको खाता रोक्का, सम्बन्धित व्यक्ति वा संस्थाको चलअचल सम्पत्ति रोक्का, प्रचलित कानुनबमोजिम पाउने छुट सहुलियत निलम्बन गर्न वा रोक्का, अनुमतिपत्र वा इजाजतपत्र निलम्बन र राहदानी रोक्का गर्न सक्ने अधिकार कोषलाई दिएको छ । ऐनकै अर्को व्यवस्था अनुसार सूचीकृत रोजगारदाताले योगदानबापतको रकम कोषमा जम्मा नगरेमा त्यस्तो अवधिपछि योगदान रकम कोषमा जम्मा नगरेको अवधिभित्र दुर्घटना वा मृत्यु भई श्रमिकलाई सुविधा उपलब्ध गराउनुपर्ने भएमा त्यस्तो सुविधा बराबरको रकम सम्बन्धित रोजगारदाताले नै श्रमिकलाई उपलब्ध गराउनुपर्ने हुन्छ । कार्यक्रममा कोषका कार्यकारी निर्देशक अधिकारीले रोजगारदाताले कोषमा आबद्ध नगराइदिएको अवस्थामा श्रमिकको निधनपछि आश्रित परिवार सुविधाबाट वञ्चित हुन नदिन सुविधा दिलाउने अधिकार कोषलाई भएको बताउनुभयो । रामानन्दका श्रीमती उमादेवीले सामाजिक सुरक्षा कोषले आफूलाई न्याय दिएको बताउनुभयो ।",
      "link": "https://gorkhapatraonline.com/news/190815",
      "image": "https://gorkhapatraonline.com/storage/media/335031/conversions/Samajik-Surakshya-original-thumb.jpg"
    },
    {
      "slug": "190812",
      "title": "ग्यास अनावश्यक सञ्चय नगर्न अनुरोध",
      "timestamp": 1770249600000,
      "source": "gp",
      "content": "नेपाल आयल निगमले ग्यासको आयात मागभन्दा बढी भएकाले उपभोक्तालाई आवश्यकताभन्दा बढी सञ्चय नगर्न अनुरोध गरेको छ ।   दैनिक ९० बुलेट अर्थात् एक लाख १४ हजार सिलिन्डर ग्यास आवश्यक पर्नेमा तीन दिनको अवधिमा इन्डियन आयल कर्पाेरेसनको बरौनी रिफाइनरी केन्द्रबाट ३६५ बुलेट ग्यास लोड भइसकेकाले बढी ग्यास सञ्चय नगर्न निगमले आग्रह गरेको हो ।",
      "longContent": "गोरखापत्र समाचारदाताकाठमाडौँ, माघ २२ गते । नेपाल आयल निगमले ग्यासको आयात मागभन्दा बढी भएकाले उपभोक्तालाई आवश्यकताभन्दा बढी सञ्चय नगर्न अनुरोध गरेको छ । दैनिक ९० बुलेट अर्थात् एक लाख १४ हजार सिलिन्डर ग्यास आवश्यक पर्नेमा तीन दिनको अवधिमा इन्डियन आयल कर्पाेरेसनको बरौनी रिफाइनरी केन्द्रबाट ३६५ बुलेट ग्यास लोड भइसकेकाले बढी ग्यास सञ्चय नगर्न निगमले आग्रह गरेको हो । लोड भएका केही ग्यास बुलेट बाटामा रहेको र केही भोलिसम्म नेपाल भित्रिइसक्ने भएकाले ग्यासको अभाव नहुने निगमले जनाएको छ । बरौनी रिफाइरी केन्द्र साता मर्मत गर्दा ग्यासको आपूर्तिमा सामान्य अवरोध भएको थियो । हाल सो केन्द्रबाट मर्मतसम्भारको काम सकेर ग्यासको आयात नियमित हुन थालेको निगमले जनाएको छ । निगमका कार्यकारी डा. चण्डिकाप्रसाद भट्टले मागभन्दा बढी ग्यासको आयात भइरहेकाले बजारमा ग्यासको अभाव नहुने जानकारी दिनुभयो ।उहाँले हल्लाको भरमा लागेर अनावश्यक रूपमा ग्यास भण्डारण नगर्न उपभोक्तालाई आग्रह गर्नुभयो । उहाँका अनुसार उपभोक्ताले ग्यास अभाव हुन्छ कि भन्ने आशङ्काले घरमा रहेका खाली सिलिन्डर पनि भर्न थालेपछि ग्यासको अभाव देखिएको हो । नेपाल ग्यास विक्रेता महासङ्घका अध्यक्ष ज्ञानेश्वर अर्यालले बाहिर देखिए जस्तो बजारमा ग्यासको अभाव नभएको जानकारी दिनुभयो । नेपाल ग्यासको सामान्य अभाव देखिए पनि अन्य ग्यासको अभाव धेरै नभएको उहाँको भनाइ छ । निगमका अनुसार देशभर दैनिक ९० बुलेट (एक लाख १४ हजार सिलिन्डर) आवश्यक पर्छ तर पछिल्लो शनिबारदेखि मङ्गलबारसम्ममा भने मागको तुलनामा दैनिक अतिरिक्त २५ देखि ४२ वटासम्म बुलेट नेपाल भित्रिँदै आएका छन् ।",
      "link": "https://gorkhapatraonline.com/news/190812",
      "image": "https://gorkhapatraonline.com/storage/media/335028/conversions/Gas-cilinder-original-thumb.jpg"
    },
    {
      "slug": "190808",
      "title": "असी हजार सेना परिचालन",
      "timestamp": 1770249600000,
      "source": "gp",
      "content": "आउँदो फागुन २१ गते सम्पन्न हुने प्रतिनिधि सभा निर्वाचनको सुरक्षार्थ नेपाली सेना बुधबारदेखि ‘फिल्ड’ मा खटिएको छ । गृहमन्त्री ओमप्रकाश अर्यालको अध्यक्षतामा गत असोज ९ गते बसेको केन्द्रीय सुरक्षा समितिको बैठकले मन्त्रालयका सहसचिव आनन्द काफ्लेको संयोजकत्वमा प्रतिनिधि सभा सदस्य निर्वाचन, २०८२ एकीकृत सुरक्षा योजना तयारीका लागि कार्यदल गठन गरेको थियो ।",
      "longContent": "गोरखापत्र समाचारदाता काठमाडौँ, माघ २२ गते  । आउँदो फागुन २१ गते सम्पन्न हुने प्रतिनिधि सभा निर्वाचनको सुरक्षार्थ नेपाली सेना बुधबारदेखि ‘फिल्ड’ मा खटिएको छ । गृहमन्त्री ओमप्रकाश अर्यालको अध्यक्षतामा गत असोज ९ गते बसेको केन्द्रीय सुरक्षा समितिको बैठकले मन्त्रालयका सहसचिव आनन्द काफ्लेको संयोजकत्वमा प्रतिनिधि सभा सदस्य निर्वाचन, २०८२ एकीकृत सुरक्षा योजना तयारीका लागि कार्यदल गठन गरेको थियो ।उक्त कार्यदलले तयार पारेको एकीकृत निर्वाचन सुरक्षा योजनामा नेपाल प्रहरी, सशस्त्र प्रहरी बल नेपाल, नेपाली सेना र राष्ट्रिय अनुसन्धान विभागलाई परिचालन गर्नुपर्ने उल्लेख थियो । सोही प्रस्ताव अनुसार राष्ट्रिय सुरक्षा परिषद्ले निर्वाचन सुरक्षार्थ नेपाली सेना परिचालन गर्न सरकारलाई सिफारिस गर्ने निर्णय गरेको थियो । गत मङ्सिर ११ गते मन्त्रीपरिषद्को सिफारिसमा राष्ट्रपति रामचन्द्र पौडेलले सेना परिचालनका लागि स्वीकृति दिनुभएको थियो । त्यसपछि सेनाले एकीकृत निर्वाचन सुरक्षा योजना बनाउने, त्यस अनुसार एकीकृत तालिम तथा अभ्यास गर्ने कामसमेत सुरु गरिसकेको थियो ।राष्ट्रपतिद्वारा दुई महिनाअघि नै सेना परिचालनको सिफारिस भए पनि विगतको अभ्यास जस्तै निर्वाचनको मितिभन्दा ठिक एक महिनाअघि बुधबारदेखि सेना औपचारिक रूपमा परिचालन भएको हो । नेपाली सेनाका प्रवक्ता तथा सहायक रथी राजाराम बस्नेतका अनुसार एकीकृत निर्वाचन सुरक्षा योजना अन्तर्गत १६५ निर्वाचन क्षेत्रमा ७९ हजार ७२७ सेना परिचालन भएका छन् । यसबाहेक नेपाली सेनाले बुधबारदेखि देशभरका विमानस्थल, कारागार, राष्ट्रबैङ्क तथा वित्तीय संस्था तथा पुरातात्त्विक तथा रणनीतिक महत्वका संरचनामा सुरक्षा प्रदान गर्र्ने छ ।  राष्ट्रपतिद्वारा निर्वाचन सुरक्षार्थ सेना परिचालन गर्न स्वीकृति प्रदान भएसँगै नेपाली सेना र अन्य तीन वटा सुरक्षा निकायसँगको संयुक्त गस्ती सुरु भइसकेको छ । अब औपचारिक रूपमा सेना फिल्डमा खटिएपछि आवश्यकता अनुसार छुट्टै गस्ती तथा सर्च अपरेसन सुरु हुने छ । निर्वाचन आयोगले आउँदो निर्वाचनमा अति संवेदनशील, संवेदनशील र सामान्य गरी वर्गीकरण गरेका मतदान स्थलहरूमा हुन सक्ने सम्भावित सुरक्षा जोखिमबारे सेनाले नक्साङ्कन गरी तोकिएको क्षेत्र हेर्र्ने छ । निर्वाचन आयोग, निर्वाचन अधिकृतको कार्यालय तथा मतपत्र छपाइ हुने स्थानमा यसअघि नै सेनाको तैनाथी भइसकेको छ । निर्वाचन क्षेत्रमा मतपत्र ढुवानी पनि सेनाले नै गर्ने छ । सैनिक मुख्यालय जङ्गी अड्डाका अनुसार निर्वाचन अवधिभर निर्वाचन अधिकृत, नेपाल प्रहरी, सशस्त्र प्रहरीसँगको समन्वयमा नेपाली सेनाले तेस्रो घेरामा रहेर सुरक्षा प्रदान गर्ने छ । निर्वाचनको अवधिमा सम्भावित सुरक्षा अवस्थालाई हेरी सेनाले हवाई गस्तीका लागि सुर्खेत, पोखरा, काठमाडौँ, विराटनगर, इटहरी गरी पाँच ठाउँमा हवाई साधन र हेलिकोप्टर तयारी अवस्थामा राखिएको पनि सेनाले जनाएको छ । कतिपय दुर्गम र सवारी साधन पुग्न नसक्ने स्थानमा सेनाले हेलिकोप्टरमार्फत आवश्यक सुरक्षाकर्मी तत्कालै पुर्‍याउने गरी तयारी भइसकेको छ । त्यस्तै निर्वाचन सकिएपछि पनि यस्ता ठाउँमा हेलिकोप्टरमार्फत नै मतपेटिका गणनास्थलसम्म ल्याउने काम सेनाले गर्ने छ । त्यसै गरी निर्वाचन सुरक्षालाई थप प्रभावकारी बनाउन सेनाले जङ्गी अड्डादेखि जिल्ला तहमा रहने गणसम्म निर्वाचन सेल गठन गरी अनुगमन र समन्वय सुरु गरिसकेको छ । मतदान सकिएपछि मतगणना पूरा भई नतिजा नआउन्जेल सेनाले मतपेटिका ढुवानी तथा सुरक्षा पनि प्रदान गर्ने छ ।",
      "link": "https://gorkhapatraonline.com/news/190808",
      "image": "https://gorkhapatraonline.com/storage/media/335023/conversions/121-original-thumb.jpg"
    },
    {
      "slug": "191179",
      "title": "उम्मेदवार थापालाई मातृशोक",
      "timestamp": 1770422400000,
      "source": "gp",
      "content": "नेकपा (एमाले) बाजुरा पार्टीको उम्मेदवार लालबहादुर थापालाई मातृशोक परेको छ । एमाले केन्द्रीय कमिटी सदस्य तथा आगामी फागुन २१ गते हुने प्रतिनिधि सभा सदस्य पदका उम्मेदवार रहनु भएका थापाकी ८९ वर्षीया कलशी थापाको हिजो राति ताँप्रास्थित आफ्नै निवासमा मृत्यु भएको हो ।",
      "longContent": "शेरबहादुर सार्की बाजुरा, माघ २४ गते । नेकपा (एमाले) बाजुरा पार्टीको उम्मेदवार लालबहादुर थापालाई मातृशोक परेको छ । एमाले केन्द्रीय कमिटी सदस्य तथा आगामी फागुन २१ गते हुने प्रतिनिधि सभा सदस्य पदका उम्मेदवार रहनु भएका थापाकी ८९ वर्षीया कलशी थापाको हिजो राति ताँप्रास्थित आफ्नै निवासमा मृत्यु भएको हो । चुनावको घरदैलो अभियान चलेकै समयमा आमाको निधनको खबरले उम्मेदवार थापालाई निकै स्तब्ध बनाएको छ । मृतक कलशी थापाको आज बुढीगङ्गा नदी ताँप्रिसेरामा अन्तिम दाहसंस्कार गरिएको छ ।",
      "link": "https://gorkhapatraonline.com/news/191179",
      "image": "https://gorkhapatraonline.com/storage/media/335668/conversions/kalashi-Thapa--original-thumb.jpg"
    },
    {
      "slug": "191176",
      "title": "बिमानको एजेण्डा आयो, विमान आएन",
      "timestamp": 1770422400000,
      "source": "gp",
      "content": "कालीकोटको राजनीतिक दलले २०६४ यताका आम निर्वाचनदेखि स्थानीय तहका निर्वाचनमा भोट बटुल्ने साधनका रुपमा प्रयोग गर्नेगरेको सुनथराली बिमानस्थल बने पनि अझै जहाज आउन सकेको छैन ।",
      "longContent": "प्रेमराज सिम्खडाकालीकोट, माघ २४ गते । कालीकोटको राजनीतिक दलले २०६४ यताका आम निर्वाचनदेखि स्थानीय तहका निर्वाचनमा भोट बटुल्ने साधनका रुपमा प्रयोग गर्नेगरेको सुनथराली बिमानस्थल बने पनि अझै जहाज आउन सकेको छैन । जति चुनाव हुन्छन् सधै दलको चुनावी एजेण्डा बन्ने सुनथराली बिमानस्थल ३७ बर्षपछि तयार भए पनि जहाज कहिले आउने निश्चित् छैन । वि.सं. २०४२ सालमा निर्माण कार्य सुरु भएको सुनथराली विमानस्थल कालोपत्रेको काम सकिएपछि औपचारिक उद्घाटनका लागि एक बर्ष कुर्नपरेको थियो ।बल्लतल्ल निर्माण सकिएर २०८० सालमा तामझामसाथ उद्घाटन भएको कालीकोटको एकमात्र सुनथराली बिमानस्थलमा त्यसयता एक दिन पनि हवाइजहाज आएको छैन । सधै राजनीतिक दलको चुनावी एजेण्डा भने विमान आउने विषय बनिरहेको छ । दुई पटक प्रतिनिधिसभा र एक पटक प्रदेश सभामा निर्वाचित भएर मुख्यमन्त्री समेत भइसकेका नेकपाका नेता महेन्द्रवहादुर शाहीले बिमानस्थल सञ्चालनका लागि मान्म कोटवाडा केवुलकारको आबश्यक्ता रहेको भन्दै आफूले जिते काम पूरा गर्ने बताउनुभयो ।  कुनै बेला एक स्थानीय रेडियोमा अन्तरवार्ता दिदै कालीकोटका जनताको प्लेन चढ्ने हैसियत नभएको भन्ने नेता शाही अब केवुलकारको सपना बाँडेर मत मागिरहेका छन् । अरु दल पनि नियमित उडानका लागि आफ्नो पार्टीले जित्नुपर्ने तर्क गरिरहेका छन् । एक अर्बभन्दा बढी निर्माण खर्च भएको विमानस्थल कालोपत्रे गर्न भ्याटसहित १४ करोड, ९३ लाख पाँच हजार रुपियाँ खर्च भएको थियो । चौतर्फी दबाबपछि २०८० सालमा बिमानस्थल उद्घाटन भए पनि त्यो दिनदेखि यता एक दिन पनि बिमान आएको छैन । नरहरीनाथ गाउँपालिकाको वडा १ कोटवडामा रहेको उक्त बिमानस्थलमा नियमित उडानका लागि गाउँपालिकाले पनि प्रयास गरेको थियो । तर बिमान कम्पनी एजेण्टबिचको कमिसन भागबण्डामा कुरा नमिलेपछि गाउँपालिकाले गरेको प्रयास पनि असफल भएको थियो । नरहरीनाथ गाउँपालिकाका प्रवक्ता प्रदीप वोहराले बिमान कम्पनीसँग बिचौलीया लागेकाले आफूहरुको योजना सफल हुन नसकेको बताउनुभयो । सुनथराली विमानस्थल, कोटवाडाका आयोजना प्रमुख तथा नागरिक उड्डयन प्राधिकरणका प्रबन्धक इन्जिनियर रत्नवहादुर श्रेष्ठले २०७९ साल माघ महिनामा गोरखापत्रसँग कुरा गर्दै निकट भविष्यमै विमानस्थलमा हवाइजहाज अवतरण गराउने भन्नुभएको एक बर्षमा अबतरण त भयो, तर फेरि पर्केन । विमानस्थलको लम्बाई ६४० मिटर र २० मिटर चौडाइ रहेको छ । विमानको टर्निङ ५०० वर्गमिटरका दुईवटा छन् । यस्तै, ट्याक्सी (वय) रुड २५ मिटर लम्बाई र २० मिटर चौडाइ रहेको छ । विमानको पार्किङ क्षेत्र ७० मिटर लम्बाई र ३० मिटर चौडाइ छ । कोटवाडा विमानस्थलमा दुवैतर्फबाट बिमान अवतरण गर्न सक्ने गरी निर्माण गरिएको छ ।",
      "link": "https://gorkhapatraonline.com/news/191176",
      "image": "https://gorkhapatraonline.com/storage/media/335664/conversions/Bimansthal--original-thumb.jpg"
    },
    {
      "slug": "191172",
      "title": "भरुवा बन्दुकसहित एकजना पक्राउ",
      "timestamp": 1770422400000,
      "source": "gp",
      "content": "जिल्ला प्रहरी कार्यालय हुम्लाले भरुवा बन्दुक र भालुको जस्तो पन्जाको नङ्ग्रासहित एक जनालाई पक्राउ गरेको छ ।",
      "longContent": "नन्द सिंहरलिङ (हुम्ला), माघ २४ गते । जिल्ला प्रहरी कार्यालय हुम्लाले भरुवा बन्दुक र भालुको जस्तो पन्जाको नङ्ग्रासहित एक जनालाई पक्राउ गरेको छ ।पक्राउ पर्नेमा सिमकोट गाउँपालिका –४ बुराउसे बस्ने ७४ वर्षीय कुङ्गा सुन्दुप लामा रहेका छन् । प्रहरीको अनुसन्धानले आरोपित लामा र उनको घरको कोठाबाट भरुवा बन्दुकसहित भालुकोजस्तो पन्जाको नङ्ग्रा बरामद गरेको हो । भरूवा बन्दुक र जंगली जनावरको नंग्रा लुकाइछिपाई गरी राखेको अवस्थामा प्रहरीले फेला पारेको हो । गोप्य सूचनाको आधारमा माघ २४ गते बिहान साढे ९ बजे १ थान बन्दुक र जंगली जनावरको भालुकोजस्तो देखिने पन्जाको भाग समेत फेला परेको जिल्ला प्रहरी कार्यालय हुम्लाका प्रहरी नायव उपरीक्षक शंकर खड्काले जानकारी दिनुभयो । घटनाबारेमा थप अनुसन्धान भइरहेको प्रहरी नायव उपरीक्षक खड्काले बताउनुभयो ।",
      "link": "https://gorkhapatraonline.com/news/191172",
      "image": "https://gorkhapatraonline.com/storage/media/335661/conversions/varuwa-banduk-sahit-photo-original-thumb.jpg"
    },
    {
      "slug": "191152",
      "title": "फोनिज काठमाडौँको २२ औं साधारणसभा सम्पन्न",
      "timestamp": 1770422400000,
      "source": "gp",
      "content": "नेपाल आदिवासी जनजाति पत्रकार महासङ्घ (फोनिज) काठमाडौँ शाखाको २२ औं साधारण सभा सम्पन्न भएको छ । शनिबार काठमाडौँमा आयोजित साधारण सभाको उदघाटन संघीय अध्यक्ष लक्की चौधरीले गर्नुभएको थियो ।",
      "longContent": "गोरखापत्र अनलाइनकाठमाडौँ, माघ २४ गते । नेपाल आदिवासी जनजाति पत्रकार महासङ्घ (फोनिज) काठमाडौँ शाखाको २२ औं साधारण सभा सम्पन्न भएको छ । शनिबार काठमाडौँमा आयोजित साधारण सभाको उदघाटन सङ्घीय अध्यक्ष लक्की चौधरीले गर्नुभएको थियो । कार्यक्रममा सङ्घीय अध्यक्ष लक्की चौधरीले आदिवासी जनजाति पत्रकारहरूको माग र मुद्दामा सरकार अझै गम्भीर नभएको बताउँदै माग सम्बोधन गराउनमा सामुहिक प्रयासको खाँचो रहेको बताउनुभयो । ‘मातृभाषी पत्रकारमाथि सरकारको हेर्ने दृष्टिकोण अहिले पनि विभेदकारी छ। आदिवासी जनजाति पत्रकारको क्षमता बृद्धि, मातृभाषा पत्रकारिताको प्रवर्धनमा सरकारले लगानी बढाउनुपर्छ’ उहाँले भन्नुभयो । काठमाडौँ शाखा सङ्घीय राजधानीको मुटुमा रहेकाले यसको गतिविधि अन्य शाखाको तुलनामा अझ प्रभावकारी बनाउन उहाँले शाखाका पदाधिकारी तथा सदस्यहरूलाई निर्देशन दिनुभयो । नेपालको पत्रकारितामा वि.स. २००८ सालमा तत्कालीन पत्रकार सङ्घको स्थापना गर्न सत्यनाराणबहादुर श्रेष्ठले योगदान दिनुभए पनि महासङ्घले संस्थापक स्वीकार नगर्नु उहाँप्रति बेइमानी भएको भन्दै पहलका लागि सबै पत्रकार एक भएर लाग्नुपर्ने बताउनुभयो । फोनिज काठमाडौं शाखाका अध्यक्ष भीमबहादुर लामाको अध्यक्षतामा भएको कार्यक्रममा फोनिज काठमाडौँ शाखाका कोषध्यक्षले आर्थिक प्रतिवेदन र सचिव रत्नकाजी महर्जनले साङ्गठनिक प्रतिवेदन पेस गर्नुभएको थियो । कार्यक्रममा बागमती प्रदेशका महासचिव राजु नापितले साधारणसभाको सफलताको शुभकामना व्यक्त गर्नुभएको थियो ।",
      "link": "https://gorkhapatraonline.com/news/191152",
      "image": "https://gorkhapatraonline.com/storage/media/335623/conversions/F-2-original-thumb.jpg"
    },
    {
      "slug": "191090",
      "title": "निःशुल्क भिसा र टिकटको व्यवस्था खारेजीको गृहकार्य",
      "timestamp": 1770422400000,
      "source": "gp",
      "content": "श्रम, रोजगार तथा सामाजिक सुरक्षामन्त्री राजेन्द्रसिंह भण्डारीले खाडी र मलेसियामा निःशुल्क भिसा र टिकटको व्यवस्था कार्यान्वयन नभएको हुँदा यसलाई खारेज गर्नुपर्ने बताउनुभएको छ ।",
      "longContent": "काठमाडौँ, माघ २४ गते । श्रम, रोजगार तथा सामाजिक सुरक्षामन्त्री राजेन्द्रसिंह भण्डारीले खाडी र मलेसियामा निःशुल्क भिसा र टिकटको व्यवस्था कार्यान्वयन नभएको हुँदा यसलाई खारेज गर्नुपर्ने बताउनुभएको छ । मन्त्री भण्डारीले श्रम मन्त्रालयको कार्यक्रममा निःशुल्क भिसा र टिकटको कानुनी व्यवस्था कार्यान्वयन नहुँदा श्रमिक अझै आर्थिक शोषणमा परेकाले यसको खारेजी गर्नुपर्ने अभिव्यक्ति दिनुभएको हो । यसअघि नै यो विषय ठिक भए वा नभएको अध्ययन गर्न श्रम मन्त्रालय वैदेशिक रोजगार महाशाखाका प्रमुख पीताम्बर घिमिरेको संयोजकत्वमा गठित समितिले अध्ययन थालेको जनाइएको छ । समितिका संयोजक घिमिरले निःशुल्क तथा टिकटसम्बन्धी १० वर्ष पुरानो नीति प्रभावकारी नभएपछि पुनरवलोकन गर्ने विषयमा सरोकारवालाबाट सुझाव लिने र अन्य देशको अभ्यासबारे बुझ्ने काम समितिले गरिरहेको जानकारी दिनुभयो । उहाँका अनुसार समितिले अध्ययनका क्रममा म्यानपावर व्यवसायीलगायत अन्य सरोकारवाला निकायसँग चरणबद्ध छलफल गरिसकिएको छ । त्यस क्रममा व्यवसायीले श्रमिकको एक महिना बराबरको आधारभूत तलब सेवा शुल्क पाउनुपर्ने माग राखेका छन् भने श्रमिकको हक अधिकारमा काम गर्ने संस्थाले निःशुल्क भिसा र टिकटमा श्रमिक पठाउने व्यवस्थालाई प्रभावकारी कार्यान्वयनतर्फ सरकारको ध्यान जानुपर्ने बताउँदै आएका छन् । मन्त्रालयले २०७२ असार २१ मा श्रम गन्तव्य मुलुक मलेसिया, साउदी, कतार, संयुक्त अरब इमिरेट्स (युएई), बहराइन, कुवेत, जोर्डन र ओमान जाने नेपाली श्रमिकको भिसा तथा टिकटको रकम रोजगारदाताले नै बेहोर्ने व्यवस्था गरेको थियो । यस्तो व्यवस्थाले श्रमिक र राज्य दुवैलाई नोक्सान भएको देखिएको भन्दै समितिका संयोजक घिमिरले भन्नुुभयो, ‘वैदेशिक रोजगारीमा खाडी र मलेसिया जाने श्रमिकले १० हजारको रसिद लिएर तीन लाखभन्दा बढी तिर्नु परेको छ भने श्रमिकले व्यवसायीलाई तिरेको रकम अनौपचारिक माध्यमबाट जाँदा सरकारलाई ठुलो मात्रामा राजस्वमा नोक्सान भएको देखिन्छ, त्यसैले समितिमा एक चरण भएको छलफल यसको पुनरवलोकन गर्ने विषय उठेको छ ।”वैदेशिक रोजगार ऐन अन्तर्गत बनेको नियमावलीले कार्यविधिको व्यवस्था गरेको छ । त्यसमा कार्यविधिको प्रयोग गरेर यस क्षेत्रमा देखिएका समस्या तथा बाधा अड्चन फुकाउन सकिने भनिएकाले त्यो आधारमा यसलाई पुनरवोलकन गर्न सकिने बुझाइ मन्त्री भण्डारीको छ ।वैदेशिक रोजगार विभागका अनुसार आव २०७१/७२ सालदेखि २०८१/८२ सम्म  ३१ लाख ८० हजारले (पहिलो पटक) श्रम स्वीकृति लिएर वैदेशिक रोजगारीमा गएका छन् । त्यसमध्ये निःशुल्क भिसा र टिकटमा जानेको सङ्ख्या करिब दुई लाख जना मात्र छ । श्रम स्वीकृति लिएका २९ लाख ८० हजार जनाले  निःशुल्क भिसा र टिकटको सुविधा लिएका छैनन् । उनीहरूले औषतमा तीन लाख रुपियाँ तिरेरै वैदेशिक रोजगारीमा गएका छन् ।  निःशुल्क भिसा र टिकट लागु भएपछि म्यानपावर व्यवसायीले १० हजार रुपियाँ मात्रै सेवा शुल्क रसिद काटेरै लिन पाउँछन् तर रसिदबिना प्रतिव्यक्ति औसत तीन लाख रुपियाँसम्म लिँदै आएका छन् । वैदेशिक रोजगार व्यवसायी (म्यानपावर) कम्पनीले खाडी र मलेसिया जाने श्रमिकका लागि छिमेकी देश भारत र बङ्गलादेशको जस्तो एक महिना बराबरको तलब लिने व्यवस्था गरेमा अहिलेको ठगीमा धेरै नियन्त्रण हुने दाबी गर्दै आएका छन् । वैदेशिक रोजगार व्यवसायी सङ्घका पूर्वअध्यक्ष राजेन्द्र भण्डारीले निःशुल्क भिसा र टिकट खारेज गरेर श्रमिकले विदेशमा प्राप्त गर्ने न्यूनतम पारिश्रमिकमा एक महिना बराबरको दिने व्यवस्था गरेमा सरकार र श्रमिक दुवैलाई राहत हुने तर्क गर्नुभयो । त्यसो त मलेसियामा मासिक न्यूनतम तलब ४५ हजार रुपियाँ बराबर हुन्छ भने खाडी मुलुक सरदर ४० हजार रुपियाँ हुन्छ ।",
      "link": "https://gorkhapatraonline.com/news/191090",
      "image": "https://gorkhapatraonline.com/storage/media/335517/conversions/bhandari--original-thumb.jpg"
    },
    {
      "slug": "191086",
      "title": "नेपाल टेलिकमको निमित्त प्रबन्ध निर्देशकमा डङ्गोल",
      "timestamp": 1770422400000,
      "source": "gp",
      "content": "नेपाल दूरसञ्चार कम्पनी लिमिटेड (नेपाल टेलिकम) को निमित्त प्रबन्ध निर्देशकमा रिना डङ्गोल नियुक्त हुनुभएको छ । २०८२ माघ २२ गतेको प्रधानमन्त्री एवं सञ्चार तथा सूचना प्रविधि मन्त्रीस्तरीय निर्णय अनुसार उहाँलाई सञ्चार तथा सूचना प्रविधि मन्त्रालयले निमित्त प्रबन्ध निर्देशक तोकेको जनाइएको छ ।",
      "longContent": "गोरखापत्र समाचारदाताकाठमाडौँ, माघ २४ गते । नेपाल दूरसञ्चार कम्पनी लिमिटेड (नेपाल टेलिकम) को निमित्त प्रबन्ध निर्देशकमा रिना डङ्गोल नियुक्त हुनुभएको छ । २०८२ माघ २२ गतेको प्रधानमन्त्री एवं सञ्चार तथा सूचना प्रविधि मन्त्रीस्तरीय निर्णय अनुसार उहाँलाई सञ्चार तथा सूचना प्रविधि मन्त्रालयले निमित्त प्रबन्ध निर्देशक तोकेको जनाइएको छ । नेपाल टेलिकमका प्रवक्ता रवीन्द्र मानन्धरका अनुसार नवनियुक्त निमित्त प्रबन्ध निर्देशक डङ्गोलले बङ्गलादेश युनिभर्सिटीबाट इलेक्ट्रोनिक्स एन्ड इलेक्ट्रिकल विषयमा बिई गर्नुभएको छ । उहाँ २०५१ जेठ १ देखि तत्कालीन नेपाल दूरसञ्चार संस्थानमा इन्जिनियर पदमा अस्थायी कर्मचारीका रूपमा सेवा प्रवेश गरी २०५२ जेठ ९ मा स्थायी हुनुभएको थियो । उहाँले २०८० जेठ ३२ देखि नेपाल टेलिकमको नायब प्रबन्ध निर्देशक नियुक्त हुनुभएको थियो र प्रादेशिक निर्देशनालय, विराटनगर र काठमाडौं एवं वायर लाइन तथा ग्राहक सेवा निर्देशनालयको निर्देशकको जिम्मेवारीसमेत पूरा गरिसक्नुभएको छ ।  पदभार ग्रहण गर्दै नवनियुक्त निमित्त प्रबन्ध निर्देशक डङ्गोलले आफूप्रति नेपाल सरकारले देखाएको विश्वास र सद्भावका लागि धन्यवाद व्यक्त गर्नुभयो ।",
      "link": "https://gorkhapatraonline.com/news/191086",
      "image": "https://gorkhapatraonline.com/storage/media/335513/conversions/Reena-original-thumb.jpg"
    },
    {
      "slug": "191084",
      "title": "जनताको पक्षमा लेख्न डराउन नहुने",
      "timestamp": 1770422400000,
      "source": "gp",
      "content": "नेपाल मजदुर किसान पार्टीका अध्यक्ष नारायणमान बिजुक्छेले पत्रकारले सत्यतथ्य कुरा जनताका पक्षमा बोल्न र लेख्न डराउन नहुने बताउनुभएको छ ।   रफत सञ्चार क्लबको १६ औँ वार्षिकोत्सव कार्यक्रम शुक्रबार उद्घाटन गर्दै उहाँले पत्रकारले देश र जनताका पक्षमा बोल्न र लेख्न डराउन नहुने स्पष्ट पार्नुभयो । उहाँले भन्नुभयो, “देश र जनताका पक्षमा उभिएर निर्भीकतासाथ आफ्नो दायित्व पूरा गर्न पत्रकार अग्रसर रहनु पर्छ । “पत्रकारले साँचो कुरा बोल्न र लेख्न पछि पर्न हुँदैन । यो कर्तव्यप्रति च्युत भए देश र जनताको अहित हुन जान्छ ।”",
      "longContent": "गोरखापत्र समाचारदाता काठमाडौँ, माघ २४ गते । नेपाल मजदुर किसान पार्टीका अध्यक्ष नारायणमान बिजुक्छेले पत्रकारले सत्यतथ्य कुरा जनताका पक्षमा बोल्न र लेख्न डराउन नहुने बताउनुभएको छ । रफत सञ्चार क्लबको १६ औँ वार्षिकोत्सव कार्यक्रम शुक्रबार उद्घाटन गर्दै उहाँले पत्रकारले देश र जनताका पक्षमा बोल्न र लेख्न डराउन नहुने स्पष्ट पार्नुभयो । उहाँले भन्नुभयो, “देश र जनताका पक्षमा उभिएर निर्भीकतासाथ आफ्नो दायित्व पूरा गर्न पत्रकार अग्रसर रहनु पर्छ । “पत्रकारले साँचो कुरा बोल्न र लेख्न पछि पर्न हुँदैन । यो कर्तव्यप्रति च्युत भए देश र जनताको अहित हुन जान्छ ।” कार्यक्रममा बागमती प्रदेश सरकारका स्वास्थ्यमन्त्री किरण थापाले क्लबले  विभिन्न राष्ट्रिय तथा स्थानीय समस्या पहिचान र त्यसको निदानका लागि महत्वपूर्ण भूमिका निर्वाह गर्दै आएको बताउनुभयो ।  सो अवसरमा राष्ट्रिय समाचार समितिका अध्यक्ष धर्मेन्द्र झाले अहिले निर्वाचनको समय भएकाले सञ्चारकर्मीले मतदाता र उम्मेदवारबिच एउटा सेतुका रूपमा काम गर्न सके निष्पक्ष पत्रकारिताको कडी स्थापना हुन सक्ने सुझाव दिनुभयो । भक्तपुरका प्रमुख जिल्ला अधिकारी उमेशकुमार ढकाल, नेपाल भारोत्तोलन सङ्घका केन्द्रीय अध्यक्ष रामजी बोस श्रेष्ठ, रफत सञ्चार क्लबका अध्यक्ष सुशीलबन्धु थापा, कल्पना स्मृति कोषका तर्फबाट पत्रकार भरतबन्धु थापाले व्यावसायिक र मर्यादित पत्रकारिता आजको आवश्यकता भएकोमा जोड दिनुभयो । कार्यक्रममा रफत क्रियाशील पत्रकारिता पुरस्कारबाट राष्ट्रिय समाचार समितिका फोटो पत्रकार रत्न श्रेष्ठ र कैलाश खबर डटकमका सम्पादक विनोद विश्वकर्मालाई सम्मान गरिएको थियो । यस्तै ख्वप अस्पतालमा कार्यरत हाडजोर्नी रोग विशेषज्ञ डा. मनिष प्रधानाङ्ग, पर्यटन व्यवसायीद्वय रामसुन्दर बके र रामजी अवाललाई सम्मान गरिएको थियो ।",
      "link": "https://gorkhapatraonline.com/news/191084",
      "image": "https://gorkhapatraonline.com/storage/media/335510/conversions/naryanma-photo-2-original-thumb.jpg"
    },
    {
      "slug": "191081",
      "title": "मतदाताको घरदैलोमा आयोग",
      "timestamp": 1770422400000,
      "source": "gp",
      "content": "निर्वाचन आयोगले आसन्न प्रतिनिधि सभा सदस्य निर्वाचनलाई लक्षित गरेर फागुन पहिलो साताबाट घरदैलोमा पुगेर मतदाता शिक्षा कार्यक्रम सुरु गर्ने भएको छ । मतदाता शिक्षा कार्यक्रम सञ्चालनसम्बन्धी कार्यविधि स्वीकृतसँगै आयोगले घरघरमा पुगेर निर्वाचन सचेतना र मतसङ्केतलगायतका कार्यक्रम सञ्चालन गर्न लागेको हो । आयोगले डिजिटल प्लेटफर्मबाट अहिले पनि निर्वाचन सचेतना बढाइरहेको छ ।",
      "longContent": "गोरखापत्र समाचारदाताकाठमाडौँ, माघ २४ गते । निर्वाचन आयोगले आसन्न प्रतिनिधि सभा सदस्य निर्वाचनलाई लक्षित गरेर फागुन पहिलो साताबाट घरदैलोमा पुगेर मतदाता शिक्षा कार्यक्रम सुरु गर्ने भएको छ । मतदाता शिक्षा कार्यक्रम सञ्चालनसम्बन्धी कार्यविधि स्वीकृतसँगै आयोगले घरघरमा पुगेर निर्वाचन सचेतना र मतसङ्केतलगायतका कार्यक्रम सञ्चालन गर्न लागेको हो । आयोगले डिजिटल प्लेटफर्मबाट अहिले पनि निर्वाचन सचेतना बढाइरहेको छ । वडास्तरसम्म मतदाता शिक्षा कार्यक्रम पुर्‍याउने गरी आयोगले माघ १९ गते मतदाता शिक्षासम्बन्धी विशेष कार्यक्रम स्वीकृत गरिसकेको छ । स्वीकृत कार्यक्रम अनुसार प्रत्येक स्थानीय तहका हरेक वडामा एक/एक जना स्वयंसेवक परिचालन हुने छन् । सम्बन्धित प्रदेश वा जिल्ला निर्वाचन कार्यालयले स्थानीय स्तरमा कार्यरत बाल विकास सहजकर्ता वा मातृशिशु कार्यकर्ता, स्थानीय स्वास्थ्य स्वयंसेविका वा सामुदायिक अध्ययन केन्द्रका परिचालकमध्ये एक जना स्वयंसेवक छनोट गर्ने छ । निर्वाचन आयोगका प्रवक्ता नारायणप्रसाद भट्टराईले कार्यविधि स्वीकृत भइसकेको र अब चाँडै स्वयंसेवक परिचालन हुने बताउनुभयो । उहाँले भन्नुभयो, “आयोगले माघ १९ गतेको बैठकबाट कार्यविधि स्वीकृत गरिसकेको छ । मतदाता शिक्षाका लागि प्रयोग हुने नमुना मतपत्र जिल्ला सदरमुकामका पुगिसकेको छ । हाम्रा प्रतिनिधिले अब वडास्तरमै पुगेर आयोगले पहिचान गरेको एजेन्डा र विषयलाई विशेष ख्याल गरेर कार्यक्रम सञ्चालन गर्नुहुने छ ।”आयोगले मतदाता शिक्षा सामग्री उत्पादन र प्रभावकारी परिचालनका लागि सरकारी स्वामित्वमा सञ्चारमाध्यमसँग समेत सहकार्यको सम्झौता गरिसकेको छ । सार्वजनिक सेवा प्रसारण नेपाल, गोरखापत्र संस्थान, राष्ट्रिय समाचार समिति, विज्ञापन बोर्डलगायतसँग आयोगले सहकार्यको सम्झौता गरिसकेको छ । यस्तै प्रेस काउन्सिल नेपालसँग पनि आयोगले सहकार्यको सम्झौता गरिसकेको छ । आयोगले यो पटक मतदाता शिक्षाको कार्यविधि तयारी गर्दा यसअघि बढी मत बदर भएका क्षेत्रको विषय पहिचान र त्यसमा समेत केन्द्रितको नीति लिएको छ । भौतिक रूपमा फागुनबाट मात्र कार्यक्रम सञ्चालन गर्न लागे पनि डिजिटल प्लेटफर्मबाट भने अहिले नियमित रूपमा निर्वाचनसँग सम्बन्धित सामग्री उत्पादन र प्रचारप्रसार गर्दै आएको छ । उच्च हिमाली/हिमाली क्षेत्र प्राथमिकतामा निर्वाचन आयोगले प्रत्यक्षतर्फको मतपत्र छपाइमा उच्च हिमाली र हिमाली क्षेत्रलाई प्राथमिकतामा राखेको छ । ढ्वानीका लागि समय लाग्ने क्षेत्रको मतपत्र छपाइ पहिले गरिएको हो । उच्च हिमाली क्षेत्रमध्ये केहीमा हेलिकोप्टरबाट निर्वाचन सामग्रीसमेत पठाउनुपर्ने अवस्था छ । जनक शिक्षा सामग्री केन्द्र भक्तपुरमा मतपत्र छपाइ भइरहेको छ । हालसम्म डोल्पा, मुगु, जुम्ला, कालीकोट, हुम्ला, जाजरकोट, दैलेख, रुकुमपश्चिम, सल्यान, सुर्खेत, बाजुरा, अछाम, बझाङ, डोटी, डडेलधुरा, दार्चुला, बैतडी, कैलाली, कञ्चनपुर, पाँचथर, इलाम, तेह्रथुम, भोजपुर, ओखलढुङ्गा, सुनसरी, ताप्लेजुङ, सङ्खुवासभा, सोलुखुम्बु, खोटाङ, धनकुटा, बागलुङ र गुल्मीलगायतको जिल्लाको छपाइ सम्पन्न भएको  छ । ती जिल्लाका मतपत्र प्याकिङसमेत भइसकेको आयोगले जनाएको छ । आयोगका अनुसार मतदाता शिक्षाका लागि १० लाख ९८ हजार २०० मतपत्र छापिएका छन् । यस्तै समानुपातिकका लागि दुई करोड आठ लाख ३० हजार मतपत्र छपाइ सम्पन्न भइसकेको छ । छपाइ सम्पन्न गरी प्याकिङ तथा रुजुसमेत गरी ढुवानीका लागि तयारी अवस्थामा राखिएको आयोगले जनाएको छ । प्रत्यक्षतर्फ माघ २३ गते बिहान ८ बजेसम्म ७० निर्वाचन क्षेत्रका जम्मा ८४ लाख ४० हजार मतपत्र छपाइ भएको छ । सात हजार १३४ बाकस प्याकिङ भइसकेको छ ।",
      "link": "https://gorkhapatraonline.com/news/191081",
      "image": "https://gorkhapatraonline.com/storage/media/335507/conversions/e.-aayog-original-thumb.jpg"
    },
    {
      "slug": "191080",
      "title": "‘फागुन २० देखि २२ मौसम सफा’",
      "timestamp": 1770422400000,
      "source": "gp",
      "content": "तिस वर्षको मौसमी तथ्याङ्कले हरेक वर्षको फागुन २०, २१ र २२ गतेको मौसम सफा रहेको देखाएको छ । आउँदो फागुन २१ गतेका लागि तोकिएको प्रतिनिधि सभा निर्वाचनमा हिमाली जिल्लाको मौसम खराब रहन सक्ने र जसकारण निर्वाचन प्रक्रियै बिथोलिन्छ कि भन्ने बहस भइरहेको बेला मौसम विज्ञान विभागले यस्तो तथ्याङ्क निर्वाचन आयोगलाई बुझाएको छ ।",
      "longContent": "गोरखापत्र समाचारदाताकाठमाडौँ, माघ २४ गते । तिस वर्षको मौसमी तथ्याङ्कले हरेक वर्षको फागुन २०, २१ र २२ गतेको मौसम सफा रहेको देखाएको छ । आउँदो फागुन २१ गतेका लागि तोकिएको प्रतिनिधि सभा निर्वाचनमा हिमाली जिल्लाको मौसम खराब रहन सक्ने र जसकारण निर्वाचन प्रक्रियै बिथोलिन्छ कि भन्ने बहस भइरहेको बेला मौसम विज्ञान विभागले यस्तो तथ्याङ्क निर्वाचन आयोगलाई बुझाएको छ । सम्भावित मौसमी बदलावका कारण हिमाली जिल्लाको निर्वाचन सार्नुपर्ने हो कि भन्ने सर्वत्र चासो बढेपछि आयोगले मौसम विज्ञान विभागसँग मौसमी भविष्यवाणी मागेको थियो । हाल विभागसँग अधिकतम एक साताको मात्रै मौसमी भविष्यवाणी गर्न संयन्त्र भएका कारण फागुन २१ गतेसम्मको तथ्याङ्क भने दिन सकेन । आयोगकै आग्रहमा विभागले विगत तिस वर्षको तथ्याङ्क केलाएको थियो । उक्त तथ्याङ्क विभागले शुक्रबार मात्रै निर्वाचन आयोगमा बुझाएको छ । उक्त तथ्याङ्क केलाउँदा औसतमा फागुन २० देखि २२ गतेसम्म कुनै पनि वर्ष मौसममा बदलाव नदेखिएको आयोगका प्रवक्ता नारायण भट्टराईले बताउनुभयो । उहाँले भन्नुभयो, “यो मितिमा मौसम सुक्खै रहेको पाइएको छ । कुनै पनि वर्षाको सम्भावना देखिएन । तसर्थ आगामी निर्वाचनमा पनि मौसम बाधक बन्दैन भन्ने हामीले अपेक्षा गरेका छौँ ।” तर निर्वाचनको मितिसम्म विभागबाट हरेक साताको मौसमी जानकारी भने लिइरहने र सोही अनुसार चनाखो भइरहने भट्टराईले बताउनुभयो । सरकारले भने अहिले नै सम्भावित मौसमी परिणामलाई आकलन गरेर मतदानको मिति सार्ने विषयमा हल्ला नफैलाउन सञ्चारमाध्यम तथा सम्बद्ध सबैलाई अनुरोध गरिरहेको छ ।  यसैबिच निर्वाचन आचारसंहिता उल्लङ्घन गरेको विषयमा परेको उजुरीका सम्बन्धमा निर्वाचन आयोगले सोधेको जवाफमा २४ दल तथा उम्मेदवारले स्पष्टीकरण बुझाएका छन् । निर्वाचन आयोगले शुक्रबार पत्रकार सम्मेलन गरेर यस्तो जानकारी दिएको हो । पत्रकार सम्मेलनमा आयोगका प्रवक्ता भट्टराईले आचारसंहिता उल्लङ्घनका विषयमा आयोगमा परेका उजुरीका आधारमा ३४ दल तथा उम्मेदवारलाई स्पष्टीकरण सोधिएको छ । तर स्पष्टीकरण सोधिएका उम्मेदवार तथा दल र उनीहरूले बुझाएको जवाफका विषयमा भने आयोगले केही पनि सार्वजनिक गरेको छैन ।“उम्मेदवारले बुझाउनुभएको स्पष्टीकरणका सम्बन्धमा आयोगले अध्ययन गरेर एकैपटक व्यवस्थित रूपमा सबै विवरण सार्वजनिक गर्छ,” भट्टराईले भन्नुभयो, “आचारसंहिता उल्लङ्घनका घटनालाई आयोगले बेवास्ता गरेको छैन ।”आचारसंहिता उल्लङ्घनका घटनाको प्रकृति अनुसार स्पष्टीकरण सोध्ने र सचेत गराउने कानुनी व्यवस्था फरक फरक भएका कारण पनि अध्ययन गर्न समय लागेको भट्टराईले स्पष्ट पार्नुभयो । निर्वाचन प्रक्रियालाई थप व्यवस्थित र सुधार्न आफूहरू सदैव तयार रहेको प्रतिबद्धता जनाउँदै आयोगले आचारसंहिताको पूर्ण पालना गर्न सबै पक्षलाई आग्रह गरेको छ ।पछिल्लो समय आचारसंहिता उल्लङ्घनका विषयमा जिल्लास्तरमै उजुरी सङ्कलन गर्न सक्ने र फस्र्योट पनि उतै गर्न सक्ने व्यवस्था भएका कारण केन्द्रमा आउने उजुरीको सङ्ख्यामा कमी आएको पनि पत्रकार सम्मेलनमा जानकारी दिइयो ।",
      "link": "https://gorkhapatraonline.com/news/191080",
      "image": "https://gorkhapatraonline.com/storage/media/335506/conversions/weather-original-thumb.jpg"
    },
    {
      "slug": "191079",
      "title": "द्रुतमार्गसँगै खुल्ने छन् अवसर",
      "timestamp": 1770422400000,
      "source": "gp",
      "content": "समृद्धिमा लम्केको विश्वजगत्, छिमेकी मुलुक भारत र चीनमा भइरहेको तीव्र आर्थिक विकास आफ्नै मुलुकमा देख्ने नेपालीको अभिलाषा पूरा गर्ने गरी काठमाडौँ–तराई/मधेश जोड्ने दु्र्तमार्गले गति लिएको छ ।",
      "longContent": "लेनडाँडा (मकवानपुर), माघ २४ गते । समृद्धिमा लम्केको विश्वजगत्, छिमेकी मुलुक भारत र चीनमा भइरहेको तीव्र आर्थिक विकास आफ्नै मुलुकमा देख्ने नेपालीको अभिलाषा पूरा गर्ने गरी काठमाडौँ–तराई/मधेश जोड्ने द्रुतमार्गले गति लिएको छ । दक्षिण एसियाकै नमुना तथा सडक पूर्वाधार विकासकै मोडेलका रूपमा बन्दै गरेको यो राष्ट्रिय गौरवको द्रुतमार्ग बनेसँगै मुलुकमा नयाँ सम्भावना, विकास र अवसरका अनेकौँ ढोका खुल्ने छन् । तराईदेखि काठमाडौँसम्म २१७ किलोमिटर दुरी अब ७२ किमिमा सीमित हुँदा आठ/दस घण्टाको जोखिमपूर्ण, कष्टकर र खर्चिलो यात्रा केवल एक घण्टामा पूरा हुने छ । विक्रम संवत् २०७४ मा सरकारले द्रुतमार्ग निर्माण जिम्मेवारी नेपाली सेनालाई दिने निर्णय ग¥यो । द्रुतमार्गको विस्तृत परियोजना प्रतिवेदन (डिपिआर) तयार भएपछि विभिन्न विदेशी कम्पनीमार्फत २०७९ फागुन १९ गतेदेखि द्रुतमार्ग निर्माण सुरु भएको थियो । हाल आयोजनाको ४५.१६ प्रतिशत भौतिक र ४५.३३ प्रतिशत वित्तीय काम सकिएको छ । द्रुतमार्ग २०८३ चैतसम्म सम्पन्न गर्ने लक्ष्य रहेको नेपाली सेनाले जनाएको छ । नेपाली सेनाका प्रवक्ता राजाराम बस्नेतले तोकिएको समयसीमाभित्रै द्रुतमार्ग निर्माण सम्पन्न गरी सरकारलाई हस्तान्तरण गर्ने गरी काम भइरहेको बताउनुभयो । झन्डै ११ किमि सुरुङमार्गमध्ये लेनडाँडा र धेन्द्रेको छिचोलिइसकेको र महादेवटार सुरुङको करिब ७० प्रतिशत काम सकिएको बताउँदै बस्नेतले भन्नुभयो, “८९ वटा पुलमध्ये ८५ वटाको ठेक्का भई काम सुरु भइसकेको छ । हामी निर्धारित समयमै आयोजना सम्पन्न गर्ने लक्ष्यसाथ बढिरहेका छौँ ।” यसरी सुरु भयो द्रुतमार्ग निर्माण विसं २०४९ मा तत्कालीन प्रधानमन्त्री स्व. गिरिजाप्रसाद कोइरालाले द्रुतमार्ग निर्माण परिकल्पना गर्नु भई सम्भाव्यता अध्ययन गराउनुभएको थियो । २०६४ सालमा एसियाली विकास बैङ्कले विस्तृत सम्भाव्यता अध्ययन ग¥यो । २०६६ मा नेपाली सेनाले आयोजना क्षेत्रमा ट्र्याक निर्माण सुरु गरी २०६९ मा पूरा ग¥यो । २०७२ मा आयोजना क्षेत्रको वातावरणीय प्रभाव मूल्याङ्कन पूरा भयो । २०७४ सालमा तत्कालीन प्रधानमन्त्री पुष्पकमल दाहाल नेतृत्वको सरकारले उक्त आयोजना निर्माण जिम्मा नेपाली सेनालाई दिने निर्णय गरेपछि द्रुतमार्ग निर्माणले गति लियो । विसं २०१२ मै निर्माण थालिएको काठमाडौँ–हेटौँडा जोड्ने कान्ति लोकमार्ग, काठमाडौँ–बर्दीबास–बिपी राजमार्ग र काठमाडौँ–हेटौँडा जोड्ने सडक निर्माण अझै पूरा नहुँदा हालसम्मकै सबैभन्दा ठुलो परियोजना द्रुतमार्ग निर्माणमा सेनाले देखाएको तदारुकताले सबैमा आशा जगाएको छ । काठमाडौँ–मुग्लिङ–नारायणघाटदेखि हेटौँडासम्म २२७ किमि लामो सडक दुरीलाई यस द्रुतमार्गले केवल ७०.९७७ किमिमै सीमित बनाउँदा इन्धन र समयको ठुलो बचत मात्र नभई सुरक्षित र भरपर्दो यातायातका कारण आर्थिक तथा पर्यटन क्षेत्रमा मुलुकले ठुलो फड्को मार्ने अपेक्षा गरिएको छ । पूर्वाधार विज्ञ तथा पूर्वसचिव अर्जुनजङ्ग थापाले द्रुतमार्ग निर्माणले पूर्वाधार निर्माणमा मुलुककै आँखा खोलेको बताउनुहुन्छ । तराईसँग काठमाडौँ जोड्ने छोटो दुरीको द्रुतमार्गले वार्षिक झन्डै १२ अर्बको इन्धन बचत हुने बताउँदै उहाँले भन्नुभयो, “यो राष्ट्रिय गौरवको आयोजनाको लागत आठ/नौ वर्षमै असुल हुन्छ र मुलुककै ठुलो इन्धन आयात विस्थापन हुँदा अर्थतन्त्रमै ठुलो कायापलट हुन्छ ।” तीव्र रूपमा काम अगाडि बढे पनि हालसम्म आयोजना निर्माणमा झन्डै ८२ अर्ब खर्च भएको र अझै एक खर्ब ३१ अर्ब खर्च गर्नुपर्ने भए पनि वार्षिक बजेट २०/२२ अर्ब विनियोजन भइरहेकाले आयोजना समयमै पूरा हुने अवस्था भने नरहेको उहाँले बताउनुभयो । द्रुतमार्गको चौडाइ पहाडी क्षेत्रमा २५ मिटर र तराई क्षेत्रमा २७ मिटर रहने छ । बाढीपहिरोले समेत कुनै असर नगर्ने गरी बनाइने यस द्रुतमार्गले नेपालको यातायात क्षेत्रमै ठुलो क्रान्ति ल्याउने विश्वास छ । नेपाल राष्ट्रिय यातायात व्यावसायी महासङ्घका महासचिव सरोज सिटौलाले द्रुतमार्ग निर्माणबाट यातायात क्षेत्रमा ठुलो आशा जगाएको बताउनुभयो । सडक पूर्वाधारका कारण यातायात व्यवसायीले इन्धनमा ठुलो रकम खर्च गर्नु परेको बताउँदै उहाँले भन्नुभयो, “द्रुतमार्ग बनेपछि ढुवानी र यातायात सहजताले मुलुककै सम्भावनाको ढोका खोल्छ भन्नेमा हामी आशावादी र उत्साहित छौँ ।” आयोजना अन्तर्गत ललितपुरमा नौ, काठमाडौँमा ४.६, मकवानपुरमा ४९.७ र बारामा ७.६ किलोमिटर सडक निर्माण भइरहेको छ । मकवानपुरको लेनडाँडा र धेन्द्रेडाँडाबिचमा रहेको जितपुरखोलामा धरहराभन्दा अग्ला ८२ मिटरका भीमकाय टावरमाथि चार लेनका पुल तयार भइसकेका छन् । थप लागत बढेन भने यो द्रुतमार्ग दुई खर्ब ११ अर्ब ९३ करोड लागतमा निर्माण सम्पन्न हुने छ ।",
      "link": "https://gorkhapatraonline.com/news/191079",
      "image": "https://gorkhapatraonline.com/storage/media/335512/conversions/PHOTO-2026-01-26-19-54-00-original-thumb.jpg"
    },
    {
      "slug": "191078",
      "title": "प्रभावशालीदेखि जेनजी पुस्तासम्म",
      "timestamp": 1770422400000,
      "source": "gp",
      "content": "राजकीय सत्ता र राजनीतिक सत्तामा पटक पटक महत्वपूर्ण जिम्मेवारी समालिसकेका प्रभावशाली नेताबिचको प्रतिस्पर्धा काठमाडौँ क्षेत्र नं. ५ मा निर्वाचनको सरगर्मी निकै रोचक हुँदै छ । पूर्वउपप्रधानमन्त्री, पूर्वमन्त्रीदेखि पार्टीको नेतृत्व गरिसकेका अनुभवी नेतासँगै जेनजी पुस्ता प्रतिस्पर्धामा उत्रँदा यस क्षेत्रमा प्रतिनिधि सभा सदस्य निर्वाचन परिणामबारे चासो र बहस तीव्र भएको छ ।",
      "longContent": "काठमाडौँ, माघ २४ गते । राजकीय सत्ता र राजनीतिक सत्तामा पटक पटक महत्वपूर्ण जिम्मेवारी समालिसकेका प्रभावशाली नेताबिचको प्रतिस्पर्धा काठमाडौँ क्षेत्र नं. ५ मा निर्वाचनको सरगर्मी निकै रोचक हुँदै छ । पूर्वउपप्रधानमन्त्री, पूर्वमन्त्रीदेखि पार्टीको नेतृत्व गरिसकेका अनुभवी नेतासँगै जेनजी पुस्ता प्रतिस्पर्धामा उत्रँदा यस क्षेत्रमा प्रतिनिधि सभा सदस्य निर्वाचन परिणामबारे चासो र बहस तीव्र भएको छ । मतदातामाझ पुग्ने उम्मेदवारले आफू आबद्ध राजनीतिक दल र आफ्ना मुद्दा बुझाउने प्रयत्न गरिरहेका छन् । काठमाडौँ महानगरपालिकाका चार वटा, बूढानीलकण्ठ नगरपालिकाका पाँच वटा र टोखा नगरपालिकाका छ वटा वडा रहेको यस क्षेत्रमा मतदाताका अपेक्षा ठाउँ अनुसार फरक छन् । काठमाडौँ महानगरतर्फ सडकसहित भौतिक संरचना, बूढानीलकण्ठतर्फ सडक, ढल निकास, टोखातर्फ सडक, पानीसहित आधारभूत भौतिक पूर्वाधार, शिक्षा तथा स्वास्थ्यमा सहुलियत र पहुँच, यातायातका साधन अझै व्यवस्थित रूपमा सञ्चालन गर्नुपर्ने आदि मुद्दा मतदाताले उठाएका छन् ।टोखा नगरपालिका वडा नं. २ का ध्रुवनारायण डङ्गोलले राजधानीमै भए पनि टोखाले राज्यको उचित ध्यान नपाएको गुनासो गर्नुभयो । उहाँले भन्नुभयो, “यस क्षेत्रमा प्रभावशाली नेताका घर छन्, सङ्घीय लोकतान्त्रिक गणतन्त्र स्थापनाका लागि सङ्घर्ष गर्ने, आवाज उठाउने राजनीतिज्ञलाई यो क्षेत्रले पटक पटक जिताएर पठाएको छ । तर विकासमा ध्यान पुगेन, ध्यान दिनुप¥यो नि ! भाषण धेरै भयो, अब काम चाहियो, परिणाम चाहियो ।” उम्मेदवार घरदैलोमा, प्रतिस्पर्धा तीव्र कुल ७८ हजारभन्दा बढी मतदाता रहेको यस क्षेत्रमा उम्मेदवार सकेसम्म सबै मतदाताका घरमा पुग्ने प्रयासमा छन् । यहाँ मुख्यतः छ जना उम्मेदवारको नाम चर्चामा छ । नेपाली कांग्रेसले महामन्त्री ५० वर्षीय प्रदीप पौडेललाई, नेकपा (एमाले) ले पूर्ववरिष्ठ उपाध्यक्ष ७२ वर्षीय ईश्वर पोखरेललाई र नेपाली कम्युनिस्ट पार्टी (नेकपा) ले केन्द्रीय सदस्य एवं अधिवक्ता ४८ वर्षीया कल्पना शर्मालाई उम्मेदवार बनाएको छ ।  राष्ट्रिय स्वतन्त्र पार्टीले २९ वर्षीय सस्मित पोखरेललाई, राष्ट्रिय प्रजातन्त्र पार्टीले पूर्वअध्यक्ष ७० वर्षीय कमल थापालाई र गतिशील लोकतान्त्रिक पार्टीले अभिनेत्री ३९ वर्षीया निशा अधिकारीलाई उम्मेदवार बनाएको छ । उम्मेदवारमध्ये कांग्रेस महामन्त्री पौडेलले स्वास्थ्य तथा जनसङ्ख्यामन्त्रीको जिम्मेवारीमा रहेर जेनजी आन्दोलनअगाडि काम गर्नुभएको छ । एमालेका वरिष्ठ नेता पोखरेल पूर्वउपप्रधानमन्त्री तथा रक्षामन्त्री हुनुहुन्छ । राप्रपाका पूर्वअध्यक्ष थापा पूर्वउपप्रधानमन्त्री तथा गृहमन्त्री हुनुहुन्छ । नेताद्वय पोखरेल र थापाले अन्य मन्त्रालयको जिम्मेवारी पनि समाल्नुभएको छ । राजनीतिक दल र स्वतन्त्र उम्मेदवार मतदातालाई आफ्ना मुद्दा बुझाउन र सुझाव लिइरहेका छन् । स्थानीयसँगै राष्ट्रका मुद्दा प्रमुख राजनीतिक दलका उम्मेदवारले स्थानीय विकास, निर्माण, सुशासन, सुकुम्बासी समस्या समाधानसहित जनसरोकारका मुद्दा उठाएका छन् । केही साना दलले पहिचानको मुद्दालाई सारेका छन् । पूर्वमन्त्री एवं कांग्रेस महामन्त्री पौडेलले काठमाडौँ, ललितपुर र भक्तपुरकै विकास र समुन्नतिका लागि साझा प्रतिबद्धता ल्याउने बताउनुभयो । यो क्षेत्रसँगै उपत्यकाको दिगो विकासका सन्दर्भमा पाँच वर्षमा गर्ने कामका साझा अवधारणा ल्याउने बताउँदै उहाँले उपत्यकामा यातायातसँगै पूर्वाधार विकासको नवीनतम अवधारणा ल्याउने बताउनुभयो । एमाले वरिष्ठ नेता पोखरेलले राष्ट्र र राष्ट्रियताका पक्षमा अडान लिने शक्तिका रूपमा आफ्नो पार्टीले मत मागिरहेको र मतदाताले राष्ट्रका मुद्दासँगै स्थानीय समृद्धिका सन्दर्भमा सुझाव दिइरहेको बताउनुभयो । उहाँले भन्नुभयो, “यस क्षेत्रको विकासका लागि अधिकतम प्रयास गरेको छु । मतदाताले मेरो कामको मूल्याङ्कन गर्दै अझै प्रभावकारी कार्यान्वयन ल्याउन सुझाव दिनुभएको छ ।”नेपाली कम्युनिस्ट पार्टीका केन्द्रीय सदस्य शर्माले संविधान संशोधनदेखि सांस्कृतिक सम्पदा संरक्षण र स्तरोन्नति, सांस्कृतिक पर्यटन प्रवर्धन, शिक्षा र स्वास्थ्यको पकेट क्षेत्र विकास तथा सुकुम्बासी समस्या स्थायी समाधानको अवधारणा ल्याउनुभएको छ । उहाँले भन्नुभयो, “कानुन निर्माणसँगै जनजीविकाका मुद्दा सम्बोधन गर्ने प्रयासमा सधैँ लाग्ने छु ।”रास्वपाका उम्मेदवार एवं काठमाडौँ महानगरपालिकाका पूर्वप्रमुख बालेन शाहका पूर्वसल्लाहकार सस्मित पोखरेलले परिवर्तन, पारदर्शिता र परिणामलाई केन्द्रमा राखेर जेनजीका भावना समेटेर बढ्ने बताउनुभयो । राप्रपाका पूर्वअध्यक्ष कमल थापाले धर्म संस्कृतिको संवर्धन र विकास आफ्नो प्राथमिकतामा रहेको बताउनुभयो । अन्य १४ दल र पाँच स्वतन्त्र यस क्षेत्रमा प्रमुख राजनीतिक दल र चर्चामा रहेका उम्मेदवारबाहेक १४ राजनीतिक दल र पाँच जना स्वतन्त्रको उम्मेदवारी परेको छ । जसमा नेपाल कम्युनिस्ट पार्टी (संयुक्त) का निमेष खनाल, राष्ट्रिय जनमोर्चाका अशोकविक्रम जिसी, नेपाल मजदुर किसान पार्टीका शोभालाल श्रेष्ठ, मङ्गोल नेसनल अर्गनाइजेसनका मीरा गुरुङ, नेपाल कम्युनिस्ट पार्टी (माक्र्सवादी) का युवराज काफ्ले, जनता समाजवादी पार्टी, नेपालका दानिन्द्र जोशी, त्रिमूल नेपालका रमेश तामाङले उम्मेदवारी दिनुभएको छ । आम जनता पार्टीका कोमल पौडेल, प्रगतिशील लोकतान्त्रिक पार्टीका विष्‍णु श्रेष्‍ठ, संयुक्त नागरिक पार्टीका श्यामकाजी सुनुवार, जय मातृभूमि पार्टीका वसन्तराज कुँवर, श्रम संस्कृति पार्टीका अमित थापा, नेपाल कम्युनिस्ट पार्टी (माओवादी) का ज्ञानेन्द्र प्रजापति, उज्यालो नेपाल पार्टीका श्रीराम गुरुङले उम्मेदवारी दिनुभएको छ । त्यसै गरी ढकबहादुर कार्की, रमिता सापकोटा, धर्म डङ्गोल, प्रभा श्रेष्‍ठ, क्यामुना मिजारले स्वतन्त्र उम्मेदवारी दिनुभएको छ ।",
      "link": "https://gorkhapatraonline.com/news/191078",
      "image": "https://gorkhapatraonline.com/storage/media/335503/conversions/4566-original-thumb.jpg"
    },
    {
      "slug": "191077",
      "title": "सङ्घीय कानुन नबन्दा प्रदेशमा अन्योल",
      "timestamp": 1770422400000,
      "source": "gp",
      "content": "संसदीय समितिले सङ्घीयता आत्मसात् गरी सङ्घीय कानुन, कार्यविधि नआउँदा प्रदेशले समयमै कानुन बनाउन खोजे पनि असमानता र सङ्घर्ष उत्पन्न भएको औँल्याएको छ । राष्ट्रिय सभाको विधायन व्यवस्थापन समितिको अध्ययन प्रतिवेदनले सङ्घीय कानुन समयानुकूल रूपमा सङ्घीयताको मर्म अनुरूप नआउँदा प्रदेशका कानुनसँग बाझिएको देखाएको हो ।",
      "longContent": "काठमाडौँ, माघ २४ गते । संसदीय समितिले सङ्घीयता आत्मसात् गरी सङ्घीय कानुन, कार्यविधि नआउँदा प्रदेशले समयमै कानुन बनाउन खोजे पनि असमानता र सङ्घर्ष उत्पन्न भएको औँल्याएको छ । राष्ट्रिय सभाको विधायन व्यवस्थापन समितिको अध्ययन प्रतिवेदनले सङ्घीय कानुन समयानुकूल रूपमा सङ्घीयताको मर्म अनुरूप नआउँदा प्रदेशका कानुनसँग बाझिएको देखाएको हो । समितिका सभापति तुलसाकुमारी दाहालले विधि निर्माण प्रक्रियामा तीन तहका सरकारबिच एकरूपता छ वा छैन, एकल र साझा अधिकारका सूची कार्यान्वयनलगायतका विषयमा संसदीय समितिले दुई प्रदेश र सो अन्तर्गतको केही पालिका छनोट गरेर अध्ययन गरेको जानकारी दिनुभयो । समितिले ‘सङ्घीय एकाइबिच विधायिकी अन्तरसम्बन्ध’ सम्बन्धमा सुदूरपश्चिम र बागमती प्रदेशमा दुई अलग अलग उपसमिति बनाएर अध्ययन गरेको हो । अध्ययनले सङ्घ, प्रदेश र स्थानीय तहबिच स्थायी विधायन समन्वय संयन्त्र स्थापना गरी साझा अधिकारका विषयमा संयुक्त अध्ययन, छलफल र सहकार्य अभ्यासको विकास गर्नुपर्ने देखाएको हो । अध्ययनका लागि गठित उपसमितिले २०८२ मङ्सिर २१ र २२ गते बागमती प्रदेश अन्तर्गत सिन्धुलीको गोलन्जोर गाउँपालिका र रामेछापको मन्थली नगरपालिकासँग अन्तर्क्रिया ग¥यो । बागमती प्रदेश सभाका प्रदेश मामिला समिति, अर्थ तथा विकास समिति, शिक्षा, स्वास्थ्य तथा कृषि समिति र उद्योग, पर्यटन तथा वातावरण समितिसँग विधायिकी अन्तरसम्बन्धका विषयमा अन्तर्क्रिया कार्यक्रम ग¥यो । त्यसै गरी अर्को उपसमितिले सुदूरपश्चिम प्रदेश र सो अन्तर्गतका केही पालिकामा अध्ययन गरेको हो ।  सङ्घीय संरचनामा कानुन बनाउने काम सङ्घ, प्रदेश र स्थानीय तह तीन वटै निकायले गर्ने संविधानले निर्दिष्ट गरेको छ । संविधानले परिकल्पना गरेको सङ्घीयताबमोजिम सहकारिता, समन्वय र सहअस्तित्वमा आधारित रहेर स्थानीय र प्रदेश सरकारको क्षमता विकास गर्दै जाने हो । समितिले गरेको अध्ययनमा सङ्घीयता अभ्यासको आठ वर्ष बिते पनि सो अभ्यासबमोजिम सङ्घीय सरकार अधिकार प्रत्यायोजन गर्न अनुदार देखिएको जनाइएको छ । समितिका सभापति दाहालले अध्ययन प्रतिवेदन समितिमा छलफल हुने र त्यसपछि राष्ट्रिय सभा बैठकमा पेस गर्ने बताउनुभयो । प्रतिवेदनमाथि विधायन व्यवस्थापन समितिले माघ तेस्रो साता पहिलो चरणको छलफल गरेको हो । सभापति दाहालले भन्नुभयो, “समितिले सात वटै प्रदेश र प्रदेश अन्तर्गतका केही पालिका छनोट गरी अध्ययन गर्न खोजेको हो । तर त्यसो हुन सकेन । यद्यपि पथप्रदर्शनका लागि दुई प्रदेश र केही पालिकामा गरिएको अध्ययनले सङ्घीय सरकारलाई सङ्घीयता सुदृढीकरणका लागि कार्ययोजना तयार गर्न सहयोग पुग्ने छ ।”सङ्घ सरकारले सङ्घीय प्रहरी ऐन, सङ्घीय निजामती ऐन, सङ्घीय शिक्षा ऐन नल्याउँदा प्रदेशले आफूले बनाएको प्रदेश प्रहरी, प्रदेश निजामती ऐन कार्यान्वयनमा लैजान सकेको छैन । अध्ययनले स्थानीय तह प्रदेश अन्तर्गत रहनुपर्ने, सङ्घीय सरकारबाट ससर्त अनुदान दिने एवं रोक्ने, प्राकृतिक स्रोतको दस्तुर बाँडफाँट, निजामती ऐनका कारण प्रदेशको प्रशासनिक कार्यमा परेको समस्या, प्रहरी समायोजन, प्रदेश प्रहरी गठन जस्ता विषयले गर्दा भविष्यमा अन्तरतह सम्बन्धमा विवाद हुन सक्नेमा सचेत गराएको छ । अध्ययनले पालिकाले अर्को पालिकाले बनाएको कानुनलाई पालिकाको नाम मात्रै परिवर्तन गरी कानुन बनाएको, पालिका र प्रदेशमा विज्ञ कर्मचारी अभाव रहेको जस्ता समस्या पनि देखाएको छ । सभापति दाहालका अनुसार पालिकाले आफ्नो विशेषता अनुसारको काम नगरी अर्को पालिकाले निर्माण गरेको कानुन नक्कल गर्ने अवस्था पनि देखियो । भ्रष्टाचारका विषय सङ्घीय संयन्त्रमा देखिँदै आएकोमा प्रदेश र स्थानीय तहमा राम्ररी फस्टाएको जस्ता गुनासासमेत सुनिएको उहाँले बताउनुभयो । पहिलो कार्यकालको अपेक्षा दोस्रो कार्यकालमा प्रदेश सभाको बैठक सङ्ख्या र अधिवेशन चलेको अवधि तुलनात्मक रूपमा न्यून रहेको संसदीय समितिको अध्ययनको निष्कर्ष छ । अध्ययनबमोजिम बेलौरी नगरपालिकाले हालसम्म ३८ वटा ऐन, तीन वटा नियम, नौ वटा निर्देशिका, ४० वटा कार्यविधि, सात वटा मापदण्ड र चार वटा अन्य कानुन निर्माण गरेको छ । कानुन निर्माणको समग्र प्रक्रियामा सम्बन्धित विषयको ज्ञान हासिल गरेका र सोही विषयमा काम गर्ने भनी तोकिएका कानुनी जनशक्ति अभाव देखिएको छ । समितिले लालझाडी र गोदावरी नगरपालिकामा समेत अध्ययन ग¥यो । यसै गरी सुदूरपश्चिम प्रदेश सभाले ८९ वटा ऐन निर्माण गरेको छ । क्षेत्राधिकारको दोहोरोपनाले कानुन निर्माणमा अन्योल निम्तिएको र सङ्घले समयमै ऐन नबनाइदिँदा पनि प्रदेश कानुन निर्माणमा अन्योल निम्तिएको प्रतिवेदनमा उल्लेख छ ।",
      "link": "https://gorkhapatraonline.com/news/191077",
      "image": "https://gorkhapatraonline.com/storage/media/335502/conversions/44-original-thumb.jpg"
    },
    {
      "slug": "191073",
      "title": "निर्वाचनको ४८ घण्टाअगावै सीमा नाका बन्द गरिने",
      "timestamp": 1770336000000,
      "source": "gp",
      "content": "फागुन २१ गते हुने प्रतिनिधिसभा सदस्य निर्वाचनमा नेपाल–भारत सीमानाका ४८ घण्टाअगावै बन्द गरिने भएको छ ।",
      "longContent": "काठमाडौँ, माघ २३ गते । फागुन २१ गते हुने प्रतिनिधिसभा सदस्य निर्वाचनमा नेपाल–भारत सीमानाका ४८ घण्टाअगावै बन्द गरिने भएको छ । मोरङको विराटनगरमा सम्पन्न सशस्त्र प्रहरी बल नेपाल र भारत सशस्त्र सीमा बलबीचको १६औँ डिआइजीस्तरीय समन्वय बैठकले सो निर्णय गरेको सशस्त्र प्रहरीका प्रवक्ता विष्णुप्रसाद भट्टले जानकारी दिनुभयो ।बैठकमा सीमा सुरक्षा, सूचनाको आदान–प्रदान, तेस्रो मुलुकका नागरिकको अवैध प्रवेश नियन्त्रण, मानव बेचबिखन, नक्कली मुद्रा, हातहतियार तथा लागुऔषध ओसारपसार नियन्त्रणलगायत विषयमा  छलफल भएको थियो ।समन्वय बैठकमा सीमास्तम्भको संरक्षण, यात्रु सहजीकरण, संयुक्त गस्ती, विपद् उद्धार अभ्यास तथा आपसी खेलकुद गतिविधि सञ्चालन गर्ने विषयमा समेत दुवै पक्षबीच छलफल भएको सशस्त्र प्रहरीले जनाएको छ ।सीमाक्षेत्रका सम्भावित नाकाहरू पहिचान गरी त्यसबाट हुनसक्ने खतरा मूल्याङ्कन गर्ने, शरणार्थी र आप्रवासीहरूको गतिविधिउपर निगरानी राख्ने,  विभिन्न तह बनाई नियमित चेकजाँच गर्न दुवै पक्षबीच सहमति भएको छ ।बैठकमा आपराधिक तत्वहरूबाट हुनसक्ने घुसपैठ कडाइका साथ नियन्त्रण गर्ने, सीमाक्षेत्रमा मादक पदार्थ विक्री वितरण र सेवनमा पूर्णतः बन्देज गर्नेलगायत विषयहरूमा समेत छलफल भएको सशस्त्र प्रहरीले जनाएको छ ।बैठकमा सशस्त्र प्रहरी बल नेपाल नं १ बराह बाहिनी मुख्यालय सुनसरीका बाहिनीपति सशस्त्र प्रहरी नायब महानिरीक्षक कुमार न्यौपानेले सीमा केवल दुई देशबीचको रेखा नभई मित्रताको प्रतीक भएको उल्लेख गर्नुभयो ।समकक्षी भारतीय सशस्त्र सीमा बलका डिआइजी सरोजकुमार ठाकुरले नेपाल–भारत सीमाक्षेत्रलाई आगामी दिनमा अझ मजबुत र बलियो बनाउने प्रतिबद्धता व्यक्त गर्नुभयो ।बैठकमा सशस्त्र प्रहरी नायब महानिरीक्षकहरू अन्जनीकुमार पोख्रेल, दिपेन्द्र शाह, कृष्ण  ढकाल र मनिष थापा तथा भारतीय एसएसबीको तर्फबाट डिआइजी सरोजकुमार थाकुर, मन्जिीत  सिंह, सुरेश सुब्रमनिम, राजेस टिक्कु र मनिष कुमारको समेत उपस्थिति थियो।",
      "link": "https://gorkhapatraonline.com/news/191073",
      "image": "https://gorkhapatraonline.com/storage/media/335496/conversions/apf--original-thumb.jpg"
    },
    {
      "slug": "191068",
      "title": "ढिस्कोले पुरिएर कामदारको मृत्यु",
      "timestamp": 1770336000000,
      "source": "gp",
      "content": "झापाको शिवसताक्षीमा माटोको ढिस्कोले पुरिएर एकजना कामदारको मृत्यु भएको छ । जिल्ला प्रहरी कार्यालय झापाका अनुसार मृत्यु हुनेमा सिरहा लहान बस्ने अन्दाजी ३५ वर्षीय रमेशकुमार यादव रहेका छन् ।",
      "longContent": "लीलाराज खड्का बिर्तामोड, माघ २३ गते । झापाको शिवसताक्षीमा माटोको ढिस्कोले पुरिएर एकजना कामदारको मृत्यु भएको छ । जिल्ला प्रहरी कार्यालय झापाका अनुसार मृत्यु हुनेमा सिरहा लहान बस्ने अन्दाजी ३५ वर्षीय रमेशकुमार यादव रहेका छन् ।शुक्रवार दिउँसो २ः१० बजे शिवसताक्षी ११ सतासी खोलाको शाखा कल्भर्टमा एनसेलका कामदार यादवको माटोको ढिस्कोले पुरिएर मृत्यु भएको हो । फाइबर जडान गर्नलाई बनाएको जमिनमुनिको खाल्डोमा पसेर काम गरिरहेको अवस्थामा एक्कासी छेउको माटोको ढिस्को भत्किएर उहाँ पुरिनुभएको थियो ।घाइते यादवलाई स्थानीयको सहयोगमा एम्बुलेन्सद्वारा दमक अस्पताल दमक लगिएकोमा दिउँसो ३:३५ बजे उपचारको क्रममा उहाँको मृत्यु भएको हो । मृतकको शव सोही अस्पतालमा रहेको छ । घटनाबारे अनुसन्धान जारी रहेको जिल्ला प्रहरी कार्यालय झापाका प्रहरी प्रवक्ता खगेन्द्रबहादुर खडकाले बताउनुभयो ।",
      "link": "https://gorkhapatraonline.com/news/191068",
      "image": "https://gorkhapatraonline.com/storage/media/335487/conversions/death-2-original-thumb.jpg"
    },
    {
      "slug": "191063",
      "title": "सांस्कृतिक पर्वको सगुन प्रहरीले गर्‍यो नष्ट, महासंघको आपत्ति",
      "timestamp": 1770336000000,
      "source": "gp",
      "content": "काठमाडौँको टोखा नगरपालिका वडा नंं ३ स्थित साङ्बो भोटेसहितका परिवारको सांस्कृतिक पर्वका लागि बनाइएको तुङ्बा लगायतका सामग्री प्रहरीले नष्ट गरेपछि सो परिवार समस्यामा परेका छन् ।",
      "longContent": "काठमाडौँ, माघ २३ गते ।  काठमाडौँको टोखा नगरपालिका वडा नंं ३ स्थित साङ्बो भोटेसहितका परिवारको सांस्कृतिक पर्वका लागि बनाइएको तुङ्बा लगायतका सामग्री प्रहरीले नष्ट गरेपछि सो परिवार समस्यामा परेका छन् । स्थायी घर संखुवासभा भइ हाल टोखा नगरपालिकामा बस्दैआएका भोटेले आफन्तको विवाह र नजिकिँदै गरेको ग्याल्पो ल्होसारका लागि सांस्कृतिक पर्वमा अनिवार्य चाहिने उक्त सामग्री प्रहरीले आकस्मिक रुपमा नियन्त्रणमा लिइ नष्ट गरेको बताउनुभयो ।उहाँले भन्नुभयो, “अगाडि नै सूचना पाएका थिएनौं । एक्कासी प्रहरीले हाम्रो सामान लगेर गयो । अब हामी के गर्ने ? कसो गर्ने भेनर विचल्लीमा परेका छौं ।” उहाँ दुई छोरी,  एक बिरामी श्रीमान र वृद्धा सासु आमासँगै बस्दै आउनुभएको छ । यसैगरी, संखुवासभाका पीम्मा भोटे बच्चालाई विद्यालय पु¥याउने समयमा प्रहरीेले एक्कासी घरको ताला फुटाएर आफ्नो सामान लगेको बताउनुभयो । पिम्माले भन्नुभयो, “माघ १८ गते  दिउँसो म बच्चा लिन स्कुल गएको समयमा घरमा प्रहरीले ताला फुटाएर मेरो सामान लगिदियो । यसले गर्दा हामी समस्यामा परेका छौं” उहाँ दुई बच्चासँग बस्दै आउनुभएको छ । सो घटना सम्बन्धमा नेपाल आदिवासी जनजाति महासङ्घले भोटे परिवारलाई शुक्रबार नगद ५० हजार रुपियाँ हस्तान्तरण गरेको छ । महासङ्घका अध्यक्ष गेल्जे शेर्पाले यो विषयमा महासङ्घले समिति निर्माण गरेर अघि बढ्ने बताउनुभयो । यस विषयमा स्थानीय सरकार, प्रहरी लगायत सम्बन्धित सबै पक्षसँग संवाद गर्ने तयारी रहेको उहाँको भनाइ छ । शेर्पाले भन्नुभयो, “यो विषयमा समिति बनाएर एउटा बिन्दुमा पु¥याउने कोसिस भइरहेको छ । यो आदिवासी जनजातिको परम्परामाथिको हस्तक्षेप हो । नजिकै आइरहेको ग्याल्पो ल्होसार, उहाँहरुको घरमा विवाहबारी भइरहेको रहेछ । यसलाई आदिवासी जनजातिमाथिको हस्तक्षेपको रुपमा लिएको छु ।”यसैगरी, महासङ्घका महासचिव दिवस राईले भोटे परिवारको मानव अधिकारमाथि हनन भएको भनाइ राख्नुभयो । राईले भन्नुभयो, “जन्मदेखि विवाह, र मृत्यु लगायतका सबै कार्यमा परम्परागत पुख्र्यौली हिसाबले यो अनिवार्य छ । यो सरकारले नष्ट ग¥यो । यसको हामीले विरोध गर्नुपर्छ । पेशा, व्यवसाय वा सांस्कृतिक चीजलाई संरक्षण गर्ने हिसाबले मान्यता दिनुपर्छ । यो निर्वाद रुपमा प्रयोग गर्न दिनु नै उसको मानव अधिकारको संरक्षण हो ।”",
      "link": "https://gorkhapatraonline.com/news/191063",
      "image": "https://gorkhapatraonline.com/storage/media/335591/conversions/2-original-thumb.jpg"
    },
    {
      "slug": "191064",
      "title": "केन्द्रीय सुरक्षा समिति बैठकमा गृहमन्त्री: सुरक्षा व्यवस्था चुस्त बनाउन निर्देशन",
      "timestamp": 1770336000000,
      "source": "gp",
      "content": "गृहमन्त्री ओमप्रकाश अर्यालले आसन्न प्रतिनिधिसभा सदस्य निर्वाचनको सुरक्षा तयारीबारे ब्रिफिङ लिँदै जोखिम आकलन गरी सुरक्षा व्यवस्था चुस्त राख्न सुरक्षा निकायका प्रमुखहरूलाई निर्देशन दिनुभएको छ।",
      "longContent": "काठमाडौँ, माघ २३  गते । गृहमन्त्री ओमप्रकाश अर्यालले आसन्न प्रतिनिधिसभा सदस्य निर्वाचनको सुरक्षा तयारीबारे ब्रिफिङ लिँदै जोखिम आकलन गरी सुरक्षा व्यवस्था चुस्त राख्न सुरक्षा निकायका प्रमुखहरूलाई निर्देशन दिनुभएको छ।प्रतिनिधिसभा निर्वाचनको तयारीमा केन्द्रित रहेको गृह मन्त्रालयमा शुक्रबार गृहमन्त्रीको अध्यक्षतामा बसेको केन्द्रीय सुरक्षा समितिको बैठकमा मन्त्री अर्यालले सुरक्षाको मामलामा कुनै कमजोरी हुन नदिन 'हाई अलर्ट' (उच्च सतर्कता) मा रही काम गर्न मन्त्रालय मातहतका सुरक्षा निकायलाई निर्देशन दिनुभएको हो।बैठकले निर्वाचन तयारीका सम्बन्धमा विगतका बैठकले गरेका निर्णय कार्यान्वयनको अवस्थाबारे समीक्षा गरी निर्वाचन नजिकिँदै गर्दा आउन सक्ने थप सुरक्षा चुनौतीहरूलाई चिर्न अवलम्बन गरिनुपर्ने रणनीतिबारे समेत मार्गदिशा तय गरेको छ।गृह मन्त्रालय र रक्षा मन्त्रालयका सचिव तथा चारवटै सुरक्षा निकायका प्रमुख एवम् प्रतिनिधि रहने केन्द्रीय सुरक्षा समितिको बैठकले निर्वाचनलाई लक्षित गरी कार्यान्वयनमा रहेको 'एकीकृत निर्वाचन सुरक्षा योजना–२०८२' बमोजिम जिम्मेवार निकायहरूले सम्पादन गरिरहेका कार्य, जनशक्ति परिचालन तथा बन्दोबस्तीको योजनाका बारेमा समीक्षा गरेको गृह मन्त्रालयका प्रवक्ता आनन्द काफ्लेले बताउनुभयो।बैठकले सामाजिक सञ्जालको दुरुपयोग रोक्न नेपाल प्रहरीले सञ्चालनमा ल्याएको अत्याधुनिक युनिटलाई थप प्रभावकारी बनाउने, निर्वाचनविरोधी गतिविधि गर्नेलाई कानुनी दायरामा ल्याई कारबाही गर्ने, निर्वाचनमा ड्रोनको प्रयोगमा प्रतिबन्ध लगाउने, निर्वाचनमा खटिएका सुरक्षाकर्मी र निर्वाचन प्रहरीको बिमा गर्ने, सञ्चार सम्पर्क नहुने मतदान स्थलको पहिचान गरी आवश्यक व्यवस्था गर्ने तथा निर्वाचन आचारसंहिताको उल्लङ्घन हुने गरी मिथ्या/भ्रमपूर्ण सूचना र घृणास्पद अभिव्यक्ति दिने व्यक्तिको निगरानी गर्ने लगायतका निर्णय गरेको प्रवक्ता काफ्लेले जानकारी दिनुभयो।",
      "link": "https://gorkhapatraonline.com/news/191064",
      "image": "https://gorkhapatraonline.com/storage/media/335479/conversions/Omprakash-Aryal-original-thumb.jpg"
    },
    {
      "slug": "191055",
      "title": "टुथपेस्टलगायत सौन्दर्यका सामग्रीको नियमन गर्न सङ्घको माग",
      "timestamp": 1770336000000,
      "source": "gp",
      "content": "टुथपेस्टलगायतका विभिन्न सौन्दर्य सामग्रीको नियमन गर्न चिकित्सक सङ्घले माग गरेको छ ।",
      "longContent": "काठमाडौँ, माघ २३ गते । टुथपेस्टलगायतका विभिन्न सौन्दर्य सामग्रीको नियमन गर्न चिकित्सक सङ्घले माग गरेको छ । दैनिक उपभोग्य सामग्रीमा सिसाको बढी भएको भन्दै गुणस्तर मापन गर्नुका साथै कडा नियमन गर्न चिकित्सक सङ्घले सरकारसँग माग गरेको हो ।  सङ्घले  जारी वित्रप्तिमा “दैनिक प्रयोगमा आउने टुथपेस्ट, मुख तथा दन्त सरसफाइका सामग्रीसहित विभिन्न सौन्दर्य सामग्रीमा मानव स्वास्थ्यका लागि हानिकारक सिसा (लिड)को मात्रा अत्यधिक पठाइएकोमा सङ्घको ध्यानाकर्षण भएको छ । बालबालिका मात्र नभई आम नागरिकको स्वास्थ्यमा समेत गम्भीर असर पार्ने यस्ता सामग्रीको गुणस्तर मापदण्ड सुनिश्चित गर्दै कडा नियमन गर्न सङ्घले नेपाल सरकारसँग जोडदार माग गर्दछ ”, उल्लेख छ । जनस्वास्थ्य तथा वातावरण प्रवर्द्धन केन्द्रले गरेको अध्ययनअनुसार देशका विभिन्न शहरका पसलबाट सङ्कलन गरिएका नमुना मध्ये ३१ प्रतिशतमा अन्तर्राष्ट्रिय मापदण्डभन्दा बढी सिसा भेटिएको छ। साथै, दैनिक प्रयोग हुने टुथपेस्टका ४५ प्रतिशत नमुनामा सिसा भेटिनु गम्भीर चिन्ताको विषय हो । विश्व स्वास्थ्य सङ्गठनलगायत स्वास्थ्यसम्बन्धी निकायहरूले सिसा मानव स्वास्थ्यका लागि अत्यन्त हानिकारक हुने पुष्टि गरिसकेका छन्। विशेषगरी बालबालिकामा यसले बौद्धिक विकासमा अवरोध, सिकाइमा कठिनाइ, व्यवहारिक समस्या तथा दीर्घकालीन रूपमा दृष्टि, श्रवण र स्नायु प्रणालीमा नकारात्मक असर पार्ने सङ्घको विज्ञप्तिमा उल्लेख छ।",
      "link": "https://gorkhapatraonline.com/news/191055",
      "image": "https://gorkhapatraonline.com/storage/media/335464/conversions/1769707383-lXl8d-original-thumb.jpg"
    },
    {
      "slug": "191028",
      "title": "आगो लगाउने होइन, देश सम्हाल्ने शक्ति चाहिएको छ : सभापति थापा",
      "timestamp": 1770336000000,
      "source": "gp",
      "content": "नेपाली कांग्रेसका सभापति गगनकुमार थापाले मुलुक अहिले चरम निराशा र अविश्वासको भुमरीमा रहेकाले देशलाई सम्हाल्ने शक्तिको खाँचो रहेको बताउनुभएकाे छ ।",
      "longContent": "कास्की, माघ २३ गते । नेपाली कांग्रेसका सभापति गगनकुमार थापाले मुलुक अहिले चरम निराशा र अविश्वासको भुमरीमा रहेकाले देशलाई सम्हाल्ने शक्तिको खाँचो रहेको बताउनुभएकाे छ । कांग्रेस कास्कीको सभालाई सम्बोधन गर्दै उहाँले उत्तेजना फैलाउने भन्दा पनि धैर्यपूर्वक देशलाई निकास दिने शक्तिको रूपमा कांग्रेसले भूमिका खेल्नुपर्ने बताउनुभएकाे हाे ।अहिले समाजमा नागरिकहरूबिच गहिरो रीस र राज्यका संयन्त्रहरूप्रति चरम अविश्वास रहेको भन्दै उहाँले यस्तो संवेदनशील अवस्थामा जिम्मेवार राजनीतिक शक्तिको खाँचो रहेको बताउनुभएकाे हाे । \"देश सम्हाल्ने शक्ति चाहिएको छ अहिले । आगो जसले पनि लगाउन सक्छ, निभाउनलाई धैर्यता चाहिन्छ, क्षमता चाहिन्छ । त्यो तागत हामीले राख्नुपर्ने छ,\" उहाँले भन्नुभयाे, \"उत्तेजना जसले पनि फैलाउन सक्छ, तर चेतनाको राजनीति गर्ने शक्ति चाहिएको छ हामीलाई । त्यो कांग्रेस हो । हामीले मिलाउँछौँ, हामीले सम्हाल्छौँ\" । सभापति थापाले नागरिकमा गहिरो असन्तुष्टि रहेको भन्दै आगामी दिनमा सुधारबाटै उहाँहरूलाई जवाफ दिनुपर्ने बताउनुभयाे ।‘नागरिकहरूमा रीस छ । त्यो रीस गहिरो छ । राज्यका संस्थाहरू, संविधान, अदालत, राजनीतिक दल र नेतृत्वप्रति चरम अविश्वास छ,’ उहाँले थप्नुभयाे, ‘यो अविश्वास झाँगिँदै गएर सिङ्गो देशले नै आत्मविश्वास गुमाएको जस्तो अवस्था छ । समाजमा एउटा ठुलो कोलाहल छ, भित्रभित्र आगो बलिरहेको छ । यो बेलामा नेपाली कांग्रेस पार्टीको जिम्मेवारी हो यसलाई सम्हाल्ने ।’मुलुकमा देखिएको निराशाको मुख्य जड भ्रष्टाचार रहेको उहाँको तर्क छ । ‘सबैभन्दा ठुलो शत्रु नेपालको को हो भनेर सोध्यो भने नागरिकले भन्छ ‘करप्सन’ । भ्रष्टाचार विरुद्धको सबैभन्दा ठुलो योद्धा बदलिएर आएको नेपाली कांग्रेस हो,’ उहाँले भन्नुभयाे, ‘जसको टाउकोदेखि पुच्छरसम्म प्रत्येक नेता एउटा सङ्कल्प गरेर आएको छ । नेपाललाई जसरी हिजो हिंसाको आहालबाट बाहिर निकाल्यौँ, अब भ्रष्टाचारको आहालबाट हामी बाहिर निकाल्छौँ ।’ उहाँले घरदैलोमा जाँदा कांग्रेसले देश सम्हाल्छ र सुधार्छ भन्ने सन्देश लिएर जान पार्टीका नेता कार्यकर्ताहरूलाई आग्रह गर्नुभयाे ।",
      "link": "https://gorkhapatraonline.com/news/191028",
      "image": "https://gorkhapatraonline.com/storage/media/335423/conversions/Untitled-6-original-thumb.jpg"
    },
    {
      "slug": "191019",
      "title": "इलाका प्रशासनको भवन निर्माण सम्पन्न",
      "timestamp": 1770336000000,
      "source": "gp",
      "content": "इलामको पश्चिमी क्षेत्रलाई लक्षित गरी बनाइएको इलाका प्रशासन कार्यालय मङ्गलबारेको नयाँ भवन निर्माण सम्पन्न भएको छ ।",
      "longContent": "कोकिला ढकालइलाम, माघ २३ गते । इलामको पश्चिमी क्षेत्रलाई लक्षित गरी बनाइएको इलाका प्रशासन कार्यालय मङ्गलबारेको नयाँ भवन निर्माण सम्पन्न भएको छ । सदरमुकामबाट पश्चिममा रहेको देउमाई नगरपालिकास्थित मङ्गलबारेमा निर्माण गरिएको उक्त एक तले भवन सघन सहरी तथा भवन निर्माण आयोजना झापाको प्राविधिक सहयोगमा सम्बन्धित कार्यालयको दुुई करोड रुपियाँ लगानीमा निर्माण सम्पन्न भएको हो । भवन निर्माण भएपछि इलामको देउमाई नगरपालिका, माङ्गसेबुङ्ग गाउँपालिका र फाकफोकथुम गाउँपालिकाका सेवाग्राही प्रत्यक्ष लाभान्वित हुने छन् । नागरिकता बनाउन, राष्ट्रिय परिचयपत्रको फोटो खिचाउनेलगायतका काम इलाका प्रशासनबाटै हुने गरेको छ । घर भाडामा लिएर सञ्चालन भइरहेको इलाका प्रशासन कार्यालयलाई यो सुविधा सम्पन्न भएपछि सेवालाई सहज बनाउन थप सहयोग मिल्ने सघन सहरीका सब–इन्जिनियर सिपी शर्मा गड्तौलाले बताउनुुभयो ।",
      "link": "https://gorkhapatraonline.com/news/191019",
      "image": "https://gorkhapatraonline.com/storage/media/335371/conversions/ilam-mangelbare-vaban-original-thumb.jpg"
    },
    {
      "slug": "191005",
      "title": "चुनावको नामबाटै झस्किन्छन् विपन्न बस्तीका नागरिक",
      "timestamp": 1770336000000,
      "source": "gp",
      "content": "कोशी राजमार्गबाट भित्र छिर्नेबित्तिकै विराटनगर–४ को वनलौरीटोल पुगिन्छ । महानगरभित्रको यस बस्तीको दृश्यले यो सहर नै हो त भनी जोकसैको मनमा प्रश्न उठिहाल्छ ।",
      "longContent": "शशिधर पराजुली विराटनगर, माघ २३ गते । कोशी राजमार्गबाट भित्र छिर्नेबित्तिकै विराटनगर–४, वनलौरीटोल पुगिन्छ । महानगरभित्रको यस बस्तीको दृश्यले यो सहर नै हो त भनी जोकसैको मनमा प्रश्न उठिहाल्छ । एकातिर पूर्वसांसद डा. सुनील शर्माको स्वामित्वमा रहेको नोबेल मेडिकल कलेजको विशाल संरचना छ, अर्कातिर डा. शेखर कोइरालाकी आमाको नाममा स्थापित ‘नोना कोइराला स्मृति प्रतिष्ठान’ को भव्य तर प्रायः सुनसान रहने भवन । त्यसैको छेउमा पूर्वप्रधानमन्त्री कृष्णप्रसाद भट्टराईको नाममा २० करोड रुपियाँभन्दा बढीको लगानीमा अर्को भीमकाय भवन ठडिँदै छ ।सत्ता, शक्ति र पहुँचका आधारमा ठडिएका यी विशाल संरचनाको ठिकमुनि एउटा यस्तो बस्ती छ, जसलाई यी भवनहरूले गिज्याइरहे झैँ लाग्छ । उराव (झाँगड), गडेरी र गिरी समुदायको बसोवास रहेको बनलौरी र गिरीटोलका झन्डै दुई सय घरधुरीमध्ये ९० प्रतिशत त कच्ची छन् । दुई घण्टा झरी पर्दा यो बस्ती जलमग्न हुन्छ । ढल छैन, सडकमा बिजुलीका नाङ्गा तार लत्रिएका छन् र सडक नै गाईबस्तु बाँध्ने गोठ जस्तो देखिन्छ ।अहिले चुनावको माहोल छ । मोरङ–६ मा पर्ने यो बस्तीका कतिपय घरमा डा. शेखर कोइरालाका पोस्टरहरू अझै टाँसिएको छ । त्यसमा लेखिएको छ, “जनताको विश्वास फिर्ता ल्याउँछु ।” बस्तीका युवा र वृद्धहरूको मनमा भने ‘विश्वास’ भन्दा बढी ‘वितृष्णा’ पलाएको देखिन्छ ।२१ वर्षीय काजल गडेरीले भर्खरै बिबिए (स्नातक) पूरा गर्नुभएको छ । शिक्षित युवाका लागि रोजगारी दिने नेताहरूको नारा उहाँलाई उडन्ते गफ लाग्छ । “मैले पढेर के पाएँ ? कतै जागिर खोज्न गयो भने पाँच सात हजार दिन्छु भन्छन् । महिनाको कलेज फी नै त्योभन्दा बढी थियो,” काजल भन्नुहुन्छ, “हाम्रा लागि न जागिर छ, न त सम्मान । अब त भोट हाल्नै जान मन छैन ।”उहाँका काका अजय गडेरीलाई २०७४ सालको चुनावको एउटा वाचा अझै याद छ । डा. शेखर कोइरालाले सबैको फुसको छाना हटाएर पक्की घर बनाइदिने आश्वासन दिनुभएको थियो । “अहिलेसम्म न हाम्रो घर पक्की भयो, न त सडक नै बन्यो । स्वच्छ पानी पिउनसमेत पाइएको छैन,” अजयको गुनासो छ । इक्राहीका ७० वर्षीय फनकलाल पनि पछिल्लो अवस्थाप्रति सन्तुष्ट हुनुभएन । सिभिल इन्जिनियर पास गरेको छोरा ट्याक्टर चलाएर गुजारा चलाउनुपर्ने अवस्था रहेको भन्दै कसैले पनि देशका लागि काम नगरेको उहाँको गुनासो छ । विराटनगर–४, ५, ६ र १२ का किसानको व्यथा पनि उस्तै छ । खेतीको समयमा मल पाइँदैन, सिँचाइको प्रबन्ध छैन । सडकका खाल्टाखुल्टीले गाउँलाई झनै दुर्गम बनाइदिएको छ । विगतमा डा. शेखर कोइराला, लालबाबु पण्डित, विजयकुमार गच्छदार आदिलाई संसदमा पठाएको मोरङ–६ ले यस पटक के गर्ला भन्ने चासो सर्वत्र छ । पिछडिएको बस्तीको अवस्थाले भने स्थानीयको मन यस पटक खलबलिएको छ । चुनावमा कांग्रेसका डा. शेखर कोइराला, एमालेका विनोद ढकाल, नेकपाका ओपेन्द्रकुमार राय, रास्वपाकी रुविना आचार्यसमेत गरी २० उम्मेदवार मैदानमा उत्रिनुभएको छ । वनलौरी, गिरीटोल, इक्राही र ज्वालाटोलका मतदाता अहिले पर्ख र हेरको अवस्थामा छन् । उनीहरूमा कसलाई प्रधानमन्त्री बनाउने भन्नेभन्दा पनि आफ्नो बस्तीको ढल कहिले बन्छ र आफ्ना शिक्षित सन्तानले कहिले रोजगारी पाउँछन् भन्ने चिन्ता छ । नेताहरू गाउँ छिर्ने तरखरमा छन् तर मतदाता यस पटक पुराना आश्वासनमा मात्रै भुल्ने मुडमा देखिँदैनन् ।निर्वाचनको मतपत्रमार्फत यहाँका नागरिकले आफ्नो आक्रोश व्यक्त गर्छन् या फेरि पुरानै आश्वासनमा विश्वास गर्छन्, त्यो त फागुन २१ ले नै बताउने छ । बस्तीको अवस्थाले भने नेताहरूलाई गम्भीर प्रश्न गरिरहेको छ– सत्ताका महलहरू ठडिँदै गर्दा गरिबको झुपडी कहिलेसम्म चुहिइरहने ?",
      "link": "https://gorkhapatraonline.com/news/191005",
      "image": "https://gorkhapatraonline.com/storage/media/335414/conversions/3457-original-thumb.jpg"
    },
    {
      "slug": "191003",
      "title": "दुई सय बत्तिस दलित उम्मेदवार चुनावी मैदानमा",
      "timestamp": 1770336000000,
      "source": "gp",
      "content": "प्रतिनिधि सभाको प्रत्यक्षतर्फको १६५ सिटका लागि ६५ वटा राजनीतिक दल र स्वतन्त्र गरी तीन हजार ४०६ उम्मेदवार चुनावी मैदानमा हुँदा करिब २३२ अर्थात् ६.८१ प्रतिशत दलित समुदायका व्यक्ति चुनावी प्रतिस्पर्धामा उत्रिएका छन् ।",
      "longContent": "गोरखापत्र समाचारदाता काठमाडौँ, माघ २३ गते । प्रतिनिधि सभाको प्रत्यक्षतर्फको १६५ सिटका लागि ६५ वटा राजनीतिक दल र स्वतन्त्र गरी तीन हजार ४०६ उम्मेदवार चुनावी मैदानमा हुँदा करिब २३२ अर्थात् ६.८१ प्रतिशत दलित समुदायका व्यक्ति चुनावी प्रतिस्पर्धामा उत्रिएका छन् । प्रत्यक्षतर्फको उम्मेदवारीमा समावेशिताका हिसाबले सन्तोषजनक नदेखिए पनि २३२ जनाको सङ्ख्यालाई सानो मान्न नसकिने दलित नागरिक समाजको दाबी छ तर दलित गैरसरकारी संस्था महासङ्घका अध्यक्ष जेबी विश्वकर्मा भन्नुहुन्छ, “प्रमुख दलले दलितलाई एक/दुई ठाउँमा मात्र उम्मेदवारी दिए । साना र नयाँ पार्टीले दलितलाई उम्मेदवार त बनाएका छन् तर प्रतिस्पर्धामा आउन सक्ने अवस्था कमजोर देखिन्छ ।”डिग्निटी इनिसिएटिभको अध्ययन अनुसार प्रत्यक्षतर्फ विभिन्न दलका खसआर्य उम्मेदवार एक हजार ३२० (३८.७६ प्रतिशत) रहेका छन् । आदिवासी जनजातिका ८१३ अर्थात् २३.८७ प्रतिशत छन् । मधेशी ७७८ जना अर्थात् २२.८४ प्रतिशत छन् भने दलित २३२ जना अर्थात् ६.८१ प्रतिशत उम्मेदवार छन् । त्यस्तै थारू १४१ जना अर्थात् ४.१४ प्रतिशत र मुस्लिम १२२ जना अर्थात् ३.५८ प्रतिशत छन् । महिला उम्मेदवार ३८८ अर्थात् ११.३९ प्रतिशत छन् । मूलधारका राजनीतिक दलभन्दा नयाँ, साना र क्षेत्रीय दलबाट प्रत्यक्षमा दलित समुदायले बढी सङ्ख्यामा प्रतिस्पर्धा गर्दै छन् । नेपाली कांग्रेसबाट दलितले जम्मा एउटा निर्वाचन क्षेत्रमा प्रतिस्पर्धा गर्दै छन् । बझाङबाट कांग्रेसका सहमहामन्त्री प्रकाश रसाइली ‘स्नेही’ चुनावी मैदानमा हुनुहुन्छ । विद्यार्थी राजनीति र दलित आन्दोलनबाट उदाएका स्नेही नेकपा (एमाले) का ऐन महर, नेपाली कम्युनिस्ट पार्टीका मीनबहादुर कुँवर र राष्ट्रिय स्वतन्त्र पार्टीका शैलेशकुमार सिंहलगायतसँग प्रतिस्पर्धा गर्दै हुनुहुन्छ । स्नेही प्रतिनिधि सभाका निवर्तमान सांसद हुनुहुन्छ ।   नेकपा (एमाले) का दुई उम्मेदवार डडेलधुराबाट चक्रप्रसाद रसाइली ‘स्नेही’ ले कांग्रेसका नैनसिंह महर, नेकपाका मानसिंह माललगायतसँग प्रतिस्पर्धा गर्दै हुनुहुन्छ । त्यस्तै बर्दिया–२ बाट एमालेकी विमला विकले कांग्रेसका किशोरसिंह राठौर र नेकपाका सुरेश पन्तलगायतसँग प्रतिस्पर्धा गर्दै हुनुहुन्छ । विक पूर्वराज्यमन्त्री हुनुहुन्छ । एमालेले बाँके–३ बाट दलबहादुर सुनार, बझाङबाट ओफीलाल ओखेडाको टिकट फिर्ता गराएको थियो । नेपाली कम्युनिस्ट पार्टीबाट तीन जनाले प्रतिस्पर्धा गर्दै हुनुहुन्न्छ । स्याङ्जा–२ मा पदम विश्वकर्माले एमालेका खिमबहादुर थापा र कांग्रेसका भागवत प्रकाश मल्लसँग प्रतिस्पर्धा गर्दै हुनुहुन्छ । नेकपाका मानबहादुर सुनारले कञ्चनपुर–३ मा कांग्रेसका हरि बोहोरा र एमालेका डा. दीपकप्रकाश भट्टलगायतसँग प्रतिस्पर्धा गर्दै हुनुहुन्छ । सुनार सुदूरपश्चिम प्रदेश सरकारका पूर्वराज्यमन्त्री हुनुहुन्छ । नेकपाका इन्द्र भुसालले काठमाडौँ–४ मा एमालेका राजन भट्टराई र कांग्रेसका सचिन तिमिल्सिनालगायतसँग प्रतिस्पर्धामा हुनुहुन्न्छ ।  राष्ट्रिय स्वतन्त्र पार्टी (रास्वपा) ले पुराना दलले भन्दा पनि कम सङ्ख्यामा प्रत्यक्षतर्फ दलितलाई उम्मेदवारी बनाएको छ । बाँके क्षेत्र–३ मा खगेन्द्र सुनारले एमालेका सुमन मल्ल, कांग्रेसका अमरसिंह पुन र नेकपाका दीपक जिएमलगायतसँग प्रतिस्पर्धा गर्दै हुनुहुन्छ । त्यस्तै इलाम–१ बाट रास्वपाका विमल गदालले एमालेका काजीमान कागते, कांग्रेसका निस्कल राई र नेकपाका रणबहादुर राईलगायतसँग प्रतिस्पर्धा गर्दै हुनुहुन्छ । कांग्रेस, एमाले, नेकपा र रास्वपाका दलित उम्मेदवारभन्दा अन्य साना दलमा दलित उम्मेदवारको सङ्ख्या धेरै छ । अध्ययन अनुसार जनता समाजवादी पार्टी, नेपालले सात जना दलित समुदायका व्यक्तिलाई प्रत्यक्ष उम्मेदवार बनाएको छ । राष्ट्रिय प्रजातन्त्र पार्टीले दुई जनालाई प्रत्यक्ष उम्मेदवार बनाएको छ । बर्दिया–१ बाट वीरबहादुर कामी र सल्यानबाट अनिशा नेपाली चुनावी प्रतिस्पर्धामा हुनुहुन्छ । राष्ट्रिय जनमोर्चाले तीन जना दलितलाई प्रत्यक्ष उम्मेदवारी बनाएको छ । त्यस्तै नेकपा माओवादीबाट २० जना, नेपाल मजदुर किसान पार्टीबाट पाँच जना, श्रम संस्कृति पार्टीबाट आठ जना, प्रगतिशील लोकतान्त्रिक पार्टीबाट पाँच जना, उज्यालो नेपाल पार्टीबाट चार जना, नागरिक उन्मुक्ति पार्टी र जनमत पार्टीबाट एक/एक जनाले प्रत्यक्षमा चुनावी प्रतिस्पर्धा गर्दैछन् ।",
      "link": "https://gorkhapatraonline.com/news/191003",
      "image": "https://gorkhapatraonline.com/storage/media/335389/conversions/ECN-logo-original-thumb.jpg"
    },
    {
      "slug": "190942",
      "title": "निर्वाचन एकै चरणमा हुन्छ : प्रम",
      "timestamp": 1770336000000,
      "source": "gp",
      "content": "प्रधानमन्त्री सुशीला कार्कीले फागुन २१ गते सम्पन्न हुन लागेको प्रतिनिधि सभा निर्वाचन एकै चरणमा सम्पन्न हुने बताउनुभएको छ ।   निर्वाचनको मतपत्र छपाइ गरिरहेको भक्तपुरको सानोठिमीस्थित जनक शिक्षा सामग्री केन्द्र लिमिटेडको अनुगमन गरेपछि बिहीबार प्रधानमन्त्री कार्कीले यस्तो बताउनुभएको हो । निर्वाचन एकै चरणमा सम्पन्न हुने विषयमा निश्चिन्त हुन अनुरोध गर्दै प्रधानमन्त्री कार्कीले भन्नुभयो, “अब चुनाव आयो, निश्चिन्त हुनूस् ।",
      "longContent": "गोरखापत्र समाचारदाताभक्तपुर, माघ २३ गते । प्रधानमन्त्री सुशीला कार्कीले फागुन २१ गते सम्पन्न हुन लागेको प्रतिनिधि सभा निर्वाचन एकै चरणमा सम्पन्न हुने बताउनुभएको छ । निर्वाचनको मतपत्र छपाइ गरिरहेको भक्तपुरको सानोठिमीस्थित जनक शिक्षा सामग्री केन्द्र लिमिटेडको अनुगमन गरेपछि बिहीबार प्रधानमन्त्री कार्कीले यस्तो बताउनुभएको हो । निर्वाचन एकै चरणमा सम्पन्न हुने विषयमा निश्चिन्त हुन अनुरोध गर्दै प्रधानमन्त्री कार्कीले भन्नुभयो, “अब चुनाव आयो, निश्चिन्त हुनूस् । एकै दिनमा हुन्छ चुनाव । कहीँ केही हुन्न । मलाई त लाग्छ, त्यो दिन सबै ठाउँमा मौसम पनि राम्रै हुन्छ । किनभने मैले अहिलेसम्म जे गरेको छु, राम्रो भइरहेको छ ।”जनक शिक्षा सामग्री केन्द्र लिमिटेडले मतपत्र छपाइका लागि उत्साहजनक रूपमा काम गरिरहेको आफूले पाएको प्रधानमन्त्री कार्कीले बताउनुभयो । उहाँले भन्नुभयो, “यहाँको वातावरण देखेर उत्साह लाग्यो । हरेक प्रेसका कर्मचारी र हाकिमले राम्रोसँग काम गरिरहनुभएको छ । हामीलाई लाग्यो, अब निर्वाचन आयो । जनताले छाप लगाउन मात्रै बाँकी छ ।”जनक शिक्षाका अनुसार बिहीबारसम्ममा प्रत्यक्षतर्फ ६० निर्वाचन क्षेत्रका लागि ७२ लाख ६० हजार मतपत्र छपाइ सकिएको छ । प्रत्यक्षतर्फका निर्वाचन क्षेत्रका लागि दुई करोड तीन लाख २३ हजार थान मतपत्र छपाइ गर्नुपर्ने आयोगले जनाएको छ । छापिएका मतपत्रमध्ये डोल्पा, मुगु, जुम्ला, कालीकोट, हुम्ला, जाजरकोट, दैलेख, रुकुम (पश्चिम भाग), सल्यान, सुर्खेत, बाजुरा, अछाम, बझाङ, डोटी, डडेलधुरा, दार्चुला, बैतडी, कैलाली, कञ्चनपुर, पाँचथर, इलाम, तेह्रथुम, भोजपुर, ओखलढुङ्गा, सुनसरी गरी जम्मा २५ जिल्लाको छपाइ तथा प्याकिङ सम्पन्न भइसकेको जनक शिक्षाले जनाएको छ । प्रत्यक्षतर्फको मतपत्र छपाइ कार्य माघ १६ गते सुरु भएको थियो । यसअघि जनक शिक्षामार्फत १० लाख ९८ हजार नमुना मतपत्र छपाइ सम्पन्न गरी विभिन्न जिल्लामा पठाइसकिएको छ । त्यस्तै समानुपातिकतर्फ दुई करोड आठ लाख ३० हजार मतपत्र छपाइ सम्पन्न गरी प्याकिङ तथा रुजुसमेत गरी ढुवानीका लागि तयारी अवस्थामा राखिएको छ । मतपत्र छपाइको अवस्था बुझ्न प्रधानमन्त्री कार्कीसँगै जनक शिक्षा पुग्नुभएका गृहमन्त्री ओमप्रकाश अर्यालले निर्वाचनका लागि अहिलेसम्म सबै कुरा सकारात्मक रूपमै अघि बढेको बताउनुभयो । सातै प्रदेशमा सुरक्षा गोष्ठी भइसकेको र शान्तिसुरक्षा पनि सुदृढ भइसकेको अर्यालले बताउनुभयो । निर्वाचन वातावरण अनुगमन गर्न केही मन्त्री उपत्यकाबाहिर जानुभएको पनि सो अवसरमा अर्यालले बताउनुभयो । उहाँले भन्नुभयो, “निर्वाचनका लागि मौसमले पनि साथ देला कि जस्तो छ । केही ठाउँमा हिउँ प¥यो भने मात्रै समस्या आउने हो ।” अनुगमनका क्रममा कार्यवाहक प्रमुख निर्वाचन आयुक्त रामप्रसाद भण्डारीले तोकिएकै समयमा निर्वाचन हुने बताउनुभयो । निर्वाचन आचारसंहिताको अनुगमन विभिन्न तरिकाबाट भइरहेको जानकारी दिँदै भण्डारीले भन्नुभयो, “निर्वाचनसम्बन्धी समाचार सम्प्रेषण गर्दा समाचारभन्दा विचार सम्प्रेषण गरेर कुनै व्यक्ति, दल वा उम्मेदवारको पक्षमा वकालत नगरिदिन सञ्चारकर्मीलाई आग्रह गर्नुभयो । सत्यतथ्य पत्ता लगाएर मात्रै समाचार सम्प्रेषण गर्न अनुरोध गर्दै उहाँले निर्वाचनको वातावरण निर्माणमा सञ्चारकर्मीको सहयोग, सद्भाव र सहानुभूतिका लागि धन्यवाद दिनुभयो ।” मतपत्र छपाइको अनुगमन गर्न अन्य मन्त्री, निर्वाचन आयोगका आयुक्त, सचिवलगायतका पदाधिकारी पनि जानुभएको थियो ।",
      "link": "https://gorkhapatraonline.com/news/190942",
      "image": "https://gorkhapatraonline.com/storage/media/335362/conversions/PM3-original-thumb.jpg"
    },
    {
      "slug": "190941",
      "title": "काठमाडौँ सुधारको खाका अन्तिम चरणमा",
      "timestamp": 1770336000000,
      "source": "gp",
      "content": "काठमाडौँ उपत्यकामा सडकको ट्राफिक अस्तव्यस्तता छल्न पैदल हिँड्दा पनि समयमा गन्तव्यमा पुगिँदैन । हरेक दिन भक्तपुरबाट काठमाडौँ जागिर खान आइपुग्नुहुने रञ्जित साखकर्मी भन्नुहुन्छ, “सवारीसाधनबाट छिटो पुगौँला भनेर सोच्नु दिनको समयमा महाभारतको युद्ध जित्नु जस्तै हो ।” जागिर खाएर बेलुका घर पुग्दा धुवाँ, धुलो र सडकको यात्राले घरका मान्छेसँग बोल्न पनि मन नलाग्ने साखकर्मी सुनाउनुहुन्छ ।",
      "longContent": "काठमाडौँ, माघ २३ गते । काठमाडौँ उपत्यकामा सडकको ट्राफिक अस्तव्यस्तता छल्न पैदल हिँड्दा पनि समयमा गन्तव्यमा पुगिँदैन । हरेक दिन भक्तपुरबाट काठमाडौँ जागिर खान आइपुग्नुहुने रञ्जित साखकर्मी भन्नुहुन्छ, “सवारीसाधनबाट छिटो पुगौँला भनेर सोच्नु दिनको समयमा महाभारतको युद्ध जित्नु जस्तै हो ।” जागिर खाएर बेलुका घर पुग्दा धुवाँ, धुलो र सडकको यात्राले घरका मान्छेसँग बोल्न पनि मन नलाग्ने साखकर्मी सुनाउनुहुन्छ ।उता जोरपाटी–चाबहिल चोकको साँघुरो बाटोको हैरानी हरेक दिनजसो यात्रुले भोग्नु परेकै छ । नदी किनारका कोरिडोरको बाटो हुन वा राजधानी बाहिरिने र भित्रिने सडकमा जताबाट घुमे पनि जाममा परिहालिन्छ । बिनायोजना बसेको घनाबस्तीको उपत्यकाको भविष्य एउटा प्रदूषित हावा भरिएको बेलुन जस्तो देखिएको वातावरणविद् सुन्दर शर्मा बताउनुहुन्छ । उहाँ भन्नुहुन्छ, “अहिलेको अवस्थामा भने गन्जागोल यातायात र प्रदूषणले भरिएको गहिरो खाल्डो हो, जहाँ श्वास फेर्दा श्वासै रोकिने अवस्थामा छ ।”आमनागरिक र विज्ञका लागि मात्र होइन, नेपाल सरकारका लागि पनि उपत्यकालाई स्वच्छ र बस्नलायक कसरी बनाउने भन्ने कुरा लामो समयदेखि टाउको दुखाइ बन्दै आएको छ । यही टाउको दुखाइको अन्त्य गर्न अब काठमाडौँलाई सुन्दर, स्वच्छ र प्रदूषणरहित व्यवस्थित सहर बनाउने रणनीतिक गुरुयोजनासहितको विकास परियोजनाको खाका अन्तिम चरणमा पुगेको छ ।जापान अन्तर्राष्ट्रिय विकास सहयोग नियोग जाइकाको सहयोगमा नेपाल सरकारले काठमाडौँको ऐतिहासिकता, सामाजिक, सांस्कृतिक तथा जैविक विविधतासमेत संरक्षण गर्दै काठमाडौँलाई सुन्दर र बस्नलायक सहर बनाउने भएको छ । जसका लागि रणनीतिक वातावरणीय गुरुयोजना बनाइने भएको छ । रणनीतिक गुरुयोजना सरकारले स्वीकृत गरेलगत्तै यसअघिदेखि नै तयारी चलेको जीवन्त र सांस्कतिक काठमाडौँ उपत्यकाका लागि दिगो सुरक्षित र समावेशी यातायात परियोजनालाई कार्यान्वयनमा लगिने बुधबार सरोकारवालाको दोस्रो बैठकमा जानकारी दिइएको छ । जाइकाका तर्फबाट रणनीतिक वातावरणीय प्रभाव मूल्याङ्कन प्रतिवेदनको नेतृत्व गर्नुभएका विज्ञ तोमाकी तानेवेले अहिले प्रारम्भिक चरणमा रहेको यो प्रतिवेदन देशका अन्य सहर व्यवस्थापनका लागि पनि मार्गनिर्देशक हुने औँल्याउनुभयो । उहाँले भन्नुभयो, “काठमाडौँ उपत्यकाको सवालमा यहाँ संवेदनशील रहेको सात वटा विश्व सम्पदा नै हुन्, जसले आफ्नो क्षेत्रबाहेक २३८ हेक्टर क्षेत्रफल ओगटेको छ ।” जस अनुसार धार्मिक विश्व सम्पदामा पशुपतिनाथ, चाँगुनारायण मन्दिर, स्वयम्भू र बौद्धनाथको स्तूपासँगै वसन्तपुर, पाटन र भक्तपुर दरबार परिसर विश्व सम्पदामा सूचीकृत छन् । अन्य अनगन्ती मूर्त तथा अमूर्त सम्पदा, जैविक विविधता, धार्मिक, सामाजिक तथा जातीय संस्कार, संस्कृति धरोहरको संरक्षण गर्ने दायित्व यस रणनीतिको छ । काठमाडौँ उपत्यका भूकम्पको उच्च जोखिम क्षेत्र रहेकाले त्यसको छुट्टै भावी प्रभाव सम्भाव्यतासँगै आवश्यक सामाजिक तगा तथ्यगत जानकारी सङ्कलनका क्रममा रहेको नेपालका तर्फबाट विज्ञ अभिषेक बिसी औँल्याउनुहुन्छ । भौतिक पूर्वाधार तथा यातायात एवं वन तथा वातावरणमन्त्री डा. माधवप्रसाद चौलागाईंले रणनीतिक वातावरणीय मूल्याङ्कनसहित कार्यान्वयनमा जाने यो परियोजना काठमाडौँ उपत्यकाको मात्र नभएर देशकै भविष्य रहेको औँल्याउनुभयो । उहाँले नेपालको बलियो विकास साझेदारका रूपमा जापान सरकार र उसको सहयोगी निकायका रूपमा जाइकालाई पाएकाले त्यसको आर्थिक, प्राविधिक तथा प्राज्ञिक सबै खालको भरपूर लाभ उठाउँदै सरोकारवाला निकायले साथ दिन आग्रह गर्नुभयो । काठमाडौँ आफैँमा नेपालको इतिहास, संस्कृति र सामाजिक व्यवस्थासँगै सात वटा विश्व सम्पदा रहेको सहर भएकाले तिनलाई जोगाउँदै यहाँको वातावरणीय सुधारमा अग्रसर हुन जरुरी रहेको उहाँले औँल्याउनुभयो । जाइकाका तर्फबाट विज्ञ टोलीका प्रमुख हिदियो सुजीले सन् २०१७ पछि नेपालको विकास पद्धतिमा साँच्चैको परिवर्तन देखाउने रणनीति र परियोजनाका रूपमा अघि सारिएको जानकारी दिनुभयो । उपप्रमुख वतारु ओजानोले परियोजनाको हालसम्म भएका प्रगति विवरणसँगै उपत्यकाको प्रमुख सडकमार्ग विस्तार तथा व्यवस्थापन, ट्राफिक व्यवस्थापन, अन्डरग्राउन्ड सुरुङमार्ग, सार्वजनिक सवारी, बसपार्क व्यवस्थापन, काठमाडौँ, भक्तपुर र ललितपुर दरबार क्षेत्र जोड्ने सम्पर्क सञ्जाल, नदी किनारका सडक विस्तारलगायत प्रमुख १८ वटा एकीकृत परियोजनामा काम हुने जानकारी दिनुभयो । भौतिक पूर्वाधार तथा यातायात विकास मन्त्रालयका सचिव केशवकुमार शर्माले उपत्यकाको दिगो र वातावरणमैत्री विकासका लागि रणनीति र विकास परियोजना दुवै निकै महत्वपूर्ण रहेको प्रस्ट पार्नुभयो । वन तथा वातावरण मन्त्रालयका सहसचिव डा. राजेन्द्र केसीले अहिलेसम्म इआइएको भरमा मात्र विकास निर्माणका काम हुँदै आएकामा यो रणनीति नेपालको विकासका लागि कोसेढुङ्गा साबित हुने दाबी गर्नुभयो । वातावरण ऐन र नियमावली नबिर्सन अनुरोध गर्नुभयो ।",
      "link": "https://gorkhapatraonline.com/news/190941",
      "image": "https://gorkhapatraonline.com/storage/media/335361/conversions/GD-KTM-DJI_0502-original-thumb.jpg"
    },
    {
      "slug": "190940",
      "title": "जलवायु परिवर्तनको असर : न्यूनीकरण अभ्यास घरखेतबाटै",
      "timestamp": 1770336000000,
      "source": "gp",
      "content": "नेपालको मौलिक अर्थतन्त्रको पर्याय मानिने कृषि प्रणालीमा जलवायु परिवर्तनको असर न्यूनीकरण तथा अनुकूलनको अभ्यास अब किसानले आफ्नो घरखेतबाटै गर्न सक्ने भएका छन् ।",
      "longContent": "गोरखापत्र समाचारदाता काठमाडौँ, माघ २३ गते । नेपालको मौलिक अर्थतन्त्रको पर्याय मानिने कृषि प्रणालीमा जलवायु परिवर्तनको असर न्यूनीकरण तथा अनुकूलनको अभ्यास अब किसानले आफ्नो घरखेतबाटै गर्न सक्ने भएका छन् । राष्ट्रिय कृषि वातावरण अनुसन्धान केन्द्रको पहल तथा नेपालको कृषिमा जलवायु अनुकूलन एटलासको काठमाडौँमा सुरुवात भएसँगै जलवायु परिवर्तनको मारमा परेका किसानले अनुकूलन तथा न्यूनीकरण अभ्यासमा सहभागिता जनाउन पाउने भएका हुन् ।जलवायु परिवर्तनका कारकका रूपमा अत्यधिक तापक्रम वृद्धि, अतिवृष्टि, सुक्खा खडेरी, मौसमजन्य विपत्को बढोत्तरीका हुँदा नेपालको कृषि तथा पशुपालनको उत्पादकत्वमा नकारात्मक असर बढ्दै गएको छ ।अनुकूलनका उपायसँगै कहाँ कस्तो मौसम र वातावरण बनेको छ, अनि कसरी खेती गर्न सकिन्छ भनेर आफैँ तथ्य विश्लेषणमार्फत थाहा पाउन सक्ने विज्ञहरूले जानकारी दिनुभएको छ । त्यसको न्यूनीकरण गर्न आवश्यक मौसमजन्य सूचना किसानको हातहातमा पु्¥याउन यस डिजिटल तथ्यमा आधारित नक्साङ्कन प्रविधिले सघाउने दाबी कृषि तथा पशुपन्छी विकासमन्त्री डा. मदनप्रसाद परियारले औँल्याउनुभयो । उहाँले कृषि प्रधान देश नेपालका कृषि उत्पादनमा बढोत्तरी ल्याउन पनि जलवायु अनुकूलनमैत्री रणनीतिमा जान आवश्यक रहेको स्पष्ट पार्नुभयो । उहाँले भन्नुभयो, “नेपालको अधिक गार्हस्थ उत्पादन र दुई तिहाइ जनसङ्ख्याको आधार कृषि नै हो, जलवायु परिवर्तनले ह्रास ल्याएको बेला भएको सुरुवातले सबै पक्षलाई पनि राहत दिने छ ।”एटलास जलवायु अनुकूलन दक्षिण एसियाका क्षेत्रीय निर्देशक डा. प्रमोद अग्रवालले विश्वमा जलवायु परिवर्तनको मुद्दाले उच्च महत्व पाइरहेका बेला नेपालले यस्तो प्रविधिमैत्री अनुकूलन सिकाइको सुरुवात निकै सराहनीय रहेको औँल्याउनुभयो । जलवायु परिवर्तनका कारण समग्र कृषि क्षेत्रमा पर्ने समग्र असर न्यूनीकरण र अनुकूलन गर्न सबै निकायका लागि उपयोगी हुने दाबी उहाँले गर्नुभयो । कृषि विश्व विद्यालयका प्रोफेसर डा. अर्जुन श्रेष्ठले सामूहिक प्रयासमा आएको यस प्रविधिको उपयोगबाट कृषि तथा पशुपन्छी क्षेत्रसँग आबद्ध सबै सरोकारवालाले लाभ लिन र दिन सक्ने दाबी गर्नुभयो । उहाँले भन्नुभयो, “जलवायु परिवर्तनको असरले अहिलेको अवस्थामा ४.२ प्रतिशतले धान उत्पादन घटेको छ, उत्पादकत्व बढाउने उपाय खोज्न गरिने अध्ययन अनुसन्धानका लागि यसका तथ्यको भरपुर प्रयोग गर्न सकिन्छ ।”राष्ट्रिय कृषि वातावरण अनुसन्धान केन्द्रका प्रमुख डा. तुलसी पौडेलका अनुसार सरकारलाई कृषिमा जलवायु अनुकूलनको रणनीति तयार पार्न तथा कृषि क्षेत्र र उत्पादनका त्यसको जोखिम कम गर्न यसले मार्गदर्शन गर्ने छ । नेपाल जलवायु परिवर्तनको नकारात्मक प्रभावका दृष्किोणले विश्वको चौथो जोखिमयुक्त देश हो । यहाँका हिमाल, जैविक विविधतासँगै कृषिमा अत्यधिक असर पर्दा खाद्य सुरक्षामा चुनौती बढेको जिकिर उहाँको छ । नेपालको धान, मकै, गहुँलगायत आठ वटा खाद्य बाली र प्रमुख पाँच वटा पशुपालनका तथ्यलाई नमुनाका रूपमा एटलासमा प्रस्तुत गरिएको छ । तिनमा मौसमजन्य तथा जलवायु परिवर्तनको असर कसरी परिरहेको छ र कसरी किसानले तिनबाट सिकेर सुधारसहित उत्पादन गर्नु पर्छ भन्ने ज्ञान डिजिटल वेबसाइटमार्फत नै किसान र उत्पादनकर्ताले थाहा पाउन सक्छन् ।",
      "link": "https://gorkhapatraonline.com/news/190940",
      "image": "https://gorkhapatraonline.com/storage/media/335272/conversions/asdfg-original-thumb.jpg"
    }
  ]
}