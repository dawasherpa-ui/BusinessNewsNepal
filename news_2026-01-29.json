{
  "date": "2026-01-29T17:45:59.518Z",
  "news": [
    {
      "slug": "189962",
      "title": "यस्तो छ आजका लागि कृषिउपजको थोक मूल्य",
      "timestamp": 1769644800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,   माघ १५ गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ८५, गोलभेँडा सानो (लोकल) प्रतिकिलो रु २५, गोलभेँडा सानो (टनेल) प्रतिकिलो रु ५०, गोलभेँडा सानो (भारतीय) प्रतिकिलो रु ४३, गोलभेँडा सानो (तराई) प्रतिकिलो रु ४५, आलु रातो प्रतिकिलो रु ३०, आलु रातो (भारतीय) प्रतिकिलो रु २५, प्याज सुकेको (भारतीय) प्रतिकिलो रु ४४ रहेको छ । यस्तै, गाजर (लोकल) प्रतिकिलो रु ५०, गाजर (तराई) प्रतिकिलो रु ४५, बन्दा (लोकल) प्रतिकिलो रु ७०, बन्दा (तराई) प्रतिकिलो रु ५०, बन्दा (नरिबल) प्रतिकिलो रु ५०, काउली स्थानीय प्रतिकिलो रु ६०, काउली स्थानीय (ज्यापू) प्रतिकिलो रु १००, काउली तराई प्रतिकिलो रु ५५, रातो मूला प्रतिकिलो रु ३५, सेतो मूला (लोकल) प्रतिकिलो रु १५, सेतो मूला (हाइब्रिड) प्रतिकिलो रु २०, भन्टा लाम्चो प्रतिकिलो रु ६० र भन्टा डल्लो प्रतिकिलो रु ७० कायम भएको छ । त्यसैगरी, मटरकोसा प्रतिकिलो रु ७०, घिउ सिमी (लोकल) प्रतिकिलो रु १२०, घिउ सिमी (हाइब्रिड) प्रतिकिलो रु १००, घिउ सिमी (राजमा) प्रतिकिलो रु १३०, टाटे सिमी प्रतिकिलो रु ९०, तिते करेला प्रतिकिलो रु १८०, लौका प्रतिकिलो रु ८०, परबर (तराई) प्रतिकिलो रु २४०, फर्सी पाकेको प्रतिकिलो रु ५०, हरियो फर्सी (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ३५, सलगम प्रतिकिलो ६०, भिन्डी प्रतिकिलो १३०, सखरखण्ड प्रतिकिलो ७०, बरेला प्रतिकिलो रु ५५, पिँडालु प्रतिकिलो रु ६५ र स्कुस प्रतिकिलो रु ८० कायम गरिएको छ ।रायोसाग प्रतिकिलो रु ३०, पालुङ्गो प्रतिकेजी रु ६०, चमसुर प्रतिकिलो रु ७०, मेथी प्रतिकिलो रु ९०, हरियो प्याज प्रतिकिलो रु ६०, बकुला प्रतिकिलो रु ९०, तरुल प्रतिकिलो रु ८०, च्याउ (कन्य) प्रतिकिलो रु १००, च्याउ (डल्ले) प्रतिकिलो रु ३५०, राजा च्याउ प्रतिकेजी रु ३००, सिताके च्याउ प्रतिकेजी रु १,००० निर्धारण गरिएको छ ।ब्रोकाउली प्रतिकिलो रु ६०, चुकुन्दर प्रतिकिलो रु ६५, सजीवन प्रतिकेजी रु २२०, रातो बन्दा प्रतिकिलो रु १३०, जिरीको साग प्रतिकिलो रु ९०, ग्याठकोभी प्रतिकिलो रु ७०, सेलरी प्रतिकिलो रु २००, पार्सले प्रतिकिलो रु ६००, सौफको साग प्रतिकिलो रु ९०, पुदिना प्रतिकिलो रु ३५०, गान्टे मुला प्रतिकिलो रु ६०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५०, गुन्द्रुक प्रतिकिलो रु ३५० र रूखटमाटर प्रतिकेजी रु २५० तोकिएको छ ।स्याउ (झोले) प्रतिकिलो रु २८०, स्याउ (फुजी) प्रतिकिलो रु ३५०, केरा (दर्जन) रु १६०, कागती प्रतिकिलो रु ११०, अनार प्रतिकिलो रु ३५०, सुन्तला (नेपाली) प्रतिकिलो रु १८०, तरबुजा हरियो प्रतिकिलो रु ९०, मौसम प्रतिकिलो रु १३०, जुनार प्रतिकिलो रु १३०, भुइँकटहर प्रतिगोटा रु १५५, काँक्रो (लोकल) प्रतिकिलो रु ७०, काँक्रो (हाइब्रिड) प्रतिकिलो रु ५०, निबुवा प्रतिकिलो रु ७०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु ११०, लप्सी प्रतिकिलो रु १२०, किनु प्रतिकिलो रु १३०, स्ट्रबेरी प्रतिकिलो रु ५५०, किबी प्रतिकिलो रु २६० र एभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु १००, अदुवा प्रतिकिलो रु १२०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु १२०, खुर्सानी हरियो (बुलेट) प्रतिकिलो रु १३०, खुर्सानी हरियो (माछे) प्रतिकिलो रु ७०, खुर्सानी हरियो (अकबरे) प्रतिकिलो रु ५५०, भेडे खुर्सानी प्रतिकिलो रु ८५, हरियो लसुन प्रतिकिलो रु ७०, हरियो धनियाँ प्रतिकिलो रु ६०, लसुन सुकेको (चाइनिज) प्रतिकिलो रु २२०, छ्यापी सुकेको प्रतिकिलो रु १६०, छ्यापी हरियो प्रतिकिलो रु २००, माछा सुकेको प्रतिकिलो रु १,०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८० र ताजा माछा (छडी) प्रतिकिलो रु २५० निर्धारण गरिएको छ ।  रासस",
      "link": "https://gorkhapatraonline.com/news/189962",
      "image": "https://gorkhapatraonline.com/storage/media/333577/conversions/adrhs-original-thumb.jpg"
    },
    {
      "slug": "189936",
      "title": "निर्वाचनभन्दा बालीको चिन्ता",
      "timestamp": 1769644800000,
      "source": "gp",
      "content": "प्रतिनिधि सभा निर्वाचनको चुनावी सरगर्मी बढिरहेका बेला कैलालीका किसानमा भने चुनावभन्दा पनि कृषिबालीको चिन्ता छ । छाडा चौपाया समस्याका कारण हिउँदेबाली जोगाउन हम्मेहम्मे भएको छ । उनीहरूलाई चुनावी कुरा र भाषण सुन्नुभन्दा पनि आफ्नै खेतीपाती कसरी जोगाउने भन्ने पिरलो छ ।",
      "longContent": "धनगढी समाचारदाताधनगढी, माघ १५ गते । प्रतिनिधि सभा निर्वाचनको चुनावी सरगर्मी बढिरहेका बेला कैलालीका किसानमा भने चुनावभन्दा पनि कृषिबालीको चिन्ता छ । छाडा चौपाया समस्याका कारण हिउँदेबाली जोगाउन हम्मेहम्मे भएको छ । उनीहरूलाई चुनावी कुरा र भाषण सुन्नुभन्दा पनि आफ्नै खेतीपाती कसरी जोगाउने भन्ने पिरलो छ । यतिबेला गहुँ, मुसुरोलगायतका हिउँदेबाली पसाउने र दाना लाग्ने क्रममा छ । यसैबेला छाडा चौपायाले धेरै नोक्सान गरिरहेकाले कृषिबालीको चिन्ता रहेको कैलारी गाउँपालिका–७ का कृषक राजकुमार चौधरीले बताउनुभयो । उहाँले गहुँ, मुसुरो जोगाउन रातभर खेतमा जाग्राम बस्ने गरेको भन्दै थप्नुभयो, “चुनाव जितेकाले हामी किसानलाई मतलब गर्दैनन् । चुनावभन्दा पनि हामीलाई आफ्नै बाली जोगाउने चिन्ता छ ।”कैलालीको कैलारी, भजनी, टीकापुर, लम्कीचुहा, बर्दगोरिया, धनगढी, गोदावरी, गौरीगङ्गा, घोडाघोडीलगायत तराईका सबै पालिकामा छाडा चौपायाको समस्या छ । छाडा चौपाया व्यवस्थापनका लागि स्थानीय तहले करोडौँ खर्च गरिसकेका छन् तर समस्या अझै ज्युँका त्युँ छ । दिनभर जङ्गलमा बस्ने छाडा चौपाया राति खेतमा पुगेर कृषिबालीमा नोक्सान गर्ने गरेको किसानले बताएका छन् । बाली जोगाउन रातभर खेतमा जाग्राम बस्ने र दिनभर घरकै काममा व्यस्त रहने गरेका कारण चुनावप्रति खासै चासो नदिएको कैलारी गाउँपालिका–५ का कृषक बाँधुराम डङ्गौराले बताउनुभयो । उहाँले रातभरि खेतमा बसेर बाली खान आएका चौपायालाई धपाउने गरेको उल्लेख गर्नुभयो । चुनाव आएका बेला राजनीतिक दल र नेताले छाडा चौपाया समस्या समाधानसहित किसानलाई आवश्यक पर्ने कृषि सामग्री, मलखादलगायतबारे चिल्ला कुरा गर्ने तर जितेपछि समस्या नहेर्ने गरेको किसानको गुनासो छ । कृषिप्रधान देशमा किसान समस्यैसमस्याबाट गुज्रिँदै आएको भन्दै उनीहरूले दलका नेता, उम्मेदवारलाई किसानको समस्यालाई चुनावी एजेन्डामा समेट्न आग्रह गरेका छन् ।",
      "link": "https://gorkhapatraonline.com/news/189936",
      "image": "https://gorkhapatraonline.com/storage/media/333550/conversions/farmer-किसानलाई-चुनावभन्दा-कृषि-बालीको-चिन्ता-222-original-thumb.jpg"
    },
    {
      "slug": "189935",
      "title": "तथ्याङ्क कार्यालयलाई मूल्य वृद्धिदर निकाल्ने जिम्मेवारी",
      "timestamp": 1769644800000,
      "source": "gp",
      "content": "वस्तु तथा सेवाको मूल्यवृद्धि दरसम्बन्धी तथ्याङ्क सङ्कलन तथा प्रकाशनको जिम्मेवारी राष्ट्रिय तथ्याङ्क कार्यालयलाई दिने गरी तयारी सुरु भएको छ । नेपाल राष्ट्र बैङ्कले तयार गरिरहेको यस्तो विवरण अबदेखि कार्यालयलाई हस्तान्तरण गर्न आवश्यक अध्ययनका लागि कार्यदल बनाउने निर्णय भएको छ ।",
      "longContent": "गोरखापत्र समाचारदाताकाठमाडौँ, माघ १५ गते । वस्तु तथा सेवाको मूल्यवृद्धि दरसम्बन्धी तथ्याङ्क सङ्कलन तथा प्रकाशनको जिम्मेवारी राष्ट्रिय तथ्याङ्क कार्यालयलाई दिने गरी तयारी सुरु भएको छ । नेपाल राष्ट्र बैङ्कले तयार गरिरहेको यस्तो विवरण अबदेखि कार्यालयलाई हस्तान्तरण गर्न आवश्यक अध्ययनका लागि कार्यदल बनाउने निर्णय भएको छ । राष्ट्रिय योजना आयोगका उपाध्यक्ष संयोजक रहने राष्ट्रिय तथ्याङ्क परिषद्को हालै सम्पन्न पाँचौँ बैठकले यस्तो निर्णय गरेको हो । बैठकले नेपाल राष्ट्र बैङ्कबाट उत्पादन हुँदै आएका उपभोक्ता मूल्य सूचकाङ्कलगायतका काम कार्यालयलाई हस्तान्तरण गर्न प्रतिवेदन तयार गर्न सात सदस्यीय कार्यदल बनाएको छ । नेपाल राष्ट्र बैङ्कका आर्थिक अनुसनधान विभागका कार्यकारी निर्देशक संयोजक रहने उक्त कार्यदललाई त्यस्तो सूचकाङ्कलगायतका विषयमा तथ्याङ्क सङ्कलन, तयारी तथा प्रकाशनसम्बन्धी विद्यमान व्यवस्थाको अध्ययन गरेर चार महिनाभित्र सुझावसहितको प्रतिवेदन पेस गर्ने जिम्मेवारी बैठकले दिएको छ । मौद्रिक नीतिमार्फत मूल्यवृद्धि नियन्त्रणको समेत जिम्मेवारी पाएको नियामक राष्ट्र बैङ्क स्वयम्ले नै यस्तो तथ्याङ्क उत्पादन गर्नुभन्दा अलग संरचनाबाट यस्तो काम हुनुपर्ने बहस हुँदै आएको छ । पछिल्लो समय त्यस्तो तथ्याङ्कमा सर्वसाधारणले आशङ्कासमेत गर्दै आएका छन् । कार्यालयको मूल दायित्व नै तथ्याङ्क सङ्कलन गर्ने भएकाले उपभोक्तासम्बन्धी सूचकाङ्क पनि कार्यालयलाई जिम्मेवारी दिने सन्दर्भमा आवश्यक सुझावका लागि कार्यदल गठन भएको कार्यालयका सूचना अधिकारी पूर्णबहादुर घर्तीमगरले जानकारी दिनुभयो । “राष्ट्र बैङ्कबाट कार्यालयलाई हस्तान्तरण गर्दा त्यसका कानुनी, संरचनागत विषयमा कार्यदलले उपयुक्त सुझाव दिने छ,” उहाँले भन्नुभयो । नेपाल राष्ट्र बैङ्कले अहिले मासिक रूपमा यससम्बन्धी विवरण सार्वजनिक गर्छ । जसमा उपभोक्तासँग सम्बन्धित थोक तथा खुद्रा मूल्य वृद्धिदर र भौगोलिक रूपमा भएको मूल्यवृद्धिदरलाई तुलनात्मक रूपमा प्रस्तुत गरिन्छ । राष्ट्र बैङ्कले चार सयभन्दा बढी वस्तुको ‘बास्केट’ तयार गरेर देशभरका गणकमार्फत तथ्याङ्क सङ्कलन गरेर मूल्यवृद्धिदर सार्वजनिक गर्दै आएको छ । परिषद्ले गठन गरेको कार्यदललाई यससम्बन्धी कार्य कार्यालयबाट गर्दा आवश्यक पूर्वाधार, स्रोत, जनशक्ति तथा क्षमता विकासको विश्लेषण, कानुनी र प्रक्रियागत समायोजनका आधार र सङ्क्रमण अवधिभर राष्ट्र बैङ्क र कार्यालयले संयुक्त रूपमा उक्त कार्य गर्ने गरी उपयुक्त संरचना प्रस्ताव गर्ने कार्यदेश दिएको छ । कार्यदलका अन्य सदस्यमा अर्थ मन्त्रालयको आर्थिक नीति विश्लेषण महाशाखाका सहसचिव, राष्ट्रिय योजना आयोगका आर्थिक व्यवस्थापन महाशाखाका सहसचिव, कार्यालयका उपप्रमुख तथ्याङ्क अधिकारी, राष्ट्र बैङ्कको आर्थिक अनुसन्धान विभागका निर्देशक, कार्यालयको मूल्य तथ्याङ्क शाखाको निर्देशक र सदस्य सचिवमा राष्ट्र बैङ्कको आर्थिक अनुसन्धान विभागका उपनिर्देशक रहने व्यवस्था छ ।",
      "link": "https://gorkhapatraonline.com/news/189935",
      "image": "https://gorkhapatraonline.com/storage/media/333549/conversions/Tatyanka-1-original-thumb.jpg"
    },
    {
      "slug": "189934",
      "title": "विकासशील मुलुकमा स्तरोन्नति हुँदा पच्चिस प्रतिशतसम्म निर्यात घट्ने",
      "timestamp": 1769644800000,
      "source": "gp",
      "content": "अल्पविकसितबाट विकासशील मुलुकमा स्तरोन्नति हुँदा नेपालबाट निर्यात हुने गार्मेन्ट र टेक्सटाइललगायतका क्षेत्रमा ठुलो असर पर्ने देखिएको छ ।   विश्वव्यापार सङ्गठन (डब्ल्युटिओ) का अनुसार अल्पविकसितबाट विकासशील मुलुकमा स्तरोन्नति भए गार्मेन्ट, टेक्सटाइलको निर्यातमा १० देखि २० प्रतिशत कमी आउने देखिएको हो । डब्ल्युटिओले गार्मेन्ट र टेक्सटाइल १३.३ प्रतिशतले निर्यात घट्ने अनुमान गरेको छ ।",
      "longContent": "काठमाडौँ, माघ १५ गते । अल्पविकसितबाट विकासशील मुलुकमा स्तरोन्नति हुँदा नेपालबाट निर्यात हुने गार्मेन्ट र टेक्सटाइललगायतका क्षेत्रमा ठुलो असर पर्ने देखिएको छ । विश्वव्यापार सङ्गठन (डब्ल्युटिओ) का अनुसार अल्पविकसितबाट विकासशील मुलुकमा स्तरोन्नति भए गार्मेन्ट, टेक्सटाइलको निर्यातमा १० देखि २० प्रतिशत कमी आउने देखिएको हो । डब्ल्युटिओले गार्मेन्ट र टेक्सटाइल १३.३ प्रतिशतले निर्यात घट्ने अनुमान गरेको छ ।आगामी २४ नोभेम्बर २०२६ मा नेपाल, बङ्गलादेश र लावा विकासशील देशमा स्तरोन्नति हुँदै छन् । स्तरोन्नति भएपछि नेपालले निर्यात व्यापारमा पाउने छुट सुविधा हट्ने छ । त्यस्तो सुविधा हट्दा स्वदेशी उत्पादनको लागत मूल्य उच्च भई अन्तर्राष्ट्रिय बजारमा प्रतिस्पर्धा गर्न नसक्दा निर्यातमा कमी आउने देखिएको हो । यस्तै साउतीले गरेको अध्ययन अनुसार गार्मेन्ट र टेक्सटाइल निर्यात ४.३ प्रतिशतले नियात घट्ने देखिएको छ । अब ती वस्तुको निर्यातमा ६.७ भन्सार महसुल बढ्दा गार्मेन्ट क्षेत्र बढी प्रभावित हुने अनुमान गरिएको छ । डब्ल्युटिओका अनुसार हाते शिल्प, पशु उत्पादन, जडीबुटी, फलामे उत्पादन, धातुका सामान, आयातमा आधारित प्रशोधित उत्पादन, सेवा क्षेत्रको निर्यातमा समेत प्रभाव पर्ने छ । कार्पेटको निर्यात आठदेखि १५ प्रतिशतले घट्ने अनुमान छ । कार्पेटको प्रमुख बजार अमेरिका र युरोपेली सङ्घ रहेकामा उच्च भन्सार महसुलका कारण निर्यात घट्ने देखिएको हो । हाते शिल्प, पशु उत्पादन, जडीबुटीको निर्यात १० देखि १८ प्रतिशतसम्म र लौह उत्पादन, धातुका सामानमा तीनदेखि आठ प्रतिशत घट्ने अनुमान गरिएको छ । यस्तै आयातमा आधारित र प्रशोधित उत्पादनको निर्यात १२ देखि २५ प्रतिशतसम्म हुने अनुमान गरिएको छ । भन्सार विभागको तथ्याङ्क अनुसार आव २०८२/८३ का छ महिनामा चार अर्ब ५९ करोड ४० लाख २९ हजार रुपियाँको तयारी गार्मेन्ट र एक अर्ब ६६ करोड ३९ लाख ९२ हजार रुपियाँको टेक्सटाइल निर्यात भएको छ । यस्तै आव २०८१/८२ मा आठ अर्ब ७५ करोड ४३ लाख ९१ हजार रुपियाँको तयारी गार्मेन्ट र तीन अर्ब आठ करोड ३१ लाख ८७ हजार रुपियाँको टेक्स्टाइल निर्यात भएको थियो । गार्मेन्ट अमेरिका र इयुमा निर्यात हुने गरेकमा टेक्सटाइल भारतमा निर्यात हुने गर्छ । साउती र तयारी पोसाक सङ्घले बुधबार आयोजना गरेको गार्मेन्ट निर्यातको प्रतिस्पर्धा, चुनौती र अगाडिको बाटो विषयक ‘पोलेसी डाइलग’ मा वक्ताहरूले नेपाल विकाशील मुलुकमा स्तरोन्नति भएपछि स्वदेशी समग्र निर्यात व्यापारमा ठुलो प्रभाव पर्ने बताएका छन् । उद्योग, वाणिज्य तथा आपूर्ति मन्त्रालयका सचिव डा. रामप्रसाद घिमिरेले गार्मेन्ट मात्र नभएर समग्र निर्यात व्यापारमा असर पर्ने जानकारी दिनुभयो । गार्मेन्ट र टेक्सटाइल तुलनात्मक लाभका वस्तु भएकाले निर्यातको सम्भावना धेरै हुँदा सरकार र निजी क्षेत्र मिलेर निर्यात बढाउन सकिने उहाँको भनाइ छ । उत्पादनको प्रतिस्पर्धी क्षमता वृद्धि गरी भन्सारमा सहजीकरण गरेर व्यापार लागत घटाउन सकिने उहाँको भनाइ छ । सावतीका कार्यकारी निर्देशक डा. पारश खरेलले स्वदेशी उत्पादनमा लजिस्टिक कस्ट उच्च, दक्ष जनशक्ति अभाव, उत्पादनको लागत मूल्य महँगो हुँदा निर्यात घट्ने देखिएको बताउनुभयो । व्यापार प्रवर्धन तथा निकासी केन्द्रका कार्यकारी निर्देशक शरदविक्रम राणाले सरकार र निजी क्षेत्र मिलेर उत्पादन बढाउन स्पष्ट खाका बनाउन आवश्यक रहेको बताउनुभयो । व्यापार विज्ञ रविशङ्कर सैजूले नेपाल विकाशील मुलुकमा स्तरोन्नति भएपछि गार्मेन्ट, कार्पेट, कृषि उत्पादन जस्ता परम्परागत निर्यातमा ठुलो प्रभाव देखिने भएकाले सरकारले नयाँ नयाँ बजार खोजी गरे निर्यात बढाउन आवश्यक रहेको बताउनुभयो । तयारी पोसाक सङ्घका अध्यक्ष पशुपतिदेव पाण्डेले गार्मेन्ट उद्योगमा दक्ष जनशक्ति अभाव, लागत मूल्य महँगो हुँदा निर्यातमा असर पर्ने बताउनुभयो ।",
      "link": "https://gorkhapatraonline.com/news/189934",
      "image": "https://gorkhapatraonline.com/storage/media/333547/conversions/Galainchaa-Carpet-original-thumb.jpg"
    },
    {
      "slug": "189933",
      "title": "चाँदीको अभाव",
      "timestamp": 1769644800000,
      "source": "gp",
      "content": "सुनको मूल्य बढेसँगै चाँदी खरिदको मनस्थिति बनाएका उपभोक्ता दैनिक बढिरहेका छन् । विराटनगरमा सुनचाँदी कारोबार गर्दै आएका व्यवसायीका अनुसार अहिले सुन खरिद गर्न नसक्ने र चाँदी नपाइने स्थितिमा छ ।",
      "longContent": "नवराज कट्टेलविराटनगर, माघ १५ गते । सुनको मूल्य बढेसँगै चाँदी खरिदको मनस्थिति बनाएका उपभोक्ता दैनिक बढिरहेका छन् । विराटनगरमा सुनचाँदी कारोबार गर्दै आएका व्यवसायीका अनुसार अहिले सुन खरिद गर्न नसक्ने र चाँदी नपाइने स्थितिमा छ । विराटनगरका व्यवसायी जुगलकिशोर राठीका अनुसार उपभोक्ताको भिड दुई किसिमको छ । एउटा पुरानो सुन बेच्ने र अर्को काँचो चाँदी किन्ने तर बजारमा चाँदीको अभाव छ । राठीका अनुसार चाँदीको खपत औद्योगिक कच्चाका रूपमा बढेको छ । जसले उपभोक्ताका लागि अभाव सिर्जना गरिदिएको हो । राठीले विद्युतीय गाडी र सौर्य ऊर्जाको बढ्दो प्रयोगलाई चाँदी अभावका कारण रहेको बताउनुभयो । उहाँका अनुसार इभी गाडीको र सौर्य ऊर्जाको ब्याट्रीमा समेत चाँदीको खपत हुन्छ । संसारभर यी दुई वस्तुको प्रयोग बढिरहेको कुरा चाँदीसँग जोडिएको हो । सुनचाँदी व्यवसायी सङ्घ मोरङका अध्यक्ष शशिभूषण साहले बजारमा सुन किन्नेभन्दा बेच्ने वा ढाँचा परिवर्तन गर्ने उपभोक्ता धेरै देखिने बताउनुभयो । चाँदी बेच्नेभन्दा किन्नेको सङ्ख्या पछिल्ला दिनमा ह्वात्तै बढेको साहको भनाइ छ । नेपाल राष्ट्र बैङ्कले चाँदी आयातका लागि भुक्तानी सीमा बढाएको पनि छ । औद्योगिक कच्चा पदार्थ प्रयोजनका लागि चाँदी आयात गर्ने उद्योगी–व्यवसायीलाई विदेशी मुद्राको सटही बढाएको छ तर पनि चाँदीको अभाव हुनुको कारणबारे प्रस्ट पार्दै राठीले भन्नुभयो, “चीनले चाँदी निर्यात रोक्यो, त्यसको असर बजारमा देखिन्छ ।”उहाँले अहिले सुनचाँदी व्यावसायी वा उद्योगीसँग मात्रै जोडेर धेरैले यसको कारोबार भइरहेको बुझ्ने गरे पनि अन्य मुलुकमा सोलार र इभी गाडीको बढ्दो प्रयोग र यसमा लाग्ने ब्याट्री उत्पादनमा आवश्यक कच्चा मानिने कुरा बुझ्न नसकेको बताउनुभयो । विराटनगरका अर्का सुनचाँदी व्यवसायी अरुण राठीले नेपाल राष्ट्र बैङ्कले पाँच लाख अमेरिकी डलरसम्मको सीमा बढाए पनि त्यसको प्रभाव बजारमा कम देखिरहेको बताउनुभयो । राठीले विवाहको सिजनमा समेत सुन र चाँदीको गहना बनाउन सुन खरिद गर्ने कम छन् । कतिपयले काँचो सुन र चाँदी किन्ने र भएका गहनाको ढाँचा परिवर्तन गरेर नयाँ वरबधुलाई लगाइदिने समेत गरेको व्यवसायी बताउँछन् । उपभोक्ता मात्रै हैन मूल्य बढ्दा व्यवसायीलाई समेत सास्ती नै रहेको छ । उपभोक्ताले गहना अर्डर गरिहाले भने पहिल्यै ७५ प्रतिशत भुक्तानी माग्नुपर्ने बाध्यतामा रहेको उनीहरू बताउँछन् । दिनदिनै बढ्दो मूल्यका कारण जुनदिन गहनाका लागि अर्डर हुन्छ त्यही दिन सुन किन्नुपर्ने दबाबमा व्यवसायी रहेका हुन् । अध्यक्ष साहका अनुसार मोरङमा १६५ जना व्यवसायी सङ्घमा आबद्ध छन् । मासिक तीन केजी सुन खपत हुने गरेको उहाँको भनाइ छ । महासङ्घलाई दैनिक २५ केजी सुनको कोटा प्राप्त हुन्छ । त्यसले जिल्लाका सङ्घमार्फत व्यापारीसम्म पठाउने गरेको छ । चाँदी भने खुला छ तर पाँच लाख अमेरिकी डलरको सीमासम्म सबै व्यापारीको हैसियत नपुग्ने भएकाले निश्चित आयातकर्तामार्फत खुद्रा बिक्रीका लागि पसलसम्म पुग्ने गरेको छ ।",
      "link": "https://gorkhapatraonline.com/news/189933",
      "image": "https://gorkhapatraonline.com/storage/media/333546/conversions/Chadi-original-thumb.jpg"
    },
    {
      "slug": "189931",
      "title": "रोकिएन सुनको उकालो यात्रा",
      "timestamp": 1769644800000,
      "source": "gp",
      "content": "निरन्तर बढ्दै गएको सुनको मूल्यले बुधबार फेरि नयाँ रेकर्ड कायम गरेको छ ।   मङ्गलबार तीन लाख नौ हजार तीन सय रुपियाँमा कारोबार भएको सुनको मूल्य बुधबार तोलामा नौ हजार पाँच सय रुपियाँले बढेर तीन लाख १८ हजार आठ सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ । यो अहिलेसम्मकै उच्च मूल्य हो । माघ लागेसँगै सुनको मूल्य अस्वाभाविक रूपमा बढ्दै गएको छ ।",
      "longContent": "गोरखापत्र समाचारदाताकाठमाडौं, माघ १५ गते । निरन्तर बढ्दै गएको सुनको मूल्यले बुधबार फेरि नयाँ रेकर्ड कायम गरेको छ । मङ्गलबार तीन लाख नौ हजार तीन सय रुपियाँमा कारोबार भएको सुनको मूल्य बुधबार तोलामा नौ हजार पाँच सय रुपियाँले बढेर तीन लाख १८ हजार आठ सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ । यो अहिलेसम्मकै उच्च मूल्य हो । माघ लागेसँगै सुनको मूल्य अस्वाभाविक रूपमा बढ्दै गएको छ । बुधबार अन्तर्राष्ट्रिय बजारमा प्रतिऔँस सुनको मूल्य पाँच हजार २७२ अमेरिकी डलर पुगेको छ । अन्तर्राष्ट्रिय बजारमा मूल्य बढ्दा त्यसको प्रभाव स्थानीय बजारमा पर्न गएको हो । अमेरिकाका राष्ट्रपति डोनाल्ड ट्रम्पको नीति, भूराजनीति, आर्थिक तनाव, केन्द्रीय बैङ्कले डलरको सट्टा सुनको सञ्चिति बढाउँदै जानुलगायतका कारणले सुनको मूल्य निरन्तर बढ्दै गएको हो । निरन्तर मूल्य बढ्दै गएपछि उपभोक्ता र व्यवसायीलाई प्रत्यक्ष असर परेको छ । सुनचाँदी व्यवसायी तेजरत्न शाक्यले मूल्य बढ्दा बजारमा माग नभई सुनचाँदीको कारोबार ठप्प भएको जानकारी दिनुभयो । सुनको मूल्य बढेर केही दिनमै तीन लाख ५० हजार पुग्ने देखिएको उहाँको भनाइ छ । बजारमा सुनको बिक्री हुन छोडेपछि वाणिज्य बैङ्कले सुन आयात गर्न छाडेका छन् ।विभिन्न वाणिज्य बैङ्कसँग हाल १३८ किलो सुन मौज्दात रहेको नेपाल बैङ्कर्स एसोसिएसनले जनाएको छ ।  यस्तै चाँदीको मूल्य पनि तोलामा सात हजार रुपियाँ नाघेको छ । मङ्गलबार छ हजार ८७० रुपियाँमा कारोबार भएको चाँदीको मूल्य बुधबार बढेर सात हजार तीन सय रुपियाँमा कारोबार भएको महासङ्घले जनाएको छ । बुधबार अन्तर्राष्ट्रिय बजारमा प्रतिऔँस चाँदीको मूल्य ११२ अमेरिकी डलर पुगेको छ ।",
      "link": "https://gorkhapatraonline.com/news/189931",
      "image": "https://gorkhapatraonline.com/storage/media/333543/conversions/Gold-Photo-original-thumb.jpg"
    },
    {
      "slug": "189929",
      "title": "एक वर्षभित्रमा ‘ग्रे लिस्ट’ बाट बाहिरिने गरी काम गर्न आग्रह",
      "timestamp": 1769644800000,
      "source": "gp",
      "content": "अर्थमन्त्री रामेश्वरप्रसाद खनालले सम्पत्ति शुद्धीकरण निवारणसम्बन्धी विषयमा नेपाललाई वित्तीय कारबाही कार्यदल (एफएटिएफ) को ‘ग्रे लिस्ट’ बाट जतिसक्दो चाँडो बाहिर निकाल्न सबै क्षेत्र र निकाय जिम्मेवार भएर लाग्नुपर्ने बताउनुभएको छ ।  सम्पत्ति शुद्धीकरण निवारण : पारदर्शिता र वित्तीय सुशासन भन्ने मूल नारासहित बुधबार आयोजित सम्पत्ति शुद्धीकरण निवारण राष्ट्रिय दिवस, २०८२ का अवसरमा अर्थमन्त्री खनालले तोकिएको समयभन्दा अघि नै आवश्यक सबै सुधारका काम सम्पन्न गरी आगामी एक वर्षभित्र नेपाललाई ‘ग्रे लिस्ट’ बाट बाहिर निकाल्नुपर्नेमा जोड दिनुभयो ।",
      "longContent": "काठमाडौँ, माघ १५ गते । अर्थमन्त्री रामेश्वरप्रसाद खनालले सम्पत्ति शुद्धीकरण निवारणसम्बन्धी विषयमा नेपाललाई वित्तीय कारबाही कार्यदल (एफएटिएफ) को ‘ग्रे लिस्ट’ बाट जतिसक्दो चाँडो बाहिर निकाल्न सबै क्षेत्र र निकाय जिम्मेवार भएर लाग्नुपर्ने बताउनुभएको छ ।सम्पत्ति शुद्धीकरण निवारण : पारदर्शिता र वित्तीय सुशासन भन्ने मूल नारासहित बुधबार आयोजित सम्पत्ति शुद्धीकरण निवारण राष्ट्रिय दिवस, २०८२ का अवसरमा अर्थमन्त्री खनालले तोकिएको समयभन्दा अघि नै आवश्यक सबै सुधारका काम सम्पन्न गरी आगामी एक वर्षभित्र नेपाललाई ‘ग्रे लिस्ट’ बाट बाहिर निकाल्नुपर्नेमा जोड दिनुभयो ।उहाँले अन्तर्राष्ट्रिय समुदायले नेपालमाथि कुनै दबाब दिएर वा बाध्य पारेर यी सुधार कार्य कार्यान्वयन गर्न लागिएको नभई, आफ्नै संस्थालाई भ्रष्टाचारमुक्त, पारदर्शी र सुशासनयुक्त बनाउन तथा अर्थतन्त्रलाई बलियो बनाउने उद्देश्यसाथ अघि बढाइएको स्पष्ट पार्नुभयो ।सम्पत्ति शुद्धीकरण निवारणका लागि भइरहेका सुधार प्रयासले अतिरिक्त आर्थिक दायित्व वा अनावश्यक लागत सिर्जना नगर्ने पनि अर्थमन्त्री खनालको भनाइ थियो । विदेशी लगानी अपेक्षा अनुसार नआउनुको एक कारण वित्तीय प्रणालीप्रतिको विश्वास कमजोर हुनु रहेको उल्लेख गर्दै उहाँले सुधारमार्फत लगानी वातावरण सुधार गर्नुपर्ने बताउनुभयो ।एफएटिएफ र एसिया प्यासिफिक ग्रुपले जनवरी २०२७ सम्ममा सुधार गर्नुपर्ने विभिन्न विषय समेटेर सुझाव दिएको उल्लेख गर्दै अर्थमन्त्री खनालले पछिल्लो एक वर्षमा केही सुधार भएको र अबको एक वर्षभित्र बाँकी सबै सुधारका काम पूरा गर्नुपर्ने आवश्यकता औँल्याउनुभयो । सम्पत्ति शुद्धीकरणसँग सम्बन्धित मुद्दामा अनुसन्धान, अभियोजन र कारबाही प्रक्रियालाई प्रभावकारी बनाइनुपर्नेमा जोड दिँदै अर्थमन्त्री खनालले प्रमाणसहित बलियो मुद्दा तयार गरी तत्काल सम्पत्ति जफत गर्ने व्यवस्था मिलाउनुपर्ने बताउनुभयो ।कानुन, न्याय तथा संसदीय मामिलामन्त्री अनिलकुमार सिन्हाले नेपालको वित्तीय स्वच्छता र सुशासनका लागि विश्वव्यापी रूपमा देखिएका कानुनी, नीतिगत तथा संस्थागत चुनौतीलाई थप प्रभावकारी ढङ्गले सम्बोधन गर्नुपर्ने बताउनुभयो । उहाँले हालको अवस्था चुनौती मात्र नभई आत्मसमीक्षा र थप सुधारका लागि अवसरसमेत भएको उल्लेख गर्नुभयो ।कानुनी तथा संस्थागत सुधारका काम अघि बढिरहेको उल्लेख गर्दै मन्त्री सिन्हाले अब प्रभावकारी कार्यान्वयनमा जोड दिनुपर्ने बेला आएको बताउनुभयो । ‘ग्रे लिस्ट’ बाट बाहिर निस्कन २०८३ माघसम्म गर्नुपर्ने कार्ययोजना तय भइसकेको उल्लेख गर्दै त्यसको कार्यान्वयनमा सबै निकाय र क्षेत्रले आआफ्नो जिम्मेवारी पूरा गर्नुपर्नेमा उहाँले जोड दिनुभयो ।महान्यायाधिवक्ता सविता भण्डारीले सम्पत्ति शुद्धीकरण निवारणका लागि नेपालले अन्तर्राष्ट्रिय स्तरमा स्पष्ट नीतिगत प्रतिबद्धता जनाएको बताउँदै यस विषयलाई उच्च प्राथमिकतामा राखी सम्बन्धित कानुनको तर्जुमा तथा प्रभावकारी कार्यान्वयनमा विशेष ध्यान दिइएको जानकारी दिनुभयो । नेपाल राष्ट्र बैङ्कका डेपुटी गभर्नर बमबहादुर मिश्रले नेपाल ‘ग्रे लिस्ट’ मा रहेको अवस्थामा अन्तर्राष्ट्रिय वित्तीय संस्थाले नेपालसँगको कारोबारमा कडाइ गर्न सक्ने चेतावनी दिनुभयो । सम्पत्ति शुद्धीकरण अनुसन्धान विभागका महानिर्देशक गजेन्द्रकुमार ठाकुरले सम्पत्ति शुद्धीकरण निवारण कुनै एक निकायको मात्र जिम्मेवारी नभई अर्थतन्त्रसँग जोडिएका सबै निकायको सामूहिक प्रयास आवश्यक पर्ने बताउनुभयो । उहाँका अनुसार यस क्षेत्रमा ५० भन्दा बढी सरकारी निकाय र ८० हजारभन्दा बढी सूचक संस्था संलग्न रहेका छन् ।महानिर्देशक ठाकुरले कुल गार्हस्थ उत्पादनको तीनदेखि पाँच प्रतिशतसम्म आतङ्ककारी गतिविधि र अवैध कारोबारसँग सम्बन्धित हुन सक्ने जोखिम औँल्याउँदै नेपालको अर्थतन्त्र अझै नगदमा आधारित, अनौपचारिक अर्थतन्त्रको हिस्सा ठुलो, आधुनिक प्रणालीको प्रभावकारी नियमन गर्न नसकिएको, दक्ष जनशक्ति र प्रविधिको अभाव तथा कानुन बने पनि कार्यान्वयन कमजोर रहेको समस्या रहेको बताउनुभयो ।घरजग्गा कारोबार तथा सुनचाँदी कारोबारका क्षेत्रमा सम्पत्ति शुद्धीकरणको जोखिम बढी रहेको उल्लेख गर्दै उहाँले जोखिममा आधारित प्रणाली कार्यान्वयन, कानुनी सुधार तथा अद्यावधिक, अनुसन्धान निकायबिच समन्वय र सहकार्य, अन्तर्राष्ट्रिय समन्वय विस्तार, आधुनिक प्रविधिबाट हुने अपराध न्यूनीकरण, एकीकृत सूचना साझेदारी प्रणाली निर्माण, डिजिटल अर्थतन्त्रको नियमन तथा साइबर अपराध नियन्त्रणमा विशेष जोड दिनुपर्ने आवश्यकता औँल्याउनुभयो ।",
      "link": "https://gorkhapatraonline.com/news/189929",
      "image": "https://gorkhapatraonline.com/storage/media/333540/conversions/121-original-thumb.jpg"
    },
    {
      "slug": "189927",
      "title": "चोरीका सामान ल्याउने व्यवसायी छानबिनमा",
      "timestamp": 1769644800000,
      "source": "gp",
      "content": "अवैध रूपमा सामान आयात गर्ने व्यवसायीलाई सरकारले कडा छानबिन गर्ने भएको छ । यसका लागि भन्सार विभाग र राजस्व अनुसन्धान विभागको संयुक्त टोली परिचालन गर्ने तयारी अर्थ मन्त्रालयले गरेको छ ।",
      "longContent": "गोरखापत्र समाचारदाताकाठमाडौँ, माघ १५ गते । अवैध रूपमा सामान आयात गर्ने व्यवसायीलाई सरकारले कडा छानबिन गर्ने भएको छ । यसका लागि भन्सार विभाग र राजस्व अनुसन्धान विभागको संयुक्त टोली परिचालन गर्ने तयारी अर्थ मन्त्रालयले गरेको छ । अर्थमन्त्री रामेश्वर खनालले उक्त टोलीले चोरीपैठारी गरेका सामान खरिद गर्ने वा सङ्ग्रह गर्ने व्यवसायीको कारोबारमाथि सघन छानबिन गर्ने जानकारी दिनुभएको हो । सरकारले अवैध करार गरेका सामानसमेत बजारमा सहजै उपलब्ध हुन थालेपछि अर्थ मन्त्रालयले यसमाथि निगरानी बढाउँदै आएको छ । त्यसका लागि मन्त्रालयले भन्सार छुटेका र आधिकारिक बिल भएका सामान मात्र आयात गर्न व्यवसायीलाई आग्रह पनि गर्दै आएको छ । यसअघि व्यवसायीकै आग्रह अनुसार मन्त्रालयले कारोबार मूल्यलाई आधार भन्सार मूल्याङ्कन सुरु गरिसकेको छ । यसले वैध आयात बढाउने र व्यवसायीलाई पनि सहज हुने अपेक्षा गरिएको छ । यसअघि सन्दर्भ पुस्तिकालाई आधार मानेर मूल्याङ्कन हुने गरेकोमा त्यस्तो व्यवस्था पुरानो भएको र त्यसले वस्तुको मूल्यको वास्तविक मूल्याङ्कन हुन नसकेको व्यवसायीको गुनासो रहँदै आएको थियो । त्यसलाई सम्बोधन गर्दै अर्थ मन्त्रालयले देशैभरका भन्सार नाकामा कारोबारमा आधारित मूल्याङ्कन कार्यान्वयन गरिसकेको छ । यो सन्दर्भमा सरकारले वैध आयातलाई बढावा दिन चोरीपैठारीका सामान नल्याउन व्यवसायीलाई सचेत गराउँदै आएको छ । अर्थमन्त्री खनालले बुधबार फेसबुकमा स्टाटस लेख्दै त्यस्ता व्यवसायीको कारोबार अब सघन छानबिनको दायरामा पर्ने उल्लेख गर्नुभएको हो । “त्यसैले भन्सारबाट छुटेको र आधिकारिक बिल जारी गरेका सामान मात्र खरिद गर्न र पारदर्शी व्यापार गर्न सबैलाई अनुरोध छ,” स्टाटसमा उल्लेख छ ।",
      "link": "https://gorkhapatraonline.com/news/189927",
      "image": "https://gorkhapatraonline.com/storage/media/333538/conversions/awaidh-saman-original-thumb.jpg"
    },
    {
      "slug": "189915",
      "title": "सम्पत्ति शुद्धीकरण गर्ने सम्पत्ति जफत गर्न ढिलाइ नगरौँ : अर्थमन्त्री खनाल",
      "timestamp": 1769558400000,
      "source": "gp",
      "content": "अर्थमन्त्री रामेश्वर खनालले सम्पत्ति शुद्धीकरण (मनी लाउन्डरिङ) सम्बन्धी अपराधमा संलग्न व्यक्तिहरूको सम्पत्ति तत्काल जफत गर्नुपर्ने बताउनुभएको छ । सम्पत्ति शुद्धीकरण विभागद्वारा आयोजित एक कार्यक्रममा बोल्दै उहाँले यस्तो धारणा राख्नुभएको हो ।",
      "longContent": "काठमाडौँ, माघ १४ गते । अर्थमन्त्री रामेश्वर खनालले सम्पत्ति शुद्धीकरण (मनी लाउन्डरिङ) सम्बन्धी अपराधमा संलग्न व्यक्तिहरूको सम्पत्ति तत्काल जफत गर्नुपर्ने बताउनुभएको छ । सम्पत्ति शुद्धीकरण विभागद्वारा आयोजित एक कार्यक्रममा बोल्दै उहाँले यस्तो धारणा राख्नुभएको हो ।ग्रेलिस्टको जोखिम र अन्तर्राष्ट्रिय चासोअन्तर्राष्ट्रिय संस्थाहरू वित्तीय कारबाही कार्यदल (एफएटीएफ) र एसिया प्यासिफिक ग्रुप (एपीजी) का प्रतिनिधिहरूले नेपालको प्रगतिप्रति चासो व्यक्त गरिरहेको सन्दर्भमा अर्थमन्त्री खनालले नेपाल अझै पनि 'ग्रेलिस्ट' (नेगेटिभ लिस्ट) को जोखिममा रहेको उल्लेख गर्नुभयो ।उहाँले भन्नुभयो, “हाम्रो प्रगति अझै पनि कमजोर छ । एफएटिएफ र एपीजीका प्रतिनिधिहरूले नेपालको प्रयास सन्तोषजनक नभएको बताइरहनुभएको छ । अनुसन्धान, छानबिन र मुद्दा दायर गर्ने निकायहरूले ठोस प्रमाण पेश गर्न नसक्दा अन्तर्राष्ट्रिय समुदायमा नेपालको छवि कमजोर देखिएको छ ।”जफत र कारबाहीमा जोडअर्थमन्त्री खनालले आर्थिक अपराधमा संलग्नहरूको सम्पत्ति राष्ट्रले ग्रहण गर्नुपर्ने र त्यसलाई बिक्री गरी पारदर्शी बनाउनुपर्नेमा जोड दिनुभयो । “हामीले मुद्दा मात्र चलाएर पुग्दैन, अपराधसँग जोडिएको सम्पत्ति तत्काल जफत गर्नुपर्छ । यस्तो कारबाहीको विवरणसहित प्रमाण पेश गर्न सके मात्र नेपाल ग्रेलिस्टबाट बाहिर निस्कन सक्छ,” उहाँले स्पष्ट पार्नुभयो ।यद्यपि, उहाँले निर्दोष व्यक्तिहरू भने फस्न नहुने र वास्तविक अपराधीहरूलाई कुनै पनि हालतमा उम्कन दिन नहुने बताउनुभयो । प्रत्येक क्षेत्रमा रहेको जोखिम पहिचान गरी सुधारका कदमहरू प्रभावकारी रूपमा लागू गर्न उहाँले सबै निकायलाई निर्देशन दिनुभयो ।सबै निकायको साझा जिम्मेवारीसोही कार्यक्रममा बोल्दै उद्योगमन्त्री अनिल सिन्हवाले मुलुकलाई ग्रेलिस्टबाट बाहिर निकाल्न एउटा मात्र निकाय नभई राज्यका सबै संयन्त्रहरू उत्तिकै जिम्मेवार हुनुपर्ने बताउनुभयो । उहाँले आन्तरिक कार्ययोजना बनाएर व्यवस्थित रूपमा अघि बढ्नुपर्ने र कार्यसम्पादन प्रक्रियामा सुधार ल्याउनुपर्नेमा जोड दिनुभयो ।उद्योगमन्त्री सिन्हवाले भन्नुभयो, “सूक्ष्म अनुगमन, प्रभावकारी अभियोजन, दक्ष जनशक्ति र फैसला कार्यान्वयनको सुनिश्चितताका लागि हाम्रो साझा प्रतिबद्धता आवश्यक छ ।”बैंकिङ क्षेत्रमा जोखिम उच्चनेपाल राष्ट्र बैंकका डेपुटी गभर्नर बमबहादुर मिश्रले बैंकिङ क्षेत्रमा सम्पत्ति शुद्धीकरणको जोखिम सबैभन्दा बढी र छिटो हुने बताउनुभयो । उहाँले यस्तो जोखिमले समग्र अर्थतन्त्रमा गम्भीर असर पार्ने चेतावनी दिनुभयो ।मिश्रले हाल तेस्रो राष्ट्रिय मूल्याङ्कन सुरु भएको जानकारी दिँदै भन्नुभयो, “जोखिमहरूलाई यथार्थपरक रूपमा पहिचान र मूल्याङ्कन गर्न सकिएमा हाम्रो वित्तीय प्रणाली मजबुत हुनेछ । राष्ट्र बैंकले यसको नियन्त्रण र नियमनमा कडा भूमिका निर्वाह गरिरहेको छ ।”",
      "link": "https://gorkhapatraonline.com/news/189915",
      "image": "https://gorkhapatraonline.com/storage/media/333522/conversions/finane-ाा-original-thumb.jpg"
    },
    {
      "slug": "189880",
      "title": "किसानले प्रिमियम तिर्नु नपर्दा पनि बढेन कृषि बिमा",
      "timestamp": 1769558400000,
      "source": "gp",
      "content": "कृषि बिमा गर्दा गण्डकी प्रदेशमा किसान प्रिमियम तिर्नु पर्दैन । सङ्घ सरकारले ८० प्रतिशत र प्रदेश सरकारले २० प्रतिशत प्रिमियम तिरिदिने गरेका छन् । यस्तो सुविधा हुँदाहुँदै पनि कास्कीका किसान भने कृषि बिमाप्रति आकर्षित भएको देखिँदैन ।",
      "longContent": "फडिन्द्र अधिकारी लेखनाथ, माघ १४ गते । कृषि बिमा गर्दा गण्डकी प्रदेशमा किसान प्रिमियम तिर्नुपर्दैन । सङ्घ सरकारले ८० प्रतिशत र प्रदेश सरकारले २० प्रतिशत प्रिमियम तिरिदिने गरेका छन् । यस्तो सुविधा हुँदाहुँदै पनि कास्कीका किसान भने कृषि बिमाप्रति आकर्षित भएको देखिँदैन । कृषि गणना २०७८ अनुसार नेपालमा एक लाख ८२ हजार चार सय ४१ अर्थात् ४.४ प्रतिशत किसानले मात्र बिमा गरेका छन् । तीमध्ये ८४ प्रतिशत पशुपालक किसान छन् । यसको अर्थ बाली बिमाको हिस्सा निकै कम छ । आर्थिक वर्ष २०८०-८१ मा सरकारले कृषि बाली तथा पशु बिमाको लागि एक अर्ब ६१ करोड ६२ लाख रुपैयाँ बिमा शुल्कमा खर्च गरेको छ ।गत वर्ष किसानले ८४ करोड ८० लाख रुपियाँ दाबी भुक्तानी पाएका छन् । सरकारले २०६९ माघ १ देखि औपचारिक रूपमा यो कार्यक्रम सुरु भएको थियो । कृषि बिमा प्रभावकारी नभएपछि जिल्ला समन्वय समिति (जिसस) कास्कीले आयोजना सरोकारवालाबिच अन्तर्क्रिया गरेको छ । जिसस प्रमुख लीलाधर पौडेलले सरकारले किसानले तिर्नुपर्ने रकमसमेत तिरिदिँदा पनि आकर्षण नबढेको उल्लेख गर्नुभयो । “सङ्घले ८० र प्रदेशले २० प्रतिशत बेहोर्दा समेत बिमा नगरिएको अवस्था छ । लगानी सुरक्षित गर्न सरकारले ल्याएको कार्यक्रममा किन आकर्षण बढेन, यो खोजीको विषय हो,” उहाँले भन्नुभयो । पौडेल कृषि र पशुपालन व्यवसायको जोखिम कम गर्न र किसानलाई व्यावसायिक बनाउन सरकारले बिमा कार्यक्रम ल्याए पनि व्यवहारमा लागू हुन नसक्नुका कारण पहिचान गरी समस्या सुल्झाउनुपर्नेमा जोड दिनुहुन्छ । पोखरा महानगरपालिकाको आर्थिक महाशाखा प्रमुख मनहर कडरिया सचेतनाको कमी हुँदा बिमामा आकर्षण नबढेको मत राख्नुहुन्छ। “सरकारले पैसा खर्च गरेर बिमा गरिदिन्छु भन्दा पनि किसान आउँदैनन्, यसको कारण खोज्नुपर्छ,” कडरियाले भन्नुभयो, “अहिले वास्ता गर्दैनन्, तर जब क्षति हुन्छ, तब किसान पुर्पुरोमा हात लगाएर बस्नुको विकल्प हुँदैन ।” बिमा अनुदानको प्रतिफलको लेखाजोखा नभएकोसमेत टिप्पणी गर्दै उहाँले किसानले समूहमा बिमा गर्दा थप १५ प्रतिशत छुट पाउने व्यवस्था रहेको जनाउनुभयो ।कृषि बालीको तुलनामा पशु बिमामा भने केही आकर्षण देखिएको छ । अहिले गाई, भैंसी, माछा, बाख्रा र कुखुराको बिमा बालीको तुलनामा धेरै हुने गरेको छ । कार्यक्रममा कास्कीका सहायक प्रमुख जिल्ला अधिकारी चित्राङ्गत बराल, जिसस समन्वय अधिकारी नवराज बराल र नेपाल बिमा प्राधिकरण गण्डकी प्रमुख शम्भुप्रसाद मिश्रले बिमाको महत्त्व र प्रक्रियाबारे बोल्नुभएको थियो ।",
      "link": "https://gorkhapatraonline.com/news/189880",
      "image": "https://gorkhapatraonline.com/storage/media/333457/conversions/photo1-original-thumb.jpg"
    },
    {
      "slug": "189834",
      "title": "सुनको मूल्य तीन लाख १८ हजार आठ सय",
      "timestamp": 1769558400000,
      "source": "gp",
      "content": "स्थानीय बजारमा आज पनि सुनचाँदीको मूल्यले कीर्तिमान कायम गरेको छ ।",
      "longContent": "काठमाडौँ,  माघ १४ गते । स्थानीय बजारमा आज पनि सुनचाँदीको मूल्यले कीर्तिमान कायम गरेको छ । नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य रु. तीन लाख १८ हजार ८०० त्यति नै चाँदीको मोल रु. सात हजार ३०० कायम भएको छ । मङ्गलबार एक तोला छापावाल सुनको मूल्य रु. तीन लाख नौ हजार ३०० त्यति नै चाँदीको मोल रु. छ हजार ८७० कायम भएको छ । अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा एक औँस सुन पाँच हजार २०० र त्यति नै परिमाणको सेतो धातु १११ अमेरिकी डलरमा कारोबार भइरहेको छ ।  रासस",
      "link": "https://gorkhapatraonline.com/news/189834",
      "image": "https://gorkhapatraonline.com/storage/media/333380/conversions/_gold-original-thumb.jpg"
    },
    {
      "slug": "189797",
      "title": "यस्तो छ आजका लागि कृषिउपजको थोक मूल्य",
      "timestamp": 1769558400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, माघ १४  गते ।    कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु २५, गोलभेँडा सानो (टनेल) प्रतिकिलो रु ६०, गोलभेँडा सानो (भारतीय) प्रतिकिलो रु ४३, गोलभेँडा सानो (तराई) प्रतिकिलो रु ५२, आलु रातो प्रतिकिलो रु ३०, आलु रातो (भारतीय) प्रतिकिलो रु २५, प्याज सुकेको (भारतीय) प्रतिकिलो रु ४४ रहेको छ । यस्तै, गाजर (लोकल) प्रतिकिलो रु ५०, गाजर (तराई) प्रतिकिलो रु ४०, बन्दा (लोकल) प्रतिकिलो रु ७०, बन्दा (तराई) प्रतिकिलो रु ५०, बन्दा (नरिबल) प्रतिकिलो रु ५०, काउली स्थानीय प्रतिकिलो रु ७०, काउली स्थानीय (ज्यापू) प्रतिकिलो रु १००, काउली तराई प्रतिकिलो रु ६०, रातो मूला प्रतिकिलो रु ३०, सेतो मूला (लोकल) प्रतिकिलो रु १५, सेतो मूला (हाइब्रिड) प्रतिकिलो रु २०, भन्टा लाम्चो प्रतिकिलो रु ६० र भन्टा डल्लो प्रतिकिलो रु ६५ कायम भएको छ । त्यसैगरी, मटरकोसा प्रतिकिलो रु ७०, घिउ सिमी (लोकल) प्रतिकिलो रु १२०, घिउ सिमी (हाइब्रिड) प्रतिकिलो रु १००, घिउ सिमी (राजमा) प्रतिकिलो रु १३०, टाटे सिमी प्रतिकिलो रु ९०, तिते करेला प्रतिकिलो रु १८०, लौका प्रतिकिलो रु ८०, परबर (तराई) प्रतिकिलो रु २४०, फर्सी पाकेको प्रतिकिलो रु ५०, हरियो फर्सी (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ४०, सलगम प्रतिकिलो ६०, भिन्डी प्रतिकिलो १४०, सखरखण्ड प्रतिकिलो ७०, बरेला प्रतिकिलो रु ६०, पिँडालु प्रतिकिलो रु ६५ र स्कुस प्रतिकिलो रु ८० कायम गरिएको छ ।रायोसाग प्रतिकिलो रु ३०, पालुङ्गो प्रतिकेजी रु ७०, चमसुर प्रतिकिलो रु ७०, मेथी प्रतिकिलो रु ९०, हरियो प्याज प्रतिकिलो रु ६०, बकुला प्रतिकिलो रु ९०, तरुल प्रतिकिलो रु ८०, च्याउ (कन्य) प्रतिकिलो रु १००, च्याउ (डल्ले) प्रतिकिलो रु ४००, राजा च्याउ प्रतिकेजी रु ३००, सिताके च्याउ प्रतिकेजी रु १,००० निर्धारण गरिएको छ ।ब्रोकाउली प्रतिकिलो रु ६०, चुकुन्दर प्रतिकिलो रु ७०, सजीवन प्रतिकेजी रु २२०, रातो बन्दा प्रतिकिलो रु १३०, जिरीको साग प्रतिकिलो रु ९०, ग्याठकोभी प्रतिकिलो रु ७०, सेलरी प्रतिकिलो रु २००, पार्सले प्रतिकिलो रु ६००, सौफको साग प्रतिकिलो रु ९०, पुदिना प्रतिकिलो रु ३००, गान्टे मुला प्रतिकिलो रु ६०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५०, गुन्द्रुक प्रतिकिलो रु ४०० र रूखटमाटर प्रतिकेजी रु २५० तोकिएको छ ।स्याउ (झोले) प्रतिकिलो रु २८०, स्याउ (फुजी) प्रतिकिलो रु ३३०, केरा (दर्जन) रु १६०, कागती प्रतिकिलो रु ११०, अनार प्रतिकिलो रु ३५०, सुन्तला (नेपाली) प्रतिकिलो रु १८०, तरबुजा हरियो प्रतिकिलो रु ९०, मौसम प्रतिकिलो रु १३०, जुनार प्रतिकिलो रु १३०, भुइँकटहर प्रतिगोटा रु १५५, काँक्रो (लोकल) प्रतिकिलो रु ७०, काँक्रो (हाइब्रिड) प्रतिकिलो रु ५०, निबुवा प्रतिकिलो रु ७०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु ११०, लप्सी प्रतिकिलो रु १२०, किनु प्रतिकिलो रु १३०, स्ट्रबेरी प्रतिकिलो रु ५५०, किबी प्रतिकिलो रु २६० र एभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु १००, अदुवा प्रतिकिलो रु ११०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु १४०, खुर्सानी हरियो (बुलेट) प्रतिकिलो रु १५०, खुर्सानी हरियो (माछे) प्रतिकिलो रु ८०, खुर्सानी हरियो (अकबरे) प्रतिकिलो रु ५००, भेडे खुर्सानी प्रतिकिलो रु ८५, हरियो लसुन प्रतिकिलो रु ७०, हरियो धनियाँ प्रतिकिलो रु ८०, लसुन सुकेको (चाइनिज) प्रतिकिलो रु २२०, छ्यापी सुकेको प्रतिकिलो रु १६०, छ्यापी हरियो प्रतिकिलो रु २००, माछा सुकेको प्रतिकिलो रु १,०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८० र ताजा माछा (छडी) प्रतिकिलो रु २५० निर्धारण गरिएको छ । रासस",
      "link": "https://gorkhapatraonline.com/news/189797",
      "image": "https://gorkhapatraonline.com/storage/media/333327/conversions/tarkari-original-thumb.jpg"
    },
    {
      "slug": "189778",
      "title": "सत्तरी अर्बको कच्चा पदार्थ आयात, साठी अर्बको तेल निर्यात",
      "timestamp": 1769558400000,
      "source": "gp",
      "content": "प्रशोधित खाने तेल (भटमास, सूर्यमुखी) ले मुलुकको निर्यात व्यापार बढाएको छ । तथापि यो पूर्णतः स्वदेशी उत्पादन नभई बाहिरी मुलुकबाट कच्चा पदार्थ आयात भई प्रशोधन गरेर निर्यात हुने गरेको छ ।",
      "longContent": "काठमाडौँ, माघ १४ गते । प्रशोधित खाने तेल (भटमास, सूर्यमुखी) ले मुलुकको निर्यात व्यापार बढाएको छ । तथापि यो पूर्णतः स्वदेशी उत्पादन नभई बाहिरी मुलुकबाट कच्चा पदार्थ आयात भई प्रशोधन गरेर निर्यात हुने गरेको छ । भन्सार विभागको तथ्याङ्क अनुसार चालु आर्थिक वर्ष २०८२/८२ को छ महिनामा नेपालबाट ६० अर्ब रुपियाँ बराबरको भटमास र सूर्यमुखी (सोयाबिन एन्ड सनफ्लावर) तेल निर्यात भएको छ । मुलुकभित्र पर्याप्त उत्पादन नहुने भटमास नै नेपालबाट सबैभन्दा धेरै निर्यात हुने वस्तुको सूचीमा छ ।विभागका अनुसार छ महिनामा ७२ अर्ब ६८ करोड ३७ लाख नौ हजार रुपियाँ बराबरको सोयाबिन, सनफ्लावर र पाम आयलको कच्चा पदार्थ आयात हुँदा नेपालबाट ६० अर्ब ८६ करोड ६९ लाख १४ हजार रुपियाँको निर्यात भएको छ । सो अवधिमा नेपालबाट सबैभन्दा धेरै ५६ अर्ब ८२ करोड ४२ लाख रुपियाँको सोयाबिन र चार अर्ब ७८ करोड ४४ लाख ८८ हजार रुपियाँ बराबरको सनफ्लावर तेल निर्यात भएको छ । छ महिनामा बाहिरी मुलुकबाट ५८ अर्ब २७ करोड ९२ लाख ७६ हजार रुपियाँको सोयाबिनको कच्चा पदार्थ, पाँच अर्ब ८२ करोड ७९ लाख ७६ हजार रुपियाँको सूर्यमुखी तेलको कच्चा पदार्थ आयात भएको छ । यस्तै पाँच अर्ब ४९ करोड ४१ लाख ७९ हजार रुपियाँ बराबरको पाम आयलको कच्चा पदार्थ आयात भएको छ । चालु आवको छ महिनामा निर्यात व्यापार ४३.७६ प्रतिशतले बढेर एक खर्ब ४२ अर्ब रुपियाँ पुगेको छ । जसमा ४८ प्रतिशत हिस्सा खानेतेलको छ जुन स्वदेशी उत्पादन नभई बाहिरी मुलुकबाट आयात भई मूल्य अभिवृद्धि (भ्यालुएडिसन) गरेर निर्यात हुने गर्छ । व्यापार प्रवर्धन तथा निकासी केन्द्रका वरिष्ठ तथ्याङ्क अधिकृत कृष्णराज बजगाईंले निर्यातमा खानेतेलको हिस्सा ४८ प्रतिशत भए पनि स्वदेशी उत्पादन नभएकाले दिगो रूपमा निर्यात नहुने बताउनुभयो । निर्यातको हिस्सा बढेको देखिए पनि स्वदेशी उत्पादन नभएकाले भारतले नीति परिवर्तन ग¥यो भने निर्यात व्यापार हवात्तै घट्न सक्ने हुँदा स्वदेशी वस्तुको उत्पादन बढाएर निर्यात गर्नेतर्फ लाग्नुपर्ने उहाँको भनाइ छ । स्वदेशमै कच्चा पदार्थ भएको र भ्यालु एडिएसन धेरै हुने वस्तुको निर्यातमा जोड दिनुपर्ने उहाँको भनाइ छ । नेपाल निर्यात परिषद्का पूर्वअध्यक्ष नरेशलाल श्रेष्ठले खाने तेलको कच्चा पदार्थ आयात गरी ३० प्रतिशतसम्म भ्यालुएडिसन गरेर निर्यात हुने गरेको जानकारी दिनुभयो । अधिकांश वस्तुको कच्चा पदार्थ आयात गर्नुपर्दा लागत मूल्य महँगो पर्दा अन्तर्राष्ट्रिय बजारमा प्रतिस्पर्धा गर्न कठिन हुने उहाँको भनाइ छ । नेपालले अर्जेन्टिना, ब्राजिल जस्ता दक्षिण अमेरिकी मुलुकबाट कच्चा भटमासको तेल ल्याउने र प्रशोधन गरेर पुनः भारतमा निर्यात गर्छ । केही परिणाम आन्तरिक बजारसमेत खपत हुने गर्छ ।   भारतमा कच्चा भटमासको तेलको भन्सार महसुलका कारण व्यापारीले नेपाललाई प्रशोधन गर्ने स्थानका रूपमा उपयोग गरिरहेका छन् । भारतसँगको दक्षिण एसियाली स्वतन्त्र व्यापार (साफ्टा) को व्यापार सुविधा अन्तर्गत पाँच प्रतिशत भन्सार सुविधामा नेपालबाट व्यवसायीले भारतमा तेल निर्यात गर्ने गरेका छन् । नेपालबाट निर्यात भएका अन्य स्वदेशी उत्पादनमा अलैँची, गलैँचा तथा कार्पेट, जुटका सामान, चिया, छुर्पी, सिमेन्ट र प्लाइउड रहेका छन् । छ महिनामा सात अर्ब ७८ करोड ४४ लाख ८८ हजार रुपियाँ बराबरको तीन लाख ४६१ केजी अलैँची निर्यात भएको छ ।",
      "link": "https://gorkhapatraonline.com/news/189778",
      "image": "https://gorkhapatraonline.com/storage/media/333308/conversions/khani-tel-original-thumb.jpg"
    },
    {
      "slug": "189777",
      "title": "अबको रूपान्तरण हरित अर्थतन्त्रमा",
      "timestamp": 1769558400000,
      "source": "gp",
      "content": "सरोकारवालाले नेपालको अर्थतन्त्रलाई योजनाबद्ध र क्रमिक रूपमा हरित अर्थतन्त्रमा रूपान्तरण गर्नुपर्ने बताएका छन् । वैकल्पिक ऊर्जा प्रवर्धन केन्द्रले मङ्गलबार राजधानीमा आयोजना गरेको स्वच्छ ऊर्जाको कार्यान्वयनबाट हरित अर्थतन्त्रको विकास विषयक राष्ट्रिय सम्मेलनमा सहभागी विज्ञ तथा सरोकारवालाले स्वच्छ ऊर्जा प्रवर्धनमार्फत जलवायु परिवर्तनको बढ्दो जोखिम न्यूनीकरण, न्यून कार्बनीकरण र हरित अर्थतन्त्र प्रवर्धनलाई सम्भाव्य बनाउनुपर्नेमा जोड दिएका हुन् ।",
      "longContent": "गोरखापत्र समाचारदाताकाठमाडौँ, माघ १४ गते । सरोकारवालाले नेपालको अर्थतन्त्रलाई योजनाबद्ध र क्रमिक रूपमा हरित अर्थतन्त्रमा रूपान्तरण गर्नुपर्ने बताएका छन् । वैकल्पिक ऊर्जा प्रवर्धन केन्द्रले मङ्गलबार राजधानीमा आयोजना गरेको स्वच्छ ऊर्जाको कार्यान्वयनबाट हरित अर्थतन्त्रको विकास विषयक राष्ट्रिय सम्मेलनमा सहभागी विज्ञ तथा सरोकारवालाले स्वच्छ ऊर्जा प्रवर्धनमार्फत जलवायु परिवर्तनको बढ्दो जोखिम न्यूनीकरण, न्यून कार्बनीकरण र हरित अर्थतन्त्र प्रवर्धनलाई सम्भाव्य बनाउनुपर्नेमा जोड दिएका हुन् ।कार्यक्रमका प्रमुख अतिथि ऊर्जा, जलस्रोत तथा सिँचाइमन्त्री अनिलकुमार सिन्हाले सरकारले अख्तियार गरेको शून्य कार्बन उत्सर्जनको लक्ष्य, दिगो विकासका लक्ष्य, ऊर्जा विकासका मार्गचित्र जस्ता दीर्घकालीन योजनागत लक्ष्य प्राप्तिका लागि प्रभावकारी कार्यान्वयनमा लैजानुपर्ने उल्लेख गर्नुभयो । ऊर्जा विकासका रूपमा नेपालमा जलविद्युत्लाई मात्र सोच्न नहुने भन्दै उहाँले सौर्य, वायु जस्ता स्वच्छ ऊर्जाका अवयवको हिस्सा पनि बलियो बनाउनुपर्ने आवश्यकता औँल्याउनुभयो । उहाँले रूपान्तरण र प्रगतिका लागि नेपालको कतिपय कानुनी प्रावधान प्रवर्धनात्मक हुनुपर्नेमा नियन्त्रणमुखी हुँदा लक्ष्यप्राप्तिमा समस्या सिर्जना हुने गरेको औँल्याउनुभयो । “हामीकहाँ नियम कानुन कार्यविधि जस्ता चिजले काम गर्न चाहने निजी क्षेत्रलाई प्रवर्धनभन्दा पनि रोक्ने खालका छन्, त्यसले लक्ष्यप्राप्तिमा समस्या पार्ने गरेको छ,” उहाँले भन्नुभयो, “तर आगामी पुस्तालाई सुरक्षित र विकसित विश्व हस्तान्तरण गर्ने दायित्व हाम्रै हो । यसमा संवेदनशील भएर सुधार गर्दै जानु पर्छ ।” राष्ट्रिय योजना आयोगका उपाध्यक्ष प्रकाशकुमार श्रेष्ठले परम्परागत तथा खनिज इन्धनको खपत न्यूनीकरणका लागि स्वच्छ ऊर्जा उत्पादन तथा खपत विस्तारलाई बढाउँदै लैजानुपर्ने बताउनुभयो । उहाँले नेपालका विभिन्न योजनामा हरित अर्थतन्त्र निर्माणसम्बन्धी कार्ययोजनाको लक्ष्य रहँदै आए पनि कार्यान्वयन पक्ष कमजोर देखिँदै आएकाले त्यसमा व्यापक सुधार आवश्यक रहेको औँल्याउनुभयो ।  स्वच्छ ऊर्जाको तीव्र विकासका लागि अहिले वित्तीय क्षेत्रमा उपलब्ध रकम परिचालन गर्न ऐतिहासिक सहज अवसर रहेको भन्दै निजी क्षेत्रलाई अग्रसर हुन उहाँले आग्रह गर्नुभयो । ऊर्जा मन्त्रालयका सचिव चिरञ्जीवी चटौतले जलवायु परिवर्तनको असर न्यूनीकरण गर्न खनिज इन्धनको प्रयोग घटाउँदै स्वच्छ, किफायती र भरपर्दाे ऊर्जाको विकासमा विशेष जोड दिइएको बताउनुभयो । उहाँले कार्बन उत्सर्जन न्यूनीकरणमा स्वच्छ ऊर्जाको भूमिका नै प्रधान रहने र नेपालमा स्वच्छ ऊर्जाको सम्भाव्यता उच्च रहेकाले त्यसलाई उपलब्धिमा रूपान्तरण गर्न राष्ट्रिय अन्तर्राष्ट्रिय सहकार्य आवश्यक रहेको औँल्याउनुभएको थियो ।वैकल्पिक ऊर्जा प्रवर्धन केन्द्रका कार्यकारी निर्देशक नवराज ढकालले केन्द्रले हालसम्म स्वच्छ ऊर्जाका क्षेत्रमा केन्द्रमार्फत भइरहेका गतिविधि र उपलब्धिबारे जानकारी गराउनुभएको थियो । उहाँले कार्बन न्यूनीकरणका क्षेत्रमा यातायात, उद्योग, कृषि र घरायसी क्षेत्रलक्षित विद्युतीय सवारी चार्जिङ स्टेसन, बायोमास र बायोग्यास प्रवर्धन, सौर्य सिँचाइ पम्प तथा विद्युतीय चुलो विस्तार जस्ता कार्यक्रम प्रभावकारी रूपमा अघि बढिरहेको बताउनुभएको थियो । अन्तर्राष्ट्रिय स्वच्छ ऊर्जा दिवसको अवसर पारेर केन्द्रले उक्त सम्मेलन आयोजना गरेको हो । सम्मेलनमा स्वच्छ ऊर्जा र कार्बन व्यापार, ऊर्जा दक्षतामार्फत न्यून कार्बनीकरण तथा स्वच्छ ऊर्जा र इमोबिलिटीका लागि वित्तीय लगानीका विषयमा छुट्टाछुट्टै प्राविधिक सत्र पनि सञ्चालन भएका थिए ।",
      "link": "https://gorkhapatraonline.com/news/189777",
      "image": "https://gorkhapatraonline.com/storage/media/333307/conversions/energi-original-thumb.jpg"
    },
    {
      "slug": "189775",
      "title": "सम्भव परियोजना अघि बढाउन निर्देशन",
      "timestamp": 1769558400000,
      "source": "gp",
      "content": "अर्थमन्त्री रामेश्वर खनालले लगानी बोर्डमा प्रस्ताव भई आएका सम्भव भएसम्मका सबै परियोजनालाई अगाडि बढाउन निर्देशन दिनुभएको छ । बोर्डको उपाध्यक्षसमेत रहनुभएका मन्त्री खनालले मङ्गलबार सार्वजनिक तथा निजी साझेदारी तथा लगानी ऐेन, २०७५ अनुसारको अनुगमन तथा सहजीकरण समितिको १२ औँ बैठकमा सार्वजनिक निजी साझेदारी मोडेलका त्यस्ता परियोजना अगाडि बढाउन निर्देशन दिनुभएको हो ।",
      "longContent": "गोरखापत्र समाचारदाताकाठमाडौँ, माघ १४ गते । अर्थमन्त्री रामेश्वर खनालले लगानी बोर्डमा प्रस्ताव भई आएका सम्भव भएसम्मका सबै परियोजनालाई अगाडि बढाउन निर्देशन दिनुभएको छ । बोर्डको उपाध्यक्षसमेत रहनुभएका मन्त्री खनालले मङ्गलबार सार्वजनिक तथा निजी साझेदारी तथा लगानी ऐेन, २०७५ अनुसारको अनुगमन तथा सहजीकरण समितिको १२ औँ बैठकमा सार्वजनिक निजी साझेदारी मोडेलका त्यस्ता परियोजना अगाडि बढाउन निर्देशन दिनुभएको हो ।  बैठकमा लगानी बोर्डका प्रमुख कार्यकारी अधिकृत सुशील ज्ञवाली अहिले बोर्डमा दोस्रो अन्तर्राष्ट्रिय विमानस्थल, रासायनिक मल कारखाना, जलाशययुक्त जलविद्युत् परियोजना, एग्रो भोल्टेक परियोजना, ग्रिन हाइड्रोजन, पोडवेलगायतका प्रस्ताव प्राप्त भएको जानकारी दिनुभयो ।  लगानी बोर्डका सहसचिव हेमराज तामाङले लगानी बोर्डबाट हालसम्म १७ खर्ब १६ अर्ब रुपियाँ बराबरका ५५ वटा परियोजना स्वीकृत भएको जानकारी गराउनुभएको थियो । बैठकले वन, जग्गा, मूल्य समायोजन, प्रसारण लाइन, मुअब्जा, स्थानीय तहसँगको समन्वयलगायतका विषयमा देखिएका समस्या समाधान गर्न सम्बन्धित निकायमा आवश्यक सहजीकरणका लागि सिफारिस गर्ने निर्णय गरेको छ ।",
      "link": "https://gorkhapatraonline.com/news/189775",
      "image": "https://gorkhapatraonline.com/storage/media/333305/conversions/Image-11-original-thumb.jpg"
    },
    {
      "slug": "189774",
      "title": "टिमुरको आम्दानी बाह्र करोडभन्दा बढी",
      "timestamp": 1769558400000,
      "source": "gp",
      "content": "जाजरकोटवासीले टिमुर खेतीबाट राम्रो आम्दानी गरेका छन् । जाजरकोटका सात वटा स्थानीय तहका जनताले टिमुर खेती गर्न थालेपछि आम्दानीको स्रोत बनेको हो । यस वर्ष जुनीचाँदे, शिवालय, कुसे, बारेकोट गाउँपालिका तथा छेडागाड नगरपालिका, नलगाड नगरपालिकाका लागि टिम्मुर आम्दानीको स्रोत बनेको छ । जाजरकोटका विभिन्न गाउँबस्तीबाट करिब एक लाख ७८ हजार ८३० किलो टिमुर जिल्लाबाट बाहिर गएको छ । टिमुरले राम्रो मूल्य पाएपछि टिमुर खेतीप्रति जनता आकर्षित भएका छन् ।",
      "longContent": "खलङ्गा समाचारदाताजाजरकोट, माघ १४ गते । जाजरकोटवासीले टिमुर खेतीबाट राम्रो आम्दानी गरेका छन् । जाजरकोटका सात वटा स्थानीय तहका जनताले टिमुर खेती गर्न थालेपछि आम्दानीको स्रोत बनेको हो । यस वर्ष जुनीचाँदे, शिवालय, कुसे, बारेकोट गाउँपालिका तथा छेडागाड नगरपालिका, नलगाड नगरपालिकाका लागि टिम्मुर आम्दानीको स्रोत बनेको छ । जाजरकोटका विभिन्न गाउँबस्तीबाट करिब एक लाख ७८ हजार ८३० किलो टिमुर जिल्लाबाट बाहिर गएको छ । टिमुरले राम्रो मूल्य पाएपछि टिमुर खेतीप्रति जनता आकर्षित भएका छन् । डिभिजन वन कार्यालय जाजरकोटका प्रमुख दिपेश केसीका अनुसार सामुदायिक वनबाट ४९ हजार १७ किलो, सरकारद्वारा व्यवस्थित वनबाट ३९ हजार ४८ किलो, निजी वनबाट ९० हजार ७६५ किलो गरी कूल एक लाख ७८ हजार ८३० किलो टिमुरको सङ्कलन इजाजत भएको छ । स्थानीय जनताले टिमुरबाट १२ करोड ५१ लाख ८१ हजार रुपियाँ आम्दानी गर्न सफल भएको उहाँले जानकारी दिनुभयो । उहाँका अनुसार पछिल्लो समय टिमुर खेती गर्न थालेपछि गाउँबस्तीका सर्वसाधारणको आम्दानीको स्रोत बनेको छ । जुनीचाँदे गाउँपालिका–१ का रामबहादुर रावतले कृषि पेसाबाट बिहानबेलुकाको छाक टार्न समस्यामा परेका सर्वसाधारणले टिमुरबाट घरव्यवहार चलाउन सहज भएको बताउनुभयो । डिभिजन वन कार्यालयबाट इजाजत लिएर गाउँबस्तीमा खरिद गर्न आउने व्यापारीले प्रतिकिलो सात सय रुपियाँका दरले खरिद गरेका छन् । टिमुरबाट एक घरमा करिब ५० हजार रुपियाँभन्दा बढी भित्रिएको छ ।",
      "link": "https://gorkhapatraonline.com/news/189774",
      "image": "https://gorkhapatraonline.com/storage/media/333304/conversions/Timur-jajarkot-basudeb-original-thumb.jpg"
    },
    {
      "slug": "189745",
      "title": "युरोपमा हाइब्रिड कार अग्रस्थानमा",
      "timestamp": 1769472000000,
      "source": "gp",
      "content": "सन् २०२५ मा युरोपेली उपभोक्ताका लागि हाइब्रिड–इलेक्ट्रिक सवारी साधन सबैभन्दा लोकप्रिय पावर विकल्पका रूपमा उभिएका छन् । मङ्गलबार सार्वजनिक गरिएको तथ्याङ्क अनुसार हाइब्रिड कारले विशुद्ध पेट्रोल-सञ्चालित कारलाई पछि पार्दै शीर्ष स्थान हासिल गरेका हुन् ।",
      "longContent": "पेरिस, माघ १३ गते । सन् २०२५ मा युरोपेली उपभोक्ताका लागि हाइब्रिड-इलेक्ट्रिक सवारी साधन सबैभन्दा लोकप्रिय पावर विकल्पका रूपमा उभिएका छन् । मङ्गलबार सार्वजनिक गरिएको तथ्याङ्क अनुसार हाइब्रिड कारले विशुद्ध पेट्रोल-सञ्चालित कारलाई पछि पार्दै शीर्ष स्थान हासिल गरेका हुन् ।युरोपियन अटोमोबाइल म्यानुफ्याक्चरर्स एसोसिएसन (एसिइए) का अनुसार सन् २०२५ मा युरोपेली सङ्घ (इयु) भर करिब १८ लाख नयाँ सवारी साधन दर्ता भएका थिए । यो अघिल्लो वर्षको तुलनामा १.८ प्रतिशतको वृद्धि हो । यद्यपि, एसिइएले जारी गरेको विज्ञप्तिमा नयाँ कार बिक्री अझै पनि कोभिड-१९ महामारी अघिको स्तरभन्दा धेरै तल रहेको उल्लेख गरिएको छ ।समग्र बिक्रीमा सामान्य वृद्धि देखिए पनि उपभोक्ताको रोजाइ स्पष्ट रूपमा वैकल्पिक ऊर्जा प्रविधितर्फ सरेको देखिन्छ । हाइब्रिड र ब्याट्री-इलेक्ट्रिक सवारी साधनको माग निरन्तर बढि रहेको तथ्याङ्कले पुष्टि गरेको छ । गत वर्ष हाइब्रिड-इलेक्ट्रिक सवारी साधनको बिक्री १३.५ प्रतिशतले वृद्धि भई इयुको कुल नयाँ कार बिक्रीको ३४.५ प्रतिशत पुगेको छ । यसले हाइब्रिड कारलाई पेट्रोल कारभन्दा स्पष्ट रूपमा अगाडि राखेको छ । पेट्रोल कारको बजार हिस्सा २६.६ प्रतिशतमा सीमित रहेको थियो । यसैबिच, ब्याट्री-इलेक्ट्रिक सवारी साधनको बिक्री ३० प्रतिशतले बढेर समग्र बिक्रीको १७.४ प्रतिशत पुगेको छ । एसिइएले भने सन् २०२४ मा कमजोर आधारबाट सुधार आएको जनाउँदै इयुले तय गरेका सङ्क्रमण तथा वातावरणीय लक्ष्य हासिल गर्न अझै तीव्र वृद्धि आवश्यक रहेको बताएको छ ।प्लग–इन हाइब्रिड सवारी साधनको बिक्री पनि गत वर्ष बढेको देखिएको छ । तर, परम्परागत पेट्रोल र डिजेल सवारी साधनको बिक्री भने उल्लेखनीय रूपमा घटेको छ । पेट्रोल र डिजेल कारको संयुक्त बजार हिस्सा सन् २०२४ मा ४५.२ प्रतिशत रहेकोमा सन् २०२५ मा घटेर ३५.५ प्रतिशतमा झरेको छ ।कार निर्माताको हिसाबले हेर्दा फक्सवागन समूहले सन् २०२५ मा आफ्नो बिक्री ५.५ प्रतिशतले बढाउँदै युरोपमा सबैभन्दा धेरै कार बिक्री गर्ने निर्माताको रूपमा आफ्नो अग्रता अझ बलियो बनाएको छ । फ्रान्सको रेनोले पनि समान स्तरको वृद्धि दर्ता गरेको छ । तर, प्युजो, फिएटलगायत थुप्रै युरोपेली ब्रान्ड समेटिएको स्टेलान्टिस समूहको बिक्री भने ४.७ प्रतिशतले घटेको छ । चिनियाँ कार निर्माता बिवाइडीले इयुमा आफ्नो बिक्री गत वर्ष तीन गुणासम्म बढाएको छ, यद्यपि यो वृद्धि तुलनात्मक रूपमा सानो आधारबाट भएको हो । एमजी ब्रान्डको स्वामित्वमा रहेको चीनको एसएआइसी मोटरको बिक्री पनि करिब एक तिहाइले बढेको तथ्याङ्कले देखाएको छ । यसले युरोपेली बजारमा चिनियाँ ब्रान्डको उपस्थिति विस्तार हुँदै गएको सङ्केत गरेको छ ।यसको विपरीत, अमेरिकी विद्युतीय कार निर्माता टेस्लाको बिक्री सन् २०२५ मा करिब ३८ प्रतिशतले घटेको छ । एसिइएका अनुसार कम्पनीका प्रमुख अर्बपति एलोन मस्कसँग जोडिएका राजनीतिक विवादले युरोपमा टेस्लाको ब्रान्ड छविमा नकारात्मक असर पारेको छ । मस्कले अमेरिकी राष्ट्रपति डोनाल्ड ट्रम्पलाई समर्थन गर्नुका साथै जर्मनीको अति–दक्षिणपन्थी एएफडी पार्टीप्रति समर्थन जनाएपछि टेस्लाको प्रतिष्ठामा क्षति पुगेको विश्लेषकको भनाइ छ । रासस/एएफपी",
      "link": "https://gorkhapatraonline.com/news/189745",
      "image": "https://gorkhapatraonline.com/storage/media/333266/conversions/Car-original-thumb.jpg"
    },
    {
      "slug": "189717",
      "title": "ट्रम्पको कर चेतावनीले सियोल चिन्तित",
      "timestamp": 1769472000000,
      "source": "gp",
      "content": "अमेरिकी राष्ट्रपति डोनाल्ड ट्रम्पले अटोमोबाइल, काठ र फार्मास्युटिकल्स लगायत दक्षिण कोरियाबाट आयात हुने सामानमा कर बढाउने घोषणा गर्नु भएपछि दक्षिण कोरियाको सरकारले मङ्गलबार आपतकालीन बैठक बोलाएर स्थिति मूल्याङ्कन गरेको छ ।",
      "longContent": "सियोल, माघ १३ गते । अमेरिकी राष्ट्रपति डोनाल्ड ट्रम्पले अटोमोबाइल, काठ र फार्मास्युटिकल्स लगायत दक्षिण कोरियाबाट आयात हुने सामानमा कर बढाउने घोषणा गर्नुभएपछि दक्षिण कोरियाको सरकारले मङ्गलबार आपतकालीन बैठक बोलाएर स्थिति मूल्याङ्कन गरेको छ ।राष्ट्रपति ट्रम्पले सोमबार दक्षिण कोरियाले वासिङ्टनसँग यसअघि भएको व्यापार सम्झौताको पूर्ण पालना नगरेको आरोप लगाउँदै ती सामानमा कर बढाउने बताउनुभएको हो । उहाँको घोषणा अनुसार हाल १५ प्रतिशत रहेको कर दर बढेर २५ प्रतिशत पुग्नेछ ।तर, दक्षिण कोरियाको राष्ट्रपति कार्यालयले अमेरिकी पक्षबाट यस्तो कर वृद्धि योजनाबारे आफूलाई पहिल्यै कुनै आधिकारिक सूचना नआएको स्पष्ट पारेको छ । राष्ट्रपति ट्रम्पले आफ्नो सामाजिक सञ्जाल प्लेटफर्म ‘ट्रुथ सोसल’मा लेख्दै ‘दक्षिण कोरियाको विधायिकाले अमेरिकासँग गरिएको सम्झौता अनुसार काम गरिरहेको छैन’ भन्ने दाबी गर्नुभएको छ ।उहाँका अनुसार कोरियाली संसद्ले ‘हाम्रो ऐतिहासिक व्यापार सम्झौता लागु नगरेकाले’ उहाँले कर दर बढाउने निर्णय लिनु भएको हो । यस घोषणापछि सियोलमा मङ्गलबार आपतकालीन बैठक बसेको थियो । उक्त बैठकमा हाल क्यानाडामा रहनुभएका व्यापार तथा उद्योग मन्त्री किम जङ्ग–क्वान टाढाबाट सहभागी हुनुभएको थियो । बैठकपछि जारी गरिएको विज्ञप्तिमा दक्षिण कोरियाली सरकारले अमेरिकी पक्षसँग भएको प्रशुल्क सम्झौता कार्यान्वयनप्रति आफ्नो प्रतिबद्धता दोहोर्‍याउँदै शान्त र मापन गरिएको तरिकाले प्रतिक्रिया जनाउने बताएको छ ।सरकारले वासिङ्टनले घोषणा गरेको कर वृद्धि तत्काल लागु नहुने र सङ्घीय रजिस्टरमा प्रकाशन जस्ता आवश्यक प्रशासनिक प्रक्रिया पूरा भएपछि मात्र प्रभावमा आउने विश्वास व्यक्त गरेको छ । यसैबिच, दक्षिण कोरियाका व्यापार मन्त्री किम यस विषयमा छलफल गर्न अमेरिकी वाणिज्य मन्त्री हावर्ड लुटनिकसँग भेटवार्ता गर्न वासिङ्टन जाने तयारीमा हुनुहुन्छ ।यो घटना क्रम वासिङ्टन र सियोलबिच केही महिना अघि मात्र व्यापार तथा सुरक्षा सम्झौता भएको पृष्ठभूमिमा आएको हो । ती सम्झौताले लामो समयदेखि चलेको तनावपूर्ण वार्तालाई सीमित गर्दै द्विपक्षीय सम्बन्धलाई नयाँ दिशामा लैजाने अपेक्षा गरिएको थियो । गत अक्टोबरमा दक्षिण कोरियाली समकक्षी ली जे म्युङसँग राष्ट्रपति ट्रम्पको भेटपछि अमेरिकी शुल्क कटौती र दक्षिण कोरियाबाट थप लगानीको प्रतिबद्धतासहित सम्झौतालाई अन्तिम रूप दिइएको थियो ।तर त्यस यता उक्त सम्झौता दक्षिण कोरियामा कानुनी रूपमा अझै लम्बित अवस्थामा छ । सियोलको राष्ट्रपति कार्यालयले नोभेम्बरमा यस सम्झौताले बाध्यकारी कानुनी दस्तावेजभन्दा बढी समझदारी ज्ञापन पत्रको स्वरूप लिएको तर्क गर्दै संसदीय स्वीकृतिको आवश्यकता नपर्ने जनाएको थियो । सम्झौता संसदमा पेस गरिएको छ वा छैन भन्ने प्रश्नमा एक वरिष्ठ अधिकारीले मङ्गलबार एएफपीलाई आफूले त्यसबारे समीक्षा गरिरहेको बताउँदै विस्तृत जानकारी दिन अस्वीकार गर्नुभएको छ ।सम्झौता अनुसार वासिङ्टनले सवारी साधन, कार पाट्र्स र फार्मास्युटिकल्ससहित दक्षिण कोरियाली सामानमा अधिकतम १५ प्रतिशतसम्म कर लगाउने व्यवस्था गरेको थियो । विशेष गरी, यस सम्झौताले दक्षिण कोरियाली कारमा लाग्ने अमेरिकी शुल्क २५ प्रतिशतबाट घटाएको थियो । तर राष्ट्रपति ट्रम्पको पछिल्लो चेतावनी यदि कार्यान्वयनमा आयो भने त्यो व्यवस्था उल्टिने छ ।संयुक्त राज्य अमेरिकामा दक्षिण कोरियाको कुल निर्यातमध्ये करिब २७ प्रतिशत अटो उद्योगले ओगटेको छ, जुन देशको कुल कार निर्यातको लगभग आधा हिस्सा हो । उच्च कर दरमा पुनः फर्किनुपरेमा दक्षिण कोरियाली निर्यात जापान र युरोपेली सङ्घ (इयु) जस्ता अर्थतन्त्रको तुलनामा कमजोर स्थितिमा पर्न सक्ने विश्लेषकको भनाइ छ, किनकि ती दुवैले अमेरिकासँग १५ प्रतिशत करमै सहमति गरिसकेका छन् ।हालसम्म ट्रम्प प्रशासनले कर परिवर्तन लागु गर्न आवश्यक औपचारिक सूचना सार्वजनिक गर्न बाँकी नै राखेको छ । दक्षिण कोरियालाई लक्षित गर्दै आएको यो चेतावनी हालैका दिनमा अमेरिकी राष्ट्रपतिको प्रमुख व्यापारिक साझेदारमाथिको पछिल्लो कडा अभिव्यक्तिमध्ये एक हो ।यसअघि सप्ताहन्तमा राष्ट्रपति ट्रम्पले क्यानाडालाई चेतावनी दिँदै चीनसँग व्यापार सम्झौता गरेमा सीमापार आउने सबै सामानमा १०० प्रतिशत भन्सार शुल्क लगाइने बताउनुभएको थियो । त्यसै गरी, जनवरीको सुरुमा उहाँले ग्रिनल्यान्ड खरिद नभएसम्म धेरै युरोपेली राष्ट्रमा कर लगाउने धम्की दिनुभएको थियो, र त्यसपछि पनि उहाँले ती धम्कीलाई सार्वजनिक रूपमा समर्थन गर्दै आउनुभएको छ । रासस/एएफपी",
      "link": "https://gorkhapatraonline.com/news/189717",
      "image": "https://gorkhapatraonline.com/storage/media/333223/conversions/President-trump-original-thumb.jpg"
    },
    {
      "slug": "189705",
      "title": "एक तोला सुनको मूल्य तीन लाख नौ हजार तीन सय",
      "timestamp": 1769472000000,
      "source": "gp",
      "content": "स्थानीय बजारमा आज पनि सुनचाँदीको मूल्यले कीर्तिमान कायम गरेको छ ।",
      "longContent": "काठमाडौँ,  माघ १३ गते ।  स्थानीय बजारमा आज पनि सुनचाँदीको मूल्यले कीर्तिमान कायम गरेको छ । नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य रु. तीन लाख नौ हजार ३०० त्यति नै चाँदीको मोल रु. छ हजार ८७० कायम भएको छ । अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा एक औँस सुन पाँच हजार ७३ र त्यति नै परिमाणको सेतो धातु १०९ अमेरिकी डलरमा कारोबार भइरहेको छ ।  रासस",
      "link": "https://gorkhapatraonline.com/news/189705",
      "image": "https://gorkhapatraonline.com/storage/media/333193/conversions/_gold-original-thumb.jpg"
    },
    {
      "slug": "189663",
      "title": "संसद्तर्फ सोझिँदै पर्यटन व्यवसायी",
      "timestamp": 1769472000000,
      "source": "gp",
      "content": "आगामी फागुन २१ गते हुने प्रतिनिधि सभाको निर्वाचनका लागि राजनीतिकर्मीसँगै फरक पेसा र व्यवसायमा आबद्ध पर्यटन व्यवसायी विभिन्न दलका तर्फबाट र स्वतन्त्र उम्मेदवारका रूपमा सहभागी हुँदै हुनुहुन्छ ।",
      "longContent": "गोरखापत्र समाचारदाताकाठमाडौँ, माघ १३ गते । आगामी फागुन २१ गते हुने प्रतिनिधि सभाको निर्वाचनका लागि राजनीतिकर्मीसँगै फरक पेसा र व्यवसायमा आबद्ध पर्यटन व्यवसायी विभिन्न दलका तर्फबाट र स्वतन्त्र उम्मेदवारका रूपमा सहभागी हुँदै हुनुहुन्छ । निर्वाचनमा पुरानो राजनीतिक विरासत बोकेका र नयाँ पार्टीबाट व्यावसायिक घराना र उद्यमीसँगै पर्यटन व्यवसायीसमेत निर्वाचनमा होमिनुभएको छ । पर्यटन क्षेत्रको विकासका लागि कार्यान्वयनयोग्य योजनासहित जनमत प्राप्त गर्न उद्योगपतिदेखि हिमाल आरोहीसम्म चुनावी मैदानमा हुनुहुन्छ । पर्यटनलगायत विविध क्षेत्रमा अर्बौंको लगानी रहेका नेपाली कांग्रेसका नेता विनोद चौधरी नवलपरासी–१ (बर्दघाट सुस्ता पश्चिम) बाट प्रत्यक्ष चुनावी प्रतिस्पर्धामा उत्रिनुभएको छ । उहाँ अघिल्लो निर्वाचनमा समेत सोही क्षेत्रबाट निर्वाचित हुनुभएको थियो ।पर्यटन बोर्डका पूर्वप्रमुख कार्यकारी अधिकृत तथा पर्यटन व्यवसायी धनञ्जय रेग्मी राष्ट्रिय स्वतन्त्र पार्टीका तर्फबाट स्याङ्जा–१ बाट चुनाव लडेर पहिलो पटक संसदीय निर्वाचन लड्दै हुनुहुन्छ । त्यस्तै पेसाले पर्यटन व्यवसायी रहनुभएका ट्रेकिङ एजेन्सिज एसोसिएसन अफ नेपाल (टान) का पूर्वअध्यक्ष रमेशप्रसाद धमला नेपाली कांग्रेसबाट धादिङ–२ को उम्मेदवार बन्नुभएको छ । पर्यटन व्यवसायी कृष्ण रिजाल कांग्रेसबाटै धादिङ–१ मा उम्मेदवार बन्नुभएको छ । पर्यटन व्यवसायी प्रेम खत्री नेपाली गोरखा–१ मा कांग्रेसबाट उम्मेदवार बन्नुभएको छ । मनाङमा टेकबहादुर गुरुङ र मुस्ताङमा पर्यटन व्यवसायी योगेश गौचन थकाली नेपाली कांग्रेसबाट चुनावी प्रतिस्पर्धामा हुनुहुन्छ । उद्योग, होटेल, निर्माण र ऊर्जा व्यवसायमा लगानी रहेका कृष्णकुमार (किसान) श्रेष्ठ बारा–४ मा उम्मेदवार बन्नुभएको छ । उहाँ नेपाली कम्युनिस्ट पार्टी (नेकपा) बाट उम्मेदवार बन्नुभएको हो ।त्यस्तै गरी पर्यटन तथा ट्राभल व्यवसाय आबद्ध भगीरथ सापकोटा–नेकपा (एमाले) का तर्फबाट नवलपुर–१ उम्मेदवार बन्नुभएको छ । होटेल व्यवसायमा रहनुभएका सुमन साय्मी नेपाली कम्युनिस्ट पार्टीका तर्फबाट काठमाडौँ–८ को उम्मेदवार बन्नुभएको छ । ट्राभल, ट्रेकिङ सर्भिस, होटेलसहितका व्यवसायमा संलग्न राष्ट्रिय स्वतन्त्र पार्टीका नेता डिपी अर्याल काठमाडौँ–९ बाट चुनावी प्रतिस्पर्धा गर्दै हुनुहुन्छ । हिमाल आरोही मिङ्मा शेर्पा राष्ट्रिय स्वतन्त्र पार्टीका तर्फबाट सङ्खुवासभामा निर्वाचन लड्ने तयारीमा हुनुहुन्छ ।",
      "link": "https://gorkhapatraonline.com/news/189663",
      "image": "https://gorkhapatraonline.com/storage/media/333127/conversions/ECN-logo-(2)-original-thumb.jpg"
    },
    {
      "slug": "189635",
      "title": "एक दर्जन भन्सारनाकाबाट निर्यात शून्य",
      "timestamp": 1769472000000,
      "source": "gp",
      "content": "सञ्चालनमा रहेका २९ वटा भन्सार कार्यालयमध्ये एक दर्जन कार्यालयबाट निर्यात नै नभएको पाइएको छ । सबै भन्सार कार्यालयबाट आयात भए पनि एक दर्जन कार्यालय भने निर्यात शून्य अवस्थामा रहेको भन्सार विभागको तथ्याङ्कले देखाउँछ ।",
      "longContent": "गोरखापत्र समाचारदाताकाठमाडौँ, माघ १३ गते । सञ्चालनमा रहेका २९ वटा भन्सार कार्यालयमध्ये एक दर्जन कार्यालयबाट निर्यात नै नभएको पाइएको छ । सबै भन्सार कार्यालयबाट आयात भए पनि एक दर्जन कार्यालय भने निर्यात शून्य अवस्थामा रहेको भन्सार विभागको तथ्याङ्कले देखाउँछ । विभागका अनुसार चालु आर्थिक वर्ष २०८२/८३ को छ महिनासम्म तातोपानी, सुथौली, सुनसरी, जनकपुर, महेशपुर, सति, भद्रपुर भन्सार कार्यालयबाट निर्यात शून्य रहेको छ । त्यस्तै निर्यात शून्य रहेका कार्यालयमा सिराहा, राजविराज, सुक्खा बन्दरगाह, टाँडी, गौतम बुद्ध विमानस्थल रहेका छन् । निर्यात नै नभएका यी कार्यालयमध्ये केहीबाट आयात भने उल्लेख्य भएको विभागको तथ्याङ्कले देखाउँछ । जसमध्ये तातोपानीबाट २२ अर्ब ३२ करोड, सुथौलीबाट चार अर्ब ६० करोड, सुनसरीबाट एक अर्ब १८ करोड रुपियाँ बराबरको आयात भएको देखिन्छ । वीरगन्ज भन्सार पुरानै लयमानाकाबन्दी र कोभिड सङ्क्रमणका कारण वीरगन्जबाट अन्यत्र सरेको आयातनिर्यातको काम वीरगन्जमै फर्किन थालेको छ । पछिल्लो तथ्याङ्क अनुसार कुल आयातमध्ये करिब ४७ प्रतिशत वीरगन्ज भन्सार कार्यालयबाट भएको छ । त्यस्तै कुल निर्यातमध्ये करिब ३४ प्रतिशत वीरगन्ज कार्यालयबाट भएको तथ्याङ्कले देखाउँछ । आयातको हिसाबले वीरगन्जपछि भैरहवा भन्सार कार्यालय रहेको छ, जहाँबाट छ महिनामा कुल आयातको १५ प्रतिशत अर्थात् एक खर्ब ४० अर्ब रुपियाँ बराबरको वस्तु आयात भएको छ । यो नाकाबाट कुल निर्यातको १०.६ प्रतिशत निर्यात भएको छ । त्यस्तै विराटनगर भन्सार कार्यालयबाट कुल आयातको १२ प्रतिशत आयात हुँदा निर्यात भने २९ प्रतिशत अर्थात् ४१ अर्ब ४९ करोड रुपियाँ बराबरको भएको देखिन्छ । त्यसपछि त्रिभुवन अन्तर्राष्ट्रिय विमानस्थलले कुल आयातको ११ प्रतिशत र निर्यातको १३ प्रतिशत हिस्सा ओगटेको विभागको तथ्याङ्कले देखाउँछ । यसै वर्ष मात्र सञ्चालनमा आएको मुस्ताङ भन्सार कार्यालयबाट भने ११ अर्ब ६८ करोड रुपियाँ बराबरको वस्तु आयात भएको छ, जुन कुल आयातको १.२४ प्रतिशत हुन आउँछ । त्यस्तै यो नाकाबाट २० करोड ३० लाख रुपियाँ बराबरको वस्तु निर्यात भएको छ । बाढीका कारण चीनसँगको मुख्य व्यापारिक नाका रसुवा भन्सार कार्यालय र तातोपानीमा सडक मर्मतलगायतका कारण सञ्चालन हुन नसक्दा यस पटकबाट मुस्ताङ नाका प्रयोगमा ल्याइएको छ ।",
      "link": "https://gorkhapatraonline.com/news/189635",
      "image": "https://gorkhapatraonline.com/storage/media/333095/conversions/niryat-original-thumb.jpg"
    },
    {
      "slug": "189632",
      "title": "‘भन्सार सुधार रणनीति आवश्यक’",
      "timestamp": 1769472000000,
      "source": "gp",
      "content": "भन्सार प्रशासनलाई व्यवस्थित र पारदर्शी बनाउन सरोकारवालाले जोड दिएका छन् ।   ७४ औँ अन्तर्राष्ट्रिय भन्सार दिवसका अवसरमा भन्सार विभागले सोमबार आयोजना गरेको कार्यक्रमका वक्ताहरूले भन्सार प्रशासन व्यापार सहजीकरण गरी राजस्व सङ्कलन गर्ने मात्र नभई राष्ट्रिय अर्थतन्त्रको आधार भएकाले यसलाई समय अनुसार सुधार र व्यवस्थित गर्दै जानुपर्नेमा जोड दिएका हुन् ।",
      "longContent": "गोरखापत्र समाचारदाताकाठमाडौँ, माघ १३ गते । भन्सार प्रशासनलाई व्यवस्थित र पारदर्शी बनाउन सरोकारवालाले जोड दिएका छन् । ७४ औँ अन्तर्राष्ट्रिय भन्सार दिवसका अवसरमा भन्सार विभागले सोमबार आयोजना गरेको कार्यक्रमका वक्ताहरूले भन्सार प्रशासन व्यापार सहजीकरण गरी राजस्व सङ्कलन गर्ने मात्र नभई राष्ट्रिय अर्थतन्त्रको आधार भएकाले यसलाई समय अनुसार सुधार र व्यवस्थित गर्दै जानुपर्नेमा जोड दिएका हुन् । कार्यक्रम उद्घाटन गर्दै अर्थमन्त्री रामेश्वरप्रसाद खनालले निजी क्षेत्रलाई सहज र भन्सारलाई व्यवस्थित गराउन नयाँ भन्सार ऐन जारी गरिएको बताउनुभयो । व्यापार सहजीकरण गर्नका लागि ल्याइएको ऐन कार्यान्वयन गर्न मन्त्रीपरिषद्बाट नियमावली स्वीकृत गराउन लागिएको पनि अर्थमन्त्री खनालले जानकारी दिनुभयो । उहाँले भन्सार ऐन आए पनि नियमावली नआएकै कारण ऐनमा भएका व्यवस्था कार्यान्वयनमा जान नसक्ने अवस्था अन्त्य गर्न लागिएको बताउनुभयो । भन्सार ऐनलाई लिएर कतिपयबाट दण्ड धेरै चर्को भयो भन्ने गुनासा आउने गरेको बताउँदै मन्त्री खनालले दण्ड भरसक गर्ने नपर्ने स्थिति उत्पन्न हुनुपर्ने गरी काम गर्न आग्रह गर्नुभयो । उहाँले निजी क्षेत्र–भन्सार–अर्थ मन्त्रालय सहकार्य गरेर अब दण्ड नै गर्न नपर्ने अवस्थामा जानुपर्ने धारणा राख्नुभयो । भन्सार प्रशासनलाई सुधार्दै व्यापारलाई सहजीकरण गर्ने दक्षता अभिवृद्धिका लागि अर्थ मन्त्रालयले सहयोग गर्ने उहाँको भनाइ छ । अर्थमन्त्री खनालले भन्सार सुधार रणनीति छिटो ल्याउनु आवश्यक रहेको बताउँदै आफू निजी क्षेत्रमैत्री अर्थमन्त्री भएकाले सुधारका लागि विभिन्न प्रयत्न गरिरहेकोसमेत जानकारी दिनुभयो । उहाँले आयातित वस्तुको उपभोगमा आधारित अर्थतन्त्र नभई स्वदेशी वस्तुको उत्पादनमा आधारित अर्थतन्त्र बनाउन आवश्यक रहेको बताउनुभयो ।अर्थ मन्त्रालयका सचिव डा. घनश्याम उपाध्यायले भन्सार प्रशासनलाई अनलाइन प्रणालीमा आबद्ध गर्न एकद्वार प्रणाली बनाउने काम भइरहेको जानकारी दिनुभयो । एक भन्सार प्रणालीलाई अर्काे भन्सार प्रणालीमा एकीकृत गर्न जरुरी रहेको उहाँको भनाइ छ । उद्योग, वाणिज्य तथा आपूर्ति मन्त्रालयका सचिव डा. रामप्रसाद घिमिरेले भन्सार प्रशासनलाई केवल राजस्व उठाउने निकायका रूपमा मात्र नभई व्यपार सहजीकरण गरी आपूर्ति शृङ्खलालाई व्यवस्थित बनाउनु रहेको बताउनुभयो । सीमानाकाको सुरक्षा, व्यापार सहजीकरण, जनस्वास्थ्य प्रवर्धन तथा आपूर्ति शृङ्खलालाई व्यवस्थित बनाउने महìवपूर्ण निकायका रूपमा भन्सार प्रशासनलाई उहाँको भनाइ छ । हाल भन्सार सुधार तथा आधुनिकीकरण रणनीति तयार हुँदै गरेको बताउँदै उहाँले वार्षिक कार्यक्रम र माइलस्टोनमा बढी केन्द्रित हुँदा दीर्घकालीन आधुनिकीकरण र रणनीतिमा कम ध्यान गए जस्तो देखिएको चर्चा गर्नुभयो ।  भन्सार प्रशासन केवल राजस्व उठाउने निकाय मात्र नभई बोर्डरको नाका सुरक्षा, व्यापारको सहजीकरण, जनस्वास्थ्य प्रवर्धन गर्ने, आपूर्ति शृङ्खला व्यवस्थित बनाउने महìवपूर्ण निकाय भएकाले भन्सार सुधार तथा आधुनिकीकरण रणनीति बन्न लागेको उहाँको भनाइ छ । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले भन्सारविन्दुबाट आउने राजस्वलाई प्राथमिकता दिई उद्यमशीलता विकास गर्ने खालका नीति ल्याउन आवश्यक रहेको बताउनुभयो । “कारोबार मूल्यमा आधारित भन्सार मूल्याङ्कनतर्फ जानु सकारात्मक हो,” ढकालले भन्नुभयो, “अनलाइन उत्पत्ति प्रमाणपत्र पनि निजी क्षेत्रकै माग हो, यसले भन्सार सहजीकरण गर्छ र यथार्थमा आधारित प्रणाली विकास हुन्छ ।”विश्वका धेरै मुलुकमा १० हजार डलरसम्म नगद कारोबारको सीमा रहेको र नेपालमा साढे तीन हजार डलर बराबरको पाँच लाख मात्रै नगद कारोबार गर्न पाउने व्यवस्था राख्नु अत्यन्त कम भएकाले यसलाई पुनरवलोकन गर्नुपर्ने उहाँको भनाइ छ । होटेल र पर्यटनलाई उद्योगका रूपमा सरकारले मान्यता दिए पनि उद्योगले पाउने सुविधा होटेल र पर्यटनले नपाएको उहाँले गुनासो गर्नुभयो । नेपाल चेम्बर अफ कमर्सका अध्यक्ष कमलेश अग्रवालले न्यून जोखिमयुक्त कारोबारका लागि लेटर अफ क्रेडिट, बहुराष्ट्रिय कम्पनी र जिएसटी बिलमार्फत हुने आयातको कारोबार मूल्यलाई पूर्ण मान्यता दिनुपर्ने बताउनुभयो । भारतमा जिएसटी दर घटाइएकाले नेपाली बजार प्रतिस्पर्धी बनाउन मूल्य अभिवृद्धि करलगायतका दरमा समायोजन आवश्यक रहेको र भन्सार कार्यालयमा सन्दर्भ मूल्य हटाई वस्तुको कारोबार मूल्य प्रणाली लागु गर्नु निजी क्षेत्रका लागि स्वागतयोग्य रहेको उहाँको भनाइ छ । खुला सिमानाका कारण चौरीपैठारी बढ्ने हुँदा भन्सार दर अधिकतम २५ प्रतिशत कायम गर्नुपर्ने र सरकारले १० लाख रुपियाँ नगद कारोबार गर्न पाउने व्यवस्थालाई पाँच लाख रुपियाँमा झार्दा व्यवसायीलाई समस्या भएकाले यसलाई पुनर्विचार गर्न आवश्यक रहेको उहाँले जोड दिनुभयो । भन्सार विभागका महानिर्देशक श्यामप्रसाद भण्डारीले सूचना प्रविधिको प्रयोग गरी व्यापार सहजीकरण गरी राजस्व सङ्कलन गर्ने काम भइरहेको जानकारी दिनुभयो । भन्सार ऐन कार्यान्वयन गरी आगामी दिनमा अन्तर्राष्ट्रिय मापदण्ड अनुसार भन्सार प्रशासन सुधार गर्दै जाने उहाँको भनाइ छ । विभागले व्यवसायीलाई उत्पत्तिको प्रमाणपत्र अनलाइनमार्फत जारी गरेको छ । भन्सार दिवसका अवसरमा विभागमा कार्यरत उत्कृष्ट कर्मचारी, भन्सार एजेन्टलाई सम्मान गरिएको थियो ।",
      "link": "https://gorkhapatraonline.com/news/189632",
      "image": "https://gorkhapatraonline.com/storage/media/333092/conversions/bhansar-_diwash-_ADHIKARI-KABIN00009-original-thumb.jpg"
    },
    {
      "slug": "189630",
      "title": "साउदी अरबसँग श्रम सम्झौता",
      "timestamp": 1769472000000,
      "source": "gp",
      "content": "नेपालीको प्रमुख श्रम गन्तव्य देश साउदी अरबसँग करिब डेढ दशकको निरन्तरको प्रयासपछि श्रम सम्झौता भएको छ । साउदी अरबको रियादमा आयोजित समारोहमा नेपाल र साउदी अरब सरकारबिच श्रमिकको सुरक्षित, व्यवस्थित तथा मर्यादित वैदेशिक रोजगारी प्रवर्धन गर्ने सम्बन्धमा हस्ताक्षर भएको हो । सम्झौतामा नेपाल सरकारका तर्फबाट श्रम, रोजगार तथा सामाजिक सुरक्षामन्त्री राजेन्द्रसिंह भण्डारी र साउदी अरब सरकारका तर्फबाट मानव संसाधन तथा सामाजिक विकासमन्त्री अहमद बिन सुलेमान अलराजीले हस्ताक्षर गर्नुभयो ।",
      "longContent": "काठमाडौँ, माघ १३ गते । नेपालीको प्रमुख श्रम गन्तव्य देश साउदी अरबसँग करिब डेढ दशकको निरन्तरको प्रयासपछि श्रम सम्झौता भएको छ । साउदी अरबको रियादमा आयोजित समारोहमा नेपाल र साउदी अरब सरकारबिच श्रमिकको सुरक्षित, व्यवस्थित तथा मर्यादित वैदेशिक रोजगारी प्रवर्धन गर्ने सम्बन्धमा हस्ताक्षर भएको हो । सम्झौतामा नेपाल सरकारका तर्फबाट श्रम, रोजगार तथा सामाजिक सुरक्षामन्त्री राजेन्द्रसिंह भण्डारी र साउदी अरब सरकारका तर्फबाट मानव संसाधन तथा सामाजिक विकासमन्त्री अहमद बिन सुलेमान अलराजीले हस्ताक्षर गर्नुभयो । सम्झौता कार्यक्रममा सहभागी श्रम मन्त्रालयका सहसचिव पीताम्बर घिमिरेले पछिल्लो पटक नेपाली श्रमिकको पहिलो श्रम गन्तव्य देश साउदी अरबसँग श्रम सम्झौता हुनुलाई ठुलो उपलब्धिका रूपमा लिएको जानकारी दिनुभयो । सन् २०१० देखि नै साउदी अरबसँग श्रम सम्झौताको प्रयास हुँदै आएको थियो तर सफल भने भएको थिएन । नेपाली श्रमिकको अधिकतम हितलाई ध्यानमा राखेर श्रम सम्झौता गरिएकाले त्यहाँ कार्यरत श्रमिकलाई धेरै राहत पुग्ने जानकारी उहाँले दिनुभयो । सहसचिव घिमिरेले नेपालले श्रम मन्त्रालयले विगतमा भएका श्रम सम्झौताको समेत विस्तृत समीक्षा गरिरहेकाले श्रमिक पठाउने देश, श्रम शोषण र मानव अधिकार उल्लङ्घनका विषयमा सरकारले शून्य सहनशीलता नीति अपनाए अनुरूप नै श्रम सम्झौता गरिने जानकारी दिनुभयो । साउदीसँगको यसप्रकारको श्रम सम्झौताले नेपाली श्रमिकले अन्तर्राष्ट्रिय मानव अधिकारको सिद्धान्त अनुसारका अधिकार प्राप्त गर्ने र रोजगारदाताले लागत खर्च बेहोर्ने गरी ‘इम्प्लोयर पे पोलिसी’ अनुसारको सुविधा प्राप्त हुने अपेक्षा सरोकारवालाले गरेका छन् । सम्झौतामा श्रमिकको सेवा सुविधा, कामको अवस्था, सामाजिक सुरक्षा, स्वास्थ्य सेवा, श्रम सम्झौता कार्यान्वयन, गुनासो व्यवस्थापन तथा श्रमिक अधिकार संरक्षणलगायत विषयलाई प्राथमिकताका साथ समेटिएको छ । दुवै देशका कानुन, अन्तर्राष्ट्रिय श्रम मापदण्ड र आपसी समझदारीका आधारमा श्रमिकको हित सुनिश्चित गर्ने व्यवस्था सम्झौतामा गरिएको छ ।वैदेशिक रोजगारविज्ञ रामेश्वर नेपालले साउदी श्रम सम्झौताले त्यहाँ कार्यरत र अब जाने श्रमिकलाई धेरै सहज हुने विश्वास व्यक्त गर्नुभयो साथै उहाँले सम्झौताले नेपाली साधारण श्रमिकको भर्ती प्रक्रिया पारदर्शी, न्यायोचित तथा लागत प्रभावकारी बनाउने महìवपूर्ण आधार तयार गर्नुका साथै यसले साउदी अरबमा कार्यरत नेपाली श्रमिकको हकहित संरक्षण र रोजगार सुरक्षामा महìवपूर्ण योगदान पु¥याउने अपेक्षा गर्न सकिने बताउनुभयो । विज्ञ नेपालले श्रम सम्झौतापछि नेपाली श्रमिकले न्यूनतम तलब नपाएको, करारपत्र फेरबदल गर्ने गरेको, कम्पनीले घर जान नदिएको, उपचारमा लापर्बाही गर्ने गरेको जस्ता समस्या कम हुने अपेक्षा गरेको बताउनुभयो । उहाँले साउदीसँग भएको श्रम सम्झौता सन् २००५ मा कतार र सन् २००८ मा बहराइनसँग गरे जस्तो सामान्य नभएर पछिल्लो पटक मलेसिया र संयुक्त अरब इमिरेट्स (युएई) सँग गरेको उन्नत वा विस्तृत खाल सम्झौता भएकाले यसको कार्यान्वयन भएमा श्रमिकको हितमा हुने बताउनुभयो । पूर्वश्रम सचिव पूर्णचन्द्र भट्टराईको बुझाइमा नेपालले पटक पटक आग्रह गर्दा पनि श्रम सम्झौतामा घरेलु श्रमिक लैजान पाउनुपर्ने अडानमा रहेको साउदीले अहिले भने त्यसलाई थाती राखेर नेपालसँग सम्झौता गरेको छ । साउदीमा सन् २०३४ मा हुने वल्र्डकपका लागि भौतिक संरचना निर्माणमा धेरै श्रमिक आवश्यकता भएकाले बाध्य भएर घरेलु श्रमिकको विषयलाई थाती राखेर नेपालसँग सम्झौता गरेको बुझ्न सकिने उहाँको तर्क छ । वैदेशिक रोजगार विभागका अनुसार गत आर्थिक वर्ष २०८१/८२ मा एक लाख ५२ हजार ५५७ जनाले साउदीका लागि श्रम स्वीकृति (पुनः श्रम स्वीकृतिसहित) लिएका थिए । अघिल्लो आव २०८०/८१ मा एक लाख ४१ हजार ५०२ जनाले लिए भने आव २०७९/८० मा एक लाख ११ हजार ८४३ जना श्रम स्वीकृति (पुनः श्रम स्वीकृतिसहित) लिएर साउदी गएका थिए ।",
      "link": "https://gorkhapatraonline.com/news/189630",
      "image": "https://gorkhapatraonline.com/storage/media/333090/conversions/Nepal-Saudi-Labour-Agreemen-original-thumb.jpg"
    },
    {
      "slug": "189629",
      "title": "‘लगानीमैत्री वातावरण बनाउन सरकार तल्लीन’",
      "timestamp": 1769472000000,
      "source": "gp",
      "content": "लुम्बिनी प्रदेशका मुख्यमन्त्री चेतनारायण आचार्यले लगानीमैत्री वातावरण बनाउन प्रदेश सरकार तल्लीन भएर लागेको बताउनुभएको छ । उहाँले उद्योगी व्यवसायीले स्वदेशमै लगानी गरेर उत्पादन बढाउन आग्रहसमेत गर्नुभयो । रुपन्देहीको सैनामैना–६, कलौनीमा सैनामैना व्यापार सङ्घको आयोजनामा सुरु भएको सातौँ ‘सैनामैना कृषि, पर्यटन तथा व्यापार महोत्सव–२०८२’ सोमबार उद्घाटन गर्दै मुख्यमन्त्री आचार्यले स्थानीय अर्थतन्त्रलाई मजबुत बनाउने मुख्य आधार स्थानीय उत्पादन नै भएको उल्लेख गर्नुभयो ।",
      "longContent": "बुटवल समाचारदाताबुटवल, माघ १३ गते । लुम्बिनी प्रदेशका मुख्यमन्त्री चेतनारायण आचार्यले लगानीमैत्री वातावरण बनाउन प्रदेश सरकार तल्लीन भएर लागेको बताउनुभएको छ । उहाँले उद्योगी व्यवसायीले स्वदेशमै लगानी गरेर उत्पादन बढाउन आग्रहसमेत गर्नुभयो । रुपन्देहीको सैनामैना–६, कलौनीमा सैनामैना व्यापार सङ्घको आयोजनामा सुरु भएको सातौँ ‘सैनामैना कृषि, पर्यटन तथा व्यापार महोत्सव–२०८२’ सोमबार उद्घाटन गर्दै मुख्यमन्त्री आचार्यले स्थानीय अर्थतन्त्रलाई मजबुत बनाउने मुख्य आधार स्थानीय उत्पादन नै भएको उल्लेख गर्नुभयो ।उहाँले स्थानीय उत्पादनका सामग्रीको बजारीकरण र उद्यमशीलताको विकासबाट नै समृद्ध प्रदेशको आकाङ्क्षा पूरा गर्न सकिने बताउनुभयो । उहाँले स्थानीय उत्पादनको बजारीकरण र उद्यमशीलताको प्रवर्धनमा सबैको साझा ध्यान जानु आवश्यक रहेको चर्चा गर्नुभयो । मेला महोत्सवमा स्थानीय उत्पादनका सामग्रीलाई प्राथमिकतामा राख्नुपर्नेमा जोड दिँदै उहाँले मेला महोत्सव आयोजना गर्दा स्थानीय उत्पादनले प्राथमिकता नपाउने अवस्था बन्न नहुने बताउनुभयो । मेला महोत्सवमा स्थानीय उत्पादनले अनिवार्य रूपमा प्राथमिकता पाउनुपर्ने उहाँको भनाइ थियो ।मुख्यमन्त्री आचार्यले प्रदेश सरकार उद्योगी व्यवसायीको पक्षमा सधैँ उभिने स्पष्ट पार्नुभयो । उहाँले भन्नुभयो, “प्रदेश सरकार उद्योगी व्यवसायीको रक्षाकवच बनेर उभिएको छ । व्यवसायीको लगानीको सुरक्षाको ग्यारेन्टीका लागि हामी खटिरहेका छौँ ।”सो अवसरमा लुम्बिनी प्रदेशका भौतिक पूर्वाधार विकासमन्त्री भूमिश्वर ढकाल, सैनामैना नगरपालिकाका प्रमुख फणेन्द्रप्रसाद शर्मालगायतले बोल्दै स्थानीयस्तरमा आयोजना हुने महोत्सवले स्थानीय बजार प्रवर्धनमा टेवा पु¥याउने बताउनुभयो । माघ २५ गतेसम्म सञ्चालन हुने महोत्सवमा आयोजकले एक लाख दर्शकले महोत्सव अवलोकन गर्ने र पाँच करोड बराबरको आर्थिक कारोबार हुने बताएका छन् । सैनामैना व्यापार सङ्घका अध्यक्ष तथा महोत्सव आयोजक समितिका संयोजक सुरेन्द्र पौडेलको अध्यक्षतामा भएको उद्घाटन समारोहअघि सैनामैनाका विभिन्न स्थानबाट चेतनामूलक ¥यालीसमेत निकालिएको थियो ।",
      "link": "https://gorkhapatraonline.com/news/189629",
      "image": "https://gorkhapatraonline.com/storage/media/333089/conversions/Mukhya-mantri-photo-(2)-original-thumb.jpg"
    },
    {
      "slug": "189999",
      "title": "तीन महिनाको छोरालाई हत्या गर्ने कुमाल पक्राउ",
      "timestamp": 1769644800000,
      "source": "gp",
      "content": "गुल्मीको इस्मा गाउँपालिका–२ छल्दीटारका ४६ वर्षीय सन्तबहादुर कुमालले आफ्नै छोरालाई पछारेर मारेका छन्।",
      "longContent": "टोपलाल अर्यालरेसुङ्गा (गुल्मी), माघ १५ गते।   गुल्मीको इस्मा गाउँपालिका–२ छल्दीटारका ४६ वर्षीय सन्तबहादुर कुमालले आफ्नै छोराको हत्या आरोपमा पक्राउ गरेको छ । मादक पदार्थ सेवन गरेर आफ्नै तीन महिनाको शिशु छोरा सुवास कुमाललाई भुइमा पछारेर मारेको जिल्ला प्रहरी कार्यालय गुल्मीका प्रहरी नायब उपरीक्षक गंगा बहादुर सारुले जानकारी दिनुभयो। घटना लगत्तै छोरी सरिता कुमालले प्रहरी चौकी हस्तीचौरमा खबर गर्नुभएको थियो।  हत्या आरोपित कुमाललाई नियन्त्रणमा लिएर घटनाको बारेमा अनुसन्धान गर्न जिल्ला प्रहरी कार्यालय गुल्मीका प्रहरी निरीक्षक पर्वतकुमार केसीको कमाण्डमा प्रहरी टोली घटनास्थल पुगेको प्रहरी नायब उपरीक्षक सारुले बताउनुभयो।",
      "link": "https://gorkhapatraonline.com/news/189999",
      "image": "https://gorkhapatraonline.com/storage/media/333655/conversions/pakrau-original-thumb.jpg"
    },
    {
      "slug": "189997",
      "title": "गगन थापा नयाँ युगमा नयाँँ सन्दर्भको प्रतिनिधिः उपसभापति शर्मा",
      "timestamp": 1769644800000,
      "source": "gp",
      "content": "नेपाली कांग्रेसका उपसभापति विश्वप्रकाश शर्माले नेपाली कांग्रेसले अघि सारेको प्रधानमन्त्रीको उम्मेदवार नयाँ युगमा नयाँँ सन्दर्भको प्रतिनिधि भएको बताउनुभएको छ।",
      "longContent": "काठमाडौँ, माघ १५ गते।  नेपाली कांग्रेसका उपसभापति विश्वप्रकाश शर्माले नेपाली कांग्रेसले अघि सारेको प्रधानमन्त्रीको उम्मेदवार नयाँ युगमा नयाँँ सन्दर्भको प्रतिनिधि भएको बताउनुभएको छ। काठमाडौंमा बिहीबार आयोजित पार्टीको भेलालाई सम्बोधन गर्दै उहाँले यस्तो बताउनुभएको हो।  उहाँले अहिले प्रधानमन्त्रीका उम्मेदवार कोही भदौ २३ र कोही भदौ २४ का रहेको भन्दै कांग्रेसको उम्मेदवार माघ १ को रहेको जिकिर गर्नुभयो।  उहाँले सबै कुराको आत्मालोचना गरेर कांग्रेस अघि बढेको र आफूलाई बदलेर परिवर्तनका लागि अग्रसर भएको बताउनुभयो।  उपसभापति शर्माले सद्भाव, सुशासन र समन्नुत अहिलेको मुख्य मुद्दा भएको बताउनु भयो।  उहाँले अहिले नेपाली समाजलाई सबैभन्दा बढी चाहिएको कुरा सद्भाव भएको बताउनुभयो।  उहाँले निर्वाचनमा हारजित कुनै नौलो कुरा भएको बताउनुभयो।  उहाँले भन्नुभयो, ‘कसैले भदौ २३ को कुरा गर्छन्, कसैले भदौ २४ को मात्रै कुरा गर्दछन्।  प्रधानमन्त्रीका उम्मेदवार थुप्रै हुनुहुन्छ।  कोही भदौ २३ कोही भदौ २४ वाला हुनुहुन्छ।  नेपाली कांग्रेस पार्टीको प्रधानमन्त्रीको उम्मेदवार माघ १ वाला हो।  सारा विषयलाई डकुमेण्टमा लिएर रियलाइज गरेर क्षमा मागेर, आफूलाई बदलेर पार्टीलाई जबरजस्त ढंगले एउटा नयाँ युगमा लिएर गएर फेरि पार्टी भित्रका सबैलाई गाँसेर मैदानमा लिएर जाँदै गरेको काँग्रेस र काँग्रेसको अबको प्रधानमन्त्रीको उम्मेदवार नयाँ युगमा नयाँ सन्दर्भको प्रतिनिधि हो।  सद्भाव, सुशासन र समन्नुत।  अहिले समाजलाई सद्भाव सबैभन्दा बढी चाहिएको छ।  हामी कसले जिताउँला आफ्नो ठाउँमा छ।  जित्ने हार्ने चलिरहन्छ ।’उपसभापति शर्माले कांग्रेस अब देश परिवर्तनका निम्ति आत्मालोचनासहित अघि बढिरहेको बताउनुभयो ।",
      "link": "https://gorkhapatraonline.com/news/189997",
      "image": "https://gorkhapatraonline.com/storage/media/333652/conversions/bishow-prakash-sharma-original-thumb.jpg"
    },
    {
      "slug": "189903",
      "title": "निपाह भाइरसको उच्च जोखिममा नेपाल, यसरी जोगिने",
      "timestamp": 1769644800000,
      "source": "gp",
      "content": "छिमेकी मुलुक भारतको पश्चिम बङ्गालमा घातक निपाह भाइरस जनस्वास्थ्यको गम्भीर चुनौतीका रूपमा देखिएको छ ।",
      "longContent": "काठमाडौँ, माघ १५ गते । छिमेकी मुलुक भारतको पश्चिम बङ्गालमा घातक निपाह भाइरस जनस्वास्थ्यको गम्भीर चुनौतीका रूपमा देखिएको छ । यो भाइरस छिमेकी देश भारतको पश्चिम बङ्गालमा पुष्टि भएसँग नेपालमा पनि यसको उच्च जोखिममा परेको चिकित्सक बताउँछन् । चमेरा, बङ्गुर लगायतका जनावर नेपालमा पनि रहेकाले यसको जोखिम नेपालमा रहेको स्वास्थ्य तथा जनसङ्ख्या मन्त्रालयका प्रवक्ता डा.प्रकाश बुढाथोकीले जानकारी दिनुभयो । मन्त्रालयले यसको जोखिमलाई मध्यनजर गर्दै नेपालमा यो भाइरस भित्रिन नदिन सतर्कता अपनाइएको डा. बुढाथोकीको भनाइ छ ।विमानस्थल, सीमा नाका तथा स्वास्थ्य संस्थाहरूलाई निगरानीमा राखिएको र शङ्कास्पद लक्षण देखिएका व्यक्तिको स्याम्पल लिएर परीक्षण गर्न निर्देशन दिएको डा. बुढाथोकीले बताउनुभयो । मन्त्रालयले सीमा नाकामा निगरानी कडा बनाउन, स्वास्थ्यकर्मीलाई तयारी अवस्थामा राखेको र सम्भावित जोखिम न्यूनीकरणका लागि प्रदेश तथा स्थानीय तहसँग समन्वय भइरहेको जानकारी दिनुभयो । उहाँले भन्नुभयो,“निपाह भाइरसको जोखिम नेपालमा पनि उच्च छ। त्यसैले सीमा क्षेत्रमा रहेका हेल्थ डेस्कलाई सक्रिय बनाइएको छ। शङ्कास्पद लक्षण देखिएका यात्रुहरूलाई तत्कालै पहिचान गरी आवश्यक प्रक्रिया अघि बढाउन निर्देशन दिइएको छ।” निपाह भाइरसको सङ्क्रमण नेपालमा हालसम्म पुष्टि नभए पनि यसको जोखिम उच्च रहेको डा.बुढाथोकी बताउनुहुन्छ । निपाह भाइरस कस्तो रोग हो ? सरुवारोग विशेषज्ञ डा.शेरबहादुर पुनका अनुसार निपाह भाइरस पशुबाट मानिसमा सर्ने गम्भीर प्रकृतिको भाइरस हो । यो भाइरस विशेषगरी फलफूल खाने चमेरामा बढी मात्रमा पाइने गर्छ । निपाह भाइरस जनावरबाट जनावरमा, जनावरबाट मानिस र मानिसबाट मानिसमा पनि सर्ने डा. पुन बताउनुहुन्छ । सङ्क्रमित चमेरोबाट सुँगुर, गाई, गोरु जस्ता जनावर हुँदै मानिसमा सर्ने हुँदा जनावरसँग नजिक हुने मानिस यसको जोखिममा हुने डा. पुनको भनाइ छ । सङ्क्रमित पशुको संसर्गमा आएको फलफूल प्रयोग गरेमा, सङ्क्रमित व्यक्तिको रगत, दिसा पिसाबसँग प्रत्यक्ष सम्पर्कमा आएमा यो भाइरस सर्छ । लक्षण यो रोगका लक्षण अन्य भाइरससँग मिल्दा जुल्दा हुने हुँदा धेरै जना झुकिने चिकित्सक बताउँछन् । भाइरस शरीरमा प्रवेश गरेको चार दिन देखि १४ दिनमा यसका लक्षण देखिने डा.पुन बताउनुहुन्छ ।सङ्क्रमण भएमा ज्वरो आउने, टाउको दुख्ने, रिङ्गटा लाग्ने, मांसपेशी दुख्ने, वाकवाकी लाग्ने र टन्सिलाइटिस हुने, श्वासप्रश्वासमा कठिनाइ हुने जस्ता लक्षण देखिने डा. पुनको भनाइ छ । समयमा नै उपचार नपाएमा लक्षण देखिएको २४ देखि ४८ घण्टाभित्र निमोनिया तथा श्वासप्रश्वाससम्बन्धी समस्या देखिएर बिरामी अचेतभई मृत्यु समेत हुने गर्छन् । विश्व स्वास्थ्य सङ्गठनका अनुसार निपाह भाइरसको मृत्युदर ४० देखि ७० प्रतिशत सम्म रहेको छ। अध्ययनहरूले कुनै कुनै ठाउँमा यसको मृत्युदर सत प्रतिशत रहेको देखाएको छ । हालसम्म निपाह भाइरसविरुद्ध विशेष खोप वा निश्चित उपचार उपलब्ध छैन। यसको उपचार लक्षणको आधारमा गरिन्छ । सङ्क्रमण हुन नदिनु नै यो रोगबाट बच्ने उपाय हो । ज्वरो वा श्वासप्रश्वाससम्बन्धी लक्षण देखिए तत्काल स्वास्थ्य संस्थामा जाँच गराउनु र सङ्क्रमितसँग नजिकको सम्पर्कबाट टाढा रहन चिकित्सकको आग्रह छ । यो रोगबाट नआति सतर्कता अपनाउन चिकित्सकको सुझाव छ । रोकथामका उपाय यदि यो रोग लागेको शङ्का लागेमा वा सङ्क्रमित देशबाट फर्किएमा क्वारेन्टाइनमा बस्न डा. पुनको सुझाव छ । यो भाइरस लाग्नबाट बच्न फलफूल राम्रोसँग पखालेर मात्र खाने र तरकारी पकाएर खाने, गाईबस्तुको गोठ र फार्म सफा राख्ने, मासु काट्दा र पकाउँदा पन्जा र मास्कको प्रयोग गर्ने, पानी उमालेर मात्र पिउने, बेलाबेलामा साबुनपानीले हात धुने र भिडभाडमा जाँदा मास्क लगाउने चिकित्सकको सुझाव छ ।",
      "link": "https://gorkhapatraonline.com/news/189903",
      "image": "https://gorkhapatraonline.com/storage/media/333650/conversions/nipah-virus-original-thumb.jpg"
    },
    {
      "slug": "189989",
      "title": "निर्वाचन आचार संहिता पालन गर्न सबै पक्ष सहमत",
      "timestamp": 1769644800000,
      "source": "gp",
      "content": "आगामी फागुन २१ गते हुने प्रतिनिधि सभा सदस्य निर्वाचनका लागि निर्वाचन आयोगले जारी गरेको निर्वाचन आचार संहिता पूर्ण रूपमा पालन गर्ने प्रतिबद्धता जनाएका छन्।",
      "longContent": "राजन रावतहुम्ला, माघ १५ गते ।आगामी फागुन २१ गते हुने प्रतिनिधि सभा सदस्य निर्वाचनका लागि निर्वाचन आयोगले जारी गरेको निर्वाचन आचार संहिता पूर्ण रूपमा पालन गर्ने प्रतिबद्धता जनाएका छन्।मुख्य निर्वाचन अधिकृतको कार्यालय, हुम्लाले आयोजना गरेको निर्वाचन आचार संहिता सम्बन्धी अभिमुखीकरण तथा कार्यान्वयनबारेको छलफल कार्यक्रममा सहभागी राजनीतिक दलका उम्मेदवार, सुरक्षा निकायका प्रमुख, सञ्चारकर्मी तथा अन्य सरोकारवालाले आचार संहिता  पालन गर्ने साझा प्रतिबद्धता व्यक्त गरेका हुन्।कार्यक्रममा प्रमुख जिल्ला अधिकारी टेककुमार रेग्मीले निर्वाचन स्वतन्त्र, निष्पक्ष, भयमुक्त र शान्तिपूर्ण रूपमा सम्पन्न गराउन सबै पक्षले रचनात्मक र सहयोगी भूमिका खेल्ने निर्णय गरिएको जानकारी दिनुभयो। उहाँका अनुसार आचार संहिता उल्लङ्घन भए कानुनअनुसार कारबाही गर्न मुख्य निर्वाचन अधिकृतको कार्यालय पछि नहट्ने निष्कर्ष बैठकबाट निकालिएको छ।मुख्य निर्वाचन अधिकृत बैकुण्ठ बरालले निर्वाचन आचार संहिता पालन भए नभएको अनुगमनमा नागरिक समाजको भूमिका पनि महत्वपूर्ण हुने बताउनुभयो ।  निर्वाचन आयोगले सरोकारवाला पक्षका लागि आचार संहिता छुट्टाछुट्टै जारी गरिसकेको छ।नेपाल पत्रकार महासंघका उपाध्यक्ष छपाल लामाले निर्वाचन सफल पार्नु सबैको साझा दायित्व भएको उल्लेख गर्दै लागू भएका निर्वाचन आचार संहिता पालन गर्नु पनि सबै सरोकारवाला पक्षको जिम्मेवारी भएको बताउनुभयो। उहाँले निर्वाचनमा सहभागी राजनीतिक दल र उम्मेदवारहरूबाट आचार संहिता पालन गर्ने प्रतिबद्धता आउनु सकारात्मक पक्ष भएको धारणा राख्नुभयो। साथै, मतदानमा जनसहभागिता बढाउन महासंघमार्फत सञ्चारकर्मीले सहयोगी भूमिका खेल्ने जानकारी दिनुभयो।कार्यक्रममा विशेष परिस्थितिमा भइरहेको निर्वाचन भएकाले नवयुवाको भावना कदर गर्दै सबै पक्ष निर्वाचन सफल पार्न सक्रिय हुनुपर्नेमा सहभागीहरूले जोड दिएका थिए।कार्यक्रममा नेपाली काँग्रेसका उम्मेदवार जयपति रोकाया, नेकपा (एमाले) का दलबहादुर फडेरा, राष्ट्रिय प्रजातन्त्र पार्टीका छक्क बुढा, नेकपा (नेकपा) का डा.दिपेन्द्र रोकाया, राष्ट्रिय स्वतन्त्र पार्टीका टासी लाङ्जोम, नेकपा (माओवादी केन्द्र) का कुम्भ बुढा र प्रगतिशील लोकतान्त्रिक पार्टीका जटिल कार्कीको उपस्थिति रहेको थियो।त्यस्तै, प्रमुख जिल्ला अधिकारी टेककुमार रेग्मी, जिल्लास्थित सबै सुरक्षा निकायका प्रमुख तथा सञ्चारकर्मीको समेत कार्यक्रममा सहभागिता रहेको थियो।",
      "link": "https://gorkhapatraonline.com/news/189989",
      "image": "https://gorkhapatraonline.com/storage/media/333627/conversions/617701715_1672236577488779_4179872879931395226_n-(1)-original-thumb.jpg"
    },
    {
      "slug": "189987",
      "title": "सल्यानमा निर्वाचन आचारसंहिता पालना गर्न दल र उम्मेदवारको प्रतिबद्धता",
      "timestamp": 1769644800000,
      "source": "gp",
      "content": "सल्यानमा आगामी फागुन २१ गते हुने प्रतिनिधिसभा सदस्य निर्वाचनलाई लक्षित गर्दै निर्वाचन आचारसंहिता पालना गर्न राजनीतिक दल, उम्मेदवार तथा सरोकारवाला पक्षहरूले प्रतिबद्धता जनाएका छन्।",
      "longContent": "प्रतीक इच्छुक शर्मा सल्यान, माघ १५ गते ।सल्यानमा आगामी फागुन २१ गते हुने प्रतिनिधिसभा सदस्य निर्वाचनलाई लक्षित गर्दै निर्वाचन आचारसंहिता पालना गर्न राजनीतिक दल, उम्मेदवार तथा सरोकारवाला पक्षहरूले प्रतिबद्धता जनाएका छन्।निर्वाचन कार्यालय सल्यान तथा मुख्य निर्वाचन अधिकृतको कार्यालयद्वारा आयोजना गरिएको निर्वाचन आचारसंहिता अनुगमन समितिको बैठकमा सहभागी राजनीतिक दलका प्रतिनिधि, उम्मेदवार, सुरक्षा निकाय तथा सञ्चारकर्मीहरूले निर्वाचन आयोगद्वारा जारी आचारसंहिता पूर्ण रूपमा पालना गर्ने प्रतिबद्धता व्यक्त गरेका हुन्।बैठकमा सहभागीले समय र स्थान नजुध्ने गरी निर्वाचनसम्बन्धी कार्यक्रम सञ्चालन गर्ने, कार्यक्रमबारे सम्बन्धित निकायलाई जानकारी गराउने तथा निर्वाचन अधिकृतको कार्यालय र जिल्ला प्रशासन कार्यालयसँग समन्वय गरी सभासम्मेलन आयोजना गर्ने सहमति जनाएका छन्।प्रतिनिधिसभा सदस्य निर्वाचनका लागि आचारसंहिता कार्यान्वयन सम्बन्धी छलफल कार्यक्रममा सहभागीले निर्वाचनलाई स्वतन्त्र, निष्पक्ष, भयरहित र शान्तिपूर्ण रूपमा सम्पन्न गराउन सबै पक्षले रचनात्मक र सहयोगी भूमिका निर्वाह गर्ने प्रतिबद्धता व्यक्त गरेका छन्।निर्वाचन आचारसंहिता पालन भए नभएको अनुगमनको जिम्मेवारी सहायक प्रमुख जिल्ला अधिकारी तथा कोष तथा लेखा नियन्त्रक प्रमुखलाई दिइएको छ।बैठकमा मुख्य निर्वाचन अधिकृत प्रल्हाद योगीले सबैको सम्मान हुने तथा मितव्ययी ढङ्गले निर्वाचन प्रचारप्रसार गर्न राजनीतिक दल र उम्मेदवारलाई आग्रह गर्नुभयो। उहाँले यो निर्वाचन राष्ट्रिय तथा अन्तर्राष्ट्रिय रूपमा पनि निगरानीमा रहेको उल्लेख गर्दै आचारसंहिता पूर्ण रूपमा पालना गर्न अनुरोध गर्नुभयो।त्यसैगरी प्रमुख जिल्ला अधिकारी महेन्द्र सापकोटाले निर्वाचन आचारसंहिता उम्मेदवारलाई मात्र नभई सबै पक्षलाई लागु हुने स्पष्ट पार्दै आचारसंहिता विपरीत कुनै पनि गतिविधि नगर्न आग्रह गर्नुभयो। उहाँले सभ्य, स्वच्छ र स्वस्थ प्रतिस्पर्धाबाट निर्वाचन जित्न सुझाव दिनुभयो।",
      "link": "https://gorkhapatraonline.com/news/189987",
      "image": "https://gorkhapatraonline.com/storage/media/333625/conversions/IMG_3548-(1)-original-thumb.jpg"
    },
    {
      "slug": "189985",
      "title": "बाक्लो हिउँ जमेपछि मुस्ताङका दुई सडक अवरुद्ध",
      "timestamp": 1769644800000,
      "source": "gp",
      "content": "बाक्लो हिउँ जमेपछि बुधबारदेखि अवरुद्ध भएको मुस्ताङको कागबेनी–कोरला र कागबेनी–मुक्तिनाथ सडकको अवरुद्ध खुलेको छैन ।",
      "longContent": "हरिकृष्ण शर्मा मुक्तिनाथ (मुस्ताङ), माघ १५ गते ।बाक्लो हिउँ जमेपछि बुधबारदेखि अवरुद्ध भएको मुस्ताङको कागबेनी–कोरला र कागबेनी–मुक्तिनाथ सडकको अवरुद्ध खुलेको छैन । उत्तरदक्षिण जोड्ने राष्ट्रिय गौरवको आयोजनाका रूपमा रहेको जोमसोम–कोरला सडक अन्तर्गत ११० किलोमिटर सडकखण्ड अन्तरगत सडकखण्डमा करिब दुई फिटसम्म हिउँ भएका हिउँ पन्छाएर मात्रै सडक सञ्चालनको सम्भावना रहेको छ । मुस्ताङको बारागुङ मुक्तिक्षेत्र गाउँपालिका–४, कागबेनी हुदै छुसाङसम्म सडक सहज भएपनि लोघेकर दामोदर कुण्ड गाउँपालिकाको घमी, चराङ हुदै लोमान्थाङ गाउँपालिकाको कोरलासम्मको सडकमा जमेको हिउँलाई डोजरको सहायता पन्छाएर सडक खुलाउन पहल भइरहेको प्रमुख जिल्ला अधिकारी अजिता शर्माले बताउनुभयो । प्रजिअ शर्माले भन्नुभयो,‘‘आज मौसम खुलेको छ, हिउँ नपग्लिने ठाउँमा मेसिनको प्रयोग गरी पन्छाउनुपर्छ ।’’ सडक क्षेत्रमा जमेको दुई फिट हिउँ पग्लिन समय लाग्ने भएकाले माथिल्लो क्षेत्रमा रहेका पर्यटकलाई सुरक्षित बस्न अनुरोध गरिएको छ । हिमपातका कारण  लोमान्थाङ क्षेत्रमा विद्युत् समेत अवरुद्ध भएको छ । हिमपातका कारण चीनको स्वायत्त प्रदेश तिब्बतको झोङवासेन जिल्लाबाट लिजी–नेचुङ (कोरला)बाट नियमित विद्युतीय सवारी साधनसहित अन्य सामान बोकेका कन्टेनर समेत नाकामै रोकिएको छ भने लोमान्थाङ–४,नेचुङमा अवस्थित मुस्ताङ भन्सार कार्यालयको सेवा समेत प्रभावित भएको छ । यसैबीच कागबेनी देखि प्रसिद्ध धार्मिकस्थल मुक्तिनाथ मन्दिरको सडकखण्ड सेल्फी डाँडासम्मको सडक सहज भए पनि माथिल्लो क्षेत्रमा हिउँ जमेकाले तीर्थालु कागबेनी र रानीपौवामा फसेका छन् । सडक सञ्जालमा जमेको हिउँ हटाएर दर्शन गर्न जाने र फर्किने तिर्थालुलाई सहज बनाउन स्थानीय जनप्रतिनिधि सहितको टोलीले समेत पहल गरेको छ । एक्कासि भारी हिमपात भएपछि मुस्ताङ प्रवेश गरेका पर्यटकलाई समस्या भएको थियो ।वारागुङ मुक्तिक्षेत्र–१ का वडा अध्यक्ष एवम् मुक्तिनाथ मन्दिर व्यवस्थापन समितिका कोषाध्यक्ष प्रमेश गुरुङले मौसममा सुधार भएकाले बिहिबारसम्ममा सवारी आवागमन खुलाउने प्रयास भइरहेको बताउनुभयो । हिउँ जमेको अवस्थामा सवारी सञ्चालन गर्दा हुनसक्ने दुर्घटनाको जोखिमलाई मध्यनजर गरी जिल्ला प्रहरी कार्यालयले कागबेनी क्षेत्रमा सवारी साधनको व्यवस्थापन गरेको छ । मोटरसाइकल र हलुका सवारी साधन आवतजावत झनै जोखिम हुने भएकाले सचेत बनाएको जिल्ला प्रहरी कार्यालय मुस्ताङका सूचना अधिकारी सन्तोष बस्यालको भनाइ छ ।छिमेकी जिल्ला म्याग्दीको सदरमुका बेनीदेखि मुस्ताङको सदरमुकाम जोमसोमसम्मको सडक सञ्जाल सहज रहेको छ।",
      "link": "https://gorkhapatraonline.com/news/189985",
      "image": "https://gorkhapatraonline.com/storage/media/333617/conversions/Kagbeni-to-muktinath-sadak-selfidada--(1)-original-thumb.jpg"
    },
    {
      "slug": "189981",
      "title": "दरबारमार्गको उडल्यान्ड होटलमा आगलागी",
      "timestamp": 1769644800000,
      "source": "gp",
      "content": "काठमाडौँको दरबारमार्गस्थित उडल्यान्ड होटलमा आगलागी भएको छ  ।",
      "longContent": "काठमाडौँ, माघ  १५ गते । काठमाडौँको दरबारमार्गस्थित उडल्यान्ड होटलमा आगलागी भएको छ  ।जिल्ला प्रहरी परिसर काठमाडौँका अनुसार आज बिहान १०ः१५ बजे आगलागी भएको हो । परिसरका प्रमुख, प्रहरी वरिष्ठ उपरीक्षक (एसएसपी) रमेश थापाले आगलागी नियन्त्रणमा लिने क्रम जारी रहेको बताउनुभयो ।आगलागी नियन्त्रणमा लिनका लागि नेपाल प्रहरी र दमकल खटिरहेको उहाँले बताउनुभयो । आगलागीको कारण भने खुलेको छैन । रासस",
      "link": "https://gorkhapatraonline.com/news/189981",
      "image": "https://gorkhapatraonline.com/storage/media/333649/conversions/aaglagi-original-thumb.jpg"
    },
    {
      "slug": "189976",
      "title": "थोरै मतदाता, कसिलो प्रतिस्पर्धा",
      "timestamp": 1769644800000,
      "source": "gp",
      "content": "मुस्ताङका ठुला राजनीतिक दल गएको माघ ५ गतेभन्दा अगाडि ढुक्क थिए । अघिल्लो पटकको प्रतिनिधि सभा सदस्यमा राष्ट्रिय स्वतन्त्र पार्टीबाट उम्मेदवार सुदेश गुरुङले यस पटक समानुपातिक रोजेपछि मुख्य तीन दलबिच नै प्रतिस्पर्धा हुने अनुमान गरिएको थियो । नेपाली कांग्रेस, नेकपा (एमाले) र नेपाली कम्युनिस्ट पार्टी विगतको निर्वाचनमा प्राप्त मत र मतदाता आफ्नो पकटमा रहेको अनुमानलाई यस पटक रास्वपाले नयाँ उम्मेदवार मैदानमा ल्याएपछि विगतको भन्दा निकै रोचक बनेको छ ।",
      "longContent": "हरिकृष्ण शर्मामुक्तिनाथ (मुस्ताङ), माघ १५ गते । मुस्ताङका ठुला राजनीतिक दल गएको माघ ५ गतेभन्दा अगाडि ढुक्क थिए । अघिल्लो पटकको प्रतिनिधि सभा सदस्यमा राष्ट्रिय स्वतन्त्र पार्टीबाट उम्मेदवार सुदेश गुरुङले यस पटक समानुपातिक रोजेपछि मुख्य तीन दलबिच नै प्रतिस्पर्धा हुने अनुमान गरिएको थियो । नेपाली कांग्रेस, नेकपा (एमाले) र नेपाली कम्युनिस्ट पार्टी विगतको निर्वाचनमा प्राप्त मत र मतदाता आफ्नो पकटमा रहेको अनुमानलाई यस पटक रास्वपाले नयाँ उम्मेदवार मैदानमा ल्याएपछि विगतको भन्दा निकै रोचक बनेको छ । थेरै मतदाता, कसिलो प्रतिस्पर्धा हुने मुस्ताङमा नेपाली कांग्रेसबाट निवर्तमान प्रतिनिधि सभा सदस्य योगेश गौचन थकाली, नेकपा (एमाले) का इन्द्रधारा डाढु विष्ट, नेपाली कम्युनिस्ट पार्टीबाट ङुटुक गुरुङ र राष्ट्रिय स्वतन्त्र पार्टीबाट अधितियचन्द्र थकालीबिच मुख्य प्रतिस्पर्धा रहेको छ । जिल्लामा विगतका निर्वाचनमा मुख्य प्रतिस्पर्धा नेपाली कांग्रेस र नेकपा (एमाले) बिचको अनुमान गरिए पनि यस पटक नेकपाले विगतको चुनावको समेत अनुभव भएका नेतालाई उम्मेदवार बनाएको छ । राष्ट्रिय स्वतन्त्र पार्टीबाट देशभरको माहोललाई हेरेर युवालाई उम्मेदवार बनाएपछि मुस्ताङका उम्मेदवार मतदाता आफ्नो पक्षमा पार्न व्यस्त छन् । नेपाली कांग्रेस र नेकपा (एमाले) आफ्नो पक्षमा परिणाम पर्ने दाबी गरेको अवस्थामा नेकपा र रास्वपाले यस पटक मुस्ताङबाट खाता खोल्ने योजना बनाएका छन् । विगतमा पुराना दलले आफ्नो एकलौटी मत ल्याउने क्षेत्रहरू यस पटक नयाँ मतदाता र मतदातामा देखिएको असन्तुष्टिको असर पर्ने जोखिम छ । यस पटक तिनै ठुला दल एकल प्रतिस्पर्धामा रहेको अवस्था देखिन्छ । नेपाली कांग्रेसले अघिल्लो पटक फराकिलो मतान्तरसहित विजय भएको अवस्थामा संसद् विघटन अगाडिसम्म गरेका विभिन्न विकास निर्माणसहित कोरला नाकालाई व्यावसायिक सञ्चालन, भौतिक पूर्वाधारका कारण यस पटक बाँकी काम पूरा गर्न मतदाताले रोज्ने विश्वास गौचनको छ । नेकपा (एमाले) बाट उम्मेदवार इन्द्रधारा डाढु विष्टले यस पटक उपल्लो मुस्ताङबाट एकल प्रतिनिधित्व हुने गरी चुनावी मैदानमा रहेकाले तल्लो र माथिल्लो क्षेत्र जोड्ने पुलको भूमिका खेल्न मतदातामाझ आएको बताउनुभयो । २०७४ सालको गण्डकी प्रदेश सभामा मुस्ताङ (क) बाट विजय भएर प्रदेश सभा सदस्यको अनुभवसँगै विभिन्न क्षेत्रमा सक्रिय भएकाले आगामी फागुन २१ गते हुन लागेको प्रतिनिधि सभा सदस्य निर्वाचनका लागि मुस्ताङको योग्य उम्मेदवार भएको विष्टको दाबी छ । नेपाली कम्युनिस्ट पार्टी (नेकपा) ले मुस्ताङमा ‘टाइगर’ नामले चिनिने गुरुङले यस पटक नेकपाले देशभर पहिलो खाता मुस्ताङबाट खोल्ने दाबी गर्नुभयो । रास्वपाका उम्मेदवार गौचनले तीन ठुला दलका गतिविधिकै कारण संसद् विघटन भएर चुनाव गर्नुपर्ने बाध्यता भएको बताउँदै यस पटक रास्वपालाई बहुमतको सरकार बनाउन मुस्ताङले योगदान गर्ने बताउनुभयो । मुस्ताङमा आमजनता पार्टीबाट अजय विक, मङ्गोल नेसनल अर्गनाइजेसनबाट यमबहादुर गुरुङ, राष्ट्रिय प्रजातन्त्र पार्टीबाट कमला लालचन र उज्यालो पार्टीबाट डा. सुरेन्द्र शेरचन उम्मेदवार हुनुहुन्छ ।",
      "link": "https://gorkhapatraonline.com/news/189976",
      "image": "https://gorkhapatraonline.com/storage/media/333641/conversions/455-original-thumb.jpg"
    },
    {
      "slug": "189975",
      "title": "दाङ–१ मा बहुपक्षीय प्रतिस्पर्धा",
      "timestamp": 1769644800000,
      "source": "gp",
      "content": "दाङ निर्वाचन क्षेत्र नम्बर १ मा हुने प्रतिनिधि सभा निर्वाचन यस पटक बहुपक्षीय प्रतिस्पर्धाका कारण चासोको केन्द्र बनेको छ । सत्तारूढ तथा प्रतिपक्षी दलका   अनुभवी नेतादेखि नयाँ राजनीतिक शक्तिसम्मको सहभागिताले यस निर्वाचन क्षेत्रको समीकरण थप जटिल र रोचक बनेको छ ।",
      "longContent": "दाङ समाचारदाता दाङ, माघ १५ गते । दाङ निर्वाचन क्षेत्र नम्बर १ मा हुने प्रतिनिधि सभा निर्वाचन यस पटक बहुपक्षीय प्रतिस्पर्धाका कारण चासोको केन्द्र बनेको छ । सत्तारूढ तथा प्रतिपक्षी दलका अनुभवी नेतादेखि नयाँ राजनीतिक शक्तिसम्मको सहभागिताले यस निर्वाचन क्षेत्रको समीकरण थप जटिल र रोचक बनेको छ । यस क्षेत्रबाट नेपाली कांग्रेसका सहमहामन्त्री योगेन्द्र चौधरी, नेकपा (एमाले) का रेवतीरमण शर्मा, नेपाल कम्युनिस्ट पार्टीका मेटमणि चौधरी, राष्ट्रिय स्वतन्त्र पार्टीका देवराज पाठक तथा पूर्वमुख्यमन्त्री कुलप्रसाद केसी (स्वतन्त्र) सहित १४ जना उम्मेदवार मैदानमा छन् । नेकपाभित्रको आन्तरिक राजनीतिक विवादपछि टिकट नपाएका पूर्वमुख्यमन्त्री केसीले स्वतन्त्र उम्मेदवारी दिएपछि सो दलको मताधारमा प्रभाव पर्ने आकलन गरिएको छ । दुई पटक यही क्षेत्रबाट निर्वाचित भएका मेटमणि चौधरीका लागि यस पटक दलभित्रको असन्तुष्टि र विगतमा जस्तो गठबन्धनको साथ नहुनु चुनौतीका रूपमा देखिएको छ । २०७९ सालको निर्वाचनमा मेटमणि चौधरीले २६ हजार ५६३ मत प्राप्त गरी विजयी हुँदा एमालेकी शान्ता चौधरी २१ हजार ४७९ मतसहित दोस्रो हुनुभएको थियो । राष्ट्रिय स्वतन्त्र पार्टीका देवराज पाठक १३ हजार ७९८ मतसहित तेस्रो स्थानमा रहनुभएको थियो । स्थानीय मतदाताका अनुसार यस पटकको निर्वाचनमा दलहरूको सङ्गठनात्मक शक्ति, उम्मेदवारको व्यक्तिगत प्रभाव, पार्टीभित्रको एकता तथा असन्तुष्टि र नयाँ राजनीतिक शक्तिको उपस्थितिले निर्णायक भूमिका खेल्ने छ । सङ्गठनका हिसाबले कांग्रेस, एमाले र नेकपा तिनै दल बलिया मानिन्छन् ।यो निर्वाचन क्षेत्र एक नगरपालिका, तीन गाउँपालिका तथा घोराही उपमहानगरपालिकाका चार वडा समेटिएको क्षेत्र हो । पछिल्लो स्थानीय तह निर्वाचनमा कांग्रेस, एमाले र नेकपाले आआफ्नो प्रभाव देखाएका थिए, जसले प्रतिनिधि सभा निर्वाचनलाई थप प्रतिस्पर्धात्मक बनाएको छ । स्थानीयका अनुसार यसअघि निर्वाचित हुँदै आएका नेताका लागि यस पटक जित सुनिश्चित छैन । लमही नगरपालिका–४ की सीता चौधरीले भन्नुभयो, “यो चुनाव व्यक्तिको भन्दा पनि सङ्गठन, रणनीति र मतदाताको मनोविज्ञानले तय गर्ने देखिन्छ । यस पटक प्रतिस्पर्धा मुख्यतः स्थापित दलहरूबिच केन्द्रित भए पनि नयाँ दलको प्रभाव पनि उस्तै छ ।” कांग्रेसका उम्मेदवार योगेन्द्र चौधरी पूर्वसमानुपातिक सांसद तथा पार्टीका सहमहामन्त्री हुनुहुन्छ भने एमालेका रेवतीरमण शर्मा लुम्बिनी प्रदेश सभा सदस्यको अनुभव बोकेका नेता हुनुहुन्छ । दुवै उम्मेदवार सङ्गठन र अनुभवका हिसाबले बलिया देखिन्छन् । यद्यपि राष्ट्रिय स्वतन्त्र पार्टीका देवराज पाठकले युवा मतदातामाझ बढ्दो आकर्षणमार्फत परम्परागत दललाई चुनौती दिइरहनुभएको छ । २०७९ सालको निर्वाचनमा समानुपातिकतर्फ एमाले पहिलो दल बनेको यस क्षेत्रमा हाल मतदाता सङ्ख्या एक लाख ४० हजार नाघेको छ, जुन अघिल्लो निर्वाचनभन्दा पाँच हजार २६८ ले बढी हो ।",
      "link": "https://gorkhapatraonline.com/news/189975",
      "image": "https://gorkhapatraonline.com/storage/media/333594/conversions/1234-original-thumb.jpg"
    },
    {
      "slug": "189974",
      "title": "मकवानपुरमा मुख्य दलबिच नै प्रतिस्पर्धा",
      "timestamp": 1769644800000,
      "source": "gp",
      "content": "आसन्न प्रतिनिधि सभा निर्वाचनका लागि मकवानपुर निर्वाचन क्षेत्र नम्बर १ मा यस पटक गहिरो प्रतिस्पर्धा हुने देखिएको छ । यहाँ चुनावी प्रक्रियामा अभ्यस्त नेतादेखि नयाँ योजना बोकेर पहिलो पटक संसदीय चुनावी प्रतितस्पर्धाका लागि निस्किनुभएका पुस्ताबिच गहिरो प्रतिस्पर्धा हुने देखिएको छ ।",
      "longContent": "मकवानपुरगढी समाचारदातामकवानपुरगढी, माघ १५ गते  । आसन्न प्रतिनिधि सभा निर्वाचनका लागि मकवानपुर निर्वाचन क्षेत्र नम्बर १ मा यस पटक गहिरो प्रतिस्पर्धा हुने देखिएको छ । यहाँ चुनावी प्रक्रियामा अभ्यस्त नेतादेखि नयाँ योजना बोकेर पहिलो पटक संसदीय चुनावी प्रतितस्पर्धाका लागि निस्किनुभएका पुस्ताबिच गहिरो प्रतिस्पर्धा हुने देखिएको छ ।  मकवानपुर–१ मा यस पटक कुल २३ जनाले उम्मेदवारी दिनुभएको छ । तीमध्ये नेकपा (एमाले), नेपाली कांग्रेस, राष्ट्रिय प्रजातन्त्र पार्टी (राप्रपा), राष्ट्रिय स्वतन्त्र पार्टी (रास्वपा), नेपाल कम्युनिस्ट पार्टी (नेकपा) पार्टीका उम्मेदवारहरू मुख्य प्रतिस्पर्धामा देखिनुभएको छ । यहाँबाट प्रगतिशील लोकतान्त्रिक पार्टी (प्रलोपा) का तेजप्रसाद उप्रेती, जसपाका दीपक सिन्तान, नेकपा (माओवादी) का महेश नेपाली, मङ्गोल नेसनल अर्गनाइजेसनका युवराज लामा, नेपाल मजदुर किसान पार्टीकी रञ्जना सुवाल मगजु, जसपा नेपालका रूपक लामा, श्रम संस्कृति पार्टीकी विद्या श्रेष्ठ महर्जन र उज्यालो नेपाल पार्टीका सुरेन्द्र लामा र स्वतन्त्रले पनि उम्मेदवारी दिनुभएको छ । मकवानपुर–१ मा राप्रपाका दीपकबहादुर सिंह, कांग्रेसका महालक्ष्मी उपाध्याय (डिना), एमालेका रामेश्वर राना र रास्वपाका प्रकाश गौतमलाई मुख्य प्रतिस्पर्धीका रूपमा हेरिएको छ । कांग्रेसका उम्मेदवार डिनाले यसअघि पनि चार पटक प्रत्यक्षतर्फ प्रतिनिधि सभा सदस्यको चुनावमा हार बेहोर्नुभएको छ । उहाँका लागि आगामी निर्वाचन पाँचौँ चुनावी परीक्षा हुने छ । कांग्रेसका डिना दुई पटक समानुपातिक सांसद र दोस्रो विशेष महाधिवेशनअघि पार्टी सहमहामन्त्री भइसक्नुभएको छ । २०७९ मा भएको पाँच दलीय गठबन्धनबाट साझा उम्मेदवार बन्नुभएकी डिना उपाध्याय राप्रपाका दीपकबहादुर सिंहसँग पराजित हुनुभयो । उहाँले सो बेला २५ हजार ४३४ मत प्राप्त गर्नुभएको थियो । आउँदो निर्वाचनमा सिंह र डिनाबिच फेरि पनि गहिरो प्रतिस्पर्धा हुने निश्चित देखिएको छ । डिना भन्नुहुन्छ, “मकवानपुरमा मेरा लागि राजनीति कर्म थलो हो । विशेषतः यहाँका युवा, महिला र जनजाति समुदायलाई प्रभावित पार्न सक्ने विकासका एजेन्डा बोकेर चुनावी प्रतिस्पर्धामा उत्रिएको छु । यस पटक पार्टी एकताले मेरो जितलाई सुनिश्चित बनाएको छ ।” राप्रपाका सिंहले सो निर्वाचनमा अघिल्लो पटक गठबन्धनका प्रतिस्पर्धी डिनालाई दुई हजार ३८२ मतसहित पछि पार्नुभएको थियो । सो बेला मकवानपुरमा सिंहले कुल २७ हजार ८१६ मत प्राप्त गरी मकवानपुर–१ बाट विजयी हुनुभयो । पञ्चायत कालदेखि नै नगर पञ्चायत र जिल्ला विकास समितिको महìवपूर्ण जिम्मेवारीमा रहनुभएका सिंह स्थानीय माझ परिचित हुनुहुन्छ । नेकपा (एमाले) बाट झन्डै पाँच दशक लामो राजनीति गरेका गर्नुभएका नेता रामेश्वर राना यस पटक संसद् छिर्ने दौडमा रहनुभएको छ । अघिल्लो पटक निर्वाचन लड्ने अन्तिम तयारीमा पुग्नुभएका रानाले गठबन्धनका कारण आफ्नो पक्कापक्की टिकटलाई राप्रपाका दीपकबहादुर सिंहलाई सुम्पिनु परेको थियो । अन्तिम समयमा एमाले अध्यक्ष केपी शर्मा ओलीको निर्देशनमा नेता राना पछाडि हट्नु परेको थियो । यस पटक पुरानो घाउलाई मलम लगाउन रानाले पार्टीबाट टिकट आफ्नो हात पार्दै उम्मेदवारी दर्ता गराउनुभएको छ । २०३६ देखि सक्रिय राजनीतिमा जोडिएका राना सङ्गठनका त्यागी नेताका रूपमा परिचित हुनुहुन्छ । आफ्नो निर्वाचन क्षेत्रमा समेत बलियो पकड बनाउनुभएका राना भन्नुहुन्छ, “राष्ट्रियता, लोकतन्त्र र संविधानको रक्षा एमालेले गरेको छ । विकास र समृद्धिको बाटोमा एमाले हिँडेको छ । एमालेले बहुमत ल्याउनु मुलुकको आवश्यकता रहेको छ । हामी सबै प्रतिस्पर्धीसँग स्वस्थ प्रतिस्पर्धा गर्छौं, निष्पक्ष जित निकाल्छौँ ।” त्यसै गरी मकवानपुर–१ मा नेकपाका उम्मेदवार विजय गौतम पहिलो पटक संसदीय निर्वाचन प्रक्रियामा सहभागी हुनुभएको छ । यसअघि नारायणकाजी श्रेष्ठ गृहमन्त्री रहँदा प्रमुख स्वकीय सचिवको जिम्मेवारी निभाउनुका गौतमले टिकट हात पार्दा जिल्लाका केही नेताबिच असन्तुष्टि देखिएको थियो । गौतमले आफू युवा उम्मेदवार रहेको र युवा नेतृत्वप्रति बढेको लहरका आधारमा आफ्नो जित सुनिश्चित रहेको दाबी गर्दै आइरहनुभएको छ । मकवानपुरका–१ का अर्का उम्मेदवार प्रकाश गौतमलाई पनि यहाँका नागरिकले बलियो प्रतिस्पर्धीका रूपमा हेरिरहेका छन् । पछिल्लो समय देशमा रास्वपाप्रति बढेको आकर्षणले त्यसको प्रभाव जिल्लामा पनि छाएको छ । यसअघि रास्वपा मकवानपुरका उपसभापतिसमेत रहनुभएका गौतमले यसअघि सङ्गठन विस्तारमा ठुलो भूमिका खेल्नुभएको छ । होटेल व्यवसायीसमेत रहनुभएका गौतमका लागि भने संसदीय निर्वाचन नौलो रहेको छ । आफू युवा उम्मेदवार भएको र रास्वपामाथि बढेको लहरले गौतम पनि नतिजा आफ्नो पोल्टामा पर्नेमा विश्वस्त देखिनुहुन्छ । निर्वाचन क्षेत्र नम्बर–१ मा आगामी निर्वाचनका लागि २३ जनाको उम्मेदवारी परेको छ । तीमध्ये १३ जना विभिन्न राजनीतिक दलका उम्मेदवार हुनुहुन्छ भने १० जना स्वतन्त्र उम्मेदवार हुनुहुन्छ । यस क्षेत्रभित्र हेटौँडा उपमहानगरपालिकाका १५ वटा वडा, मकवानपुरगढी गाउँपालिकाका चार वटा वडा तथा बागमती र बकैया गाउँपालिकाका क्षेत्र पर्छन् । मकवानपुर जिल्लामा कुल तीन लाख १५ हजार ३३४ मतदाता रहेकोमा यस निर्वाचन क्षेत्रमा मात्र एक लाख ५८ हजार ४३५ मतदाता रहनुभएको छ ।",
      "link": "https://gorkhapatraonline.com/news/189974",
      "image": "https://gorkhapatraonline.com/storage/media/333643/conversions/545-original-thumb.jpg"
    },
    {
      "slug": "189958",
      "title": "कांग्रेसको गाउँफर्क अभियान",
      "timestamp": 1769644800000,
      "source": "gp",
      "content": "आगामी फागुन २१ गतेका लागि तय भएको प्रतिनिधि सभा सदस्य निर्वाचनका लागि कांग्रेस केन्द्रीय प्रचारप्रसार समितिले पार्टीले सञ्चालन गर्ने गतिविधि र मुख्य प्रमुख प्राथमिकता सार्वजनिक गरेको छ ।   पुसमा सम्पन्न विशेष महाधिवेशनबाट",
      "longContent": "ललितपुर, माघ १५ गते । आगामी फागुन २१ गतेका लागि तय भएको प्रतिनिधि सभा सदस्य निर्वाचनका लागि कांग्रेस केन्द्रीय प्रचारप्रसार समितिले पार्टीले सञ्चालन गर्ने गतिविधि र मुख्य प्रमुख प्राथमिकता सार्वजनिक गरेको छ । पुसमा सम्पन्न विशेष महाधिवेशनबाट चयन भएको नयाँ कार्यसमितिले पार्टी सभापति गगनकुमार थापालाई भावी प्रधानमन्त्रीका रूपमा प्रस्तुत गरी चुनावी गतिविधिलाई तीव्रता दिएको छ । निर्वाचनको प्रमुख एजेन्डा भ्रष्टाचारको अन्त्य, सुशासन कायम, आर्थिक विकास र भविष्यप्रतिको यथार्थवादी तथा विश्वसनीय कार्यक्रमसहित घोषणापत्र ‘भिजन टेन’ अवधारणापत्र सार्वजनिक गरिने भएको छ । निर्वाचनको तयारी, प्रचारप्रसार र भावी रणनीतिबारे जानकारी दिँदै प्रचारप्रसार समितिका संयोजक तथा प्रवक्ता देवराज चालिसे देशभरका १६५ निर्वाचन क्षेत्रमा उम्मेदवारहरूले घरदैलोलगायतका चुनाव केन्द्रित गतिविधि सुरु गरिसकेको बताउनुभयो । आगामी निर्वाचनमा पार्टीको मूल नारा ‘बदल्यौँ कांग्रेस, बदल्छौँ देश’ प्रस्तुत गर्दै आम कार्यकर्ता, शुभेच्छुक र आममतदातामा आकर्षण र उत्साह थप्दै सिङ्गो पार्टी निर्वाचनमा होमिएको उहाँले बताउनुभयो । उहाँले ‘भिजन टेन’ अवधारणा अन्तर्गत आगामी १० वर्षमा भ्रष्टाचारको अन्त्य, सुशासन कायम, आर्थिक विकास र भविष्यप्रतिको यथार्थवादी तथा विश्वसनीय कार्यक्रमसहित घोषणापत्रको तयारी अन्तिम चरणमा पुगेको पनि बताउनुभयो ।चुनावी घोषणापत्रलाई कांग्रेसले औपचारिक नभई यथार्थपरक र कार्यान्वयन गर्ने सङ्कल्पपत्रका रूपमा प्रस्तुत गर्ने तयारी गरेको छ । यसको अन्तिम रूप दिनुअघि पार्टीको केन्द्रदेखि वडासम्म र विभिन्न क्षेत्रका विज्ञ तथा सरोकारवाला निकायको सुझावलाई समेटिने छ । निर्वाचनलाई सुरक्षित भयरहित र मर्यादित बनाउन निर्वाचन आचारसंहितालाई पूर्ण रूपमा पालना गर्ने अठोट पनि कांग्रेसले गरेको छ । उम्मेदवार चयन गर्ने क्रममा कतिपय पार्टीका नेता असन्तुष्ट भई विद्रोही रूपमा    उम्मेदवार बने पनि सहमति कायम भएको र बागी उम्मेदारहरू सबैले उम्मेदवारी फिर्ता लिइसकेको प्रवक्ता चालिसेले जानकारी दिनुभयो । गाउँफर्क अभियान कांग्रेसले देशभर प्रत्यक्षतर्फका १६५ र समानुपातिक तर्फका ११० जना उम्मेदवारलाई निर्वाचित गराउन पार्टीभित्र गाउँफर्क अभियान सञ्चालन गरेको छ । विभिन्न पेसा र कामका कारण जिल्लाबाहिर रहेका सबै नेता, कार्यकर्ता र शुभेच्छुकलाई आफू मतदाता रहेको क्षेत्रमा फर्किएर पार्टीका उम्मेदवारलाई विजयी बनाउन पनि कांग्रेसले सबैमा अपिल गरेको छ । उहाँले भन्नुभयो, “भ्रम फैलाउने उद्देश्यले गलत र काल्पनिक विवादका कुरा पनि  बाहिर आए तर यतिबेला पार्टी एक ढिक्का भएर अघि बढेको छ ।” निर्वाचन कार्यव्रmमलाई थप प्रभावकारी बनाउन केन्द्र प्रदेश, जिल्ला, प्रतिनिधि सभा निर्वाचन क्षेत्र, प्रदेश सभा निर्वाचन क्षेत्र हुँदै नगरपालिका, गाउँपालिका र वडा तहसम्म विभिन्न समिति गठन गरिएको छ । निर्वाचन चुनाव केन्द्रित अभियान र प्रचारप्रसारलाई थप व्यवस्थित र प्रभावकारी बनाउन कांग्रेसले सबै जिल्ला कार्यसमितिलाई परिपत्रसमेत गरेको छ । जस अन्तर्गत जिल्ला र निर्वाचन क्षेत्र केन्द्रित निर्वाचन व्यवस्थापन सचिवालय तथा निर्वाचन परिचालन मूल समिति गठन गर्न भनिएको छ ।",
      "link": "https://gorkhapatraonline.com/news/189958",
      "image": "https://gorkhapatraonline.com/storage/media/333573/conversions/images-original-thumb.jpg"
    },
    {
      "slug": "189956",
      "title": "चिकित्सक पनि चुनावी मैदानमा",
      "timestamp": 1769644800000,
      "source": "gp",
      "content": "आगामी फागुन २१ मा सम्पन्न हुने प्रतिनिधि सभा निर्वाचनमा विगतमाभन्दा धेरै चिकित्सकले उम्मेदवारी दिएका छन् । नेपाली कांग्रेस, नेकपा (एमाले), राष्ट्रिय स्वतन्त्र पार्टी, उज्यालो नेपाल पार्टी तथा स्वतन्त्र ढङ्गले उम्मेदवारी दिनेमा चिकित्सक पनि छन् । विगतको तुलनामा यो पटक विभिन्न राजनीतिक दल तथा स्वतन्त्र उम्मेदवारका रूपमा चिकित्सक चुनावी मैदानमा धेरै उत्रिएका छन् । स्वास्थ्य क्षेत्रको विकास, जनस्वास्थ्य नीति, स्वास्थ्य शिक्षालगायतका विषयमा प्रत्यक्ष अनुभव बोकेका चिकित्सकले उम्मेदवारी दिनुलाई यस पटकको निर्वाचनमा महìवकासाथ हेरिएको छ ।",
      "longContent": "काठमाडौँ, माघ १५ गते । आगामी फागुन २१ मा सम्पन्न हुने प्रतिनिधि सभा निर्वाचनमा विगतमाभन्दा धेरै चिकित्सकले उम्मेदवारी दिएका छन् । नेपाली कांग्रेस, नेकपा (एमाले), राष्ट्रिय स्वतन्त्र पार्टी, उज्यालो नेपाल पार्टी तथा स्वतन्त्र ढङ्गले उम्मेदवारी दिनेमा चिकित्सक पनि छन् । विगतको तुलनामा यो पटक विभिन्न राजनीतिक दल तथा स्वतन्त्र उम्मेदवारका रूपमा चिकित्सक चुनावी मैदानमा धेरै उत्रिएका छन् । स्वास्थ्य क्षेत्रको विकास, जनस्वास्थ्य नीति, स्वास्थ्य शिक्षालगायतका विषयमा प्रत्यक्ष अनुभव बोकेका चिकित्सकले उम्मेदवारी दिनुलाई यस पटकको निर्वाचनमा महìवकासाथ हेरिएको छ । नेपाली कांग्रेसबाट डा. शेखर कोइरालाले मोरङबाट उम्मेदवारी दिनुभएको छ । उहाँ वरिष्ठ फिजिसियन हुनुहुन्छ । हाल उहाँ चिकित्सा पेसा पूर्ण रूपमा छोडेर राजनीतिमा लाग्नुभएको छ । दलगत रूपमा हेर्दा राष्ट्रिय स्वतन्त्र पार्टी (रास्वपा) बाट उम्मेदवारी दिने चिकित्सकको सङ्ख्या तुलनात्मक रूपमा बढी देखिएको छ । राष्ट्रिय स्वतन्त्र पार्टीको तर्फबाट ललितपुर क्षेत्र नम्बर ३ बाट डा. तोसिमा कार्की प्रतिनिधि सभा सदस्यका लागि उम्मेदवार रहनुभएको छ । डा. कार्की पेसाले चिकित्सक हुनुहुन्छ । उहाँ जनरल सर्जन हुनुहुन्छ । उहाँ यसअघि पनि ललितपुरबाट प्रतिनिधि सभामा विजयी हुनुभएको थियो । डा. कार्की स्वास्थ्य क्षेत्रसँग सम्बन्धित बहस र नीतिगत सवालमा सक्रिय रहँदै आउनुभएको छ । उहाँले संसद्मा विशेष गरी स्वास्थ्य क्षेत्रसँग सम्बन्धित विषयलाई महत्व दिएर उठाउने गर्नुहुन्थ्यो । यसै गरी रास्वपाकै तर्फबाट कैलाली क्षेत्र नम्बर ५ बाट डा. आनन्दबहादुर चन्दले उम्मेदवारी दिनुभएको छ । जनस्वास्थ्य क्षेत्रमा लामो समयदेखि काम गर्दै आउनुभएका डा. चन्द ग्रामीण स्वास्थ्य, प्राथमिक स्वास्थ्य सेवा र स्वास्थ्य पहुँचका विषयसँग परिचित व्यक्तित्वका रूपमा चिनिनुहुन्छ । विशेष गरी डा. चन्दले धूमपान तथा सुर्तीजन्य पदार्थविरुद्ध अभियन्ताका रूपमा काम गर्दै आउनुभएको छ । उहाँले आफ्नो उम्मेदवारीले सुदूरपश्चिमको स्वास्थ्य क्षेत्रमा परिवर्तन गर्न सक्ने योजनाकासाथ आफू अगाडि बढेको बताउनुहुन्छ । यसै गरी डा. विजय पन्त ‘आशुतोस’ ले पनि ललितपुर ३ बाट उज्यालो नेपाल पार्टीको तर्फबाट उम्मेदवारी दिनुभएको छ । यसै गरी राष्ट्रिय स्वतन्त्र पार्टीको समानुपातिकतर्फ बाट डा. अभिसेक सिंह शाह उम्मेदवार रहनुभएको छ । समानुपातिक प्रणालीमार्फत संसद्मा पुग्ने लक्ष्यसहित उहाँको नाम दलको सूचीमा समावेश गरिएको हो । यसै गरी रास्वपाबाट डा. मनोहर प्रधान, डा. रञ्जित पञ्जियार, डा. रूपक घिमिरे पनि समानुपातिक उम्मेदवार हुनुहुन्छ । यसै गरी रास्वपाबाट स्वास्थ्यकर्मी तथा नेपाल दृष्टि सङ्घका केन्द्रीय अध्यक्ष दीपककुमार शाहले पनि महोत्तरी २ बाट प्रतक्षतर्फ उम्मेदवारी दिनुभएको छ । अब आउने निर्वाचनमा रुपन्देही २ बाट डा. निकोलस भुसालले पनि स्वतन्त्र उम्मेदवारका रूपमा प्रतिनिधि सभा निर्वाचनमा उम्मेदवारी दिनुभएको छ । उहाँले दलभन्दाबाहिर रहेर प्रत्यक्ष जनप्रतिनिधिका रूपमा संसद् पुग्ने लक्ष्यसहित उम्मेदवारी दर्ता गराउनुभएको हो । चिकित्सक पृष्ठभूमिका स्वतन्त्र उम्मेदवारका रूपमा उहाँले उम्मेदवारी दिनुभएको हो । चिकित्सक पृष्ठभूमिका उम्मेदवारहरू विभिन्न भौगोलिक क्षेत्र, फरक फरक राजनीतिक पृष्ठभूमि र अलग अलग निर्वाचन प्रणालीमार्फत संसद् प्रवेशको प्रयासमा छन् । राजनीतिमा चिकित्सकको सहभागिता नयाँ विषय नभए पनि यस पटकको निर्वाचनमा स्वास्थ्य सेवा प्रणाली, सरकारी अस्पतालको अवस्था, स्वास्थ्य बिमा, औषधी उपलब्धता र नागरिकको उपचार खर्च जस्ता मुद्दा सार्वजनिक बहसको केन्द्रमा रहेका कारण चिकित्सकहरू उम्मेदवारको भूमिकामा देखिएका छन् ।",
      "link": "https://gorkhapatraonline.com/news/189956",
      "image": "https://gorkhapatraonline.com/storage/media/333571/conversions/Untitled-1-(1)-original-thumb.jpg"
    },
    {
      "slug": "189926",
      "title": "विशेषको आदेशविरुद्ध अख्तियार सर्वोच्चमा",
      "timestamp": 1769644800000,
      "source": "gp",
      "content": "भक्तपुरको नलिन्चोकमा हेलिपोर्ट निर्माण गर्दा भएको भ्रष्टाचार मुद्दामा विशेष अदालतले दिएको थुनछेक आदेशविरुद्ध अख्तियार दुरुपयोग अनुसन्धान आयोगले सर्वोच्च अदालतमा निवेदन दिएको छ ।",
      "longContent": "गोरखापत्र समाचारदाताकाठमाडौँ, माघ १५ गते । भक्तपुरको नलिन्चोकमा हेलिपोर्ट निर्माण गर्दा भएको भ्रष्टाचार मुद्दामा विशेष अदालतले दिएको थुनछेक आदेशविरुद्ध अख्तियार दुरुपयोग अनुसन्धान आयोगले सर्वोच्च अदालतमा निवेदन दिएको छ । विशेष अदालतले प्रतिवादीलाई न्यून धरौटीमा छाड्ने आदेश दिएपछि आयोगले उक्त आदेश बदर गरी उनीहरूलाई थुनामा राखेरै मुद्दाको पुर्पक्ष गर्नुपर्ने मागसहित बुधबार सर्वोच्चमा निवेदन दिएको हो । आयोगले दायर गरेको मुद्दामा नेपाल नागरिक उड्डयन प्राधिकरणका तत्कालीन निर्देशक मुरारी भण्डारी र उपप्रबन्धक नलविक्रम थापालाई विशेष अदालतले क्रमशः पाँच लाख र दुई लाख ५० हजार रुपियाँ धरौटीमा छाड्ने आदेश दिएको थियो । उक्त आदेश बेरीतको रहेको भन्दै आयोगले दुवै प्रतिवादीलाई थुनामै राख्नुपर्ने जिकिर गरेको छ ।अध्ययन नै नगरी करोडौँको लगानीमा नलिन्चोकमा हेलिपोर्ट निर्माण गरिएको आयोगले दाबी गरेको छ । सम्भाव्यता अध्ययन, वातावरणीय प्रभाव मूल्याङ्कन (इआइए) वा नेपाल सरकारको पूर्वस्वीकृति नलिई हेलिपोर्ट बनाइएको आयोगको आरोप छ । त्रिभुवन अन्तर्राष्ट्रिय विमानस्थलको गुरुयोजनामा समेत नलिन्चोकमा हेलिपोर्ट बनाउने कुनै उल्लेख नरहेको अवस्थामा गैरकानुनी स्वार्थका लागि १३ करोड ५७ लाख ४६ हजार २१३ रुपियाँ ७७ पैसा हानिनोक्सानी पु¥याइएको आयोगले निवेदनमार्फत दाबी गरेको छ । यसैबिच आयोगले बुधबार बझाङको बित्थडचिर गाउँपालिकाका तत्कालीन निमित्त प्रमुख प्रशासकीय अधिकृत रमेशबहादुर विष्ट, सुनकुडा माध्यमिक विद्यालयका तत्कालीन विद्यालय व्यवस्थापन समितिका अध्यक्ष रमेशबहादुर अधिकारीसमेत पाँच जनाविरुद्ध भ्रष्टाचार मुद्दा दायर गरेको छ । सार्वजनिक सम्पत्ति हानिनोक्सानी गरी भ्रष्टाचार गरेको आरोपमा मुद्दा दायर गरिएको आयोगले जनाएको छ । उहाँहरूको मिलेमतोमा विद्यालयलाई मनपरी ढङ्गले सञ्चालन गरेको तथा विद्यालयको विभिन्न शीर्षकमा निकासा भएको रकम हिनामिना गरेको आयोगले दाबी गरेको छ । आयोगले विद्यालयका प्रधानाध्यापक धनबहादुर विष्ट, लेखापाल हर्कबहादुर विष्ट र गाउँपालिकाका तत्कालीन इन्जिनियर किरण भण्डारीलाई प्रतिवादी बनाएको छ । प्रतिवादीलाई फरक फरक बिगो कायम गरेर भ्रष्टाचार निवारण ऐन अनुसार कारबाहीको माग गरिएको छ ।",
      "link": "https://gorkhapatraonline.com/news/189926",
      "image": "https://gorkhapatraonline.com/storage/media/333537/conversions/Suprim_Court_gorkhapatraonline123-(1)-original-thumb.jpg"
    },
    {
      "slug": "189925",
      "title": "आचारसंहिता उल्लङ्घनमा कारबाही सुरु",
      "timestamp": 1769644800000,
      "source": "gp",
      "content": "निर्वाचन आयोगले निर्वाचन आचारसंहिताविपरीतका गतिविधि नियन्त्रण गर्ने गरी उम्मेदवारमाथि कारबाही प्रक्रिया अगाडि बढाएको छ । आयोगले राष्ट्रिय स्वतन्त्र पार्टीका वरिष्ठ नेता बालेन्द्र शाह, नेकपा (एमाले) का सचिव महेश बस्नेत, शोभा पाठकलगायतका सात जनालाई एकैदिन स्पष्टीकरण सोधेको छ ।",
      "longContent": "गोरखापत्र समाचारदाताकाठमाडौँ, माघ १५ गते । निर्वाचन आयोगले निर्वाचन आचारसंहिताविपरीतका गतिविधि नियन्त्रण गर्ने गरी उम्मेदवारमाथि कारबाही प्रक्रिया अगाडि बढाएको छ । आयोगले राष्ट्रिय स्वतन्त्र पार्टीका वरिष्ठ नेता बालेन्द्र शाह, नेकपा (एमाले) का सचिव महेश बस्नेत, शोभा पाठकलगायतका सात जनालाई एकैदिन स्पष्टीकरण सोधेको छ । आयोगको कानुन तथा राजनीतिक दल व्यवस्थापन महाशाखाका अनुसार माघ ७ देखि १४ गतेसम्म २१ जना उम्मेदवार, दल तथा संस्थालाई स्पष्टीकरण सोधिएको हो । आयोगले माघ ५ गते मध्यरातिदेखि निर्वाचन आचारसंहिता लागु गरेको हो । आचारसंहिता लागु भएयता सो विपरीतका गतिविधि गरेको उजुरी परेपछि आयोगले कारबाही प्रक्रिया अगाडि बढाएको हो । आयोगका अनुसार २१ उम्मेदवार, संस्थालाई स्पष्टीकरण सोधिएकामा हालसम्म एउटा मात्र जवाफ पेस भएको छ । राष्ट्रिय स्वतन्त्र पार्टीबाट दोलखाबाट प्रतिनिधि सभा सदस्य पदका उम्मेदवार जगदीश खरेलले मात्रै जवाफ पेस गर्नुभएको छ । उहाँले दलको झन्डा प्रयोग र आचारसंहिताले तोकेको २५ जनाभन्दा बढीको जुलुस लिएर मनोनयन गरेको उजुरी परेको थियो । सो कार्य आचारसंहिताको दफा १३ को उपदफा (१) को खण्ड ‘ढ’ र ‘ण’ विपरीत रहेको आयोगले जनाएको छ । जवाफमा खरेलले मनोनयन दर्ता स्थलभित्र दलको झन्डा प्रयोग नगरिएको र मुख्य निर्वाचन अधिकृतको कार्यालयभित्र २५ जनाभन्दा बढी व्यक्ति गएर मनोनयन दर्ता नगरिएको प्रस्ट्याउनुभएको छ । आयोगका सहसचिव यज्ञप्रसाद भट्टराईले प्राप्त जवाफमाथि छलफल हुने र चित्तबुझ्दो भए कारबाही प्रक्रिया अगाडि नबढ्ने तथा चित्तबुझ्दो नभए आयोगले थप निर्णय गर्ने जानकारी दिनुभयो । दुई दिनमा तेह्र उम्मेदवारलाई स्पष्टीकरणनिर्वाचन आचारसंहिताविपरीतको गतिविधिमा संलग्न रहे/नरहेको विषयमा स्पष्ट जवाफ दिन निर्वाचन आयोगले माघ १३ र १४ गते १३ जना उम्मेदवार तथा राजनीतिक दललाई स्पष्टीकरण सोधेको छ ।  आयोगले माघ १४ गते एकैदिन रास्वपाका उम्मेदवार खगेन्द्र सुनार, जनमतका सिके राउत, स्वतन्त्र उम्मेदवार निशा अधिकारीसहित छ जनालाई स्पष्टीकरण सोधेको छ । त्यसै गरी माघ १३ गते राष्ट्रिय स्वतन्त्र पार्टीका वरिष्ठ नेता बालेन्द्र शाहलाई आयोगले स्पष्टीकरण सोधेको थियो । आयोगको कानुन तथा राजनीतिक दल व्यवस्थापन महाशाखाका अनुसार साहलाई नेकपा (एमाले) का अध्यक्ष केपी शर्मा ओलीले राखेको स्टाटसमा ‘आचारसंहिताविपरीतका प्रतिक्रिया तपाईंले दिनुभएको हो वा होइन ?’ सम्बन्धमा जवाफ दिन स्पष्टीकरण मागेको हो । शाहले सो स्टाटसमा ‘आफूलाई आतङ्कवादी कहिले स्वीकार्ने, ७६ जना बच्चाको हत्यारा र उसको मतियारसँग एउटै मञ्चमा उभिनु भनेको म पनि त्यसमा रहेको बुझिने छ’ भन्ने बेहोराको प्रतिक्रिया तपाइले दिनुभएको हो वा होइन जवाफ पेस गर्न अनुरोध गरेको हो । आयोगले शाहलाई निर्वाचन आचारसंहिता, २०८२ को दफा ४ को खण्ड ‘ठ’ आकर्षित हुने गरी स्पष्टीकरण सोधेको हो । सो खण्डले सामाजिक सञ्जालमा कृत्रिम बौद्धिकता प्रयोग गरी वा नगरी निर्वाचनलाई प्रभाव पार्ने उद्देश्यले होच्याउने, दुष्प्रचार गर्ने, भ्रामक सूचना सम्प्रेषण गर्ने, अपमान गर्ने, द्वेषपूर्ण भाषण जस्ता भ्रामक टीकाटिप्पणी गर्न वा गराउन नहुने व्यवस्था गरेको छ । सो अघि एमालेका अध्यक्ष एवं पूर्वप्रधानमन्त्री केपी शर्मा ओलीले अन्तर्वार्ताका क्रममा झापा–५ का अर्का उम्मेदवार बालेन्द्र शाहलाई लक्षित गरी ‘गुइँठा संस्कृति’ र ‘धनुषा र महोत्तरी’ जिल्लालाई फोहोर जिल्ला रहेको आशयसहितको अभिव्यक्ति दिनुभएको थियो । आयोगले उक्त अभिव्यक्ति सम्बन्धमा कुनै उजुरी प्राप्त नभएको जनाएको छ । आयोगले मङ्गलबार माघ १३ गते नै भक्तपुर–२ बाट एमालेका उम्मेदवार महेश बस्नेतलाई स्पष्टीकरण सोधेको छ । एमालेका सचिव बस्नेतले मधेशी समुदायको संस्कृति र पहिचानमाथि प्रहार, भाषिक नश्लवाद र घृणास्पद अभिव्यक्ति दिएको भन्दै उजुरी परेकाले उजुरीमा उल्लेख भए जस्तो सार्वजनिक अभिव्यक्ति दिनुभएको हो वा होइन जवाफ पेस गर्न अनुरोध गरेको छ । बस्नेतले सामाजिक सञ्जालमार्फत् अर्का उम्मेदवारलाई लाञ्छना लगाउने गतिविधिलाई त्यसयतासमेत निरन्तरता दिनुभएको हो ।   नेपाल जनसेवा पार्टीबाट भक्तपुर–२ का उम्मेदवार जानुका पाठकले सामाजिक सञ्जालमा सोही क्षेत्रका उम्मेदवारविरुद्धमा गलत, भ्रामक र द्वेषपूर्ण तथा व्यक्तिगत मानहानि गर्ने सामग्री प्रसारण गरी आचारसंहिता उल्लङ्घन हुने कार्य भएको हो वा होइन सम्बन्धमा जवाफ दिन आयोगले निर्देशन दिएको छ । श्रम संस्कृति पार्टीबाट दलको लोगो, नाम, चिह्न र उम्मेदवारको फोटो अङ्कित टिसर्ट लगाई बालबालिका प्रयोग गरी आचारसंहिता उल्लङ्घन हुने कार्य भए/नभएको जवाफ दिन सो दललाई आयोगले पत्राचार गरेको छ । माघ १३ गते आयोगले पत्राचार गरेको हो । आयोगले राष्ट्रिय स्वतन्त्र पार्टीबाट उम्मेदवारी दिएका विश्वराज पोखरेल र नेपाल जनसेवा पार्टीका उम्मेदवार कमल भुसाललाई समेत स्पष्टीकरण सोधेको हो । सहसचिव भट्टराईले तोकिएको समयभित्र जवाफ नआए सम्बन्धित व्यक्तिले उजुरीकर्ताको दाबी र आरोप स्वीकार गरेको ठहरिने र आयोगले सोहीबमोजिम थप कारबाही अगाडि बढाउने प्रस्ट्याउनुभयो । अनुगमन गर्ने जिम्मेवारी तोकियो निर्वाचन आयोगले आफ्नो अधिकार प्रत्यायोजन गरी निर्वाचन आचारसंहिता अनुगमन गर्ने जिम्मेवारी सहायक प्रमुख जिल्ला अधिकारी र कोष तथा लेखा नियन्त्रक कार्यालयलाई दिएको छ । आयोगका कानुन अधिकृत मोहनराज जोशीले सबै सहायक प्रमुख जिल्ला अधिकारी र कोलेनिका प्रमुखलाई पत्राचार गरी सो अधिकार प्रदान गरिएको उल्लेख गर्नुभएको छ । आचारसंहिता लागु भएको करिब एक सातापछि मात्रै आयोगले जिल्लामा आचारसंहिताविपरीतका गतिविधि अनुगमन र नियन्त्रण गर्न जिम्मेवारी प्रदान गरेको हो । आयोगले सहायक प्रजिअ र कोलेनिका प्रमुख जिल्लामा हुने निर्वाचन प्रचार प्रसार तथा गतिविधि अनुगमन गर्न तथा कारबाही सिफारिस गर्न निर्वाचन आचारसंहिता अनुगमन अधिकृतको जिम्मेवारी तोकेको हो ।",
      "link": "https://gorkhapatraonline.com/news/189925",
      "image": "https://gorkhapatraonline.com/storage/media/333536/conversions/election-commission-nepal-original-thumb.jpg"
    },
    {
      "slug": "189924",
      "title": "हिउँदे वर्षासँगै हिमपात",
      "timestamp": 1769644800000,
      "source": "gp",
      "content": "हिउँद सकिन एक महिना बाँकी रहँदा नेपालमा हिउँदे वर्षा र हिमपात भएको छ । मङ्सिर १५ देखि सुरु भएको यस वर्षको हिउँदयामको उत्तरार्धतिर आएर वर्षा र हिमपात भएको हो । बुधबार भएको हिमपात र वर्षाले किसान खुसी भएका छन् भने चुनाव प्रचारमा हिँडेका उम्मेदवार दुःखी भएका छन् । हिमाली तथा पहाडी भेगको जनजीवनसमेत हिमपात र वर्षाले बुधबार ठप्प बनेको स्थानीयवासीले बताएका छन् । भारी हिमपातका कारण सुदूरपश्चिम र कर्णाली भेगका हवाई उडानसमेत ठप्प रहे । पहाडी भेगका बाटा वर्षा र हिमपातले अवरुद्ध बने ।",
      "longContent": "गोरखापत्र समाचारदाताकाठमाडौँ, माघ १५ गते । हिउँद सकिन एक महिना बाँकी रहँदा नेपालमा हिउँदे वर्षा र हिमपात भएको छ । मङ्सिर १५ देखि सुरु भएको यस वर्षको हिउँदयामको उत्तरार्धतिर आएर वर्षा र हिमपात भएको हो । बुधबार भएको हिमपात र वर्षाले किसान खुसी भएका छन् भने चुनाव प्रचारमा हिँडेका उम्मेदवार दुःखी भएका छन् । हिमाली तथा पहाडी भेगको जनजीवनसमेत हिमपात र वर्षाले बुधबार ठप्प बनेको स्थानीयवासीले बताएका छन् । भारी हिमपातका कारण सुदूरपश्चिम र कर्णाली भेगका हवाई उडानसमेत ठप्प रहे । पहाडी भेगका बाटा वर्षा र हिमपातले अवरुद्ध बने ।मङ्गलबार रातिदेखि सक्रिय यस प्रणालीले सुदूरपश्चिमदेखि तथा बागमती प्रदेशको काठमाडौँ उपत्यकासम्म वर्षा गराउँदै पूर्वतर्फ सरेको जल तथा मौसम विज्ञान विभागले जनाएको छ । तथापि यस प्रणालीले नेपालका उच्च हिमाली भेगमा भारी हिमपात र पहाडमा राम्रो वर्षा गराएर गएको छ । काठमाडौँमा भने हल्का वर्षा मात्र भएको मौसमविद् वरुण पौडेलले जानकारी दिनुभयो । उहाँले भन्नुभयो, “यस प्रणालीको प्रभावले देशका विभिन्न ठाउँमा मध्यमदेखि भारी हिमपातसमेत भएको छ भने राम्रै दरमा वर्षा पनि भएको पाइएको छ ।” सबैभन्दा बढी सुर्खेतमा ४३ मिलमिटर वर्षा रेकर्ड भएको छ । त्यसपछि रुकुमको सेरागाउँमा ३८ मिलिमिटर र जाजरकोटमा ३३ मिलिमिटर, बैतडीमा ३५.६, डडेलधुरामा ३३.२, बाजुरमा ३०.२, मनाङमा ३२.४ र डोल्पामा ३१ मिलिमिटर वर्षा रेकर्ड भएको मौसम पूर्वानुमान महाशाखाले जनाएको छ । त्यसपछि काठमाडौँमा २.२, ललितपुर र भक्तपुर दुवै क्षेत्रमा ४.८ मिलिमिटर वर्षा भएको छ । बागमतीदेखि पश्चिमका विभिन्न जिल्लामा पनि वर्षा भएको छ । जिल्ला प्रशासन कार्यालय मुस्ताङका प्रमुख जिल्ला अधिकारी अजिता शर्माका अनुसार मङ्गलबार रातिदेखि मुस्ताङको मुक्तिनाथ क्षेत्र, कोरला नाका, मुस्ताङ डोल्पा याक खर्क क्षेत्र, मुस्ताङ, मनाङ, थोराङ्ला पासलगायतका क्षेत्रमा पनि भारी हिमपात भएको छ र कतिपय स्थानमा अझै हिउँ पर्ने क्रम जारी रहेको छ ।हिमाली भेगका अधिकांश सडक ठप्प रहेकाले यात्रा नगर्न उहाँले भन्नुभएको छ । अन्य भेगका प्रमुख जिल्ला अधिकारीले पनि आफ्ना क्षेत्रका वासिन्दालाई एक दुई दिन घरभित्रै बस्न प्रजिअमार्फत भनिएको छ । काठमाडौँनजिकको कालिञ्चोक, शैलुङसहित दोलखाका तल्लो भेगमा पनि हिमपात भएको छ । किसानमा हर्षलामो समयपछिको वर्षा र हिमपातले किसान वर्गमा भने हर्ष छाएको छ । खेतबारीमा लगाएको आलु, सिमी, काउली, गोलभेँडालगायतका बेर्ना सुक्न लागेका बेला भएको वर्षाले बिरुवामा अमृतको काम गर्ने कृषि मौसमविद् रामेश्वर रिमाल बताउनुहुन्छ । उहाँले भन्नुभयो, “यो वर्षा र हिमपातले किसानका लागि सबै कुरामा राम्रो गरेको छ, राम्रो हिमपात हुँदा हिमालमा गहुँ, जौ, आलुसँगै अब लगाइने खाद्यान्न बालीसमेत राम्रो हुने छ ।” कोसा लाग्दै गरेको तोरीका लागि पनि अमृत वर्षासँगै चिसो केही दिन बढ्ने भएकाले बोटबिरुवामा छापो राख्न पनि उहाँले सुझाउनुभयो । निर्वाचन प्रचार र तयारीमा असरकिसानलाई खुसी तुल्याएको हिमपात र वर्षाले आगामी फागुन २१ मा हुने प्रतिनिधि सभा निर्वाचनको चुनाव प्रचारप्रसार तथा निर्वाचन तयारीका कार्यक्रममा भने अवरोध सिर्जना गरेको छ ।  हिमाली भेगका अधिकांश जिल्लामा सरकारले निर्वाचन सुरक्षाको तालिमको तयारी गरेकामा अचानक भएको हिमपातले प्रभावित बनेको ती क्षेत्रका सुरक्षा निकाय तथा सरकारी कार्यालयले जनाएका छन् । मुस्ताङमा बुधबारदेखि थालिने भएको निर्वाचनमा खटिने म्यादी प्रहरीका लागि तालिम प्रभावित बनेको मुस्ताङ प्रहरीले जनाएको छ । उक्त कार्यक्रम १८ माघका लागि सारिएको छ ।",
      "link": "https://gorkhapatraonline.com/news/189924",
      "image": "https://gorkhapatraonline.com/storage/media/333535/conversions/323-original-thumb.jpg"
    },
    {
      "slug": "189923",
      "title": "बढी जनसङ्ख्याको कमजोर प्रतिनिधित्व",
      "timestamp": 1769644800000,
      "source": "gp",
      "content": "नेपालको जनसङ्ख्यामा महिलाको जनसङ्ख्या दशकौँदेखि पुरुष जनसङ्ख्यामाथि हाबी रहँदै आएको छ । पछिल्लो जनगणना अनुसार नेपालमा महिलाको जनसङ्ख्या ५१.२ प्रतिशत कायम छ । यो दर मतदाता नामावलीमा जाँदा भने परिवर्तित भएर पुरुष मतदाता बढेको छ । कुल मतदातामध्ये महिला मतदाता ९२ लाख ४० हजार १३४ जना रहेकामा पुरुष मतदाता ९६ लाख ६३ हजार ३५८ छन् । बाँकी दुई सय जना अन्य मतदाता रहेका छन् । यसरी हेर्दा महिलाको तुलनामा चार लाखभन्दा बढी पुरुष मतदाता छन् । यो दर उम्मेदवारको हकमा पनि हाबी छ ।",
      "longContent": "काठमाडौँ, माघ १५ गते । नेपालको जनसङ्ख्यामा महिलाको जनसङ्ख्या दशकौँदेखि पुरुष जनसङ्ख्यामाथि हाबी रहँदै आएको छ । पछिल्लो जनगणना अनुसार नेपालमा महिलाको जनसङ्ख्या ५१.२ प्रतिशत कायम छ । यो दर मतदाता नामावलीमा जाँदा भने परिवर्तित भएर पुरुष मतदाता बढेको छ । कुल मतदातामध्ये महिला मतदाता ९२ लाख ४० हजार १३४ जना रहेकामा पुरुष मतदाता ९६ लाख ६३ हजार ३५८ छन् । बाँकी दुई सय जना अन्य मतदाता रहेका छन् । यसरी हेर्दा महिलाको तुलनामा चार लाखभन्दा बढी पुरुष मतदाता छन् । यो दर उम्मेदवारको हकमा पनि हाबी छ ।फागुन २१ गते हुने प्रतिनिधि सभा निर्वाचनको तयारी देशव्यापी चलिरहँदा राज्यसत्ता र राजनीतिमा महिलाको प्रतिनिधित्व नेपालको संविधानले तोके अनुसार ३३ प्रतिशत सहज रूपमा कहिल्यै पुग्न नसकेको निर्वाचन आयोगको ठहर छ । आयोगका प्रवक्ता नारायणप्रसाद भट्टराईले भन्नुभयो, “प्रत्यक्षमा पुर्‍याउन सक्दैनन्, त्यसैले समानुपातिकमा ५० प्रतिशत महिला अनिवार्य गरेका छौँ ।” संविधानको मर्म अनुसार हरेक क्षेत्रमा ३३ प्रतिशत महिला प्रतिनिधित्वको पालना गराउन राजनीतिक दललाई समानुपातिकमा कस्नुपर्ने बाध्यता रहेको उहाँले बताउनुभयो । समानुपातिकतर्फ ५० प्रतिशत महिला सहभागिता सुनिश्चित गर्न नसक्ने दललाई समानुपातिक सूची नै दर्ता नगर्ने कठोर नियम आयोगले बनाएको छ । समानुपातिकतर्फको उम्मेदवारको सूची कतिपय राजनीतिक दलले ५० प्रतिशतभन्दा बढी नाघेर पनि समानुपातिकको बन्दसूची बुझाएका छन् । जस अनुसार नयाँ तथा पुराना प्रमुख राजनीतिक दलले कुल १६५ सिटमा कम दरमा महिलालाई सिट दिएका छन् । तर राजनीतिक दलले यस पटक पनि प्रत्यक्ष निर्वाचनमा महिला प्रतिनिधित्व दिन कन्जुस्याइँ गरेका छन् । प्रतिनिधि सभा सदस्य निर्वाचन, २०८२ मा देशका १६५ निर्वाचन क्षेत्रमा तीन हजार ४८६ उम्मेदवारी दर्ता भएको छ । कुल उम्मेदवारीमध्ये ११.३५ प्रतिशत मात्र महिलाको उम्मेदवारी कायम भएको छ । यो नेपालको संविधानको बर्खिलाप हुन आउँछ । प्रमुख दलको महिला उम्मेदवारीमहिलाका लागि निर्वाचनमा सहुलियत दिने घोषणा गरे पनि उम्मेदवारी बढ्न नसकेकोमा आयोगले निराशा व्यक्त गरेको छ । महिलाको नाममा सम्पत्ति राख्ने चलनले भर्खरै प्राथमिकता पाउँदै गएको नेपाली समाजमा उसले चाहे अनुसारको सम्पत्तिको उपभोग गर्न नपाउने चलन छ । पुरुषका लागि घरपरिवारले ऋणधन गरेरसमेत चुनाव खर्च दिलाइदिन तयार हुन्छन् तर महिला उम्मेदवार भएमा घरपरिवार चुनाव खर्च जुटाउन अग्रसर हुँदैनन् । प्रवक्ता भट्टराईले सामाजिक आशय बुझेर आयोगले निर्वाचनका लागि राख्नुपर्ने धरौटीमा महिलालाई आधा छुट दिए पनि दलहरूमा पुरुष मानसिकता हाबी देखिएको बताउनुभयो । संविधानको मर्म कायम गर्नकै लागि समानुपातिकमा अनिवार्य ५० प्रतिशत महिला गरिदिएपछि प्रत्यक्षमा कम हुँदा पनि ३३ प्रतिशत भेट्ने र संवैधानिक तथा कानुनी त्रुटि कम हुने दाबी आयोगको छ । उहाँले भन्नुभयो, “संविधानले कम्तीमा ३३ प्रतिशत भनेको समानुपातिक र प्रत्यक्ष दुवैतिर ३३ प्रतिशत नै हुनु पर्छ भन्ने हो ।”वरिष्ठ अधिवक्ता मीरा ढुङ्गानाले भन्नुभयो, “गोलमटोलमा ३३ प्रतिशत त पुग्ला तर त्यसले राजनीतिक दलमा महिलाको नेतृत्व विकास गरेर उच्च नेतृत्वमा पुर्‍याउने बाटो बन्द गरिरहेको छ । आयोगले प्रत्यक्षमै कसेर महिलालाई जिताउने बाध्यकारी अवस्था सिर्जना गर्नुपथ्र्र्यो ।” राजनीतिक दलहरू पुरानाको सोच त पुरानै भयो । नयाँले पनि यस पटक महिलालाई प्राथमिकता दिन नसकेको उहाँले बताउनुभयो । उहाँले भन्नुभयो, “नयाँमा पनि पुरानै पितृसत्तात्मक सोच देखियो, जुन महिला विकासविरोधी छ । यो सोचले भविष्यका छोरीलाई सहयोग गर्दैन ।” सरकारले कर छुटको व्यवस्था गर्दा महिलाको नाममा सम्पत्ति बढे पनि महिलाको स्वामित्व हुन सक्दा नेतृत्व विकासमा सघाउन नपुगेको ढुङ्गानाको भनाइ छ । प्रवक्ता नारायण भट्टराईका अनुसार महिलाको जनसङ्ख्याको अनुपातमा महिला मतदाता बढी हुनुपर्ने हो । उहाँले भन्नुभयो, “मतदाता नामावलीमा महिलाको सङ्ख्या कम आउनुको ठ्याक्कै कारण हामीले पनि फेला पार्न सकेका छैनौँ । मतदाता नामावली दर्ता गर्ने बेलैमा कम दर्ता गर्न आएका हुन सक्छन् भन्नेसम्म हो ।” महिला मतदातामा कसरी पछाडि परे भन्ने कारण खोज्न थप अध्ययन हुन जरुरी रहेको उहाँले स्पष्ट पार्नुभयो ।",
      "link": "https://gorkhapatraonline.com/news/189923",
      "image": "https://gorkhapatraonline.com/storage/media/333534/conversions/3456-original-thumb.jpg"
    },
    {
      "slug": "189922",
      "title": "नयाँ संसद् बैठक निर्माणाधीन भवनमै",
      "timestamp": 1769644800000,
      "source": "gp",
      "content": "आसन्न प्रतिनिधि सभा निर्वाचन जितेर आउने प्रतिनिधि सभा सदस्यको बैठक बस्ने संसद् भवनको टुङ्गो लागेको छ । प्रतिनिधि सभा सदस्यको बैठक सिंहदरबारस्थित निर्माणाधीन संसद् भवनमै बस्ने सुनिश्चित भएको हो ।",
      "longContent": "काठमाडौँ, माघ १५ गते । आसन्न प्रतिनिधि सभा निर्वाचन जितेर आउने प्रतिनिधि सभा सदस्यको बैठक बस्ने संसद् भवनको टुङ्गो लागेको छ । प्रतिनिधि सभा सदस्यको बैठक सिंहदरबारस्थित निर्माणाधीन संसद् भवनमै बस्ने सुनिश्चित भएको हो । संसद् बैठकनिम्ति प्रयोग हुँदै आएको नयाँ बानेश्वरस्थित वीरेन्द्र अन्तर्राष्ट्रिय सम्मेलन केन्द्रमा बस्दै आएको संसद् भवन जेनजी आन्दोलनका क्रममा भदौ २४ गते भएको आगजनी तथा तोडफोडका कारण प्रयोग गर्न नसकिने अवस्थामा छ । सिंहदरबारपरिसरमा निर्माण भइरहेको संसद् भवनको काम कहिले सम्पन्न हुने भन्ने टुङ्गो थिएन । सहरी विकास तथा भवन विभागका महानिर्देशक रवीन्द्र बोहोराले आसन्न निर्वाचनबाट निर्वाचित भएर आउने प्रतिनिधि सभा सदस्यको बैठक सिंहदरबारस्थित निर्माणाधीन संसद् भवनमै बस्ने गरी तयारी भइरहेको जानकारी दिनुभयो । उहाँले भन्नुभयो, “फागुन २१ गतेको चुनावबाट निर्वाचित भएर जो प्रतिनिधि सभा सदस्य आउनुहुन्छ, उहाँहरूको पहिलो बैठक त्यहीँ बस्ने गरी अहिले तयारी भइरहेको छ । चैतको पहिलो हप्तामा संसद्को पहिलो बैठक बस्ने भएकाले फागुनभित्र सम्पन्न तयारी पूरा हुन्छ । प्रतिनिधि सभा र राष्ट्रिय सभाको हलको सम्पूर्ण तयारी सकिने गरी तीव्र गतिमा काम भइरहेका छन् ।”सहरी विकास मन्त्रालय अन्तर्गतको विशेष भवन निर्माण आयोजना समन्वय कार्यालयका आयोजना निर्देशक रोशन श्रेष्ठले प्रतिनिधि सभाको बैठक बस्ने गरी संसद् भवन निर्माणका लागि दिनरात नभनी तीव्र गतिमा काम भइरहेको जानकारी दिनुभयो । उहाँले भन्नुभयो, “फागुन मसान्तसम्म जसरी पनि संसद् भवन तयार गर्नै प¥यो । प्रतिनिधि सभाको बैठक त्यहीँ बस्नुको विकल्प छैन । त्यही भएर हामी दिनरात खटिरहेका छौँ । मुलुकको इज्जतको पनि कुरा छ ।”श्रेष्ठका अनुसार अहिले त्यहाँ ३५० जनशक्ति कार्यरत छ । त्यसै गरी ५० जना जनशक्ति संसद् भवनको फर्निचर तथा इन्टेरियरका सामान निर्माण भइरहेका विभिन्न कारखानामा काम गरिरहेका छन् । यसअघि राष्ट्रपति, प्रधानमन्त्री, सभामुख र सम्बद्ध मन्त्रालयका मन्त्रीले पटक पटक निर्माणाधीन संसद् भवन निरीक्षण गरी निर्धारित समयमा काम सम्पन्न गर्न निर्देशन दिए पनि ठेकेदार कम्पनी र सम्बद्ध निकायले कामलाई तीव्रता दिन सकेका थिएनन् ।म्याद थपको मागनिर्देशक श्रेष्ठले ठेकेदार कम्पनीले फेरि म्याद थपका लागि सरकारसमक्ष निवेदन दिएको जानकारी दिनुभयो । उहाँले भन्नुभयो, “अहिले कामलाई मुख्य प्राथमिकतामा राखेर अगाडि बढिरहेका छौँ । दुई चरण (सिफ्ट) मा काम भइरहेको छ । अबको केही दिनपछि तीन चरणमा काम सुरु हुन्छ ।” निर्माणाधीन नयाँ संसद् भवनको ठेकेदार कम्पनीले छैटौँ पटक म्याद थपका लागि सरकारसमक्ष निवेदन दिएको हो । निर्माण कम्पनीले अझै नौ महिनाको समयावधि मागसहित म्याद थपको माग गरेको छ । यसअघि थप गरिएको म्याद पुस १६ गते सकिइसकेको छ ।मुख्य संरचनाको काम सम्पन्न विशेष भवन निर्माण आयोजना समन्वय कार्यालयका प्रवक्ता रञ्जनकुमार दासले आयोजनाको मुख्य संरचना सम्पन्न भइसकेको बताउँदै निर्माण स्थलवरिपरि बाटो निर्माण, वाटर ट्रिटमेन्ट प्लान्ट, सेनेटेरीको काम, एचभिएसी, हिटिङ, भेन्टिलेसन, एयर कन्डिसनिङ, एमइपी (मेकानिकल, इलेक्ट्रिकल र प्लम्बिङ) आन्तरिक सजावट, कन्फ्रेन्सिङलगायतका काम बाँकी रहेको जानकारी दिनुभयो । सिंहदरबारको पुतली बगैँचास्थित १७३ रोपनी आठ आना (८८,२७१ वर्गमिटर) क्षेत्रफलमा ‘इन्टरनेसनल स्टेट अफ दी आर्ट’ को ढाँचामा सङ्घीय संसद् भवन निर्माण भइरहेको छ ।‘हाइटेक’ डिजाइन भूकम्प, आगलागी जस्ता आपत्कालीन अवस्थालाई विशेष ध्यानमा राखी ‘नेसनल बिल्डिङ कोड, बिल्डिङ नियमावली र आयोजनाका मर्मलाई समेत आत्मसात् गरी निर्माणाधीन संसद् भवन डिजाइन गरिएको छ ।काठमाडौँ उपत्यकाको स्थानीय वास्तुकला झल्कने किसिमले डिजाइन गरिएको यो संसद् भवनपरिसरको गुरुयोजना अनुसार परिसर क्षेत्रलाई भवन क्षेत्र, खुला हरियाली क्षेत्र, पार्किङ क्षेत्र र सडक पूर्वाधार क्षेत्र गरी मुख्य चार क्षेत्रमा विभाजन गरिएको छ, जसमध्ये भवन क्षेत्रले करिब २७ प्रतिशत र हरियाली क्षेत्रले ४५ प्रतिशत जग्गा ओगट्ने छ । बाँकी क्षेत्रमा सडक पूर्वाधार र ‘वाटर बडी’ रहने छन् । यस भवनपरिसरको निर्माण ‘हाइटेक’ आधुनिक इन्जिनियरिङ डिजाइन प्रविधिको आधारमा भइरहेको छ । कुल पाँच अर्ब तीन करोड (भ्याटबाहेक) लागतमा निर्माण भइरहेको यस भवनको ठेक्का नेपाली निर्माण कम्पनी टुन्डी र चिनियाँ निर्माण कम्पनी सेक (संयुक्त) ले पाएका छन् ।",
      "link": "https://gorkhapatraonline.com/news/189922",
      "image": "https://gorkhapatraonline.com/storage/media/333533/conversions/617089256_876795428401859_8455333155011298246_n-original-thumb.jpg"
    },
    {
      "slug": "189921",
      "title": "व्यवसायीदेखि पूर्वप्रशासकसम्म",
      "timestamp": 1769644800000,
      "source": "gp",
      "content": "आगामी फागुन २१ गते हुन लागेको प्रतिनिधि सभा निर्वाचनमा उद्योग तथा व्यवसायको क्षेत्रमा प्रसिद्धि कमाएका थुप्रै व्यक्ति उम्मेदवार बनेका छन् ।   विगतमा जस्तै यस पटक पनि निर्वाचनमा होमिएका व्यक्ति अर्बपतिदेखि शिक्षा, स्वास्थ्य, होटेल, पर्यटन, चिकित्सा, निर्माण, जलविद्युत्, घरजग्गालगायतका व्यावसायिक क्षेत्रमा स्थापित छन् । साथै प्रशासन, सुरक्षालगायतका क्षेत्रबाट नेतृत्व तहमा पुगेका व्यक्ति पनि चुनावी प्रतिस्पर्धामा रहेका छन् । यस्ता व्यक्ति नेपाली कांग्रेस, नेपाल कम्युनिस्ट पार्टी (एमाले), नेपाली कम्युनिस्ट पार्टी (नेकपा), राष्ट्रिय स्वतन्त्र पार्टीलगायत सानादेखि ठुला दलका तर्फबाट चुनावी प्रतिस्पर्धामा छन् । प्रतिनिधि सभाको निर्वाचन आगामी फागुन २१ गतेलाई तोकिएको छ ।",
      "longContent": "काठमाडौँ, माघ १५ गते । आगामी फागुन २१ गते हुन लागेको प्रतिनिधि सभा निर्वाचनमा उद्योग तथा व्यवसायको क्षेत्रमा प्रसिद्धि कमाएका थुप्रै व्यक्ति उम्मेदवार बनेका छन् । विगतमा जस्तै यस पटक पनि निर्वाचनमा होमिएका व्यक्ति अर्बपतिदेखि शिक्षा, स्वास्थ्य, होटेल, पर्यटन, चिकित्सा, निर्माण, जलविद्युत्, घरजग्गालगायतका व्यावसायिक क्षेत्रमा स्थापित छन् । साथै प्रशासन, सुरक्षालगायतका क्षेत्रबाट नेतृत्व तहमा पुगेका व्यक्ति पनि चुनावी प्रतिस्पर्धामा रहेका छन् । यस्ता व्यक्ति नेपाली कांग्रेस, नेपाल कम्युनिस्ट पार्टी (एमाले), नेपाली कम्युनिस्ट पार्टी (नेकपा), राष्ट्रिय स्वतन्त्र पार्टीलगायत सानादेखि ठुला दलका तर्फबाट चुनावी प्रतिस्पर्धामा छन् । प्रतिनिधि सभाको निर्वाचन आगामी फागुन २१ गतेलाई तोकिएको छ । आगामी निर्वाचनमा नेपालका एक मात्र अर्बपति व्यवसायी विनोद चौधरी पश्चिम नवलपरासी जिल्लाको निर्वाचन क्षेत्र नं. १ बाट नेपाली कांग्रेसका तर्फबाट प्रत्यक्ष उम्मेदवार बन्नुभएको छ । २०७९ सालको प्रतिनिधि सभा निर्वाचनमा पनि चौधरी सोही क्षेत्रबाट निर्वाचित हुनुभएको थियो । चौधरीले आफू राजनीतिक परिवर्तन र आर्थिक रूपान्तरणका लागि राजनीतिमा होमिएको बताउनुभयो । कांग्रेसका तर्फबाट स्याङ्जा क्षेत्र नं. १ का उम्मेदवार भरतराज ढकाल मुक्तिनाथ विकास बैङ्कका पूर्वअध्यक्ष तथा पूर्वप्रमुख कार्यकारी अधिकृत (सिइओ) हुनुहुन्छ । मुक्तिनाथ विकास बैङ्ककै पूर्वअध्यक्ष मीनप्रसाद गुरुङ पनि सोही क्षेत्रमा एमालेका तर्फबाट उम्मेदवार बन्नुभएको छ । कांगे्रसका तर्फबाट मोरङ क्षेत्र नं. ३ मा मेडिकल व्यवसायी डा. सुनील शर्मा उम्मेदवार बन्नुभएको छ । शर्मा यसअघि पनि सोही क्षेत्रबाट निर्वाचित हुनुभएको थियो ।नेपाली कांग्रेसका तर्फबाट धादिङ क्षेत्र नं. २ मा उम्मेदवार बन्नुभएका रमेशप्रसाद धमला पर्यटन व्यवसायी हुनुहुन्छ । उहाँ ट्रेकिङ एजेन्सिज एसोसिएसन अफ नेपाल (टान) का पूर्वअध्यक्ष हुनुहुन्छ । आफूले विगतमा पर्यटन क्षेत्रको विकास र विस्तारमा उल्लेख्य योगदान पु¥याएको दाबी गर्दै धमलाले अब मुलुकको समग्र परिस्थति सुधार्नका लागि राजनीतिमा होमिएको बताउनुभयो । रसुवाबाट निर्माण व्यवसायी मोहन आचार्य नेपाली कांग्रेसका तर्फबाट उम्मेदवार बन्नुभएको छ । उहाँ यसअघि पनि सोही क्षेत्रबाट निर्वाचित हुनुभएको थियो । नेकपा (एमाले) का तर्फबाट लुम्बिनी सुगर मिलका सञ्चालक वीरेन्द्रकुमार कनौडियाले कपिलवस्तु क्षेत्र नं. ३ मा उम्मेदवारी दर्ता गराउनुभएको छ । उहाँ बैङ्किङ व्यवसायमा पनि आबद्ध हुनुहुन्छ । एमालेकै तर्फबाट मनाङमा व्यवसायी पाल्देन छोपाङ र बारा निर्वाचन क्षेत्र नं. ४ मा किसान श्रेष्ठले उम्मेदवारी दर्ता गराउनुभएको छ । राष्ट्रिय स्वतन्त्र पार्टीबाट काठमाडौँ क्षेत्र नं. ९ मा उम्मेदवार बन्नुभएका डोलप्रसाद (डिपी) अर्यालको पृष्ठभूमि पनि व्यवसाय हो । उहाँ म्यानपावर तथा पर्यटन व्यवसायमा लामो समयदेखि सव्रिmय हुनुहुन्छ । उहाँ सो पार्टीका उपसभापतिसमेत हुनुहुन्छ । पर्सा क्षेत्र नं. ४ मा कांग्रेसका तर्फबाट उम्मेदवार बन्नुभएका अनिलकुमार रुँगटा पनि स्थापित उद्योगी नै हुनुहुन्छ । उहाँ खासगरी स्टिल तथा पाइप उत्पादनमा संलग्न जगदम्बा इन्टरप्राइजेज प्रालिका निर्देशक हुनुहुन्छ । त्यस्तै कांग्रेसकै तर्फबाट गोरखा क्षेत्र नं. १ मा व्यवसायी प्रेम खत्री, सोलुुखुुम्बुुमा कार्गो ढुवानी व्यवसायी प्रकाशसिंह कार्की र सुर्खेत–२ बाट व्यवसायी विष्णुुबहादुर खड्काले उम्मेदवारी दिनुभएको छ । रुपन्देही–२ मा नेपाली कांग्रेसका तर्फबाट चुन्नप्रसाद शर्माले उम्मेदवारी दिनुभएको छ । उहाँ यसोदा फुुड्स प्रालिका सञ्चालक हुनुहुन्छ । उहाँ सोना प्याकेजिङ तथा होटेल स्याफ्रोनका पनि अध्यक्ष हुनुहुन्छ । यस्तै नेपाली कम्युनिस्ट पार्टीका तर्फबाट डोल्पामा धनबहादुर बुढाले उम्मेदवारी दर्ता गराउनुभएको छ । निर्माण व्यवसायी बुढा अघिल्लो पटक सोही क्षेत्रबाट निर्वाचित हुनुभएको थियो । यस क्षेत्रमा कांग्रेसका तर्फबाट उम्मेदवारी दिनुभएका कर्णबहादुर बुढा पनि व्यवसायी नै हुनुहुन्छ । उहाँहरू दुवै जना सहोदर भाइ हुनुहुन्छ । म्यानपावर व्यवसायी एलपी साँवा लिम्बू झापा–४ मा नेकपा (एमाले) का तर्फबाट उम्मेदवार बन्नुभएको छ । साँवा नेपाल वैदेशिक रोजगार व्यवसायी सङ्घका पूर्वअध्यक्ष हुनुहुन्छ । सङ्घकै पूर्वअध्यक्ष तिलक रानाभाट कांग्रेसबाट कास्की क्षेत्र नं. १ का उम्मेदवार बन्नुभएको छ । नेपाली हालै सम्पन्न विशेष महाधिवेशनको छलफल तथा अन्य तयारीको काम रानाभाटकै अनामनगरस्थित घरमा भएको थियो । दाङ क्षेत्र नं २ मा कांग्रेस उम्मेदवार बन्नुभएका किरणकिशोर घिमिरे पनि म्यानपावर व्यवसायी हुनुहुन्छ ।  नवलपुर क्षेत्र नं. १ बाट एमाले उम्मेदवार बन्नुभएका भगीरथ सापकोटा सोही पार्टीनिकट नेपाल उद्योग तथा व्यवसायी महासङ्घका अध्यक्ष हुनुहुन्छ । दोलखाबाट एमाले उम्मेदवार बन्नुभएका पार्वत गुरुङ जलविद्युत् व्यवसायी हुनुहुन्छ । स्याङ्जा क्षेत्र नं. १ मा राष्ट्रिय स्वतन्त्र पार्टी (रास्वपा) बाट उम्मेदवार बन्नुभएका धनञ्जय रेग्मी पनि व्यवसायी नै हुनुहुन्छ । उहाँ नेपाल पर्यटन बोर्डका पूर्वप्रमुख कार्यकारी अधिकृतसमेत हुनुहुन्छ । स्याङ्जा क्षेत्र नं. २ मा नेपाली कांग्रेसका तर्फबाट उम्मेदवार बन्नुभएका भागवतप्रकाश मल्ल गण्डकी यातायात बस व्यवसायी समितिका पूर्वअध्यक्ष हुनुहुन्छ । नेपाल राष्ट्रिय यातायात व्यवसायी महासङ्घका केन्द्रीय अध्यक्ष विजय स्वाँर कांग्रेसबाट कैलाली क्षेत्र नम्बर २ को उम्मेदवार बन्नुभएको छ । जनमत पार्टीबाट सिराहा क्षेत्र न. ४ मा उम्मेदवार बन्नुभएका वीरेन्द्रप्रसाद महतो समेत व्यावसायिक पृष्ठभूमिका नेता हुनुहुन्छ । उहाँ माछापुच्छ«े बैङ्कका पूर्वअध्यक्ष हुनुहुन्छ । उहाँ व्यवसायी डा. उपेन्द्र महतोका भाइसमेत हुनुहुन्छ । महतो परिवारको लगानी शिक्षा, स्वास्थ्य, बैङ्कसहित क्षेत्रमा रहेको छ । रास्वपाबाट बारा क्षेत्र नम्बर ३ मा खल्तीका सहसंस्थापक अरविन्द साह उम्मेदवार बन्नुभएको छ । काठमाडौँ क्षेत्र नं. ५ मा रास्वपाका तर्फबाट उम्मेदवार बन्नुभएका शिशिर खनाल पनि विभिन्न अनलाइन प्लेटफर्मका सञ्चालक हुनुहुन्छ । उहाँ पूर्वशिक्षा, विज्ञान तथा प्रविधिमन्त्री पनि हुनुहुन्छ । रास्वपाबाटै उदयपुर–१ मा उम्मेदवार बन्नुभएका पारसमणि गेलाल पनि व्यवसायी नै हुनुहुन्छ । काठमाडौँ क्षेत्र नं. १ मा स्वतन्त्र उम्मेदवार बन्नुभएका असिममानसिंह बस्नेत राइड सेयरिङ एप पठाओका सञ्चालक हुनुहुन्छ । कैलाली क्षेत्र नम्बर ५ मा रास्वपाबाट उम्मेदवार बन्नुभएका आनन्दबहादुर चन्द शिक्षा क्षेत्रमा आबद्ध हुनुहुन्छ । उहाँ चितवनको बोस्टन इन्टरनेसनल कलेज तथा अङ्कुरम स्कुलका अध्यक्ष हुनुहुन्छ । व्यवसायी तथा पूर्वमन्त्री प्रेम आले पनि कैलाली क्षेत्र नम्बर ५ बाटै नेपाल कम्युनिस्ट पार्टीका तर्फबाट उम्मेदवार हुनुहुन्छ । पूर्वप्रहरी महानिरीक्षक सर्वेन्द्र खनाल बारा क्षेत्र नं. ४ बाट उम्मेदवार बन्नुभएको छ । समुन्नत पार्टीका सभापतिसमेत रहनुभएका खनाल यसअघि नेकपा (एमाले) को राजनीतिमा सव्रिmय हुनुहुन्थ्यो । नेपाल प्रहरीका पूर्वअतिरिक्त प्रहरी महानिरीक्षक (एआइजी) विश्वराज पोखरेल ओखलढुङ्गाबाट रास्वपाको उम्मेदवार हुनुहुन्छ । काठमाडौँ क्षेत्र नं. ३ मा रास्वपाका तर्फबाट उम्मेदवार बन्नुभएका राजु पाण्डे पनि काठमाडौँ महानगरपालिकाको महानगरीय प्रहरी बलका पूर्वप्रमुख हुनुहुन्छ ।",
      "link": "https://gorkhapatraonline.com/news/189921",
      "image": "https://gorkhapatraonline.com/storage/media/333531/conversions/345-original-thumb.jpg"
    },
    {
      "slug": "189916",
      "title": "कांग्रेसकाे चुनाव लक्षित १८–३० विशेष अभियान: युवादेखि आप्रवासीसम्मलाई समेट्दै",
      "timestamp": 1769558400000,
      "source": "gp",
      "content": "नेपाली कांग्रेसले आगामी फागुन २१ गते हुने आमनिर्वाचनलाई लक्षित गरी आफ्नो चुनावी अभियानलाई व्यवस्थित बनाउन मातहतका सबै निकायलाई निर्देशन दिएको छ।",
      "longContent": "गोरखापत्र अनलाइन काठमाडौं, माघ १४ गते । नेपाली कांग्रेसले आगामी फागुन २१ गते हुने आमनिर्वाचनलाई लक्षित गरी आफ्नो चुनावी अभियानलाई व्यवस्थित बनाउन मातहतका सबै निकायलाई निर्देशन दिएको छ। पार्टीको केन्द्रीय निर्वाचन परिचालन समितिका संयोजक एवं उपसभापति विश्वप्रकाश शर्माले सातै प्रदेश, ७७ जिल्ला र १६५ वटै प्रतिनिधि सभा क्षेत्रीय कार्यसमितिलाई परिपत्र जारी गर्दै निर्वाचन समिति र संरचनाहरू अविलम्ब गठन गर्न निर्देशन दिनुभएको हो।पार्टी पंक्तिलाई व्यवस्थित रूपमा परिचालन गर्नका लागि जहाँ अहिलेसम्म समितिहरू गठन भएका छैनन्, त्यहाँ तत्काल कार्य अगाडि बढाउन कांग्रेसले ताकेता गरेको छ।निर्वाचनका लागि प्रस्तावित संरचनाहरूकांग्रेसले निर्वाचनको तयारीका लागि विभिन्न १२ वटा विशेष समिति तथा उपसमितिहरू प्रस्ताव गरेको छ। जस अन्तर्गत निर्वाचन अभियानलाई चुस्त बनाउन ५ देखि ७ सदस्यीय सानो आकारको निर्वाचन व्यवस्थापन सचिवालय गठन गर्न भनिएको छ।यस्तै, निर्वाचन परिचालन मूल समिति अन्तर्गत निम्नलिखित उपसमितिहरू रहनेछन्:सार्वजनिक कार्यक्रम व्यवस्थापन उपसमितिप्रचारप्रसार र प्रविधिमा जोडनिर्वाचन प्रचारप्रसारलाई प्रभावकारी बनाउन केन्द्रीय प्रचारप्रसार समितिसँगको समन्वयमा रहने गरी प्रचारप्रसार मूल समिति गठन गरिने भएको छ। यस अन्तर्गत मिडिया समन्वय र सामाजिक सञ्जाल समन्वय उपसमितिहरू रहनेछन्। विशेष गरी सामाजिक सञ्जालको टोलीमा नवयुवाहरूलाई प्राथमिकता दिने कांग्रेसको नीति छ।समावेशी र विशेष अभियानकांग्रेसले १८ देखि ३० वर्ष उमेर समूहका युवाका लागि '१८–३० विशेष अभियान' सञ्चालन गर्ने भएको छ। त्यस्तै, विदेशबाट फर्किएका नेपालीहरूको सीप र अनुभवलाई उपयोग गर्न 'पूर्व आप्रवासी समन्वय समिति' समेत गठन गरिने परिपत्रमा उल्लेख छ।अन्य महत्वपूर्ण समितिहरूअनुगमन समिति: पार्टीका अग्रज व्यक्तित्वको संयोजकत्वमा गठित यो समितिले सबै उपसमितिहरूको कार्य अनुगमन गरी आवश्यक सुधारका लागि सुझाव दिनेछ।कांग्रेसले धार्मिक संघ–संस्था, सामाजिक संघ–संस्था र स्थानीय तहका निर्वाचित प्रतिनिधिहरूसँग समन्वय गर्न छुट्टाछुट्टै संयन्त्रको व्यवस्था गरेको छ। यी सबै समितिहरू गठन भएपछि त्यसको विस्तृत विवरण अविलम्ब केन्द्रीय कार्यालयमा पठाउन उपसभापति शर्माले निर्देशन दिनुभएको छ।",
      "link": "https://gorkhapatraonline.com/news/189916",
      "image": "https://gorkhapatraonline.com/storage/media/333524/conversions/bishwa-prakash-sharma-1-original-thumb.jpg"
    },
    {
      "slug": "189907",
      "title": "सशस्त्र प्रहरीद्वारा १५ लाखको अवैध सुर्ती बरामद",
      "timestamp": 1769558400000,
      "source": "gp",
      "content": "सुरक्षा निकायलगायत सबैको ध्यान निर्वाचनको तयारी र कार्यक्रममा रहेको बेला बाँकेको सीमावर्ती क्षेत्रमा अवैध आयात र चोरी तस्करी बढ्दैगएको छ ।",
      "longContent": "सिराज खान  नेपालगन्ज, माघ १४ गते । सुरक्षा निकायलगायत सबैको ध्यान निर्वाचनको तयारी र कार्यक्रममा रहेको बेला बाँकेको सीमावर्ती क्षेत्रमा अवैध आयात र चोरी तस्करी बढ्दैगएको छ । निर्वाचनको समयमा सरकारका सबै निकाय निर्वाचनमा केन्द्रित हुनेगरेको हुँदा अवैध आयात र चोरी तस्करी बढ्ने गरेको पाइएको छ । सोहीक्रममा सशस्त्र प्रहरीले जिल्लाको पूर्वी क्षेत्रमा पर्ने नरैनापुर क्षेत्रबाट अवैध रुपमा चोरी तस्करी गरेर भारतबाट ल्याइएको १५ लाख रुपियाँ बराबरको २३ बोरा सुर्ती र ट्याक्टर नियन्त्रणमा लिएको छ ।  नरैनापुर गाउँपालिका –२ लक्ष्मणपुर गाउँमा सशस्त्र प्रहरीले रातिको समयमा अवैध रूपमा ट्याक्टरमा लोड गरेर २३ बोरा सुर्ती (तम्बाखु) नेपाल ल्याउँदै गरेको अवस्थामा अवैध सामानसहित ट्याक्टरलाई नियन्त्रणमा लिएको सशस्त्र प्रहरी बल नेपाल प्रस्तावित गुल्म नरैनापुरका प्रमुख प्रहरी नायब उपरीक्षक तेजराज शर्माले बताउनुभयो । उहाँले नरैनापुर क्षेत्रमा नियमित सुरक्षा गस्ती तथा चेकजाँचका क्रममा प्रहरीले अवैध सुर्ती ल्याउँदै गरेको ट्याक्टरलाई निगरानीमा लिएर नियन्त्रणमा लिएको जनाउँदै घटनास्थलमा खटिएको सशस्त्र प्रहरी टोलीलाई ट्याक्टर चालकले देख्नेबित्तिकै गाडी छोडेर फरार भएको बताउनुभयो । सो प्रहरी टोलीले ट्याक्टर नियन्त्रणमा लिएर थप अनुसन्धान सुरु गरेको जनाउँदै नियन्त्रणमा लिइएको ट्याक्टरमा गाडी नम्बर उल्लेख नभएको जनाइएको छ । ट्याक्टरमा लोड गरिएको २३ बोरा अवैध सुर्ती (तम्बाखु) र ट्याक्टरलाई आवश्यक कारबाहीका लागि नेपालगन्ज भन्सार कार्यालयमा बुझाइएको सशस्त्र प्रहरी नायब उपरीक्षक शर्माले जानकारी दिनुभयो ।नरैनापुर गाउँपालिकाका अध्यक्ष ईश्तियाक अहमद साहले बाँकेको दक्षिणतर्फको सीमावर्ती क्षेत्रमा अवैध कारोबार भइरहेको सूचनाका आधारमा सामान बरामद गरिएको जनाउँदै सीमानामा नेपाल प्रहरी, सशस्त्र प्रहरीको सक्रियता बढाउन सुझाव दिनुभयो ।",
      "link": "https://gorkhapatraonline.com/news/189907",
      "image": "https://gorkhapatraonline.com/storage/media/333513/conversions/sashatra-police-le-baramad-gareko-tyactor-saheet-ko-awaidh-surti-original-thumb.jpg"
    },
    {
      "slug": "189905",
      "title": "नवौं वालिङ महोत्सव सुरु",
      "timestamp": 1769558400000,
      "source": "gp",
      "content": "स्याङ्जाको वालिङमा बुधबारबाट नवौं चरणको महोत्सव सुरु भएको छ । ‘हाम्रो गौरव हाम्रो शान, वालिङ महोत्सव हाम्रो पहिचान’ नारासहित वालिङस्थित खेल मैदानमा गण्डकी प्रदेशस्तरीय महोत्सव सुरु भएको हो ।",
      "longContent": "राधाकृष्ण डुम्रेवालिङ, माघ १४ गते । स्याङ्जाको वालिङमा बुधबारबाट नवौं चरणको महोत्सव सुरु भएको छ । ‘हाम्रो गौरव हाम्रो शान, वालिङ महोत्सव हाम्रो पहिचान’ नारासहित वालिङस्थित खेल मैदानमा गण्डकी प्रदेशस्तरीय महोत्सव सुरु भएको हो । महोत्सवको नेपाल उद्योग वाणिज्य महासंघका अध्यक्ष चन्द्रप्रसाद ढकालले उद्घाटन गर्नुभएको छ । महोत्सवमा कृषि तथा हस्तकला, सेवा तथा औद्योगिक, व्यापारिक गरी विभिन्न विधाका स्टलहरू रहेका महोत्सवको आयोजक वालिङ उद्योग बाणिज्य संघका अध्यक्ष चेतनारायण श्रेष्ठले जानकारी दिनुभयो । महोत्सवमा कृषि, कृषि औजार तथा हस्तकलाका लागि ४० भन्दा बढी स्टलहरू निःशुल्क उपलब्ध गराइएको छ भने स्थानीय व्यापारीहरुका लागि ३० प्रतिशत छुट दिइएको छ ।महोत्सवबाट एक करोड ६८ लाख आम्दानी तथा एक करोड १४ लाख ५१ हजार खर्च हुने संघका सचिव तथा प्रचार प्रसार समितिका संयोजक पिताम्बर खनालले जानकारी दिनुभयो । उहाँका अनुसार महोत्सवमा ५३ लाख ४९ हजार बचत हुने अनुमान् रहेको छ ।नवौ वालिङ महोत्सवमा १० करोडको अल्पकालीन कारोबार र तीन लाख दर्शक भित्र्याउने लक्ष्य लिइएको खनालको भनाइ छ । महोत्सवलाई गण्डकी प्रदेशमा नै उत्कृष्ट मानिन्छ । महोत्सव माघ २५ गतेसम्म गरी १२ दिन सञ्चालन हुने संघले जनाएको छ ।",
      "link": "https://gorkhapatraonline.com/news/189905",
      "image": "https://gorkhapatraonline.com/storage/media/333511/conversions/opening-festival-original-thumb.jpg"
    },
    {
      "slug": "189902",
      "title": "प्रधानमन्त्री सुशीला कार्कीसँग नर्वेली राजदूतको शिष्टाचार भेट",
      "timestamp": 1769558400000,
      "source": "gp",
      "content": "प्रधानमन्त्री सुशीला कार्कीसँग नर्वेली राजदूत ड्याग्नी मियोसले शिष्टाचार भेट गर्नुभएको छ।  प्रधानमन्त्रीको कार्यालय सिंहदरबारमा सम्पन्न भेटमा दुईपक्षीय आपसी हितका विषयमा कुराकानी भएको थियो।",
      "longContent": "काठमाडौँ, माघ १४ गते । प्रधानमन्त्री सुशीला कार्कीसँग नर्वेली राजदूत ड्याग्नी मियोसले शिष्टाचार भेट गर्नुभएको छ।प्रधानमन्त्रीको कार्यालय सिंहदरबारमा सम्पन्न भेटमा दुईपक्षीय आपसी हितका विषयमा कुराकानी भएको थियो।उक्त अवसरमा राजदूत मियोसले नेपालका प्रथम महिला प्रधानमन्त्रीका रुपमा कार्कीलाई पाउँदा खुसी व्यक्त गर्दै उहाँको नेतृत्वमा आगामी निर्वाचन निर्बाध सम्पन्न हुने विश्वास व्यक्त गर्नुभयो। साथै नेपालको शान्ति प्रक्रिया, संविधान निर्माण, जलवायु, दिगो विकास लगायत क्षेत्रमा नर्वेले सघाउँदै आएको स्मरण गराउँदै उहाँले आगामी दिनमा पनि निरन्तर रहने विश्वास व्यक्त गर्नुभयो।प्रधानमन्त्री कार्कीले पनि असामान्य परिस्थितिमा आफू सरकारमा आउनुपरेको तर अब विस्तारै मुलुक सामान्य अवस्थामा फर्किँदै चुनावमा होमिएको बताउनुभयो। नर्वेसहित अन्तर्राष्ट्रिय समुदायबाट प्राप्त विश्वास र समर्थनका लागि उहाँले धन्यवाद पनि दिनुभयो।प्रधानमन्त्री कार्कीसँग राजदूत मियोसको यो पहिलो भेट हो।",
      "link": "https://gorkhapatraonline.com/news/189902",
      "image": "https://gorkhapatraonline.com/storage/media/333506/conversions/1.jpg-(1)-(1)-original-thumb.jpg"
    },
    {
      "slug": "189899",
      "title": "भूमाफियाले कब्जा गरेको जग्गा छानबिन गर्न समिति गठन",
      "timestamp": 1769558400000,
      "source": "gp",
      "content": "सरकारले नवलपुरको कावासोतीमा भूमाफियाले कब्जा गरेको जग्गा छानबिन गर्न समिति गठन गरेको छ। सचिव स्तरीय निर्णयबाट भूमि व्यवस्था, सहकारी तथा गरिबी निवारण मन्त्रालयका उपसचिव जीवनराज सेढाईको संयोजकत्वमा तीन सदस्सीय समिति गठन गरिएको हो।",
      "longContent": "बोमलाल गिरीनवलपुर, माघ १४ गते। सरकारले नवलपुरको कावासोतीमा भूमाफियाले कब्जा गरेको जग्गा छानबिन गर्न समिति गठन गरेको छ। सचिव स्तरीय निर्णयबाट भूमि व्यवस्था, सहकारी तथा गरिबी निवारण मन्त्रालयका उपसचिव जीवनराज सेढाईको संयोजकत्वमा तीन सदस्सीय समिति गठन गरिएको हो। समितिको सदस्यमा मन्त्रालयका शाखा अधिकृ अर्जुन ज्ञवाली र नापी विभागका राम कुमार बस्नेत हुनुहुन्छ। समितिलाई एक महिना भित्र जग्गाको छानबिन गरी प्रतिवेदन पेश गर्न भनिएको छ। समितिलाई साविक र हालको कित्तासहित विवादित जग्गाको कानुनी स्वामित्व र इतिहास अध्ययन गर्ने, मालपोत कार्यालय, नापी कार्यालय, स्थानीय तहमा रहेका अभिलेखको अध्ययन तथा परीक्षण गर्ने, सरकारी, सार्वजनिक गुठी वा निजी जग्गा अवैध रूपमा कब्जा गरिएको हो, होइन यकिन गर्न भनिएको छ। त्यस्तै विगतका निर्णय, अदालत, संवैधानिक निकाय तथा प्रशासनिक सरोकार वा आदेशको पालना भए, नभएको समीक्षा गर्न, समस्या समाधानका लागि सरोकारवाला व्यक्ति, कर्मचारी, जनप्रतिनिधि वा अन्य पक्षको भूमिका र जिम्मेवारी निर्धारण सहितको सुझाव तथा सो को कार्ययोजना तयार गरी पेश गर्ने कार्यदेश दिइएको छ। छुट जग्गा दर्ता गरिदिन आग्रह गर्दै कावासोती वडा नं. ४ ले भूमि व्यवस्था, सहकारी तथा गरिबी निवारण मन्त्री प्रा. डा. कुमार इङ्नामलाई पत्र बुझाएको थियो। कावासोती–४ का कुल ८०९ घरधुरी मध्ये करिब ५०० घरधुरी अव्यवस्थित बसोवासीको रुपमा विगत लामो समयदेखि बसोबास गर्दै आएका वडाध्यक्ष नारायणप्रसाद लोहनीले बताउनुभयो।  यहाँ वषौंदेखि जोत कमोत गरिरहेका मोहीको नाममा जग्गा धनी पूर्जा नभई भूमाफियाको नाममा पुर्जा रहेको देखिएको छ। त्यसैले छुट जग्गादर्ता गर्न आग्रह गर्दै वडा कार्यालयको नेतृत्वमा झण्डै पाँच सय जना स्थानीयले पुस २२ गते मालपोत कार्यालय, नापी कार्यालय र जिल्ला प्रशासन कार्यालयमा धर्ना तथा १५ दिनको समय सीमा दिएर ज्ञापन पत्र बुझाएका थिए। तर त्यसको सुनुवाइ हालसम्म पनि नभएको लोहनीको भनाइ छ।छुट जग्गा दर्ता गरिदिन पत्रचार गर्दा समेत मालपोत कार्यालयले बिभिन्न बाहाना बनाइ हालसम्म प्रकृया अगाडि नबढाएपछि केन्द्र सरकरालाई ज्ञापन पत्र बुझाएको अध्यक्ष लोहनीले बताउनुभयो। वडाध्यक्ष लोहनीका अनुसार कावासोती बाहिरका केही भूमाफियाले नवलपुरको साविक शिव मन्दिर ९/क, ख र ग को कित्ता नं. १८०–०–१५ को ६२ विघा जमिन कब्जा गरेका छन्।",
      "link": "https://gorkhapatraonline.com/news/189899",
      "image": "https://gorkhapatraonline.com/storage/media/333502/conversions/land-news-original-thumb.jpg"
    },
    {
      "slug": "189897",
      "title": "चुनावी मैदानमा हार्दिकता प्रस्तुत गर्दै उम्मेदवार",
      "timestamp": 1769558400000,
      "source": "gp",
      "content": "एक–अर्को दलका उम्मेदवारबीच आरोप–प्रत्यारोपसहित ‘बोलचाल बन्द’ को स्थितिबाट निर्वाचनमा होमिने गरेका राजनीतिक दल र उम्मेदवारमा यस पटक भने हार्दिकता देखिएको छ ।",
      "longContent": "नारायण न्यौपाने/राससकाठमाडौँ, माघ १४ गते । एक–अर्को दलका उम्मेदवारबीच आरोप–प्रत्यारोपसहित ‘बोलचाल बन्द’ को स्थितिबाट निर्वाचनमा होमिने गरेका राजनीतिक दल र उम्मेदवारमा यस पटक भने हार्दिकता देखिएको छ । विसं २०६२÷६३ को परिवर्तनपछि कुनै न कुनै रूपमा हुँदै आएको चुनावी तालमेल र मिलिजुली सरकार गठन गर्ने परिस्थितिले पनि एक–अर्काप्रति नजिक्याएकाले पनि हार्दिकता प्रकट गर्ने वातावरण बनाएको अनुमान गरिएको छ ।नेपाली कम्युनिष्ट पार्टी सिन्धुली निर्वाचन क्षेत्र नं २ का उम्मेदवार लेखनाथ दाहाल एक अर्को दलको नेता तथा कार्यकताप्रति समेत हार्दिकता देखिँदा निर्वाचनलाई स्वच्छ, स्वतन्त्र, मर्यादित र मितव्ययी तुल्याउन सहयोग पुग्ने धारणा राख्नुहुन्छ ।उहाँ भन्नुहुन्छ, “नेता तथा कार्यकर्ताबीचको हार्दिकता र शालीनताले चुनावी वातावरण सहज तुल्याउँछ । निर्वाचनलाई खर्चका हिसाबले विशिष्टिकृत नतुल्याई सामान्य बनाउन जनतामाझ पुगेर अन्तरसंवाद गर्ने, विश्वास दिलाउने र मत माग्ने कार्य गर्नु नै असल अभ्यास हो ।”उहाँका अनुसार राजनीति सङ्ग्लिँदै गएकाले विगतमा पार्टी कमिटीमार्फत जनतामा पुग्ने गरेको उम्मेदवार अहिले प्रत्यक्ष जनता सहभागी हुने परिस्थिति बनेको छ । भिन्न राजनीतिक दलका नेता तथा कार्यकर्ताले समेत अरु उम्मेदवारको विचार सुन्ने र बुझ्ने वातावरण मिलेको छ । यसले लोकतान्त्रिक राजनीति संस्कारको विकास भएको देखाउँछ । “अर्कातर्फ ग्रामीण बस्तीमा प्रभाव कम भए पनि निर्वाचनलाई मितव्ययी बनाउन ‘डिजिटल प्लेटफर्म’ प्रयोग गर्न सकिन्छ । जनताले पनि सामाजिक सञ्जालमा कसको उपस्थिति राम्रो रहेछ भनी यकिन गरी त्यसैका आधारमा मूल्याङ्कन हुन थालेको अनुमान गर्न सकिन्छ”, पूर्वसांसद दाहालले भन्नुभयो । नेपाली कांग्रेसका नेता एवं पूर्वमन्त्री डा. मीनेन्द्र रिजाल निर्वाचनको अत्यन्त प्रारम्भिक चरणमा रहेकाले आगामी दिन कसरी अघि बढ्ने भन्ने अहिले नै आकलन गर्न बाँकी नै रहेको बताउनुहुन्छ । उहाँले भन्नुभयो, “सूचना प्रविधिको प्रयोग गर्नुपर्छ भन्ने ठूलो चेतना छ, तर त्यसको प्रयोग कतिको प्रभावकारी हुन्छ ? मतदाता र उम्मेदवारको भेटघाटको सट्टामा काम गर्छ, अहिलेको आकलन गर्न सकिन्न ।”सहरी क्षेत्रमा सामाजिक सञ्जालको प्रयोग महत्त्वपूर्ण हुने उल्लेख गर्दै नेता रिजालले गाउँघरमा भने मतदाता उम्मेदवारलाई देख्न र भेट्न चाहने बताउनुभयो । उहाँले मोरङ क्षेत्र नं २ बाट उम्मेदवारी दिनुभएको छ ।त्यसैगरी, गुल्मी निर्वाचन क्षेत्र नं १ मा एमाले नेता प्रदीप ज्ञवाली र कांग्रेस नेता चन्द्र भण्डारीले त्यसखाले संस्कार प्रस्तुत गर्दै आउनुभएको थियो । यस्तै झापामा माओवादी नेता राम कार्की र कांग्रेस नेता विश्वप्रकाश शर्माले पनि एक अर्काप्रति लोभलाग्दो सम्मान व्यक्त गर्दा सबैबाट प्रशंसा भएको थियो । नेकपा (एमाले) सर्लाही क्षेत्र नं ३ का उम्मेदवार हरिप्रसाद उप्रेती निर्वाचन प्रचारप्रसारमा सामाजिक सञ्जाल र प्रविधिको प्रयोग बढेको प्रतिक्रिया दिनुहुन्छ । उहाँ भन्नुहुन्छ, “कतिपय उम्मेदवारको स्वभावमा पनि भरपर्ने भएकाले हार्दिकताको विषय त्यससँग जोडिन्छ । तर असल राजनीतिक संस्कार अघि बढेको छ, जसले समाजलाई सकारात्मक सन्देश प्रवाह गरेको छ ।”पूर्वमन्त्री उप्रेतीका अनुसार, चुनावमा खर्च गर्ने प्रवृत्तिमा सुधार आवश्यक छ । गाउँ र समाजको संरक्षण गरेर बसेका निष्ठावान्, सम्पत्ति नभएका मानिस प्रतिस्पर्धा गर्न पाउनुपर्छ । त्यस्ता व्यक्ति नीति निर्माण तहमा पुग्नुपर्छ । राज्यले त्यस्तो वातावरण गर्न सकेन भने राज्य ठीक ढङ्गले अघि बढन सक्दैन । मुख्य कुरा निर्वाचनमा खर्च गर्न नपर्ने प्रणालीको विकास गर्नुपर्ने छ । राष्ट्रिय जनता दल नेपालका तर्फबाट सर्लाही क्षेत्र नं १ का उम्मेदवार रामप्रकाश चौधरी यसअघिको निर्वाचनमा एक अर्कालाई देखेरनदेखेजस्तो गर्ने प्रवृत्ति अहिले आफूले महसुस नगरेको बताउनुहुन्छ । “पहिलेजस्तो तनाव र पानी बाराबारको स्थिति अहिले छैन, हार्दिककता साटासाट गरेर नै चुनावी माहोल अघि बढिरहेको छ । विगतको जस्तो जुलुस लिएर घर दैलो गर्ने कार्य निकै कम छ”, उहाँले भन्नुभयो, “जनताका केही गुनासो छ । पाँच वर्षका लागि पठाएको किन फर्केर आएको भन्ने प्रश्न सुन्न परेको छ ।”जिल्लाका मतदाता प्रविधिसँग अभ्यस्त नभइसकेकाले सम्पूर्ण चुनावमा प्रविधिमय भइहाल्छ भन्ने हुन्न । सहरी क्षेत्रमा यसको सदुपयोग र दुरूपयोग दुवै छ । असल अभ्यासलाई आत्मसात् गर्नुपर्छ तर प्रविधिको प्रयोगको पाटोमा जाँदा त्यसमा पनि खर्च गर्नुपर्ने अवस्था छ ।नागरिक उन्मुक्ति पार्टी नेपालकातर्फबाट बर्दिया निर्वाचन क्षेत्र नं १ का उम्मेदवार अब्दुल खान जिल्लाका सबै निर्वाचन क्षेत्रमा भाग लिने राजनीतिक दल र उम्मेदवारबीच सौहार्दता रहेको बताउनुहुन्छ । उहाँ भन्नुहुन्छ, “एकले अर्काप्रति आरोप प्रत्यारोप नगरी जनता नै सर्वोपरि हुन् भन्ने भावनाले मतदाता भेटघाट चलाएको र निर्वाचनको तयारीमा जुटिरहेको अवस्था छ ।” उम्मेदवारी दर्ता गराउँदा कांग्रेस, राष्ट्रिय स्वतन्त्र पार्टी र जनमुक्ति पार्टीका उम्मेदवारले सँगै उभिएर तस्वीर खिचाएको दृष्टान्त दिँदै उहाँले भन्नुभयो, “जनताको हातमा फैसला छ, जनता निकै सचेत छन्, निर्णय गर्न जनतालाई छाडेका छौँ । हामीबीच कुनै तिक्तता छैन ।” निर्वाचनको प्रसारप्रसारमा सामाजिक सञ्जालले धेरै सजिलो पुर्‍याए पनि केही व्यक्तिले त्यसको दुरूपयोग गरी व्यक्ति विशेषलाई लक्षित गरी बदनाम गर्ने प्रवृत्ति सच्याउनुपर्ने उहाँको भनाइ छ ।",
      "link": "https://gorkhapatraonline.com/news/189897",
      "image": "https://gorkhapatraonline.com/storage/media/333500/conversions/Hardikata-original-thumb.jpg"
    }
  ]
}