{
  "date": "2025-11-17T03:15:30.055Z",
  "news": [
    {
      "slug": "179930",
      "title": "कार्बन उत्सर्जन न्यूनीकरणबापत चौरानब्बे लाख अमेरिकी डलर प्राप्त",
      "timestamp": 1763337600000,
      "source": "gp",
      "content": "नेपालले तराईको वन प्रणालीबाट कार्बन उत्सर्जन न्यूनीकरण गरेबापत ९४ लाख अमेरिकी डलर प्राप्त गरेको छ । नेपालले लगभग १८ लाख ८० हजार टन कार्बन डाइअक्साइड घटाएबापत विश्व बैङ्कको वन कार्बन साझेदारी सुविधा (एफसिपिएफ) मार्फत उक्त भुक्तानी प्राप्त गरेको विश्व बैङ्कले जनाएको छ ।",
      "longContent": "गोरखापत्र समाचारदाताकाठमाडौँ, मङ्सिर १ गते । नेपालले तराईको वन प्रणालीबाट कार्बन उत्सर्जन न्यूनीकरण गरेबापत ९४ लाख अमेरिकी डलर प्राप्त गरेको छ । नेपालले लगभग १८ लाख ८० हजार टन कार्बन डाइअक्साइड घटाएबापत विश्व बैङ्कको वन कार्बन साझेदारी सुविधा (एफसिपिएफ) मार्फत उक्त भुक्तानी प्राप्त गरेको विश्व बैङ्कले जनाएको छ ।यो कार्बन उत्सर्जन न्यूनीकरण भुक्तानी सम्झौता अन्तर्गत पहिलो भुक्तानी हो । वन फँडानी र वन क्षयीकरण कम गरेर कार्बन उत्सर्जन घटाउने र समावेशी, दिगो वन व्यवस्थापनलाई प्रवर्धन गर्ने नेपालको प्रयासमा प्रमुख कोसेढुङ्गा रहेको विज्ञप्तिमा उल्लेख छ ।मालदिभ्स, नेपाल र श्रीलङ्काका लागि विश्व बैङ्कका निर्देशक डेभिड सिस्लेनले यो भुक्तानी नेपालले वन फँडानी घटाउने, वन प्रशासन सुदृढ गर्ने, जैविक विविधता संरक्षण बढाउने र स्थानीय समुदायका लागि दिगो जीविकोपार्जनका अवसर विस्तार गर्ने सफलताको प्रमाण रहेको बताउनुभयो । वन तथा वातावरण मन्त्रालयका सचिव डा. राजेन्द्रप्रसाद मिश्रले यो परिणाममा आधारित भुक्तानीले हाम्रा वनमा आश्रित समुदाय, आदिवासी जनजाति र सरकारको हाम्रो वन संरक्षण र व्यवस्थापनमा प्रयास र समर्पणलाई प्रतिविम्बित गरेको बताउनुभयो ।",
      "link": "https://gorkhapatraonline.com/news/179930",
      "image": "https://gorkhapatraonline.com/storage/media/316944/conversions/carbon-original-thumb.jpg"
    },
    {
      "slug": "179929",
      "title": "रेमिट्यान्स बढ्दा थुप्रियो डलर",
      "timestamp": 1763337600000,
      "source": "gp",
      "content": "विदेशमा रहेका नेपालीले पठाउने रकम बढ्दा मुलुकमा डलरको सञ्चिति निरन्तर बढिरहेको छ । निर्यातमा देखिएको उल्लेख्य वृद्धिले मुलुकभित्र डलर भित्र्याउन थप सहयोग पुगेको तथ्याङ्कले देखाउँछ ।",
      "longContent": "गोरखापत्र समाचारदाताकाठमाडौँ, मङ्सिर १ गते । विदेशमा रहेका नेपालीले पठाउने रकम बढ्दा मुलुकमा डलरको सञ्चिति निरन्तर बढिरहेको छ । निर्यातमा देखिएको उल्लेख्य वृद्धिले मुलुकभित्र डलर भित्र्याउन थप सहयोग पुगेको तथ्याङ्कले देखाउँछ । नेपाल राष्ट्र बैङ्कका अनुसार चालु आर्थिक वर्ष २०८२/८३ को तीन महिना (साउन–असोज) सम्म २१ अर्ब २१ करोड डलर (२९ खर्ब ७९ अर्ब रुपियाँ) बराबरको विदेशी मुद्रा सञ्चिति छ । कुल विदेशी मुद्रामध्ये २४ प्रतिशत भारतीय रुपियाँको हिस्सा छ ।  चालु वर्षको तीन महिनामा विदेशी मुद्राको सञ्चिति डलरमा ८.७ प्रतिशतले बढेको देखिन्छ । गत वर्षको सोही अवधिसम्म १९ अर्ब ५० करोड डलर बराबरको सञ्चिति थियो । कुल सञ्चितिमध्ये राष्ट्र बैङ्कसँग २६ खर्ब ६७ अर्ब रुपियाँ बराबरको विदेशी मुद्रा सञ्चिति छ । बाँकी तीन खर्ब १२ अर्ब रुपियाँ बैङ्क तथा वित्तीय संस्थासँग छ । मुलुकसँग रहेको विदेशी मुद्राको सञ्चितिले विद्यमान आयात प्रवृत्तिको अनुपातमा १६ महिना बराबरको वस्तु तथा सेवा आयात गर्न सकिन्छ । तीन वर्षअघि मात्रै मुलुकसँग विदेशी मुद्राको सञ्चिति घट्दै जाँदा एक दर्जन वस्तुको आयातमा सरकारले बन्देज लगाएको थियो । सो अवस्थामा मुलुकसँग साढे छ महिना बराबरको आयात धान्न सक्ने सञ्चिति थियो । यद्यपि विदेशी मुद्राको सञ्चिति सकिएर टाट पल्टिएको श्रीलङ्काको अवस्थासँग तुलना हुन थालेपछि केही वस्तुको आयातमै बन्देज लगाउने निर्णय सरकारले गरेको थियो । यद्यपि यस अवधिमा मुलुकले सञ्चिति अभावको परिस्थिति सामना गर्नु परेन । खुम्चिएको सञ्चितिलाई त्यसयता रेमिट्यान्सले भरथेग गर्दै आएको छ । वैदेशिक रोजगारीमा रहेका नेपालीले पठाउने रकम बढ्दा सञ्चिति निरन्तर थुप्रिन थालेको राष्ट्र बैङ्कको प्रतिवेदनले देखाउँछ । प्रतिवेदन अनुसार चालु वर्षको तीन महिनामा रेमिट्यान्स ३५.४ प्रतिशतले बढेर पाँँच खर्ब ५३ अर्ब रुपियाँ पुगेको छ । गत वर्षको सोही अवधिमा रेमिट्यान्स केवल ११.९ प्रतिशतले बढेको थियो । चाडपर्वलक्षित रेमिट्यान्स आप्रवाह अत्यधिक बढ्दा पनि विदेशी मुद्राको सञ्चिति थप बढाएको हो । यस अवधिमा वैदेशिक रोजगारीका लागि बाहिरिनेको सङ्ख्या पनि उल्लेख्य बढेको छ । प्रतिवेदन अनुसार तीन महिनाको अवधिमा अन्तिम श्रम स्वीकृति लिनेको सङ्ख्या गत वर्षको तुलनामा १३ हजारले बढेर एक लाख २३ हजार पुगेको छ । त्यस्तै यस अवधिमा ७७ हजार २५७ जनाले पुनः श्रम स्वीकृति लिएका छन् । बढ्दो रेमिट्यान्स र निर्यातले चालु खातालाई निरन्तर बचतमा राख्न सहयोग पु¥याएको छ । तीन महिनामा चालु खाता दुई खर्ब ३७ अर्ब रुपियाँले बचतमा रहेको तथ्याङ्क छ । त्यस्तै शोधनान्तर स्थिति पनि दुई खर्ब ६४ अर्ब रुपियाँले बचतमा देखिन्छ । गत वर्षको तीन महिनासम्म यस्तो बचत एक खर्ब ८४ अर्ब रुपियाँ थियो । मूल्यवृद्धि न्यूनअसोजमा मूल्यवृद्धिदर अत्यन्त न्यून अर्थात् १.४७ प्रतिशत मात्र रहेको प्रतिवेदनमा उल्लेख छ । अघिल्लो वर्ष असोजमा यस्तो दर ४.८२ प्रतिशत थियो । खाद्य तथा पेय पदार्थको मूल्य घट्दा समग्र मूल्यवृद्धि न्यून देखिएको छ । असोजमा यो समूहको वृद्धिदर २.५४ प्रतिशतले ऋणात्मक अर्थात् गत वर्षको भन्दा अझ घटेको छ । गैरखाद्य तथा सेवा समूहको भने ३.८० प्रतिशतले बढेको देखिन्छ । प्रदेशगत हिसाबले सबैभन्दा धेरै कर्णाली प्रदेशमा १.९१ प्रतिशत र सुदूरपश्चिम प्रदेशमा ०.६९ प्रतिशत मूल्यवृद्धि रहेको छ । कर्जा प्रवाह सुस्त बैङ्क तथा वित्तीय संस्थाले प्रवाह गर्ने कर्जामा सुस्तता आएको छ । राष्ट्र बैङ्कका अनुसार समीक्षा अवधिमा निजी क्षेत्रमा प्रवाहित कर्जा १.५ प्रतिशतले मात्र बढेको छ । जबकि गत वर्षको सोही अवधिमा कर्जा प्रवाह २.५ प्रतिशतले बढेको थियो । कर्जा प्रवाह नबढ्दा तरलता अत्यधिक भई ब्याजदर सस्तिन थालेको छ । चालु वर्षसमेत गरेर कर्जा प्रवाह ५५ खर्ब ८० अर्ब रुपियाँ पुगेको छ । कर्जा प्रवाह कम भए पनि निक्षेप भने गत वर्षको तुलनामा तीन प्रतिशत अर्थात् दुई खर्ब १८ अर्ब रुपियाँले बढेको छ । प्रतिवेदन अनुसार चालु वर्षसहित बैङ्क तथा वित्तीय संस्थासँग ७४ खर्ब ८२ अर्ब रुपियाँ निक्षेप जम्मा छ ।",
      "link": "https://gorkhapatraonline.com/news/179929",
      "image": "https://gorkhapatraonline.com/storage/media/316943/conversions/dollor-original-thumb.jpg"
    },
    {
      "slug": "179928",
      "title": "डिजिटल प्रवर्धन र गुणस्तरीय सेवा विस्तारमा प्रतिबद्धता",
      "timestamp": 1763337600000,
      "source": "gp",
      "content": "नेपाल बैङ्क लिमिटेडले संस्थागत सुशासन, डिजिटल रूपान्तरण र गुणस्तरीय ग्राहक सेवा विस्तारलाई आगामी यात्राको प्रमुख आधार बनाउने प्रतिबद्धता गरेको छ । बैङ्क स्थापनाको ८९ औँ वर्षमा प्रवेशका अवसरमा बैङ्कको केन्द्रीय कार्यालयमा आयोजित वार्षिकोत्सव समारोहमा यस्तो बताइएको हो ।",
      "longContent": "गोरखापत्र समाचारदाताकाठमाडौँ, मङ्सिर १ गते । नेपाल बैङ्क लिमिटेडले संस्थागत सुशासन, डिजिटल रूपान्तरण र गुणस्तरीय ग्राहक सेवा विस्तारलाई आगामी यात्राको प्रमुख आधार बनाउने प्रतिबद्धता गरेको छ । बैङ्क स्थापनाको ८९ औँ वर्षमा प्रवेशका अवसरमा बैङ्कको केन्द्रीय कार्यालयमा आयोजित वार्षिकोत्सव समारोहमा यस्तो बताइएको हो ।नेपाल बैङ्क लिमिटेड सञ्चालक समितिका अध्यक्ष प्राडा डिल्लीराज शर्माले लामो इतिहास, परिवर्तित सन्दर्भ र सूचना प्रविधिमा भएको क्रान्ति र बैङ्किङ बजारको प्रतिस्पर्धालाई सामना गर्दै चुनौती र सुधार गरिहाल्नुपर्ने सबालमा बैङ्क दृढ भएर अगाडि बढ्ने बताउनुभयो । बैङ्क पब्लिक ट्रेजरी अर्थात् जनताको विश्वासको ढुकुटी भएको भन्दै उहाँले  बैङ्कमा संस्थागत सुशासनको सुनिश्चित गर्नु पहिलो सर्त भएको बताउनुभयो ।समग्र बैङ्किङ बजारको चुनौतीका रूपमा रहेको निष्क्रिय कर्जा असुली अहिले  चुनौती भएको भन्दै अध्यक्ष शर्माले डिजिटल प्रडक्टको विकास, विभिन्न बाह्य साझेदारसँगको सहकार्यमा डिजिटल कारोबारमा वृद्धि, रेमिट्यान्स आम्दानी बढाउनुपर्ने, फी तथा कमिसन आम्दानी वृद्धि, लगानीका क्षेत्र विस्तार आदिका लागि धेरै काम गर्नुपर्नेमा जोड दिँदै सबै शाखालाई मुनाफाको केन्द्र बनाउनुपर्ने अर्को चुनौती रहेको बताउनुभयो । बैङ्क ग्राहकको सेवामा लागि परेको भन्दै उहाँले लगानीकर्तालाई राम्रो प्रतिफल दिनुपर्ने पनि बैङ्क दायित्व भएको बताउनुभयो । व्यावसायिक, अत्याधुनिक प्रविधिमा आधारित प्रतिस्पर्धात्मक सेवा सुविधा उपलब्ध गराई दिगो मुनाफा आर्जन गरेर लगानीकर्ताका लागि समेत उचित प्रतिफल वितरण गर्न सक्ने संस्थाका रूपमा विकास गर्न जरुरी रहेको उहाँले बताउनुभयो । बैङ्कका प्रमुख कार्यकारी अधिकृत तिलकराज पाण्डेयले सार्वजनिक र निजी साझेदारीको अनुपम उदाहरण बोकेको बैङ्कले स्थापना कालदेखि नै निरन्तर सेवाग्राहीको आवश्यकता र समयको मागलाई सम्बोधन गर्दै उपयुक्त दृष्टिकोणसहित अघि बढ्दै आएको बताउनुभयो । बैङ्कका सेवा सुविधालाई थप विस्तार एवं नवप्रवर्तन गरी समयानुकूल डिजिटल प्रविधिमैत्री बैङ्किङलाई आत्मसात् गर्दै आर्थिक विकास तथा रोजगारी सिर्जनामा अझ सशक्त भूमिका निर्वाह गर्न बैङ्क प्रतिबद्ध रहेको उहाँले बताउनुभयो ।अहिले देशभर रहेका ७१ जिल्लामा आफ्ना २३१ शाखा, ६१ एक्सटेन्सन काउन्टर, २३७ एटिएम आउटलेट तथा डिजिटल एवं अनलाइन प्रविधिमार्फत देश तथा विदेशमा रहेका ग्राहकसमेत गरी करिब २७ लाख ग्राहकलाई सरल एवं सहज अत्याधुनिक बैङ्किङ सेवा उपलब्ध गराउँदै आएको उहाँले बताउनुभयो । चालु आव २०८२/८३ को पहिलो त्रैमाससम्ममा बैङ्कले तीन खर्ब ४२ अर्ब निक्षेप सङ्कलन र दुई खर्ब ३७ अर्ब कर्जा लगानी गरेको उहाँले जानकारी दिनुभयो । आगामी दिनमा देशका सबै जिल्लामा बैङ्किङ सेवा पु¥याउने लक्ष्यका साथ बैङ्क अघि बढिरहेको सिइओ पाण्डेयले बताउनुभयो ।अहिले बैङ्कको चुक्ता पुँजी १४ अर्ब ६९ करोड रुपियाँ रहेको छ भने नेटवर्थ ३८ अर्ब, जगेडा कोष २३ अर्ब ९३ करोड तथा पुँजी पर्याप्तता अनुपात १३.०६ प्रतिशत, कर्जा निक्षेप अनुपात ७०.७२ प्रतिशत, ग्राहक सङ्ख्या करिब २७ लाख, मोबाइल बैङ्किङ ग्राहक सङ्ख्या करिब १० लाख रहेको सो अवसरमा जानकारी गराइएको थियो ।वार्षिकोत्सव समारोहमा बैङ्कका उत्कृष्ट शाखा, उत्कृष्ट कर्मचारी तथा बैङ्कमा २० वर्ष र २५ वर्ष सेवा अवधि पूरा गर्ने कर्मचारीलाई सम्मान गरिएको थियो ।",
      "link": "https://gorkhapatraonline.com/news/179928",
      "image": "https://gorkhapatraonline.com/storage/media/316942/conversions/nepal-bank-anniversary_sagar_SGR9625-original-thumb.jpg"
    },
    {
      "slug": "179925",
      "title": "पर्वतीय पर्यटनमा सर्वाधिक सफलता",
      "timestamp": 1763337600000,
      "source": "gp",
      "content": "नेपालमा पर्वतारोहण र पदयात्रा गर्ने आन्तरिक तथा बाह्य पर्यटकको सङ्ख्या बढ्दै गएको छ । नेपालमा खर्चालु पर्यटक भित्र्याउने मुख्य आधार मानिने पर्वतीय पर्यटन (हिमाल आरोहण) मा यस वर्ष पछिल्लो तीन वर्षयताकै सर्वाधिक सफलता मिलेको पर्यटन विभागले जनाएको छ ।",
      "longContent": "गोरखापत्र समाचारदाताकाठमाडौँ, मङ्सिर १ गते । नेपालमा पर्वतारोहण र पदयात्रा गर्ने आन्तरिक तथा बाह्य पर्यटकको सङ्ख्या बढ्दै गएको छ । नेपालमा खर्चालु पर्यटक भित्र्याउने मुख्य आधार मानिने पर्वतीय पर्यटन (हिमाल आरोहण) मा यस वर्ष पछिल्लो तीन वर्षयताकै सर्वाधिक सफलता मिलेको पर्यटन विभागले जनाएको छ ।विभागका अनुसार सन् २०२३ देखि सन् २०२५ सम्मको तथ्याङ्क अनुसार हिमालमा आरोहणमा सर्वाधिक आकर्षणसँगै राजस्व सङ्कलनमा समेत करिब तीन गुणाले प्रगति भएको छ । विभागका निर्देशक हिमाल गौतमले भन्नुभयो, “पछिल्लो तीन वर्षको पर्वतारोहण परिदृश्य अनुसार हिमाल आरोहणतर्फ यस वर्ष आरोहण अनुमति लिनेको सङ्ख्या र राजस्व सङ्कलनमा सर्वाधिक प्रगति देखिएको छ । यस वर्ष ९३ देशका दुई हजार ७४५ पर्वतारोहीले नेपालका ७३ हिमाल आरोहणमा चासो देखाएका छन् जुन हालसम्मकै सर्वाधिक हो । त्यस्तै यस वर्ष राजस्व (सलामी दस्तुर) समेत विगतभन्दा तीन गुणाले बढेको छ ।”उहाँका अनुसार सन् २०२४ मा ९० देशका दुई हजार ५४८, सन् २०२४ मा ९२ देशका दुई हजार ३६३ र सन् २०२५ मा दुई हजार ७४५ जनाले आरोहण अनुमति लिएकोमा पछिल्लो तीन वर्षको अवधिमा आरोहण गर्न चाहने हिमालको सङ्ख्यासमेत बढेर ६४ बाट बढेर ७३ पुगेको छ ।त्यस्तै सन् २०२३ को शरद् ऋतुमा ७६ देशका एक हजार ३२६, सन् २०२४ मा ७३ देशका एक हजार २८० आरोहीले अनुमति लिएकोमा यस वर्ष ६२ वटा हिमाल आरोहण गर्न ८३ देशका एक हजार ५३८ आरोहीले अनुमति लिएको उहाँले जानकारी दिनुभयो । उक्त अनुमतिबापत यस वर्षको शरद् ऋतुमा २६ करोड ४१ लाख ८० हजार ४४९ रुपियाँ राजस्व सङ्कलन भएको छ । संस्कृति, पर्यटन तथा नागरिक उड्डयन मन्त्रालयको तथ्याङ्क अनुसार सन् २०२२ मा ६१ हजार ७०१, सन् २०२३ मा एक लाख ५४ हजार २६२ र सन् २०२४ मा एक लाख ६६ हजार ३९४ जना विदेशीले ट्रेकिङ तथा पर्वतारोहणका लागि नेपाल भ्रमण गरेका छन् ।",
      "link": "https://gorkhapatraonline.com/news/179925",
      "image": "https://gorkhapatraonline.com/storage/media/316939/conversions/everest-1-original-thumb.jpg"
    },
    {
      "slug": "179924",
      "title": "कफीको खपत बढ्दो",
      "timestamp": 1763337600000,
      "source": "gp",
      "content": "आन्तरिक बजारमा कफीको खपत बढ्दै गएको छ । कफीको आयातनिर्यातको आँकडाले त्यस्तो देखाएको छ ।",
      "longContent": "काठमाडौँ, मङ्सिर १ गते । आन्तरिक बजारमा कफीको खपत बढ्दै गएको छ । कफीको आयातनिर्यातको आँकडाले त्यस्तो देखाएको छ । दिनप्रतिदिन कफीको माग बढ्दै गएपछि आन्तरिक उत्पादनले माग धान्न नसक्दा बाहिरी मुलुकबाट ठुलो परिणाममा आयात हुने गरेको छ । मुलुकमा उत्पादित कफीको ७० देखि ८० प्रतिशत आन्तरिक बजारमा खपत हुने र बाँकी बाहिरी मलुकमा निर्यात हुने गर्छ । मुलुकबाट वार्षिक ११ करोड रुपियाँको कफी निर्यात हुँदा आयात भने १४ करोड रुपियाँको हुने गरेको छ । भन्सार विभागको तथ्याङ्क अनुसार आर्थिक वर्ष २०८१/८२ मा ११ करोड ४३ लाख ७० हजार रुपियाँ बराबरको ६४ मेट्रिक टन कफी निर्यात हुँदा १४ करोड ४१ लाख रुपियाँ बराबरको २०३ मेट्रिक टन आयात भएको छ । यस्तै आव २०८०/८१ मा १४ करोड ९२ लाख ५१ हजार रुपियाँ बराबरको ८८ मेट्रिक टन निर्यात भएकामा ४१ करोड ९८ लाख रुपियाँ बराबरको ४४३ मेट्रिक टन आयात भएको छ । आव २०७९/८० मा १३ करोड ४४ लाख नौ हजार रुपियाँ बराबरको ७७ मेट्रिक टन निर्यात र ३२ करोड ५८ लाख ६६ हजार रुपियाँ बराबरको ४५० मेट्रिक टन आयात भएको छ । अन्तर्राष्ट्रिय बजारमा स्वाद गुणस्तरका हिसाबले अन्य राष्ट्रको भन्दा नेपाली कफीले बढी मूल्य प्राप्त गर्दै आएको राष्ट्रिय चिया तथा कफी विकास बोर्डले जनाएको छ । मुलुकमा कफीको उत्पादन पनि बढ्दै गएको छ । बोर्डका अनुसार आव २०८१/८२ पाँच हजार ५०१ हेक्टर क्षेत्रफलमा ६४१ मेट्रिक टन, आव २०८०/८१ मा चार हजार ३०९ हेक्टर क्षेत्रफलमा ५०१ मेट्रिक टन, आव २०७९/८० मा तीन हजार ६५५ हेक्टर क्षेत्रफलमा ३९४ मेट्रिक टन र २०७८/७९ मा तीन हजार ३४३ हेक्टर क्षेत्रफलमा ३५४ मेट्रिक टन कफी उत्पादन भएको छ । कफीको उत्पादनसँगै खेतियोग्य क्षेत्रफलसमेत बढ्दै गएको देखाउँछ । बोर्डका प्रवक्ता दीपक खनालका अनुसार कफीको उत्पादन बढाउन विभिन्न कार्यक्रम सञ्चालन गरिएको छ । ५० रोपनी जमिनमा चक्ला रोपण कार्यक्रम सञ्चालन गरिएको र यसमा किसानलाई ५० प्रतिशतसम्म अनुदान दिइएको छ । बिरुवा उत्पादन गर्न नर्सरी बनाउने किसानसमेत ५० प्रतिशत अनुदानको व्यवस्था गरिएको बोर्डले जनाएको छ । यस्तै तीन वर्षदेखि राजमार्गकेन्द्रित १० रोपनी जमिनमा नमुना कफी खेती सञ्चालन गरिएको छ । हाल ४५ जिल्लामा कफी खेती गरिँदै आएको छ । नेपालमा उत्पादित कफी जापान, कोरिया, स्विट्जरल्यान्ड, भारतलगायतका देशमा निर्यात हुने गरेको छ । यसैबिच राष्ट्रिय चिया तथा कफी विकास बोर्डले कच्चा कफीको न्यूनतम मूल्य गत वर्षकै निरन्तरता दिएको छ । जस अनुसार यस वर्षका लागि फ्रेस चेरी कफी ग्रेड ‘ए’ को प्रतिकेजी १०५ र ग्रेड ‘बी’ को प्रतिकेजी ९५ रुपियाँ निर्धारण गरिएको छ । यस्तै पार्चमेन्ट कफी ग्रेड ‘ए’ प्रतिकेजी ५३५ र ग्रेड ‘बी’ ४८२ रुपियाँ, ड्राई चेरी कफी ग्रेड ‘ए’ प्रतिकेजी २८० रुपियाँ र ग्रेड ‘बी’ को प्रतिकेजी २४७ रुपियाँ निर्धारण गरिएको छ । राष्ट्रिय कफी दिवस मनाइँदैराष्ट्रिय चिया तथा कफी विकास बोर्डले सोमबार विभिन्न कार्यक्रम गरेर २१ औँ राष्ट्रिय कफी दिवस मनाउन लागेको छ । ‘कफी खेती गरौँ, स्वरोजगार बनौँ’ भन्ने नारासाथ बोर्डले दिवस मनाउन लागेको हो । कफीको प्रवर्धन र बजार विस्तार गर्ने उद्देश्यसहित बोर्डले प्रत्येक वर्ष मङ्सिर १ गते कफी दिवस मनाउँदै आएको छ ।",
      "link": "https://gorkhapatraonline.com/news/179924",
      "image": "https://gorkhapatraonline.com/storage/media/316938/conversions/coffee1667202355-original-thumb.jpg"
    },
    {
      "slug": "179918",
      "title": "माटोबाट कमाउँदै पूर्वशिक्षक",
      "timestamp": 1763337600000,
      "source": "gp",
      "content": "गुल्मीको इस्मा गाउँपालिका वडा नम्बर ६ का ५३ वर्षीय कृष्ण घिमिरेले अवकाशप्राप्त जीवनपछि पनि उदाहरणीय काम गर्न सकिन्छ भन्ने देखाउनुभएको छ । उहाँले २१ वर्ष शिक्षण गरेपछि अवकाश लिएको एक दशक भयो । जागिर छाडेपछि कृषि र पशुपालनमा लाग्नुभएको घिमिरे अहिले वार्षिक १२ लाख रुपियाँ कमाउँदै आउनुभएको छ ।",
      "longContent": "रेसुङ्गा (गुल्मी), मङ्सिर १ गते । गुल्मीको इस्मा गाउँपालिका वडा नम्बर ६ का ५३ वर्षीय कृष्ण घिमिरेले अवकाशप्राप्त जीवनपछि पनि उदाहरणीय काम गर्न सकिन्छ भन्ने देखाउनुभएको छ । उहाँले २१ वर्ष शिक्षण गरेपछि अवकाश लिएको एक दशक भयो । जागिर छाडेपछि कृषि र पशुपालनमा लाग्नुभएको घिमिरे अहिले वार्षिक १२ लाख रुपियाँ कमाउँदै आउनुभएको छ ।२०५० सालमा मालिकाको च्यानडाँडा प्राविबाट शिक्षक सेवामा प्रवेश गर्नुभएका घिमिरे धुर्कोटको देविस्थान प्रावि हुँदै इस्माको सरस्वती निमाविबाट २०७१ सालमा स्वेच्छिक अवकाश लिनुभयो । अवकाश हुँदाको १८ हजार पारिश्रमिकमा कुनै आकर्षण थिएन । पेन्सन कम र गर्न सक्ने उमेर धेरै भएकाले अवकाश लिएको घिमिरेले बताउनुहुन्छ । उहाँले आफूले कक्षा ९ र १० मा ऐच्छिक विषय कृषि पढेका कारण पनि माटोमै धेरै आशा गरेर होमिएको बताउनुभयो ।२०५८ सालमा धुर्कोटबाट चौरासीमा बसाइँ सरेर झर्नुभएका घिमिरेले राजमार्गछेउमा राम्रो उब्जनी गरिरहनुभएको छ । आफ्नो घरखेत गरेर छ रोपनी मात्रै जग्गा भएका घिमिरेले स्थानीय छ जनाको खेत भाडामा लिएर ८० रोपनीमा कृषि गरिरहनुभएको छ । जग्गाको भाडा वार्षिक दुई लाख ४० हजार रुपियाँ छ । घिमिरेले त्यही जग्गामा बर्सेनि ३०० मुरीभन्दा बढी धान उत्पादन गर्नुहुन्छ । धान प्रतिपाथी १३५, बिउ प्रतिकिलो ९५ र चामल प्रतिकिलो सरदरमा डेढ सयदेखि दुई सय रुपियाँमा बिक्री हुँदै आएको छ । उहाँले ६०/६५ रोपनीमा गहुँ लगाउँदै आउनुभएको छ । जसबाट वर्षमा ६० क्विन्टल बिउ प्रतिकिलो ८५ रुपियाँमा बिक्री हुँदै आएको छ । उहाँले मकैको पनि व्यावसायिक उत्पादन गर्दै आउनुभएको छ । मकै १५ रोपनीमा रोप्नुहुन्छ । मकै बिउ १० क्विन्टल उत्पादन हुन्छ ।चौरासी फाँटमा बिस्तारै प्रविधिमैत्री कृषि उत्पादन सुरु भएको छ । खेत जोत्न ट्याक्टर र धान भित्र्याउन मेसिन प्रयोग भएको छ । उहाँका अनुसार रोप्न र गोडमेलमा मानव श्रम प्रयोग हुने भएकाले खर्च धेरै हुने गरेको छ । घिमिरेले कारोबार वर्षमा धेरै हुने भए पनि १२ देखि १५ लाख आम्दानी हुँदै आएको बताउनुभयो । ज्यालादारी मजदुरको सहायताले खेती गरिरहनुभएका घिमिरेले व्यावसायिक पशुपालनसमेत गर्नुभएको छ । तीन भैँसी र चार गाईबाट दैनिक ३५ लिटर दुध बिक्री हुँदै आएको छ ।घिमिरेले छोरा अमृत घिमिरेलाई सिभिल इन्जिनियरिङ र अशोक घिमिरेलाई बिएससीएजी पढाउनुभएको छ । अशोकले बुबाको कृषिकर्ममा प्राविधिक सहयोग गर्न थालिसक्नुभएको छ । जेठा छोरा अच्युत घिमिरे भने अस्टे«लियामा रहनुभएको छ । घरमा वृद्ध बुबाआमा भए पनि घरायसी काममा सहजीकरण गरिरहनुभएको छ । कृषिकर्ममा श्रीमती कृष्णाकुमारी घिमिरेको साथ र सहयोग छ । घरनजिकै मदन भण्डारी राजमार्ग भएकाले उत्पादित कृषि उपज बजार पठाउन कुनै समस्या छैन । उहाँले भन्नुभयो, “२१ वर्ष नेपाल सरकारको काम गरेँ । अवकाशपछि परिवारको साथमा माटोमा समृद्धिका सम्भावना देखाइरहेको छु ।” समाजमा नेता तथा अगुवाले नै कृषिकर्म नगरेका कारण युवा पलायन भएकाले सरकारले बजार र प्राविधिक ज्ञानमा सहजीकरण मात्रै गरे पुग्ने उहाँ बताउनुहुन्छ ।",
      "link": "https://gorkhapatraonline.com/news/179918",
      "image": "https://gorkhapatraonline.com/storage/media/316932/conversions/Krishna-Ghimire-pic-1-original-thumb.jpg"
    },
    {
      "slug": "179910",
      "title": "नीतिगत स्थिरता र सुरक्षाको प्रत्याभूतिको मागसहित चेम्बरले अर्थमन्त्रीलाई बुझायो ३३ बुँदे सुझाव",
      "timestamp": 1763251200000,
      "source": "gp",
      "content": "नीतिगत स्थायित्व, सुशासन, सुरक्षाको प्रत्याभूति, लगानीमैत्री वातावरण स्थापनालगायतका मागसहित नेपाल चेम्बर अफ कमर्सले अर्थमन्त्रीसमक्ष ३३ बुँदे सुझाव पेस गरेको छ। चेम्बरले आज एक कार्यक्रमका बीच अर्थमन्त्री रामेश्वरप्रसाद खनालसमक्ष आफ्नो मागपत्र पेस गरेको हो।",
      "longContent": "काठमाडौँ, कात्तिक ३० गते। नीतिगत स्थायित्व, सुशासन, सुरक्षाको प्रत्याभूति, लगानीमैत्री वातावरण स्थापनालगायतका मागसहित नेपाल चेम्बर अफ कमर्सले अर्थमन्त्रीसमक्ष ३३ बुँदे सुझाव पेस गरेको छ। चेम्बरले आज एक कार्यक्रमका बीच अर्थमन्त्री रामेश्वरप्रसाद खनालसमक्ष आफ्नो मागपत्र पेस गरेको हो।गत भदौ २३ र २४ गते सरकारविरुद्ध ‘जेनजी’ प्रदर्शनका क्रममा भएको मानवीय क्षतिलाई चेम्बरले ‘ऐतिहासिक त्रासदी’का रूपमा चित्रण  गर्दै प्रदर्शनपछि उत्पन्न सामाजिक–राजनीतिक तनावले उद्योग, व्यवसाय र सम्पूर्ण अर्थतन्त्रमा गम्भीर नकारात्मक असर परेको  जनाएको हो। व्यावसायिक प्रतिष्ठान, उद्योग र निजी सम्पत्तिमाथिको आक्रमणले उद्यमीको मनोबल धर्मरिएको, लगानीको वातावरण गम्भीर रूपमा प्रभावित भएको र अर्थतन्त्रको पुनस्र्थापना अझ कठिन बन्दै गएको चेम्बरको ठम्याइ छ।नेपालमा रोजगार सिर्जनामा सरकार असफल रहेको आरोप दोहो¥याउँदै चेम्बरले प्रतिदिन २८०० भन्दा बढी युवा विदेसिनुपर्ने बाध्यतालाई राष्ट्रकै विकास क्षमतामाथिको आघातका रूपमा व्याख्या गरेको छ। सुशासन, भ्रष्टाचार नियन्त्रण र रोजगार सिर्जना गरिनुपर्ने जेनजी पुस्ताका मागहरू नै आर्थिक समृद्धिको पहिलो आधार बन्न सक्ने पनि चेम्बरले उल्लेख गरेको छ।निजी क्षेत्रका लागि अहिलेको प्रमुख माग ‘सुरक्षाको विश्वसनीय प्रत्याभूति’ रहेको पनि चेम्बरले जनाएको छ। अन्तरराष्ट्रिय लगानीकर्ताजस्तै स्वदेशी लगानीकर्तालाई पनि समान सुरक्षाको ग्यारेन्टी दिन राज्य सक्षम हुनुपर्नेमा चेम्बरको जोड छ।सबै भन्सार कार्यालयमा अनलाइन प्रणाली तत्काल लागू गरिनुपर्ने, भारतमा हालै गरिएको ‘जिएसटी’ दर कटौतीपछि नेपालले पनि भन्सार दर अधिकतम २५ प्रतिशतमा सीमित गर्नुपर्ने र मूल्य अभिवृद्धि कर दुई दर वा बहुदरका रुपमा पुनर्संरचना गर्नुपर्ने सुझाव पनि चेम्बरले राखेको छ। अन्तःशुल्कमा अस्पष्टता, भूतप्रभावी आधारमा कर निर्धारण जस्ता कारण थुप्रै उद्योग बन्द हुने अवस्थामा पुगेका जनाइएको छ। आयकर ऐन, २०५८ हालको डिजिटल, फिनटेक–आधारित अर्थतन्त्रसँग विसङ्गत भएको भन्दै ऐनलाई पूर्ण पुनर्लेखन गर्नुपर्ने माग पनि चेम्बरले उठाएको छ।बिमा क्षेत्रका बोनस र दाबीलाई खर्च कट्टी नगर्ने प्रावधान र ट्रान्सफर प्राइसिङका विवादले उद्योगीलाई अनावश्यक कानुनी जटिलतामा पारेको पनि चेम्बरको भनाइ छ। यस्तै, सहकारी क्षेत्रमा देखिएको गम्भीर सङ्कटका कारण देशभरका लाखौँ साना उद्यमी र सर्वसाधारणले आफ्नो बचत झिक्न नसकेको परिस्थितिलाई ध्यानमा राखेर सरकारले तत्काल उपयुक्त निर्णय लिनुपर्ने तथा ‘रियल–स्टेट स्टेबलाइजेसन फन्ड’ तत्काल स्थापना गर्नुपर्ने सुझाव दिइएको छ। कालोसूचीमा परेका उद्योगी तथा व्यवसायीहरुका लागि उनीहरुको उद्योग–व्यवसायको प्रकृति हेरी कर्जाको पुनर्तालिकीकरण तथा पुनर्संरचना गर्नुपर्ने माग चेम्बरको छ।यस्तै, चालु पुँजी कर्जा निर्देशिका खारेज, कर निर्धारणमा राजनीतिक दबाब अन्त्यलगायतका माग चेम्बरले अर्थमन्त्रीसमक्ष राखेको छ। सरकारले यसअघि उपलब्ध गराउँदै आएको नगद निर्यात अनुदान रोकिएको र स्वीकृत भइसकेका फाइलहरू समेत अड्किएको भन्दै चेम्बरले समृद्ध निर्यात बजारका लागि अनुदान पुनः जारी गर्न तथा आवश्यकताअनुसार ‘ट्रेजरी बिल’ जारी गरेर भुक्तानी सुनिश्चित गर्न सुझाएको छ।घरजग्गा कारोबार शिथिल हुँदा सम्पूर्ण अर्थतन्त्र जोखिममा परेको भन्दै चेम्बरले यस क्षेत्रको कर्जामा पुनर्तालिकीकरण, व्यक्तिका आय विवरणमा ‘स्वघोषणा’ मान्यता, नकारात्मक ब्यालेन्स भए पनि बैङ्किङ कर्जा निरन्तरतालगायतका सुझाव दिएको छ।पर्यटन क्षेत्र सुधारका लागि तत्काल हस्तक्षेप आवश्यक रहेको बताउँदै चेम्बरले निश्चित अवधिसम्म ‘निःशुल्क प्रवेश–भिसा’को व्यवस्था, पोखरा र भैरहवा अन्तरराष्ट्रिय विमानस्थल तत्काल सञ्चालन, भारत र चीनमा आक्रामक पर्यटन प्रवद्र्धनलगायतका सुझाव दिएको छ। त्यस्तै सुनको भन्सारदर घटाउन माग गरिएको छ। भारतमा सुनको भन्सारदर ६ प्रतिशत र नेपालमा १० प्रतिशत हुँदा तस्करी बढेकाले सुनमा भन्सारदर समायोजन गरिनुपर्ने तथा दुई प्रतिशत विलासिता कर र १३ प्रतिशत रत्न–रत्नाभूषणमा कर खारेज गर्नुपर्ने समेत माग चेम्बरले गरेको छ।",
      "link": "https://gorkhapatraonline.com/news/179910",
      "image": "https://gorkhapatraonline.com/storage/media/316919/conversions/FNCC-original-thumb.jpg"
    },
    {
      "slug": "179906",
      "title": "शेयर बजार र घरजग्गा कारोबार चलायमान बनाउनु आवश्यक छ : अर्थमन्त्री खनाल",
      "timestamp": 1763251200000,
      "source": "gp",
      "content": "अर्थमन्त्री रामेश्वरप्रसाद खनालले देशको समग्र आर्थिक क्षेत्र चलायमान बनाउनका लागि पुँजी बजार र सम्पत्ति (घरजग्गा) बजारलाई थप चलायमान बनाइन आवश्यक रहेको बताउनुभएको छ।",
      "longContent": "काठमाडौँ, कात्तिक ३० गते। अर्थमन्त्री रामेश्वरप्रसाद खनालले देशको समग्र आर्थिक क्षेत्र चलायमान बनाउनका लागि पुँजी बजार र सम्पत्ति (घरजग्गा) बजारलाई थप चलायमान बनाइन आवश्यक रहेको बताउनुभएको छ। नेपाल चेम्बर अफ कमर्सले आज यहाँ आयोजना गरेको ‘अर्थतन्त्रका समसामयिक विषयमा छलफल तथा संवाद’ कार्यक्रममा उहाँले आर्थिक गतिविधि बिस्तारका लागि दुवै बजारको सक्रियता अनिवार्य भएको बताउनुभयो। अर्थमन्त्री खनालका अनुसार घरजग्गा कारोबारमा देखिएका अवरोध हटाउन सरकारले अध्यादेशमार्फत कानुनमा आवश्यक परिवर्तन गर्न सक्ने विषयमा आन्तरिक छलफल भइरहेको छ। “घरजग्गा कारोबार सहज बनाउनका लागि अध्यादेशमार्फत केही व्यवस्था गर्ने वा सरकारले कार्यकारिणी अधिकार प्रयोग गरेर पनि सुधारका काम गर्न सक्छ”, उहाँले भन्नुभयो।मन्त्री खनालले निजी क्षेत्रका सबै माग पूरा गर्न सरकारले नसक्ने स्पष्ट पार्दै आपसी समन्वय र सहकार्य भने अत्यावश्यक रहेको बताउनुभयो। “निजी क्षेत्रका सबै माग तत्काल पूरा गर्न नसकिएला, जबरजस्ती लागू गर्न खोजेर पनि हुँदैन, कार्यान्वयनमै गाह्रो हुन्छ। व्यावसायिक वातावरण बनाउने र उत्पादन रोजगारी बढाउने सवालमा भने निजी क्षेत्र र सरकार सँगसँगै जानुपर्छ। रोजगार सिर्जना, देशभित्रै व्यवसाय बिस्तार र लगानी आकर्षण सरकारको अत्यन्तै प्राथमिकतामा छ”, उहाँको भनाइ थियो।गत भदौ २३ र २४ मा भएको ‘जेनजी’ प्रदर्शनले ५५ जिल्लाका ५१४ स्थानीय तहमा ठूलो क्षति पु¥याएको मन्त्री खनालले जानकारी दिनुभयो। निजी क्षेत्रमा मात्र करिब रु ३६ अर्ब बराबरको क्षतिको प्रारम्भिक अनुमान गरिएको छ। निजी र सार्वजनिक दुवै क्षेत्र मिलाएर रु ७८ अर्ब ५१ करोड बराबर क्षति पुगेको खनालले उल्लेख गर्नुभयो। त्यसमध्ये निजी क्षेत्रको रु २३ अर्ब बराबरको बिमा दाबी प्रस्तुत भइसकेको र ४०० भन्दा बढी क्षति दाबीहरू भुक्तानी प्रक्रियामा रहेको उहाँको भनाइ छ।  अर्थमन्त्री खनालले आर्थिक पुनरुत्थानका लागि सरकार र निजी क्षेत्रबीच विश्वास पुनःस्थापना महत्त्वपूर्ण रहेकोसमेत बताउनुभयो। “रोजगारी बढाउने, उत्पादन बिस्तार गर्ने भूमिका सरकारको भन्दा निजी क्षेत्रको ठूलो छ। सरकार सहजीकरण र नियमनको भूमिकामा रहन्छ”, उहाँले भन्नुभयो।देशमा विश्वासको वातावरण निर्माण नहुँदासम्म आर्थिक गतिविधि तीव्रताका साथ अघि बढ्न नसक्ने उल्लेख गर्दै अर्थमन्त्री खनालले कारोबार खर्च घटाउन भन्सार प्रणालीमा सुधार थालिएको जानकारी दिनुभयो। उहाँले भन्सार जाँचपास कारोबार रकमको आधारमा गर्ने र मूल्याङ्कनमा प्रयोग हुँदै आएको सन्दर्भ मूल्य पुस्तिका खारेज गर्ने प्रतिबद्धता जनाउनुभयो। यसैगरी उहाँले अवैध कारोबार, कालोबजारी, अत्यधिक मूल्यवृद्धि, एकाधिकार जस्ता गैरकानुनी क्रियाकलापमा संलग्न जो कोहीमाथि कडाइका साथ कारबाही हुने चेतावनी दिनुभयो। व्यवसायको लेखापरीक्षण जोखिम विश्लेषण र चुनौतीका आधारमा मात्र गर्ने व्यवस्था आवश्यक रहेको खनालको भनाइ थियो। करदाता सेवा कार्यालयको सङ्ख्या बढाउने विषय सरकारको प्राथमिकता रहेको र मूल्य अभिवृद्धि कर (भ्याट) मा बहुदर लागू गर्ने विषयमा भने सरकारले तत्काल प्रक्रिया अघि बढाउन नसक्ने उहाँको भनाइ छ। अर्थ मन्त्रालय र नेपाल राष्ट्र बैंकबीच चालू पुँजी मार्गदर्शन कार्यान्वयनलगायत विषयमा निरन्तर छलफल भइरहेको अर्थमन्त्री खनालले बताउनुभयो। सरकारले मौद्रिक नीतिमार्फत पनि व्यवसाय र आर्थिक गतिविधिलाई सहज बनाउने गरी नीतिगत सहयोग गर्दै जाने उहाँले स्पष्ट पार्नुभयो।सोही कार्यक्रममा नेपाल चेम्बर अफ कमर्सका अध्यक्ष कमलेशकुमार अग्रवालले उद्योगी व्यवसायीको मनोबल उकास्न र व्यवसायमैत्री वातावरण निर्माणका लागि सुरक्षाको प्रत्याभूति पहिलो आवश्यकता रहेको बताउनुभयो। अनलाईनमार्फत कर भुक्तानी, भन्सार जाँचपासमा सहजतालगायतका विषयलाई सरकारले प्राथमिकतामा राख्नुपर्ने बताउनुभयो। यस्तै, भन्सार दरलाई समायोजन गरी अधिकतम २५ प्रतिशत कायम गरिनुपर्ने र भ्यादमा बहुदर कायम गर्नुपर्ने चेम्बरको माग छ।आयकर ऐनलाई पुनर्लेखन गर्नुपर्ने, घर बहाल करमा तीन तहका सरकारबीच देखिएको अस्पष्टता हटाउनुपर्ने, नक्कली र झुट्टा बिलबिजक जारी गर्ने व्यापारीलाई कारबाही गर्नुपर्ने, ‘एसेट म्यानेजमेन्ट कम्पनी’ खोल्ने प्रक्रिया अविलम्ब अघि बढाउनुपर्ने, कर फर्छ्यौट आयोग गठन गरिनुपर्नेलगायतका माग चेम्बरले अर्थमन्त्री खनालसमक्ष राखेको छ।कार्यक्रममा चेम्बरका पूर्वअध्यक्ष राजेशकाजी श्रेष्ठले राजस्व अनुसन्धान विभाग खारेज गरिनुपर्ने, उपभोक्ताको क्रयशक्ति बढाउने, निजी क्षेत्रको व्यवसाय गर्ने वातावरण बनाउनुपर्ने, सीमा नाकाबाट हुने चोरी पैठारी र तस्करी रोकिनुपर्नेलगायत विषय उठाउनुभयो।",
      "link": "https://gorkhapatraonline.com/news/179906",
      "image": "https://gorkhapatraonline.com/storage/media/316911/conversions/rameswor-khanal-1-1024x576-original-thumb.jpg"
    },
    {
      "slug": "179813",
      "title": "नबिलको ऋणपत्र सूचीकृत",
      "timestamp": 1763251200000,
      "source": "gp",
      "content": "नबिल बैङ्कको ‘७ प्रतिशत नबिल डिबेन्चर २०८९’ नामक ऋणपत्र नेप्सेमा सूचीकृत भएको छ । नबिल बैङ्कका प्रमुख कार्यकारी अधिकृत मनोज ज्ञवाली र नेप्सेका प्रमुख कार्यकारी अधिकृत चूडामणि चापागाईंले सूचीकरणसम्बन्धी सम्झौतामा हस्ताक्षर गर्नुभयो ।",
      "longContent": "गोरखापत्र समाचारदाताकाठमाडौँ, कात्तिक ३० गते । नबिल बैङ्कको ‘७ प्रतिशत नबिल डिबेन्चर २०८९’ नामक ऋणपत्र नेप्सेमा सूचीकृत भएको छ । नबिल बैङ्कका प्रमुख कार्यकारी अधिकृत मनोज ज्ञवाली र नेप्सेका प्रमुख कार्यकारी अधिकृत चूडामणि चापागाईंले सूचीकरणसम्बन्धी सम्झौतामा हस्ताक्षर गर्नुभयो ।आठबर्से अवधिको ऋणपत्रमा वार्षिक सात प्रतिशत ब्याजदर पाइने बैङ्कले जनाएको छ । एक हजार रुपियाँ अङ्कित मूल्यका दरले ३० लाख कित्ताले हुन आउने तीन अर्ब रुपियाँ बराबरको ऋणपत्र दोस्रो बजारमा बिहीबारदेखि कारोबार सुरु भएको बैङ्कले जनाएको छ । ऋणपत्र रजिस्ट्रार सेवासम्बन्धी काम नबिल इन्भेस्टमेन्ट बैङ्किङ लिमिटेडले गर्ने छ ।",
      "link": "https://gorkhapatraonline.com/news/179813",
      "image": "https://gorkhapatraonline.com/storage/media/316753/conversions/nabil-bank-original-thumb.jpg"
    },
    {
      "slug": "179812",
      "title": "रासायनिक मलको मूल्य समायोजन गर्ने तयारी",
      "timestamp": 1763251200000,
      "source": "gp",
      "content": "सरकारले रासायनिक मलको मूल्य समायोजन गर्ने तयारी गरेको छ । अन्तर्राष्ट्रिय बजारमा रासायनिक मलको मूल्य बढ्दै गएपछि लागत मूल्य महँगो पर्न थालेपछि स्थानीय बजारमा समेत मूल्य समायोजन गर्ने तयारी गरिएको हो ।   कृषि तथा पशुपन्छी विकास मन्त्रालयका सचिव डा. गोविन्द शर्माले अन्तर्राष्ट्रिय बजारमा मू",
      "longContent": "काठमाडौँ, कात्तिक ३० गते । सरकारले रासायनिक मलको मूल्य समायोजन गर्ने तयारी गरेको छ । अन्तर्राष्ट्रिय बजारमा रासायनिक मलको मूल्य बढ्दै गएपछि लागत मूल्य महँगो पर्न थालेपछि स्थानीय बजारमा समेत मूल्य समायोजन गर्ने तयारी गरिएको हो । कृषि तथा पशुपन्छी विकास मन्त्रालयका सचिव डा. गोविन्द शर्माले अन्तर्राष्ट्रिय बजारमा मूल्य बढेर आएकाले रासायनिक मलको मूल्य समायोजन गर्ने तयारी गरिएको जानकारी दिनुभयो । शुक्रबार प्रधानमन्त्री तथा मन्त्रीपरिषद्को कार्यालयमा भएको छलफलमा सचिव शर्माले मलको मूल्य समायोजन गर्ने विषयमा अर्थमन्त्री रामेश्वर खनाललाई जानकारी गराउनुभयो । अर्थमन्त्री खनालले रासायनिक मलको मूल्य मन्त्रालय तहबाटै समायोजन गर्न निर्देशन दिनुभयो । रासायनिक मल, उखुको अनुदान र बाढीबाट भएको क्षति मन्त्रालयबाट टुङ्गो लगाउन उहाँले निर्देशन दिनुभयो । अन्तर्राष्ट्रिय बजारमा रासायनिक मलको मूल्य बढेकाले चालु आर्थिक वर्ष २०८२/८३ मा विनियोजन गरेको बजेटले लक्ष्य अनुसार खरिद गर्न नसकिने देखिएको उहाँले जानकारी दिनुभयो । चालु आवमा छ लाख मेट्रिक टन रासायनिक मल खरिद गर्न २८ अर्ब ८२ करोड १४ लाख रुपियाँ विनियोजन गरिएको थियो । हालसम्म चार लाख ७१ हजार मेट्रिक टनका खरिदका लागि विनियोजन गरिएको बजेट सकिएकाले थप एक लाख ४६ हजार मेट्रिक टन मल टेन्डर गर्न बजेट व्यवस्थापन गर्नुपर्ने देखिएको सचिव शर्माले जानकारी दिनुभयो । मन्त्रालयका अनुसार हालसम्म दुई लाख ३७ हजार ६१९ मेट्रिक टन मल आयात भइसकेको छ । एक लाख पाँच हजार २५९ मेट्रिक टन मल मौज्दात रहेको मन्त्रालयले जनाएको छ । एक वर्षको अवधिमा अन्तर्राष्ट्रिय बजारमा रासायनिक मलको मूल्य २० देखि २५ प्रतिशतले बढेकाले पनि लक्ष्य अनुसार खरिद गर्न बजेट अपुग भएको मन्त्रालयले जनाएको छ । अन्तर्राष्ट्रिय बजारमा रासायनिक मलको मूल्य बढ्दा खरिद मूल्य बढे पनि अनुदानका कारण किसानले भने सस्तोमा मल पाउने गरेका छन् । हाल अन्तर्राष्ट्रिय बजारमा युरिया प्रतिमेट्रिक टन ५४७ अमेरिकी डलर, डिएपी ८९९ अमेरिकी डलर र पोटास प्रतिमेट्रिक टन ४६२ अमेरिकी डलर रहेको छ । कृषि सामग्री कम्पनी लिमिटेडका अनुसार हाल बजारमा प्रतिकेजी युरिया १५ रुपियाँ, डिएपी ४४ र पोटास ३२ रुपियाँ मूल्यमा बिक्री भइरहेको छ । मुलुकमा वार्षिक सात लाख मेट्रिक टन मलको माग हुने गरेको छ । माग अनुसार मलको आयात नहुँदा बर्सेनि धान रोप्ने बेलामा किसानले अभाव खेप्नु परेको छ । हाल नियमित रूपमा मल आयात भइरहेको र पर्याप्त मात्रामा मौज्दात रहेकाले अभाव नहुने मन्त्रालयले जनाएको छ ।हिउँदे बालीका लागि डिएपी र युरिया गरेर एक लाख ८० हजार मेट्रिक टन मल खपत हुन्छ । कृषि सामग्री कम्पनी लिमिटेड र साल्ट टे«डिङ कर्पाेरेसनले आयात गरेको मल सहकारीमार्फत किसानलाई वितरण हुने गरेको छ ।",
      "link": "https://gorkhapatraonline.com/news/179812",
      "image": "https://gorkhapatraonline.com/storage/media/316752/conversions/mal-original-thumb.jpg"
    },
    {
      "slug": "179809",
      "title": "लेजर बुकदेखि डिजिटल बैङ्किङसम्म",
      "timestamp": 1763251200000,
      "source": "gp",
      "content": "भारतीय रुपियाँको प्रभाव घटाउँदै जनतालाई औपचारिक बैङ्किङतर्फ डोर्‍याउने श्रेय पाएको नेपाल बैङ्क लिमिटेडले ८९ वर्षको यात्रा तय गरेको छ । लेजर बुक, धातुको टोकन र पासबुकमार्फत सुरु भएको यसको यात्रा अब पूर्ण डिजिटल बैङ्किङतर्फ उन्मुख भएको छ ।",
      "longContent": "काठमाडौँ, कात्तिक ३० गते । भारतीय रुपियाँको प्रभाव घटाउँदै जनतालाई औपचारिक बैङ्किङतर्फ डोर्‍याउने श्रेय पाएको नेपाल बैङ्क लिमिटेडले ८९ वर्षको यात्रा तय गरेको छ । लेजर बुक, धातुको टोकन र पासबुकमार्फत सुरु भएको यसको यात्रा अब पूर्ण डिजिटल बैङ्किङतर्फ उन्मुख भएको छ । नेपालको जेठो वाणिज्य बैङ्क नेपाल बैङ्क आइतबारदेखि औपचारिक रूपमा ८९ औँ वर्षमा प्रवेश गरेको हो । विसं १९९४ कात्तिक ३० गते स्थापना भएको यो बैङ्कबाट नै नेपालमा संस्थागत बैङ्किङ प्रणालीको सुरुवात भएको हो ।भारतीय रुपियाँको छायाबाट नेपाली मुद्रालाई उठाउँदै जनतामा ‘बैङ्क’ अभियानसहित अघि बढेको यो बैङ्क अहिले आधुनिक प्रविधि र जुझारु युवा जनशक्तिसहित  देशभर सेवा प्रवाह गरिरहेको छ । सरकारी स्वामित्वमा सुरु भए पनि सार्वजनिक–निजी साझेदारी (पिपिए) मोडेलमा १० जना लगानीकर्ताको लगानीबाट प्रारम्भ भएको नेपाल बैङ्कले अहिले देशव्यापी सञ्जाल फैलाइसकेको छ । नेपाल बैङ्कले समय मात्र नभई एक राष्ट्रको आर्थिक चेतना परिपक्व हुँदै गएको प्रमाण पेस गरेको बैङ्कका प्रमुख कार्यकारी अधिकृत तिलकराज पाण्डेयले बताउनु्भयो । नेपालको बैङ्किङ इतिहासको जननीका रूपमा रहेको यो बैङ्कले अहिले समय अनुसार अपगे्रड भइरहेको उहाँले जानकारी दिनुभयो । गत आवको असार मसान्तसम्ममा तीन अर्ब ७७ करोड रुपियाँ खुद मुनाफा आर्जन गरेको बैङ्कको समग्रमा वित्तीय स्वास्थ्य राम्रो छ ।सस्तो ब्याजदर भएकै कारण पहिलेदेखि नै नेपाल बैङ्क कर्जाका लागि आकर्षक रहेको सिइओ पाण्डेयले बताउनुभयो । विश्वसनीयताकै कारण ग्राहकहरू निरन्तर आइरहेको उहाँको भनाइ छ । कर्जा र निक्षेप विस्तार भइरहेको बैङ्कमा चाालु आवको पहिलो त्रैमाससम्ममा दुई खर्ब ३६ अर्ब रुपियाँ कर्जा प्रवाह भएको छ भने निक्षेप तीन खर्ब ४२ अर्ब रुपियाँ रहेको छ । सञ्जाल विस्तारका हिसाबले ७१ जिल्लामा बैङ्क पुगेको छ भने देशका विभिन्न स्थानमा २३१ वटा शाखा, ६१ वटा एक्सटेन्सन काउन्टर र २३७ वटा एटिएम सञ्चालनमा छन् ।बचतकर्ता र ऋणीसमेत गरेर बैङ्कसँग अहिले करिब २७ लाख ग्राहक रहेको जानकारी दिँदै उहाँले पूर्ण रूपमा प्रतिस्पर्धी र आधुनिक बैङ्कका रूपमा नेपाल बैङ्क अग्रसर रहेको बताउनुभयो । सरकारी स्वामित्वमा रहे पनि नियामक निकायको नियमनमा बसेर काम गर्न निजी क्षेत्रका बैङ्कसँग काँधमा काँध र कुममा कुम जोडेर बैङ्क अगाडि बढिरहेको  उहाँले बताउनुभयो ।अहिले कर्जाको तुलनामा निक्षेप उच्चदरले बढिरहेको भन्दै उहाँले यसलाई व्यवस्थापन गर्नका लागि उपयुक्त अवसर नभएको बताउनुभयो । अहिले बजारमा आइरहेको हल्लाले देशको अर्थतन्त्रको भविष्यबारे चिन्ता प्रकट भइरहेको अवस्थामा बैङ्किङ क्षेत्रमा प्रशस्त मात्रामा तरलता रहेको उहाँको भनाइ छ ।स्थापनाकालमा भारतीय मुद्रा विस्थापन गर्न मुख्य भूमिका खेलेको नेपाल बैङ्क संस्थागत सामाजिक उत्तरदायित्वमा अगाडि रहेको भन्दै उहाँले नेपाली बैङ्किङ क्षेत्रको विकास र विस्तारमा महत्वपूर्ण छाप बसाल्दै केही महत्वपूर्ण काम पनि गरेको बताउनुहुन्छ । बैङ्क भनेको थाहा नभएका आमसर्वसाधारणलाई बैङ्क सिकाउनेसम्मको भूमिका बैङ्कले खेलेको उहाँको भनाइ छ ।साहुबाट भन्दा पनि बैङ्कबाट ऋण लिनु पर्छ भन्ने पाठ नेपाल बैङ्कले नै सिकाएको विगत सम्झँदै उहाँले भन्नुभयो, “बैङ्कले सुरुवाती दिनमा लेजर बुक, धातुको टोकन माध्यमबाट निक्षेप बुझी भुक्तानी दिने, कारोबारको पासबुक रेकर्ड राखी ग्राहकलाई दिने, रुपियाँ, पैसा घडा तथा बाकसमा हैन बैङ्कमा राख्नुपर्ने अवस्थाबाट अहिले  डिजिटल बैङ्कमार्फत कारोबार र प्रतिस्पर्धामा उत्रेको छ ।”आमजनतामा बचत गर्ने बानीको विकास गर्दै उद्योग व्यवसायका लागि कच्चा पदार्थ आयात गर्न, देशमा उत्पादित वस्तु निकासी गर्न मद्दत पुगोस् भन्ने अभिप्रायले यो बैङ्क खोलिएको उहाँले स्पष्ट पार्नुभयो । आठ लाख ४२ हजार रुपियाँ पुँजीमा स्थापना भएको नेपाल बैङ्क तत्कालीन साहु महाजनका निजी डिलर तथा व्यापारिक केन्द्रमा सीमित रहेको वित्तीय कार्य (मौद्रिक लेनदेन) लाई औपचारिक माध्यमबाट सञ्चालन गर्न, जनतामा बचत गर्ने बानीको विकास गर्दै उद्योग व्यवसायका लागि कच्चा पदार्थ आयात गर्नकै लागि खोलिएको उहाँले बताउनुभयो । साथै देशमा उत्पादित वस्तु निकासी गर्न मद्दत पुगोस् भन्ने अभिप्रायले सरकार तथा निजी क्षेत्रको संयुक्त लगानीमा यो बैङ्क स्थापना गरिएको बैङ्कका सिइओ पाण्डेयले बताउनुभयो ।बैङ्कले ८९ वर्षको अवधिमा विभिन्न उतारचढाव सामना गर्दै अहिले अन्य सरकारी तथा निजी बैङ्कसँग प्रतिस्पर्धा गरिरहेको छ । सरकारको ५१ र सर्वसाधारणको ४९ प्रतिशत सेयर स्वामित्व रहेको बैङ्क अहिले नयाँ नयाँ प्रविधिको प्रयोगले आमग्राहकलाई आकर्षित गर्ने प्रयास गरिरहेको छ । नेपाली बैङ्क बजारमा अत्याधुनिक प्रविधिमैत्री, प्रभावकारी कर्मचारी र देशभर शाखा सञ्जाल भएको बैङ्कका रूपमा नेपाल बैङ्क परिचित छ ।बैङ्क सेवाको हिसाबले नेपाल बैङ्कमा रहेको अहिलेको जनशक्ति जुझारु युवाको काँधमा पुगेको छ । बजारमा रहेको सक्षम जनशक्तिले यो बैङ्क हाँकेको छ । अहिले नेपाल बैङ्कका कर्मचारीको औसत उमेर ३६ रहेको छ । बैङ्कसँग २१ वर्षदेखि ५७ उमेर पुगेका कर्मचारी छन् ।  नेपाल बैङ्कमा सबै युवा कर्मचारी छन् । पुरानो बैङ्क भए पनि कर्मचारी सबै नयाँ पुस्ताका छन् । बैङ्कको बाहिरबाट बोर्ड र भवन हेरेर बैङ्कको मूल्याङ्कन गर्ने परिपाटी अब नरहेको सिइओ पाण्डेयले बताउनुभयो । बैङ्क हामी अस्तीभन्दा हिजो उन्नत, हिजोभन्दा आज उन्नत र आजभन्दा भोलि उन्नत, गुणस्तरीय, भरपर्दो र अत्याधुनिक बैङ्क सेवा उपलब्ध गराउन सदैव प्रयत्नशील रहेको उहाँले बताउनुभयो ।",
      "link": "https://gorkhapatraonline.com/news/179809",
      "image": "https://gorkhapatraonline.com/storage/media/316747/conversions/nepal-bank-original-thumb.jpg"
    },
    {
      "slug": "179807",
      "title": "विकल्प पनि बनेनन् दुई अन्तर्राष्ट्रिय विमानस्थल",
      "timestamp": 1763251200000,
      "source": "gp",
      "content": "नेपालमा अन्तर्राष्ट्रिय उडान गर्दै आएका जहाजले काठमाडौँको विकल्पमा देशभित्रकै दुई विमानस्थललाई प्रयोग गर्न नरुचाउँदा जहाज देशबाहिर डाइभर्ट हुने क्रम रोकिएको छैन ।",
      "longContent": "काठमाडौँ, कात्तिक ३० गते । नेपालमा अन्तर्राष्ट्रिय उडान गर्दै आएका जहाजले काठमाडौँको विकल्पमा देशभित्रकै दुई विमानस्थललाई प्रयोग गर्न नरुचाउँदा जहाज देशबाहिर डाइभर्ट हुने क्रम रोकिएको छैन ।त्रिभुवन अन्तर्राष्ट्रिय विमानस्थलमा कारणवश अवतरण हुन नसकेका जहाजले वैकल्पिक विमानस्थलका रूपमा सबैभन्दा नजिकको विमानस्थललाई पहिलो प्राथमिकता दिनुपर्ने हो । नेपालमा अन्तर्राष्ट्रिय उडान गर्ने कुनै पनि हवाई कम्पनीले भैरहवास्थित गौतम बुद्ध अन्तर्राष्ट्रिय विमानस्थल र पोखरा क्षेत्रीय अन्तर्राष्ट्रिय विमानस्थललाई विकल्पका रूपमा प्रयोग नगर्दा आधा घण्टानजिकको विमानस्थलमा अवतरण हुन सक्ने जहाज एक घण्टा ४५ मिनेटको एकतर्फी उडान गरेर देशबाहिर डाइभर्ट हुँदै आएका छन् ।काठमाडौँभन्दा अवतरण गर्न सहज र कम खर्चिलो मानिएको भैरहवा विमानस्थलमा उडान गर्दै आएका वायुसेवाले समेत आफ्नो प्राथमिकतामा नराखेपछि यी विमानस्थल आन्तरिक उडानमा मात्रै सीमित भएका छैनन्, सरकारले अन्तर्राष्ट्रिय हब बनाउने र काठमाडौँको विकल्प बनाउने गरी गरेका प्रयाससमेत असफल भएका छन् ।नेपाल नागरिक उड्डयन प्राधिकरणका सूचना अधिकारी ज्ञानेन्द्र भुलका अनुसार भैरहवामा हाल हप्तामा तीन अन्तर्राष्ट्रिय उडान हुँदै आएका छन् । त्यहाँ उडान गर्दै आएका जहाजसमेत भैरहवामा डाइभर्ट नभएर महँगो शुल्क तिरेर देशबाहिरका विमानस्थलमा अवतरण गर्छन् ।भुलका अनुसार विदेशबाट आउने हरेक उडानले आफ्नो उडान तालिकामा प्रयोग गर्न सक्ने दुई वटा वैकल्पिक विमानस्थल उल्लेख गरेका हुन्छन् । काठमाडौँ विमानस्थलमा अवतरण हुन नसकेको जहाज भैरहवामा अवतरण हुन सक्ने अवस्था हुँदाहुँदै पनि हवाई कम्पनीले देशबाहिरकै विमानस्थललाई प्राथमिकता दिँदै आएका छन् । “चालक दलले जहाज डाइभर्ट हुनुपर्ने अवस्थामा तत्काल आवश्यक पर्ने इन्धन, खाना, प्राविधिक सहयोग, ग्राउन्ड ह्यान्डलिङ, आपत्कालीन उपकरणलगायतका सेवालाई हेर्ने भएकाले नेपालभन्दा भारतलाई नै प्राथमिकता दिने गरेका छन्,” उहाँले भन्नुभयो, “यसलाई प्राधिकरणले नियन्त्रण गर्न सक्दैन ।”गत कात्तिक २२ गते एक घण्टाभन्दा बढी समय काठमाडौँको आकाशमा फन्को लगाएर देशबाहिर डाइभर्ट भएका दर्जनौँ उडान र शुक्रबार काठमाडौँको आकाशमा १० मिनेट होल्ड गर्न नसकेर नेपाल वायुसेवा निगमको जहाज भारतको दिल्ली पुगेको घटनाले विदेशी वायुसेवा मात्रै नभएर हाम्रै राष्ट्रिय ध्वजावाहकले समेत देशभित्रकै विमानस्थल वैकल्पिक रोजाइमा पर्न नसकेको देखिन्छ । प्राधिकरणका अनुसार डाइभर्ट भएका र आपत्कालीन अवस्थाका उडानलाई सुरक्षित, सहज, सस्तो र अनुकूलका हिसाबले अवतरण गर्न गौतम बुद्ध विमानस्थल उपयुक्त विमानस्थल हो । त्यहाँ अन्तर्राष्ट्रिय वायुसेवालाई आकर्षित गर्न सरकारले विसं २०८३ भदौ मसान्तसम्म यात्रु सेवा शुल्क, पार्किङ, ल्यान्डिङ र न्याभिगेसन सेवा शुल्कमा शतप्रतिशत छुट प्रदान गरिएको छ भने ग्राउन्ड ह्यान्डलिङ सेवामा ७५ प्रतिशतसम्म छुट दिएको छ । सरकारले विमानस्थल सञ्चालनमा आएदेखि नै छुट दिए पनि प्रविधिमा आधारित अवतरण प्रणाली नहुनु, भूउपग्रहमा आधारित प्रविधि (आरएनपी एआर) प्रयोगमा नआउनु, २४ सै घण्टा एयर ट्राफिक कन्ट्रोल, भन्सार, अध्यागमन, प्रशस्त पार्किङ, क्वारेन्टाइन र यात्रु व्यवस्थापनलगायतका सेवामा हवाई कम्पनी विश्वस्त नहुँदा काठमाडौँमा वर्षा, हावाको गति र दृश्यापन कम हुँदा जहाज मुलुकबाहिर पुग्ने गरेका छन् ।",
      "link": "https://gorkhapatraonline.com/news/179807",
      "image": "https://gorkhapatraonline.com/storage/media/316745/conversions/airport-original-thumb.jpg"
    },
    {
      "slug": "179760",
      "title": "अमेरिका-स्विट्जरल्यान्ड व्यापार सम्बन्ध सुदृढ, शुल्क दर घटाइयो",
      "timestamp": 1763164800000,
      "source": "gp",
      "content": "संयुक्त राज्य अमेरिकाले स्विट्जरल्यान्ड (स्विस) आयातमा लाग्ने ३९ प्रतिशत शुल्क घटाएर १५ प्रतिशत पुर्‍याउने सहमति जनाएको छ । उक्त निर्णय शुक्रबार जारी गरिएको ह्वाइट हाउसको वक्तव्यमा उल्लेख गरिएको हो ।",
      "longContent": "वासिङ्टन, कात्तिक २९ गते । संयुक्त राज्य अमेरिकाले स्विट्जरल्यान्ड (स्विस) आयातमा लाग्ने ३९ प्रतिशत शुल्क घटाएर १५ प्रतिशत पुर्‍याउने सहमति जनाएको छ । उक्त निर्णय शुक्रबार जारी गरिएको ह्वाइट हाउसको वक्तव्यमा उल्लेख गरिएको हो ।महिनौँको वार्तापछि संयुक्त राज्य अमेरिका, स्विट्जरल्यान्ड र लिकटेन्स्टाइनबिच एक प्रारम्भिक व्यापारिक ढाँचा (फ्रेमवर्क) सम्झौता भएको ह्वाइट हाउसले जनाएको छ । सम्झौताका अनुसार स्विट्जरल्यान्ड तथा लिकटेन्स्टाइनका कम्पनीले संयुक्त राज्य अमेरिकामा करिब २०० अर्ब अमेरिकी डलर बराबरको लगानी गर्ने छन्, जस मध्ये ६७ अर्ब डलर २०२६ भित्र लगानी गरिने छ ।यो लगानी फार्मास्युटिकल, मेसिनरी, मेडिकल डिभाइस, निर्माण, उन्नत उत्पादन, सुन उत्पादन तथा ऊर्जा पूर्वाधारलगायतका विभिन्न क्षेत्रमा गरिने छ, जसले सबै ५० अमेरिकी राज्यमा हजारौँ रोजगारी सिर्जना गर्ने ह्वाइट हाउसले जनाएको छ । देशले यो व्यापार सम्झौताको अन्तिम रूप सन् २०२६ को सुरुतिर सम्पन्न गर्ने लक्ष्य राखेका छन् । १५ प्रतिशत सुुल्क दर लागु भएपछि स्विस आयातलाई ‘युरोपियन युनियनले पाएको जस्तै समान व्यवहार’ मिल्ने ह्वाइट हाउसले जारी गरेको तथ्य पत्रकमा उल्लेख छ । स्विट्जरल्यान्ड अमेरिकी राष्ट्रपति डोनाल्ड ट्रम्पले गत अगस्टमा ३९ प्रतिशत सुुल्क लगाएको निर्णयपछि ठुलो प्रभावमा परेको थियो । यो दर उक्त वर्षको अप्रिलमा उहाँले धम्की दिएको ३१ प्रतिशतभन्दा पनि उच्च थियो । स्विस भन्सार डेटा अनुसार, संयुक्त राज्य अमेरिका सन् २०२१ देखि स्विट्जरल्यान्डको सबैभन्दा ठुलो निर्यात बजार रहँदै आएको छ, जसले २०२४ मा स्विस कुल निर्यातको १८.६ प्रतिशत हिस्सा समेटेको थियो । गत वर्ष रसायन तथा औषधी, घडी उद्योग जस्ता स्विसका प्रमुख उद्योगका लागि अमेरिका सबैभन्दा ठुलो बजार थियो । अमेरिका-स्विट्जरल्यान्ड व्यापार सम्बन्ध सुदृढ, शुल्क दर घटाइयो।रासस/सिन्ह्वा",
      "link": "https://gorkhapatraonline.com/news/179760",
      "image": "https://gorkhapatraonline.com/storage/media/316671/conversions/k-original-thumb.jpg"
    },
    {
      "slug": "179712",
      "title": "गाडी मर्मतमै आधा करोड",
      "timestamp": 1763164800000,
      "source": "gp",
      "content": "लुम्बिनी प्रदेश सभाका पदाधिकारी, संसदीय समितिका सभापति, दलका नेता र प्रमुख सचेतकले चढ्ने गाडीको मर्मतमा हरेक वर्ष एउटै गाडीमा पाँच लाख रुपियाँभन्दा बढी खर्च हुने देखिएको छ ।",
      "longContent": "लक्ष्मण पौडेल भैरहवा, कात्तिक २९ गते । लुम्बिनी प्रदेश सभाका पदाधिकारी, संसदीय समितिका सभापति, दलका नेता र प्रमुख सचेतकले चढ्ने गाडीको मर्मतमा हरेक वर्ष एउटै गाडीमा पाँच लाख रुपियाँभन्दा बढी खर्च हुने देखिएको छ । प्रदेश सभा सचिवालयको तथ्याङ्क अनुसार सभामुख, उपसभामुख, संसदीय समितिका सभापति, संसदीय दलका नेता र प्रमुख सचेतकले प्रयोग गर्ने २० वटा गाडीको मर्मतमा आर्थिक वर्ष २०८१/८२ मा ५२ लाख ८३ हजार ८६९ रुपियाँ खर्च भएको छ । गत वर्षको तुलनामा १३ लाख रुपियाँले बढी हो । आव २०८०/८१ मा मात्र ३९ लाख ३३ हजार ७७१ रुपियाँ खर्च भएको थियो ।सभामुख तुलाराम घर्तीमगरका दुई गाडीको मर्मतमा मात्र चार लाख ६९ हजार र ८० हजार रुपियाँ खर्च भएको देखिन्छ । भौतिक पूर्वाधार तथा विकास समितिका सभापति रामजीप्रसाद घिमिरेले प्रयोग गर्ने गाडीको मर्मतमा पाँच लाख ३७ हजार रुपियाँ खर्च भएको छ । प्रदेश सभा सार्वजनिक लेखा समितिका सभापति, कृषि, सामाजिक विकास, अर्थ, उद्योग तथा पर्यटन समितिका सभापति र प्रमुख सचेतकको गाडी मर्मत खर्च पनि पाँच लाखभन्दा बढी देखिन्छ ।प्रदेश सभा सचिव दुर्लभकुमार पुनमगरका अनुसार गाडी पुराना भएका कारण मर्मत खर्च बढेको हो । उहाँले भन्नुभयो, “माननीयज्यूहरू प्रदेशका दुर्गम ठाउँमा पुग्नुपर्ने भएकाले पुराना गाडी छिट्टै बिग्रिएर मर्मत खर्च बढेको होला ।” प्रदेश मामिला तथा कानुन समितिका सभापति दिलकुमारी बुढाले पनि पहाडी र अफरोड मार्गमा यात्रा गर्दा गाडी बिग्रिने समस्या हुने गरेको बताउनुभयो । बुढाले भन्नुभयो, “म रुकुमपूर्वकी प्रदेश सभा सदस्य हुँ । म धेरै अफरोड हिँड्नु पर्छ । पहाडतर्फ जाँदा गाडी बिग्रिएर कति दुःख पाउने गरेकी छु । एक पटक लामो बाटो हिँड्यो भने गाडी बिग्रिन्छ, जसले गर्दा समयमा कार्यक्रममा नपुगेका घटना कति छन् ।” पारदर्शी सरोकार समूहका पूर्वअध्यक्ष अधिवक्ता महेन्द्रप्रसाद पाण्डेले प्रदेश सभा र सरकारको बढ्दो खर्चले नागरिकमा प्रदेश संरचनाप्रति वितृष्णा बढाएको टिप्पणी गर्नुभयो । उहाँले सांसदहरूले जनताप्रतिको दायित्व बुझ्नुपर्ने र राज्यले खर्चमा मितव्ययिता अपनाउनुपर्ने बताउनुभयो । प्रदेश सभाको वार्षिक गाडी मर्मत खर्चले प्रदेश सरकारको बजेटमा थप भार परेको देखिन्छ । यसले साधारण जनताको अपेक्षा र प्रदेश प्रशासनको जिम्मेवारीबिच दुरी बढाएको भन्दै आलोचना बढिरहेको छ । गाडी मर्मतमा खर्च हुने रकम र यसको पारदर्शिताबारे अझै निगरानी आवश्यक रहेको विशेषज्ञले सुझाव दिएका छन् ।यसरी प्रदेश सभाका पदाधिकारीको सवारी मर्मतमा उच्च खर्चले सार्वजनिक स्रोतको दुरुपयोग र व्यवस्थापनमा सुधार आवश्यक रहेको देखाउँछ ।",
      "link": "https://gorkhapatraonline.com/news/179712",
      "image": "https://gorkhapatraonline.com/storage/media/316576/conversions/Lumbini-pradesh-sava-sachiwalaya-original-thumb.jpg"
    },
    {
      "slug": "179711",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1763164800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  कात्तिक २९  गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ९५, गोलभेँडा सानो (लोकल) प्रतिकिलो रु ४५, गोलभेँडा सानो (टनेल) प्रतिकिलो रु ८०, गोलभेँडा सानो (भारतीय) प्रतिकिलो रु ७५, आलु रातो प्रतिकिलो रु ६४, आलु रातो (भारतीय) प्रतिकिलो रु ४८, आलु सेतो प्रतिकिलो रु ४६, प्याज सुकेको (भारतीय) प्रतिकिलो रु ३७ रहेको छ । यस्तै, गाजर (लोकल) प्रतिकिलो रु १३०, गाजर (तराई) प्रतिकिलो रु ११०, बन्दा (लोकल) प्रतिकिलो रु ६०, काउली स्थानीय प्रतिकिलो रु १२०, काउली (तराई) प्रतिकिलो रु ९०, रातो मूला प्रतिकिलो रु ५०, सेतो मूला (लोकल) प्रतिकिलो रु ४०, सेतो मूला (हाइब्रिड) प्रतिकिलो रु ६०, भन्टा लाम्चो प्रतिकिलो रु ८०, भन्टा डल्लो प्रतिकिलो रु ८०, तने बोडी प्रतिकिलो रु १८०, मकै बोडी प्रतिकिलो रु १०० कायम भएको छ । त्यसैगरी, मटरकोसा प्रतिकिलो रु १६०, घिउ सिमी (लोकल) प्रतिकिलो रु १५०, घिउ सिमी (हाइब्रिड) प्रतिकिलो रु १५०, घिउ सिमी (राजमा) प्रतिकिलो रु १००, टाटे सिमी प्रतिकिलो रु १४०, भटमास कोसा प्रतिकिलो रु १२०, तीतो करेला प्रतिकिलो रु १५०, लौका प्रतिकिलो रु ११०, परबर (लोकल) प्रतिकिलो रु १००, परबर (तराई) प्रतिकिलो रु १००, घिरौँला प्रतिकिलो रु १००, फर्सी पाकेको प्रतिकिलो रु ४५, हरियो फर्सी (लाम्चो) प्रतिकिलो रु ११०, हरियो फर्सी (डल्लो) प्रतिकिलो रु ९०, सलगम प्रतिकिलो १३०, भिन्डी प्रतिकिलो १२०, सखरखण्ड प्रतिकिलो ८०, बरेला प्रतिकिलो रु ६०, पिँडालु प्रतिकिलो रु ८०, स्कुस प्रतिकिलो रु ३० कायम गरिएको छ । \tरायोसाग प्रतिकिलो रु १५०, पालुङ्गो साग प्रतिकेजी रु २५०, चमसुर प्रतिकिलो रु १८०, तोरीको साग प्रतिकिलो रु ९०, मेथीको साग प्रतिकिलो रु २२०, हरियो प्याज प्रतिकिलो रु १००, बकुला प्रतिकिलो रु १५०, तरुल प्रतिकिलो रु ९०, च्याउ (कन्य) प्रतिकिलो रु २५०, च्याउ (डल्ले) प्रतिकिलो रु ४००, कुरिलो प्रतिकिलो रु १००० निर्धारण गरिएको छ ।ब्रोकाउली प्रतिकिलो रु १६०, चुकुन्दर प्रतिकिलो रु १००, रातो बन्दा प्रतिकिलो रु १५०, जिरीको साग प्रतिकिलो रु ४००, सेलरी प्रतिकिलो रु ३००, पार्सले प्रतिकिलो रु ५००, सौफको साग प्रतिकिलो रु २५०, पुदिना प्रतिकिलो रु ५५०, गान्टेमुला प्रतिकिलो रु ११०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५० र गुन्द्रुक प्रतिकिलो रु ३५० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३२०, केरा (दर्जन) रु १४०, कागती प्रतिकिलो रु १३०, अनार प्रतिकिलो रु ४००, सुन्तला (नेपाली) प्रतिकिलो रु १००, सुन्तला (भारतीय) प्रतिकिलो रु १२०, तरबुजा हरियो प्रतिकिलो रु ८०, मौसम प्रतिकिलो रु १००, जुनार प्रतिकिलो रु २६०, भुइँकटहर प्रतिगोटा रु १७०, काँक्रो (लोकल) प्रतिकिलो रु १२०, काँक्रो (हाइब्रिड) प्रतिकिलो ८०, निबुवा प्रतिकिलो रु ५०, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, अम्बा प्रतिकिलो रु १०० र लप्सी प्रतिकिलो रु ८०, किबी प्रतिकिलो रु २५०, सरिफा प्रतिकिलो रु १८० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ८०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ९०, खुर्सानी हरियो (बुलेट) प्रतिकिलो रु ११०, खुर्सानी हरियो (माछे) प्रतिकिलो रु १५०, खुर्सानी हरियो (अकबरे) प्रतिकिलो रु १२०, भेडे खुर्सानी प्रतिकिलो रु १२०, हरियो लसुन प्रतिकिलो रु २००, हरियो धनियाँ प्रतिकिलो रु ५००, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १२०, राजा च्याउ प्रतिकिलो रु ३००, सिताके च्याउ प्रतिकिलो रु १००० र काँक्रो (लोकल क्रस) प्रतिकिलो रु ९० निर्धारण गरिएको छ ।रासस",
      "link": "https://gorkhapatraonline.com/news/179711",
      "image": "https://gorkhapatraonline.com/storage/media/316575/conversions/adrhs-original-thumb.jpg"
    },
    {
      "slug": "179689",
      "title": "एउटै बोटमा फल्यो बत्तिस किलो किवी",
      "timestamp": 1763164800000,
      "source": "gp",
      "content": "मकवानपुरको भीमफेदीका किसानले एउटै बोटबाट ३२ किलोसम्म किवी उत्पादन गरेका छन् । भीमफेदी गाउँपालिका–५, सुपिङमा एउटा बोटबाट न्यूनतम १० किलोदेखि ३२ किलोसम्म किवी फलेको छ ।",
      "longContent": "हेटौँडा समाचारदाताहेटौँडा, कात्तिक २९ गते । मकवानपुरको भीमफेदीका किसानले एउटै बोटबाट ३२ किलोसम्म किवी उत्पादन गरेका छन् । भीमफेदी गाउँपालिका–५, सुपिङमा एउटा बोटबाट न्यूनतम १० किलोदेखि ३२ किलोसम्म किवी फलेको छ ।“पर्याप्त मल र पानी, गोडमेल भयो भने एउटै बोटबाट पनि राम्रो आम्दानी लिन सकिन्छ,” सुपिङमा व्यावसायिक किवी खेती गर्दै आएका किसान सुरज थिङले भन्नुभयो ।किमुसेरी ग्रुप प्रालिमार्फत सञ्चालित उक्त किवी फार्म तीन युवाले करिब दुई करोड रुपियाँको लगानीमा सञ्चालन गरेका हुन् । करिब ७० रोपनी क्षेत्रफलमा गरिएको किवी खेतीबाट गत वर्ष साढे तीन टन उत्पादन भएको थियो । २०७८ सालदेखि थालनी गरिएको किवी खेती गत वर्षबाट फल्न थालेको हो । “अहिले राम्रो उत्पादन दिन थालेको छ । यो बहुबर्से बाली भएकाले ४०–५० वर्षसम्म फल दिन सक्छ,” किसान थिङले भन्नुभयो । १५ वर्षका लागि जग्गा भाडामा लिएर गरिएको खेतीले अहिले बजारमा राम्रो स्थान पाएको छ । “किवीको माग राम्रो छ, यहाँ उत्पादन भएको किवी काठमाडौँ, पोखरा, चितवन, हेटौँडालगायतका बजारमा बिक्री हुन्छ, बजारको समस्या छैन,” उहाँले थप्नुभयो ।",
      "link": "https://gorkhapatraonline.com/news/179689",
      "image": "https://gorkhapatraonline.com/storage/media/316550/conversions/Kibi_kisan_makwanpur-(2)(1)-original-thumb.jpg"
    },
    {
      "slug": "179688",
      "title": "अर्थमा फोकल युनिट",
      "timestamp": 1763164800000,
      "source": "gp",
      "content": "अर्थ मन्त्रालयले विदेशी लगानीकर्ता र अन्तर्राष्ट्रिय विकास वित्त संस्थासँगको समन्वयलाई प्रभावकारी बनाउन फोकल युनिट स्थापना गरेको छ ।",
      "longContent": "गोरखापत्र समाचारदाताकाठमाडौँ, कात्तिक २९ गते । अर्थ मन्त्रालयले विदेशी लगानीकर्ता र अन्तर्राष्ट्रिय विकास वित्त संस्थासँगको समन्वयलाई प्रभावकारी बनाउन फोकल युनिट स्थापना गरेको छ ।विदेशी लगानीकर्ताका लागि गर्नुपर्ने सहजीकरण तथा समन्वय र अन्य मन्त्रालय तथा निकायसँग विदेशी लगानीका विषयमा समन्वय सुदृढ गर्न अर्थ मन्त्रालयको अन्तर्राष्ट्रिय आर्थिक सम्बन्ध महाशाखा अन्तर्गत युनिट स्थापना गरिएको हो ।विदेशी लगानीकर्ताका लागि मन्त्रालयसँग प्रत्यक्ष सम्बन्ध हुने बैङ्किङ तथा राजस्वसँग सम्बन्धित विषयमा यस युनिटले आवश्यक समन्वय गर्ने मन्त्रालयका सहसचिव एवं प्रवक्ता टङ्प्रसाद पाण्डेयले जानकारी दिनुभयो ।",
      "link": "https://gorkhapatraonline.com/news/179688",
      "image": "https://gorkhapatraonline.com/storage/media/316549/conversions/Xbadfb-original-thumb.jpg"
    },
    {
      "slug": "179673",
      "title": "प्रधानमन्त्रीसहित १० मन्त्रीले बुझाए आ-आफ्नो सम्पत्ति विवरण",
      "timestamp": 1763078400000,
      "source": "gp",
      "content": "प्रधानमन्त्री सुशीला कार्कीसहित १० जना मन्त्रीले आ-आफ्नो सम्पत्ति विवरण बुझाउनुभएको छ ।",
      "longContent": "काठमाडौँ, कात्तिक २८ गते । प्रधानमन्त्री सुशीला कार्कीसहित १० जना मन्त्रीले आ-आफ्नो सम्पत्ति विवरण बुझाउनु-भएको छ । प्रधामन्त्री तथा परिषद् कार्यालयका अनुसार प्रधानमन्त्री, परराष्ट्र, रक्षा, खानेपानीस महिला, बालबालिका तथा ज्येष्ठ नागरिकस वन तथा वातावरणस संस्कृति, पर्यटन तथा नागरिक उड्डयनस श्रम, रोजगार तथा सामाजिक सुरक्षामन्त्री  कार्कीसहित अर्थ, सङ्घीय मामिला तथा सामान्य प्रशासनमन्त्री रामेश्वरप्रसाद खनाल, ऊर्जा, जलस्रोत तथा सिँचाइस भौतिक पूर्वाधार तथा यातायात र सहरी विकासमन्त्री कुलमान घिसिङले सम्पत्ति विवरण बुझाउनु भएको हो । त्यसैगरी गृहमन्त्री ओमप्रकाश अर्यालस उद्योग, वाणिज्य तथा आपूर्तिस कानुन, न्याय तथा संसदीय मामिलास भूमि व्यवस्था, सहकारी तथा गरिबी निवारणमन्त्री अनिलकुमार सिन्हा,  शिक्षा, विज्ञान तथा प्रविधि डा महावीर पुन, कृषि तथा पशुपन्छी विकासमन्त्री मदनप्रसाद परियार, सञ्चार तथा सूचना प्रविधिकमन्त्री जगदीश खरेल, स्वास्थ्य तथा जनसङ्ख्यामन्चत्री सुधा गौतम र युवा तथा खेलकुदमन्त्री बब्लु गुप्ताको सम्पत्ति विवरण प्राप्त भएको प्रधानमन्त्री कार्यालयले जनाएको छ ।",
      "link": "https://gorkhapatraonline.com/news/179673",
      "image": "https://gorkhapatraonline.com/storage/media/316529/conversions/pm-sushila-karki-speech-original-thumb.jpg"
    },
    {
      "slug": "179671",
      "title": "नीति तथा कार्यक्रम र बजेटको कार्ययोजना कार्यान्वयनको समीक्षा",
      "timestamp": 1763078400000,
      "source": "gp",
      "content": "प्रधानमन्त्री तथा मन्त्रिपरिषद्को कार्यालयमा आज आर्थिक वर्ष २०८२/०८३ को नीति तथा कार्यक्रम र बजेटको कार्ययोजना कार्यान्वयनको समीक्षा भएको छ ।",
      "longContent": "काठमाडौँ, कात्तिक २८ गते । प्रधानमन्त्री तथा मन्त्रिपरिषद्को कार्यालयमा आज आर्थिक वर्ष २०८२/०८३ को नीति तथा कार्यक्रम र बजेटको कार्ययोजना कार्यान्वयनको समीक्षा भएको छ ।प्रधानमन्त्री सुशीला कार्की, अर्थमन्त्री रामेश्वर खनाल, गृहमन्त्री ओमप्रकाश अर्याल, शिक्षा, विज्ञान तथा प्रविधि मन्त्री महावीर पुन, युवा तथा खेलकुदमन्त्री बब्लु गुप्ता, मुख्यसचिव एकनारायण अर्याल, लगानी बोर्डका प्रमुख कार्यकारी अधिकृत सुशील ज्ञवाली, विभिन्न मन्त्रालयका सचिवलगायतका अधिकारीहरुको उपस्थितिमा समीक्षा बैठक बसेको थियो ।प्रधानमन्त्री कार्यालयका सचिव राजकुमार श्रेष्ठले समीक्षासम्बन्धी प्रस्तुतीकरण दिनुभएको थियो। उहाँको प्रस्तुतिपछि सहभागी मन्त्री, सचिव तथा अन्य अधिकारीहरुले आआफ्नो टिप्पणी र सुझाव दिनुभएको थियो ।बैठकको अन्त्यमा प्रसधानमन्त्री सुशीला कार्कीले हालसम्मको कार्यप्रगति सन्तोषजनक नभएकाले अझै गति बढाएर काम गर्न निर्देशन दिनुभएको छ। उहाँले पछिल्लो राजनीतिक परिवर्तन र नयाँ पुस्ताको भावनाअनुसार कार्यशैली पनि परिवर्तन गर्नुपर्ने बताउनुभयो ।‘‘आमजनताको असन्तुष्टि व्यक्त हुनुको प्रमुख कारण देशमा व्याप्त विभिन्‍न प्रकारको भ्रष्टाचार र देशको विकासमा देखिएको गतिहीनता र सुस्तता नै हो,’’ प्रधानमन्त्री कार्कीले भन्नुभयो, ‘‘सरकारी संयन्त्रमा रहेको अनियमितता र भ्रष्टाचार नियन्त्रणका लागि माननीय मन्त्रीज्यूहरू र सचिवज्यूहरू लगायत प्रशासनिक नेतृत्वको अहम् भूमिका हुन्छ। आफू स्वच्छ रहन र आफ्नो निकायमा स्वच्छता प्रवर्धन गर्न जिम्मेवार भएर लाग्न म यहाँहरूलाई निर्देश गर्न चाहन्छु।’’",
      "link": "https://gorkhapatraonline.com/news/179671",
      "image": "https://gorkhapatraonline.com/storage/media/316513/conversions/HAIT-0-original-thumb.jpg"
    },
    {
      "slug": "179668",
      "title": "विदेशी लगानीकर्तासँगको समन्वयलाई प्रभावकारी बनाउन अर्थमा फोकल युनिट",
      "timestamp": 1763078400000,
      "source": "gp",
      "content": "अर्थ मन्त्रालयले विदेशी लगानीकर्ता र अन्तरराष्ट्रिय विकास वित्त संस्थाहरुसँगको समन्वयलाई प्रभावकारी बनाउन एक फोकल युनिट स्थापना गरेको छ ।",
      "longContent": "काठमाडौँ, कात्तिक २८ गते । अर्थ मन्त्रालयले विदेशी लगानीकर्ता र अन्तरराष्ट्रिय विकास वित्त संस्थाहरुसँगको समन्वयलाई प्रभावकारी बनाउन एक फोकल युनिट स्थापना गरेको छ ।विदेशी लगानीकर्ताका लागि गर्नुपर्ने सहजीकरण तथा समन्वय र अन्य मन्त्रालय तथा  निकायसँग विदेशी लगानीका विषयमा समन्वय सुदृढ गर्न मन्त्रालयको अन्तरराष्ट्रिय आर्थिक सम्बन्ध महाशाखाअन्तर्गत युनिट स्थापना गरेको हो ।विदेशी लगानीकर्ताका लागि मन्त्रालयसँग प्रत्यक्ष सम्बन्ध हुने बैंकिङ तथा राजस्वसँग सम्बन्धित विषयमा यस युनिटले आवश्यक समन्वय गर्ने मन्त्रालयका सहसचिव एवं प्रवक्ता टङ्कप्रसाद पाण्डेयले जानकारी दिनुभयो । रासस",
      "link": "https://gorkhapatraonline.com/news/179668",
      "image": "https://gorkhapatraonline.com/storage/media/316510/conversions/artha-original-thumb.jpg"
    },
    {
      "slug": "179662",
      "title": "बेरोजगारीले रित्याउँदै बाजुराका गाउँ",
      "timestamp": 1763078400000,
      "source": "gp",
      "content": "बेरोजगारीका कारण अहिले बाजुराका अधिकाशं गाउँ बस्ती रित्तिदै गएका छन् ।",
      "longContent": "शेरबहादुर सार्की बाजुरा, कात्तिक २८ गते । बेरोजगारीका कारण अहिले बाजुराका अधिकाशं गाउँ बस्ती रित्तिदै गएका छन् । गाउँमा केही काम नमिलेको भन्दै यती बेला यहाँका स्थानीयहरु दिनानुदिन कामको खोजीमा धमाधम भारतमा जान थालेपछि गाउँ रित्तिन थालेको हो । यसअघि भारतको नौकरी गर्दै आएको थिए । अहिले पनि भोको पेट पाल्नकै लागि कामको खोजीभा भारतमा जान लागेको  बुढीगंगाका स्थानीय श्याम विकले बताउनुभयो ।उहाँले भन्नुभयो, “अहिले पढे लेखेकालाई त गाउँमा केही रोजगार छैन् । म जस्ता नपढेकालाई त के नोकरी पाइन्छ । मेरो बुवाले पनि भारतमै नोरी गरेर हामीलाई पाल्नुभयो । अहिले म पनि भारतमै नोकरी गरेर घर धानिरहेको छु ।’’पहिले भन्दा अहिले गाउँमा केही गरि खाने काम मिल्छ भन्ने थियो । तर अहिले नै गाउँमा केही नमिलेपछि जिवनभर भारतकै भरमा परिवार पाल्नु परेको विकले बताउनुभयो ।बाजुराका अधिकाशं स्थानीयहरुको भारतकै भरमा घरमा गुजारा चल्छ । यहाँका युवा युवतीहरु प्राय घरमा बालबच्चा छोडेर नौकरी गर्न भारतमै जाने गर्छन् । पहिला कात्तिक मङ्सिरमा गहुँ र असारमा धान कोदो खेती लगाउँने समय गाउँ आउने र त्यसपछि फेरि उनीहरु कामको खोजीका लागि भारतका विभिन्न ठाउँमा जाने गथ्र्ये ।तर अहिले स्थानीयहरुको खेतीपातीमा खासै चाँसो छैन् । भारु नोटको मोहले उनीहरु यसो चाँडपर्वका लागि गाउँ आउने त्यसपछि फेरि भारतमै जाने गर्दछन् । यहाँका अधिकाशं स्थानीय माघमा माघि चैत वैशाखमा वीसु र असोज कात्तिकमा दशै तिहार मनाउँन मात्र गाउँमा फर्किने गर्दछन् ।हुन त गाउँमै रोजगारीका धेरै सम्भावना छन् । खेती लगाउँ भने पनि गाउँमा प्रसस्त जमिन छ । तर त्यो जमिनमा खेती गर्नका लागि सिचाइ  सुविधा छैन् । यो अवस्थालाई यहाँका स्थानीय सरकारले मध्यनजर गरिदिएको भए स्थानीयले यसरी गाउँ छोडेर अर्कोको देशमा काम गर्न जानु पर्ने अवस्था हुने थिएन ।यता भदौ असोजको समम गाउँमा प्रदेशीले भरिभराउ हुन्छन । त्यसपछि कात्तिक मङ्सिर लाग्छ सबै फेरि कामको खोजीमा भारत जान सुरु गर्छन् । प्रदेशीले केही दिन भरिभराउ भएका गाउँबस्ती फेरि खाली हुन्छन् ।गाउँ बस्ती खाली हुने समस्या पहिलेको भन्दा अहिले बढी छ । पहिला बाढीपहिरोले खासै त्यति असर गर्दैन थियो । अहिले जिल्लाका अधिकाशं गाउँबस्ती पहिरोले तहस नहस पार्दै गएकोले अहिले यहाँका अधिकाशं गाउँ बस्ती रितिदै गएका हुन् । जिल्लाका बुढीगङ्गा, त्रिवेणी, खप्तड, छेडेदह, गौमुल, बडीमालिका, हिमाली, स्वामिकार्तिक खापर, जगनाथ र बुढीनन्दा नगरपालिका लगायतका अधिकाशं गाउँबस्ती अहिले खाली हुदै गएका छन् ।यहाँका स्थानीयको आर्थिक अवस्था कम्जोर भएकै कारण उनीहरु धन कमाउनका लागि धमाधम भारतमा जान थालेपछि यती बेला यहाँका गाउँबस्ती खाली हुन थालेका हुन् । गाउँका युवाहरुलाई गाउँमै गरिखाने व्यवस्था मिलाउँनका लागि यहाँका स्थानीय ,प्रदेश र सङ्घीय सकारले समेत केही नगरेको उनीहरु बताउँछन् । यहाँका व्यरोजगार युवालाई गाउँमै रोजगारी दिने गरी स्थानीय सरकारले पहल कदमी गरेको भए  उनीहरुलाई जन्मभुमी भन्दा पनि प्यारो कर्मभुमी हुने थिएन ।गाउँमा हुने गरेका विकास निर्माणका काममा पनि ठेक्का दिने र ठेकेदारले आफु अनुकुलका कामदार ल्याउने गरेकोले पनि धेरै युवाले गाउँमा काम  नपाउँने गरेका हुन् ।  गाउँमा भएका काममा पनि डोजरको प्रयोग गर्नु र त्यसमा पनि अन्य ठाउँ देखि सस्तोमा काम गर्ने कामदार ल्याउनुले पनि यहाँका युवाहरुले सधै व्यरोजगार हुनु परेको हो । प्रधानमन्त्री स्वरोजगारको कामबाहेक अरु युवालाई दनि सक्ने काम केही छैन् । त्यसमा पनि थोरैले काम पाउँछन् । गाउँमा धेरै हुन्छन् । काम थोरैले पाउँछन् । युवालाई  गाउँमा रोक्न सक्ने त्यस्तो खालको रोजागारीको व्यवस्था गर्न नसकेकाले पछिल्लो समय यहाँका धेरै युवाहरु कामको खोजीमा भारतका विभिन्न ठाउँमा जाने गरेको बुढीगङ्गा नगरपालिका वडा नं –१ का वडाअध्यक्ष रणबहादुर थापाले बताउनुभयो ।नेपालको २०७८ सालको जनगणनाअनुसार बाजुरामा २८ हजार ६४ घरधुरी छन् । त्यसै गरी यहाँको जनसङ्या एक लाख ३८ हजार ५२३ रहेको छ ।",
      "link": "https://gorkhapatraonline.com/news/179662",
      "image": "https://gorkhapatraonline.com/storage/media/316495/conversions/Buda-original-thumb.jpg"
    },
    {
      "slug": "179653",
      "title": "बेसी झरे मनाङका चौँरी",
      "timestamp": 1763078400000,
      "source": "gp",
      "content": "मनाङका उच्च लेकमा पालिएका याक, चौँरी तथा भेडाच्याङ्ग्रालाई बेसीमा सारिएको छ ।",
      "longContent": "यदुप्रसाद भट्टमनाङ, कात्तिक २८ गते । मनाङका उच्च लेकमा पालिएका याक, चौँरी तथा भेडाच्याङ्ग्रालाई बेसीमा सारिएको छ । डेढ हप्ताअघिको भारी हिमपात र अत्यधिक चिसोका कारण उनीहरूलाई तल्लो क्षेत्रमा सारिएको हो । उच्च लेकमा चरनक्षेत्र पूरै हिउँले ढाकिएपछि र पानीका मुहान जमेपछि याक र चौँरीलाई चिसोबाट जोगाउन बेसीका न्यानो स्थानमा लगिएको हो ।मनाङमा याक चौँरीको व्यवस्थापन वषैनी यही तरिकाले गरिन्छ । हिमपात सुरु भएपछि कात्तिकदेखि जेठ महिनासम्म उनीहरूलाई बेसीमा झारिन्छ र हिउँ पग्लेर गर्मी सुरु भएपछि वैशाखदेखि कात्तिक मसान्तसम्म उच्च लेक तथा खर्कमा पु¥याइन्छ । मनाङ ङिस्याङका पशुपालक युवा कृषक सगर गुरुङले उच्च हिमाली क्षेत्रमा चिसो बढ्नुका साथै घाँसको अभाव भएकाले आफ्ना सबै पशुचौपाय बेसी झारिएको बताउनुभयो ।उच्च लेकमा हिमपातका कारण चरनक्षेत्रको अभाव हुने, घाँस, पानी र आहाराको व्यवस्थापनमा समस्या हुने तथा गोठालाहरूलाई पनि चिसोले सास्ती दिने भएकाले याक, चौँरी तथा भेडाच्याङ्ग्रालाई बेसीमा झारिन्छ । गर्मी सुरु भएपछि भने उनीहरूलाई उच्च लेकका अस्थायी गोठमा लगिन्छ । हिमपात र जाडो छल्न नार्पाभूमि गाउँपालिकाका लेकहरूमा रहेका सबै याकचौंरी बेसी झारिएको नार्पाभूमि–२ अर्का युवा कृषक सुनील गुरुङले बताउनुभयो । आफ्ना ३५ याक र चौंरीलाई माथि हिमाली लेकबाट गाउँनजिकै झारिएको उहाँको भनाइ छ ।हिउँदयाममा चौँरीको रेखदेखमा समस्या हुने र उच्च लेकमा घाँस तथा खानेपानीको समस्या हुने भएकाले बेसीमा सार्नुपरेको नासो गाउँपालिका वडा नं. ८ का वडाध्यक्षसमेत रहेका याद घलेले बताउनुभयो । घलेले याकचौंरी सँगै भेडाबाख्रा र च्याङ्ग्रा पनि गाउँमै झारिएको उहाँको भनाइ छ । हिउँदमा मलका लागि पनि गाउँमै गोठ राख्नुपरेको घलेले बताउनुभयो । पछिल्लो समय उच्च हिमाली क्षेत्रमा परम्परागत संस्कृतिका रूपमा रहेको व्यावसायिक याक र चौँरीपालन जलवायु परिवर्तनका कारण संकटमा पर्न थालेको छ । जलवायु परिवर्तनका कारण अनुकूल मौसममा हिउँ नपर्नु, उच्च लेकको चरनक्षेत्रमा घाँसको अभाव हुनु र हिमचितुवालगायतका वन्यजन्तुको आक्रमणबाट याक चौँरीलगायतका घरपालुवा पशुचौपायामा क्षति हुँदै जाने जोखिमले गर्दा यहाँको परम्परागत चौँरीपालन व्यवसाय संकटमा परेको हो ।यहाँ पालिएका चौँरी तथा याकनाकपालनलाई जलवायुको संकट थपिएको छ । भारी हिमपात, आंशिक हिमपात र कुनै याममा हिउँ नै नपर्ने प्राकृतिक घटनाका कारण जलवायुको प्रत्यक्ष र परोक्ष असर चौँरीपालनमा परेको छ । मनाङका किसानले चौँरीको दूधबाट दही, घिउ र छुर्पीलगायतका परिकार बनाउँछन् भने चौँरीको पुच्छर हिन्दू धर्मालम्बीहरूले पूजाकोठामा राख्ने भएकाले यो महँगो मूल्यमा बिक्री हुन्छ ।",
      "link": "https://gorkhapatraonline.com/news/179653",
      "image": "https://gorkhapatraonline.com/storage/media/316482/conversions/mng-original-thumb.jpg"
    },
    {
      "slug": "179639",
      "title": "दक्षिण कोरियाको निर्यात मात्रा अक्टोबरमा घट्यो",
      "timestamp": 1763078400000,
      "source": "gp",
      "content": "दक्षिण कोरियामा अक्टोबरमा निर्यातमा गिरावट आएको छ । केन्द्रीय बैङ्कका तथ्याङ्कअनुसार, स्थानीयरूपमा बनाइएका रासायनिक उत्पादन र उपकरणको कमजोर माग यस घटावटको मुख्य कारण हो ।",
      "longContent": "सिओल, कात्तिक २८ गते । दक्षिण कोरियामा अक्टोबरमा निर्यातमा गिरावट आएको छ । केन्द्रीय बैङ्कका तथ्याङ्कअनुसार, स्थानीयरूपमा बनाइएका रासायनिक उत्पादन र उपकरणको कमजोर माग यस घटावटको मुख्य कारण हो ।बैङ्क अफ कोरियाका अनुसार, निर्यात मात्रा सूचकाङ्क वार्षिक आधारमा १ प्रतिशतले घटेको छ, जुन जनवरीपछि नौ महिनामा पहिलो पटक देखिएको गिरावट हो । कम्प्युटर, इलेक्ट्रोनिक र अप्टिकल उपकरणको निर्यात भने ६.३ प्रतिशतले बढेको छ, जसमा कृत्रिम बुद्धिमत्ता चिपसेटका लागि प्रयोग हुने सेमिकन्डक्टरको उच्च मागले योगदान दिएको छ ।यसैबिच, रासायनिक उत्पादनको निर्यातले एक अङ्कको गिरावट देखाएको छ भने मेशिनरी र उपकरणको निर्यात दुई अङ्कको दरले घटेको छ । निर्यात मूल्य सूचकाङ्क ०.५ प्रतिशतले घटेको छ भने आयात मात्रा सूचकाङ्क १ प्रतिशतले बढेको छ, तर आयात मूल्य सूचकांक २.४ प्रतिशतले घटेको छ । यसबाट वस्तुको शुद्ध व्यापार सर्त सूचकाङ्क वार्षिक आधारमा ३.९ प्रतिशतले बढेको छ, जसको मुख्य कारण आयात मूल्यमा आएको गिरावट हो । रासस/सिन्ह्वा",
      "link": "https://gorkhapatraonline.com/news/179639",
      "image": "https://gorkhapatraonline.com/storage/media/316460/conversions/niryat-original-thumb.jpg"
    },
    {
      "slug": "179613",
      "title": "विदेशी लगानीकर्ताको सहजीकरणका लागि ‘फोकल युनिट’ स्थापना",
      "timestamp": 1763078400000,
      "source": "gp",
      "content": "अर्थ मन्त्रालयले विदेशी लगानीकर्ता तथा अन्तरराष्ट्रिय विकास वित्त संस्थाहरूसँगको समन्वयलाई थप प्रभावकारी बनाउन ‘फोकल युनिट’ स्थापना गरेको छ ।",
      "longContent": "काठमाडौँ, कात्तिक २८ गते । अर्थ मन्त्रालयले विदेशी लगानीकर्ता तथा अन्तरराष्ट्रिय विकास वित्त संस्थाहरूसँगको समन्वयलाई थप प्रभावकारी बनाउन ‘फोकल युनिट’ स्थापना गरेको छ । मन्त्रालयको अन्तरराष्ट्रिय आर्थिक सम्बन्ध महाशाखा अन्तर्गत स्थापना गरिएको उक्त युनिटले विदेशी लगानीका विषयमा अन्य मन्त्रालय तथा सम्बन्धित निकायहरूसँग समन्वय सुदृढ गर्ने जिम्मेवारी पाउनेछ ।अर्थ मन्त्रालयका प्रवक्ता टंक प्रसाद पाण्डेयका अनुसार, विदेशी लगानीकर्ताका लागि अर्थ मन्त्रालयसँग प्रत्यक्ष रूपमा सम्बन्धित बैंकिङ, राजस्व र अन्य सरोकारका विषयहरूमा आवश्यक समन्वय तथा सहजीकरण यही युनिटमार्फत हुनेछ । उक्त युनिटले लगानी प्रवाहमा देखिने अवरोध हटाउन र समयमै सेवा प्रवाह सुनिश्चित गर्न महत्त्वपूर्ण भूमिका निर्वाह गर्ने अपेक्षा गरिएको छ । रासस",
      "link": "https://gorkhapatraonline.com/news/179613",
      "image": "https://gorkhapatraonline.com/storage/media/316404/conversions/Artha-mantralaya-finance-ministry-original-thumb.jpg"
    },
    {
      "slug": "179920",
      "title": "‘जेनजीको भावना अनुरूप काम गरौँ’",
      "timestamp": 1763337600000,
      "source": "gp",
      "content": "गृहमन्त्री ओमप्रकाश अर्यालले जेनजीको भावना अनुरूप र उनीहरूलाई न्यायको अनुभूति दिलाउने गरी काम गर्न आफूमातहतका निकायलाई निर्देशन दिनुभएको छ ।",
      "longContent": "गोरखापत्र समाचारदाता काठमाडौँ, मङ्सिर १ गते । गृहमन्त्री ओमप्रकाश अर्यालले जेनजीको भावना अनुरूप र उनीहरूलाई न्यायको अनुभूति दिलाउने गरी काम गर्न आफूमातहतका निकायलाई निर्देशन दिनुभएको छ । आइतबार गृह मन्त्रालयका सचिव रामेश्वर दङ्गालको अध्यक्षतामा गृह मन्त्रालयमा बसेको नियमित वरिष्ठ कर्मचारी टोली (एसएमटी) बैठकमा मन्त्री अर्यालले सम्पूर्ण कर्मचारीले ‘एक्टिभिस्ट’ जसरी आ–आफ्नो जिम्मेवारी निर्वाह गरी सम्पूर्ण ध्यान निर्वाचन र यसको तयारीमा लाग्नसमेत निर्देशन दिनुभयो ।उहाँले भन्नुभयो, “अहिलेको सरकार निर्वाचनका लागि बनेको सरकार भएकाले हामीलाई पुरानै संरचना र ऐन नियममा रहेरभन्दा पनि प्रविधि प्रयोग गर्दै चुनावलाई अझ बढी सहभागितामूलक बनाएर जनतालाई आफ्नो मताधिकारको सुनिश्चितता कायम गर्ने गरी जिम्मेवारी वहन गर्न निर्देश गर्दछु ।” मन्त्री अर्यालले विभागीय प्रमुखहरूलाई आ–आफ्नोमातहतका कार्यालयको जिम्मेवारी प्रभावकारी ढङ्गबाट सम्पादन गर्न निर्देशन दिँदै कर्मचारीले पनि जनसरोकारको विषयमा चासो राख्ने र सम्बन्धित ठाउँमै पुगेर सेवाग्राहीको काम गर्न र परिवर्तनको अनुभूति महसुस गर्ने गरी सेवा प्रवाहमा लाग्न निर्देशन दिनुभयो ।उहाँले गृह मन्त्रालयमा स्थापना गरिएको जेनजी समन्वय समिति र पीडितका गुनासा बढी सुन्न र सम्बोधन गर्न सकिए मात्रै बाहिर अरूले बनाउने गलत र भ्रमपूर्ण भाष्यलाई मन्त्रालयले चिर्नसमेत मातहतका निकायलाई निर्देशन दिनुभयो ।बैठकमा मन्त्री अर्यालले घाइतेको राहत कार्यविधि छिट्टै टुङ्ग्याउने र जेनजी घाइतेलाई फिल्डमै राहत कार्ड वितरणमा गर्नसमेत आदेश दिनुभयो । गृह सचिव रामेश्वर दङ्गालले मन्त्रालयले र आफूमातहतका कर्मचारीले गर्नुभएको कार्यसम्पादनमा आफू सन्तुष्टै रहेको र मन्त्रालयको जिम्मवारी समालेपछि दर्जन बढी नियमावली जस्तै, राष्ट्रिय परिचयपत्र नियमावली, सशस्त्र प्रहरी नियमावलीलगायत संशोधन भइसकेका र नागरिकता नियमावली पनि अन्तिम चरणमा पुगेको बैठकमा जानकारी दिनुभयो । एनपिएलको सुरक्षा चुस्त राख्नू यसैबिच मन्त्री अर्यालले सोमबारदेखि सुरु हुने दोस्रो संस्करणको नेपाल प्रिमियर क्रिकेट लिगको (एनपिएल) को सुरक्षा प्रबन्ध र अन्तिम तयारीबारे जानकारी लिनुभएको छ । उहाँले काठमाडौँका प्रमुख जिल्ला अधिकारी ईश्वरराज पौडेलसहित काठमाडौँ प्रहरी प्रमुख रमेश थापासँग एनपिएलको सुरक्षा तयारीबारे जानकारी लिनुभएको हो । उहाँको सचिवालयका अनुसार मन्त्री अर्यालले बैठकमा क्रिकेट अवधिभर सुरक्षा व्यवस्था चुस्त, दुरुस्त राख्न र कुनै पनि अवाञ्छित घटना हुन नदिन सुरक्षा सतर्कता बढाउन निर्देशन दिनुभयो । उहाँले भन्नुभयो, “पहिलो पटक रात्रिकालीन समयमा पनि क्रिकेट हुने भएको यसपालिको सुरक्षा व्यवस्था झनै मजबुत र दुरुस्त हुन जरुरी छ, सोही अनुसार प्रबन्ध मिलाउनुहोला ।” यसअघि पनि एनपिएलको उद्घाटन खेल घरमै बसेर हेर्न नेपाल क्रिकेट सङ्घ (क्यान) ले सबैमा आग्रह गरिसकेको छ । क्यानका सचिव पारस खड्काले भिडियो सन्देश जारी गर्दै खेलका सबै टिकट बिक्री भइसकेकाले घरमै बसेर हेर्न आग्रह गर्नुभएको थियो ।",
      "link": "https://gorkhapatraonline.com/news/179920",
      "image": "https://gorkhapatraonline.com/storage/media/316934/conversions/WhatsApp-Image-2025-11-16-at-16.19-original-thumb.jpg"
    },
    {
      "slug": "179919",
      "title": "राजनीतिक दल खोल्न उत्साह : १२३ दल दर्ता, ३२ प्रक्रियामा",
      "timestamp": 1763337600000,
      "source": "gp",
      "content": "वैचारिक आस्था र राजनीतिक आबद्धतालाई ‘रिजर्भ’ मा राखेका समाजका चर्चित व्यक्तिहरूले जेनजी आन्दोलनयता खुलेर राजनीतिक यात्रा थालेका छन् । राजनीतिक यात्राको आरम्भमै उनीहरूले आआफ्नो सक्रिय सहभागितामा दल दर्ता गराएका छन् । केही महिनाकै अन्तरालमा हुने प्रतिनिधि सभा सदस्य निर्वाचन प्रयोजनका लागि उनीहरू दल दर्ता गरेर चुनावी स्पर्धामा उत्रिने तयारीमा छन् ।",
      "longContent": "काठमाडौँ, मङ्सिर १ गते । वैचारिक आस्था र राजनीतिक आबद्धतालाई ‘रिजर्भ’ मा राखेका समाजका चर्चित व्यक्तिहरूले जेनजी आन्दोलनयता खुलेर राजनीतिक यात्रा थालेका छन् । राजनीतिक यात्राको आरम्भमै उनीहरूले आआफ्नो सक्रिय सहभागितामा दल दर्ता गराएका छन् । केही महिनाकै अन्तरालमा हुने प्रतिनिधि सभा सदस्य निर्वाचन प्रयोजनका लागि उनीहरू दल दर्ता गरेर चुनावी स्पर्धामा उत्रिने तयारीमा छन् ।पूर्वप्रधानमन्त्री डा. बाबुराम भट्टराईसँग नजिक रहेर विगतमा उहाँको प्रमुख सल्लाहकारको जिम्मेवारी सम्हाल्नुभएका प्रशान्त सिंहले आन्तरिक तयारी पूरा नभई ‘प्री म्याच्युअर’ तरिकाले दल दर्ता गराउनुपरेको बताउनुभयो । उहाँले भन्नुभयो, “सामान्य अवस्थामा दल दर्ता गरेर जान अझै एक वर्ष लाग्ने भनेका थियौँ तर बाध्यतावश यतिबेलै दर्ता गर्न आउनुप¥यो ।”प्रशान्त सिंह आफ्नै संयोजकत्वमा ‘पिपुल फस्र्ट पार्टी’ दल दर्ताको निवेदन लिएर पुग्नुभएको छ । उहाँले नागरिक सर्वोच्चतासहितको नागरिकतन्त्र आफ्नो दलको आधार हुने जिकिर गर्नुभयो । सिंहसहित राजनीतिक विश्लेषक डम्बरनारायण खतिवडासमेत सो दलमा आबद्ध हुनुहुन्छ । उहाँहरूको समूहले विगत दुई वर्षदेखि ‘नागरिक प्रथम’ अभियानसमेत सञ्चालन गरेको छ ।  नेपाल सरकारका पूर्वसचिव इन्जिनियर अनुपकुमार उपाध्यायले ‘उज्यालो पार्टी नेपाल’ दर्ता गर्न निवेदन दिनुभएको छ । सो दलले निर्वाचन आयोगमा पेस गरेको केन्द्रीय समितिको विवरणमा छ जना इन्जिनियर र सात जना डाक्टर अटाएका छन् । सुदूरपश्चिम प्रदेश सभा सदस्यका रूपमा स्वतन्त्रबाट निर्वाचित डा. तारा जोशी सो दलको केन्द्रीय समिति सदस्य हुनुहुन्छ । आपराधिक गतिविधिमा संलग्न भएपछि २०७५ फागुनमा सरकारले राजनीतिक गतिविधिमाथि प्रतिबन्ध लगाएको नेत्रविक्रम चन्द नेतृत्वको समूहले आगामी निर्वाचनमा भाग लिने गरी दल दर्ताको निवेदन दिएको छ । चन्द महासचिव रहने गरी ‘कम्युनिस्ट पार्टी नेपाल’ दल दर्ताका लागि निवेदन परेको छ । कागजात पूर्ण नहुँदा आयोगले हालसम्म मान्यता दिएको छैन । आयोगले दल दर्ता आह्वान गरेपछि दिनेशराज प्रसाईंको नेतृत्वमा ‘गतिशील लोकतान्त्रिक पार्टी’ ले दल दर्ताको निवेदन दिएर दलको मान्यता पाएको छ । २९ सदस्यीय केन्द्रीय समिति रहेको सो दलमा नेपालको चर्चित निजी वायु सेवाप्रदायक कम्पनी बुद्ध एयरका कार्यकारी अध्यक्ष वीरेन्द्रबहादुर बस्नेतसमेत हुनुहुन्छ । उद्यमी गोपीलाल न्यौपानेले ‘नेपाल लिभरल पार्टी’ दर्ता गर्न निवेदन दिनुभएको छ । आफूलाई अर्थविद् र उद्यमीका रूपमा चिनाउने न्यौपानेले आर्थिक पुँजीवाद, आर्थिक उदारवाद र स्वतन्त्रताको पक्षमा आवाज उठाउन दल दर्ता गर्न लागेको बताउनुहुन्छ । जेनजी आन्दोलनलगत्तै ‘राष्ट्रिय जेनजी पार्टी नेपाल’ समेत दर्ताका लागि निर्वाचन आयोग पुग्यो । कात्तिक २ गते नै निर्वाचन आयोग पुगेको सो दलका पदाधिकारीले आयोगले मागेको थप कागजात उपलब्ध गराउन नसकेपछि कात्तिक ३० गते दल दर्ताको निवेदन फिर्ता लिएको छ । सो दलको प्रमुख व्यक्ति ३२ वर्षीय हिराप्रसाद सोतीले आफैँ ‘उज्यालो पार्टी नेपाल’ को केन्द्रीय समितिमा सनाखत गर्नुभएको छ । आन्दोलनको नेतृत्व गरेका जेनजी युवामध्ये कसैले पनि कात्तिक २९ गतेसम्म आयोगमा आफ्नै अध्यक्षतामा दल दर्ताका लागि निवेदन दिएका छैनन् तर जेनजी आन्दोलनताका दमकमा घाइते हुनुभएका राजेश प्रतेल आफ्नै संयोजकत्वमा दल दर्ता प्रक्रियामा हुनुहुन्छ । सो दलका २१ जना केन्द्रीय समितिमध्ये करिब १९ जना २८ वर्षभन्दा मुनिका हुनुहुन्छ । कात्तिक २९ गते किशोरी कार्कीको अध्यक्षतामा ‘नवनिर्माण पार्टी’ दर्ताका लागि निवेदन दर्ता भएको छ । कात्तिक २८ गते दल दर्ताका लागि निर्वाचन आयोग पुग्नुभएकी कार्कीले अपुग कागजात पेस गर्नुभएको छैन । धरान उपमहानगरपालिकाको प्रमुखमा स्वतन्त्र निर्वाचित हुनुभएका हर्कराज राईले ‘श्रम संस्कृति पार्टी’ दर्ता गराउनुभएको छ । आयोगमा दर्ताको निवेदन परेको ‘नेपाल कम्युनिस्ट पार्टी (वामपन्थी केन्द्र)’ ले थप कागजात बुझाउन नसक्दा मान्यता पाएको छैन । ‘नागरिक सर्वोच्चता पार्टी’, ‘नेपाल राष्ट्रिय युवा पार्टी’, ‘सार्वभौम नागरिक पार्टी’, ‘नेपाली प्रथम पार्टी’, ‘राष्ट्रिय स्वाभिमान पार्टी नेपाल’, ‘समावेशी समाजवादी पार्टी’, ‘राष्ट्रिय गौरव पार्टी’, ‘एकता नेपाल’) लगायत ३० दल दर्ताको प्रक्रियामा छन् । आयोगमा दर्ता गराउन पुगेका प्रस्तावित दलका पदाधिकारीमध्ये अधिकांशले चर्चित व्यक्तिहरूको समर्थन आफूलाई प्राप्त रहेको दाबी गरेका छन् । ‘नागरिक बचाउ दल’ का पदाधिकारीले आइतबार आयोगमा सञ्चारकर्मीसँग कुराकानी गर्दै व्यवसायी दुर्गा प्रसाईंको मौन समर्थन रहेको दाबी गरे । ‘उज्यालो नेपाल पार्टी’ लाई ऊर्जा, जलस्रोत तथा सिंचाइमन्त्री कुलमान घिसिङको समर्थन रहेको दाबी गरिएको छ । मन्त्री घिसिङ आफैँले सो विषयमा औपचारिक धारणा सार्वजनिक गर्नुभएको छैन । आयोगमा यसअघि नै दर्ता कायम रहेको ‘नेपाल समाजवादी पार्टी (नयाँ शक्ति)’ ले नाम परिवर्तनका लागि निवेदन दिएको छ । सो दलमा नेकपा (माओवादी केन्द्र) बाट अलग्गिनुभएका उपमहासचिव जनार्दन शर्मा, राष्ट्रिय स्वतन्त्र पार्टीका सन्तोष परियारलगायत नेताहरू आबद्ध हुने बताइएको छ । फरक सिद्धान्तदर्ताका लागि निवेदन दिएका दलहरूको सिद्धान्त र विचार भने फरक फरक छन् । नेपाली कांग्रेसले राष्ट्रियता, लोकतन्त्र, समाजवाद र सङ्घीय लोकतान्त्रिक गणतन्त्रलाई आफ्नो आदर्श र सिद्धान्तमा आधारित रही आर्थिक रूपान्तरणलाई पछ्याएको छ । समाजवाद हुँदै साम्यवादमा पुग्ने लक्ष्य राखेका पुराना वामपन्थी दलहरूको वर्चस्व नेपालको राजनीतिमा यथावत् रहँदा नयाँ दलले नयाँ दर्शन र विचार बोकेर आएका छन् ।आयोगमा दर्ता कायम रहेका र दर्ता गराउन पुगेकामध्ये कोही नागरिकतन्त्र, कोही नागरिक स्वतन्त्रता, आर्थिक उदारीकरण त कोही राजतन्त्र पक्षधर दलहरू छन् । ‘जनादेश पार्टी’ दर्ता गर्न आयोग पुग्नुभएकी जस्मिन ओझाले भने अवस्था परिवर्तनका लागि जेनजी आन्दोलन भएको र संविधानभित्रै रहेर सुशासन र जवाफदेहिता खोज्नुपर्ने तर्क गर्नुहुन्छ । आफूले जेनजी समूहको प्रतिनिधित्व गरेको दाबी गर्दै उहाँले भन्नुभयो, “विगतको आन्दोलन अध्ययन गर्दा सङ्घीयता ल्याउनसमेत ठुलो आन्दोलन र थुप्रैले सहादत प्राप्त गर्नुभएको छ । जेनजी आन्दोलन विगतमा प्राप्त उपलब्धि खोस्न नभई संवैधानिक व्यवस्थाभित्रैबाट सुशासन र समृद्धिका लागि भएको हो ।”‘राष्ट्रवादी एकता पार्टी’ को विवरण अद्यावधिक गर्न कात्तिक ३० गते निर्वाचन आयोग पुग्नुभएकी ६५ वर्षीय उमा श्रेष्ठले भ्रष्टाचार बढ्दै गएको र सुशासन कायम गर्न विगतका सरकारले सफलता प्राप्त नगरेकाले संवैधानिक राजतन्त्र आजको आवश्यकता रहेको दाबी गर्नुहुन्छ । १२३ दल दर्ता, ३२ प्रक्रियामानिर्वाचन आयोगमा कात्तिक ३० गतेसम्म १२३ वटा दलले दर्ताको प्रमाणपत्र लिएका छन् । आयोगले कात्तिक ३० गतेभित्र दल दर्ताको प्रमाणपत्र लिएका दलले मात्रै आगामी निर्वाचनमा भाग लिन पाउने प्रस्ट्याएको थियो । करिब ३२ वटा दलले कात्तिक ३० गतेसम्म दर्ताका लागि निवेदन दिएका छन् तर प्रमाणपत्र पाएका छैनन् । अधिकांश दलको कागजात अपुग छ । आयोगले त्यस्ता दललाई पर्याप्त समय दिने भएको छ । कार्यवाहक प्रमुख आयुक्त रामप्रसाद भण्डारीले आइतबार कात्तिक ३० गतेसम्म दर्ताका लागि निवेदन दिएका दल दर्ता प्रक्रियामा रहने प्रस्ट्याउनुभयो । उहाँले भन्नुभयो, “दर्ता निवेदन दिएका दलले मङ्सिर १० गतेसम्म नै प्रमाणपत्र पाए भने निर्वाचन प्रयोजनका लागि दल दर्ता गराउन सक्षम हुने छन् ।”आयोगले निर्वाचन प्रयोजनका लागि मङ्सिर १ गतेदेखि १० गतेसम्म दल दर्ता गराउनुपर्ने सूचना प्रकाशित गरेको छ । सोबमोजिम सोमबारबाट निर्वाचन प्रयोजनका लागि दल दर्ता प्रक्रिया सुरु हुने छ ।",
      "link": "https://gorkhapatraonline.com/news/179919",
      "image": "https://gorkhapatraonline.com/storage/media/316933/conversions/Nirbachan_aayog-original-thumb.jpg"
    },
    {
      "slug": "179917",
      "title": "उनन्सत्तरी दिनपछि सर्वोच्चमा पूर्ण सुनुवाइ",
      "timestamp": 1763337600000,
      "source": "gp",
      "content": "सर्वोच्च अदालत ६९ दिनपछि नियमित सुनुवाइमा फर्किएको छ । जेनजी आन्दोलनका क्रममा अदालतमा तोडफोड–आगजनी र मिसिल नष्ट भएसँगै भदौ २४ गतेदेखि अदालतको नियमित कामकारबाही रोकिएको थियो । क्रमिक रूपमा सेवा विस्तार गरेको अदालत मङ्सिर १ देखि नियमित सुनुवाइमा फर्किंदै छ ।",
      "longContent": "काठमाडौँ, मङ्सिर १ गते । सर्वोच्च अदालत ६९ दिनपछि नियमित सुनुवाइमा फर्किएको छ । जेनजी आन्दोलनका क्रममा अदालतमा तोडफोड–आगजनी र मिसिल नष्ट भएसँगै भदौ २४ गतेदेखि अदालतको नियमित कामकारबाही रोकिएको थियो । क्रमिक रूपमा सेवा विस्तार गरेको अदालत मङ्सिर १ देखि नियमित सुनुवाइमा फर्किंदै छ । आन्दोलनका क्रममा भएका आगजनीबाट जलेका मिसिल प्राप्तिको प्रक्रियासमेत सोमबारदेखि नै सुरु हुने गरी सर्वोच्च प्रशासनले दस दिनअघि नै सरोकारवालालाई सूचना जारी गरिसकेको छ । नियमित सुनुवाइ, म्याद, तारिखलगायतका हदम्यादको प्रारम्भ पनि सोमबारदेखि नै हुने जनाउ अदालतले पक्षहरूलाई कात्तिक २० गतेको सार्वजनिक सूचनाबाट दिइसकेको छ । सर्वोच्च अदालतका प्रवक्ता अर्जुनप्रसाद कोइरालाले सोमबारदेखि नियमित सुनुवाइ हुने बताउनुभयो । कोइरालाका अनुसार यसअघि अदालतमा नियमित सेवा प्रवाह नहुँदा रोकिएका मुद्दाको हदम्याद, म्याद तारिख थाम्नका लागि ३० दिनको समय दिइएको छ । सर्वोच्च प्रशासनले भदौ २४ देखि कात्तिक ३० गतेसम्मलाई शून्य अवधि मानेर अदालत पूर्ण सञ्चालनमा आएपछिलाई मुद्दाको म्याद, हदम्याद तथा तारिख गणना हुने व्यवस्था गरेको हो, जसअनुसार मङ्सिर १ देखि ३० गतेसम्म हदम्याद, म्याद र तारिख थाम्न सकिने छ । यसअघि अदालतले क्रमिक रूपमा बन्दीप्रत्यक्षीकरणको रिट हुँदै सबै प्रकारका रिटको दर्ता र सुनुवाइ प्रारम्भ गरेको थियो । सोमबारदेखि अदालतले सबै प्रकारका मुद्दा, पुनरावेदन पत्र, दोहो¥याई पाऊँको निवेदन तथा पुनरवलोकनको निवेदनसमेतको सुनुवाइ गर्ने छ । जेनजी आन्दोलनपछि असोज २ गतेदेखि प्राङ्गणमा त्रिपालमुनिबाट अदालतले बन्दीका मुद्दा सुनुवाइ सुरु गरेको थियो । क्रमशः अदालतले सेवा विस्तार गरेको थियो । यस्तै असोज २८ गतेदेखि रिट तथा केही निवेदन दर्ता प्रारम्भ अदालतले गरेको थियो । पछिल्लो समय अदालतले सबै प्रकारका रिट दर्ता र सुनुवाइ गर्दै आएको थियो । कागजात लिने प्रक्रिया सुरुअदालतले आगजनीका क्रममा जलेका मुद्दाको विवरण सार्वजनिक गर्दै मिसिल प्राप्तिको प्रक्रिया पनि सोमबारदेखि नै अघि बढाउने छ । कागजात उपलब्ध गराउन मङ्सिर १ देखि पुस ३० गतेसम्म ६० दिनको समय दिइएको छ । अदालतले मुद्दाका पक्षहरू, कानुन व्यवसायी, महान्यायाधिवक्ता कार्यालय, सरकारी वकिल कार्यालय, नेपाल बार एसोसिएसन तथा सम्बद्ध एकाइलाई आफूसँग भएका कागजात उपलब्ध गराउन आग्रह गरेको छ । जलेका मिसिल खडा गर्ने प्रयोजनका लागि सरोकारवाला पक्षसँग कागजात माग गरिएको हो । अदालतले अभियान फाँट, निवेदन प्रतिवेदन फाँट ४ र पुनरावेदन दर्ता शाखा तथा संवैधानिक फाँटका मुद्दासँग सम्बन्धित कागजात सरोकारवालासँग माग गरेको छ । मिसिल प्राप्तिसम्बन्धी निर्देशिका तयार पारेर नयाँ मिसिल खडाको प्रक्रिया अघि बढाइएको हो । प्रमाणीकरणका लागि संयन्त्र तोकिएको छ ।",
      "link": "https://gorkhapatraonline.com/news/179917",
      "image": "https://gorkhapatraonline.com/storage/media/316931/conversions/Supreme_court-780x470-original-thumb.jpg"
    },
    {
      "slug": "179916",
      "title": "मेक्सिकोमा चर्कियो जेनजी आन्दोलन",
      "timestamp": 1763337600000,
      "source": "gp",
      "content": "मेक्सिकोमा जेनजी आन्दोलन चर्किएको छ । राष्ट्रपति क्लाउडिया सेनबामको सरकारविरुद्ध आयोजित विरोध प्रदर्शनले राजधानीमा हिंसात्मक रूप लिँदा कम्तीमा १२० जना घाइते भएको अन्तर्राष्ट्रिय समाचार संस्था एएफपीले जनाएको छ । घाइते हुनेमा धेरै जसो प्रहरी अधिकारीहरू रहेका छन् ।",
      "longContent": "गोरखापत्र समाचारदाताकाठमाडौँ, मङ्सिर १ गते । मेक्सिकोमा जेनजी आन्दोलन चर्किएको छ । राष्ट्रपति क्लाउडिया सेनबामको सरकारविरुद्ध आयोजित विरोध प्रदर्शनले राजधानीमा हिंसात्मक रूप लिँदा कम्तीमा १२० जना घाइते भएको अन्तर्राष्ट्रिय समाचार संस्था एएफपीले जनाएको छ । घाइते हुनेमा धेरै जसो प्रहरी अधिकारीहरू रहेका छन् । लागुऔषध हिंसा तथा सेनबामको सुरक्षा नीतिविरुद्ध प्रदर्शनका लागि जेनजीका प्रतिनिधिहरूद्वारा सामाजिक सञ्जालमार्फत आह्वान गरिएको हो । यद्यपि प्रदर्शनमा जेनजीसँगै विभिन्न उमेरका प्रदर्शनकारीको सहभागिता छ । गत वर्ष अक्टोबरदेखि सत्तामा रहनुभएका राष्ट्रपति सेनबामको सुरक्षा नीतिमाथि हालैका धेरै चर्चित हत्याकाण्डपछि निरन्तर आलोचना हुँदै आएको छ । मेक्सिको सिटीका सुरक्षा प्रमुख पाब्लो भाजक्वेजले प्रदर्शन धेरै घण्टासम्म शान्तिपूर्ण रूपमा अघि बढेको तर केही व्यक्तिले हिंसात्मक गतिविधि सुरु गरेपछि झडप सुरु भएको जानकारी दिनुभयो ।भाजक्वेजका अनुसार सय जना प्रहरी अधिकारी घाइते भएका छन् । तीमध्ये ४० जनालाई प्राथमिक उपचारपछि अस्पताल सार्न आवश्यक परेको थियो । साथै २० जना प्रदर्शनकारी पनि घाइते भएको पुष्टि गरिएको छ । सुरक्षा अधिकारीहरूले विभिन्न आरोपमा २० जनालाई पव्रmाउ गरेका छन् ।  धेरै प्रदर्शनकारीले ब्यानर बोकेका थिए । मारिएका मिचोआकान राज्यको उरुपानका मेयर कार्लोस मन्जोप्रति ऐक्यबद्धता जनाउँदै उहाँको तस्बिरसहितको टोपी लगाएका थिए । मन्जो लागुऔषध तस्करी गर्ने समूहविरुद्ध कडा अभियान चलाउने नेताका रूपमा चर्चित हुनुहुन्थ्यो । राष्ट्रपति सेनबामले यो सरकारविरुद्ध विदेशबाट प्रेरित गरिएको आन्दोलन भएको दाबी गर्नुभएको छ । प्रदर्शनकारीहरू राष्ट्रपतिको निवास र राष्ट्रपति कार्यालय र अगाडि जम्मा भई प्रदर्शन गर्दा हिंसा भड्किएको हो । सुरक्षाकर्मीले भवन जोगाउन प्रदर्शनकारीलाई रोक्न अश्रुग्यास तथा आगो निभाउने उपकरण प्रयोग गरेका थिए । नेपालमा जेनजी आन्दोलनले सरकार परिवर्तन गरेसँगै इन्डोनेसिया, मोरक्को, पेरु, माडागास्कर, केन्या, फिलिपिन्स र पूर्वीटिमोरमा पनि यो आन्दोलन जारी छ ।",
      "link": "https://gorkhapatraonline.com/news/179916",
      "image": "https://gorkhapatraonline.com/storage/media/316930/conversions/111-original-thumb.jpg"
    },
    {
      "slug": "179915",
      "title": "आजबाट दोस्रो एनपिएल",
      "timestamp": 1763337600000,
      "source": "gp",
      "content": "विश्वमा फ्रेन्चाई क्रिकेट लिग निकै लोकप्रिय छ । भारतमा आइपिएल, अस्ट्रेलियामा बिग ब्यास, वेस्ट इन्डिजमा सिपिएल, इङ्ग्ल्यान्डमा दी हन्ड्रेड, दक्षिण अफ्रिकामा रामस्लाम टी–२० च्यालेन्ज, बङ्गलादेशमा बिपिएल, पाकिस्तानमा पिएसएल, श्रीलङ्कामा एसपिल आदि । यी सबै टेस्ट मान्यता प्राप्त राष्ट्रमा खेलिने टी–२० फ्रेन्चाई लिग हुन् ।",
      "longContent": "काठमाडौँ, मङ्सिर १ गते । विश्वमा फ्रेन्चाई क्रिकेट लिग निकै लोकप्रिय छ । भारतमा आइपिएल, अस्ट्रेलियामा बिग ब्यास, वेस्ट इन्डिजमा सिपिएल, इङ्ग्ल्यान्डमा दी हन्ड्रेड, दक्षिण अफ्रिकामा रामस्लाम टी–२० च्यालेन्ज, बङ्गलादेशमा बिपिएल, पाकिस्तानमा पिएसएल, श्रीलङ्कामा एसपिल आदि । यी सबै टेस्ट मान्यता प्राप्त राष्ट्रमा खेलिने टी–२० फ्रेन्चाई लिग हुन् । यीबाहेक अन्य देशमा पनि फ्रेन्चाई लिग खेलिन्छ । यद्यपि आइपिएल जस्तो सफल लिग अहिलेसम्म कुनै देशको हुन सकेको छैन तर क्रिकेटमा उदाउँदै गरेको नेपालले आयोजना गरेको फ्रेन्चाई लिगको नेपाल प्रिमियर लिग (एनपिएल) लाई भने पहिलो संस्करणमै आइपिएलसँग तुलना गरिएको थियो । पहिलो संस्करणमै विश्वको सबभन्दा भ्यालुएबल फ्रेन्चाई क्रिकेट लिगको शीर्ष पाँचमा परेको थियो एनपिएल ।सोही एनपिएलको दोस्रो संस्करण त्रिवि अन्तर्राष्ट्रिय क्रिकेट मैदानमा सोमबार सुरु हुँदै छ । पहिलो संस्करण अत्यधिक रूपमा सफल भएपछि नेपाल क्रिकेट सङ्घ (क्यान) समक्ष दोस्रो एनपिएल अझ बढी उत्कृष्ट गर्ने ठुलो चुनौती तेर्सिएको छ । क्यानका सचिव तथा प्रतियोगिता संयोजक पारस खड्काले पनि सोमबारदेखि करिब एक महिना हुने एनपिएललाई सफल बनाउने चुनौती स्विकार्दै सबै पक्षको साथ भएकाले सफल हुने विश्वास पनि व्यक्त गर्नुभयो ।दोस्रो एनपिएलको सिङ्गल राउन्ड रोबिन, इलिमिनेटर र क्वालिफायर हुँदै मङ्सिर २७ गते उपाधि भिडन्त हुने छ । यस पटक कुल ३२ खेल हुने छन् । क्यानले गत वर्ष एनपिएलका लागि आठ सहरका नाममा टिम छुट्याएर बिक्री गरेको थियो । विगतकै टिमहरू च्याम्पियन जनकपुर बोल्ट्स, गत संस्करणको उपविजेता सुदूरपश्चिम रोयल्स, काठमाडौँ गोर्खाज, चितवन राइनोज, विराटनगर किङ्स,  लुम्बिनी लायन्स, पोखरा एभेन्जर्स र कर्णाली याक्सले प्रतिस्पर्धा गर्ने छन् । सबै टिमले टिम अक्सन र विश्वका सुपरस्टार क्रिकेटरहरू आबद्ध गरेर एकसे एक टिम तयार पारेका छन् ।हरेक टिमसमक्ष कम्तीमा चारदेखि अधिकतम छ जनासम्म विदेशी खेलाडी टिममा राख्न पाउने प्रावधान छ । यस पटक फाप डुप्लेसिस, जेसन रोय, वायने पार्नेल, क्रिस लिन, इमरान ताहिर जस्ता सुपरस्टार विदेशी खेलाडी पनि थपिएका छन् । दोस्रो एनपिएलमा ४० भन्दा बढी विदेशी आबद्ध भइसकेका छन् । सहभागी टिमहरूले खेलाडी मात्र होइन, विश्वका नामी प्रशिक्षकलाई पनि आबद्ध गरेर दोस्रो एनपिएलको आकर्षण बढाएका छन् । यसपालि आठमध्ये पाँच टिमले विदेशी प्रशिक्षक आबद्ध गरेका छन् । गत वर्ष जनकपुर बोल्ट्सलाई च्याम्पियन बनाउने पुबुदु दसनायके विराटनगर किङ्सको प्रशिक्षक बन्नुभएको छ । अन्य चार विदेशी प्रशिक्षक नयाँ हुन् । जनकपुरले वेस्ट इन्डिजका महान् ब्याट्सम्यानमध्ये एक शिवनारायण चन्दरपलले प्रमुख प्रशिक्षकका रूपमा टिममा भित्र्याएको छ । नेपालका पूर्वप्रशिक्षक मोन्टी देसाईमाथि काठमाडौँ गोर्खाजले विश्वास गरेको छ । यसै गरी पोखरा एभेन्जर्सले भारतका राजीव कुमार र लुम्बिनी लाइन्सले भारतीय मूलका टिनु योहान्नालाई आआफ्नो टिमलाई च्याम्पियन बनाउने जिम्मेवारी सुम्पेका छन् ।क्यानका सचिव खड्काले यी विदेशी खेलाडी तथा प्रशिक्षकको आगमनले नेपाली खेलाडीहरूले मैदानभित्र मात्र होइन मैदान बाहिरका अनुभव पनि साट्न सकिने बताउनुभयो । “यी हस्तीहरूको आगमनले अन्तर्राष्ट्रिय रूपमा पनि एनपिएलको चर्चा हुन्छ र नेपाली खेलाडीले पनि यो प्रतियोगितामार्फत राम्रो एक्सपोजर पाउनेहुन्छ,” उहाँको भनाइ छ । विदेशी क्रिकेटरहरूसँगको सम्झौता खासै खुलाइएको छैन तर नेपाली क्रिकेटरहरूले एनपिएलबाट ठुलै रकम प्राप्त गरेका छन् । प्रत्येक टिमका मार्की खेलाडीले जनही २० लाख रुपियाँ प्राप्त गरे । अन्य घरेलु खेलाडीले अधिकतम १५ लाखदेखि न्यूनतम दुई लाख रुपियाँसम्म पाएका छन् । प्रतिभा खोजबाट छानिएका आइकोनिक खेलाडीलाई पनि राम्रो रकम दिइएको छ । यसबाहेक टिमहरूले प्रचारप्रसारमा पनि ठुलै रकम खर्चेका छन् ।विगतमा एनपिएलमा एक अर्ब रुपियाँभन्दा माथिको कारोबार भएको थियो । सचिव पारसले दोस्रो संस्करणको ब्रान्ड भ्यालु दुई अर्ब रुपियाँमाथि पुर्‍याउने लक्ष्य रहेको भन्नुभयो । उहाँका अनुसार नेपाल क्रिकेट अब एक उद्योगका रूपमा विकसित भइरहेको अवस्थामा दोस्रो संस्करणमा अझ बढी कारोबार हुने छ । एनपिएल नेपालको सबभन्दा ठुलो बजेटको क्रिकेट प्रतियोगिता हो । दोस्रो एनपिएलको अर्को विशेषता हो, नेपालमा पहिलो पटक कृत्रिम प्रकाशमा क्रिकेट हुँदै छ । लिगका नौ खेल दिउँसो र २३ खेल कृत्रिम प्रकाशमा हुने क्यानले जनाएको छ । सरकारले क्यानसँग मिलेर फ्लड लाइट्सका साथ त्रिवि अन्तर्राष्ट्रिय क्रिकेट मैदानको स्तरोन्नति गरेको हो । गत वर्षको एनपिएलको सफलताले र नेपाली क्रिकेटले अन्तर्राष्ट्रिय रूपमा प्राप्त गरेको निरन्तर सफलताले त्रिवि क्रिकेट रङ्गशालाको मुहार फेर्ने अवसर पाएको छ । यसपालिको एनपिएल रङ्गीविरङ्गी दर्शक सिट र कृत्रिम प्रकाशका बिच खेलिने छ । हरेक खेलमा नौ हजार पाँच सय टिकट बिक्री गरिने छ । त्रिवि रङ्गशालाको दर्शक क्षमता भने १३ हजार रहेको बताइएको छ ।यसै गरी पहिलो संस्करणसरह एनपिएल यस पटक पनि स्टार स्पोर्ट्सबाट प्रत्यक्ष प्रसारण हुने छ । त्यसैले यस प्रतियोगिताले अझ व्यापकता पाउने छ । जनकपुर र काठमाडौँबिच उद्घाटन खेलदोस्रो एनपिएलको पहिलो खेलमा सोमबार साँझ ४ बजे च्याम्पियन जनकपुर बोल्ट्सले काठमान्डु गोर्खाजको सामना गर्ने छ । गत संस्करणमा जनकपुरले काठमाडौँलाई पाँच विकेटले हराएको थियो । जनकपुर सोही लय देखाएर उपाधि रक्षा अभियानको सुरुवात सकारात्मक रूपमा गर्ने योजनामा छ । काठमाडौँ भने बदला लिने दाउमा छ ।",
      "link": "https://gorkhapatraonline.com/news/179915",
      "image": "https://gorkhapatraonline.com/storage/media/316948/conversions/121-original-thumb.jpg"
    },
    {
      "slug": "179909",
      "title": "प्रतिनिधिसभा निर्वाचनको कार्यतालिका सार्वजनिक : माघ ६ गते उम्मेदवारी दर्ता",
      "timestamp": 1763251200000,
      "source": "gp",
      "content": "निर्वाचन आयोगले प्रतिनिधि सभा निर्वाचनको कार्यतालिका सार्वजनिक गरेको छ।आयोगले फागुन २१ गते हुने निर्वाचनका लागि कार्यतालिका सार्वजनिक गरेको हो।",
      "longContent": "काठमाडौँ, कात्तिक ३० गते। निर्वाचन आयोगले प्रतिनिधि सभा निर्वाचनको कार्यतालिका सार्वजनिक गरेको छ।आयोगले फागुन २१ गते हुने निर्वाचनका लागि कार्यतालिका सार्वजनिक गरेको हो। तालिका अनुसार माघ ६ गते उम्मेदवारी दर्ता गर्नुपर्ने छ।माघ ६ गते बिहान १० बजेदेखि साँझ ५ बजेसम्म उम्मेदवारको मनोनयनपत्र दर्ता हुनेछ।५ बजेदेखि ७ बजेसम्म उम्मेदवारको सूची प्रकाशन हुनेछ।आयोगका अनुसार ७ माघमा उम्मेदवारको विरोधमा उजुरी दिन पाइने छ ।  बिहान १० बजेदेखि ३ बजेसम्मको समय उजुरीका लागि निर्धारण गरिएको छ । उजुरीमा जाँचबुझपछि माघ ८ गते साँझ ५ बजेदेखि ७ बजेसम्म उम्मेदवारको नामावली प्रकाशित हुनेछ । उम्मेदवारी फिर्ता लिन माघ ९ गते बिहान १० बजेदेखि १ बजेसम्मको समय दिइएको छ भने सोही दिन ३ बजेभित्र उम्मेदवारको अन्तिम नामावली प्रकाशन र चुनाव चिन्ह दिइने छ ।",
      "link": "https://gorkhapatraonline.com/news/179909",
      "image": "https://gorkhapatraonline.com/storage/media/316921/conversions/election-logo-original-thumb.jpg"
    },
    {
      "slug": "179903",
      "title": "कतार पठाउने भनी दश लाख रुपियाँ ठगी गर्ने पक्राउ",
      "timestamp": 1763251200000,
      "source": "gp",
      "content": "वैदेशिक रोजगारीका लागि कतार पठाउने भनी दश लाख रुपियाँ ठगी गर्ने ४४ वर्षीय आनन्दकुमार साह पक्राउ परेका छन्।",
      "longContent": "काठमाडौँ, कात्तिक ३० गते। वैदेशिक रोजगारीका लागि कतार पठाउने भनी दश लाख रुपियाँ ठगी गर्ने ४४ वर्षीय आनन्दकुमार साह पक्राउ परेका छन्।काठमाडौँ उपत्यका अपराध अनुसन्धान कार्यालय टेकुका सूचना अधिकारी एवम् प्रहरी उपरीक्षक काजीकुमार आचार्यका अनुसार उनले बेरोजगार युवायुवतीलाई आकर्षक तलबको प्रलोभनमा पारी रोजगारीका लागि कतार लैजाने भन्दै लामो समयसम्म झुक्यानमा राखि विदेश नपठाइ सम्पर्कविहिन बनेका थिए। प्रहरीका अनुसार पीडितको जाहेरी दरखास्तको आधारमा अनुसन्धान हुँदा स्थायी घर महोत्तरी सम्सी गाउँपालिका वडा नम्बर ५ भइ हाल काठमाडौँ बस्दै आएका साह काठमाडौँ महानगरपालिका वडा नं। ७ बाट पक्राउ परेका हुन्।उनीमाथि थप अनुसन्धान तथा कारवाहीका लागि वैदेशकि रोजगार विभाग, ताहाचल पठाइएको प्रहरीले जनाएको छ।",
      "link": "https://gorkhapatraonline.com/news/179903",
      "image": "https://gorkhapatraonline.com/storage/media/316908/conversions/Akhtiyar-Building-original-thumb.jpg"
    },
    {
      "slug": "179900",
      "title": "सवारी दुर्घटनाका घाइतेलाई हेलिकप्टर मार्फत काठमाडौँ लगियो",
      "timestamp": 1763251200000,
      "source": "gp",
      "content": "सर्लाहीको दुई फरक स्थानमा आइतबार भएको सवारी दुर्घटनाका घाइतेलाई थप उपचारका लागि बेग्लाबेग्लै हेलिकप्टरमार्फत काठमाडौँ लगिएको छ ।",
      "longContent": "जनार्जन खत्री सर्लाही, कात्तिक ३० गते । सर्लाहीको दुई फरक स्थानमा आइतबार भएको सवारी दुर्घटनाका घाइतेलाई थप उपचारका लागि बेग्लाबेग्लै हेलिकप्टरमार्फत काठमाडौँ लगिएको छ ।जिल्लाको ब्रह्मपुरी र चन्द्रनगर गाउँपालिकामा भएका छुट्टाछुट्टै सवारी दुर्घटनाका घाइतेलाई बयलवासमा सामान्य उपचारपश्चात थप उपचारका लागि हेलिकप्टर मगाएर काठमाडौं लगिएको हो । प्रहरीका अनुसार ब्रह्मपुरी गाउँपालिका–२, धर्मपुर टोलमा ना ४१ प ३३०९ नम्वरको मोटरसाइकल आफै अनियन्त्रित भएर दुर्घटना हुँदा ईश्वरपुर नगरपालिका–७, बयलवास बस्ने २० वर्षीय उमर मिकरानी घाइते हुनुभएको छ । मिकरानी आफ्नै दाई २५ वर्षीय होजइफा मिकरानीले चलाएको मोटरसाइकलको पछाडि बस्दा दुर्घटना भइ टाउको र शरीरका विभिन्न भागमा चोट लागेर घाइते हुनुभएको प्रहरीले जनाएको छ । यस्तै चन्द्रनगर गाउँपालिका–२, बिर्ता बजारमा प्रदेश २–०२–००१ त २२४१ नम्वरको ट्याक्टर र प्रदेश २–०३–०१३ प १९९७ नम्वरको मोटरसाइकल ठोक्किँदा मोटरसाइकल चालक चन्द्रनगर गाउँपालिका–३, बडकुर्वा बस्ने २८ वर्षीय अक्षयकुमार सिंह कुशवाहा घाइते हुनुभएको छ । कुशवाहको बायाँ तीघ्रामा चोट लागेको प्रहरीले जनाएको छ । ब्रह्मपुरी दुर्घटनाका घाइते मिकरानीलाई अमृत हेल्थ केयर बयलवास र चन्द्रनगर दुर्घटनाका घाइते कुशवाहालाई गोदावरी हेल्थ केयर बयलवासमा सामान्य उपचारपश्चात परिवारले बेग्लाबेग्लै हेलिकप्टर मगाएर थप उपचारका लागि काठमाडौंतर्फ लगेका इलाका प्रहरी कार्यालय केशरगन्ज, बयलवासका प्रहरी निरीक्षक नितेशकुमार सिंहले जानकारी दिनुभयो । इन्स्पेक्टर सिंहका अनुसार चन्द्रनगरको दुर्घटनामा संलग्न ट्याक्टर पक्राउ गरिएको छ भने चालक फरार रहेका छन् ।",
      "link": "https://gorkhapatraonline.com/news/179900",
      "image": "https://gorkhapatraonline.com/storage/media/316901/conversions/Helicopter-uddar-photo-original-thumb.jpg"
    },
    {
      "slug": "179898",
      "title": "एक घर एक प्राथमिक उपचार अभियान",
      "timestamp": 1763251200000,
      "source": "gp",
      "content": "प्राथमिक उपचारबारे देशव्यापी रूपमा प्रशिक्षत तथा जनचेतना फैलाउँदै आएको योगदान ‘राष्ट्रका लागि अभियान’ संस्थाले ‘एक घर एक प्राथमिक उपचार’ भन्ने मुल नारासहित आफ्नो पाँच साधारण सभा सम्पन गरेको छ ।",
      "longContent": "गोरखापत्र समाचारदाताकाठमाडौँ, कात्तिक ३० गते । प्राथमिक उपचारबारे देशव्यापी रूपमा प्रशिक्षत तथा जनचेतना फैलाउँदै आएको योगदान ‘राष्ट्रका लागि अभियान’ संस्थाले ‘एक घर एक प्राथमिक उपचार’ भन्ने मुल नारासहित आफ्नो पाँच साधारण सभा सम्पन गरेको छ । काठमाडौँमा सम्पन्न साधारण सभामा देशभरबाट उपस्थित प्रतिनिधि सहित समाजसेवा, कलाकार तथा विभिन्न क्षेत्रका विशिष्ट व्यक्तिहरूको उपस्थित रहेको थियो । १२ सेप्टेम्बर अर्थात् भदौ २७ गते परेको अन्तर्रास्ट्रिय प्राथमिक उपचार दिवसको अवसरमा अभियानले देशव्यापी रूपमा रक्तदान, फलफूल वितरण, वृक्षारोपण, सरसफाइ दिप प्रज्वलनलगायत जनचेजतान मुलक कार्यक्रमसमेत सञ्चालन गरिएको थियो । साधारण सभालाई सम्बोधन गर्नुहुँदै योगदान राष्टका लागि अभियानका अध्यक्ष ओम उप्रेतीले प्राथमिक उपचारमा अपनाइने परम्परागत शैली र अज्ञानताका कारण बर्सेनि हजारौ मानिसका अकालमा ज्यान जाने गरेको बताउनुभयो । उहाँले भन्नुभयो ‘‘आफ्नो मातृभूमिका लागि केही गरौ भन्ने उद्देश्यका साथ सुरु गरिएको अभियान घरघर पुर्‍याउने योजनामा छौँ । यसलाई सबै क्षेत्रबाट अवस्य साथ सहयोग हुने नै छ ।’’ उहाँले सामाजिक सहयोग, सेवा र मानवताका लागि एकजुट भएर अघि बढ्नु नै संस्थाको मूल ध्येय रहेको बताउँदै स्थापनाको पाँच वर्षको यात्रामा साथ, सहयोग प्रति सबैमा आभार व्यक्त गर्नुभयो ।अभियानका स्वास्थ्य सल्लाहकार तथा ओम समाज डेन्टल अस्पताका अध्यक्ष डा. सुवास घिमिरेको प्रमुख आतिथ्यतामा सम्पन्न सधारण सभामा उपाध्यक्ष राहुल कौशल, कलाकार रमेश उप्रेती, पूर्व सुरक्षाकर्मी परिषद्का संरक्षक तथा राष्ट्रिय सेवा दलका पूर्व कार्यकारी महानिर्देशक उपरथी सुरेशकुमार कार्की, पत्रकार विरेन्द्र जैरु, प्रमुख सल्लाहकार श्याम कँडेललगायते आफ्नो धारणा व्यक्त गर्नुभएको थियो । संस्थाले प्राथमिक उपचारको विधि सम्बन्धी मुलुकका करिब ५० जिल्लाका स्थानीय तहमा पुगी बहस हुने, सर्पको टोकाई, डुवान तथा सडक दुर्घटनादेखि हरेक प्रकारका पानीको डुवानमा कसरी बचाउने जस्ता नि:शुल्क प्राथमिक तालिम तथा प्रशिक्षण प्रदान गर्दै आइरहेको छ ।",
      "link": "https://gorkhapatraonline.com/news/179898",
      "image": "https://gorkhapatraonline.com/storage/media/316899/conversions/BAINI-original-thumb.jpg"
    },
    {
      "slug": "179873",
      "title": "सीमा सुरक्षालाई थप प्रभावकारी बनाउन सहकार्य बढाइने",
      "timestamp": 1763251200000,
      "source": "gp",
      "content": "काठमाडौँ, कात्तिक ३० गते । सशस्त्र प्रहरी बल, नेपाल र भारतको सशस्त्र सीमा बल (एसएसबी) बिच संयुक्त सीमा गस्ती र सीमा सुरक्षालाई थप प्रभावकारी बनाउन आवश्यक समन्वय र सहकार्य बढाउने समझदारी भएको छ । सशस्त्र प्रहरी महानिरीक्षक राजु अर्याल नेतृत्वको नेपाली प्रतिनिधिमण्डल र भारतको सशस्त्र सीमा बल (एसएसबी) का महानिर्देशक संजय सिङ्घल नेतृत्वको भारतीय प्रतिनिधिमण्डलबिचको द्विपक्षीय नवौँ समन्वयात्मक बैठकमा सीमा अपराध नियन्त्रण, लागु औषध ओसारपसार नियन्त्रणलगायत बारेमा छलफल भएको थियो । यस्तै सीमा क्षेत्रमा हुने अवैध चोरीनिकासी तथा पैठारी नियन्त्रण, अवैध आवतजावत नियन्त्रण, सूचना तथा तालिम आदानप्रदान गर्ने बारेमा विचारविमर्श भएको सशस्त्र प्रहरी बलका सहप्रवक्ता सशस्त्र प्रहरी नायब उपरीक्षक शैलेन्द्र थापाले जानकारी दिनुभयो ।यही कात्तिक २६ देखि २८ गतेसम्म भारतको नयाँ दिल्लीमा सञ्चालित सो बैठकमा गत मङ्सिरमा काठमाडौँमा सम्पन्न आठौँ समन्वयात्मक बैठकबाट पारित एजेन्डा कार्यान्वयको विषयमा समीक्षा भएको थियो । बैठकबाट पारित साझा धारणालाई प्रभावकारी रूपमा कार्यान्वयन गर्ने र आगामी रणनीतिका विषयमा समेत छलफल भएको थियो ।रासस",
      "longContent": "काठमाडौँ, कात्तिक ३० गते । सशस्त्र प्रहरी बल, नेपाल र भारतको सशस्त्र सीमा बल (एसएसबी) बिच संयुक्त सीमा गस्ती र सीमा सुरक्षालाई थप प्रभावकारी बनाउन आवश्यक समन्वय र सहकार्य बढाउने समझदारी भएको छ । सशस्त्र प्रहरी महानिरीक्षक राजु अर्याल नेतृत्वको नेपाली प्रतिनिधिमण्डल र भारतको सशस्त्र सीमा बल (एसएसबी) का महानिर्देशक संजय सिङ्घल नेतृत्वको भारतीय प्रतिनिधिमण्डलबिचको द्विपक्षीय नवौँ समन्वयात्मक बैठकमा सीमा अपराध नियन्त्रण, लागु औषध ओसारपसार नियन्त्रणलगायत बारेमा छलफल भएको थियो । यस्तै सीमा क्षेत्रमा हुने अवैध चोरीनिकासी तथा पैठारी नियन्त्रण, अवैध आवतजावत नियन्त्रण, सूचना तथा तालिम आदानप्रदान गर्ने बारेमा विचारविमर्श भएको सशस्त्र प्रहरी बलका सहप्रवक्ता सशस्त्र प्रहरी नायब उपरीक्षक शैलेन्द्र थापाले जानकारी दिनुभयो ।यही कात्तिक २६ देखि २८ गतेसम्म भारतको नयाँ दिल्लीमा सञ्चालित सो बैठकमा गत मङ्सिरमा काठमाडौँमा सम्पन्न आठौँ समन्वयात्मक बैठकबाट पारित एजेन्डा कार्यान्वयको विषयमा समीक्षा भएको थियो । बैठकबाट पारित साझा धारणालाई प्रभावकारी रूपमा कार्यान्वयन गर्ने र आगामी रणनीतिका विषयमा समेत छलफल भएको थियो ।रासस",
      "link": "https://gorkhapatraonline.com/news/179873",
      "image": "https://gorkhapatraonline.com/storage/media/316852/conversions/apf-nepal-2020-original-thumb.jpg"
    },
    {
      "slug": "179871",
      "title": "चार महिनामा सवारी दुर्घटनाका कारण १७ को मृत्यु",
      "timestamp": 1763251200000,
      "source": "gp",
      "content": "पछिल्लो चार महिनामा यहाँ सवारी दुर्घटनामा परी १७ जनाले ज्यान गुमाएका छन् ।",
      "longContent": "बनियानी (झापा), कात्तिक ३० गते । पछिल्लो चार महिनामा यहाँ सवारी दुर्घटनामा परी १७ जनाले ज्यान गुमाएका छन् । चालु आर्थिक वर्षको साउनदेखि कात्तिक २९ गतेसम्म भएका सवारी दुर्घटनामा परी १७ जनाको मृत्यु भएको जिल्ला ट्राफिक प्रहरी कार्यालयका प्रमुख प्रहरी निरीक्षक सन्तोष राईले जानकारी दिनुभयो । ती दुर्घटनामा परी २९ जना गम्भीर घाइते भएका छन् भने छ सय ७० जना सामान्य घाइते भएका छन् ।असोजमा सबैभन्दा बढी छ जनाको मृत्यु भएको बताउँदै प्रमुख प्रहरी निरीक्षक राईले साउनमा तीन, भदौमा चार र कात्तिकको चार जनाको मृत्यु भएको जानकारी दिनुभयो । जिल्ला ट्राफिक प्रहरी कार्यालयका अनुसार अधिकांश घटनामा दुईपाङ्ग्रे सवारीसाधन संलग्न छन् ।प्रमुख प्रहरी निरीक्षक राईका अनुसार तीन सय ४५ दुर्घटनामा सवारीसाधनको सङ्ख्या भने चार सय ८८ छन् । तीमध्ये दुईपाङ्ग्रे तीन सय २६, चारपाङ्ग्रे ९३, मझौला ३४, ठूला ३२ र पहिचान हुन नसकेका तीनवटा सवारीसाधन रहेका उहाँले जानकारी दिनुभयो । सोही अवधिमा कार्यालयले ट्राफिक नियम उल्लङ्घन गर्नेछ हजार १०५ वटा सवारीसाधनलाई कारबाही गरेको छ । कार्यालयले साउनमा दुई हजार ५६४, भदौमा एक हजार ९२७, असोजमा दुई सय ७१ र कात्तिकको हालसम्म एक हजार ३४३ वटा सवारीसाधनलाई कारबाही गरेको हो । सोबापत कार्यालयले रु. ५९ लाख ८१ हजार ५३३ राजस्व सङ्कलन गरेको छ ।रासस",
      "link": "https://gorkhapatraonline.com/news/179871",
      "image": "https://gorkhapatraonline.com/storage/media/316835/conversions/accident--original-thumb.jpg"
    },
    {
      "slug": "179807",
      "title": "विकल्प पनि बनेनन् दुई अन्तर्राष्ट्रिय विमानस्थल",
      "timestamp": 1763251200000,
      "source": "gp",
      "content": "नेपालमा अन्तर्राष्ट्रिय उडान गर्दै आएका जहाजले काठमाडौँको विकल्पमा देशभित्रकै दुई विमानस्थललाई प्रयोग गर्न नरुचाउँदा जहाज देशबाहिर डाइभर्ट हुने क्रम रोकिएको छैन ।",
      "longContent": "काठमाडौँ, कात्तिक ३० गते । नेपालमा अन्तर्राष्ट्रिय उडान गर्दै आएका जहाजले काठमाडौँको विकल्पमा देशभित्रकै दुई विमानस्थललाई प्रयोग गर्न नरुचाउँदा जहाज देशबाहिर डाइभर्ट हुने क्रम रोकिएको छैन ।त्रिभुवन अन्तर्राष्ट्रिय विमानस्थलमा कारणवश अवतरण हुन नसकेका जहाजले वैकल्पिक विमानस्थलका रूपमा सबैभन्दा नजिकको विमानस्थललाई पहिलो प्राथमिकता दिनुपर्ने हो । नेपालमा अन्तर्राष्ट्रिय उडान गर्ने कुनै पनि हवाई कम्पनीले भैरहवास्थित गौतम बुद्ध अन्तर्राष्ट्रिय विमानस्थल र पोखरा क्षेत्रीय अन्तर्राष्ट्रिय विमानस्थललाई विकल्पका रूपमा प्रयोग नगर्दा आधा घण्टानजिकको विमानस्थलमा अवतरण हुन सक्ने जहाज एक घण्टा ४५ मिनेटको एकतर्फी उडान गरेर देशबाहिर डाइभर्ट हुँदै आएका छन् ।काठमाडौँभन्दा अवतरण गर्न सहज र कम खर्चिलो मानिएको भैरहवा विमानस्थलमा उडान गर्दै आएका वायुसेवाले समेत आफ्नो प्राथमिकतामा नराखेपछि यी विमानस्थल आन्तरिक उडानमा मात्रै सीमित भएका छैनन्, सरकारले अन्तर्राष्ट्रिय हब बनाउने र काठमाडौँको विकल्प बनाउने गरी गरेका प्रयाससमेत असफल भएका छन् ।नेपाल नागरिक उड्डयन प्राधिकरणका सूचना अधिकारी ज्ञानेन्द्र भुलका अनुसार भैरहवामा हाल हप्तामा तीन अन्तर्राष्ट्रिय उडान हुँदै आएका छन् । त्यहाँ उडान गर्दै आएका जहाजसमेत भैरहवामा डाइभर्ट नभएर महँगो शुल्क तिरेर देशबाहिरका विमानस्थलमा अवतरण गर्छन् ।भुलका अनुसार विदेशबाट आउने हरेक उडानले आफ्नो उडान तालिकामा प्रयोग गर्न सक्ने दुई वटा वैकल्पिक विमानस्थल उल्लेख गरेका हुन्छन् । काठमाडौँ विमानस्थलमा अवतरण हुन नसकेको जहाज भैरहवामा अवतरण हुन सक्ने अवस्था हुँदाहुँदै पनि हवाई कम्पनीले देशबाहिरकै विमानस्थललाई प्राथमिकता दिँदै आएका छन् । “चालक दलले जहाज डाइभर्ट हुनुपर्ने अवस्थामा तत्काल आवश्यक पर्ने इन्धन, खाना, प्राविधिक सहयोग, ग्राउन्ड ह्यान्डलिङ, आपत्कालीन उपकरणलगायतका सेवालाई हेर्ने भएकाले नेपालभन्दा भारतलाई नै प्राथमिकता दिने गरेका छन्,” उहाँले भन्नुभयो, “यसलाई प्राधिकरणले नियन्त्रण गर्न सक्दैन ।”गत कात्तिक २२ गते एक घण्टाभन्दा बढी समय काठमाडौँको आकाशमा फन्को लगाएर देशबाहिर डाइभर्ट भएका दर्जनौँ उडान र शुक्रबार काठमाडौँको आकाशमा १० मिनेट होल्ड गर्न नसकेर नेपाल वायुसेवा निगमको जहाज भारतको दिल्ली पुगेको घटनाले विदेशी वायुसेवा मात्रै नभएर हाम्रै राष्ट्रिय ध्वजावाहकले समेत देशभित्रकै विमानस्थल वैकल्पिक रोजाइमा पर्न नसकेको देखिन्छ । प्राधिकरणका अनुसार डाइभर्ट भएका र आपत्कालीन अवस्थाका उडानलाई सुरक्षित, सहज, सस्तो र अनुकूलका हिसाबले अवतरण गर्न गौतम बुद्ध विमानस्थल उपयुक्त विमानस्थल हो । त्यहाँ अन्तर्राष्ट्रिय वायुसेवालाई आकर्षित गर्न सरकारले विसं २०८३ भदौ मसान्तसम्म यात्रु सेवा शुल्क, पार्किङ, ल्यान्डिङ र न्याभिगेसन सेवा शुल्कमा शतप्रतिशत छुट प्रदान गरिएको छ भने ग्राउन्ड ह्यान्डलिङ सेवामा ७५ प्रतिशतसम्म छुट दिएको छ । सरकारले विमानस्थल सञ्चालनमा आएदेखि नै छुट दिए पनि प्रविधिमा आधारित अवतरण प्रणाली नहुनु, भूउपग्रहमा आधारित प्रविधि (आरएनपी एआर) प्रयोगमा नआउनु, २४ सै घण्टा एयर ट्राफिक कन्ट्रोल, भन्सार, अध्यागमन, प्रशस्त पार्किङ, क्वारेन्टाइन र यात्रु व्यवस्थापनलगायतका सेवामा हवाई कम्पनी विश्वस्त नहुँदा काठमाडौँमा वर्षा, हावाको गति र दृश्यापन कम हुँदा जहाज मुलुकबाहिर पुग्ने गरेका छन् ।",
      "link": "https://gorkhapatraonline.com/news/179807",
      "image": "https://gorkhapatraonline.com/storage/media/316745/conversions/airport-original-thumb.jpg"
    },
    {
      "slug": "179805",
      "title": "‘अध्यादेश निष्क्रिय हुँदा साबिकको व्यवस्था स्वतः जाग्ने’",
      "timestamp": 1763251200000,
      "source": "gp",
      "content": "सर्वोच्च अदालतले अध्यादेशले संशोधन गरेको कानुनी व्यवस्था संशोधन गर्ने अध्यादेश प्रतिस्थापन नभई निष्क्रिय भएमा मूल कानुनको साबिकको व्यवस्था स्वतः जाग्ने व्याख्या गरेको छ ।",
      "longContent": "काठमाडौँ, कात्तिक ३० गते । सर्वोच्च अदालतले अध्यादेशले संशोधन गरेको कानुनी व्यवस्था संशोधन गर्ने अध्यादेश प्रतिस्थापन नभई निष्क्रिय भएमा मूल कानुनको साबिकको व्यवस्था स्वतः जाग्ने व्याख्या गरेको छ । अध्यादेशले कानुन संशोधन भई अध्यादेश निष्क्रिय भएमा पुनः जगाउने अभ्यास रहेकोमा न्यायाधीश सपना प्रधान मल्ल, सुनीलकुमार पोखरेल र मेघराज पोखरेलको पूर्ण इजलासले साबिकको व्यवस्था स्वतः जाग्ने व्याख्या गरेको हो । संसद्मा पेस नै नभएको, तत्कालै राष्ट्रपतिबाट खारेज भई अध्यादेश निष्क्रिय भएको अवस्थामा संशोधित व्यवस्था पुनस्र्थापित हुने अदालतको व्याख्या छ । अध्यादेशले कानुनी व्यवस्था संशोधन गरी निष्क्रिय भएको अवस्थामा यसअघि सर्वोच्चका फरक फरक व्याख्या छन् । खड्गबहादुर श्रेष्ठविरुद्ध न्याय सेवा आयोगको मुद्दामा सर्वोच्चको संयुक्त इजलासले २०६४ चैत २० मा संसद्मा पेस नै नभएको वा संसद्ले स्वीकार नगरेको अध्यादेशले व्यवस्थापन विधि पूरा गरी बनेको ऐन संशोधन गर्न नसक्ने व्याख्या गरिएको छ । त्यस्तो अध्यादेश संसद्मा पेस नभएमा वा संसद्ले स्वीकार नगरेमा साबिकको व्यवस्था जाग्ने पनि व्याख्या छ । अहिलेको पूर्ण इजलासको व्याख्या यसअघिको संयुक्त इजलासको व्याख्यासँग करिब मिल्दो छ । यस्तै नरेन्द्रप्रसाद कोइरालाविरुद्ध लोक सेवा आयोगको मुद्दामा २०६७ माघ २७ मा सर्वोच्चको पूर्ण इजलासले जारी भएको अध्यादेशको अवधि समाप्त भई ऐनको रूप लिन नसके पनि सोको परिणाम ऐन खारेज भएपछिको परिणाम जस्तै हुने व्याख्या छ । सर्वोच्चले डा. चन्द्रकान्त राउत (सिके) नेतृत्वको जनमत पार्टी विभाजन विवादमा संसद्बाट पारित ऐनको हैसियत र मान्यता तथा अध्यादेशबाट पारित संशोधन सरकारले नै फिर्ता लिई निष्क्रिय रहेको अवस्था फरक फरक रहने व्याख्या गरेको हो । सर्वोच्चको नयाँ व्याख्याले राजनीतिक दल विभाजनको कानुन २०७८ भदौको अवस्थामा फर्किएको छ । दल विभाजनका लागि संसदीय दल र केन्द्रीय कमिटीमा ४०/४० प्रतिशत हुने व्यवस्था नै कायम रहने व्याख्या भएको हो । सोही आधारमा २० प्रतिशत केन्द्रीय सदस्यका आधारमा जनमत पार्टीबाट विभाजन भई गठित जनस्वराज पार्टीले आधिकारिता नपाउने सर्वोच्चले फैसला गरेको हो । दलहरूको आन्तरिक किचलोको उपजमा राजनीतिक दल र संवैधानिक परिषद्सम्बन्धी ऐन अध्यादेशबाट पटक पटक संशोधन भएका थिए । साबिकका व्यवस्था जगाउने प्रतिस्थापन विधेयक संसद्बाट पारित हुन सकेका थिएनन् । पूर्ण इजलासको फैसलामा भनिएको छ, “कानुनी रिक्तता रोक्न र विधायिकाको मौलिक उद्देश्य जीवित राख्न अध्यादेश नै खारेज भई निष्क्रिय भइसकेको अवस्थामा साबिककै ऐनको प्रावधान जागिएको मान्नु पर्छ । तसर्थ राजनीतिक दलसम्बन्धी (दोस्रो संशोधन) अभ्यादेश, २०७८ ले ऐनको दफा ३३ को उपदफा २ मा गरेको संशोधनका आधारमा राजनीतिक दलसम्बन्धी नियमावली, २०७४ को नियम ५ को संशोधित व्यवस्थाको आधारमा विपक्षी निर्वाचन आयोगको मिति २०८२/०६/२८ को विपक्षी जनस्वराज पार्टी दर्ता गर्ने निर्णय कानुनसम्मत देखिएन ।’’संवैधानिक प्रावधान संशोधन, खारेज वा निष्क्रिय भएको अवस्थामा त्यसले संशोधन वा खारेज गरेको पुरानो प्रावधानमा शून्यता आउने अवस्था देखिए स्वतः पुनः जीवित हुने सर्वोच्चको व्याख्या छ । कानुनी रिक्तताको अवस्थाको परिकल्पना विधायिकाले गरेको मान्न नमिल्ने अदालतको व्याख्यामा उल्लेख छ । अदालतले बृहत्तर कानुनी व्यवस्थाको निरन्तरताको सिद्धान्तका आधारमा संसद्मा पेस नै नभएको, तत्कालै राष्ट्रपतिबाट खारेज भई निष्क्रिय भएको अवस्थामा संशोधित व्यवस्था पुनस्र्थापित हुने व्याख्या गरेको हो । जनमत पार्टीको केन्द्रीय कार्यकारिणी सदस्यसमेत नरहेकासमेत गणना गरी १४ जनाले पार्टी फुटाएको जिकिर डा. राउत पक्षले गरेको थियो । ५२ जना केन्द्रीय सदस्यको २० प्रतिशत भएको भन्दै निर्वाचन आयोगले मान्यता दिएको थियो । असोज २८ गते जनस्वराज पार्टीलाई आयोगले दर्ता प्रमाणपत्र दिएको थियो । राजनीतिक दलसम्बन्धी ऐन, २०७३ को दफा ३३ (२) निष्क्रिय रहेको अवस्थामा दल विभाजन गरेकाले गैरकानुनी रहेको भन्दै बदरको माग गरिएको थियो । तर अदालतले मूल मागभन्दा पनि अध्यादेश निष्क्रिय भइसकेको अवस्थामा मूल ऐनको साबिकको व्यवस्था स्वतः जाग्ने व्याख्या गर्दै जनस्वराज पार्टी दर्तालाई गैरकानुनी ठहर गरेको हो ।",
      "link": "https://gorkhapatraonline.com/news/179805",
      "image": "https://gorkhapatraonline.com/storage/media/316742/conversions/Supreme_court-780x470-original-thumb.jpg"
    },
    {
      "slug": "179804",
      "title": "दल दर्ता आज मात्रै",
      "timestamp": 1763251200000,
      "source": "gp",
      "content": "आगामी प्रतिनिधि सभा सदस्य निर्वाचनमा भाग लिन कात्तिक ३० गते (आज) आइतबारसम्म दल दर्ताको प्रमाणपत्र लिनुपर्ने निर्वाचन आयोगको समयसीमा सोमबार सकिँदै छ । आयोगले चुनावमा भाग लिन कात्तिक ३० गतेभित्र दल दर्ताको प्रमाणपत्र लिनुपर्ने गत असोज २० गते नै प्रस्ट्याएको थियो तर हालसम्म दुई वटा नयाँ दलले मात्रै दर्ताको प्रमाणपत्र पाएका छन् ।",
      "longContent": "गोरखापत्र समाचारदाताकाठमाडौँ, कात्तिक ३० गते । आगामी प्रतिनिधि सभा सदस्य निर्वाचनमा भाग लिन कात्तिक ३० गते (आज) आइतबारसम्म दल दर्ताको प्रमाणपत्र लिनुपर्ने निर्वाचन आयोगको समयसीमा सोमबार सकिँदै छ । आयोगले चुनावमा भाग लिन कात्तिक ३० गतेभित्र दल दर्ताको प्रमाणपत्र लिनुपर्ने गत असोज २० गते नै प्रस्ट्याएको थियो तर हालसम्म दुई वटा नयाँ दलले मात्रै दर्ताको प्रमाणपत्र पाएका छन् ।  निर्वाचन आयोगका सहायक प्रवक्ता प्रकाश न्यौपानेले सोमबारबाट प्रतिनिधि सभा सदस्य निर्वाचनमा भाग लिने प्रयोजनका लागि दल दर्ता हुने हुँदा कात्तिक ३० गतेभित्र दर्ताको प्रमाणपत्र लिनुपर्ने आयोगको निर्णय यथावत् रहेको जानकारी गराउनुभयो । उहाँले भन्नुभयो, “दल दर्ताको अवधि थप्ने विषयमा छलफल भएको छैन । अहिलेसम्म ३० गते नै कायम हो ।” आयोगले दल दर्ताको समयसीमा तोकेयता करिब २८ वटा नयाँ दल दर्ताको प्रक्रियामा छन् । श्रम संस्कृति पार्टी र गतिशील लोकतान्त्रिक पार्टीले नयाँ दलको मान्यता पाएका छन् ।",
      "link": "https://gorkhapatraonline.com/news/179804",
      "image": "https://gorkhapatraonline.com/storage/media/316741/conversions/TheFarsight_Website_pKmH4Zr-original-thumb.jpg"
    },
    {
      "slug": "179803",
      "title": "सहज बन्दै राहदानी वितरण",
      "timestamp": 1763251200000,
      "source": "gp",
      "content": "अर्को सातादेखि विद्युतीय राहदानी वितरण सहज हुने भएको छ । राहदानी विभागले अर्को सातादेखि सङ्क्रमणकालीन अवस्थाका लागि राहदानी छपाइ गर्न विकल्पसहितको बाटो अख्तियार गरेकाले अर्को सातादेखि वितरण सहज हुने भएको हो ।",
      "longContent": "गोरखापत्र समाचारदाताकाठमाडौँ, कात्तिक ३० गते । अर्को सातादेखि विद्युतीय राहदानी वितरण सहज हुने भएको छ । राहदानी विभागले अर्को सातादेखि सङ्क्रमणकालीन अवस्थाका लागि राहदानी छपाइ गर्न विकल्पसहितको बाटो अख्तियार गरेकाले अर्को सातादेखि वितरण सहज हुने भएको हो ।नयाँ राहदानी छपाइका लागि भएको नयाँ दुई कम्पनीसँगको सम्झौता अनुसार आगामी फागुन महिनादेखि मात्र छपाइ हुने चरणमा छ । यसबिचमा सङ्क्रमणकालीन आवश्यकता पूरा गर्न पुरानो कम्पनीसहित अर्को विकल्प पनि अपनाउँदै राहदानी वितरणलाई सहज बनाउन लागिएको विभागका महानिर्देशक तीर्थराज अर्यालले जानकारी दिनुभयो । यसअघि फ्रान्सको आइडिमियासँग भएको सम्झौता अनुसार राहदानी छपाइ हुँदै आएको थियो । बिचमा नयाँ बोलपत्रमार्फत नयाँ कम्पनीसँग सम्झौता भएपछि पुरानो कम्पनीले छापिदिनुपर्ने सङ्क्रमणकालीन आवश्यकताको राहदानी नछापिएपछि राहदानी अभाव हुन पुगेको छ । दसैँतिहारपछिको अवस्था भनेको राहदानी अत्यधिक माग हुने ‘सिजन’ का रूपमा लिइन्छ तर यहीबेला राहदानी छपाइ नहुँदा मौज्दात राहदानीबाट दैनिक कोटा घटाएर विभागले अत्यावश्यकलाई मात्र वितरण गर्दै आएको पनि आधा महिना नाघ्न लागिसक्यो । दैनिक जसो काम र अध्ययनका लागि विदेश जानेको भिड पछिल्लो समय विभागमा उच्च हुन थालेको छ । राहदानीका लागि फाराम भर्न पुगेकाहरूले राम्ररी भर्न नपाएको गुनासो पनि बढ्न थालेको छ । अत्यधिक मागको सम्बोधन गर्दै राहदानी वितरणलाई सहज बनाउन प्रधानमन्त्री सुशीला कार्कीले यसअघि नै परराष्ट्र मन्त्रालय र राहदानी विभागसहितका सरोकारवालालाई निर्देशन दिनुभएको थियो । विभागले पनि तदारुकता देखाउँदै विकल्पसहितका पथ अँगाल्दै सङ्क्रमणकालीन आवश्यकताको पूर्ति गर्न पहल गरिरहेको महानिर्देशक अर्यालले जानकारी दिनुभयो । उहाँले भन्नुभयो, “पुरानो कम्पनीले पनि छपाइ गर्छु भनेको छ, नयाँसँग पनि तत्कालको माग पूरा गर्न विकल्पमा कुरा गरेका छौँ, अबको केही दिनभित्रै सबै कुरा मिलेर छपाइतिर अघि बढ्ने तयारीमा छौँ ।”हरेकदिन जसो बिहानदेखि लाम लागेर विभाग र जिल्ला प्रशासन कार्यालयमा बसेकाले मध्याह्न नहुँदै अनलाइन फाराम सकिएको खबर पाउँदा निराश हुँदै फर्कने गरेका छन् । विभागसँग हाल एक लाख ७५ हजार थान मात्र राहदानी पुस्तिका मौज्दात रहेको अवस्था छ । अबको दुई साताभित्र पनि राहदानी छपाइ सुरु नहुने हो भने विभागले वितरण ठप्प पार्नुपर्ने अवस्था आउन सक्ने सम्भावना कायमै छ ।",
      "link": "https://gorkhapatraonline.com/news/179803",
      "image": "https://gorkhapatraonline.com/storage/media/316743/conversions/rahadhani-bibhag_a-original-thumb.jpg"
    },
    {
      "slug": "179801",
      "title": "विदेशमा मतदान केन्द्र तोक्न अध्यादेशको तयारी",
      "timestamp": 1763251200000,
      "source": "gp",
      "content": "मतदाता नामावलीमा नाम समावेश भई विदेशमा रहेका नेपाली नागरिकका लागि सम्बन्धित देशको दूतावास, नियोगमा मतदान केन्द्र तोक्न सक्ने गरी सरकारले अध्यादेशको प्रक्रिया अघि बढाएको छ ।",
      "longContent": "गोरखापत्र समाचारदाताकाठमाडौँ, कात्तिक ३० गते । मतदाता नामावलीमा नाम समावेश भई विदेशमा रहेका नेपाली नागरिकका लागि सम्बन्धित देशको दूतावास, नियोगमा मतदान केन्द्र तोक्न सक्ने गरी सरकारले अध्यादेशको प्रक्रिया अघि बढाएको छ । गृह मन्त्रालयले तयार पारेको अध्यादेशको मसौदा सरोकारवालाको सुझावपछि कानुन, न्याय तथा संसदीय मामिला मन्त्रालयमा पठाइएको छ । प्रस्तावित व्यवस्था अनुसारको अध्यादेश जारी भई कार्यान्वयनमा आए विदेशमा रहेका नागरिकले समानुपातिकतर्फको मत दिन पाउने छन् । पछिल्लो पटक विदेशमा रहेकासँगै नेपालमै तर फरक निर्वाचन क्षेत्रमा रहेकालाई पनि मतदान गर्न दिने गरी गृहकार्य भइरहेको छ । गृहमन्त्री ओमप्रकाश अर्यालले विदेशमा रहेकासँगै फरक निर्वाचन क्षेत्रमा रहेका नागरिकलाई पनि मतदानमा सहभागी गराउने गरी अध्यादेशको मसौदा भएको बताउनुभयो । अर्यालले भन्नुभयो, “आउट अफ कन्ट्रीसँगै आउट अफ कन्स्टिच्युयन्सी’ का मतदातालाई निर्वाचनमा सहभागी गराउने हाम्रो प्रयास छ । अध्यादेशको मसौदा कानुन मन्त्रालयमा पठाइसकेका छौँ ।”कानुन मन्त्रालयमा पठाइएको अध्यादेश आवश्यक परिमार्जनपछि सम्बन्धित मन्त्रालयमा पठाइने छ । मन्त्रीपरिषद्ले स्वीकृत गरेपछि राष्ट्रपतिबाट जारी हुने प्रक्रियामा जाने छ । तयारी अनुसार अध्यादेशले आउँदो सातासम्म अन्तिम रूप पाउने छ । प्रस्तावित व्यवस्था अनुसार चार ऐन संशोधन हुने छन् । निर्वाचन आयोग, मतदाता नामावली, निर्वाचन कसुर तथा सजाय र प्रतिनिधि सभा सदस्य निर्वाचन ऐन अध्यादेशले संशेधन गर्ने छ । समानुपातिकतर्फको मतदान गर्न पाइने सहभागी प्रस्तावित व्यवस्था अनुसार मतदाता नामावलीमा नाम भएका र विदेशमा भएका नागरिकले समानुपातिकतर्फको मतदानमा सहभागी हुन पाउने छन् । नेपालभित्र रहेका तर अर्को निर्वाचन क्षेत्रमा रहेकालाई पनि समानुपातिकमा मत दिने व्यवस्था गर्ने छलफलमा छ । अध्यादेशको मसौदामा भने उक्त व्यवस्था समेटिएको छैन ।अध्यादेश अनुसार मतदाता नामावलीको प्रमाणीकरण दूतावास तथा नियोगले गर्ने छन् तर कार्यविधि मसौदामा उल्लेख भने गरिएको छैन । दूतावासलाई नै मतदान केन्द्र निर्धारण गर्ने तयारी गरिएको छ । नेपाल सरकारले त्यहाँ कार्यरत कर्मचारीलाई मतदान अधिकृत तोक्ने व्यवस्था प्रस्तावित छ । विदेशमा रहेका मतदातालाई मतदानमा सहभागी गराउने गरी कानुन बनाउन दशकअघि नै सर्वोच्च अदालतबाट आदेश जारी भएको थियो । मतदान कठिनाइ भएकाले आदेश कार्यान्वयन गर्न नसकिने यसअघि सरकारले बताइरहेको थियो । पछिल्लो पटक जेनजी आन्दोलनपछि गठित सरकारले भने कानुन निर्माणको प्रक्रिया अघि बढाएको हो ।",
      "link": "https://gorkhapatraonline.com/news/179801",
      "image": "https://gorkhapatraonline.com/storage/media/316738/conversions/TheFarsight_Website_pKmH4Zr-original-thumb.jpg"
    },
    {
      "slug": "179800",
      "title": "दलितको दुध किन्दा डेरी नै बन्द",
      "timestamp": 1763251200000,
      "source": "gp",
      "content": "बैतडीमा उन्नत जातका गाई भित्र्याएर दुधको आपूर्ति गर्न डेरी पसल सञ्चालन गर्दा शेरबहादुर कुँवरले समेत पहिलो पटक जातीय विभेदको पीडा खेप्नु परेको छ । डेरी पसलमा दलित समुदायको दुध किन्न सुरु गरेपछि उहाँले जातीय विभेदको पीडा मात्रै खेप्नु भएन, उहाँको डेरी पसल नै बन्द भएको छ ।",
      "longContent": "गोकर्ण दयालबैतडी, कात्तिक  ३० गते । बैतडीमा उन्नत जातका गाई भित्र्याएर दुधको आपूर्ति गर्न डेरी पसल सञ्चालन गर्दा शेरबहादुर कुँवरले समेत पहिलो पटक जातीय विभेदको पीडा खेप्नु परेको छ । डेरी पसलमा दलित समुदायको दुध किन्न सुरु गरेपछि उहाँले जातीय विभेदको पीडा मात्रै खेप्नु भएन, उहाँको डेरी पसल नै बन्द भएको छ । दशरथ चन्द नगरपालिका–५, नौहाटका शेरबहादुर कुँवरले २६ वर्षदेखि उन्नत जातको गाई पाल्दै आउनुभएको छ । जिल्ला सदरमुकामका होटेलमा दुधको आपूर्ति गर्न उहाँले २०५६ सालमा भारतको पिथौरागढबाट उन्नत जातको गाई भित्र्याएको बताउनुभयो । सदरमुकाममा मात्रै अहिले चार सयभन्दा बढी उन्नत जातका गाई रहेको नगरपालिकाको तथ्याङ्क छ । उहाँले भन्नुभयो, “मेरो ससुराली भारतको पिथौरागढ हो । त्यहाँ उन्नत जातको गाई पालन गरेको देखेपछि २०५६ सालमा सात दिन हिँडेर उन्नत जातको गाई बैतडी ल्याइपु¥याएँ । दलित, गैरदलित सबै किसानलाई आबद्ध गरेर कामधेनु दुग्ध सहकारी खोलेँ । दलित समुदायको दुध किन्न सुरु मात्र के गरेको थिएँ, शेरबहादुरले त दलितको दुध किन्न थाल्यो भन्दै हल्ला फैलियो । त्योबेला दलितलाई होटेलमा प्रवेश गर्न समेत दिइँदैनथ्यो । दुध किन्ने ग्राहक भड्किएपछि डेरी पसल बन्द भयो । दुध खेर जाने अवस्था आयो ।” कुँवरको डेरी पसल बन्द भएयता अहिले पनि दलित समुदायको दुध बिक्री हुँदैन ।पीडा सुनाउँदै उहाँले थप्नुभयो, “सदरमुकामका अधिकांश होटेलमा पाउडर दुधको चिया खानुपर्ने बाध्यता भएका बेला दुधको आपूर्ति गर्न खोज्दा जातीय विभेदको पर्खाल खडा भयो । तैपनि हिम्मत हारिनँ । गाउँभरिको दुध घरमै सङ्कलन गरेर बिक्री गर्न सुरु गरेँ ।” भनिन्छ, हरेक पुरुषको सफलताका पछाडि महिलाको हात हुन्छ । उहाँलाई धर्मपत्नी देवकी कुँवरले हौसला दिनुभयो । डेरी पसल बन्द भए पनि दलितलाई घरमै दुध लिन आउने सुझाव दिएपछि शेरबहादुरले जर्किनमा दुध बोकेर सरकारी कर्मचारी, सेनाप्रहरीका ब्यारेक र डेरामा बस्ने दलित विद्यार्थीलाई दुधको आपूर्ति गर्न सुरु गर्नुभयो । कष्टका दिन सम्झिँदै देवकी कुँवरले भन्नुभयो, “डेरी पसलमा दलित समुदायले सबैभन्दा राम्रो दुध ल्याउँथे । दुधको शुद्धता परीक्षण गर्दा पानीको एक थोपा पनि मिसाइएको हुँदैनथ्यो । तैपनि समाजले कुरा काट्न थालेपछि डेरी पसल बन्द भयो ।” डेरी बन्द भए पनि कुँवर दम्पतीले उन्नत जातको गाईका बाच्छाबाच्छी हुर्काएर बिक्री गर्दै गाईपालनको यात्रा अहिलेसम्म निरन्तर चलिरहेको छ । उहाँका छोरा हेमन्त कुँवर मोटरसाइकलमा घर घरमा दुध पु¥याउँदै आउनुभएको छ । आमाबुवाको सपनालाई छोराबुहारीले पूरा गरिरहेको हेमन्तले बताउनुभयो । कुँवर दम्पतीको घरमा अहिले होलेस्टाइन ब्रिजिया जातको उन्नत गाईले दैनिक ३० लिटर दुध दिने गरेको छ । हेमन्त कुँवर दुध बेच्न बजार जाँदा मोटरसाइकलमा अन्य गाउँलेको पनि दुध बिक्री गरिदिने काममा सघाइरहनुभएको छ ।उन्नत जातको बहर छैनउन्नत जातको गाईपालन गर्दा जिल्लामा उन्नत जातको बहर नहुँदा गाईपालन गर्ने उहाँ जस्तै किसान समस्यामा परेका छन् । गाईको गर्भाधारण हुने बेला दुई महिनाअघि जिल्लामा बहर र कृत्रिम गर्भाधान गर्ने सुविधा नहुँदा भारतको पिथौरागढबाट पशुविज्ञ चिकित्सक बोलाएर कृत्रिम गर्भाधान गराएको कुँवर दम्पतीले बताउनुभयो । ब्युँतियो कामधेनु गोरस भण्डारदुध बेच्न पाइलैपिच्छे सङ्घर्ष गर्दै आउनुभएका कुँवरले हाल फेरि सदरमुकामको दशरथ चन्द नगरपालिका–४, शाहीलेक बजारमा कामधेनु गोरस भण्डार स्थापना गरेर दुग्धजन्य पदार्थ, मोही, खुवा र पनिर बनाउन सुरु गर्नुभएको छ । सामाजिक कुरीति चिर्ने एक्लो प्रयासमा सफल नहुँदा लगानीसमेत डुबेर टाट पल्टेको उहाँले पीडा सुनाउनुभयो । सदरमुकाममा पुनस्र्थापना गरेको कामधेनु गोरस भण्डारलाई भेटेरिनरी अस्पताल तथा पशु सेवाविज्ञ केन्द्रले खुवा बनाउने मेसिन उपकरण सहयोग गरेको छ । अहिले त समय केही फेरिएको छ । समाजमा जागरण फैलिएपछि सार्वजनिक स्थानमा दलितमाथि हुने विभेद हट्दै गएको छ । राज्य र स्थानीय तहले सहयोग गरेर दलित समुदायको दुध पुनः किन्ने अभियान जिल्लाव्यापी बनाउने सोच रहेको उहाँले बताउनुभयो ।",
      "link": "https://gorkhapatraonline.com/news/179800",
      "image": "https://gorkhapatraonline.com/storage/media/316737/conversions/1223-original-thumb.jpg"
    },
    {
      "slug": "179795",
      "title": "सञ्चारमन्त्री खरेल स्वदेश फिर्ता",
      "timestamp": 1763164800000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेल गणतन्त्र कोरियाको सिओलमा आयोजना भएको ११औँ ‘ग्लोबल आइसिटी लिडरसिप फोरम’मा सहभागी भएर आज स्वदेश फिर्ता हुनुभएको छ ।",
      "longContent": "काठमाडौँ, कात्तिक २९ गते । सञ्चार तथा सूचना प्रविधिमन्त्री जगदीश खरेल गणतन्त्र कोरियाको सिओलमा आयोजना भएको ११औँ ‘ग्लोबल आइसिटी लिडरसिप फोरम’मा सहभागी भएर आज स्वदेश फिर्ता हुनुभएको छ । मन्त्री खरेल फोरममा सहभागी हुन नेपाली प्रतिनिधिमण्डलको नेतृत्व गर्दै यही कात्तिक २५ गते दक्षिण कोरिया जानुभएको थियो । कोरियाको विज्ञान र आइसिटी ९एमएसआइटी० मन्त्रालय तथा नेसनल इनफर्मेसन सोसाइटी एजेन्सी (एनआइए) सँगको संयुक्त आयोजनामा सिओलमा आइसिटी लिडरसिप फोरम आयोजना गरिएको हो ।फोरममा ‘डिजिटल’ र ‘एआई ट्रान्सफर्मेसनः स्ट्राटिजिस एन्ड च्यालेन्ज’ र ‘ग्लोबल कोअपरेसन फर सस्टेनेबल डिजिटल फ्युचर’ विषयमा दुई सत्र सञ्चालन भएका थिए ।सञ्चारमन्त्री खरेलले ‘ग्लोबल आइसिटी लिडरसिप फोरम’ डिजिटल नेपाल र डिजिटल ट्रान्सफरमेसनका लागि लिडरसिप फोरम उपलब्धिपूर्ण र फलदायी भएको बताउनुभयो । नेपालले विशेषगरी डिजिटल तथा एआई ट्रान्सफरमेसनको सन्दर्भमा एआई नीति बनाएको र राष्ट्रिय एआई केन्द्र सञ्चालनमा आएको तथा एआई काउन्सिल पनि गठन गरिरहेको सन्दर्भमा थप ज्ञान, सीप र अनुभव हासिल गर्न फोरम सान्दर्भिक भएको उहाँले उल्लेख गर्नुभयो ।समूहगत सत्रको छलफलमा पनि सञ्चारमन्त्री खरेलले नेपालको प्राथमिकता, साझेदार संस्थासँगको सहकार्य एवं साझेदारिताका विषयमा धारणा राख्नुभएको थियो । त्यस क्रममा कोरिया सरकार र त्यहाँको नेसनल इनफर्मेसन सोसाइटी एजेन्सी ९एनआइए० ले पनि नेपाललाई सहकार्य गर्ने र आपसी सझेदारिताका विषयमा पनि परामर्श भएको जनाइएको छ ।फोरममा दक्षिण कोरिया लागि नेपालका राजदूत डा शिवमाया तुम्बाहाम्फेलगायत सहभागी हुनुहुन्थ्यो ।दक्षिण कोरियामा रहँदा सञ्चारमन्त्री खरेलले सिओल एआई फाउन्डेसनद्वारा सञ्चालित ‘सिओल एआई स्मार्ट सिटी सेन्टर’को अवलोकन भ्रमण गर्नुभयो । यस्तै, उहाँले सिओलस्थित नेपाली राजदूतावासको अवलोकन गर्नुभएको थियो ।    मन्त्री खरेलसँग नेपाल पत्रकार महासङ्घ दक्षिण कोरिया शाखाले नेपाली समुदायसँग साक्षात्कार कार्यक्रम गरेको थियो । डिजिटल र एआई ट्रान्सफर्मेसनः एसडिजी र दिगो विश्वव्यापी भविष्य हासिल गर्ने विषयअन्तर्गत फोरममा ‘एचिभिङ द एसडिजी एन्ड ए फ्युचर’ विषयक फोरममा नेपाल, भूटान, श्रीलङ्का, पाकिस्तान, कम्बोडिया, लाओ पिडिआर, भियतनाम, काजकिस्तान, मङ्गोलिया र उब्जेकिस्तानका मन्त्रीहरु तथा वरिष्ठ नीति निर्माताहरु सहभागी भएका थिए । एसिया प्रशान्तका लागि संयुक्त राष्ट्रसङ्घको आर्थिक तथा सामाजिक आयोग र अन्य अन्तरराष्ट्रिय संस्था पनि कार्यक्रममा सहभागी भएका सञ्चारमन्त्रीको सचिवालयले जनाएको छ ।",
      "link": "https://gorkhapatraonline.com/news/179795",
      "image": "https://gorkhapatraonline.com/storage/media/316730/conversions/news112-original-thumb.jpg"
    },
    {
      "slug": "179791",
      "title": "आदिबासी र दलित समुदायलाई लाभांश वितरणबारे प्रशिक्षण",
      "timestamp": 1763164800000,
      "source": "gp",
      "content": "नेपाल आदिबासी जनजाति महासंघ (नेफिन) बेलौरी कञ्चनपुरका नगर अध्यक्ष कृष्ण गम्वा थारुले जिज्ञासा गर्नुभयो, “स्थानीय वन जंगल संरक्षण गर्ने जिम्मेवारी हाम्रो छ । वन जंगल संरक्षण भएपछि त्यहाँ सुरक्षित भएका बाघ, भालु र हात्तीले सबैभन्दा दुश्मन हामीलाई नै ठान्छन् । मानव र जनावरबिचको डद्वन्द्वको मारमा हामी आदिबासी नै परेका छौं । हाम्रो संरक्षण र जीविकोपार्जनको व्यवस्थापनमा सरकारले किन ध्यान दिँदैन ?”",
      "longContent": "गोरखापत्र अनलाइनधनगढी, कात्तिक २९ गते । नेपाल आदिबासी जनजाति महासंघ (नेफिन) बेलौरी कञ्चनपुरका नगर अध्यक्ष कृष्ण गम्वा थारुले जिज्ञासा गर्नुभयो, “स्थानीय वन जंगल संरक्षण गर्ने जिम्मेवारी हाम्रो छ । वन जंगल संरक्षण भएपछि त्यहाँ सुरक्षित भएका बाघ, भालु र हात्तीले सबैभन्दा दुश्मन हामीलाई नै ठान्छन् । मानव र जनावरबिचको डद्वन्द्वको मारमा हामी आदिबासी नै परेका छौं । हाम्रो संरक्षण र जीविकोपार्जनको व्यवस्थापनमा सरकारले किन ध्यान दिँदैन ?”थारु कल्याणकारिणी सभा कैलालीका उपसभापति चुनीराम चौधरीको जिज्ञासा छ, “हामी थारुहरु पहिले बाह्र वनमा गएर रसी, डोरी बनाउने प्रयोजनका लागि बन्कस (बाबियो) काटेर ल्याउँथ्यो । जंगलमा गएर जडिबुटी, दैनन्दिन चाहिने काठ दाउरा गर्न पाउँथ्यो । भोज विवाहमा साल र मालुका पातहरु टिप्न पाउँथ्यो । हलो जुवा, मादल, खराउ बनाउने काठ पैदावारहरु ल्याएर घरको जीविकोपार्जन गथ्र्यौं, अहिले सबै बन्द गरिएको छ । हामी आदिबासीको जीविकोपार्जनमा समस्या भएको छ, सरकारले किन ध्यान दिँदैन ?”कैलाली हसुलियाका धनबहादुर राजी (६०) पेशाले वैद्य हुनुहुन्छ । स्थानीय रुपमा जडिबुटीको माध्यमबाट विरामीलाई उपचार गरेर आफ्नो गुजारा गर्नुहुन्छ । दाँतको विमारीलाई, हाड मर्केका, चोट लागेका, टाउको पेट दुःखेका र वर्षौ वर्षसम्म उपचारले ठीक नभएका विरामीलाई जडिबुटीले उपचार गरेर ठीक पार्ने गर्नुभएको छ । उहाँले भन्नुभयो, “जडिबुटी खोज्न जंगल पस्नुपर्छ । जंगलबाट झार र विरुवाको जरा खनेर ल्याउनुपर्छ । त्यसलाई पिसेर झोल र लेपन बनाएर विरामीलाई खुवाउने र मल्हमको रुपमा लगाएर उपचार गर्नुपर्छ । अहिले सामुदायिक वन वनेपछि जडिबुटीहरु खनेर ल्याउन पाइँदैन । जंगलभित्र जडिबुटी खोज्न जाँदा जंगली जनावरको आक्रमणमा परिन्छ । अरुको उपचार गर्ने वैद्य आफै असुरक्षित हुनुपरेको छ । हाम्रो सुरक्षाको जिम्मा कसले लिन्छ ?”यस्ता जिज्ञासा कार्यक्रममा सहभागी धेरै आदिबासी र दलित समुदायका प्रतिनिधिले गर्नुभयो । त्यसको जवाफ माग गर्नुभयो । तर उहाँहरुलाई चित्त बुझ्दो जवाफ दिने सरकारी अधिकारी कार्यक्रममा कोही थिएनन् । कार्यक्रम सामाजिक संस्था गैर सरकारी संस्थाको थियो । रेड प्लस, जलवायु परिवर्तन, कार्वन उत्सर्जन न्यूनीकरणमा आदिबासी र स्थानीय समुदायको भूमिका विषयमा प्रशिक्षण कार्यक्रममा यस्तो जिज्ञासा आउँदा प्रशिक्षक र स्रोत व्यक्तिहरुले वन ऐन र नियमावलीको दफामा उल्लेखित व्यवस्थाबारे जानकारी गराउनुभयो । उहाँहरुले उठाएको प्रश्नको आंशिक उत्तर पाए पनि ठोस जवाफ नआएको प्रतिक्रिया दिनुभयो ।  डिजिएम नेपालले शनिबार यहाँ आयोजना गरेको आदिबासी र दलित समुदायका लागि रेड प्लस, कार्वन उत्सर्जन न्यूनीकरण र जलवायु परिवर्तन कार्यक्रमका सहभागीले सो जिज्ञासा आयोजकहरुसँग राखेका थिए । आदिबासीहरुको जीवन जल, जंगल, जमिन र जडिबुटीमा सहज पहुँच नहुँदा निकै सकसपूर्ण भइरहेको गुनासो गरेका थिए । त्यसको सही व्यवस्थापन हुन नसक्दा आफूहरुको कृषि कर्ममा समेत त्यसको असर परेको बुझाइ उहाँहरुको छ । डिजिएम नेपालका रिसोर्स पर्सन तथा वन विज्ञ रुपेश कालाखेतीले वन जंगलसँग सबै नागरिकको जीवन जोडिएको बताउँदै वन जंगलको संरक्षणमा लाग्न आग्रह गर्नुभयो । आदिबासीको जनजीविका वनजंगल, जडिबुटी, जमिन र पानीसँग भएजस्तै समग्र नागरिकको जीवन जंगलसँग जोडिएको बताउनुभयो । वन जंगलले अक्सिजन दिने र त्यही अक्सिजनको उपयोगले जीव जीवात्माले स्वास फेर्ने भएकाले वन जंगल संरक्षण अनिवार्य रहेको उहाँले बताउनुभयो । हरित गृह ग्यासको अधिक उत्सर्जनले जलवायु परिवर्तन भइरहेको र त्यसको असर नेपालसहित विकासोन्मुख देशमा परिरहेकोबारे उहाँले जानकारी गराउनुभयो । सोहीअनुसार वनजंगल जोगाएर कार्वन उत्सर्जन न्यूनीकरणमा नेपालले खेलेको भूमिका बापत विश्व बैंकले पहिलो पटक कात्तिक २८ गते नेपाल सरकारको वन विकास कोषमा १ अर्व ३२ करोड रुपियाँ सहयोग गरेको र त्यसको लाभांश बाँडफाँटको कार्ययोजनाबारे उहाँले जानकारी गराउनुभयो । लाभांश बाँडफाँट गर्दा वन ऐन र वन नियमावलीअनुसार गर्ने योजना सरकारको रहेको बताउँदै उहाँले लाभांश तत्कालका लागि रौतहटपश्चिम तराईका १३ जिल्लामा वितरण गरिने योजना सरकारको रहेको जानकारी गराउनुभयो । लाभांश वितरणमा न्यायोचित ढंगले हुनुपर्ने भन्दै उहाँले सरोकारवालाहरुलाई त्यसबारे चासो राख्न आग्रह गर्नुभयो । नेपाल आदिबासी जनजाति पत्रकार महासंघ (फोनिज) का केन्द्रीय अध्यक्ष तथा पत्रकार लक्की चौधरीले जलवायु परिवर्तनमा नेपाललाई नखाएको विष लागेको बताउनुभयो । नेपालले कार्वन उत्सर्जन वार्षिक जिरो दशमलब जिरो जिरो २७ प्रतिशत गरे पनि त्यसको मार बढी खेप्न बाध्य भएको बताउनुभयो । जलवायुको असरको मारमा नेपाल विश्वमा चौथो स्थानमा रहेको उहाँले जानकारी गराउनभयो । कार्वन उत्सर्जन गर्ने देशहरुमा चीन सबैभन्दा अग्र स्थानमा रहेको, त्यसपछि अमेरिका दोस्रो, भारत तेस्रो र युरोपियन युनियन चौथो स्थानमा रहे पनि छिमेकी देशको कारण नेपालले बढी क्षति भोगिरहेको उहाँले जानकारी गराउनुभयो । अध्यक्ष चौधरीका अनुसार चीनले वार्षिक ९.९ बिलियन टन कार्वन उत्सर्जन गर्छ । त्यस्तै, अमेरिकाले ४.४ विलियन टन कार्वन उत्सर्जन गरिरहेको छ । सोहीअनुसार भारतले वार्षिक ४.२ विलियन टन कार्वन उत्सर्जन गरिरहेको भन्दै उहाँले छिमेकी मुलुकले गरेको कार्वन उत्सर्जनको मार नेपालमा परिरहेको बताउनुभयो । नेपालको हिमालको हिउँ पग्लिनु, काला पत्थरमा परिणत हुनुको मूख्यकारण जलवायु परिवर्तनको असर रहेको उहाँले चर्चा गर्नुभयो । रुख विरुवाले शुद्ध अक्सिजन फाल्ने र मानिसलाई बाँच्न अक्सिजन चाहिने हुनाले रुख विरुवाको संरक्षणमा सबै लाग्नुपर्ने उहाँले सुझाव दिनुभयो ।डिजिएम नेपालकी कार्यक्रम संयोजक साधना लिम्बूले डिजएम नेपाल मार्फत रेड प्लस, कार्वन उत्सर्जन न्यूनीकरण र उद्यमी बनाउन आदिवाबासी, सीमान्तकृत र लोपोन्मुख समुदायलाई सीप विकासको तालिम प्रदान गर्दैआएको बताउनुभयो । जलवायु परिवर्तन र विश्व बैंकबाट प्राप्त हुने आर्थिक सहयोगको लाभांश वितरणबारेमा सरोकारवालाहरुलाई सचेतीकरण कार्यक्रम गरिरहेको उहाँले बताउनुभयो । जलवायु परिवर्तनका कारण तापक्रमम अत्यतिक बृद्धि हुनु, बेमौसममा अधिक पानी पर्नु, कृषकलाई चाहेको बेला पानी नपर्नु, जाडोमा धेरै जाडो र गर्मीमा गर्मी धेरै भइरहेको जानकारी दिनुभयो ।  कार्यक्रममा कैलाली र कञ्चनपुरका गरी करिब ७० जनाको सहभागिता थियो । कार्यक्रममा सामुदायिक वनमा कार्यरत आदिबासी जनजाति, दलित, सीमान्तकृत, थारु बरघर तथा वन जंगल संरक्षणमा सक्रिय रहेका उपभोक्ताहरुको सहभागिता थियो ।",
      "link": "https://gorkhapatraonline.com/news/179791",
      "image": "https://gorkhapatraonline.com/storage/media/316722/conversions/Training-1-original-thumb.jpg"
    },
    {
      "slug": "179789",
      "title": "युवा पुस्ताले भ्रष्टाचारमुक्त शासन चाहन्छ : प्रधानमन्त्री कार्की",
      "timestamp": 1763164800000,
      "source": "gp",
      "content": "प्रधानमन्त्री सुशीला कार्कीले युवा पुस्ताले भ्रष्टाचारमुक्त शासन चाहेको बताउनुभएको छ । अस्ट्रेलिया र नेपालको कूटनीतिक सम्बन्ध स्थापना भएको ६५ औँ वार्षिकोत्सव कार्यक्रममा सहभागी हुनुहुँदै उहाँले यस्तो बताउनुभएको हो ।",
      "longContent": "काठमाडौँ, कात्तिक २९ गते । प्रधानमन्त्री सुशीला कार्कीले युवा पुस्ताले भ्रष्टाचारमुक्त शासन चाहेको बताउनुभएको छ । अस्ट्रेलिया र नेपालको कूटनीतिक सम्बन्ध स्थापना भएको ६५ औँ वार्षिकोत्सव कार्यक्रममा सहभागी हुनुहुँदै उहाँले यस्तो बताउनुभएको हो । कार्यक्रमको सम्बोधनका क्रममा भन्नुभयो, ‘यस आन्दोलनले हाम्रो युवा पुस्ताले जवाफदेही, उत्तरदायी र भ्रष्टाचारमुक्त शासन चाहन्छ भन्ने स्पष्ट सन्देश दियो। मेरो सरकारले यी लक्ष्य पूरा गर्ने प्रतिबद्धता व्यक्त गरेको छ र यसैअन्तर्गत हामी आगामी फागुन २१ मा हुन लागिरहेको प्रतिनिधिसभा निर्वाचनका लागि तयारी गरिरहेका छौँ।’नेपालस्थित अस्ट्रेलियाली राजदूतावासले काठमाडौँमा आयोजना गरेको समारोहमा उहाँले दुई देशबीचको पारस्परिक सम्मान, दिगो मित्रता र साझा लोकतान्त्रिक मूल्यहरूमा आधारित साझेदारीको स्मरण गर्नुभयो ।अस्ट्रेलियाबाट प्राप्त मैत्रीभाव, विकास सहायता तथा लोकतान्त्रिक र समावेशी रूपान्तरणप्रतिको समर्थन मूल्यवान् रहेको प्रधानमन्त्री कार्कीको भनाइ छ । नेपाल र अस्ट्रेलियाका बीचमा औपचारिक सम्बन्ध स्थापना भएदेखि नै निरन्तर मित्रता सुदृढ हुँदै आइरहेको बताउँदै उहाँले शिक्षा, व्यापार, विकास र संस्कृतिसहितका महत्त्वपूर्ण क्षेत्रमा दशकौंदेखिको सहकार्यका लागि आभार व्यक्त गर्नुभयो।उहाँले भन्नुभयो, ‘नेपालको विकास यात्रामा अस्ट्रेलिया एक विश्वस्त साझेदार रहँदै आएको छ। शिक्षा, स्वास्थ्य, सुशासन, ग्रामीण विकास र विपद् व्यवस्थापनजस्ता क्षेत्रमा प्राप्त सहयोगले हाम्रो राष्ट्रिय प्रगतिमा महत्त्वपूर्ण योगदान पुगेको छ।’नेपाल र अस्ट्रेलियाले विभिन्न अन्तर्राष्ट्रिय तथा बहुपक्षीय मञ्चहरूमा एकअर्कालाई समर्थन गर्दै आएको सन्दर्भ अगाडि सार्दै उहाँले यसबाट दुई देशबीचका साझा मूल्य र हितलाई प्रस्ट पारिरहेको बताउनुभयो। उहाँले भन्नुभयो, ‘नेपालले क्षेत्रीय तथा विश्व शान्ति र स्थिरतालाई अत्यन्त महत्त्व दिन्छ र विश्वलाई सुरक्षित तथा समृद्ध राख्न अस्ट्रेलियाले खेलेको सकारात्मक भूमिकाको उच्च प्रशंसा गर्दछ।’हजारौँ नेपाली विद्यार्थीले अस्ट्रेलियाका विश्वविद्यालयमा उच्च शिक्षा हासिल गरेको र आज पनि उनीहरू नेपाल र अस्ट्रेलिया दुवै देशको प्रगतिमा योगदान गरिरहेको उल्लेख गर्दै उहाँले थप्नुभयो, ‘अस्ट्रेलियामा बसोबास गर्ने करिब दुई लाख नेपाली हाम्रो दुई देशबीच जीवन्त सेतु बनेका छन्, जसले हाम्रो सम्बन्धमा थप निकटता र आत्मीयता जोडेको छ।’पर्यटन, प्रविधि तथा नवीकरणीय ऊर्जा क्षेत्रमा सहकार्यका नयाँ अवसर सिर्जना गर्दै नेपालमा बढाइरहेको लगानीप्रति उहाँले प्रशन्नता पनि व्यक्त गर्नुभयो। ‘अस्ट्रेलियासँगको बढ्दो व्यापार र लगानीका लागि हामी कृतज्ञ छौँ,’ उहाँको भनाइ थियो, ‘नेपाल सन् २०२६ मा अति कम विकसित देशको श्रेणीबाट स्तरोन्तति हुने लक्ष्य पूरा गर्न द्रुतगतिले अघि बढिरहेको छ। यस महत्त्वाकांक्षी राष्ट्रिय लक्ष्य प्राप्तिका लागि प्रदान भइरहेको अस्ट्रेलियाको निरन्तर सहयोग हामी कृतज्ञतासाथ स्वीकार गर्छौँ।’नेपाल–अस्ट्रेलिया सम्बन्धलाई अझ सुदृढ बनाउन राजदूत लियान जोन्स्टनले दिनुभएको योगदानप्रति उहाँले धन्यवाद व्यक्त गर्नुभयो। साथै उहाँको समर्पण तथा व्यक्तिगत संलग्नताले दुई मुलुकबीचको आपसी समझदारी र सहकार्यमा उल्लेखनीय प्रगति ल्याएको प्रधानमन्त्री कार्कीले बताउनुभयो।कार्यकाल समाप्त भई अस्ट्रेलिया फर्कँदै गर्दा आगामी जिम्मेवारी सफल एवं सार्थक हुन सकून् भन्दै राजदूत जोन्स्टनलाई शुभकामना पनि दिनुभयो।प्रधानमन्त्री कार्कीले भन्नुभयो, नेपाल–अस्ट्रेलिया मैत्रीपूर्ण सम्बन्धलाई निरन्तर समर्थन गरिरहनुहुनेछ भन्ने आशा गर्दछु। नेपाल र अस्ट्रेलियाबीचको मित्रता पुस्तौँ–पुस्तासम्म अझ प्रगाढ र समृद्ध बन्दै जाओस्।’",
      "link": "https://gorkhapatraonline.com/news/179789",
      "image": "https://gorkhapatraonline.com/storage/media/316718/conversions/Sushila-karki-original-thumb.jpg"
    },
    {
      "slug": "179788",
      "title": "ऊर्जामन्त्री घिसिङद्वारा बागमतीको करिडोर ढल व्यवस्थापनको निरीक्षण",
      "timestamp": 1763164800000,
      "source": "gp",
      "content": "ऊर्जा, जलस्रोत तथा सिँचाइ, भौतिक पूर्वाधार तथा यातायात र शहरी विकास मन्त्री कुलमान घिसिङले  बागमती नदी करिडोर क्षेत्रको फोहारमैला व्यवस्थापन र सडक मर्मत सम्भार बारे स्थलगत निरीक्षण गर्नुभएको छ।",
      "longContent": "काठमाडौँ, कात्तिक २९ गते। ऊर्जा, जलस्रोत तथा सिँचाइ, भौतिक पूर्वाधार तथा यातायात र शहरी विकास मन्त्री कुलमान घिसिङले  बागमती नदी करिडोर क्षेत्रको फोहारमैला व्यवस्थापन र सडक मर्मत सम्भार बारे स्थलगत निरीक्षण गर्नुभएको छ। शहरी विकास मन्त्रालयका सचिव गोपाल सिग्देल, भौतिक पूर्वाधार तथा यातायत व्यवस्था मन्त्रालयका सचिव केशव शर्मा, गोकर्णेश्वर नगरपालिका मेयर दीपक रिसाललगायत सम्बन्धित निकायका टोलीसहितको टोलीले हुहेश्वरीबाट सुन्दरीजल क्षेत्रको नदी करिडोर र सडक स्तरोन्नति बारे जानकारी लिएको थियो। टोलीले गुहेश्वरीदेखि सुन्दरीजलसम्म क्षेत्रमा पर्ने बागमती नदी किनार तथा ढल व्यवस्थापन, सडक विस्तार एवम् स्तरोन्नतिलगायतका विषयमा स्थलगत जानकारी लिएको थियो। मन्त्री घिसिङले बागमती नदी करिडोरमा देखिएको ढल व्यवस्थापन र सडक स्तरोन्नतिको समस्या तत्काल समाधान गरिने बताउनुभयो। उहाँले काठमाडौँ उपत्यकाका नदी करिडोर क्षेत्रमा सडक विभाग, काठमाडौँ उपत्यकाका विकास प्राधिरकरण र अधिकार सम्पन्न बागमती सभ्यता एकीकृत विकास समितिबीच सडक निर्माण निर्माण तथा मर्मत सम्भार देखिएको समन्वययको समस्यालाई छिटै समाधान गरिने प्रतिबद्धता जनाउनुभयो। ‘काठमाडौँ उपत्यकाका नदीलाई सफा बनाएमा मात्र शहर सफा हुने भएकाले अल्पकालीन र दीर्घकालीन रुपमा ढल व्यवस्थापन योजनासहित काम गरिरहेका छौं, ढल व्यवस्थापनका लागि प्रशोधन केन्द्रको स्थापना चरणबद्ध रुपमा गरिरहेका छौं, नदी करिडोरका सडकलाई कालोपत्रे गर्ने, मर्मतसम्भार गर्नेलगायतलाई उच्च प्राथमिकता राखी कार्य अगाडि बढाइरहेको छ, यसका लागि  स्थानीय पालिकासँग समन्वयको काम गरिरहेका छौं, सडक किनारमा बेवारिसे अवस्थामा छाडिएका गाडी हटाउन उपकरण उउपकरण उपलब्ध गराउँछौं, त्यस्ता गाडीहरु तत्काल हटाउनुहोला,’उहाँले भन्नुभयो। ‘गोकर्णेश्वर मन्दिर नजिक बागमती नदी बायाँ किनारको करिब एक सय मिटर सडकलाई फराकिलो बनाउन सकिएमा माकलबारीबाट सिधै गोकर्णेश्वर मन्दिरतर्फ सवारी गाडी पास गराउन सक्ने अवस्था रहेछ, सडक फराकिलो बनाउन नेपाल ट्रष्टको कार्यालयसँग आवश्यक समन्वय र सहजीकरण गरिने छ’, उहाँले भन्नुभयो। चावहिल—सुन्दरीजल सडक विस्तारका लागि बाँकी पुलको निर्माण तत्काल अगाडी बढाउन मन्त्री घिसिङले आग्रह गर्नुभएको छ।",
      "link": "https://gorkhapatraonline.com/news/179788",
      "image": "https://gorkhapatraonline.com/storage/media/316716/conversions/kulman-original-thumb.jpg"
    },
    {
      "slug": "179783",
      "title": "विद्यालयले दियो पशुपन्छी पालक कृषकलाई सेवा",
      "timestamp": 1763164800000,
      "source": "gp",
      "content": "रामपुर नगरपालिका–७, स्थित आधारभूत माध्यमिक विद्यालयले शनिबार निःशुल्क पशु स्वास्थ्य शिविर सञ्चालन गरी कृषकलाई सेवा दिएको हो ।",
      "longContent": "इमान सिं राना रामपुर (पाल्पा), कात्तिक २९ गते । पाल्पामा पशु स्वास्थ्य शिविर मार्फत विद्यालयले पशुपन्छी पालक कृषकलाई सेवा प्रदान गरेको छ । रामपुर नगरपालिका–७, स्थित आधारभूत माध्यमिक विद्यालयले शनिबार निःशुल्क पशु स्वास्थ्य शिविर सञ्चालन गरी कृषकलाई सेवा दिएको हो । कक्षा नौ देखि १२ सम्म पशु विज्ञान विषयको कक्षा सञ्चालन गर्दै आएको विद्यालयले किसान एग्रोभेटको औषधी सहयोगमा शिविर सञ्चालन गरेको हो । शिविरमा विद्यालयका पशु चिकित्सकहरु सँगै विद्यार्थीले सेवा दिएका थिए । गाई, भैँसी, बाख्रा, कुखुरा र घरपालुवा कुकुर लगायत पशुपन्छीको स्वास्थ्य परीक्षण सहित कृषकलाई परामर्श प्रदान गरी औषधी समेत वितरण गरेको थियो ।शिविरमा १५० कृषकको एक हजार बढी पशुपन्छीलाई निःशुल्क औषधी वितरण गरिएको पशु चिकित्सक डा.नीरज श्रेष्ठले जानकारी दिनुभयो । शिविरमा पशुको गोबर परीक्षण सँगै आन्तरिक पश्चात बाह्य परजीवी नियन्त्रण, जीवाणु नियन्त्रण तथा खुराकजन्य समस्या लगायतका रोगहरुको औषधि वितरण गरिएको उहाँले बताउनुभयो । साथै पशु बन्ध्याकरण सेवा संगै १० वटा घरपालुवा कुकुरको लागि रेबिज विरुद्धको भ्याक्सिन समेत प्रदान गरिएको थियो । शिविर शुभारम्भ गर्दै लुम्बिनी प्रदेश अर्थ, उद्योग तथा पर्यटन समितिका सभापति राजु प्रसाद श्रेष्ठले कृषि प्रधान देशको उत्थानका लागि दक्ष जनशक्ति तयार गर्नु आवश्यक रहेको बताउनुभयो । उहाँले विद्यालयले कृषकहरूको लागि लक्ष्यित गरी शिविर सञ्चालन गर्नु गौरवको विषय भएको बताउनुभयो । विद्यार्थीलाई ज्ञान र सीप सँगै कृषक प्रति थप जिम्मेवार बनाउन शिविर सञ्चालन गरिएको विद्यालय व्यवस्थापन समितिका अध्यक्ष कमलराज भट्टराईले जानकारी दिनुभयो ।समुदायमा रहेका कृषकलाई सेवा प्रदान गर्नुका साथै पशु विज्ञान विषयको महत्व बुझाउन शिविर सञ्चालन गरिएको प्रधानाध्यापक रुपनाथ गौतमले बताउनुभयो । विद्यालयले आवश्यकता अनुसार शिविर सञ्चालनलाई निरन्तरता दिने जनाएको छ ।विद्यालयले विद्यार्थीलाई व्यवहारिक ज्ञान सिकाउन पशुपन्छी फार्म सँगै कृषकको सेवाका लागि भेटेरेनरी क्लिनिक र ल्याब पनि सञ्चालन गर्दै आएको छ । विद्यालयमा पशुविज्ञान तर्फ ५६ जना विद्यार्थी अध्ययनरत रहेका छन् ।",
      "link": "https://gorkhapatraonline.com/news/179783",
      "image": "https://gorkhapatraonline.com/storage/media/316709/conversions/FB_IMG_1763196372124-(1)-original-thumb.jpg"
    },
    {
      "slug": "179780",
      "title": "पर्यटक आकर्षित गर्दै छथरको ध्वजे डाँडा",
      "timestamp": 1763164800000,
      "source": "gp",
      "content": "पालिकाले सो स्थानलाई पर्यटकीय स्थलको रुपमा विकास गरे सँगै यहाँ पर्यटक पुग्न थालेका हुन् । मगर जातीले सो स्थानलाई समाधि स्थलको रुपमा प्रयोग गर्दै आएका छन् ।",
      "longContent": "कविराज घिमिरेहिले, कात्तिक, २९ गते । धनकुटाको छथर जोरपाटी गाउँपालिका दुईमा रहेको ध्वजे डाँडा बहुसांस्कृतिक पार्क पर्यटकको रोजाईमा पर्न थालेको छ । पालिकाले सो स्थानलाई पर्यटकीय स्थलको रुपमा विकास गरे सँगै यहाँ पर्यटक पुग्न थालेका हुन् । मगर जातीले सो स्थानलाई समाधि स्थलको रुपमा प्रयोग गर्दै आएका छन् । यो स्थानलाई केही वर्ष अघि सम्म चिहान डाँडाको रुपमा चिनिने गरिन्थ्यो ।दिउसै जोकोही सो स्थान सम्म पुग्न डराउथे । तर अहिले यो स्थानको परिचय एकाएक फेरिएको छ । केही वर्ष अघि सम्म चिहाने डाँडाको रुपमा परिचय पाएको यो डाँडा अहिले भने ध्वजे डाँडा पर्यटकीय स्थलको रुपमा आफ्नो पहिचान बनाउन सफल भएको छ । सूर्योदय र हिमाल हेर्नको लागि धेरै पर्यटकको रोजाइमा यो स्थान पर्ने गरेको हो । काठमाडौँबाट धनकुटा घुम्न आउनु भएका पल्लव पण्डित ध्वजे डाँडा बहुसांस्कृतिक पार्कले आफूलाई लोभ्याएको बताउनु हुन्छ । “एकै स्थानबाट बिभिन्न हिमाल, पहाड अरुण उपत्यका सूर्योदय आदि देखन सकिने यो स्थान निक्कै सुन्दर लाग्यो” पण्डित भन्नु हुन्छ । करिब २३०० मिटरको उचाइमा रहेको यो स्थान वाट कञ्चनजंघा, मकालु कुम्भकर्ण सहित दुई दर्जन बढी हिमाली चुचुरा देख्न सकिन्छ । त्यस्तै अरुण उपत्यकाको मनोरम दृष्य सहित सूर्योदय सूर्यास्त सहित बिभिन्न पहाडी शृङ्खलाको अवलोकन गर्न सकिन्छ । त्यस्तै कृषि उत्पादन यहाँको अर्को आकर्षण हो । सो क्षेत्र तरकारी उत्पादनको पकेट क्षेत्र हो । बिभिन्न सिजनमा उत्पादन हुन तरकारीले कृषि पर्यटनको सम्भावना बोकेको धनकुटाका सरोज भुजेल बताउनु हुन्छ । सो स्थानलाई लक्षित गरि पर्यटकीय गन्तव्य बनाउन पूर्वाधार निर्माणको काम तीब्र पारिए पछि यो स्थानमा पर्यटकको आकर्षण बढेको हो । पाँच वर्ष अघिबाट सुरु गरेको कार्यमा अहिले डेढ करोड भन्दा बढि खर्च भइसकेको छ । हाल सम्म सो स्थानमा कोशी राजमार्ग वाट डाँडा सम्म पुग्न करिब डेढ किलोमिटर लामो छथर ग्रेटवाल निर्माण गरिएको छ । त्यस्तै डाँडामा लिम्बू जातिको सिलाम साक्मा, मगर जातिको खुर्पेटोको प्रतिमा निर्माण गरिएको छ । जोरपाटी बजार नजिकै रहेको यो पार्कलाई बहुसांस्कृतिक पार्कको रुपमा विकास गरिएको र पर्यटकहरूको सहजताको निम्ती भौतिक पूर्वाधारको कामहरू भई रहेको छथर जोरपाटी गाउँपालिका ६ का वडाध्यक्ष दिपक गुरुङ बताउनु हुन्छ । आगामी दिनमा पर्यटकलाई थप आकर्षित गर्न सिसाको पुल निर्माण गर्ने तयारी गरिएको उहाँको भनाई छ ।",
      "link": "https://gorkhapatraonline.com/news/179780",
      "image": "https://gorkhapatraonline.com/storage/media/316720/conversions/1-(3)-original-thumb.jpg"
    },
    {
      "slug": "179774",
      "title": "विभिन्न जिल्लामा एमालेको जनसभा",
      "timestamp": 1763164800000,
      "source": "gp",
      "content": "नेपाल कम्युनिस्ट पार्टी (एमाले)ले अधिकांश जिल्ला सदरमुकाममा र्‍यालीसहित जनसभा आयोजना गरेको छ ।",
      "longContent": "काठमाडौँ, कात्तिक २९ गते। नेपाल कम्युनिस्ट पार्टी (एमाले) ले अधिकांश जिल्ला सदरमुकाममा र्‍यालीसहित जनसभा आयोजना गरेको छ । सो पार्टीले रूपन्देही, गोरखा, चितवन, सुर्खेत, सुनसरी र लमजुङमा जनसभा गरेको ती जिल्लाबाट हाम्रा स्थानीय समाचारदाताहरूले जनाएका छन् । सभालाई केन्द्रीय नेताहरूले सम्बोधन गरिरहनुभएको छ ।",
      "link": "https://gorkhapatraonline.com/news/179774",
      "image": "https://gorkhapatraonline.com/storage/media/316688/conversions/IMG-20251115-WA0054-original-thumb.jpg"
    }
  ]
}