{
  "date": "2025-04-09T07:33:54.297Z",
  "news": [
    {
      "slug": "150391",
      "title": "यस्तो छ आजका लागि निर्धारित विदेशी मुद्राको विनिमयदर",
      "timestamp": 1744156800000,
      "source": "gp",
      "content": "नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३७ रुपैयाँ ७३ पैसा र बिक्रीदर १३८ रुपैयाँ ३३ पैसा कायम भएको छ ।",
      "longContent": "काठमाडौँ,  चैत २७ गते । नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३७ रुपैयाँ ७३ पैसा र बिक्रीदर १३८ रुपैयाँ ३३ पैसा कायम भएको छ । युरोपियन युरो एकको खरिददर १५० रुपैयाँ ६२ पैसा र बिक्रीदर १५१ रुपैयाँ २८  पैसा, युके पाउन्ड स्ट्रलिङ एकको खरिददर १७५ रुपैयाँ ८७ पैसा र बिक्रीदर १७६ रुपैयाँ ६३ पैसा, स्वीस फ्र्याङ्क एकको खरिददर १६१ रुपैयाँ ०३ पैसा र बिक्रीदर १६१ रुपैयाँ ७३ पैसा कायम गरिएको छ । अष्ट्रेलियन डलर एकको खरिददर ८३ रुपैयाँ २० पैसा र बिक्रीदर ८३  रुपैयाँ ५६ पैसा, क्यानेडियन डलर एकको खरिददर ९७ रुपैयाँ ०६ पैसा र बिक्रीदर ९७ रुपैयाँ ४९ पैसा, सिङ्गापुर डलर एकको खरिददर १०१ रुपैयाँ ९९ पैसा र बिक्रीदर १०२ रुपैयाँ ४३ पैसा निर्धारण गरिएको छ । जापानी येन १० को खरिददर नौ रुपैयाँ ३८ पैसा र बिक्रीदर नौ रुपैयाँ ४२  पैसा, चिनियाँ युआन एकको खरिददर १८ रुपैयाँ ७७ पैसा र बिक्रीदर १८ रुपैयाँ ८५ पैसा, साउदी अरेबियन रियाल एकको खरिददर ३६ रुपैयाँ ६९ पैसा र बिक्रीदर ३६ रुपैयाँ ८५ पैसा, कतारी रियाल एकको खरिददर ३७ रुपैयाँ ७८ पैसा र बिक्रीदर ३७ रुपैयाँ ९५ पैसा कायम भएको छ । केन्द्रीय बैंकका अनुसार थाई भाट एकको खरिददर तीन रुपैयाँ ९६ पैसा र बिक्रीदर तीन रुपैयाँ ९८ पैसा, युएई दिराम एकको खरिददर ३७ रुपैयाँ ५० पैसा र बिक्रीदर ३७ रुपैयाँ ६६ पैसा, मलेसियन रिङ्गेट एकको खरिददर ३० रुपैयाँ ६७ पैसा र बिक्रीदर ३० रुपैयाँ ८० पैसा, साउथ कोरियन वन एक सयको खरिददर नौ रुपैयाँ ३० पैसा र बिक्रीदर नौ रुपैयाँ ३४ पैसा, स्वीडिस क्रोनर एकको खरिददर १३ रुपैयाँ ७२ पैसा र बिक्रीदर १३ रुपैयाँ ७८ पैसा र डेनिस क्रोनर एकको खरिददर २० रुपैयाँ १८ पैसा र बिक्रीदर २० रुपैयाँ २७ पैसा तोकिएको छ । राष्ट्र बैङ्कले हङकङ डलर एकको खरिददर १७ रुपैयाँ ७३ पैसा र बिक्रीदर १७ रुपैयाँ ८० पैसा, कुवेती दिनार एकको खरिददर ४४७ रुपैयाँ १९ पैसा र बिक्रीदर ४४९ रुपैयाँ १४ पैसा, बहराइन दिनार एकको खरिददर ३६५ रुपैयाँ ३८ पैसा र बिक्रीदर ३६६ रुपैयाँ ९७ पैसा, ओमनी रियाल एकको खरिददर ३५७ रुयैयाँ ७६ पैसा र बिक्रीदर ३५९ रुपैयाँ ३२ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ ।राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको ‘वेबसाइट’मा उपलब्ध हुने जनाइएको छ । रासस",
      "link": "https://gorkhapatraonline.com/news/150391",
      "image": "https://gorkhapatraonline.com/storage/media/264976/conversions/money-exchange-original-thumb.jpg"
    },
    {
      "slug": "150385",
      "title": "यस्तो छ आज सागसब्जी र फलफूलको मूल्य",
      "timestamp": 1744156800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  चैत २७ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ५०, गोलभेँडा सानो (लोकल) प्रतिकिलो रु २०, गोलभेँडा सानो (तराई) प्रतिकिलो रु २५, आलु रातो प्रतिकिलो रु ३५, प्याज सुकेको (भारतीय) प्रतिकिलो रु ४५, गाजर (लोकल) प्रतिकिलो रु ३५, गाजर (तराई) प्रतिकिलो रु ३०, बन्दा (लोकल) प्रतिकिलो रु २०, बन्दा (तराई) प्रतिकिलो रु १२, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ४०, स्थानीय काउली (ज्यापु) प्रतिकिलो रु ४०, मूला रातो प्रतिकिलो रु ४५, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ४० तथा भन्टा डल्लो प्रतिकिलो रु ४५, तने बोडीको मूल्य प्रतिकिलो रु ९० कायम गरिएको छ ।यसैगरी, मटरकोसा प्रतिकिलो रु ८०, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ९०, घिउ सिमी (राजमा) प्रतिकिलो रु ८०, टाटे सिमी प्रतिकिलो रु ७०, तितो करेला प्रतिकिलो रु ९०, लौका प्रतिकिलो रु ४०, परबर (लोकल) प्रतिकिलो रु ९०, परबर (तराई) प्रतिकिलो रु ९०, चिचिण्डो प्रतिकिलो रु ७०, घिरौला प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ४०, सलगम प्रतिकेजी रु ७०, भिण्डी प्रतिकिलो रु ९० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४०, पिँडालु प्रतिकिलो रु ९०, स्कूस प्रतिकिलो रु ४०, रायो साग प्रतिकिलो रु ८०, पालुङ्गो साग प्रतिकिलो ८०, चमसुरको साग रु १००, मेथीको साग प्रतिकिलो रु ९०, प्याज हरियो प्रतिकिलो रु ५०, बकुला प्रतिकिलो रु ५०, तरुल प्रतिकिलो रु १२०, च्याउ (कन्य) प्रतिकिलो रु १६०, च्याउ (डल्ले) प्रतिकिलो रु ३०० तथा कुरिलो प्रतिकिलो रु ६०० निर्धारण गरिएको छ ।न्यूरो प्रतिकिलो रु ८०, ब्रोकाउली प्रतिकिलो रु ७०, चुकुन्दर प्रतिकिलो रु ६०, सजीवन प्रतिकिलो रु १८०, कोइरालो प्रतिकिलो रु २२०, रातो बन्दा प्रतिकिलो रु ४५, जिरीको साग प्रतिकिलो रु ६५, ग्याठकोभी प्रतिकिलो रु ६५, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु ९०, पुदिना प्रतिकिलो रु ३५०, गान्टे मूला प्रतिकिलो रु ६०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १५०, तरबुजा हरियो प्रतिकिलो रु ७०, मौसम प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ११०, काँक्रो (हाइब्रिड) प्रतिकिलो रु ८०, रुख कटहर प्रतिकिलो रु १२०, निबुवा प्रतिकेजी रु ५०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु १००, उखु प्रतिगोटा रु १००, आभोकाडो प्रतिकिलो रु ६५० तथा अमला प्रतिकिलो रु १३० निर्धारण गरिएको छ ।यसैगरी, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ६०, खुर्सानी हरियो (माछे) प्रतिकिलो रु ७०, खुर्सानी हरियो (अकबरे) प्रतिकिलो २५०, भेडे खुर्सानी प्रतिकिलो रु ८०, लसुन हरियो प्रतिकिलो रु ९०, हरियो धनिया प्रतिकिलो रु १८०, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १४० र राजा च्याउ प्रतिकिलो रु ३०० तोकेको छ । रासस",
      "link": "https://gorkhapatraonline.com/news/150385",
      "image": "https://gorkhapatraonline.com/storage/media/264970/conversions/tarkari-original-thumb.jpg"
    },
    {
      "slug": "150376",
      "title": "किसानको सोच बदल्ने कृषि आयोजना",
      "timestamp": 1744156800000,
      "source": "gp",
      "content": "रुपन्देहीको कोटहीमाई गाउँपालिका–५ निवासी प्रभु यादव चार वर्षअघि बिउ खरिद गर्न नजिकै रहेको भारतीय बजारमा पुग्ने गर्नुहुन्थ्यो । यादव सम्झनुहुन्छ, “बोरामा बिउ लिएर फर्कंदा भारतीय सीमा सुरक्षा बलको ज्यादती धेरै पटक भोगेका छौँ ।”",
      "longContent": "मर्चवार समाचारदातामर्चवार (रुपन्देही), चैत २७ गते । रुपन्देहीको कोटहीमाई गाउँपालिका–५ निवासी प्रभु यादव चार वर्षअघि बिउ खरिद गर्न नजिकै रहेको भारतीय बजारमा पुग्ने गर्नुहुन्थ्यो । यादव सम्झनुहुन्छ, “बोरामा बिउ लिएर फर्कंदा भारतीय सीमा सुरक्षा बलको ज्यादती धेरै पटक भोगेका छौँ ।” यस्तै अनुभव कोटहीमाई गाउँपालिका–५ निवासी कृषक सुभाषचन्द्र यादवको समेत छ । यादव पनि गहुँको बिउ खरिद गर्न भारतीय बजारमा पुग्ने गर्नुहुन्थ्यो । “धेरै दुःख गरेर गहुँको बिउ किनेर ल्याएर खेतमा छरिन्थ्यो,” यादव भन्नुहुन्छ । गाउँमै नेपाल सरकार कृषि तथा पशुपन्छी विकास मन्त्रालय अन्तर्गतको प्रधानमन्त्री कृषि आधुनिकीकरण परियोजनाले गहुँ जोनको कार्यक्रम अघि बढाएपछि उल्लेख्य प्रगति भएको छ । अहिले मर्चवारका अधिकांश किसानले नेपाली उन्नत जातका गहुँको बिउ प्रयोग गरेर गहुँबाली उत्पादन गरेका छन् । मर्चवारका ५० प्रतिशत किसानले अहिले भारतीय जात छोडेर नेपाली उन्नत जातका गहुँको बिउ प्रयोग गर्न थालेको तथ्याङ्क छ ।मर्चवारका तीन वटा स्थानीय तह कोटहीमाई गाउँपालिका, मर्चवारी र सम्मरीमाई गाउँपालिकाका १६ वटा वडालाई समेटेर करिब तीन हजार हेक्टरमा गहुँ जोन कार्यक्रम २०७८ मा लागु भएको थियो ।त्यसपछि परियोजनाले कृषकलाई सबैभन्दा पहिला नेपाली उन्नत जातका गहुँको बिउ ५० प्रतिशत अनुदानमा वितरण गर्‍यो । अनुदानमा बिउ पाएपछि कृषक नेपाली जातका बिउ प्रयोग गरेर गहुँ खेती गर्न अग्रसर भए । कृषक प्रभु यादव भन्नुहुन्छ, “भारतीय बिउ प्रयोग गर्दा रोटी मिठै हुँदैनथ्यो तर हामीले जब नेपाली उन्नत जातको बिउ प्रयोग गर्‍यौँ, स्वादमै परिवर्तन पायौँ । यति मिठो रोटी हामीले जीवनमै अहिलेसम्म खाएका थिएनौँ ।” परियोजनाले गहुँको बिउ अनुदानमा वितरण गर्ने काम मात्र गरेन, स्थानीय सहकारी नवदुर्गा स्वावलम्बन बहुद्देश्यीय सहकारीसँग सहकार्य गरी करिब दुई सय हेक्टर क्षेत्रफलमा उन्नत बिउ उत्पादन (बीज वृद्धि) कार्यक्रम अघि बढायो । त्यसपछि मर्चवारका १८५ जना किसानले करिब छ सय हेक्टर जमिनमा नेपाली जातका गहुँको बिउ उत्पादन गर्न थाले ।परियोजनाको सहयोगमा मर्चवारमै पहिलो पटक प्राथमिक प्रशोधन र भण्डारण केन्द्र कोटहीमाई गाउँपालिका–५ मा सञ्चालनमा गरियो । यो प्रशोधन केन्द्र पाँच सय मेट्रिक टन गहुँ भण्डारण गर्न सक्ने क्षमताको छ । परियोजना कार्यान्वयन एकाइ कार्यालय रुपन्देहीका प्रमुख नारायण काफ्लेका अनुसार यस क्षेत्रमा आधुनिक यन्त्र उपकरणको प्रयोग गरी बिउ उत्पादन तथा खाने गहुँको उत्पादन भएको छ । परियोजनाले किसानको उत्पादन लागत न्यूनीकरण गर्न गहुँ छर्ने सुपर सिड मेसिन, गहुँ काट्ने रिपर, थ्रेसर, कम्बाइन हार्बेस्टर जस्ता आधुनिक उपकरण अनुदानमा सहयोग गरेको छ । सिँचाइको समस्यालाई ध्यानमा राखी परियोजनाले ३० वटा ठाउँमा किसानको स्यालो ट्युबेल अनुदानमा सहयोग गरी यस क्षेत्रको करिब चार सय हेक्टर क्षेत्रफलमा सिँचाइको व्यवस्था पनि गरेको छ ।    नेपाल कृषि अनुसन्धान परिषद् नार्कको राष्ट्रिय गहुँबाली कार्यक्रमका वरिष्ठ प्राविधिक अधिकृत खेमराज पन्त भन्नुहुन्छ, “नेपाली जातको ४२ प्रजातिका गहुँका बिउ रहेका छन् । अहिले नेपालमा छ प्रजातिका बिउ प्रयोगमा छन् तर अहिले पनि भारतीय सीमासँग जोडिएका तराईका जिल्लामा भारतीय जातका गहुँको बिउ प्रयोग हुने गरेको छ ।”",
      "link": "https://gorkhapatraonline.com/news/150376",
      "image": "https://gorkhapatraonline.com/storage/media/264958/conversions/marchawar-gahu-kheti-original-thumb.jpg"
    },
    {
      "slug": "150375",
      "title": "बढ्यो खरबुजाको व्यापार",
      "timestamp": 1744156800000,
      "source": "gp",
      "content": "गर्मी बढेसँगै तराईका जिल्लामा खरबुजाको व्यापार बढेको छ । यहाँको पूर्वपश्चिम राजमार्ग र अन्य भित्री सडकका किनार तथा चोक, चौतारामा खरबुजा राखेर बिक्री गर्नेहरू बढेका छन् । चैत लागेदेखि गर्मी बढ्दै गइरहेको तराईका जिल्लामा अब साउन/भदौमा लगातार झरी नपरुन्जेलसम्म खरबुजाको राम्रो व्यापार हुने गरेको छ ।",
      "longContent": "सर्लाही समाचारदातासर्लाही, चैत २७ गते । गर्मी बढेसँगै तराईका जिल्लामा खरबुजाको व्यापार बढेको छ । यहाँको पूर्वपश्चिम राजमार्ग र अन्य भित्री सडकका किनार तथा चोक, चौतारामा खरबुजा राखेर बिक्री गर्नेहरू बढेका छन् । चैत लागेदेखि गर्मी बढ्दै गइरहेको तराईका जिल्लामा अब साउन/भदौमा लगातार झरी नपरुन्जेलसम्म खरबुजाको राम्रो व्यापार हुने गरेको छ । चैत लागेर गर्मी चढेसँगै पूर्वका विभिन्न ठाउँबाट खरबुजा ल्याएर बिक्री गर्न सुरु गरेको लालबन्दी नगरपालिका–७ का विनोदकुमार साह कानुले बताउनुभयो । लालबन्दी चोकस्थित पूर्वपश्चिम राजमार्ग किनारमा लामो समयदेखि गर्मीयाममा खरबुजा बिक्री गर्ने साहले अब गर्मीयामभर यसैको व्यापार गरेर परिवारको गुजारा चलाउने बताउनुभएको हो । चिसोयाममा अन्य काम गर्ने र गर्मी लागेपछि खरबुजा बेच्न बस्ने गरेको साहको भनाइ छ । यहाँ अहिले खरबुजा प्रतिकेजी ५० रुपियाँमा बिक्री भइरहेको छ । गाउँ गाउँबाट बजार आउने सर्वसाधारणले शीतलताका लागि यो मौसममा खरबुजा किनेर लैजाने गरेका छन् । सर्लाहीमा पूर्वपश्चिम राजमार्गको लालबन्दीमा मात्रै एक दर्जनभन्दा बढी व्यापारीले खरबुजा बिक्री गर्न राखेका छन् । जिल्ला सदरमुकाम मलङ्गवासहित नवलपुर, हरिवन, बागमती, बरहथवा, बयलवास, हरिपुरलगायतका भित्री बजारमा खरबुजाको व्यापार बढेको छ । व्यापारीका अनुसार पूर्वको धनुषा, सुनसरी, झापालगायतका जिल्लामा उत्पादन भएको खरबुजा यहाँ ल्याएर बिक्री गर्ने गरिन्छ । सडक किनारमा ठेला राखेर तथा फलफूल पसलमा समेत खरबुजा बिक्री गर्ने गरिएको छ । लालबन्दी बजारका फलफूल व्यवसायी जीतेन्द्र साहले गर्मीयामभर खरबुजाको व्यापार राम्रो हुने बताउनुभयो । खरबुजाका चाना काटेर तथा सिङ्गै पनि बिक्री हुने गरेको व्यापारीले बताएका छन् ।",
      "link": "https://gorkhapatraonline.com/news/150375",
      "image": "https://gorkhapatraonline.com/storage/media/264957/conversions/Kharbuja-Photo-original-thumb.jpg"
    },
    {
      "slug": "150374",
      "title": "फस्टाउँदै महीको बजार",
      "timestamp": 1744156800000,
      "source": "gp",
      "content": "पछिल्लो समय महीको लोकप्रियता बढेर बजारको प्रिय वस्तु बन्न थालेको छ । महीको खपत बढ्नुका साथै बजारसमेत फस्टाउँदै गएको छ ।",
      "longContent": "काठमाडौँ, चैत २७ गते । पछिल्लो समय महीको लोकप्रियता बढेर बजारको प्रिय वस्तु बन्न थालेको छ । महीको खपत बढ्नुका साथै बजारसमेत फस्टाउँदै गएको छ । विभिन्न डेरी उद्योगले महीको लेबलिङ र प्याकेजिङ गरेर बजारमा बेच्न थालेपछि बजार फस्टाउँदै गएको हो । मही गर्मी मौसम स्वास्थ्यका लागि लाभदायक रहेकाले मही उपभोक्तामाझ लोकप्रिय बन्दै गएको छ । नेपाल नेपाल डेरी एसोसिएसनले दुई वर्षअगाडिबाट विद्यालय, अस्पताल, आश्रम विभिन्न सामाजिक सङ्घ संस्थामा निःशुल्क मही सेवन गराउँदै आएका छन् । यही क्रममा काठमाडौँको दरबारमार्गमा रहेको रैथाने कृषि उपज बिक्री गर्ने स्थान ओरियन्ट क्याफेमा प्रत्येक शनिबार बिहान ७ बजेदेखि ११ बजेसम्म निःशुल्क मही वितरण गर्ने गरेको एसोसिएसनले जनाएको छ । एसोसिएसनले देशभर मही प्याकेजिङ, ब्रान्डिङ र बजार व्यवस्था गर्दै आएको जनाएको छ । पछिल्लो समय उपभोक्ताको रोजाइमा मही पर्न थालेपछि डेरी उद्योगीले महीलाई ब्रान्डिङ गरी बजारमा ल्याउन थालेका छन् । नेपाल राष्ट्रिय डेरी एसोसिएसनका अध्यक्ष प्रह्लाद दाहालले मही अभियानलाई व्यापक बनाउन विवाह, महोत्सव तथा व्यापारिक मेलामा मही वितरण गरिरहेको जानकारी दिनुभयो । अहिले मुलुकभर १८ देखि २० वटा डेरी उद्योगले प्याकेजिङ गरेर दैनिक २० देखि २५ हजार लिटर खपत हुने गरेको जानकारी दिनुभयो । हालसम्म ८५ हप्तामा २० लाख रुपियाँ बराबरको मही निःशुल्क वितरण गरिएको उहाँले जानकारी दिनुभयो । एसोसिएसनका अनुसार उपत्यकामा महीको बजार विस्तार हुँदै गएको प्रभावस्वरूप उपत्यका बाहिरका जिल्लामा पनि एक दर्जन डेरी उद्योगले लेबलिङ, प्याकेजिङ गरी बजारमा मही बिक्री गर्न थालेका छन् । विभिन्न मेला, विवाह, भोज तथा अन्य ठुला कार्यक्रममा अघि कोल्ड ड्रिङ्क्स राख्ने गरेकामा पछिल्लो समय मही निःशुल्क वितरण गर्ने अभियानसमेत चलेको छ । स्वदेशी उत्पादनको उपभोग बढाउने उद्देश्यले एसोसिएसनले गर्ने आफ्ना कार्यक्रममा बालबालिका वा ज्येष्ठ नागरिकलाई दुध सेवन गराई उद्घाटन गर्ने, मायाको चिनोस्वरूप दुग्ध पदार्थ वितरण गर्ने, आफ्ना कार्यक्रममा दुग्ध पदार्थ नै खुवाउने गरेको जनाइएको छ । अन्य पेय पदार्थको ठाउँमा मही, लस्सी, दही आदि राख्ने, सधैँ दुध वा दुध चिया/कफी खुवाउने जस्ता काम गरिरहेको एसोसिएसनले जनाएको छ । व्यवसायी रिता थापाले मही गर्मी मौसमका लागि स्वास्थ्यवर्धक हुनुका साथै विभिन्न पोषण तत्व पाइने भएकाले यसले पाचन प्रणाली, शरीरलाई स्वस्थ र तन्दुरुस्त बनाउन मद्दत गर्ने जानकारी दिनुभयो । पछिल्लो समय उपभोक्ताले कोल्ड ड्रिङ्क्स, जुस र अन्य कृत्रिम पेयको विकल्पमा मही खोज्ने गरेको उहाँको भनाइ छ । बजारमा मही प्रतिलिटर ७० देखि ८० रुपियाँमा पाइने गर्छ । अन्य सिजनको तुलनामा गर्मी मौसममा महीको खपतसमेत बढी हुने गर्छ । गर्मी मौसममा मही पिउनु भनेको शरीरलाई स्वाभाविक रूपमा चिसो बनाउनुका साथै गर्मीले शरीरको पानी कम हुँदा जलवियोजन (डिहाइड्रेसन) को समस्या समाधान हुने बताएको छ । महीमा पाइने प्रोबायोटिक तत्वले पेटलाई स्वस्थ राख्नुका साथै गर्मी मौसममा देखिने अपच, एसिडिटी वा ग्यास्ट्रिक समस्या मही पिउँदा कम हुने बताइएको छ ।",
      "link": "https://gorkhapatraonline.com/news/150374",
      "image": "https://gorkhapatraonline.com/storage/media/264956/conversions/mohi_J6EVY6yzed-original-thumb.jpg"
    },
    {
      "slug": "150373",
      "title": "विमानस्थल चल्न नदिने अदृश्य शक्ति कुन हो ?",
      "timestamp": 1744156800000,
      "source": "gp",
      "content": "गौतम बुद्ध अन्तर्राष्ट्रिय विमानस्थलमा नियमित अन्तर्राष्ट्रिय उडान रोकिएपछि लुम्बिनी प्रदेशको निजी क्षेत्र असन्तुष्ट बनेको छ । निजी क्षेत्रका चार वटा संस्थाले संयुक्त विज्ञप्ति निकालेर कुन अदृश्य शक्तिले विमानस्थल चल्न नदिएको हो ? भन्दै प्रश्न गरेका छन् ।",
      "longContent": "भैरहवा समाचारदाताभैरहवा, चैत २७ गते । गौतम बुद्ध अन्तर्राष्ट्रिय विमानस्थलमा नियमित अन्तर्राष्ट्रिय उडान रोकिएपछि लुम्बिनी प्रदेशको निजी क्षेत्र असन्तुष्ट बनेको छ । निजी क्षेत्रका चार वटा संस्थाले संयुक्त विज्ञप्ति निकालेर कुन अदृश्य शक्तिले विमानस्थल चल्न नदिएको हो ? भन्दै प्रश्न गरेका छन् । सरकारले विमानस्थल नियमित सञ्चालन हुने बताइरहे पनि परिणाममा त्यो नदेखिएको भन्दै विज्ञप्तिमा कुन अदृश्य शक्तिले विमानस्थल चल्न नदिएको हो ? भन्दै प्रश्न गरिएको हो ।लुम्बिनी प्रदेशस्तरीय विभिन्न सङ्घसंस्थाले सोमबार साँझ जारी गरेको संयुक्त विज्ञप्तिमा भनिएको छ, “कुन अदृश्य शक्तिले लुम्बिनी प्रदेशको समृद्धिको आधारका रूपमा स्थापना भएको गौतम बुद्ध विमानस्थल सञ्चालन हुन रोकिरहेको छ ?, त्यस्ता अवरोध छिचोल्न निजी क्षेत्रका तर्फबाट सरकारलाई कस्तो खालको सहयोगको आवश्यकता परेको हो ?” विज्ञप्तिमा ती संस्थाहरूले विमानस्थल सञ्चालनका लागि तदारुकता देखाएको भने पनि सरकारले अन्तर्राष्ट्रिय विमानस्थल सञ्चालनका लागि आवश्यक आधारभूत कार्यालय भैरहवामा स्थापना गर्न नसकेको भन्दै असन्तुष्टि पोखेका छन् । वैदेशिक रोजगारीमा जान चाहने श्रमिकका लागि म्यानपावर कम्पनीका कार्यालय र श्रम तथा स्वास्थ्य परीक्षण कार्यालयको स्थापनाका लागि निजी क्षेत्रका तर्फबाट पटक पटक आग्रह गर्दा पनि सुनुवाइ हुन नसकेको भन्दै उनीहरूले विमानस्थलको दुरवस्था देखेर निजी क्षेत्र चिन्तित भएको विज्ञप्तिमा उल्लेख छ । विमानस्थल निर्माण सुरु भएसँगै उत्साहित भएर सरकारकै आह्वानमा यस क्षेत्रका पर्यटन व्यवसायीले गरेको ५० अर्ब रुपियाँभन्दा बढीको लगानी जोखिममा रहेको भन्दै उनीहरूले विभिन्न बहानामा निजी क्षेत्रलाई पटक पटक निराश बनाउने काम नगर्न चेतावनी दिएका छन् । नियमित यात्रु पाउँदा पनि कतिपय वायुसेवा कम्पनीले उडान कटौती गरेको सुनिएकाले कटौती भएका उडान पुनः फिर्ता ल्याउन सरकारले सक्दो पहल गर्न नसक्नुका कारण के हो भनी उनीहरूले प्रश्न गरेका छन् । विज्ञप्तिमा नेपाल चेम्बर अफ कमर्स लुम्बिनीका अध्यक्ष टङ्कप्रसाद पोखरेल, नेपाल उद्योग वाणिज्य महासङ्घ लुम्बिनीका अध्यक्ष कृष्णप्रसाद शर्मा, उद्योग परिसङ्घ लुम्बिनी प्रदेशका अध्यक्ष एजाज आलम र नेपाल घरेलु तथा साना उद्योग महासङ्घका अध्यक्ष गणेशप्रसाद अधिकारीले हस्ताक्षर गर्नुभएको छ ।",
      "link": "https://gorkhapatraonline.com/news/150373",
      "image": "https://gorkhapatraonline.com/storage/media/264955/conversions/Gautam-buddha-airport-(1)-original-thumb.jpg"
    },
    {
      "slug": "150372",
      "title": "‘ग्रे लिस्ट’ बाट बाहिरिने तयारी सुरु",
      "timestamp": 1744156800000,
      "source": "gp",
      "content": "सम्पत्ति शुद्धीकरण निवारणमा कमजोर प्रदर्शनपछि ‘गे्र लिस्ट’ मा परेको नेपालले त्यसबाट बाहिरिन तयारी सुरु गरेको छ ।",
      "longContent": "गोरखापत्र समाचारदाताकाठमाडौँ, चैत २७ गते । सम्पत्ति शुद्धीकरण निवारणमा कमजोर प्रदर्शनपछि ‘ग्रे  लिस्ट’ मा परेको नेपालले त्यसबाट बाहिरिन तयारी सुरु गरेको छ । सम्पत्ति शुद्धीकरण तथा आतङ्कवादी गतिविधि मामिलाको निगरानी गर्ने अन्तर्राष्ट्रिय संस्था फाइनान्सिएल एक्सन टास्क फोर्स (एफएटिएफ) ले गत फागुन ९ गते नेपाललाई निगरानी सूची अर्थात् ‘ग्रे  लिस्ट’ मा राखेको थियो ।सोही सूचीबाट बाहिरिने तयारीस्वरूप मङ्गलबार अर्थ मन्त्रालयमा बसेको सम्पत्ति शुद्धीकरण निवारण निर्देशक समितिले नेपाललाई ‘ग्रे लिस्ट’ बाट बाहिर ल्याउने कार्ययोजनालाई अन्तिम रूप दिने र त्यसलाई कार्यान्वयन गर्ने निर्णय गरेको छ । बैठकले जिम्मेवार निकाय र उनीहरूले सम्पन्न गर्नुपर्ने क्रियाकलापको समयसीमासहित कार्ययोजना कार्यान्वयन गर्ने निर्णय पनि लिएको छ । बैठकमा उपप्रधानमन्त्री एवं अर्थमन्त्री विष्णुप्रसाद पौडेलले नेपाललाई ‘ग्रे लिस्ट’ बाट बाहिर निकाल्न कार्ययोजना अनुसार काम गरेर उक्त सूचीमा नपर्ने गरी दीर्घकालीन हिसाबले काम गर्न आवश्यक रहेको बताउनुभयो । कानुन, न्याय तथा संसदीय मामिलामन्त्री अजयकुमार चौरसियाले नेपाललाई ‘ग्रे लिस्ट’ बाट बाहिर निकाल्न कानुनको कमी नभएको बताउनुभयो । उहाँले दृढ इच्छा शक्तिसहित काम गरे यस्तो निगरानी सूचीबाट बाहिर ल्याउने सक्ने धारणा व्यक्त गर्नुभयो । महान्यायाधिवक्ता रमेश बडालले सबै निकायमा संस्थागत सुशासन हुन जरुरी रहेको बताउनुभयो । मुख्य सचिव एकनारायण अर्यालले सबै निकायबिच समन्वय गरी प्राथमिकताका साथ काम गर्न जरुरी भएको बताउनुभयो । उहाँले प्रविधिलाई जोड दिएर कार्ययोजना अनुसार काम गर्दा नेपाल ‘ग्रे लिस्ट’ बाट बाहिर आउन सक्ने बताउनुभयो । नेपाल राष्ट्र बैङ्कका कायमुकायम गभर्नर नीलम ढुङ्गाना तिम्सिनाले अन्तिम समयमा काम गर्नेभन्दा कार्ययोजना अनुसार सुरुदेखि नै काम गर्न आवश्यक रहेको बताउनुभयो । बैठकमा सहभागीले जोखिम मूल्याङ्कन, अन्तरनिकाय समन्वय, नियमन तथा सुपरिवेक्षण, अनुसन्धान तथा अभियोजन, कसुरजन्य सम्पत्तिलगायतका क्षेत्रमा काम गर्न जरुरी रहेको बताउँदै कानुनमा भन्दा कार्यान्वयनमा जोड दिन आवश्यक भएको बताएका थिए ।",
      "link": "https://gorkhapatraonline.com/news/150372",
      "image": "https://gorkhapatraonline.com/storage/media/264954/conversions/gray-list-original-thumb.jpg"
    },
    {
      "slug": "150275",
      "title": "यस्तो छ आज सागसब्जी र फलफूलको मूल्य",
      "timestamp": 1744070400000,
      "source": "gp",
      "content": "कालिमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ, चैत२६  गते । कालिमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ५०, गोलभेँडा सानो (लोकल) प्रतिकिलो रु २०, गोलभेँडा सानो (तराई) प्रतिकिलो रु २५, आलु रातो प्रतिकिलो रु ३५, आलु रातो (भारतीय) प्रतिकिलो रु ४०, प्याज सुकेको (भारतीय) प्रतिकिलो रु ४५, गाजर (लोकल) प्रतिकिलो रु ३५, गाजर (तराई) प्रतिकिलो रु ३०, बन्दा (लोकल) प्रतिकिलो रु १५, बन्दा (तराई) प्रतिकिलो रु १२, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ४०, स्थानीय काउली (ज्यापु) प्रतिकिलो रु ४०, मूला रातो प्रतिकिलो रु ४५, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ४० तथा भन्टा डल्लो प्रतिकिलो रु ४५, तने बोडीको मूल्य प्रतिकिलो रु ९० कायम गरिएको छ ।यसैगरी, मटरकोसा प्रतिकिलो रु ८०, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ९०, घिउ सिमी (राजमा) प्रतिकिलो रु ८०, टाटे सिमी प्रतिकिलो रु ७०, तितो करेला प्रतिकिलो रु ९०, लौका प्रतिकिलो रु ४०, परबर (लोकल) प्रतिकिलो रु ९०, चिचिण्डो प्रतिकिलो रु ८०, घिरौला प्रतिकिलो रु ७०, झिगुनी प्रतिकिलो रु ८०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ४०, सलगम प्रतिकेजी रु ७०, भिण्डी प्रतिकिलो रु ११० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४०, पिँडालु प्रतिकिलो रु ९०, स्कूस प्रतिकिलो रु ४०, रायो साग प्रतिकिलो रु ८०, पालुङ्गो साग प्रतिकिलो ८०, चमसुरको साग रु १००, तोरीको साग प्रतिकिलो रु ६०, मेथीको साग प्रतिकिलो रु १००, प्याज हरियो प्रतिकिलो रु ५०, बकुला प्रतिकिलो रु ५०, तरुल प्रतिकिलो रु १२०, च्याउ (कन्य) प्रतिकिलो रु २००, च्याउ (डल्ले) प्रतिकिलो रु ३०० तथा कुरिलो प्रतिकिलो रु ६०० निर्धारण गरिएको छ ।न्यूरो प्रतिकिलो रु ८०, ब्रोकाउली प्रतिकिलो रु ७०, चुकुन्दर प्रतिकिलो रु ६०, सजीवन प्रतिकिलो रु १८०, कोइरालो प्रतिकिलो रु २२०, रातो बन्दा प्रतिकिलो रु ४५, जिरीको साग प्रतिकिलो रु ६५, ग्याठकोभी प्रतिकिलो रु ६५, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु ९०, पुदिना प्रतिकिलो रु ३५०, गान्टे मूला प्रतिकिलो रु ६०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु २८०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १५०, तरबुजा हरियो प्रतिकिलो रु ७०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु १२०, काँक्रो (हाइब्रिड) प्रतिकिलो रु ८०, रुख कटहर प्रतिकिलो रु १२०, निबुवा प्रतिकेजी रु ५०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु १००, उखु प्रतिगोटा रु १००, स्ट्रबेरी (भुइँऐसेलु) रु २५०, किबी प्रतिकिलो रु ४५० तथा आभोकाडो प्रतिकिलो रु ६५०, अमला प्रतिकिलो रु १३० निर्धारण गरिएको छ ।यसैगरी, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ८०, खुर्सानी हरियो (बुलेट) प्रतिकिलो रु ६०, खुर्सानी हरियो (माछे) प्रतिकिलो रु ७०, खुर्सानी हरियो (अकबरे) प्रतिकिलो २५०, भेडे खुर्सानी प्रतिकिलो रु ९०, लसुन हरियो प्रतिकिलो रु ९०, हरियो धनिया प्रतिकिलो रु १८०, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १४०, राजा च्याउ प्रतिकिलो रु ३०० र सिताके च्याउको मूल्य प्रतिकिलो रु ८०० तोकेको छ । रासस",
      "link": "https://gorkhapatraonline.com/news/150275",
      "image": "https://gorkhapatraonline.com/storage/media/264786/conversions/adrhs-original-thumb.jpg"
    },
    {
      "slug": "150252",
      "title": "यस्तो छ आजका लागि निर्धारित विदेशी मुद्राको विनिमय दर",
      "timestamp": 1744070400000,
      "source": "gp",
      "content": "नेपाल राष्ट्र बैंकले मङ्गलबारका लागि विदेशी मुद्राको विनिमय दर निर्धारण गरेको छ । राष्ट्र बैंकका अनुसार अमेरिकी डलर एकको खरिदर १३७ रुपियाँ ०४ पैसा र बिक्रीदर १३७ रुपियाँ ६४ पैसा कायम भएको छ ।",
      "longContent": "काठमाडौं, चैत २६ गते । नेपाल राष्ट्र बैंकले मङ्गलबारका लागि विदेशी मुद्राको विनिमय दर निर्धारण गरेको छ । राष्ट्र बैंकका अनुसार अमेरिकी डलर एकको खरिदर १३७ रुपियाँ ०४ पैसा र बिक्रीदर १३७ रुपियाँ ६४ पैसा कायम भएको छ । युरोपियन युरो एकको खरिदर १४९ रुपियाँ ९८ पैसा र बिक्रीदर १५० रुपियाँ ६४ पैसा, युके पाउन्ड स्ट्रलिङ एकको खरिदर १७५ रुपियाँ ६२ पैसा र बिक्रीदर १७६ रुपियाँ ३९ पैसा, स्वीस फ्र्याङ्क एकको खरिददर १६० रुपियाँ ३४ पैसा र बिक्रीदर १६१ रुपियाँ ०४ पैसा कायम गरिएको छ । अस्ट्रेलियन डलर एकको खरिददर ८२ रुपियाँ ९५ पैसा र बिक्रीदर ८३ रुपियाँ ३१ पैसा, क्यानेडियन डलर एकको खरिदर ९६ रुपियाँ २२ पैसा र बिक्रीदर ९६ रुपियाँ ६४ पैसा, सिङ्गापुर डलर एकको खरिददर १०१ रुपियाँ ७९ पैसा र बिक्रीदर १०२ रुपियाँ २४ पैसा निर्धारण गरिएको छ । जापानी येन १० को खरिदर नौ रुपियाँ ३६ पैसा र बिक्रीदर नौ रुपियाँ ४१ पैसा, चिनियाँ युआन एकको खरिदर १८ रुपियाँ ७४ पैसा र बिक्रीदर १८ रुपियाँ ८३ पैसा, साउदी अरेबियन रियाल एकको खरिददर ३६ रुपियाँ ५० पैसा र बिक्रीदर ३६ रुपियाँ ६६ पैसा, कतारी रियाल एकको खरिददर ३७ रुपियाँ ५९ पैसा र बिक्रीदर ३७ रुपियाँ ७६ पैसा कायम भएको छ । केन्द्रीय बैंकका अनुसार थाई भाट एकको खरिददर तीन रुपियाँ ९७ पैसा र बिक्रीदर तीन रुपियाँ ९८ पैसा, युएई दिराम एकको खरिददर ३७ रुपियाँ ३१ पैसा र बिक्रीदर ३७ रुपियाँ ४७ पैसा, मलेसियन रिङ्गेट एकको खरिददर ३० रुपियाँ ५९ पैसा र बिक्रीदर ३० रुपियाँ ७२ पैसा, साउथ कोरियन वन एक सयको खरिददर नौ रुपियाँ ३६ पैसा र बिक्रीदर नौ रुपैयाँ ४० पैसा, स्वीडिस क्रोनर एकको खरिददर १३ रुपियाँ ५८ पैसा र बिक्रीदर १३ रुपियाँ ६४ पैसा र डेनिस क्रोनर एकको खरिददर २० रुपियाँ १० पैसा र बिक्रीदर २० रुपियाँ १८ पैसा तोकिएको छ । राष्ट्र बैंकले हङ्कङ डलर एकको खरिददर १७ रुपियाँ ६४ पैसा र बिक्रीदर १७ रुपियाँ ७२ पैसा, कुवेती दिनार एकको खरिददर ४४५ रुपियाँ २१ पैसा र बिक्रीदर ४४७ रुपियाँ १६ पैसा, बहराइन दिनार एकको खरिददर ३६३ रुपियाँ ४७ पैसा र बिक्रीदर ३६५ रुपियाँ ०६ पैसा, ओमनी रियाल एकको खरिददर ३५५ रुपियाँ ९९ पैसा र बिक्रीदर ३५७ रुपियाँ ५४ पैसा रहेको छ । भारतीय रुपियाँ एक सयको खरिददर १६० रुपियाँ र बिक्रीदर १६० रुपियाँ १५ पैसा तोकेको छ । राष्ट्र बैंकले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैंकको ‘वेबसाइट’ मा उपलब्ध हुने जनाइएको छ । रासस",
      "link": "https://gorkhapatraonline.com/news/150252",
      "image": "https://gorkhapatraonline.com/storage/media/264761/conversions/dolor-original-thumb.jpg"
    },
    {
      "slug": "150250",
      "title": "विद्युतीय व्यापारसम्बन्धी राष्ट्रिय कार्यशाला",
      "timestamp": 1744070400000,
      "source": "gp",
      "content": "उद्योग, वाणिज्य तथा आपूर्ति मन्त्रालयले विश्व व्यापार सङ्गठनको सहकार्यमा सेवा व्यापार तथा विद्युतीय व्यापार (ई कमर्स) सम्बन्धी तीनदिने कार्यशाला सम्पन्न गरेको छ ।",
      "longContent": "गोरखापत्र समाचारदाताकाठमाडौँ, चैत २६ गते । उद्योग, वाणिज्य तथा आपूर्ति मन्त्रालयले विश्व व्यापार सङ्गठनको सहकार्यमा सेवा व्यापार तथा विद्युतीय व्यापार (ई कमर्स) सम्बन्धी तीनदिने कार्यशाला सम्पन्न गरेको छ । नेपालको अर्थतन्त्रमा ६० प्रतिशतभन्दा बढी योगदान रहेको सेवा क्षेत्रको विकास, विस्तार र सेवा व्यापारको प्रवर्धन समग्र आर्थिक एवं सामाजिक विकासका लागि महत्वपूर्ण रहेको उद्योग, वाणिज्य तथा आपूर्ति मन्त्रालयले जनाएको छ । मन्त्रालयद्वारा जारी विज्ञप्ति अनुसार विश्वव्यापी रूपमा सेवा व्यापारको हिस्सा बढिरहेको सन्दर्भमा नेपालको वैदेशिक व्यापारमा समेत सेवा व्यापारको अंश प्रत्येक वर्ष बढ्दै गइरहेको छ । प्रविधिको विकाससँगै विद्युतीय व्यापार (ई कमर्स) नेपालमा दिनानुदिन लोकप्रिय हुँदै गइरहेको हुँदा त्यसलाई नियमन तथा प्रवर्धन गर्न विद्युतीय व्यापार (ई कमर्स) ऐन, २०८१ जारी भइसकेको छ । नेपाल व्यापार एकीकृत रणनीति, २०८० ले पर्यटन, सूचना प्रविधि र इन्टरनेटमा आधारित सेवा, जलविद्युत्, निर्माण सेवा, दक्ष तथा अर्धदक्ष श्रम सेवालाई निर्यात सम्भावना भएका सेवाको रूपमा प्राथमिकता दिएको छ । विश्व व्यापार सङ्गठन अन्तर्गतको सेवा व्यापारसम्बन्धी सामान्य सम्झौताका प्रावधान, उक्त सम्झौताबमोजिम सदस्य राष्ट्रहरूले जनाएका प्रतिबद्धता, विद्युतीय व्यापारका सम्बन्धमा विश्व व्यापार सङ्गठनमा भइरहेका वार्ता, नेपालको सेवा व्यापारको अवस्था तथा सेवा व्यापार विकासका लागि अपनाउनुपर्ने उपाय, विद्युतीय व्यापार नियमनको अन्तर्राष्ट्रिय अभ्यास र नेपालले अपनाउनुपर्ने रणनीतिलगायतका विषयमा अन्तर्क्रिया सम्पन्न भएको मन्त्रालयले जनाएको छ । कार्यशालाले नेपालको सेवा व्यापार र विद्युतीय व्यापारको विकासको निर्यात प्रवर्धन र व्यापार घाटा न्यूनीकरण गर्न एकीकृत राष्ट्रिय रणनीति बनाई सरोकारवाला सम्पूर्ण निकायको सामूहिक प्रयत्न अगाडि बढाउन सहयोग पुर्‍याउने मन्त्रालयको विश्वास छ ।",
      "link": "https://gorkhapatraonline.com/news/150250",
      "image": "https://gorkhapatraonline.com/storage/media/264759/conversions/IMG-20250407-WA0029-original-thumb.jpg"
    },
    {
      "slug": "150249",
      "title": "अन्तर्राष्ट्रिय उडान  पुनः सञ्चालन गर्न माग",
      "timestamp": 1744070400000,
      "source": "gp",
      "content": "नेपाल उद्योग वाणिज्य महासङ्घका लुम्बिनी प्रदेश अध्यक्ष कृष्णप्रसाद शर्माले गौतम बुद्ध अन्तर्राष्ट्रिय विमानस्थलबाट पुनः उडान सञ्चालनको वातावरण बनाउन माग गर्नुभएको छ ।",
      "longContent": "बुटवल समाचारदाताबुटवल, चैत २६ गते । नेपाल उद्योग वाणिज्य महासङ्घका लुम्बिनी प्रदेश अध्यक्ष कृष्णप्रसाद शर्माले गौतम बुद्ध अन्तर्राष्ट्रिय विमानस्थलबाट पुनः उडान सञ्चालनको वातावरण बनाउन माग गर्नुभएको छ । उहाँले उक्त विमानस्थलबाट अन्तर्राष्ट्रिय उडान रोकिएकामा यस क्षेत्रका उद्योगी व्यवसायी चिन्तित भएको बताउँदै उहाँले सो आग्रह गर्नुभएको हो ।भैरहवास्थित गौतमबुद्ध अन्तर्राष्ट्रिय विमानस्थलबाट भइरहेको अन्तर्राष्ट्रिय उडानले यस क्षेत्रको आर्थिक गतिविधि चलायमान भइरहेको र उत्साह थपिएको बताउँदै उहाँले अहिले विमानस्थलमा उडान अवतरण रोकिँदा यस क्षेत्रका उद्योगी व्यवसायीलाई चिन्तित बनाएको बताउनुभयो । बुटवल उद्योग वाणिज्य सङ्घ रुपन्देहीको ३१ औँ परिषद् सभालाई सोमबार बुटवलमा सम्बोधन गर्दै उहाँले अन्तर्राष्ट्रिय उडान रोकिँदा आर्थिक गतिविधिमा गिरावट आउने बताउनुभयो । एक साताअघि अप्रिल १ देखि भैरहवास्थित अन्तर्राष्ट्रिय गौतमबुद्ध विमानस्थलबाट विदेशी वायुसेवा कम्पनीले अन्तर्राष्ट्रिय उडान रोकेका हुन् ।  प्रदेश अध्यक्ष शर्माले उद्योगी व्यवसायीका समस्या सुन्न र पैरवी गर्नका लागि आफूहरू तयार रहेको बताउँदै तल्लो तहबाट समस्याको पहिचान गरी आफूहरूलाई सुझाव दिन आग्रह गर्नुभयो । नेपाल उद्योग वाणिज्य महासङ्घका कार्यकारिणी सदस्य तथा सङ्घका निवर्तमान अध्यक्ष उज्जवलप्रसाद कसजूले उद्योगी व्यवसायीका समस्या समाधानका लागि महासङ्घले पहल गरिरहेको बताउँदै महासङ्घको पहलकै कारण बैङ्कको ब्याजदर घटेको दाबी गर्नुभयो । उहाँले मुलुकलाई ग्रे लिस्टबाट हटाउन पहल भइरहेको बताउँदै ग्रे लिस्टबाट हटाउन सकिएन भने यसले अर्थतन्त्रमा झनै ठुलो असर गर्ने चेतावनी दिनुभयो । उहाँले कतिपय स्थानीय तहले मापदण्डविपरीत विज्ञापन कर असुल गर्न थालेको उल्लेख गर्दै त्यसबारे जोडतोडले आवाज उठाउनुपर्ने बताउनुभयो । कार्यक्रममा सङ्घका अध्यक्ष हरिप्रसाद अर्यालले सङ्घले यस वर्ष गरेका कार्यक्रम तथा पहल र पैरवीबारेमा जानकारी गराउनुभएको थियो ।",
      "link": "https://gorkhapatraonline.com/news/150249",
      "image": "https://gorkhapatraonline.com/storage/media/264758/conversions/Airport-photo-(1)-(1)-original-thumb.jpg"
    },
    {
      "slug": "150248",
      "title": "मकै खेतीबाट तेब्बर आम्दानी",
      "timestamp": 1744070400000,
      "source": "gp",
      "content": "तीन वर्षअघि कृषि समूह गठन गरी मकै खेती सुरु गरेका बुटवल उपमहानगरपालिका–१४, सेमलार र मोतीगन्जका किसानले लगानीको तेब्बर आम्दानी गर्न सफल भएका छन् ।",
      "longContent": "बुटवल समाचारदाताबुटवल, चैत २६ गते । तीन वर्षअघि कृषि समूह गठन गरी मकै खेती सुरु गरेका बुटवल उपमहानगरपालिका–१४, सेमलार र मोतीगन्जका किसानले लगानीको तेब्बर आम्दानी गर्न सफल भएका छन् । मकै खेतीअघि धान खेती मात्रै गर्दै आएका किसानले धानभन्दा मकैमा उत्पादन र आम्दानी तेब्बरले बढेपछि मकै खेतीलाई अब निरन्तरता दिने बताएका छन् । बुटवल उपमहानगरको प्राविधिक सहयोगमा उक्त क्षेत्रलाई मकै पकेट क्षेत्र घोषणा गरी स्थानीय किसानलाई बिउ र मलमा सहयोग गरिएपछि किसानसमेत उत्साहित बनेका छन् । मोतीगन्ज मकै पकेट क्षेत्र विकास समितिका संयोजक तुलसीप्रसाद पौडेलले मोतीगन्जका ४१ जना किसानले ३० हेक्टर जग्गामा सामूहिक मकै खेती गरेर गत वर्ष ५० लाख र यस वर्ष ६० लाख रुपियाँ आम्दानी गर्न सफल भएको बताउनुभयो । किसान आफैँले पनि दुईदेखि पाँच कट्ठा जग्गामा मकै खेती गरेर एक पटकमा एक लाख ५० हजारसम्मको मकै उत्पादन गर्न सफल भएका छन् । मोतीगन्जका किसान वासुदेव पौडेलले पाँच कट्ठा जग्गामा मकै खेती गर्दा सामान्यतया १० देखि बढीमा ३० हजार रुपियाँ खर्च हुने र आम्दानी एक लाख ३० हजारसम्म गर्न सकिने बताउनुभयो । उहाँले सबै सिजनमा बराबर नाफा नभए पनि उत्पादनको तुलनामा नाफा बढी हुने भएकाले आफू मकै खेतीतर्फ लागेको बताउनुभयो ।मकैको उन्नत बिउ, आवश्यक मल र सिँचाइका लागि पानीको तारतम्य मिलाउने हो भने मकै खेतीबाट राम्रो आम्दानी गर्न सकिने पौडेलले बताउनुभयो । मोतीगन्जका अगुवा किसान मुरारी खनालले मकै खेतीका लागि बुटवल उपमहानगरपालिकाले सहयोग गरेको बताउँदै मकै पकेट क्षेत्र बनाएर व्यावसायिक उत्पादन गर्दा राम्रो आम्दानी गर्न सकिएको बताउनुभयो । उहाँले उन्नत बिउकै कारण किसानले पहिलेको तुलनामा तीन गुणासम्म बढी उत्पादन गरी आम्दानी बढाउन सफल भएको बताउनुभयो । किसानले अहिले रामपुर हाइब्रिड ८, १० र १२ जातका मकैको बिउ लगाएका छन् । यो मकैमा घोँगा र दाना ठुलो हुने, मिठो र स्वादिलो हुने र सबै मकै एकैनासले फल्ने गरेको किसानको भनाइ छ । मकै खेतीबाट राम्रो आम्दानी गर्न सफल भएपछि तीन वर्षअघि २० जना कृषकले मात्रै मकै खेती गरेकोमा अहिले तीन वर्षका बिचमा सो सङ्ख्या ४१ पुगेको छ । बुटवल उपमहानगरपालिका कृषि शाखाले मकै खेती गर्ने किसानलाई मकै खेतीको ज्ञान र खेती गर्ने प्रविधि सिकाएपछि किसान मकै खेतीमा आकर्षित भएको जनाएको छ । कृषि प्राविधिक सोमनप्रसाद कुर्मीले जमिनको उत्पादकत्व वृद्धि गर्ने र किसानको आम्दानीसमेत बढाउने उद्देश्यले मकै पकेट क्षेत्र घोषणा गरी खेती गरिएको जानकारी दिनुभयो ।",
      "link": "https://gorkhapatraonline.com/news/150248",
      "image": "https://gorkhapatraonline.com/storage/media/264757/conversions/motiganj-ko-makai-original-thumb.jpg"
    },
    {
      "slug": "150247",
      "title": "कामु गभर्नरमा तिम्सिना",
      "timestamp": 1744070400000,
      "source": "gp",
      "content": "नेपाल राष्ट्र बैङ्कको कायमुकायम गभर्नरमा नीलम ढुङ्गाना तिम्सिनालाई नियुक्त गरिएको छ । उपप्रधानमन्त्री तथा अर्थमन्त्री विष्णुप्रसाद पौडेलले उहाँलाई कामु गभर्नरमा नियुक्त गर्नुभएको पौडेलको सचिवालयले जनाएको छ ।",
      "longContent": "गोरखापत्र समाचारदाताकाठमाडौँ, चैत २६ गते । नेपाल राष्ट्र बैङ्कको कायमुकायम गभर्नरमा नीलम ढुङ्गाना तिम्सिनालाई नियुक्त गरिएको छ । उपप्रधानमन्त्री तथा अर्थमन्त्री विष्णुप्रसाद पौडेलले उहाँलाई कामु गभर्नरमा नियुक्त गर्नुभएको पौडेलको सचिवालयले जनाएको छ । नेपाल राष्ट्र बैङ्कको गभर्नरबाट महाप्रसाद अधिकारी सेवानिवृत भएपछि वरिष्ठतम डेप्युटी गभर्नर रहनुभएकी तिम्सिनालाई राष्ट्र बैङ्क ऐन–२०५८ को दफा २७ बमोजिम कामु नियुक्त गरिएको हो । गभर्नर नियुक्त गर्न सरकारले अर्थमन्त्री पौडेलको संयोजकत्वमा तीन सदस्यीय सिफारिस समिति गठन गरेको छ । समितिले तीन जनाको नाम सिफारिस गर्ने र सोही आधारमा मन्त्रीपरिषद्ले एक जनालाई गभर्नर बनाउने छ । गभर्नरका लागि विभिन्न व्यक्तित्वको नाम चर्चामा रहे पनि सिफारिस समितिले कुनै नाम सार्वजनिक गरिसकेको छैन । राष्ट्र बैङ्कमा पहिलो महिला डेपुटी गभर्नर बन्नुभएकी तिम्सिना २०५४ सालमा अधिकृतस्तरबाट राष्ट्र बैङ्कको सेवामा प्रवेश गर्नुभएको थियो ।",
      "link": "https://gorkhapatraonline.com/news/150247",
      "image": "https://gorkhapatraonline.com/storage/media/264756/conversions/565-original-thumb.jpg"
    },
    {
      "slug": "150246",
      "title": "युरोपमा बढ्दै रोजगारीको आकर्षण",
      "timestamp": 1744070400000,
      "source": "gp",
      "content": "खाडी देश र मलेसियामा केन्द्रित नेपाली श्रम बजार पछिल्लो समय युरोपतर्फ मोडिएको छ । आकर्षक तलब, श्रमिकमैत्री कानुन र अनुकूल मौसमका कारण नेपाली युवाको श्रम गन्तव्य युरोप हुन थालेको हो ।",
      "longContent": "काठमाडौँ, चैत २६ गते । खाडी देश र मलेसियामा केन्द्रित नेपाली श्रम बजार पछिल्लो समय युरोपतर्फ मोडिएको छ । आकर्षक तलब, श्रमिकमैत्री कानुन र अनुकूल मौसमका कारण नेपाली युवाको श्रम गन्तव्य युरोप हुन थालेको हो । वैदेशिक रोजगार विभागका अनुसार नेपाली रोमानिया, क्रोएसिया, माल्टा, साइप्रसलगायतका देशमा बढी जाने गरेका छन् । चालु आर्थिक वर्ष २०८१/८२ को आठ महिनामा युरोपका चार वटा देशमा ३४ हजारभन्दा बढीले श्रम स्वीकृति लिएका छन् । विभागका अनुसार गत आव २०८०/८१ को आठ महिनाको तुलनामा चालु आवको सो अवधिसम्म युरोपका रोमानिया, क्रोएसिया, माल्टा र साइप्रस जानेको सङ्ख्या ३२ प्रतिशतले बढेको हो । चालु आवको यस अवधिसम्म ती देशका लागि ३४ हजार ३६६ जनाले श्रम स्वीकृति लिएकोमा गत आवको सोही अवधिसम्म २३ हजार ५१० जनाले श्रम स्वीकृति लिएका थिए । जुन सङ्ख्या गत आवको सो अवधिको तुलनामा चालु आवको सो अवधिमा १० हजार ८५६ जनाले बढी हो । वैदेशिक रोजगार विभागका निर्देशक गुरुदत्त सुवेदीले पछिल्ला वर्षमा नेपाली युरोपेली मुलुक रोमानिया, क्रोएसिया, माल्टा, साइप्रसलगायतका देशमा जाने क्रम बढेको जानकारी दिनुभयो । श्रम स्वीकृति नलिई भ्रमण भिसा वा अन्य माध्यमबाट जाने र उतै काम गर्नेको सङ्ख्या पनि बढेको उहाँको भनाइ छ । ती देशमा संस्थागत नभएर व्यक्तिगत भिसामा जाने गरेको खाडी र मलेसियाको तुलनामा लागत बढिरहेको छ । विभागका अनुसार सङ्ख्याका हिसाबले युरोपमा सबैभन्दा धेरै रोमानिया जाने बढेका छन् । चालु आवको यस अवधिसम्म रोमानिया जाने नेपाली १७ हजार ८३० जना रहेका छन् । जबकि गत आवको सो अवधिमा रोमानियामा सात हजार ५४४ जनाले श्रम स्वीकृति लिएर गएका थिए । विभागका अनुसार क्रोएसिया र साइप्रस जाने नेपालीको सङ्ख्या भने सामान्य रूपमा बढेको छ । गत आवको फागुनसम्ममा सात हजार ५०६ जना क्रोएसिया गएकोमा चालु आवको फागुनसम्म आठ हजार ८०५ जना पुगेका छन् । यस्तै चालु आवमा साइप्रसमा चार हजार ९० जना नेपाली श्रम स्वीकृति लिएका छन् । गत वर्ष यो सङ्ख्या तीन हजार ६७९ थियो । माल्टा जानेमा भने यस वर्ष दुई हजार ६४ जनाले कमी आएको छ । गत आवको फागुनसम्ममा चार हजार ५८३ जनाले माल्टाका लागि श्रम स्वीकृति लिएकामा चालु आवको फागुनसम्म दुई हजार ५१९ जनाले मात्रै श्रम स्वीकृति लिएको देखिन्छ । पछिल्लो दुई वर्षको आठ महिनाको प्रतिवेदन विश्लेषण गरेर हेर्दा पछिल्लो वर्ष माल्टा जानेको सङ्ख्या घटेको देखिन्छ । पछिल्लो समयमा जर्मनीले नेपालबाट दक्ष तथा अर्धदक्ष नेपाली श्रमिक लिन इच्छा देखाउँदै आएको छ । श्रम, रोजगार तथा सामाजिक सुरक्षा मन्त्रालयले जर्मनी पक्षसँग नेपाली श्रमिक पठाउन सक्ने सम्भावित क्षेत्रबारे अध्ययन पनि सुरु गरेको जनाएको छ । वैदेशिक रोजगार व्यवसायीले युरोपका कतिपय मुलुकमा नेपाली श्रमिकको माग राम्रो भए पनि मागपत्र प्रमाणीकरण झन्झटिलो भएका कारण यो अवसर नेपालले गुमाएको भन्दै सहज गर्न सरकारसँग माग गर्दै आएका छन् । युरोपमा व्यक्तिगत भिसामा नेपाली जाने क्रम बढेपछि श्रम मन्त्रालयले दुई वर्षपहिले नै दूतावास नभएका देशको प्रमाणीकरण नेपालबाटै गर्ने तयारी गरे पनि परराष्ट्र मन्त्रालयले नमान्दा रोकिएको छ ।",
      "link": "https://gorkhapatraonline.com/news/150246",
      "image": "https://gorkhapatraonline.com/storage/media/264755/conversions/baidesik-rojgar-original-thumb.jpg"
    },
    {
      "slug": "150216",
      "title": "भारतको मुख्य शेयर सूचकाङ्क खुल्दा ३% भन्दा बढीले गिरावट",
      "timestamp": 1743984000000,
      "source": "gp",
      "content": "बेन्चमार्क निफ्टी सूचकाङ्क तीन प्रतिशतभन्दा बढी तल झरेका कारण सोमबार खुला कारोबारमा भारतीय सेयरहरूको मूल्यमा गिरावट आएको छ ।",
      "longContent": "मुम्बई, चैत २५ गते । बेन्चमार्क निफ्टी सूचकाङ्क तीन प्रतिशतभन्दा बढी तल झरेका कारण सोमबार खुला कारोबारमा भारतीय सेयरहरूको मूल्यमा गिरावट आएको छ । अमेरिकी राष्ट्रपति डोनाल्ड ट्रम्पले गत हप्ता भारतबाट हुने आयातमा २६ प्रतिशत कर लगाउनु भएपछि नयाँदिल्लीले भन्सार शुल्क वृद्धिबाट हुने ‘प्रभाव’ र ‘अवसर’ दुवैको परीक्षण गरिरहेको बताएको थियो ।नेसनल स्टक एक्सचेन्जमा सबैभन्दा ठुला भारतीय कम्पनीहरू प्रस्तुत गर्ने निफ्टी ५० तीन दशमलव ५५ प्रतिशतले घटेको थियो । भारतको शक्तिशाली सूचना प्रविधि कम्पनीहरू समावेश भएको निफ्टी आइटी पाँच दशमलव ५३ प्रतिशतले घट्यो । निफ्टी आइटीको सबैभन्दा ठुलो बजार संयुक्त राज्य अमेरिका हो ।द टाइम्स अफ इन्डियाले सेयर बजारको गिरावटलाई ‘रक्तपात’ भनेको छ । भन्सार शुल्क घोषणा भएपछि भारतको वाणिज्य विभागले ‘विभिन्न उपायका प्रभावहरू सावधानीपूर्वक परीक्षण गरिरहेको’ भन्दै एक विज्ञप्तिमा ‘यो नयाँ विकासका कारण उत्पन्न हुनसक्ने अवसरहरू पनि अध्ययन गरिरहेको’ जनाएको छ ।भारतको औषधी क्षेत्र अमेरिकाको पारस्परिक भन्सार शुल्क कदमबाट औषधीहरूलाई छुट दिएर सुरक्षित रह्यो । भारतको औषधी क्षेत्रले सन् २०२४ को आर्थिक वर्षमा संयुक्त राज्य अमेरिकामा आठ अर्ब डलरभन्दा बढी उत्पादनहरू निर्यात गरेको थियो । भन्सार शुल्कहरू घोषणा गर्दै ट्रम्पले भारतीय प्रधानमन्त्री नरेन्द्र मोदी ‘महान मित्र’ रहनुभएको तर उहाँले ‘हामीलाई सही व्यवहार गर्नु नभएको’ बताउनुभएको थियो । रासस/एएफपी",
      "link": "https://gorkhapatraonline.com/news/150216",
      "image": "https://gorkhapatraonline.com/storage/media/264705/conversions/bazar-original-thumb.jpg"
    },
    {
      "slug": "150210",
      "title": "विदेशी लगानीका लागि ‘सुरक्षित र आशाजनक भूमि’ रहने चीनको प्रतिज्ञा",
      "timestamp": 1743984000000,
      "source": "gp",
      "content": "अमेरिकी आयातमा ३४ प्रतिशत भन्सार शुल्क लगाएपछि चीनका एक उच्च अधिकारीले अमेरिकी कम्पनीहरूको संरक्षण गर्ने प्रतिज्ञा गरेका छन् । साथै उनले आफ्नो देश विदेशी लगानीका लागि ‘आशाजनक भूमि’ रहने वचन दिएको बेइजिङले सोमबार बताएको छ ।",
      "longContent": "बेइजिङ, चैत २५ गते । अमेरिकी आयातमा ३४ प्रतिशत भन्सार शुल्क लगाएपछि चीनका एक उच्च अधिकारीले अमेरिकी कम्पनीहरूको संरक्षण गर्ने प्रतिज्ञा गरेका छन् । साथै उनले आफ्नो देश विदेशी लगानीका लागि ‘आशाजनक भूमि’ रहने वचन दिएको बेइजिङले सोमबार बताएको छ । चीनले गत हप्ता अमेरिकी राष्ट्रपति डोनाल्ड ट्रम्पले ‘मुक्ति दिवस’ मा समान स्तरमा घोषणा गर्नुभएको भन्सार शुल्क विरुद्ध प्रतिशोध लिएको थियो । बेइजिङले चुम्बीकीय प्रतिध्वनि इमेजिङमा प्रयोग हुने ग्याडोलिनियम र उपभोक्ता इलेक्ट्रोनिक्समा प्रयोग हुने यट्रियम गरी सात दुर्लभ खनिज तत्वमा पनि निर्यात नियन्त्रण लागु गरेको छ ।  उप वाणिज्यमन्त्री लिङ जीले आइतबार अमेरिकी कम्पनी प्रतिनिधिहरूको प्यानललाई भन्सार शुल्कले ‘अमेरिकी कम्पनीहरू सहित उद्यमहरूको वैध अधिकार र हितहरूको दृढतापूर्वक संरक्षण गर्दछ’ भन्नुभएको उहाँको मन्त्रालयले बताएको छ । “बिहीबारदेखि लागु हुने ती करहरू संयुक्त राज्य अमेरिकालाई बहुपक्षीय व्यापार प्रणालीको सही मार्गमा फिर्ता ल्याउने उद्देश्यले हो”, उहाँले जिई हेल्थकेयर र मेडट्रोनिक लगायत प्रतिनिधिहरूलाई भन्नुभयो ।चीनमा व्यापक व्यापारिक चासो राख्ने ट्रम्पका निकट सल्लाहकार एवम् टेक अर्बपति एलन मस्कद्वारा सञ्चालित विद्युतीय वाहन टेस्लाका प्रतिनिधि पनि उपस्थित थिए । “भन्सार शुल्क समस्याको मूल कारण संयुक्त राज्य अमेरिकामा छ”, लिङले भन्नुभयो । उहाँले कम्पनीहरूलाई ‘विश्वव्यापी आपूर्ति शृङ्खलाको स्थिरता कायम राख्न र परस्पर सहयोग र जीत-जीत परिणामहरू प्रवर्धन गर्न संयुक्तरूपमा व्यावहारिक कार्यहरू गर्न’ आग्रह गर्नुभयो ।सन् २०२४ मा अमेरिकाले चीनलाई एक खर्ब ४४ अर्ब ६० करोड डलरको सामान निर्यात गरेको थियो । यो उसले आयात गरेको चार खर्ब ३९ अर्ब ७० करोड डलरभन्दा निकै कम हो । यसको निर्यातमा प्रमुख क्षेत्रहरूमा विद्युतीय र इलेक्ट्रोनिक उपकरणहरू र विभिन्न इन्धनहरू, साथै तेल बिउ र अन्नहरू समावेश छन् । रासस/एएफपी",
      "link": "https://gorkhapatraonline.com/news/150210",
      "image": "https://gorkhapatraonline.com/storage/media/264695/conversions/Beijing-China-original-thumb.jpg"
    },
    {
      "slug": "150143",
      "title": "यस्तो छ आज सागसब्जी र फलफूलको मूल्य",
      "timestamp": 1743984000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  चैत २५ गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ५०, गोलभेँडा सानो (लोकल) प्रतिकिलो रु २०, गोलभेँडा सानो (तराई) प्रतिकिलो रु २५, आलु रातो प्रतिकिलो रु ३५, आलु रातो (भारतीय) प्रतिकिलो रु ४०, प्याज सुकेको (भारतीय) प्रतिकिलो रु ४५, गाजर (लोकल) प्रतिकिलो रु ३५, गाजर (तराई) प्रतिकिलो रु ३०, बन्दा (लोकल) प्रतिकिलो रु १५, बन्दा (तराई) प्रतिकिलो रु १२, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ४०, स्थानीय काउली (ज्यापु) प्रतिकिलो रु ४०, मूला रातो प्रतिकिलो रु ४५, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ४० तथा भन्टा डल्लो प्रतिकिलो रु ४५, तने बोडीको मूल्य प्रतिकिलो रु ९० कायम गरिएको छ ।यसैगरी, मटरकोसा प्रतिकिलो रु ८०, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ९०, घिउ सिमी (राजमा) प्रतिकिलो रु ८०, टाटे सिमी प्रतिकिलो रु ७०, तितो करेला प्रतिकिलो रु १००, लौका प्रतिकिलो रु ४०, परबर (लोकल) प्रतिकिलो रु ९०, परबर (तराई) प्रतिकिलो रु ९०, चिचिण्डो प्रतिकिलो रु ८०, घिरौला प्रतिकिलो रु ७०, झिगुनी प्रतिकिलो रु ८०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ३०, सलगम प्रतिकेजी रु ७०, भिण्डी प्रतिकिलो रु १३० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४०, पिँडालु प्रतिकिलो रु ९०, स्कूस प्रतिकिलो रु ४०, रायो साग प्रतिकिलो रु ७०, पालुङ्गो साग प्रतिकिलो ८०, चमसुरको साग रु १००, तोरीको साग प्रतिकिलो रु ६०, मेथीको साग प्रतिकिलो रु १००, प्याज हरियो प्रतिकिलो रु ६०, बकुला प्रतिकिलो रु ५०, तरुल प्रतिकिलो रु १२०, च्याउ (कन्य) प्रतिकिलो रु २५०, च्याउ (डल्ले) प्रतिकिलो रु ३०० तथा कुरिलो प्रतिकिलो रु ६०० निर्धारण गरिएको छ ।न्यूरो प्रतिकिलो रु ८०, ब्रोकाउली प्रतिकिलो रु ७०, चुकुन्दर प्रतिकिलो रु ६०, सजीवन प्रतिकिलो रु १८०, कोइरालो प्रतिकिलो रु २२०, रातो बन्दा प्रतिकिलो रु ४५, जिरीको साग प्रतिकिलो रु ६५, ग्याठकोभी प्रतिकिलो रु ६५, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु ९०, पुदिना प्रतिकिलो रु ३५०, गान्टे मूला प्रतिकिलो रु ६०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु २८०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १५०, तरबुजा हरियो प्रतिकिलो रु ७०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु १२०, काँक्रो (हाइब्रिड) प्रतिकिलो रु ८०, रुख कटहर प्रतिकिलो रु १२०, निबुवा प्रतिकेजी रु ५०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु १००, उखु प्रतिगोटा रु १००, स्ट्रबेरी (भुइँऐसेलु) रु २५०, किबी प्रतिकिलो रु ४५० तथा आभोकाडो प्रतिकिलो रु ६५०, अमलाको मूल्य प्रतिकिलो रु १३० निर्धारण गरिएको छ ।यसैगरी, अदुवा प्रतिकिलो रु १३०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ५०, खुर्सानी हरियो (माछे) प्रतिकिलो रु ७०, खुर्सानी हरियो (अकबरे) प्रतिकिलो २५०, भेडे खुर्सानी प्रतिकिलो रु ९०, लसुन हरियो प्रतिकिलो रु ७०, हरियो धनिया प्रतिकिलो रु १८०, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १४०, राजा च्याउ प्रतिकिलो रु ३०० र सिताके च्याउको मूल्य प्रतिकिलो रु ८०० तोकेको छ । रासस",
      "link": "https://gorkhapatraonline.com/news/150143",
      "image": "https://gorkhapatraonline.com/storage/media/264577/conversions/adrhs-original-thumb.jpg"
    },
    {
      "slug": "150117",
      "title": "नाडा र नाइमाबिच समन्वय र सहकार्य गर्ने समझदारी",
      "timestamp": 1743984000000,
      "source": "gp",
      "content": "सवारीसाधनका व्यवसायीहरूका संस्था नाडा अटोमोबाइल्स एसोसिएसन अफ नेपाल (नाडा) र हालै दर्ता भएको सोही क्षेत्रको संस्था नेपाल अटोमोबाइल्स इम्पोर्टस एन्ड म्यानुफ्राक्चर्स एसोसिएसन (नाइमा) बिच अटोमोबाइलका क्षेत्रमा आपसी समन्वय र सहकार्य गर्ने समझदारी भएको छ ।",
      "longContent": "गोरखापत्र समाचारदाताकाठमाडौँ, चैत २५ गते । सवारीसाधनका व्यवसायीहरूका संस्था नाडा अटोमोबाइल्स एसोसिएसन अफ नेपाल (नाडा) र हालै दर्ता भएको सोही क्षेत्रको संस्था नेपाल अटोमोबाइल्स इम्पोर्टस एन्ड म्यानुफ्राक्चर्स एसोसिएसन (नाइमा) बिच अटोमोबाइलका क्षेत्रमा आपसी समन्वय र सहकार्य गर्ने समझदारी भएको छ । नाडामा आबद्ध व्यवसायी नै मिलेर नाइमा गठन गरेपछि अटोमोबाइल व्यवसायीमा फुट आएको सन्देश प्रवाह भएको थियो । आइतबार दुवै संस्थाका अध्यक्षबिच सहअस्तित्वमा अटोमोबाइल क्षेत्रमा सहकार्य गर्ने समझदारी भएको छ । आइतबार नाडाका अध्यक्ष करण चौधरी र नाइमाका अध्यक्ष रितुसिंह वैद्यले भेट गरी संयुक्त सहकार्य र सहअस्तित्वमा रहने समझदारी गरेका हुन् । नाडाका अध्यक्ष करण चौधरीले सवारी उत्पादन तथा आयातका क्षेत्रमा क्षेत्रगत लक्षित काम गर्ने गरी नाडाकै सदस्य मिलेर संस्था दर्ता गरेको र संस्था नफुटेको बताउनुभयो । “अटोमोबाइल व्यवसायीबिच फुट आयो भन्ने गलत सन्देश प्रवाह भएको थियो तर त्यसो भएको होइन,” उहाँले भन्नुभयो, “सवारी आयात तथा उत्पादन क्षेत्रमा निजी क्षेत्रको बलियो उपस्थितिका लागि नाइमा आएको हो यसले समग्र अटोमोबाइल क्षेत्रको हित गर्ने छ ।” नाइमाले अटोमोबाइल उद्योगको विशेष क्षेत्रमा प्रतिनिधित्व गर्ने भए ता पनि यसको कार्य क्षेत्र उद्योग र सरोकारवालाको सशक्तीकरण, विकास तथा समृद्धिमा केन्द्रित रहने बताइएको छ ।नाइमाका अध्यक्ष रितुसिंह वैद्यले सवारीसाधन आयात तथा उत्पादन क्षेत्रमा विशिष्टीकृत संस्थाका रूपमा नाडासँगै रहेर काम गर्ने बताउनुभयो ।",
      "link": "https://gorkhapatraonline.com/news/150117",
      "image": "https://gorkhapatraonline.com/storage/media/264549/conversions/Untitled-1-original-thumb.jpg"
    },
    {
      "slug": "150116",
      "title": "कोदो उत्पादन बढाउन भेडादौड",
      "timestamp": 1743984000000,
      "source": "gp",
      "content": "मुगुमा चैत लागेसँगै मुगुको ग्रामीण क्षेत्रका किसानलाई कोदो बालीमा भेडाबाख्रा दौडाउन थालिएको छ । उत्पादन राम्रो हुने भन्दै कोदोको बिउ छरेको दिन भेडाबाख्रा दौडाउने गरिएको हो ।",
      "longContent": "हरिकृष्ण ऐडी मुगु, चैत २५ गते । मुगुमा चैत लागेसँगै मुगुको ग्रामीण क्षेत्रका किसानलाई कोदो बालीमा भेडाबाख्रा दौडाउन थालिएको छ । उत्पादन राम्रो हुने भन्दै कोदोको बिउ छरेको दिन भेडाबाख्रा दौडाउने गरिएको हो । यहाँ बाहिरबाट आयात गरिने चामलपछि सबैभन्दा धेरै उपभोग गरिने खाद्यान्न बाली कोदो हो । छायानाथ रारा नगरपालिका–६ का किसान देवीलाल भ्यालका अनुसार हिमाली जिल्लामा कात्तिके बाली कोदो, आलु र भुवाधान (सुक्का जमिनमा लगाउने धान) चैत मसान्तसम्म पाखो जमिनमा बिउ छरेपछि उक्त बाली कात्तिकसम्म पाक्ने गर्छ ।उहाँले भन्नुभयो, “पुरुषभन्दा प्रायः महिला कोदो बाली उत्पादनमा सक्रिय हुने गरेका छन् । गाउँमा रोजगारी नहुँदा यहाँका पुरुष भारतमा गएकाले कोदो उत्पादनमा महिलाको संलग्नता बढी हुने गरेको छ ।” बिहानदेखि बेलुकासम्म कोदोको बिउ छर्ने र कोदो छरेको दोस्रो दिन जग्गामा बाली उत्पादनमा राम्रो बनाउन जग्गामा भेडाबाख्रा दौडाउने काम भइरहेको छायानाथ रारा नगरपालिका–६ की किसान रूपकला बोहराले बताउनुभयो । उहाँले कात्तिकमा पाक्ने कोदो चैत मसान्तभित्र आलु र भुवाधान जग्गामा छर्ने र राम्रो उत्पादन गराउन भेडाबाख्रा दौडाउने जनाउनुभयो । हिमाली जिल्लाको मुख्य बाली कोदो रोप्ने समय चैत महिना भएकाले अन्य समयमा रोप्दा उब्जाउ कम हुने विश्वास छ । कोदो छर्न ढिलाइ गर्दा राम्रोसँग फल्दैन । स्थानीय महिला दिनरात कोदो लगाउने जग्गामा ढुङ्गा र माटो केलाउने, उखेल्ने र मल लगाउने काममै व्यस्त हुने गरेको बोहोराले बताउनुभयो ।",
      "link": "https://gorkhapatraonline.com/news/150116",
      "image": "https://gorkhapatraonline.com/storage/media/264548/conversions/kodo-original-thumb.jpg"
    },
    {
      "slug": "150115",
      "title": "शीतभण्डारले कृषक उत्साहित",
      "timestamp": 1743984000000,
      "source": "gp",
      "content": "रामपुर नगरपालिका–५ का सुशील ढुङ्गानाले विगतमा उत्पादन भएको आलु खन्नासाथ बिक्री गर्दै आउनुभएको थियो । पछिल्लो समय उत्पादन भएको आलु बेमौसममा राम्रो मूल्यमा बिक्री गर्दै आउनुभएको छ ।",
      "longContent": "रामपुर समाचारदाता  \tरामपुर (पाल्पा), चैत २५ गते । रामपुर नगरपालिका–५ का सुशील ढुङ्गानाले विगतमा उत्पादन भएको आलु खन्नासाथ बिक्री गर्दै आउनुभएको थियो । पछिल्लो समय उत्पादन भएको आलु बेमौसममा राम्रो मूल्यमा बिक्री गर्दै आउनुभएको छ । चार वर्षदेखि रामपुर–५, बेझाँडमा शीतभण्डार सञ्चालनसँगै उहाँले सिजनमा आलु भण्डारण गरी  बेमौसममा खान तथा बिउ आलु बिक्री गर्दै आउनुभएको हो । भण्डारणको सुविधा भएपछि तीन/चार रोपनीमा आलु खेती गर्दै आएका ढुङ्गानाले अहिले आठ रोपनीभन्दा बढीमा आलु खेती गर्दै आएको बताउनुभयो । उहाँले ४५ बोरा आलु बिउ तथा खानका लागि भण्डारण गर्नुभएको छ । रामपुर नगरपालिकाले शीतभण्डार सञ्चालनमा ल्याएपछि भण्डारणको सुविधाले पछिल्ला वर्ष यहाँका कृषक उत्साहित भएका छन् । गत वर्ष १७० मेट्रिक टन आलु भण्डारण गरिएको शीतभण्डारमा यस वर्ष कृषक समूह, सहकारी र कृषक गरी ६८२ जनाको २१० मेट्रिक टन आलु भण्डारण गरिएको छ । भण्डारणका लागि केही आलु अन्य पालिकाका कृषकले ल्याए पनि अधिकांश रामपुर नगरभित्रकै कृषकको उत्पादन रहेको रामपुर नगरपालिकाका कृषि शाखा अधिकृत नारायणप्रसाद गैरेले जानकारी दिनुभयो । शीतभण्डारमा प्रतिकृषकको विश्वास बढेको र यस वर्ष आलु उत्पादन वृद्धि भएका यस वर्ष अहिलेसम्म कै धेरै आलु भण्डारण भएको गैरेले बताउनुभयो । पहिलो वर्ष प्राविधिक समस्याका कारण शीतभण्डारको आलु टुसाएको थियो । दोस्रो र तेस्रो वर्ष भण्डारण गरिएको आलु राम्रो भएपछि कृषकमा विश्वास बढेको हो । प्रतिकिलो छ रुपियाँका दरले किसानसँग भण्डारण शुल्क लिएर राख्ने गरिएको कृषि प्राविधिक युवराज नेपालीले बताउनुभयो । आलु राख्ने स्थान भरिएपछि गत सोमबारदेखि खुला गरिएको शीतभण्डार बिहीबार बन्द गरिएको छ । नगरप्रमुख रमणबहादुर थापाले रामपुर क्षेत्रमा आलु धेरै उत्पादन हुने भएकाले तीन सय मेट्रिक टन क्षमताको शीतभण्डार सञ्चालन गरिएको बताउनुभयो ।",
      "link": "https://gorkhapatraonline.com/news/150115",
      "image": "https://gorkhapatraonline.com/storage/media/264546/conversions/212-original-thumb.jpg"
    },
    {
      "slug": "150114",
      "title": "आजका लागि यस्तो छ विदेशी मुद्राको विनिमयदर",
      "timestamp": 1743984000000,
      "source": "gp",
      "content": "नेपाल राष्ट्र बैङ्कले सोमबारका लागि विदेशी मुद्राको विनिमयदर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३६ रुपियाँ ८ पैसा र बिक्रीदर १३६ रुपियाँ ६८ पैसा कायम भएको छ ।",
      "longContent": "काठमाडौं, चैत २५ गते । नेपाल राष्ट्र बैङ्कले सोमबारका लागि विदेशी मुद्राको विनिमयदर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३६ रुपियाँ ८ पैसा र बिक्रीदर १३६ रुपियाँ ६८ पैसा कायम भएको छ । युरोपियन युरो एकको खरिददर १४९ रुपियाँ ९ पैसा र बिक्रीदर १४९ रुपियाँ ७५ पैसा, युके पाउण्ड स्टर्लिङ एकको खरिददर १७५ रुपियाँ ४३ पैसा र बिक्रीदर १७६ रुपियाँ २० पैसा, स्वीस फ्रयाङ्क एकको खरिददर १५८ रुपियाँ १३ पैसा र बिक्रीदर १५८ रुपियाँ ८३ पैसा कायम गरिएको छ । अस्टे«ेलियन डलर एकको खरिददर ८२ रुपियाँ २५ पैसा र बिक्रीदर ८२ रुपियाँ ६१ पैसा, क्यानेडियन डलर एकको खरिददर ९५ रुपियाँ ६९ पैसा र बिक्रीदर ९६ रुपियाँ ११ पैसा, सिङ्गापुर डलर एकको खरिददर १०१ रुपियाँ १० पैसा र बिक्रीदर १०१ रुपियाँ ५५ पैसा निर्धारण गरिएको छ । जापानी येन १० को खरिददर नौ रुपियाँ २६ पैसा र बिक्रीदर नौ रुपियाँ ३० पैसा, चिनियाँ युआन एकको खरिददर १८ रुपियाँ ६९ पैसा र बिक्रीदर १८ रुपियाँ ७७ पैसा, साउदी अरेबियन रियाल एकको खरिददर ३६ रुपियाँ २७ पैसा र बिक्रीदर ३६ रुपियाँ ४३ पैसा, कतारी रियाल एकको खरिददर ३७ रुपियाँ ३३ पैसा र बिक्रीदर ३७ रुपियाँ ५० पैसा कायम भएको छ । केन्द्रीय बैङ्कका अनुसार थाइ भाट एकको खरिददर तीन रुपियाँ ९५ पैसा र बिक्रीदर तीन रुपियाँ ९७ पैसा, युएई दिराम एकको खरिददर ३७ रुपियाँ ५ पैसा र बिक्रीदर ३७ रुपियाँ २१ पैसा, मलेसियन रिङ्गेट एकको खरिददर ३० रुपियाँ ६७ पैसा र बिक्रीदर ३० रुपियाँ ८० पैसा,  साउथ कोरियन वन एक सयको खरिद ९ रुपियाँ ३२ पैसा र बिक्रीदर ९ रुपियाँ ३६ पैसा, स्वीडिस क्रोनर एकको खरिददर १३ रुपियाँ ६२ पैसा र बिक्रीदर १३ रुपियाँ ६८ पैसा र डेनिस क्रोनर एकको खरिददर २० रुपियाँ र बिक्रीदर २० रुपियाँ ८ पैसा तोकिएको छ । राष्ट्र बैङ्कले हङकङ डलर एकको खरिददर १७ रुपियाँ ५० पैसा र बिक्रीदर १७ रुपियाँ ५८ पैसा, कुवेती दिनार एकको खरिददर ४४२ रुपियाँ ९ पैसा र बिक्रीदर ४४४ रुपियाँ ४ पैसा, बहराइन दिनार एकको खरिददर ३६० रुपियाँ ९६ पैसा र बिक्रीदर ३६२ रुपियाँ ५६ पैसा, ओमनी रियाल एकको खरिददर ३५३ रुपियाँ ४९ पैसा र बिक्रीदर ३५५ रुपियाँ ५ पैसा रहेको छ । भारतीय रुपियाँ एक सयको खरिददर १६० रुपियाँ र बिक्रीदर १६० रुपियाँ १५ पैसा तोकेको छ । राष्ट्र बैङ्कले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको वेबसाइटमा उपलब्ध हुने जनाइएको छ । रासस",
      "link": "https://gorkhapatraonline.com/news/150114",
      "image": "https://gorkhapatraonline.com/storage/media/264545/conversions/dolor-original-thumb.jpg"
    },
    {
      "slug": "150113",
      "title": "नेपालको खाद्य परीक्षण भारतमा मान्य",
      "timestamp": 1743984000000,
      "source": "gp",
      "content": "खाद्य प्रविधि तथा गुण नियन्त्रण विभागले तरकारी, फलफूल तथा खाद्यवस्तुमा गरिने आफ्नो परीक्षणलाई भारतले मान्यता दिने निर्णय गरेको जनाएको छ ।",
      "longContent": "गोरखापत्र समाचारदाता काठमाडौँ, चैत २५ गते । खाद्य प्रविधि तथा गुण नियन्त्रण विभागले तरकारी, फलफूल तथा खाद्यवस्तुमा गरिने आफ्नो परीक्षणलाई भारतले मान्यता दिने निर्णय गरेको जनाएको छ । नेपालस्थित भारतीय दूतावासले विज्ञप्तिमार्फत भारतको खाद्य सुरक्षा एवं मानक प्राधिकरणले नेपालको खाद्य प्रविधि तथा गुण नियन्त्रण विभागको परीक्षणलाई मान्यता दिने निर्णय गरेको जानकारी दिएको हो । यस निर्णयसँगै नेपालको खाद्य विभागले जारी गरेको परीक्षण प्रतिवेदनलाई अबदेखि भारतले खाद्य पदार्थ आयात गर्दा स्वीकार गर्ने छ । दूतावासका अनुसार अबदेखि जुस, अदुवा, अचार, चकलेट, फलफूल, तरकारी तथा तयारी चाउचाउको हकमा विभागले जारी गर्ने रिपोर्टलाई भारतीय पक्षले मान्यता दिने छ । विभागका महानिर्देशक सञ्जीवकुमार कर्णले भारतको प्रयोगशालाले नेपालबाट खाद्यवस्तु आयात गर्दा आफ्नै प्रयोगशालामा परीक्षण गरेर मात्रै लिने गरेकोमा अब भने खाद्य विभागको केन्द्रीय प्रयोगशालामा परीक्षण गरेको प्रतिवेदनलाई मान्यता दिने निर्णय गरेको जानकारी दिनुभयो । नेपालको धेरै प्रयासपछि मात्रै यो सम्भव भएको भन्दै उहाँले भारतमा निर्यात गर्ने वस्तुको गुणस्तर परीक्षण गर्दा भारतीय खाद्य सुरक्षा एवं मानक प्राधिकरणको मापदण्ड अनुसार हाम्रो प्रयोगशालाको स्तरोन्नति गरिसकेकाले खाद्य विभागको केन्द्रीय प्रयोगशालाले मान्यता पाएको जानकारी दिनुभयो । नेपालबाट तोकिएका वस्तु भारत निर्यात गर्न चाहने जोसुकै निर्यातकर्ता व्यापारीले विभागको प्रयोगशालामा परीक्षण गराएर वस्तु निर्यात गर्न सक्ने विभागले जनाएको छ । नेपालले जारी गर्ने प्रतिवेदन भारतीय पक्षले स्वीकार गर्ने भएपछि अबदेखि नेपालबाट हुने कृषि उत्पादनको निर्यात बढ्ने विभागको दाबी छ । भारतबाट नेपालमा तरकारी, फलफूल र अन्य खाद्यवस्तु बिनापरीक्षण नेपाल भित्रिन्छ तर नेपालबाट भारतमा जाने सामानका गुणस्तर परीक्षण गर्न खाद्य विभागको परीक्षणलाई मान्यता पाउने निर्णय भएको छ ।",
      "link": "https://gorkhapatraonline.com/news/150113",
      "image": "https://gorkhapatraonline.com/storage/media/264544/conversions/44-original-thumb.jpg"
    },
    {
      "slug": "150112",
      "title": "स्वास्थ्य बिमामा रकम अभाव",
      "timestamp": 1743984000000,
      "source": "gp",
      "content": "सरकारको स्वास्थ्य बिमा कार्यक्रम अन्तर्गत भुक्तानी दिनुपर्ने दायित्व १६ अर्ब ४५ करोड रुपियाँ पुगेको छ ।",
      "longContent": "काठमाडौँ, चैत २५ गते । सरकारको स्वास्थ्य बिमा कार्यक्रम अन्तर्गत भुक्तानी दिनुपर्ने दायित्व १६ अर्ब ४५ करोड रुपियाँ पुगेको छ । स्वास्थ्य बिमा बोर्डले आइतबार यहाँ पत्रकार सम्मेलनमार्फत स्थितिपत्र सार्वजनिक गर्दै आम्दानी कम तथा खर्च बढी हुँदा वित्तीय असन्तुलन, बोर्डको विश्वसनीयता तथा वित्तीय दिगोपना कायम राख्न कठिन देखिएको बताएको छ । बोर्डका कार्यकारी निर्देशक डा. रघुराज काफ्लेले स्थितिपत्र सार्वजनिक गर्दै कोषमा आम्दानीका सीमित स्रोत र घाटा बजेटले समस्या देखिएको बताउनुभयो । स्वास्थ्य बिमा कोषमा बिमितबाट प्राप्त हुने रकम र नेपाल सरकारबाट प्राप्त हुने रकम मात्र जम्मा हुने गरेको उल्लेख गर्दै उहाँले बोर्डले अन्य स्रोतबाट आम्दानी प्राप्त गर्न नसकेको बताउनुभयो । उहाँले चालु आव २०८१/८२ को फागुन मसान्तमा बोर्डमा जम्मा रु. एक अर्ब रकम रहेको तर भुक्तानी दिनुपर्ने रकम १६ अर्ब ४५ करोड रहेको स्पष्ट पार्नुभयो ।आम्दानी र खर्चबिचको अन्तर निरन्तर फराकिलो हुँदै गएको र चालु आवमा बोर्डले जम्मा २६ अर्ब ५९ करोडको बजेट स्वीकृत गरेको छ तर प्राप्त हुने रकम स्वीकृत बजेटको एक तिहाइ मात्र हुने पनि बताउनुभयो ।काफ्लेका अनुसार स्वास्थ्य बिमा कोषमा बढ्दो दायित्व र प्रत्येक वर्ष कोषले घरभाडाबापत दुई करोड ३४ लाख भुक्तानी दिँदै आएको छ । कार्यरत कर्मचारीको तलब भत्ता तथा दर्ता सहयोगी प्रोत्साहनबापत बर्सेनि करोडौँ रुपियाँ भुक्तानी गर्ने गरेको र जुन निरन्तर बढ्दै गएको उहाँको भनाइ छ ।उहाँका अनुसार सेवाप्रदायकलाई भुक्तानी दिने रकम मासिक करिब दुई अर्ब थपिने गर्छ । अन्य प्रशासनिक खर्च पनि नियमित ढङ्गबाट बढेको देखिन्छ । यसबाट स्वास्थ्य बिमा कोषमा आम्दानी र खर्चबिचको अन्तर निरन्तर बढ्दै गएको छ । यसका साथै बेरुजु बढ्दो छ । महालेखा परीक्षकको कार्यालयबाट प्राप्त प्रतिवेदन अनुसार आव २०८०/८१ को अन्तिम लेखा परीक्षणको अवधिसम्म बोर्डको बेरुजु दुई अर्ब ८५ करोड २४ लाख ८९ हजार ४९५ रुपियाँ रहेको छ । बोर्डको वार्षिक आन्तरिक आम्दानीको ७५ प्रतिशत बेरुजु देखिनु आफैँमा चुनौतीपूर्ण छ । उहाँले स्वास्थ्य बिमामा प्रतिपरिवारले गर्ने औसत प्रिमियम भुक्तानी रु. तीन हजार आठ सय रुपियाँ रहेको भन्दै स्वास्थ्य बिमाबाट प्रतिपरिवारले लिएको सेवाको औसत भुक्तानी आठ हजार ३५० रुपियाँ देखिएको बताउनुभयो । सेवा लिनेको दरमा समानता, कुल सङ्ख्यामा असमानता रहेको काफ्लेको भनाइ छ । उहाँका अनुसार प्रदेशमा रहेका बिमितमध्ये आव २०७८/७९ मा कोशी र बागमती प्रदेशमा स्वास्थ्य सेवा लिने ४२ प्रतिशत, गण्डकीमा ३६ प्रतिशत, लुम्बिनीमा ३४ प्रतिशत थिए भने मधेशमा २६ प्रतिशत, कर्णालीमा ३४ प्रतिशत र सुदूरपश्चिममा २५ प्रतिशत रहेका थिए । उक्त दर आव २०८०/८१ मा क्रमशः कोशीमा ४६, बागमती र गण्डकीमा ४४, लुम्बिनीमा ३९, मधेशमा २९, कर्णालीमा ५४ र सुदूरपश्चिममा ४० प्रतिशत छ ।काफ्लेले आर्थिक तथा सामाजिक दृष्टिमा पछाडि परेका प्रदेशमा बिमामा सहभागिता निकै कम रहेकाले त्यहाँ सेवा लिनेको सङ्ख्या पनि निकै कम रहेको बताउनुभयो । यसै गरी उक्त प्रदेशका बहुसङ्ख्यक नागरिक स्वास्थ्य बिमामा समेटिन बाँकी रहेको बताउनुभयो । उहाँका अनुसार स्वास्थ्य बिमा कार्यक्रम हाल ७७ जिल्लाका ७४९ वटा स्थानीय तहमा विस्तार भएको छ । यस कार्यक्रम लागु भएदेखि हालसम्म कुल ८९ लाख ५२ हजार १३५ जना स्वास्थ्य बिमामा आबद्ध भएका छन् । आव २०८१/८२ को फागुन मसान्तसम्ममा क्रियाशील बिमितको सङ्ख्या ५७ लाख ५३ हजार ८१७ रहेको छ जुन कुल जनसङ्ख्याको २० प्रतिशत हो । उहाँका अनुसार जसमध्ये सामान्य क्रियाशील बिमित ४३ लाख दुई हजार ७०९ अर्थात् कुल बिमितमध्ये ७५ प्रतिशत र क्रियाशील लक्षित बिमित १४ लाख ५१ हजार १०८ अर्थात् २५ प्रतिशत छन् । क्रियाशील बिमितको सङ्ख्या विश्लेषण गर्दा अझै पनि बहुसङ्ख्यक अर्थात् ८० प्रतिशत नागरिकलाई समेट्न थप मेहनत गर्नुपर्ने देखिन्छ ।",
      "link": "https://gorkhapatraonline.com/news/150112",
      "image": "https://gorkhapatraonline.com/storage/media/264543/conversions/health-bima-original-thumb.jpg"
    },
    {
      "slug": "150111",
      "title": "सात समूहलाई आरोहण अनुमति",
      "timestamp": 1743984000000,
      "source": "gp",
      "content": "यस वर्षको वसन्तकालीन याममा सगरमाथा आरोहणका लागि आरोहण अनुमति दिन सुरु गरिएको छ । पर्यटन विभागका अनुसार सगरमाथा आरोहणका लागि हालसम्म सात आरोही समूहका १७ महिला र ६० पुरुषले अनुमति लिइसकेका छन् ।",
      "longContent": "काठमाडौँ, चैत २५ गते । यस वर्षको वसन्तकालीन याममा सगरमाथा आरोहणका लागि आरोहण अनुमति दिन सुरु गरिएको छ । पर्यटन विभागका अनुसार सगरमाथा आरोहणका लागि हालसम्म सात आरोही समूहका १७ महिला र ६० पुरुषले अनुमति लिइसकेका छन् । विभागका निर्देशक लीलाधर अवस्थीका अनुसार आइतबारसम्म सगरमाथासहित अन्य ससाना २९ हिमाल आरोहणका लागि आरोहण अनुमति दिइएको छ । उहाँले अनुमति पाएका आरोही गन्तव्यतिर लागेको बताउनुभयो । विभागको विवरणमा हालसम्म नेपालसहित विभिन्न देशका १९८ आरोहीले हिमाल आरोहणका लागि अनुमति लिएका छन् । अन्नपूर्ण–१ मा ६ आरोही समूहका ६६ जना र अन्नपूर्ण–५ का लागि एक आरोही समूहका आठ जनाले अनुमति लिएका छन् । मकालु आरोहणका लागि एक आरोही समूहका १५, ल्होत्सेमा एक आरोही समूहका १५ जनाले अनुमति पाएका छन् ।बाटो निर्माण जारीसगरमाथा आरोहणका लागि अहिले धमाधम बाटो निर्माण भइरहेको छ । सगरमाथा क्षेत्रमा दुई दिनयता तीव्र बेगको हावा चलेकाले बाटो बनाउन कठिन भइरहेको जनाइएको छ । हिजो शनिबार साँझसम्म प्रतिघण्टा ३५ किलोमिटरको गतिमा हावा चलिरहेको र आइसफलका टुक्रा छरिइरहेकाले आइसफल डाक्टर अनुकूल मौसमको प्रतीक्षामा रहेको विभागले जनाएको छ । खुम्बु आइसफल क्षेत्रमा अहिले भर्‍याङ राख्ने र ह्याङ्गिङ एयरमा किला ठोक्ने काम भइरहेको छ । आइसफल क्षेत्रमा चार वटा भर्‍याङ र १२ वटा किला ठोकिसकिएको निर्देशक अवस्थीले बताउनुभयो । उहाँले भन्नुभयो, “दोस्रो शिविरसम्म दुई हजार दुई सय मिटरसम्म बाटो बनाउनुपर्ने हुन्छ । हालसम्म एक हजार एक सय मिटरसम्मको बाटो बनिसकेको छ ।”सगरमाथाको आधार शिविरदेखि दोस्रो शिविरसम्म सगरमाथा प्रदूषण नियन्त्रण समिति (एसपिसिसी)ले बाटो बनाउन ‘आइसफल डाक्टर’ खटाएको छ । यस यामका लागि १० जनाको टोली खटाइएको एसपिसिसीले जनाएको छ । दुवै टोलीले सगरमाथा आरोहीका लागि सुरक्षित बाटो बनाउने छन् । खुम्बु आइसफलमा बाटो बनाउने आरोहीलाई (आइसफल डाक्टर) भनिन्छ ।सगरमाथाको दोस्रो शिविरसम्म बाटो तयार भएपछि मात्रै पर्वतारोहण सञ्चालक सङ्घले दोस्रो शिविरदेखि चुचुरोसम्म बाटो बनाउने अर्थात् ‘रोप फिक्सिङ’ (डोरी टाँग्ने) काम गर्ने छ । यसका लागि सङ्घले अशोक लामाको नेतृत्वमा आठ सदस्यीय टोली खटाइसकेको जनाएको छ । सङ्घले यस याममा सगरमाथा आरोहणका लागि बाटो बनाउने तथा ‘रोप फिक्सिङ’को व्यवस्थापकीय जिम्मेवारी एट्के एक्सपिडिसन कम्पनीलाई दिएको छ । वसन्त ऋतु सगरमाथासहितका हिमाल आरोहणका लागि उपयुक्त मौसम मानिन्छ । यस याममा सगरमाथा आरोहणका लागि उल्लेख्य सङ्ख्यामा विदेशी आउँछन् ।   रासस",
      "link": "https://gorkhapatraonline.com/news/150111",
      "image": "https://gorkhapatraonline.com/storage/media/264542/conversions/mount-everest-original-thumb.jpg"
    },
    {
      "slug": "150409",
      "title": "पुरिन थाल्यो नुन खानी",
      "timestamp": 1744156800000,
      "source": "gp",
      "content": "मुस्ताङको बारागुङ मुक्तिक्षेत्र गाउँपालिका–३, तेताङकी कुनसाङ गुरुङ गाउँबाट डेढ घण्टाको दुरीमा रहेको नर्साङखोलाको किनारस्थित नुन खानीबाट हिउँदको समयमा नुन ल्याएर प्रयोग गर्नुहुन्छ ।",
      "longContent": "मुक्तिनाथ समाचारदाता मुक्तिनाथ (मुस्ताङ), चैत २७ गते । मुस्ताङको बारागुङ मुक्तिक्षेत्र गाउँपालिका–३, तेताङकी कुनसाङ गुरुङ गाउँबाट डेढ घण्टाको दुरीमा रहेको नर्साङखोलाको किनारस्थित नुन खानीबाट हिउँदको समयमा नुन ल्याएर प्रयोग गर्नुहुन्छ । फागुन, चैत, वैशाख, जेठ महिनामा कुनसाङ जस्तै स्थानीय पोखरीमै पुगेर नुन जम्मा पार्ने गरिन्छ । करिब ३३ घरधुरी रहेको तेताङ गाउँका बासिन्दाले बर्खाको समयमा बगेर जाने नुनलाई सुक्खायाममा सङ्कलन गरेर उपभोग गर्नुका साथै पशुचौपायालाई खुवाउने गरेको कुनसाङले बताउनुभयो । उहाँले भन्नुभयो, “यहाँको नुन हामीले घरायसी प्रयोजनका लागि मात्रै प्रयोग गर्ने गरेका छौँ ।” करिब तीन दशकदेखि सरकारी निकायलाई नुन खानीको सदुपयोग गर्न पटक पटक अनुरोध गरे पनि सुनुवाइ नभएको स्थानीय महिला अगुवासमेत रहनुभएकी कुनसाङले बताउनुभयो ।तेताङ र छुसाङगाउँका बासिन्दाले पोखरी बनाएर नुन सङ्कलन गर्ने गरे पनि दीर्घकालीन संरक्षणका लागि गाउँपालिकाले समेत कुनै योजना बनाएको छैन । गाउँपालिका प्रवक्ता प्रमेश गुरुङ भन्नुहुन्छ, “हामीसँग धेरै बजेट नभएकाले खानीलाई उपभोग गर्न सकिएको छैन ।” बारागुङ मुक्तिक्षेत्र गाउँपालिकाले खानी तथा भूगर्भ विभाग, गण्डकी प्रदेश र सङ्घीय सरकारलाई समेत नुन खानी उत्खनन अभियानलाई प्राथमिकता दिन अनुरोध गरे पनि लगानीकर्ता आकर्षित नभएको जवाफ पाएको प्रवक्ता गुरुङको भनाइ छ । उहाँका अनुसार रासायनिक परीक्षणले करिब ७१ प्रतिशतदेखि ९४ प्रतिशतसम्म सोडियम क्लोराइड रहेको देखाएको थियो । जसलाई गुणस्तरीय नुन मान्न सकिने प्राविधिक पक्षको भनाइ छ । गाउँपालिकाले नुन खानीबाट निस्कने पानी सङ्कलन गर्न पोखरी बनाए पनि बगाएको उहाँ बताउनुहुन्छ । नर्सिङखोला क्षेत्रको करिब दुई किलोमिटर क्षेत्रफलमा नुनको भण्डार रहेको अनुमान गरिएको छ । पहाडको फेदीमा नुनिलो पानी निस्कने पाँच वटा सानाठुला मुहान छन् । २०७४ सालमा एक सरकारी टोली नुन खानी उत्खनन क्षेत्रमै पुगेर तयार गरेको प्रतिवेदनका आधारमा २०७७ सालमा खानी तथा भूगर्भ विभागले नुन खानी उत्खननका लागि प्रस्ताव आह्वान गरे पनि भौगोलिक विकटता, उत्खननमा जनशक्ति अभाव र लगानीसमेत डुब्ने जोखिमलाई आधार मानेर प्रक्रियामै सहभागी नभएको सरकारी अधिकारीको भनाइ रहेको बारागुङ मुक्तिक्षेत्र गाउँपालिका–३, तेताङका वडा सदस्य धर्पो गुरुङले बताउनुभयो । करिब पाँच दशकअगाडिसम्म यही नुन खानीबाट मुस्ताङका साथै म्याग्दी, बागलुङ र पर्वतमा समेत नुन बिक्री गरी घरखर्च चलाउने गरेको ८२ वर्षीय मिन्दो गुरुङ बताउनुहुन्छ । उहाँ भन्नुहुन्छ, “पहिले गाउँबाट बजार जाने नुन अहिले बजारबाट गाउँ आउँछ । के गर्नु उल्टो भएको छ ।”पहिले पहिले मुस्ताङको नुन भन्दै खोसाखोस हुने गरे पनि अहिले संरक्षणको अभावमा पोखरी नै पुरिने अवस्थामा पुगेको स्थानीयवासीको भनाइ छ । नुनिलो पानी बग्ने स्थान आसपासका क्षेत्रमा दैनिक वन्यजन्तुसमेत खान आउने गर्छन् । सङ्घीयतापछि स्थानीय तहको गठनसँगै ‘हिमालयन साल्ट’ का रूपमा चर्चा गर्ने गरिएको छ । तत्कालीन समयमा बुढापाकाले भोटको नुन ल्याउन थाकखोला जाने गरेको अनुभव सुनाउने गरेको अवस्थामा तल्लो मुस्ताङबाटै फर्किने पर्यटक नुन खानीसम्म पुगेर अवलोकन गर्दछन् । मुस्ताङ प्राकृतिक सौन्दर्यसँगै कलात्मक पहाड, प्राचीन शैलीका घरका साथै नुन खानी, मुक्तिनाथ मन्दिर क्षेत्रमा ग्यास, युरेनियम र कोइलाको खानी भए पनि उत्खननमा सरकारी निकायबाट चासो पुग्न सकेको छैन ।",
      "link": "https://gorkhapatraonline.com/news/150409",
      "image": "https://gorkhapatraonline.com/storage/media/264995/conversions/Nun-khani--original-thumb.jpg"
    },
    {
      "slug": "150405",
      "title": "दाउन्नेमा आजदेखि गाडी रोकेर काम, बैकल्पिक मार्ग प्रयोग गर्न आग्रह",
      "timestamp": 1744156800000,
      "source": "gp",
      "content": "पूर्व–पश्चिम राजमार्गको नारायणघाट–बुटबल सडक खण्डमा पर्ने दाउन्ने खण्डमा आजदेखि गाडी रोकेर सडक विस्तारको काम गरिने भएको छ । आजदेखि ३१ गतेसम्म बिहान ११ बजेदेखि दिउँसो ३ बजेसम्म सवारी साधन रोकेर सडक विस्तारको काम गरिने जिल्ला प्रहरी कार्यालयका प्रहरी नायव उपरीक्षक मधु नेपालले जानकारी दिनुभयो ।",
      "longContent": "बोमलाल गिरीनवलपुर, चैत २७ गते । पूर्व–पश्चिम राजमार्गको नारायणघाट–बुटबल सडक खण्डमा पर्ने दाउन्ने खण्डमा आजदेखि गाडी रोकेर सडक विस्तारको काम गरिने भएको छ । आजदेखि ३१ गतेसम्म बिहान ११ बजेदेखि दिउँसो ३ बजेसम्म सवारी साधन रोकेर सडक विस्तारको काम गरिने जिल्ला प्रहरी कार्यालयका प्रहरी नायव उपरीक्षक मधु नेपालले जानकारी दिनुभयो । २०८२ बैशाख १ देखि १५ दिन राति ११ बजेदेखि विहान ५ बजेसम्म बाटो बन्द गरेर काम गरिने भएको हो । सडक विभागले बाटो बन्द भएको बेला ट्रक, टिप्पर लगायत गरुङ्गा सवारी साधनलाई पूर्वमा अरुणखोला र चोरमारामा रोकिने तथा पश्चिममा ज्यामिरे हकुई खण्डमा रोकिने जनाएको छ । यात्रुवाहक बस, मिनी बस, जिप, कार लगायतका सवारी साधनलाई भने पूर्वमा दुम्किबास र पश्चिममा बर्दघाट चिसापानीमा रोकिने छ ।सवारी साधन नै रोकेर बाटो विस्तारको काम गर्ने भएपछि बैकल्पिक मार्गको प्रयोग गर्न ट्राफिक प्रहरीले चालकलाई अनुरोध गरेको छ । पूर्वबाट पश्चिम जाने सवारी साधनले गैँडाकोटदेखि कालिगण्डकी करिडोरको सडक र पूर्वबाट पश्चिम नारायणघाटतर्फ आउने सवारी साधानले बुटबलबाट पाल्पा हुँदै कालिगण्डकी करिडोरकै सडक प्रयोग गर्न सकिने जिल्ला ट्राफिक प्रहरी प्रमुख, प्रहरी निरीक्षक जनक बन्जाराले बताउनुभयो । गैंडाकोटदेखि पाल्पा हुँदै बुटवल जाने बाटोमा साना गाडीहरुमात्र चल्छन् । साना–ठूला सबै गाडीहरुका लागि भने नारायणघाट–मुग्लिन–पोखरा–पाल्पा हुँदै बुटवल आउ–जाउ गर्ने अर्को उपयुक्त बाटो भएको प्रमुख जिल्ला अधिकारी भविश्वर पाण्डेले बताउनुभयो । उहाँका अनुसार अहिले पनि केही गाडीहरुले यही रुट प्रयोग गर्दैआएका छन् ।पश्चिमतर्फबाट पूर्व जाने वा राजधानी काठमाडौंसम्म पुग्ने गाडीवालाले पनि बुटवल–पाल्पा–पोखरा–मुग्लिनको बाटो प्रयोग गर्न सक्छन् । यो बाटोमा साना–ठूला सबै प्रकारका गाडीहरु चल्छन् । तर यो रुट लामो र घुमाउरो छ । यो बाटो प्रयोग गर्ने सार्वजनिक सवारी चालकले यातायात कार्यालयबाट रुट परमिट भने लिनुपर्ने हुन्छ ।",
      "link": "https://gorkhapatraonline.com/news/150405",
      "image": "https://gorkhapatraonline.com/storage/media/264991/conversions/daunne1-original-thumb.jpg"
    },
    {
      "slug": "150401",
      "title": "आगलागीबाट एउटा घर जल्यो",
      "timestamp": 1744156800000,
      "source": "gp",
      "content": "सर्लाहीको हरिवन नगरपालिका –८, पुरानो बजारमा मङ्गलबार साँझ आगलागीबाट एउटा घर पूर्णरुपमा जलेर नस्ट भएको छ ।",
      "longContent": "जनार्जन खत्रीसर्लाही, चैत २७ गते । सर्लाहीको हरिवन नगरपालिका –८, पुरानो बजारमा मङ्गलबार साँझ आगलागीबाट एउटा घर पूर्णरुपमा जलेर नस्ट भएको छ । अर्को एउटा घरमा आंशिक क्षति पुुगेको प्रहरीले जनाएको छ । आगलागीबाट सुजिता मास्केको काठले बनाएको घर पूर्णरुपमा जलेको इलाका प्रहरी कार्यालय हरिवनले जनाएको छ । सोही आगलागीमा परेर छिमेकी दीपकुमार जिसीको घरमा आंशिक क्षति पुुगेको स्थानीयले बताएका छन् । गाउँले, सुरक्षाकर्मी र हरिवन नगरपालिकाबाट गएको दमकलको सहयोगमा आगलागी नियन्त्रणमा लिइएको इलाका प्रहरी कार्यालय हरिवनका प्रहरी निरीक्षक किशोर तामाङले जानकारी दिनुुभयो । प्रहरी निरीक्षक तामाङले आगलागीको वास्तविक कारण खुल्न नसके पनि विद्युत् सर्ट भएर आगलागी भएको हुनसक्ने आशङ्का गरिएको बताउनुुभयो । आगलागीबाट करिव १५ लाख रुपियाँ बराबरको क्षति भएको अनुमान गरिएको छ । क्षतिको एकिन विवरण भने सङ्कलन हुन बाँकी नै रहेको हरिवन प्रहरीले जनाएको छ ।",
      "link": "https://gorkhapatraonline.com/news/150401",
      "image": "https://gorkhapatraonline.com/storage/media/264987/conversions/Aagalagi-photo-original-thumb.jpg"
    },
    {
      "slug": "150378",
      "title": "जयगढबजार आगलागी : सात करोड बढीको क्षति अनुमान",
      "timestamp": 1744156800000,
      "source": "gp",
      "content": "घरमा राखेको ग्यासको सिलिण्डर पड्किएर आगलागी भएको जयगढ बजारमा ७ करोड रुपियाँभन्दा बढी क्षति भएको आँकलन गरिएको छ । जयगढ बजारमा रहेका २७ वटा घरपसल, सामग्री गरेर ७ करोडभन्दा बढी क्षति भएको प्रारम्भिक अनुमान गरिएको अछाम प्रहरी प्रमुख प्रहरी नायब परीक्षक ईश्वरीप्रसाद भण्डारीले जानकारी दिनुभयो ।",
      "longContent": "शिवराज ढुंगाना अछाम, चैत २७ गते । घरमा राखेको ग्यासको सिलिण्डर पड्किएर आगलागी भएको जयगढ बजारमा ७ करोड रुपियाँभन्दा बढी क्षति भएको आँकलन गरिएको छ । जयगढ बजारमा रहेका २७ वटा घरपसल, सामग्री गरेर ७ करोडभन्दा बढी क्षति भएको प्रारम्भिक अनुमान गरिएको अछाम प्रहरी प्रमुख प्रहरी नायब परीक्षक ईश्वरीप्रसाद भण्डारीले जानकारी दिनुभयो । आगलागीमा ढुंगामाटोका १०, जस्तापाताका १५, पक्की दुई घर पसल जलेर नष्ट भएको छ । आगलागीबाट सुनचाँदी, कपडा, स्थानीय सामग्री, खुद्रा पसलसँगै घरहरु आगजनीमा परेर जलेका छन् । आगलागीबाट भएको धनमालको क्षतिका बारेमा थप विवरणहरु संकलन भइरहेको अछाम प्रहरीले जानकारी दिएको छ । आधा रातिसम्म आगलागी नियन्त्रणमा केन्द्रित भएको र ठुलो क्षति भएकाले विवरण संकलनको काम भइरहेको बताइएको छ । स्थानीय पुष्पराज शर्माको आइएमइ सेन्टरबाट बेलुकी करिब साढे ७ बजेटबाट भएको आगलागी पाँच घण्टापछि नियन्त्रणमा लिइएको थियो । बजारको साँघुरो सडक, नजिकमा पानीको स्रोत नहुनु र जिल्लामा एक मात्र दमकल भएका कारण आगलागी नियन्त्रणमा लिन समस्या भएको बताइएको छ । नेपाली सेना, सशस्त्र प्रहरी, नेपाल प्रहरी, स्थानीय र मंगलसेन नगरपालिकाको दमकलको  प्रयासपछि लामो समय लगाएर आगलागी नियन्त्रणमा लिइएको थियो । बान्नीगढी जयगढ गाउँपालिकाको कार्यालयसँगै जोडिएको जयगढ बजारका साथै नजिकै रहेको खर मेलामा आगलागी भएपछि बजार सकिने चिन्तामा स्थानीय रहेका थिए ।",
      "link": "https://gorkhapatraonline.com/news/150378",
      "image": "https://gorkhapatraonline.com/storage/media/264964/conversions/Jayagadh-Aaglagi-2-original-thumb.jpg"
    },
    {
      "slug": "150367",
      "title": "नेपाली स्वास्थ्य शिविरमा चाप",
      "timestamp": 1744156800000,
      "source": "gp",
      "content": "भूकम्पबाट क्षतिग्रस्त बनेको म्यानमारमा चिकित्सकसहित पुगेको नेपाली स्वास्थ्य शिविरमा बिरामीको चाप बढेको छ ।",
      "longContent": "काठमाडौँ, चैत २७ गते । भूकम्पबाट क्षतिग्रस्त बनेको म्यानमारमा चिकित्सकसहित पुगेको नेपाली स्वास्थ्य शिविरमा बिरामीको चाप बढेको छ ।यही चैत १५ गते बिहान ६:२१ बजे म्यानमारको राजधानी नोपिडको पूर्व शाही राजधानी सहर मन्डलेलाई केन्द्रबिन्दु बनाएर ७.७ म्याग्निच्युडको भूकम्प गएको थियो । यस भूकम्पमा परी हालसम्म मृत्यु हुनेको सङ्ख्या पाँच हजार नाघेको छ । सो भूकम्पमा परी झन्डै १० हजार जना घाइते भएको अन्तर्राष्ट्रिय सञ्चारमाध्यमले जनाएका छन् ।मित्रराष्ट्र म्यानमारमा गएको उक्त विनाशकारी भूकम्पमा परी घाइते भएकालाई राहत तथा उपचारका लागि नेपाल सरकारले विशेषज्ञ चिकित्सकसहितको मेडिकल टोली खटाएको छ । सरकारको निर्णय अनुसार नेपाली सेनाले यही चैत २० गते विपत् व्यवस्थापन अन्तर्गतको टोली म्यानमार पठाएको थियो । सैनिक जनसम्पर्क तथा सूचना निर्देशनालय अनुसार नेपाली सेनाको चिकित्सक टोलीले मन्डलेस्थित यामाथिन सरहमा मेडिकल शिविर स्थापना गरी घाइतेको उपचारमा खटिएको छ ।टोलीमा विशेषज्ञ शल्य चिकित्सक प्राविधिक प्रमुख सेनानी डा. विकासबहादुर रायमाझी, हाडजोर्नी विशेषज्ञ प्राविधिक प्रमुख सेनानी डा. मोहित थापालगायत मेडिकल अधिकृत, नर्स तथा प्यारामेडिक रहनुभएको छ । निर्देशनालयका अनुसार हालसम्म उक्त मेडिकल टोलीले सात सय जनाभन्दा बढी भूकम्पपीडितको उपचार गरी मेडिकल राहत सामग्री उपलब्ध गराएको छ । यसक्रममा गम्भीर घाइते ६० जनाभन्दा बढीको जटिल शल्यक्रिया र ९० जनाभन्दा बढीको हाडजोर्नी उपचार गरिसकेको छ । सो टोलीले हालसम्म ५५० जना बिरामीलाई ओपिडी सेवा प्रदान गरेको छ । नेपाली सेनाले जटिलप्रकारका बिरामीको शल्यक्रियाका लागि स्थानीय सरकारको आग्रहमा यामाथिन ‘डिस्ट्रिक’ अस्पतालमा पनि चिकित्सक खटाई जटिल शल्यक्रिया सेवा पनि सुरु गरेको छ । नेपालीभाषीको समेत बसोवास रहेको म्यानमारको मन्डले सहरमा स्थापना गरिएको नेपाली स्वास्थ्य शिविरबाट प्रदान गरिएको सहज र गुणस्तरीय स्वास्थ्य सेवाका कारण पछिल्लो समय बिरामीको चाप बढेको बताइएको छ ।उपचारमा संलग्न चिकित्सकले दिएको जानकारी अनुसार स्वास्थ्य शिविरमा दैनिक ३०० देखि ३५० सम्म बिरामी आउने गरेका छन् । सरकारले एक हप्ताका लागि पठाएको मेडिकल टोली आगामी हप्ता फर्किने कार्यतालिका छ । भूकम्प प्रभावित क्षेत्रमा नेपालसहित विभिन्न देशले स्वास्थ्य टोली खटाएको भए पनि नेपाली स्वास्थ्य शिविरमा बिरामीको चाप बढेपछि स्थानीय सरकारले अनौपचारिक रूपमा म्याद थपका लागि आग्रह गरेको छ । भूकम्पले झन्डै पाँच करोड मानिस बसोवास गर्ने म्यानमारको अधिकांश भागलाई प्रभावित पारेको छ । राजधानी नोपिडसहित अन्य छ क्षेत्र र राज्यमा उल्लेखनीय क्षति पुगेको छ । करिब १५ लाख मानिस बसोवास गर्ने मन्डलेको नजिक भूकम्पको केन्द्रबिन्दु रहेका कारण बौद्ध गुम्बा, प्राचीन दरबार, घर, कार्यालय, मस्जिदमा ठुलो क्षति पुगेको जनाइएको छ ।",
      "link": "https://gorkhapatraonline.com/news/150367",
      "image": "https://gorkhapatraonline.com/storage/media/264948/conversions/sena2025-04-02-01-05-03-original-thumb.jpg"
    },
    {
      "slug": "150366",
      "title": "चार फैसलाविरुद्ध अख्तियार पुग्यो सर्वोच्चमा",
      "timestamp": 1744156800000,
      "source": "gp",
      "content": "भ्रष्टाचारको कसुरमा विशेष अदालत काठमाडौँले गरेका चार वटा फैसलाविरुद्ध अख्तियार दुरुपयोग अनुसन्धान पुनरावेदनका लागि आयोग सर्वोच्च पुगेको छ ।",
      "longContent": "गोरखापत्र समाचारदाता काठमाडौँ, चैत २७ गते । भ्रष्टाचारको कसुरमा विशेष अदालत काठमाडौँले गरेका चार वटा फैसलाविरुद्ध अख्तियार दुरुपयोग अनुसन्धान पुनरावेदनका लागि आयोग सर्वोच्च पुगेको छ ।भूमिगत जलस्रोत तथा सिँचाइ विकास डिभिजन बुटवलका डिभिजन प्रमुख इच्छाकुमार श्रेष्ठ र इन्जिनियर सन्तोषकुमार दास, तत्कालीन जिल्ला वन अधिकृत कृष्णदत्त भट्ट तथा लिखु तामाकोशी गाउँपालिकाका अध्यक्ष गोविन्दबहादुर खड्कालगायतका प्रतिवादीलाई सफाइ दिने विशेष अदालतको फैसलाविरुद्ध अख्तियार पुनरावेदनसहित सर्वोच्च अदालत पुगेको हो ।आयोगका प्रवक्ता राजेन्द्रकुमार पौडेलका अनुसार आर्थिक वर्ष २०७४/७५ मा नवलपरासीको सरावाल गाउँपालिका पेटवनियामा डिप ट्युबेल–२ मा निर्माण गर्दा ओएच ट्याङ्की र पम्प हाउस, एमएस फिटिङ, वासआउट बक्स, सर्जरिजर आउटलेट तथा युपिभिएस निर्माण गर्दा हिनामिना गरेको पाइएको थियो । उक्त डिप ट्युबेल निर्माण गर्दा फिल्डमा निर्माण नै नभएको संरचनालाई निर्माण भएको भनी मूल्याङ्कन गरी तीन लाख पाँच हजार ८१० रुपियाँ २० पैसाभन्दा बढी भुक्तानी दिई भ्रष्टाचार गरेको पाइएको थियो ।अख्तियारले विशेष अदालत, काठमाडौँमा दायर गरेको मुद्दामा विसं २०८० फागुन २३ गतेको सफाइ दिएको थियो । उक्त फैसला चित्तबुझ्दो नभएको ठहर गरी अख्तियारले श्रेष्ठ र दासलगायतका प्रतिवादीविरुद्ध सोमबार सर्वोच्च अदालतमा पुनरावेदन गरेको हो ।    त्यस्तै डिभिजन प्रमुख श्रेष्ठ र इन्जिनियर दासले सरावाल गाउँपालिकाको पेटवनिया डिप ट्युबेल–३ निर्माण गर्दा ओएच ट्याङ्की र पम्प हाउस, एमएस फिटिङ्स, वासआउट बक्स, सर्जरिजर, आउटलेट अपभ्स पाइपलगायत जडानै नभएका सामान उल्लेख गरी एक लाख २० हजार भुक्तानी गरेको पाइएको थियो । उक्त मुद्दामा पनि विशेष अदालतले विसं २०८० फागुन २३ गते सफाइ दिएको थियो । सो फैसलाविरुद्ध अख्तियारले सोमबारै सर्वोच्च अदालतमा पुनरावेदनमा दर्ता गरेको छ । त्यसै गरी आयोगले तत्कालीन जिल्ला वन अधिकृत कृष्णदत्त भट्टलगायतका प्रतिवादीविरुद्ध  पनि सर्वोच्च अदालतमा पुनरावेदन गरेको छ ।आयोगका अनुसार आव २०७४/७५ मा गौतम बुद्ध साझेदारी वन व्यवस्थापन समिति कपिलवस्तु अन्तर्गत छ वटा रुख कटान प्लटमा सम्झौता भएको थियो तर वन अधिकृत भट्टलगायतका प्रतिवादीको मिलेमतोमा कटान गरिएका रुखको कम परिमाण देखाइ २९ लाख १२ हजार १९३ रुपियाँ ६५ पैसा बराबरको काठ हिनामिना गरी भ्रष्टाचार गरेको पाइएको थियो । अख्तियारले बिगो तथा जरिबानासहित विशेष अदालत काठमाडौँमा दायर गरेको अभियोगमा अदालतले गत वर्ष जेठ ९ गते सफाइ दिएको थियो । उक्त फैसलाविरुद्ध पनि अख्तियार सोमबारै सर्वोच्च अदालत पुगेको छ । त्यसै गरी रामेछापको लिखु तामाकोशी गाउँपालिकाका अध्यक्ष गोविन्दबहादुर खड्कालगायतका प्रतिवादीविरुद्ध पनि अख्तियारले सर्वोच्चमा पुनरावेदन दर्ता गरेको  छ । आयोगका अनुसार आव २०७४/७५ र २०७५/७६ मा लिखु तामाकोशी गाउँपालिकाले वडाहरूमा थप विद्युत् प्रसारण योजना होपिनामा विद्युतीकरण योजना कार्यान्वयन गर्दा बढी मूल्य तिरी आवश्यक पर्नेभन्दा अस्वाभाविक रूपमा बढी सामान खरिद गरी भ्रष्टाचार गरेको पाइएको थियो । उक्त विद्युतीकरण योजनामा चार करोड २१ लाख ७०६ रुपियाँ २४ पैसा हिनामिना भएको ठहरसहित विशेष अदालत, काठमाडौँमा अख्तियारले मुद्दा दायर गरेको मुद्दामा पनि विशेष अदालतको गत चैत १२ गतेको फैसलामार्फत आंशिक सफाइ दिएको थियो । सो फैसलाविरुद्ध अख्तियार सर्वोच्च अदालतमा पुनरावेदनमा गएको हो ।",
      "link": "https://gorkhapatraonline.com/news/150366",
      "image": "https://gorkhapatraonline.com/storage/media/264946/conversions/ciaa-original-thumb.jpg"
    },
    {
      "slug": "150365",
      "title": "छत्तिस लाखको आँखा परीक्षण",
      "timestamp": 1744156800000,
      "source": "gp",
      "content": "युवा तथा खेलकुदमन्त्री तेजुलाल चौधरीले रोगको उपचार गर्नुभन्दा रोग नै लाग्न नदिने सचेतना कार्यक्रममा जोड दिन सम्बन्धित सबैसँग आग्रह गर्नुभएको छ ।",
      "longContent": "गोरखापत्र समाचारदाताकाठमाडौँ, चैत २७ गते । युवा तथा खेलकुदमन्त्री तेजुलाल चौधरीले रोगको उपचार गर्नुभन्दा रोग नै लाग्न नदिने सचेतना कार्यक्रममा जोड दिन सम्बन्धित सबैसँग आग्रह गर्नुभएको छ । उहाँले राज्यबाट स्वास्थ्य संस्थालाई उपलब्ध गराउँदै आएको सहयोगलाई विस्तार गर्नुपर्ने आवश्यकतासमेत औँल्याउनुभयो ।नेपाल आँखा अस्पतालको ५१ औँ वार्षिकोत्सवका अवसरमा मङ्गलबार अस्पताल प्राङ्गण त्रिपुरेश्वरमा आयोजित समारोहमा मन्त्री चौधरीले त्यस्तो बताउनुभएको हो । आँखा चिकित्साको क्षेत्रमा नेपालको स्थान दक्षिण एसियामा नै उत्कृष्ट रहेको चर्चा गर्दै उहाँले सेवाग्राहीलाई थप सहुलियत र सुलभ तरिकाले सेवा उपलब्ध गराउन आँखा अस्पताललाई सुझाउनुभयो । उहाँले आफ्नो दुइटै आँखाको शल्यक्रिया नेपाल आँखा अस्पतालमै गराएको स्मरणसमेत गर्नुभयो ।स्वास्थ्य तथा जनसङ्ख्या मन्त्रालयका प्रवक्ता प्रकाश बुढाथोकीले आधारभूत स्वास्थ्य सेवा निःशुल्क उपलब्ध गराउने संविधानको मर्म र राज्यको नीति अनुसार मन्त्रालयले आवश्यक कार्यविधि तयार गरिरहेको जानकारी दिनुभयो ।सो अवसरमा अस्पतालका अध्यक्ष डा. गोपालप्रसाद पोखरेलले विसं २०३० चैत २६ गते स्थापित अस्पतालले अहिलेसम्म ३६ लाख दुई हजार ५४ जनाको आँखा परीक्षण र एक लाख ४८ हजार ३४४ जनाको आँखाको शल्यक्रिया गरिएको जानकारी दिनुभयो । अस्पतालले उपचार र शिक्षण कार्यलाई सँगसँगै अगाडि बढाएको बताउँदै उहाँले अहिले यस अस्पतालमा स्नातकोत्तरमा १२ जना, अप्टोमेट्रीमा २४ जना र नेत्र सहायकमा ३७ जना विद्यार्थी अध्ययनरत रहेको जानकारी दिनुभयो ।नेपालमा आँखा स्वास्थ्यका क्षेत्रमा विशेषज्ञ सेवा प्रदान गर्ने नेपाल आँखा अस्पताल पहिलो हो । अस्पतालमा कर्निया, मोतीविन्दु, जलविन्दु, रेटिना, अकुलोप्लास्टी एवं बाल आँखा सेवा उपलब्ध छन् । आधुनिक प्रविधि र उच्च गुणस्तरका औजार र उपकरणबाट अस्पतालले बिरामीलाई सेवा उपलब्ध गराइरहेको छ ।",
      "link": "https://gorkhapatraonline.com/news/150365",
      "image": "https://gorkhapatraonline.com/storage/media/264945/conversions/nepal-aakha-aspatal_anniversary_sagar_DSC2750-original-thumb.jpg"
    },
    {
      "slug": "150364",
      "title": "कार्यक्षेत्र मिच्दा द्वन्द्व",
      "timestamp": 1744156800000,
      "source": "gp",
      "content": "केही समयअघि बर्दियाको बारबर्दिया नगरपालिकामा प्रमुख प्रशासकीय अधिकृतले उपप्रमुखलाई अभद्र व्यवहार गरेपछि नगरपालिकामा जनप्रतिनिधि र कर्मचारीबिच केही दिनसम्म आन्तरिक द्वन्द्व बढ्दै गयो । आपसी सहमतिमा उक्त विवाद तत्कालका लागि टरेको दाबी गरिएको छ ।",
      "longContent": "काठमाडौँ, चैत २७ गते । केही समयअघि बर्दियाको बारबर्दिया नगरपालिकामा प्रमुख प्रशासकीय अधिकृतले उपप्रमुखलाई अभद्र व्यवहार गरेपछि नगरपालिकामा जनप्रतिनिधि र कर्मचारीबिच केही दिनसम्म आन्तरिक द्वन्द्व बढ्दै गयो । आपसी सहमतिमा उक्त विवाद तत्कालका लागि टरेको दाबी गरिएको छ । काठमाडौँ महानगरपालिकामा प्रमुख प्रशासकीय अधिकृत र नगरप्रमुखबिच तीन महिनादेखि द्वन्द्व जारी छ । प्रमुख प्रशासकीय अधिकृतले महानगरपालिकामा भर्खरै हाजिर गरे पनि नगरप्रमुख र प्रशासकीय अधिकृतबिचको विवाद भने साम्य भएको छैन । त्यस्तै मुगुको छायाँनाथ रारा नगरपालिकामा जनप्रतिनिधि र प्रमुख प्रशासकीय अधिकृतबिचको सामान्य विवादले गर्दा तीन महिनादेखि उक्त नगरपालिका प्रमुख प्रशासकीय अधिकृतविहीन रहेको छ । यी प्रतिनिधि घटना मात्र हुन् । अहिले १५० भन्दा बढी स्थानीय तहमा प्रमुख प्रशासकीय अधिकृत र जनप्रतिनिधिबिच आ–आफ्नो कार्यक्षेत्रमा एकअर्काले हस्तक्षेप गरेको भन्दै कुनै न कुनै प्रकारको विवाद कायम छ । जनप्रतिनिधिले नीति निर्माणभन्दा पर पुगेर प्रशासन सञ्चालनमा हस्तक्षेप गर्न थालेको, कानुनभन्दा बाहिर गएर काम गर्न कर्मचारीलाई दबाब दिने गरेकाले स्थानीय तहमा जनप्रतिनिधि र प्रमुख प्रशासकीय अधिकृतबिच द्वन्द्व बढ्दै गएको हो । त्यस्तै कर्मचारीले भने आफू अनुकूलको काम गर्न विधि र प्रक्रिया सबै मिल्ने तर जनप्रतिनिधिले भनेको काम गर्न विधि प्रक्रिया नमिल्ने जवाफ दिने गरेपछि दुई पक्षबिच द्वन्द्व बढ्दै जाँदा स्थानीय तहमा सेवा प्रवाह र विकास निर्माणमा प्रत्यक्ष असर पर्ने गरेको छ । स्थानीय शासनविज्ञ रमेशकुमार अधिकारीले जनप्रतिनिधि र कर्मचारीलाई कानुनले आ–आफ्नो कार्यक्षेत्र तोके पनि दुवै पक्षले कार्यक्षेत्रभन्दा बाहिर गएर काम गर्न खोज्दा स्थानीय तहमा राजनीतिक नेतृत्व र प्रशासनिक नेतृत्वबिच द्वन्द्व बढ्दै गएको बताउनुभयो । प्रशासन, स्टोर, योजना जस्ता शाखामा कर्मचारी खटाउने, योजनाको ठेक्का दिने, सामान खरिद गर्ने, कर्मचारी आन्तरिक सरुवा र खटनपटनलगायतका विषयमा विवाद हुँदा जनप्रतिनिधि र प्रमुख प्रशासकीय अधिकृतबिच द्वन्द्व बढ्दै गएको हो । उहाँले भन्नुभयो, “शासन सञ्चालन र नीति निर्माणको अधिकार निर्वाचित जनप्रतिनिधिसँग हुन्छ र जनप्रतिनिधिले बनाएको नीति निर्माण र कानुन कार्यान्वयन गर्ने जिम्मेवारी प्रमुख प्रशासकीय अधिकृतलाई हुन्छ तर अहिले दुई पक्षको अधिकार प्रयोगको अन्तरविरोधका कारण एकतिहाइ स्थानीय तहमा प्रमुख प्रशासकीय अधिकृतविहीन भएका छन् ।  नेपाल नगरपालिका सङ्घका अध्यक्ष भीमप्रसाद ढुङ्गानाले केही स्थानीय तहमा जनप्रतिनिधि र प्रमुख प्रशासकीय अधिकृतबिच हुने आन्तरिक द्वन्द्वले सेवा प्रवाह र सुशासनमा समस्या भएको स्वीकार गर्नुभयो । स्थानीय सरकार सञ्चालन ऐनले जनप्रतिनिधि र प्रमुख प्रशासकीय अधिकृतको अधिकार स्पष्ट रूपमा उल्लेख गरे पनि उक्त कानुन पालना नगर्दा केही स्थानीय तहमा आन्तरिक विवाद हुने गरेको उहाँको भनाइ छ । सङ्घीय मामिला तथा सामान्य प्रशासन मन्त्रालयका प्रवक्ता कालीप्रसाद पराजुलीले स्थानीय तहमा आन्तरिक समस्याका कारणले अहिले पनि २५० भन्दा बढी स्थानीय तहमा प्रमुख प्रशासकीय अधिकृत रिक्त रहेको बताउनुभयो । कानुनविपरीत सचिवालय हाबी कतिपय स्थानीय तहमा जनप्रतिनिधिले कानुनी व्यवस्थामा नभएको स्वकीय सचिव राखी सचिवालय निर्माण गरी प्रमुख प्रशासकीय अधिकृतको क्षेत्राधिकारमा हस्तक्षेप गर्न थालेपछि पनि आन्तरिक द्वन्द्व सिर्जना हुने गरेको हो ।  स्थानीय तहमा नगर र गाउँपालिका अध्यक्षले प्रमुख प्रशासकीय अधिकृतसँग ‘बार्गेनिङ’ गरी कार्यालय सञ्चालनका दैनिक गतिविधि, कर्मचारी खटनपटन, टेन्डर र खरिदसम्मका हरेक कुरामा चासो राख्ने गरेका छन् । जनप्रतिनिधि र कर्मचारीले निजी स्वार्थलाई प्राथमिकता दिने प्रवृत्ति बढ्दै गएकाले दुई पक्षबिच विवाद/द्वन्द्व बढ्न थालेको हो । स्थानीय तहमा २०७४ र २०७९ सालमा गरी दुई पटक जनप्रतिनिधिले नेतृत्व गरिसके पनि सुशासन भने कायम हुन सकेको छैन । दोस्रो पटक भएको स्थानीय तहको निर्वाचनपछि भने जनप्रतिनिधि र प्रमुख प्रशासकीय अधिकृतबिच द्वन्द्व बढ्ने क्रम तीव्र बन्दै गएको मन्त्रालयले जनाएको छ ।",
      "link": "https://gorkhapatraonline.com/news/150364",
      "image": "https://gorkhapatraonline.com/storage/media/264944/conversions/555-original-thumb.jpg"
    },
    {
      "slug": "150363",
      "title": "ऋण भुक्तानका लागि पुराण !",
      "timestamp": 1744156800000,
      "source": "gp",
      "content": "बागलुङमा सहकारीप्रतिको नकारात्मक भ्रम चिरेर ऋणीलाई ऋण तिर्न प्रेरित गर्न सहकारी पुराण लगाइएको छ ।",
      "longContent": "अर्जुन कार्कीकाठेखोला (बागलुङ), चैत २७ गते । बागलुङमा सहकारीप्रतिको नकारात्मक भ्रम चिरेर ऋणीलाई ऋण तिर्न प्रेरित गर्न सहकारी पुराण लगाइएको छ । सिवाइसी सहकारी बागलुङले मङ्गलबार सहकारीबाट ऋण लगेर ऋण तिर्न कठिन भएका सदस्यको ग्रहशान्ति गर्न र सदस्यलाई जागरुक बनाउन पुराण लगाएको हो । सहकारीका अध्यक्ष चण्डीप्रसाद शर्माले ऋण लगेकाले नतिर्ने र बचतकर्ताले विश्वास नगर्ने भएपछि पुराण लगाएरै सचेत गराइएको बताउनुभयो । उहाँले सदस्यलाई जागरुक बनाउन सकेमा मात्रै सहकारीको भविष्य राम्रो रहेको भन्दै आफ्नो सहकारीले सदस्यमैत्री भएर काम गरिरहेको बताउनुभयो ।अध्यक्ष पौडेलले पछिल्लो समय सहकारीले गरेको राम्रो काम ओझेलमा परेकोप्रति चिन्ता व्यक्त गर्नुभयो । “नेपालमा ३२ हजार सहकारी संस्था छन् । जसमध्ये पाँच सयदेखि एक हजार सहकारी बिग्रेका होलान् । ३१ हजार सहकारीले राम्रो काम गरिरहेका छन्,” अध्यक्ष शर्माले भन्नुभयो, “३१ हजार सहकारीले राम्रो काम गरेको ओझेलमा पारेर एक हजार बिग्रेका नराम्रो कामको पछि हिँडेका छन् । हामीले नकारात्मक मात्र कुरा नगर्नूस् भन्न पुराण लगाएका हौँ ।”सदस्यलाई जागृत गर्न सकेमा मात्रै सहकारीको भविष्य राम्रो रहेको अध्यक्ष शर्माको भनाइ छ । उहाँले सहकारीले पनि सदस्यमैत्री भएर काम गर्नुपर्नेमा जोड दिनुभयो । सिवाइसीले सदस्य जागृत गर्न र ऋणीलाई ऋण तिर्न प्रेरित गर्न पुराण लगाएको शर्माको भनाइ छ । सहकारीको ऋण नतिर्नेलाई कालो सूचीमा राख्ने प्रावधानले सहकारी अभियानलाई खुसी तुल्याएको अध्यक्ष शर्माले बताउनुभयो । “ऋण लगेर नतिर्दा सामाजिक रूपमा बहिष्कारमा त परिन्छ नै, ऋण नतिर्नेलाई धार्मिक रूपमा समेत पाप लाग्ने, कल्याण नहुने र नर्कमा जाने कुरा पुराण लगाएर पण्डितको मुखारबिन्दबाटै सुनाइएको छ,” शर्माले भन्नुभयो । सहकारीले सदस्यमैत्री सेवा दिएमा हल्लाका भरमा सहकारी नडुब्ने बताउँदै सदस्यलाई भ्रमबाट मुक्त गर्न सदस्य जागरण अभियान सञ्चालन गरिएको उहाँले बताउनुभयो ।सहकारी पुराण कार्यक्रममा प्रवचन दिँदै यतिराज आश्रम सहश्रधारा पर्वतका पीठाधिश्वर स्वामी नारायणाचार्यले वेदमै सबैले सबैको भलो गर्नुपर्ने लेखिएको बताउँदै ऋण लिएर नतिर्नेको कल्याण नहुने बताउनुभयो । “वेदमा सबैले सबैको भलो गर्नुपर्ने लेखिएको छ,” नारायणाचार्यले भन्नुभयो, “कसैको रकम फिर्ता गर्ने सर्तमा लिइन्छ भने सर्त अनुसार फिर्ता गर्नु पर्छ । फिर्ता नगरेमा कल्याण हुँदैन ।” उहाँले ऋण नतिर्दा हुन सक्ने मानसिक र सामाजिक क्षतिको विषयमा समेत जानकारी लिन सदस्यलाई आग्रह गर्नुभयो । सहकारी पुराणमा प्रवचनसँगै भजनकीर्तनसमेत प्रस्तुत गरिएको थियो । सिवाइसीले ऋण सङ्कलन गर्न र सदस्यलाई क्रियाशील बनाइराख्न चैत १३ गतेदेखि सदस्य जागरण कार्यक्रम सञ्चालन गरिरहेको छ ।",
      "link": "https://gorkhapatraonline.com/news/150363",
      "image": "https://gorkhapatraonline.com/storage/media/264943/conversions/Sahakari-Puran-original-thumb.jpg"
    },
    {
      "slug": "150361",
      "title": "धनगढीमा ४२ दशमलव १० प्रतिशत विद्यार्थी कक्षा ८ उत्तीर्ण",
      "timestamp": 1744070400000,
      "source": "gp",
      "content": "कैलालीको धनगढी उपमहानगरपालिकामा सामुदायिक विद्यालयबाट कक्षा ८ को परीक्षा दिएका ४२.१० प्रतिशत विद्यार्थी उत्तीर्ण भएका छन् ।",
      "longContent": "अविनाश चौधरीधनगढी, चैत २६ गते । कैलालीको धनगढी उपमहानगरपालिकामा सामुदायिक विद्यालयबाट कक्षा ८ को परीक्षा दिएका ४२.१० प्रतिशत विद्यार्थी उत्तीर्ण भएका छन् । धनगढी उपमहानगरपालिकाले आज सार्वजनिक गरेको शैक्षिकसत्र २०८१ को आधारभूत तह (कक्षा ८) को नतिजाअनुसार त्यति विद्यार्थी उत्तीर्ण भएका हुन । यो शैक्षिकसत्रको नतिजा विगतको तुलनामा धेरै सुधार भएको छ । शैक्षिकसत्र २०८१ मा ४४ वटा सामुदायिक विद्यालयका दुई हजार ९२९ विद्यार्थी परीक्षामा सहभागी भएका थिए । जसमध्ये एक हजार २३३ जना उत्तीर्ण भएको धनगढी उपमहानगरपालिकाको युवा, खेलकुद तथा शिक्षा महाशाखाले जानकारी दिएको छ । गत शैक्षिकसत्रमा सामुदायिक विद्यालयका ३०.९७ प्रतिशत विद्यार्थी कक्षा ८ उत्तीर्ण भएका थिए । यसैगरी, संस्थागत विद्यालयबाट ८४.२१ प्रतिशत विद्यार्थी उत्तीर्ण भएका छन् । ६३ संस्थागत विद्यालयका विद्यार्थी परीक्षामा सामेल भएका थिए ।",
      "link": "https://gorkhapatraonline.com/news/150361",
      "image": "https://gorkhapatraonline.com/storage/media/264941/conversions/dhangadi-upamahanagarpalika-original-thumb.jpg"
    },
    {
      "slug": "150358",
      "title": "म्यानमार सहयोग पठाउँदै सरकार",
      "timestamp": 1744070400000,
      "source": "gp",
      "content": "गृहमन्त्री रमेश लेखकले त्रिभुवन अन्तरराष्ट्रिय विमानस्थलमा रहेको मानवीय सहायता क्षेत्र गोदामघरको मंगलबार साँझ निरीक्षण गर्नुभएको छ।",
      "longContent": "काठमाडौँ, चैत २६ गते। गृहमन्त्री रमेश लेखकले त्रिभुवन अन्तरराष्ट्रिय विमानस्थलमा रहेको मानवीय सहायता क्षेत्र गोदामघरको मंगलबार साँझ निरीक्षण गर्नुभएको छ।\tगोदाघर निरिक्षण पश्चात मन्त्री लेखकले विपद्का बेला सबैले सक्दो सहयोग गर्नुपर्नेमा जोड दिनुभयो। सरकारले विभिन्न निकायमा रहेको मौज्दात राहत सामग्री तथा निजी क्षेत्रबाट सङ्कलित सामग्री बुधबार नेपाल वायुसेवा निगमको चार्टर विमानबाट म्यानमार पठाउँदै छ। गृह मन्त्रालयका अनुसार ती सामग्रीमा खाद्यान्न, औषधि उपकरण, लत्ताकपडा, त्रिपाल, टेन्ट र लत्ताकपडालगायत छन्। यही चैत १५ गते म्यानमारमा ७।७ रेक्टर स्केलको शक्तिशाली भूकम्प गएको थियो। नेपाल सरकारले पठाउन लागेको राहत सामग्री रु दुई करोड ४७ लाख बराबरको ४१ टन रहेको गृह मन्त्रालयले जनाएको छ। यसअघि २०७२ सालमा नेपालमा गएको विनाशकारी भूकम्पका बेला म्यानमारले पनि नेपाललाई सहयोग उपलब्ध गराएको थियो।रासस",
      "link": "https://gorkhapatraonline.com/news/150358",
      "image": "https://gorkhapatraonline.com/storage/media/264938/conversions/f26a91e5-70b1-44bc-9dfa-08dff7c630ba-original-thumb.jpg"
    },
    {
      "slug": "150354",
      "title": "जनताको जरासम्म फैलिएको एमालेलाई कसैले हल्लाउन सक्दैन : अध्यक्ष ओली",
      "timestamp": 1744070400000,
      "source": "gp",
      "content": "पार्टीको सिरहा जिल्लाको ११ औँ अधिवेशनलको उद्घाटनसत्रलाई आज सिरहा बजारमा सम्बोधन गर्दै उहाँले देश र जनताको हितबाहेक एमालेसँग अरु कुनै स्वार्थ नभएकाले देश जोगाउने पार्टी एमाले भएकाले आम कार्यकर्ता र शुभेच्कुले एमाले विरोधी भुलभुलैयामा नलाग्न आग्रह गर्नुभयो।",
      "longContent": "सिरहा, चैत २६ गते। प्रधानमन्त्री एवं नेकपा (एमाले) का अध्यक्ष केपी शर्मा ओलीले जनताको जरासम्म फैलिएको पार्टी भएकाले एमालेलाई कसैले हल्लाउन नसक्ने बताउनुभएको छ। सो पार्टीको सिरहा जिल्लाको ११ औँ अधिवेशनलको उद्घाटनसत्रलाई आज सिरहा बजारमा सम्बोधन गर्दै उहाँले देश र जनताको हितबाहेक एमालेसँग अरु कुनै स्वार्थ नभएकाले देश जोगाउने पार्टी एमाले भएकाले आम कार्यकर्ता र शुभेच्कुले एमाले विरोधी भुलभुलैयामा नलाग्न आग्रह गर्नुभयो।“हाम्रो पार्टीलाई कसैले भित्तामा राख्छौँ भने, कसैले धुलो चटाउँछौँ भने, कसैले के भने तर एमालेलाई कसैले हल्लाउन सक्दैन भन्ने कुरा हामीप्रति जनताको उत्साहबाट स्पष्ट हुन्छ।”, प्रधानमन्त्री ओलीले भन्नुभयो, “मैले विगतमा प्रधानमन्त्री हुँदा सुनकोसी मरिन डाइभर्सन, हुलाकी राजमार्ग, शिक्षा र स्वास्थ्यमा सुधारका कार्यक्रम सुरु गरेँ। मधेशका समस्या मलाई बढी थाहा छ। तिनको समाधानका लागि केन्द्र सरकारको तर्फबाट गर्नुपर्ने कुरामा सरकार प्रतिबद्ध रहेको कुरा आजै मैले मधेश प्रदेशसभाको सम्बोधनमा स्पष्ट गरिसकेको छु।”प्रधानमन्त्री ओलीले राजतन्त्र फर्कन्छ भन्ने कसैको सपना पूरा नहुने स्पष्ट गर्दै यही चैत १५ गतेको अराजक गतिविधिबाट राजतन्त्रपक्षधरको वास्तविकता देखिसकिएकाले आगजनी र तोडफोड गर्ने मान्छेका हातमा शासन नजाने र दिन नहुने बताउनुभयो। “तपाईँहरु ढुक्क हुनुस्। राजतन्त्र कुनै हालतमा फर्कँदैन। एमाले र काँग्रेसजस्ता पुराना र ठुला पार्टीको सरकारले यो संविधान र व्यवस्थाको रक्षा गर्दै जनतालाई समृद्धि र सुशासन दिएर छाड्छ”, उहाँले भन्नुभयो, “यो सरकार चुनावसम्म टसमस हुँदैन। अबको १५ महिनापछि नेपाली काँग्रेसका सभापति शेरबहादुर देउवालाई म हस्तान्तरण गर्छुु। सरकार अहिले ढल्छ, भेर ढल्छ भन्नेहरु अब थाके। यो मजबुद सरकार हो।”\tअधिवेशनबाट सर्वसम्मत र परिपक्व नेतृत्व चयन गर्न आग्रह गर्दै अध्यक्ष ओलीले विरोधीलाई देखाउनका लागि प्यानल बनाएर गुटबन्दी गर्नु आवश्यक नभएको बताउनुभयो। कार्यक्रममा जनता समाजवादी पार्टीबाट निर्वाचित धनगढीमाइ नगरपालिका वडा नम्बर ७ का अध्यक्ष विजयकुमार सिंह, वडा सदस्यसहित तथा अन्य पार्टीबाट समेत गरी करिब पाँच सय जनालाई अध्यक्ष ओलीले प्रवेश गराउनुभएको थियो। \tउद्घाटनसत्रमा एमालेका सचिव रघुवीर महासेठ, मधेस प्रदेश इञ्चार्ज लीलानाथ श्रेष्ठ, मधेश प्रदेशसभाका एमाले संसदीय दलका नेता सरोजकुमार यादवलगायतले शुभकामना मन्तव्य दिनुभएको थियो। \tअधिवेशन उद्घाटनअघि प्रधानमन्त्री ओलीले सिरहा बजारमा रहेको सहिद हेमनारायण यादवको शालिकका माल्यार्पण गर्नुभएको थियो। यसैगरी प्रधानमन्त्री ओलीले सूर्यनारायण सत्यनारायण मरवैता यादव बहुमुखी क्याम्पसको नवनिर्मित सभा मञ्चको पनि उद्घाटन गर्नुभयो।",
      "link": "https://gorkhapatraonline.com/news/150354",
      "image": "https://gorkhapatraonline.com/storage/media/264932/conversions/pm-kp-oli-speech-original-thumb.jpg"
    },
    {
      "slug": "150336",
      "title": "बान्डुङ भावनाप्रति नेपालको प्रतिबद्धता : सभामुख घिमिरे",
      "timestamp": 1744070400000,
      "source": "gp",
      "content": "सभामुख देवराज घिमिरेले बान्डुङ सिद्धान्तप्रति आफ्नो मुलुकको प्रतिबद्धता पुनः दोहोर्‍याएउनुभएको छ।उज्बेकिस्तानको ताशकन्दमा आयोजित असंलग्न आन्दोलन संसदीय सञ्जालको चौथो सम्मेलनलाई सोमबार साँझ सम्बोधन गर्दै उहाँले नेपालले विश्व शान्ति, समानता र न्यायको पक्षमा सधैं अग्रसर भूमिका निर्वाह गर्दै आएको उल्लेख गर्नुभयो ।",
      "longContent": "ताशकन्द, चैत २६ गते। सभामुख देवराज घिमिरेले बान्डुङ सिद्धान्तप्रति आफ्नो मुलुकको प्रतिबद्धता पुनः दोहोर्‍याएउनुभएको छ।उज्बेकिस्तानको ताशकन्दमा आयोजित असंलग्न आन्दोलन संसदीय सञ्जालको चौथो सम्मेलनलाई सोमबार साँझ सम्बोधन गर्दै उहाँले नेपालले विश्व शान्ति, समानता र न्यायको पक्षमा सधैं अग्रसर भूमिका निर्वाह गर्दै आएको उल्लेख गर्नुभयो ।सभामुखले ७० वर्षअघि बान्डुङमा प्रारम्भ भएको भावनाले नेपाल जस्तो शान्तिप्रेमी राष्ट्रलाई प्रेरणा दिँदै आएको बताउनुभयो।उहाँले भन्नुभयो, “नेपाल असङ्लग्न आन्दोलनको संस्थापक सदस्य राष्ट्रको हैसियतले सबै राष्ट्रबिच शान्तिपूर्ण सहअस्तित्व र परस्पर सम्मानमा विश्वास राख्छ।”सभामुख घिमिरेले गौतम बुद्धको जन्मभूमि नेपालले “वसुधैव कुटुम्बकम्” को दर्शनलाई आत्मसात् गर्दै आएको उल्लेख गर्दै बान्डुङ भावना आजको असमान विश्वलाई न्यायसंगत बनाउने मूल प्रेरणा बन्न सक्ने धारणा राख्नुभयो ।घिमिरेले जलवायु परिवर्तन, डिजिटल पहुँचको असमानता र आर्थिक विषमताजस्ता समसामयिक चुनौतीको सामूहिक समाधानमा संसदको भूमिका निर्णायक हुने स्पष्ट पार्नुभयो।नेपालजस्तो हिमाली राष्ट्रका लागि जलवायु न्याय अनिवार्य आवश्यकतामध्ये एक भएको उल्लेख गर्दै उहाँले अन्तर्राष्ट्रिय साझेदारीमा सन्तुलन कायम गर्न संसदले सक्रियता देखाउनुपर्नेमा जोड दिनुभयो ।सभामुख घिमिरेले नेपालको संविधानमै असंलग्नता र शान्तिपूर्ण मार्गको सुनिश्चितता गरिएको उल्लेख गर्दै आन्तरिक द्वन्द्वबाट लोकतान्त्रिक रूपान्तरणमा नेपालले देखाएको अभ्यास उदाहरणीय रहेको बताउनुभयो।संयुक्त राष्ट्रसंघीय शान्ति मिसनमा नेपालको अग्रणी भूमिका बान्डुङ भावनाको जीवन्त अभिव्यक्ति भएको उहाँको भनाइ छ ।सभामुख घिमिरेले लोकतन्त्र, शान्ति र समानताका साझा मूल्यलाई संसदमार्फत सुदृढ गर्दै न्यायपूर्ण र समृद्ध विश्व निर्माणमा एकजुट हुन आह्वान गर्नुभयो।",
      "link": "https://gorkhapatraonline.com/news/150336",
      "image": "https://gorkhapatraonline.com/storage/media/264898/conversions/Dev-raj-ghimire-original-thumb.jpg"
    },
    {
      "slug": "150238",
      "title": "सेतो मच्छिन्द्रनाथको रथ लगन टोलमा लगियो",
      "timestamp": 1744070400000,
      "source": "gp",
      "content": "हरेक वर्ष चैत शुक्ल अष्टमी चैते दसैँदेखि सेतो मच्छिन्द्रनाथ अर्थात् आर्यावलोकितेश्वरको रथयात्रा सोमबार तेस्रो दिन हनुमानढोका दरबार क्षेत्रबाट लगन टोलमा तानेर मनाइएको छ ।",
      "longContent": "काठमाडौं, चैत २६ गते । हरेक वर्ष चैत शुक्ल अष्टमी चैते दसैँदेखि सेतो मच्छिन्द्रनाथ अर्थात् आर्यावलोकितेश्वरको रथयात्रा सोमबार तेस्रो दिन हनुमानढोका दरबार क्षेत्रबाट लगन टोलमा तानेर मनाइएको छ ।जात्राको पहिलो दिनमा मच्छिन्द्रनाथ बहाल अवस्थित सेतो मच्छिन्द्रनाथको मन्दिरबाट आर्यलोकितेश्वरको मूर्तिलाई बाहिर निकाली जमल तीनधारामा निर्माण गरिएको शिखरशैलीको रथमा विराजमान गराइ असन टोल सम्म रथयात्रा चलाइन्छ । रथयात्राको दोस्रोदिन भने असनदेखि हनुमानढोका दरबार क्षेत्रसम्मको जात्रा गरिन्छ भने आज तेस्रो दिन लगन टोलसम्म जात्रा गरिन्छ । लगनमा रहेको आमा रुख परिक्रमापछि भने रथबाट आर्यालोकितेश्वरको मूर्तिलाई निकाली खटमा राखी लगन, ज्याबहाल, द्यःलं, यूतुननी, कोहिति भीमसेन थान, मरु, यतखा, नरदेवी, किलागल, भेडासिङ, केलटोल हुँदै मच्छिन्द्र बहाल ल्याइ पुनः मन्दिरमा प्रतिस्थापन गरिन्छ ।यस भगवनाको दर्शन गर्नाले दुःख रोग व्याधी कम हुने जनश्रुति रही आएको छ भने सक्नेले मन्दिरमा गएर दर्शन गर्ने र नसक्नेहरुका लागि घर दैलोमै दर्शन दिनका लागि यो जात्रा चलाइएको भन्ने भनाइ रहिआएको छ ।",
      "link": "https://gorkhapatraonline.com/news/150238",
      "image": "https://gorkhapatraonline.com/storage/media/264792/conversions/jatra_day_3_3-original-thumb.jpg"
    },
    {
      "slug": "150245",
      "title": "हिमालको मुद्दा प्रत्येक नेपालीको",
      "timestamp": 1744070400000,
      "source": "gp",
      "content": "नेपाल सरकारले आयोजना गर्न लागेको आसन्न सगरमाथा संवादले उठाउन खोजेको जलवायु परिवर्तनमा हिमाल र मानव जीवनको मुद्दा नेपालका हरेक नागरिकले आफ्नै स्तरबाट थप बल प्रदान गर्दै विश्वव्यापी एजेन्डाका रूपमा स्थापित गर्नुपर्नेमा विज्ञले जोड दिनुभएको छ ।",
      "longContent": "गोरखापत्र समाचारदाताकाठमाडौँ, चैत २६ गते । नेपाल सरकारले आयोजना गर्न लागेको आसन्न सगरमाथा संवादले उठाउन खोजेको जलवायु परिवर्तनमा हिमाल र मानव जीवनको मुद्दा नेपालका हरेक नागरिकले आफ्नै स्तरबाट थप बल प्रदान गर्दै विश्वव्यापी एजेन्डाका रूपमा स्थापित गर्नुपर्नेमा विज्ञले जोड दिनुभएको छ । इन्टरनेसनल रिलेसन एन्ड ग्लोबल डिप्लोमेसी डाइलग (आइआरजिडिडी) ले नेपाल सरकारसँगको सहकार्यमा जलवायु परिवर्तनका कारण हिमाल र मानवजातिमा परेको असरलाई औँल्याउन सोमबार काठमाडौँमा आयोजना गरेको प्रिसगरमाथा संवाद कार्यक्रममा विज्ञले हिमालको मुद्दा नेपालका हरेक नागरिकको आफ्नो भएको औँल्याउनुभएको हो ।नेपाल सरकारले पहिलो पटक आगामी जेठ २ देखि ४ सम्म सगरमाथा संवादको वैश्विक कार्यक्रम गर्दै छ । कार्यक्रमका प्रमुख अतिथि वन तथा वातावरण राज्यमन्त्री रुपा विकले सगरमाथा संवादको उद्देश्यबारे चर्चा गर्दै यसलाई सफल बनाउन सबैको सहकार्य आवश्यक रहेको औँल्याउनुभयो । ‘सगरमाथा संवाद मात्र नभएर विश्वव्यापी पहल भएको र यसले प्रकृतिलाई मात्र नभएर कार्बन कम उत्सर्जन गर्ने समुदायका मानिसलाई समेत लक्षित गरेको जानकारी दिनुभयो । उहाँले भन्नुभयो, “नेपाल जलवायु परिवर्तनको कारणले गर्दा अत्यधिक जोखिमपूर्ण मुलुक हो, त्यसलाई लक्षित गरेर रोकथामका लागि सरकारले काम गरिरहेको छ ।” आइआरजिडिडीकी अध्यक्ष तथा पूर्वराजदूत शर्मिला पराजुली ढकालले हिमाल र मानव जातिबिच महत्वपूर्ण सम्बन्ध दर्शाउँदै प्रिसगरमाथा संवाद आयोजना गरिएको जानकारी दिनुभयो ।उहाँले भन्नुभयो, “जलवायु सङ्कट हिमालयको सङ्कटको र विश्वको जलवायु क्षेत्रको केन्द्रमा हिमालय सङ्कटको बहस हुनै पर्छ ।” यस संवादले भविष्यमा हिमालय शृङ्खलाको अवस्था हाम्रो बलियो सहकार्यमा भर पर्ने बताउनुभयो । अन्तर्राष्ट्रिय एकीकृत पर्वतीय विकास केन्द्र (इसिमोड) का महानिर्देशक डा. पेमा ग्याम्त्सा हिमालय क्षेत्रका मानिसले प्रकृतिबाट लिएका कुरा उसैलाई फर्काउने समय आएको औँल्याउनुभयो ।उहाँले भन्नुभयो, “सगरमाथा संवाद ठुलो कार्यक्रम भएकाले यसमा हिमालय क्षेत्रको जलवायुबारे जोड दिनु पर्छ ।” प्रधानमन्त्रीका जलवायु मामिला सल्लाहकारसमेत रहिसक्नुभएका डा. पपुलर जेन्टलले जलवायु परिवर्तनका क्षेत्रमा काम गर्दा अन्तर्राष्ट्रिय मञ्चहरूमा नेपालका तर्फबाट नेगोसिएसन (संवाद) गर्दा स्थायी टोली नभएको बताउनुभयो । उहाँले भन्नुभयो, “त्यति मात्र होइन, बहुक्षेत्रका पर्याप्त व्यक्ति छैनन् । साथै पर्याप्त विज्ञ पनि छैनन् ।” यसै गरी पूर्वअर्थ सचिव मधु मरासिनीले नेपालका लागि सगरमाथा संवाद महत्वपूर्ण अन्तर्राष्ट्रिय छलफल र बहसको थलो हुने उल्लेख गर्दै पहिलो वर्ष गर्न लागेको जलवायु परिवर्तनको विषय महत्वपूर्ण भएको स्पष्ट पार्नुभयो । उहाँले सरकारले सङ्घमा ६ प्रतिशत बजेट नै जलवायु परिवर्तनका लागि छुट्याइएको जानकारी दिनुभयो । उहाँले सुनाउनुभयो, “जलवायु परिवर्तनको क्षेत्रमा आगामी २०८५÷८६ को सङ्घको बजेटमा २० प्रतिशत पुर्‍याउने लक्ष्य रहेको छ ।” नेपालले दातृ निकायहरूमा बढी लक्षित भएर मात्र काम गर्न नहुने बताउँदै देशभित्रै आफ्नै स्रोतहरूको विकासमा सरकारले जोड दिनुपर्ने उहाँले सुझाउनुभयो । विश्वको सर्वोच शिखर सगरमाथा आरोही दावा टासी शेर्पाले बढ्दो जनसङ्ख्याका कारण नभई हिमालय क्षेत्रमा मानिसको पहुँच बढ्दै आनन्ददायी जीवनयापन खोज्ने क्रम बढेकाले बढी हिउँ पग्लिएको दाबी गर्नुभयो । उहाँले भन्नुभयो, “हिमाल जोगाउन सबैको पहल आवश्यक छ । स्थानीय समुदायका व्यक्तिले मात्र हिमाल जोगाउन सक्दैनन् ।”नेपाल उद्योग वाणिज्य महासङ्घका पूर्वअध्यक्ष तथा सार्क चेम्बर अफ कमर्स एन्ड इन्डस्ट्रीका उपाध्यक्ष चण्डीराज ढकालले प्रिसगरमाथा संवादले नेपाल सरकारले गर्न लागेको सगरमाथा संवादलाई सघाउन मद्दत पुग्ने उल्लेख गर्नुभयो । आइआरजिडिडीले प्रिसगरमाथा संवादका क्रममा भएको छलफलबाट आएका महत्वपूर्ण सुझावलाई नेपाल सरकारको सगरमाथा संवाद सचिवालयलाई हस्तान्तरण गर्ने संस्थाकी अध्यक्ष शर्मिला पराजुलीले जानकारी दिनुभयो ।",
      "link": "https://gorkhapatraonline.com/news/150245",
      "image": "https://gorkhapatraonline.com/storage/media/264754/conversions/332-original-thumb.jpg"
    },
    {
      "slug": "150244",
      "title": "धरानमा खानेपानीको प्रक्रिया अघि बढ्यो : प्रधानमन्त्री",
      "timestamp": 1744070400000,
      "source": "gp",
      "content": "प्रधानमन्त्री केपी शर्मा ओलीले धरानवासीलाई खानेपानी उपलब्ध गराउने प्रक्रिया अघि बढेको बताउनुभएको छ ।",
      "longContent": "गोरखापत्र समाचारदाता काठमाडौँ, चैत २६ गते । प्रधानमन्त्री केपी शर्मा ओलीले धरानवासीलाई खानेपानी उपलब्ध गराउने प्रक्रिया अघि बढेको बताउनुभएको छ ।प्रधानमन्त्री तथा मन्त्रीपरिषद्को कार्यालय, सिंहदरबारमा सोमबार धरान उपमहानगरपालिकाका प्रमुख हर्कराज राई (साम्पाङ) सहितको प्रतिनिधिमण्डलसँगको भेटमा प्रधानमन्त्री ओलीले सो जानकारी गराउनुभएको हो । “धरानवासीले खानेपानी पिउन पाउनु पर्छ । यो प्रक्रिया आजैबाट अघि बढ्यो । यसका लागि सङ्घीय सरकारले बजेटको प्रबन्धलगायत अन्य विषयमा आवश्यक सहजीकरण गर्ने छ । यो सन्देश धरानवासीलाई सुनाइदिनुहोला,” प्रधानमन्त्री ओलीले भन्नुभयो ।खानेपानी आयोजनाका लागि विस्तृत परियोजना प्रतिवेदन यसअघि सङ्घीय सरकारले तयार गरिसकेको छ । यसै गरी प्रधानमन्त्री ओलीले धरानको फोहोर व्यवस्थापनका लागि परम्परागत नभई आधुनिक प्रविधियुक्त ल्यान्डफिल्ड साइट बनाउनुपर्नेमा जोड दिनुभएको थियो ।यसै गरी खानेपानीमन्त्री प्रदीप यादवले पनि धरानका नागरिकको बर्सौंदेखिको खानेपानीको समस्या समाधानका लागि पहल भइरहेको बताउनुभएको छ ।सिंहदरबारस्थित खानेपानी मन्त्रालयमा धरान उपमहानगरपालिकाका नगरप्रमुख हर्कराज राई (साम्पाङ) नेतृत्वको प्रतिनिधिमण्डलले धरानमा खानेपानीको लागि बजेट विनियोजन गर्न आग्रहसहितको मागपत्र पेस गरेपछि मन्त्री यादवले सो कुरा बताउनुभएको हो ।मन्त्री यादवले भन्नुभयो, “धरानका नागरिकको खानेपानी समस्याका विषयमा मसहित सिङ्गो मन्त्रालय जानकार छ । त्यहाँको खानेपानीको दीर्घकालीन रूपमा समाधान गर्नेतर्फ हामी लागिरहेका छौँ र समस्या समाधान गर्छौं ।”मन्त्री यादवले धरानको खानेपानीको समस्या दीर्घकालीन रूपमा समाधानका लागि दातृ निकायसँगको सहयोगमा समाधान गरिने आश्वासन दिनुभएको थियो । गर्मी मौसम सुरु भएकाले अहिले धरानमा खानेपानीको निकै काकाकुल अवस्था सिर्जना भएको तथा पानी नभएका कारण नागरिकलाई साह्रै दुःख भएको नगरप्रमुख राईले बताउनुभएको थियो ।",
      "link": "https://gorkhapatraonline.com/news/150244",
      "image": "https://gorkhapatraonline.com/storage/media/264753/conversions/Dharan-Bazar-original-thumb.jpg"
    },
    {
      "slug": "150243",
      "title": "पुनर्निर्माणलाई गति दिन निर्देशन",
      "timestamp": 1744070400000,
      "source": "gp",
      "content": "प्रधानमन्त्री केपी शर्मा ओलीले पुनर्निर्माण र पुनस्र्थापना कार्यमा विपत् जोखिम न्यूनीकरण तथा व्यवस्थापन राष्ट्रिय प्राधिकरणको कामलाई द्रुत गति प्रदान गर्न निर्देशन दिनुभएको छ ।",
      "longContent": "गोरखापत्र समाचारदाता काठमाडौँ, चैत २६ गते । प्रधानमन्त्री केपी शर्मा ओलीले पुनर्निर्माण र पुनस्र्थापना कार्यमा विपत् जोखिम न्यूनीकरण तथा व्यवस्थापन राष्ट्रिय प्राधिकरणको कामलाई द्रुत गति प्रदान गर्न निर्देशन दिनुभएको छ । विपत् जोखिम न्यूनीकरण तथा व्यवस्थापन राष्ट्रिय परिषद्को सोमबार सम्पन्न १७ औँ बैठकलाई सम्बोधन गर्दै उहाँले विपत्का समयमा उद्धार र राहतका लागि गृह मन्त्रालय र सुरक्षा निकायलाई आवश्यक तयारी गर्न निर्देशन दिनुभएको हो ।बैठकमा जाजरकोटसहितका जिल्लामा गएको भूकम्प तथा २०८१ को मनसुनजन्य विपत्पश्चात्को पुनर्निर्माण तथा पुनस्र्थापना योजना कार्यान्वयन अवस्थाको समीक्षा भएको छ । बैठकमा पुस २८ गतेको १६ औँ परिषद् बैठकबाट स्वीकृत नेपालका पश्चिमी क्षेत्रमा भएका भूकम्प तथा २०८१ सालको मनसुनजन्य विपत्पश्चातको पुनर्निर्माण तथा पुनस्र्थापना योजनाको कार्यान्वयन अवस्थाबारे जानकारी गराइएको थियो ।योजना स्वीकृतिपछि गत माघ २ गतेदेखि लाभग्राहीसँग सम्झौता प्रक्रिया प्रारम्भ गरी पुनर्निर्माण कार्य थालनी भएको थियो । बैठकमा उक्त योजनामा छुट भएका संरचनाको पुनर्निर्माणका लागि प्राप्त प्रस्तावलाई सम्बन्धित मन्त्रालयबाट यथार्थ पुनरवलोकन गराई आवश्यकता र प्राथमिकताका आधारमा समावेश गर्ने निर्णय भएको छ ।बैठकले वन डढेलो र सोसमेतका कारणले सिर्जित वायुप्रदूषणको गाम्भीर्यलाई ध्यानमा राखी वन डढेलो रोकथाम तथा नियन्त्रण गर्न गृह मन्त्रालय, वन तथा वातावरण मन्त्रालय, प्रदेश सरकार र स्थानीय तहलाई निर्देशन दिएको छ ।विपत् जोखिम न्यूनीकरण तथा व्यवस्थापन राष्ट्रिय प्राधिकरणले पुनर्निर्माण र पुनस्र्थापनाका लागि सडक तथा यातायात, सरकारी भवन तथा सहरी पूर्वाधार, विद्युत् वैकल्पिक ऊर्जा र सिँचाइ, निजी आवास, शैक्षिक संरचना, स्वास्थ्य संरचना, खानेपानी सरसफाइ तथा स्वच्छता र पुरातात्त्विक संरचनालाई प्राथमिकताका क्षेत्रमा समावेश गरेको छ ।१६ औँ बैठकले डोटी तथा जाजरकोट केन्द्रविन्दु भई भएको भूकम्पपश्चात्को क्षति आकलन, निजी आवास पुनर्निर्माण तथा प्रबलीकरण प्रक्रिया प्रारम्भ गर्ने पनि निर्णय गरेको थियो ।",
      "link": "https://gorkhapatraonline.com/news/150243",
      "image": "https://gorkhapatraonline.com/storage/media/264752/conversions/pm-kp-oli-speech-original-thumb.jpg"
    },
    {
      "slug": "150242",
      "title": "वर्षाको सम्भावना",
      "timestamp": 1744070400000,
      "source": "gp",
      "content": "मङ्गलबारदेखि देशका विभिन्न स्थानमा हल्कादेखि मध्यम वर्षा हुने भएको छ ।",
      "longContent": "गोरखापत्र समाचारदाताकाठमाडौँ, चैत २६ गते । मङ्गलबारदेखि देशका विभिन्न स्थानमा हल्कादेखि मध्यम वर्षा हुने भएको छ । नेपालका विभिन्न वन क्षेत्रको डढेलो र सीमापारबाट आएको धुलो धुवाँका कारण बढेको अत्यधिक वायुप्रदूषणका बिच हुन लागेको वर्षाले थोरै राहत पुर्‍याउने भएको छ । वायु प्रदूषणले काठमाडौँ उपत्यकाको जनजीवन यतिखेर सबैभन्दा बढी प्रभावित छ । धुलो, धुवाँसहितको तुवाँलोले अनेक प्रकारका स्वास्थ्य समस्या बढेको छ । मङ्गलबारदेखि हल्का वर्षा हुने गरी नेपालमा स्थानीय र पश्चिमी वायुको प्रभाव रहेको जल तथा मौसम विज्ञान विभागले जनाएको छ । सोमबारदेखि नेपालका पहाडी भेग हुँदै हल्का वर्षा गराउने प्रणाली सक्रिय रहेको मौसमविद् हरिप्रसाद दाहालले बताउनुभयो । पूर्वतर्फ बढी सक्रिय रहने प्रणालीले तराईका केही भेगसम्म हल्का वर्षा गराउने सम्भावना रहेको उहाँले बताउनुभयो । उहाँले भन्नुभयो, “राम्ररी वर्षा भयो भने केही स्थानको वायुप्रदूषणबाट थोरै राहत मिल्ने छ तर ठुलो वर्षा गराउने प्रणाली नरहेकाले भन्न सकिन्न ।” मङ्गलबार र बुधबार कोशी, बागमती, गण्डकी, कर्णाली र मधेश प्रदेशका केही स्थानसम्म थोरै सक्रिय रहने वर्षाको प्रणाली फेरि बिहीबारबाट कम हुँदै जाने अनुमान छ । यसले फेरि प्रदूषण बढाउने सम्भावना कायमै रहेको विज्ञहरूले बताएका छन् ।",
      "link": "https://gorkhapatraonline.com/news/150242",
      "image": "https://gorkhapatraonline.com/storage/media/264751/conversions/weather-rain-original-thumb.jpg"
    },
    {
      "slug": "150241",
      "title": "संसदीय निगरानीमा सांसद नै अनिच्छुक",
      "timestamp": 1744070400000,
      "source": "gp",
      "content": "सार्वजनिक सरोकारका विषयमा सरकार र मातहतका निकायलाई जवाफदेही बनाउन सांसद नै अनिच्छुक देखिएका छन् ।",
      "longContent": "काठमाडौँ, चैत २६ गते  । सार्वजनिक सरोकारका विषयमा सरकार र मातहतका निकायलाई जवाफदेही बनाउन सांसद नै अनिच्छुक देखिएका छन् । सांसदहरूले विभिन्न प्रस्ताव र प्रश्नका माध्यमबाट सरकार र विभागीय मन्त्रीलाई निगरानी गर्न सक्ने व्यवस्थाको प्रयोग निकै कम मात्र गरेका छन् । संसद्को पछिल्लो कालमा दर्ता हुने प्रश्न र प्रस्तावहरू नगण्य छन् । दर्ता भएका प्रश्न र प्रस्तावले पनि छलफलमा प्राथमिकता पाइरहेका छैनन् । सांसदले संसद्लाई दिने बिजनेसका रूपमा चिनिने प्रश्न र प्रस्ताव संसदीय निगरानीका औजार हुन् तर यस्ता प्रस्ताव पछिल्लो समय सत्तापक्षीय दलबाट निकै कम दर्ता हुन लागेका छन् । प्रतिपक्षी दलका तर्फबाट दर्ता हुने प्रस्तावसमेत निकै कम छन् । हालै सकिएको प्रतिनिधि सभाको पाँचौँ अधिवेशनमा मन्त्रीलाई लिखित वा मौखिक प्रश्न दर्ता गर्ने सांसद दुई जना मात्र भए । अघिल्ला अधिवेशनमा पनि प्रश्न दर्ता गर्ने सांसदको सङ्ख्या न्यून छ । प्रतिनिधि सभा सचिवालयका अनुसार पाँचौँ अधिवेशनमा राष्ट्रिय स्वतन्त्र पार्टी (रास्वपा) का दुई सदस्यले मात्र मन्त्रीलाई प्रश्न दर्ता गरेका छन् । रास्वपा सांसदद्वय सोविता गौतम र शिशिर खनालले मात्र पाँचौँ अधिवेशनमा प्रश्न दर्ता गर्नुभएको छ । पाँचौँ अधिवेशनमा विभागीय मन्त्रीका लागि दर्ता भएका लिखित र मौखिक गरी २५ प्रश्नमध्ये गौतमका २३ र खनालका दुई वटा छन् । खनालका दुवै प्रश्न लिखित जवाफ माग गरेर दर्ता भएका थिए । सांसद गौतमले अर्थमन्त्री, गृहमन्त्री, स्वास्थ्य तथा जनसङ्ख्यामन्त्री, संस्कृति पर्यटन तथा नागरिक उड्डयनमन्त्री, कृषि तथा पशुपन्छी विकासमन्त्री र वन तथा वातावरणमन्त्रीका लागि प्रश्न दर्ता गर्नुभएको थियो तर कुनै पनि प्रश्नमा प्रत्यक्ष प्रश्नोत्तर पाँचौँ अधिवेशनमा भएन । प्रधानमन्त्रीसँग भने पाँचौँ अधिवेशनमा प्रश्नोत्तर भएको थियो । विभागीय मन्त्रीसँग एक पटक पनि प्रश्नोत्तर हुन नसकेको हो । पाँच प्रस्ताव निष्क्रियप्रतिनिधि सभामा पाँच अधिवेशनमा दर्ता आठ प्रस्तावमध्ये पाँच वटा छलफल नभई निष्क्रिय भएका छन् । तीन प्रस्तावमा भने छलफल भएको छ । सभामा दुई जरुरी सार्वजनिक महत्वका प्रस्तावमा छलफल भएको छ । जसमा सांसद राजेन्द्र बजगाईंको बाँदर र जङ्गली सुँगुर नियन्त्रणबारे र सांसद सुनिल शर्माको स्वास्थ्य बिमासम्बन्धी प्रस्तावमा छलफल भएको छ । यस्तै सांसद शेरबहादुर कुँवर प्रस्तावक रहनुभएको सुदूरपश्चिम र कर्णालीका विपन्न र पिछडिएका समुदायका नागरिकले पाउँदै आएको निःशुल्क स्वास्थ्य उपचार निरन्तरताको ध्यानाकर्षण प्रस्तावमा पाँचौँ अधिवेशनमा छलफल भयो । पाँचौँ अधिवेशनमा दर्ता भएका पाँच वटा सार्वजनिक महत्वका प्रस्ताव छलफल नभई निष्क्रिय भएका छन् । जसमा सांसद सुनिता बराल प्रस्तावक रहनुभएको वातावरणीय लेखा परीक्षणसम्बन्धी, सांसद राजेन्द्र बजगाईंको यार्सागुम्बा सङ्कलनमा जाने परिवारको वैकल्पिक जीविकोपार्जनको व्यवस्थासम्बन्धी प्रस्ताव रहेको छ । यस्तै बजगाईंकै मोटरसाइलकमा पछाडि बस्नेले हेलमेट अनिवार्य लगाउनेसम्बन्धी र सांसद शर्माको सार्वजनिक यातायात व्यवस्थापनसम्बन्धी प्रस्ताव रहेको छ । यस्तै सांसद रघुजी पन्तको ध्यानाकर्षण प्रस्ताव पनि निष्क्रिय भएको छ । विवाहको उमेर २१ वर्ष पुर्‍याउनुपर्ने प्रस्ताव पन्तले दर्ता गर्नुभएको थियो । के छ नियमावलीको व्यवस्था ?प्रतिनिधि सभा नियमावलीले प्रधानमन्त्री र मन्त्रीहरूसँग प्रश्नोत्तरको व्यवस्था गरेको छ । प्रधानमन्त्रीसँग सभामा प्रत्यक्ष प्रश्नोत्तर हुने व्यवस्था छ । विभागीय मन्त्रीसँग भने लिखित र मौखिक दुवै प्रश्नको व्यवस्था नियमावलीमा छ । लिखितको जवाफ लिखितै रूपमा र मौखिक प्रश्नको जवाफ प्रत्यक्ष रूपमा दिने व्यवस्था छ तर पछिल्लो समय प्रश्नको सङ्ख्या र जवाफ निकै न्यून छ । नियमावलीले सभामुखको आदेशबाहेक प्रत्येक दिनको पहिलो बैठकको एक घण्टा प्रश्नोत्तर गर्ने व्यवस्था छ तर पाँचौँ अधिवेशनमा २५ दिनमा २७ बैठक चलेका थिए । कुनै पनि दिनमा मन्त्रीहरूसँग प्रश्नोत्तर भएन । प्रधानमन्त्रीसँग पाँचौँ अधिवेशनमा दुई पटक प्रश्नोत्तर भयो । कहिले कति प्रश्न दर्तासंविधान सभाको अवधिबाहेक अन्य समयमा संसदीय अभ्यासमा प्रश्नोत्तरको व्यवस्था छ तर पछिल्लो समयमा प्रश्न दर्ता र जवाफ दुवै निरन्तर घट्दो छ । कुनै समय १३ हजारभन्दा बढी प्रश्न दर्ता हुने गरेकोमा अहिले सयमा सीमित छन् । संसद् सचिवालयको अभिलेख अनुसार प्रतिनिधि सभा २०१६–०१७ को अवधिमा ३१० प्रश्न दर्ता भएका थिए । यस्तै २०४८–०५१ को अवधिमा १३ हजार ५९२, प्रतिनिधि सभा २०५१–०५५ मा आठ हजार ५९६ प्रश्न दर्ता भएका थिए । यस्तै सभाको २०५६–०५९ कार्यकालमा ६ हजार ५७१ र प्रतिनिधि सभा २०७४ को दसौँ अधिवेशनसम्म ५६९ प्रश्न दर्ता भएका थिए ।",
      "link": "https://gorkhapatraonline.com/news/150241",
      "image": "https://gorkhapatraonline.com/storage/media/264750/conversions/samsad-original-thumb.jpg"
    },
    {
      "slug": "150240",
      "title": "जनताले खनेको सडक राज्यबाट कालोपत्रे",
      "timestamp": 1744070400000,
      "source": "gp",
      "content": "स्थानीय बासिन्दाले गैँती, कोदालो र झम्पल प्रयोग गरेर तीन वर्षमा निर्माण गरेको ३२ किलोमिटर सडक सुदूरपश्चिम प्रदेश सरकारले कालोपत्रे गरिदिएको छ ।",
      "longContent": "गोकर्ण दयाल बैतडी, चैत २६ गते । स्थानीय बासिन्दाले गैँती, कोदालो र झम्पल प्रयोग गरेर तीन वर्षमा निर्माण गरेको ३२ किलोमिटर सडक सुदूरपश्चिम प्रदेश सरकारले कालोपत्रे गरिदिएको छ । जर्मन सहयोग नियोग (जिआइजेड) ले स्थानीयलाई दालचामल र नगद ज्याला दिएर २०७० सालमा निर्माण पूरा गरेको देहिमाण्डौँ–गिरेगाडा ३२ किलोमिटरमध्ये सुदूरपश्चिम प्रदेश सरकारले १५ किलोमिटर सडक कालोपत्रे गरेको हो ।  देहीमाण्डौँ, ग्वाल्लेक, नागार्जुन, गिरेगाडाका करिब सात हजार मानिसले गैँती, कोदालो र झम्पल प्रयोग गरेर ३२ किलोमिटर सडक खनेको देहिमाण्डौँका सुरेश बोहराले बताउनुभयो । सडक निर्माणका क्रममा स्थानीयले ५८ करोड रुपियाँ बराबरको दालचामल र ५७ करोड रुपियाँ नगद ज्यालासमेत पाएको उहाँले बताउनुभयो । डोजर तथा आधुनिक उपकरण प्रयोग नगरी नै तीन वर्षमा पाखुराकै बलमा घरेलु उपकरण प्रयोग गरेर ३२ किलोमिटर सडक निर्माण हुन सक्छ भनेर कसैले पत्याएका थिएनन् । अहिले कालोपत्रे सडकमा सरर मोटर चल्न थालेका छन् । प्रदेश सरकारले २०७६ सालदेखि कालोपत्रे सुरु गरेर यो वर्ष १५ किलोमिटर सडक स्तरोन्नतिको काम पूरा भएको पूर्वाधार विकास कार्यालय बैतडीका प्राविधिक नरेश भुलले बताउनुभयो । सडक कालोपत्रे भएपछि स्थानीयवासी खुसी मात्रै भएका छैनन्, गाउँमै कृषि, पशुपालन र फलफूल खेतीमा लागेको दशरथचन्द नगरपालिका–९, गाल्लेकका वडाध्यक्ष मोहन जोशीले बताउनुभयो । मानिसले खनेका कारण यो सडकमा कतै पनि पहिरो नखसेको उहाँले बताउनुभयो । सडक निर्माणमा सात हजार मानिस २६० समूहमा परिचालन भएको कार्यक्रमका तत्कालीन प्राविधिक पुष्करराज जोशीले बताउनुभयो । सन् २०१० देखि २०१३ सम्म सडक खन्दा गाउँमा रोजगारीको अवसर सिर्जना भएको उहाँले बताउनुभयो । विकासको यस्तो नमुना जिल्लामै पहिलो पटक आउँदा भारत जाने मजदुरसमेत उता नगई गाउँमै बसेका थिए । सडक खनेर साँझ घर फर्किने बेला एक जना मजदुरले दैनिक तीनदेखि पाँच किलो चामल, एक किलो दाल र पाँच सय रुपियाँ नगद बुझेर फर्किने गरेको उहाँले स्मरण गर्नुभयो । उहाँले भन्नुभयो, “जर्मन सहयोग नियोग (जिआइजेड) ले सडक निर्माणसँगै ४० वटा सिँचाइ कुलो, ग्वाल्लेक र देहिमाण्डौँ क्षेत्रमा १० वटा र मेलौली नगरपालिका क्षेत्रमा २७ वटा विद्यालयका भवन निर्माण भएका छन् । कार्यक्रमको क्षेत्रसँग सिमाना जोडिएका पञ्चेश्वर र शिवनाथ गाउँपालिकामा खानेपानीका योजनासमेत निर्माण भएका छन् ।” सडक, सिँचाइ कुलो र विद्यालय भवन निर्माणले स्थानीयले तीन वर्षसम्म लगातार रोजगारी पाउँदा जीवनस्तर नै बदलिएको ग्वाल्लेकका सामाजिक अगुवा जनकराज जोशीले बताउनुभयो । उहाँले भन्नुभयो, “देहिमाण्डौँ–गिरेगाडा सडक यस क्षेत्रको भाग्यरेखा हो । सडकले रोजगारी दिएपछि भारत जाने युवा गाउँमै रोकिए । तीन वर्ष काम गर्दा गाउँमा डेढ अर्ब रुपियाँ भित्रियो । कालोपत्रे भएपछि अहिले बाख्रापालन, ओखर, टिमुरखेती गर्नेको सङ्ख्या बढेको छ ।”",
      "link": "https://gorkhapatraonline.com/news/150240",
      "image": "https://gorkhapatraonline.com/storage/media/264748/conversions/2112-original-thumb.jpg"
    },
    {
      "slug": "150237",
      "title": "कोष तथा लेखा नियन्त्रकको कार्यालय भवन उद्घाटन",
      "timestamp": 1743984000000,
      "source": "gp",
      "content": "ताप्लेजुङस्थित कोष तथा लेखा नियन्त्रक कार्यालयको नवनिर्मित भवनको उद्घाटन गरिएको छ । सदरमुकाम फुङ्लिङस्थित रिजाल लाइननजिक निर्माण भएको नयाँ भवनको महालेखा नियन्त्रक डा. गणेशप्रसाद पाण्डेयले सोमबार उद्घाटन गर्नुभएको हो ।",
      "longContent": "चन्द्र पन्दाकताप्लेजुङ, चैत २५ गते । ताप्लेजुङस्थित कोष तथा लेखा नियन्त्रक कार्यालयको नवनिर्मित भवनको उद्घाटन गरिएको छ । सदरमुकाम फुङ्लिङस्थित रिजाल लाइननजिक निर्माण भएको नयाँ भवनको महालेखा नियन्त्रक डा. गणेशप्रसाद पाण्डेयले सोमबार उद्घाटन गर्नुभएको हो । कोष तथा लेखा नियन्त्रकको कार्यालय भवन केही महिनाअघि नै निर्माण सम्पन्न भइसकेको भए पनि सोमबार मात्र उद्घाटन गरिएको छ । कार्यालय भवन करिव छ महिना अघि नै अर्थात २०७७ साल चैत तेस्रो निर्माणको कार्य सुरु गरेर २०८० साल असोज मसान्तभित्र सम्पन्न भएको थियो ।नयाँ भवनको उद्घाटन भएसँगै सोही भवनबाट कार्यालयको सेवा प्रवाह गर्न सुरु गरिएको कोष नियन्त्रक यमनाथ गिरीले जानकारी दिनुभयो । कोष नियन्त्रक गिरीका अनुसार नयाँ भवन निर्माण भएपछि कार्यालयको सेवा प्रवाहमा थप सहज हुने भएको छ ।कोष तथा नियन्त्रक कार्यालयका अनुसार नयाँ भवन भ्याट र पिएससहित दुई करोड २८ लाख ९१ हजार ३४५ रुपियाँ बजेटमा निर्माण भएको छ । भवन उद्घाटनमा जिल्ला समन्वय समिति प्रमुख छिरिङ लामा, प्रमुख जिल्ला अधिकारी नेत्रप्रसाद शर्मा, उपअनुसन्धान निर्देशक सञ्जय मण्डल, उपमहालेखा नियन्त्रकहरु निरज केसी र ओमप्रसाद रिजालको उपस्थिति रहेको थियो । त्यस्तै, जिल्ला समन्वय अधिकारी प्रभा राई, दुर्गादल गुल्मका गुल्मपति सेनानी विक्रम खड्का, प्रहरी नायव उपरीक्षक रवि रावल, सशस्त्र प्रहरी नायव उपरीक्षक नरेश महर्जन लगायतको उपस्थिति थियो । यता भवन निर्माण गरेको भुक्तानी ढिलो भएकाले सोहीअनुसार उद्घाटन पनि ढिलो भएको निर्माण व्यवसायी कालीबहादुर थेबेले बताउनुभयो ।",
      "link": "https://gorkhapatraonline.com/news/150237",
      "image": "https://gorkhapatraonline.com/storage/media/264744/conversions/Kolenika-Vawan-Taplejung-original-thumb.jpg"
    },
    {
      "slug": "150236",
      "title": "प्रगतिशील लेखक सङ्घमा दुलाल",
      "timestamp": 1743984000000,
      "source": "gp",
      "content": "प्रगतिशील लेखक सङ्घ (प्रलेस) नेपालको १३औँ राष्ट्रिय सम्मेलनले देवी दुलाल (क्षेत्री)को अध्यक्षतामा ४५ सदस्यीय केन्द्रीय कार्यसमिति चयन गरेको छ ।",
      "longContent": "गोरखापत्र समाचारदाता काठमाडौँ, चैत २५ गते । प्रगतिशील लेखक सङ्घ (प्रलेस) नेपालको १३औँ राष्ट्रिय सम्मेलनले देवी दुलाल (क्षेत्री)को अध्यक्षतामा ४५ सदस्यीय केन्द्रीय कार्यसमिति चयन गरेको छ । चैत २३ र २४ गते काठमाडौँमा सम्पन्न सो सम्मेलनले ४६ सदस्यीय राष्ट्रिय परिषद् समेत चयन गरेको हो ।कार्यसमितिको उपाध्यक्षमा समीर सिंह र डा. अमृता शर्मा, महासचिवमा पारस ढकाल, उपमहासचिव बोधकुमार घिमिरे, सचिव डा. हरिप्रसाद तिमल्सिना र कुशल बोगटी तथा कोषाध्यक्षमा डा. कृष्ण सुवेदी चयन हुनुभएका छन् । सम्मेलनले सङ्घका पदाधिकारी, सदस्य राष्ट्रिय परिषद्हरु सर्वसम्मत चयन गरेको हो । सम्मेलनमा जिल्ला तथा प्रदेश समितिका प्रतिनिधिहरुको सहभागिता रहेको थियो ।सङ्घका पूर्व अध्यक्ष निनु चापागाईले उद्घाटन गर्नुभएको सो सम्मेलनमा प्रलेस पारिजात स्मृति सम्मान शान्ता श्रेष्ठलाई, प्रलेस हृदयचन्द्र सिंह प्रधान स्मृति सम्मान मातृका पोखरेललाई, प्रलेस युद्धप्रसाद मिश्र स्मृति सम्मान प्राडा जिवेन्द्रदेव गिरीलाई, प्रलेस श्यामप्रसाद स्मृति सम्मान गोपीरमन उपाध्यायलाई र प्रलेस रमेश विकल स्मृति सम्मानबाट कमल जङ्गली आचार्यलाई सम्मानित गरिएको थियो ।प्रगतिशील लेखक सङ्घ वामपन्थी लेखकहरुको साँझा संस्था हो । यसमा नेकपा (एमाले), नेकपा (माओवादी केन्द्र), नेकपा (एकीकृत समाजवादी), नेकपा (माले), नेकपा (विपल्व नेतृत्व) र नेकपा (मशाल) सम्बद्ध लेखकहरु आबद्ध छन् । वि. सं. २००९ असोज ५ गते वीरगन्जमा प्रगतिशील साहित्यकार तथा राजनीतिक व्यक्तित्वहरू सम्मिलित भेलाले श्यामप्रसाद शर्माको अध्यक्षतामा प्रगतिशील लेखक सङ्घ नेपालको पहिलो कार्यसमिति गठन भएको थियो । सङ्घको संस्थापक महासचिवमा रत्नदास वैद्य र कोषाध्यक्षमा देवीप्रसाद किसान (केवलपुरे किसान) चयन हुनुभएको थियो ।",
      "link": "https://gorkhapatraonline.com/news/150236",
      "image": "https://gorkhapatraonline.com/storage/media/264743/conversions/pp-original-thumb.jpg"
    },
    {
      "slug": "150235",
      "title": "भालुवाङमा पुरुषको शव फेला",
      "timestamp": 1743984000000,
      "source": "gp",
      "content": "दाङको राप्ती गाउँपालिका –१ भालुवाङस्थित राप्ती नदीमा एक पुरुषको शव फेला परेको छ । उक्त शव पूर्वी नवलपरासी निवासी अन्दाजी ५५ वर्षिय गंगाप्रसाद रिमाल रहेको जिल्ला प्रहरी कार्यालय दाङले जानकारी दिएको छ ।",
      "longContent": "सन्तोष दहितदाङ, चैत २५ गते । दाङको राप्ती गाउँपालिका –१ भालुवाङस्थित राप्ती नदीमा एक पुरुषको शव फेला परेको छ । उक्त शव पूर्वी नवलपरासी निवासी अन्दाजी ५५ वर्षिय गंगाप्रसाद रिमाल रहेको जिल्ला प्रहरी कार्यालय दाङले जानकारी दिएको छ । सोमबार विहान करिब १० बजे भेटिएको शव रिमालको भएको प्रहरीले पुष्टि गरेको हो । स्थानीयहरु सोमवार दिउँसो  राप्ती नदीमा नुहान गएका वेला  मृतक पुरूषको शव देखेपछि प्रहरीलाई खवर गरेका थिए । ईलाका प्रहरी कार्यालय भालुवाङ र स्थानीयले नदीबाट शव निकालेर पोष्टमार्टमका लागि राप्ती स्वास्थ्य विज्ञान प्रतिष्ठान घोराही पठाएको प्रहरीले बताएको छ । घटनाबारे अनुसन्धान भइरहेको प्रहरीको भनाइ छ ।",
      "link": "https://gorkhapatraonline.com/news/150235",
      "image": "https://gorkhapatraonline.com/storage/media/264742/conversions/death-2-original-thumb.jpg"
    },
    {
      "slug": "150232",
      "title": "आईआरजीडीडीद्वारा प्रि–सगरमाथा संवाद सम्पन्न",
      "timestamp": 1743984000000,
      "source": "gp",
      "content": "इन्टरनेशनल रिलेसन एन्ड ग्लोबल डिप्लोमेसी डाइलग (आईआरजीडीडी) ले नेपाल सरकारसँगको सहकार्यमा जलवायु परिवर्तनको कारण हिमाल र मानव जातिमा परेको असरलाई औंल्याउन प्रि–सगरमाथा संवाद कार्यक्रम आयोजना गरेको छ ।",
      "longContent": "गोरखापत्र अनलाइन काठमाडौं, चैत २५ गते । इन्टरनेशनल रिलेसन एन्ड ग्लोबल डिप्लोमेसी डाइलग (आईआरजीडीडी) ले नेपाल सरकारसँगको सहकार्यमा जलवायु परिवर्तनको कारण हिमाल र मानव जातिमा परेको असरलाई औंल्याउन प्रि–सगरमाथा संवाद कार्यक्रम आयोजना गरेको छ । नेपाल सरकारले पहिलो पटक आगामी जेठ २ देखि ४ सम्म सगरमाथा संवाद कार्यक्रम गर्न लागेको हो । वन तथा वातावरण राज्यमन्त्री रुपा विकको प्रमुख आतित्थ्यमा आईआरजीडीडीले सोमबार प्रि–सगरमाथा संवाद कार्यक्रम गरेको छ। कार्यक्रमको सुरुआतमा आईआरजीडीडीकी अध्यक्ष तथा पूर्व राजदूत शर्मिला पराजुली ढकालले स्वागत गर्नुभयो । कार्यक्रममा जलवायु र अन्य क्षेत्रका वक्ताहरुले आ–आफ्नो धारणा राखेका थिए । हिन्दुकुश हिमालयका मानिसहरुको पक्षमा कार्यरत अन्तर्राष्ट्रिय एकीकृत पर्वतीय विकास केन्द्र (इसिमोड) का महानिर्देशक डा. पेमा ग्याम्त्सो, प्रधानमन्त्रीका जलवायु मामिला सल्लाहकार समेत रहिसकेका डा. पपुलर जेन्टल, पूर्वअर्थ सचिव मधु मरासिनी, विश्वको सबैभन्दा अग्लो हिमाल सगरमाथा समेत चढिसकेका हिमाल आरोही दावा टासी शेर्पा, नेपाल उद्योग वाणिज्य महासंघका पूर्वअध्यक्ष तथा सार्क चेम्बर अफ कमर्स एन्ड इन्डस्ट्रीजका उपाध्यक्ष चण्डीराज ढकाल र ग्रीन हाइड्रोजन ल्याबका टिमलिडर सहायक प्राध्यापक डा. विराज सिंह थापाले आ–आफ्नो धारणा राख्नुभएको थियो ।  राज्यमन्त्री विकले सगरमाथा संवादको उद्देश्यबारेमा प्रकाश पार्दै भन्नुभयो, ‘सगरमाथा संवाद मात्र नभएर विश्वव्यापी पहल हो ।’ मन्त्री विकले उक्त संवादले प्रकृतिलाई मात्र नभएर कार्बन कम उत्सर्जन गर्ने समुदायका मानिसहरुलाई समेत लक्षित गरेको बताउनुभयो ।  अध्यक्ष पराजुलीले आईआरजीडीडीले परिवर्तनको लागि बलियो कुटनीतिक पहलमा विश्वास राखेको बताउनुभयो । उहाँले हिमाल र मानवजातिबिच महत्वपूर्ण सम्बन्धको लागि प्रि–सगरमाथा संवाद आयोजना गर्न पाउँदा गर्व लागेको बताउनुभयो । इसिमोडका महानिर्देशक डा. ग्याम्त्सोले हामी हिमालय क्षेत्रको जनताको भएको कारणले गर्दा अब प्रकृतिलाई फिर्ता दिने समय भएको उल्लेख गर्नुभयो । सगरमाथा संवाद हामीले प्रकृतिलाई के दिन सक्छौं भन्ने विषयमा हुनुपर्ने सल्लाह दिनुभयो ।   प्रधानमन्त्रीका जलवायु मामिला सल्लाहकार समेत रहिसकेका डा. जेन्टलले जलवायु परिवर्तनको क्षेत्रमा काम गर्दा अन्तर्राष्ट्रिय मन्चहरुमा नेपालको तर्फबाट नेगोसिएसन (संवाद) गर्दा स्थायी टोली नभएको बताउनुभयो ।  यसैगरी, पूर्व अर्थसचिव मधु मरासिनीले सगरमाथा संवाद नेपालको लागि सगरमाथा संवाद महत्वपूर्ण अन्तर्राष्ट्रिय छलफल र बहसको थलो हुने उल्लेख गर्दै पहिलो वर्ष गर्न लागेको जलवायु परिवर्तनको विषय महत्वपूर्ण भएको बताउनुभयो ।  ग्रीन हाइड्रोजन ल्याबका टिम लिडर सहायक प्राध्यापक डा. थापाले नेपालको चारसय अर्ब इन्धनमा बार्षिक खर्च हुने भइरहेको उल्लेख गर्दै जबकि नेपालमा भएको स्रोतले यहाँमात्र नभएर वरिपरिका देशलाई पनि इन्धनमा निर्भर नहुने बनाउन सकिने बताउनुभयो । आईआरजीडीडीले प्रि–सगरमाथा संवादका दौरानमा भएको छलफलबाट आएका महत्वपूर्ण सुझावहरुलाई नेपाल सरकारको सगरमाथा संवाद सचिवालयलाई हस्तान्तरण गर्ने संस्थाका अध्यक्ष पराजुलीले जानकारी दिनुभयो ।",
      "link": "https://gorkhapatraonline.com/news/150232",
      "image": "https://gorkhapatraonline.com/storage/media/264737/conversions/dialogue-original-thumb.jpg"
    }
  ]
}