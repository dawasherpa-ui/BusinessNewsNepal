{
  "date": "2025-09-20T03:39:27.500Z",
  "news": [
    {
      "slug": "172505",
      "title": "तेत्तिस अर्ब वैदेशिक लगानी प्रतिबद्धता",
      "timestamp": 1758326400000,
      "source": "gp",
      "content": "चालुु आर्थिक वर्ष २०८२/८३ को दुुई महिनामा ३३ अर्ब रुपियाँ बराबरको प्रत्यक्ष वैदेशिक लगानी (एफडिआई) प्रतिबद्धता आएको छ ।   उद्योग विभागका अनुसार चालुु आवको साउन–भदौमा २३६ परियोजनामार्फत ३३ अर्ब ९२ करोड ५४ लाख रुपियाँ लगानी प्रतिबद्धता आएको हो । अवधिमा स्वचालित मार्गमार्फत एक अर्ब ३६ करोड ८२ लाख रुपियाँ र नियमित रुटमार्फत ३१ अर्ब ७२ करोड रुपियाँ बराबरको लगानी प्रतिबद्धता आएको हो ।",
      "longContent": "गोरखापत्र समाचारदाताकाठमाडौँ, असोज ४ गते । चालुु आर्थिक वर्ष २०८२/८३ को दुुई महिनामा ३३ अर्ब रुपियाँ बराबरको प्रत्यक्ष वैदेशिक लगानी (एफडिआई) प्रतिबद्धता आएको छ । उद्योग विभागका अनुसार चालुु आवको साउन–भदौमा २३६ परियोजनामार्फत ३३ अर्ब ९२ करोड ५४ लाख रुपियाँ लगानी प्रतिबद्धता आएको हो । अवधिमा स्वचालित मार्गमार्फत एक अर्ब ३६ करोड ८२ लाख रुपियाँ र नियमित रुटमार्फत ३१ अर्ब ७२ करोड रुपियाँ बराबरको लगानी प्रतिबद्धता आएको हो । सबैभन्दा धेरै कृषि क्षेत्रमा नौ परियोजनामार्फत २१ अर्ब ५९ करोड आठ लाख रुपियाँको लगानी प्रतिबद्धता आएको हो । साउनमा सिन्धुुलीमा मासुु फ्याक्ट्री सञ्चालनका लागि सो लगानी प्रतिबद्धता आएको थियो । यस्तै पर्यटन क्षेत्रका ७९ परियोजनामा छ अर्ब ६९ करोड २० लाख, सेवामूलक क्षेत्रका १५ वटा परियोजनामा दुुई अर्ब ८१ करोड ५० लाख, उत्पादनमूलक १२ परियोजनामा एक अर्ब २४ करोड रुपियाँ लगानी प्रतिबद्धता आएको छ । यस्तै ऊर्जाको एक परियोजनामा १८ करोड ४२ लाख ५० हजार, सूचना प्रविधि क्षेत्रका १२० परियोजना ५६ करोड २७ लाख ५४ हजार रुपियाँ लगानी प्रतिबद्धता आएको छ । खनिज र पूर्वाधार क्षेत्रमा भने लगानी प्रतिबद्धता नआएको विभागले जनाएको छ । यस अवधिमा सबैभन्दा धेरै परियोजना साना लगानीका छन् । यस अवधिमा दर्ता भएका परियोजनामध्ये साना लगानीका परियोजनामार्फत २२५ बढी छन् । मझौला चार र ठुुला सात वटा आयोजना दर्ता भएका छन् ।",
      "link": "https://gorkhapatraonline.com/news/172505",
      "image": "https://gorkhapatraonline.com/storage/media/304327/conversions/Untitled-1-original-thumb.jpg"
    },
    {
      "slug": "172500",
      "title": "कोरलाले बढायो रोजगारी र व्यवसाय",
      "timestamp": 1758326400000,
      "source": "gp",
      "content": "उपल्लो मुस्ताङको ल्होमान्थाङ गाउँपालिका–१, छोसेरका नहर्बु दोर्जे एक सातादेखि निकै व्यस्त हुनुहुन्छ । तिब्बतको ढोङ्वासेन हुँदै कोरला नाकामा भित्रिएका विद्युतीय गाडी (इभी) २४ नम्बरको सीमास्तम्भबाट नेचुङ भन्सारसम्म",
      "longContent": "हरिकृष्ण शर्मा मुक्तिनाथ (मुस्ताङ), असोज ४ गते । उपल्लो मुस्ताङको ल्होमान्थाङ गाउँपालिका–१, छोसेरका नहर्बु दोर्जे एक सातादेखि निकै व्यस्त हुनुहुन्छ । तिब्बतको ढोङ्वासेन हुँदै कोरला नाकामा भित्रिएका विद्युतीय गाडी (इभी) २४ नम्बरको सीमास्तम्भबाट नेचुङ भन्सारसम्म ल्याउन उहाँलाई भ्याइनभ्याइ छ । उहाँले प्रतिगाडी चार हजार रुपियाँ लिने गर्नुभएको छ । नहर्बुसँगै छोसेरका सोनम गुरुङको पनि यस्तै कामको राम्रो कमाइ छ । नेचुङ–लिजी भन्सारमा आयातनिर्यातकर्ताको इभी गाडी, इलेक्ट्रोनिक्स, विभिन्न तयारी पोसाक, हस्तकला, मूर्ति तथा तथा कस्मेटिक सामानसहित मालसामान बोकेका कन्टेनरबाट लोड अनलोड गरेबापत ल्होमान्थाङ र लोघेकर दामोदरकुण्ड गाउँपालिका स्थानीयले राम्रो कमाइ गर्न थालेका छन् । चीनलाई जोड्ने प्रमुख व्यापारिक रसुवा र तातोपानी नाका बाढीपहिरोका कारण पूर्ण रूपमा ठप्प भएपछि वैकल्पिक रूपमा कोरला नाका प्रयोग भएपछि उपल्लो मुस्ताङका चालक तथा मजदुरी गर्नेलाई रोजगारी मिलेको ल्होमान्थाङ गाउँपालिका अध्यक्ष टसीनर्बु गुरुङले बताउनुभयो । उहाँले भन्नुभयो, “सिप अनुसारको रोजगारी मिलेको छ स्थानीयलाई, अहिले भ्याइनभ्याइ छ ।” अध्यक्ष गुरुङका अनुसार चिनियाँ कन्टेनरबाट सामान अनलोड गर्ने, नेपाली मालवाहक ट्र«कमा लोड गर्नेदेखि इभी गाडीलाई सोरुमसम्म लैजाने गरी स्थानीयले रोजगारी पाएका हुन् । कोरला नाकाबाट नेचुङ भन्सार कार्यालयसम्म करिब १४ किलोमिटरसम्म सामान ढुवानी गर्न स्थानीय ट्याक्टरसहितका सवारीसाधनसमेत नेपाली व्यवसायीले भाडामा लिएका छन् । कोरला नाका र नेचुङ भन्सार कार्यालयमा करिब ८० देखि एक सय जनाले अस्थायी रोजगारी पाएका छन् । मजदुरले दैनिक पाँच हजार र चालकले १५ हजार रुपियाँ कमाउँछन् ।नाकामा धमाधम सामान आउन थालेपछि पर्यटन र पशुपालनबाहेक कृषि तथा निर्माण क्षेत्रमा काम गर्नेलाई सहज भएको ल्होमान्थाङ–२, छोसेरका वडाध्यक्ष कर्म नाम्ङग्याल गुरुङले बताउनुभयो । वडाध्यक्ष गुरुङले नियमित नाका सञ्चालनमा आएमा स्थानीयले रोजगारी पाउने तथा वैदेशिक रोजगारीका लागि पलायन हुनुपर्ने बाध्यतासमेत अन्त्य हुने बताउनुभयो ।अहिले मुस्ताङमा मजदुरी गर्न तल्लो मुस्ताङमा गएका अन्य जिल्लाका मजदुरसमेत उपल्लो मुस्ताङ पुग्न थालेका छन् । चीनको सिगात्से हुँदै चिनियाँ विद्युतीय सवारीसाधन भित्रिन थालेपछि लोघेकर दामोदरकुण्ड गाउँपालिका–१, चराङमा पहिलो पटक विद्युतीय सवारीसाधन चार्जिङ स्टेसन उपल्लो मुस्ताङसहित तल्लो क्षेत्रमा समेत थप फास्ट चार्जिङ स्टेसन सञ्चालनमा ल्याउने तयारी भइरहेको छ । लोघेकर दामोदरकुण्ड गाउँपालिका अध्यक्ष लोप्साङ छोम्पेल विष्टले रसुवा र तातोपानी नाकासरह कोरला नाका सञ्चालनमा ल्याउन सकिने अहिलेको आयातनिर्यातले पुष्टि गरेको बताउँदै अब भन्सार क्षेत्रमा आवश्यक संरचना तथा सडकखण्डलाई थप व्यवस्थित गर्नुपर्ने बताउनुभयो । २०८० कात्तिक २७ देखि औपचारिक उद्घाटन गरी खुला गरिएको नाकालाई नेपाल सरकारले प्राथमिकतामा राख्न सकेमा चीनसँग जोडिएको सबैभन्दा उपयुक्त नाका बनाउन सकिने अध्यक्ष विष्टको भनाइ छ । मुस्ताङ भन्सार कार्यालयले समान आयातबाट तीन दिनमा मात्रै नौ करोड ७० लाख ६४ हजार रुपियाँ राजस्व सङ्कलन गरेको प्रमुख रमेश खड्काले बताउनुभयो । चिनियाँ भन्सारबाट आएका सबै सामान जाँचपास भएर जाँदा राजस्व बढ्ने छ ।",
      "link": "https://gorkhapatraonline.com/news/172500",
      "image": "https://gorkhapatraonline.com/storage/media/304322/conversions/Untitled-1-original-thumb.jpg"
    },
    {
      "slug": "172479",
      "title": "मुस्ताङ हुँदै १३ हजार बढी भेडाच्याङ्ग्रा अन्य जिल्ला पठाइयो",
      "timestamp": 1758240000000,
      "source": "gp",
      "content": "दसैँका लागि मुस्ताङ हुँदै १३ हजार ५७५ वटा भेडाच्याङ्ग्रा अन्य जिल्ला पठाइएको छ।",
      "longContent": "मुस्ताङ, असोज ३ गते। दसैँका लागि मुस्ताङ हुँदै १३ हजार ५७५ वटा भेडाच्याङ्ग्रा अन्य जिल्ला पठाइएको छ। यहाँको भेटेरिनरी अस्पताल तथा पशुसेवा विज्ञ केन्द्रकाअनुसार कर्णाली प्रदेशको मुगु, जुम्ला र डोल्पाबाट भेडाच्याङ्ग्रा मुस्ताङ हुँदै अन्य जिल्ला पठाइएको हो। केन्द्रका पशु चिकित्सक लालमणि अर्यालले मुस्ताङकै किसानका छ हजार ६०० भेडाच्याङ्ग्रा जिल्ला बाहिर पठाइएको जानकारी दिनुभयो। कर्णाली प्रदेशको जुम्लाबाट ७७५, मगुबाट पाँच सय र डोल्पाबाट पाँच हजार चार सय भेडाच्याङ्ग्रा मुस्ताङ हुँदै अन्य जिल्ला पठाइएको पशु चिकित्सक अर्यालले बताउनुभयो। मुस्ताङबाट अझै थप एक हजारको हाराहारीमा भेडाच्याङ्ग्रा जिल्ला बाहिर पठाइने अनुमान गरिएको छ। गतवर्ष दसैँमा मुस्ताङबाट नौ हजार बढी भेडाच्याङ्गा अन्य जिल्ला पठाइएको थियो। गत वर्षको तुलनामा औसत २० प्रतिशतभन्दा बढी भेडाच्याङ्ग्रा मुस्ताङ हुँदै बाहिरी जिल्ला पठाइएको पशु चिकित्सक डा. अर्यालले उल्लेख गर्नुभयो। यस वर्ष ५० प्रतिशत मुस्ताङबाट र ५० प्रतिशत कर्णाली प्रदेशबाट मुस्ताङको जोमसोम, घाँसा हुँदै पठाइएको हो। कास्कीका भेडाच्याङ्ग्रा व्यापारी पूर्णबहादुर रानाभाटले मुस्ताङको लोघेकर दामोदरकुण्ड गाउँपालिका–४ ताङग्याबाट कृषकको खोरबाटै २३५ वटा च्याङ्ग्रा खरिद गरी बिक्रीका लागि पोखरा लैजाने तयारी गरेको बताउनुभयो। उपल्लो मुस्ताङका कृषकहरूको गोठमै पुगेर च्याङ्ग्रा छनोट गरी ल्याएको उहाँको भनाइ छ। यसपटक कृषकको खोरमै गतवर्ष भन्दा केही बढी मूल्य परेको उहाँले बताउनुभयो।यसवर्ष रोज्जा च्याङ्ग्रा प्रतिगोटा ३५ हजार र माउ ९च्यालु० को १३ हजार रुपैयाँ मूल्य परेको व्यापारी रानाभाटको भनाइ छ। मुस्ताङबाट खरिद गरिएका च्याङ्ग्रा पैदलै पोखरा लगेर बिक्री गरिने उहाँले बताउनुभयो। सायद पोखरामा लैजाँदा रोज्जा च्याङ्ग्राको ४२ हजार र च्यालु च्याङ्ग्राको १८ हजार रुपैयाँमा बिक्री गरिने व्यापारी रानाभाटले बताउनुभयो। गतवर्ष मुस्ताङबाट २८६ वटा च्याङ्ग्रा पोखरा लगेर बिक्री गर्दा राम्रै फाइदा भएकामा यसवर्ष देशमा उत्पन्न परिस्थितिले गर्दा च्याङ्ग्रा बिक्री नहुने पो होकी भन्ने चिन्ता बढेको व्यापारी रानाभाटले जनाउनुभयो।दसैँका लागि जिल्लाबाट बाहिरिने भेडाच्याङ्ग्राको व्यापारी र च्याङ्ग्रा धनीको समन्वयमा खोरमै पुगेर भेटेरिनरी परीक्षण गरिएको छ। यहाँ परीक्षण गरिएका भेडाच्याङ्ग्राको अवघि ७२ घण्टासम्मको हुनेछ। मानव स्वास्थ्यको रक्षा र अस्वस्थकर च्याङ्ग्राका कारण रोगव्याधी नफैलिओस भन्ने अभिप्रायले भेडाच्याङग्राको परीक्षण गरिएको हो।मुस्ताङमा यसवर्ष करिब एक सयभन्दा बढी च्याङ्ग्रा व्यापारी आएका छन्। यहाँबाट खरिद गरिएका च्याङ्ग्रा व्यापारीहरूले पोखरा–काठमाडौँलगायत स्थानमा लगेर बिक्री गर्छन्। कतिपय व्यापारीले मुस्ताङबाट निकासी गरिएका च्याङ्ग्रा पैदल खेदाउँदा म्याग्दी, पर्वत र बाग्लुङलगायत स्थानमा लगेर बिक्री गर्ने गर्छन्।हिमाली जिल्लाको उच्च लेक तथा पाटनमा पालन गरिएका भेडाच्याङ्ग्राको मासु स्वादिलो र पोषिलो हुने भएकाले सहर बजारको उपभोक्ता दसैँमा च्याङ्ग्राको मासु खान रुचाउँछन्।रासस",
      "link": "https://gorkhapatraonline.com/news/172479",
      "image": "https://gorkhapatraonline.com/storage/media/304303/conversions/sheep-dashain-original-thumb.jpg"
    },
    {
      "slug": "172467",
      "title": "अमेरिकी प्रतिबन्ध छल्दै रुस-भियतनामबिच गोप्य सम्झौता, ऊर्जा नाफाबाट हतियार सम्झौताको भुक्तानी",
      "timestamp": 1758240000000,
      "source": "gp",
      "content": "रुस र भियतनामले अमेरिकी तथा पश्चिमी प्रतिबन्धबाट जोगिन हतियार सम्झौताको भुक्तानी ऊर्जा नाफामार्फत लुकाउने संयन्त्र विकास गरेका छन् ।",
      "longContent": "बैङ्कक, असोज ३ गते । रुस र भियतनामले अमेरिकी तथा पश्चिमी प्रतिबन्धबाट जोगिन हतियार सम्झौताको भुक्तानी ऊर्जा नाफामार्फत लुकाउने संयन्त्र विकास गरेका छन् । एसोसिएटेड प्रेसले प्राप्त गरेको आन्तरिक भियतनामी कागजातअनुसार संयुक्त तेल-ग्यास उद्यमको नाफा प्रयोग गरेर ऋण तिर्ने र हतियार खरिद गर्ने व्यवस्था बनेको छ, जसले विश्वव्यापी बैंकिङ प्रणालीलाई बाइपास गर्छ ।यस योजनाअन्तर्गत भियतनामले मस्कोबाट लडाकू विमान, ट्याङ्क र जहाज ऋणमा लिएको छ र साइबेरियास्थित संयुक्त तेल कम्पनीको नाफाबाट किस्ता बुझाएको छ । लेनदेन नगद बिना तर गोप्य ढङ्गले प्रवाह हुने गरी डिजाइन गरिएको हो । अमेरिकाले दक्षिणपूर्व एसियामा भियतनामसँग सम्बन्ध बलियो बनाउन खोजिरहेको तर ट्रम्प प्रशासनले रुसमाथि कडा प्रतिबन्धको धम्की दिइरहेको बेला यो खुलासा भएको हो । ह्वाइट हाउसले हनोईसँग व्यापारमा २० प्रतिशत भन्सार शुल्क लगाएर वार्ता जारी राखेको छ ।संयन्त्रको काम गर्ने तरिकासन् २०२४ मा तयार गरिएको मेमोअनुसार भियतनामको नाफा रूस पठाइन्छ । त्यसपछि रूसी राज्य स्वामित्वको कम्पनी जारुबेझनेफ्ट मार्फत फेरि भियतनामको पेट्रोभियतनाममा फिर्ता हुन्छ । यसरी रकम रूस र भियतनामभित्र मात्रै सर्छ र स्विफ्ट प्रणालीबाट जोगिन्छ ।रणनीतिक सन्देशविश्लेषकले यसलाई सामान्य व्यापारिक ‘अफसेट’ भन्दा निकै माथिको व्यवस्था भनेका छन् । भियतनामले चीनसँगको दक्षिण चीन सागर विवादलाई ध्यानमा राख्दै आफ्नो सेनालाई बलियो बनाउन रुसी हतियारमा निर्भर रहेको देखिन्छ । अमेरिकाले भने यसलाई चीनविरुद्ध साझेदारको रूपमा हेर्छ ।राजनीतिक संवेदनशीलताआन्तरिक कागजात चुहाउने भियतनामी अधिकारीले वासिङ्टनसँगको सम्बन्ध जोखिममा पार्ने डर औँल्याएका छन् । अमेरिकाले प्रत्यक्ष प्रतिक्रिया नदिए पनि ‘प्रतिबन्ध यथावत् रहने’ चेतावनी दिएको छ । यसबिच, रुसी राष्ट्रपति भ्लादिमिर पुटिनको हनोई भ्रमण (सन् २०२४) मा नयाँ ऊर्जा सम्झौता भएको थियो भने सन् २०२६-२०३० को रक्षा-रणनीतिक साझेदारीमा पनि हस्ताक्षर भएको छ । विशेषज्ञका अनुसार युरोप र अमेरिकाबाट दबाब बढेसँगै भियतनामको यो दोहोरो खेल कूटनीतिक चुनौती बन्न सक्छ । रासस/एपी",
      "link": "https://gorkhapatraonline.com/news/172467",
      "image": "https://gorkhapatraonline.com/storage/media/304283/conversions/Viet-original-thumb.jpg"
    },
    {
      "slug": "172402",
      "title": "यस्तो छ आजका लागि सागसब्जी र फलफूलको मूल्य",
      "timestamp": 1758240000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ ।",
      "longContent": "काठमाडौँ, असोज ३  गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ । गोलभेँडा ठूलो (नेपाली) प्रतिकिलो रु ७०, गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ४५, गोलभेँडा सानो (टनेल) प्रतिकिलो रु ५७, गोलभेँडा सानो (भारतीय) प्रतिकिलो रु ४०, आलु रातो प्रतिकिलो रु ५२, आलु रातो (भारतीय) प्रतिकिलो रु ३३, आलु रातो (मुडे) प्रतिकिलो रु ४६, प्याज सुकेको भारतीय प्रतिकिलो रु ३७, गाजर (लोकल) प्रतिकिलो रु १३०, गाजर (तराई) प्रतिकिलो रु ११०, लोकल बन्दा प्रतिकिलो रु ५०, काउली स्थानीय प्रतिकिलो रु ७५, रातो मूला प्रतिकेजी रु ५५, सेतो मूला (हाइब्रिड) प्रतिकिलो रु ५५, भन्टा लाम्चो प्रतिकिलो रु २५, भन्टा डल्लो प्रतिकिलो रु ४५, तने बोडी प्रतिकिलो रु १२०, मकै बोडी प्रतिकिलो रु ८५ कायम भएको छ । त्यसैगरी, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो रु १००, टाटे सिमी प्रतिकिलो रु ९०, भटमास कोसा प्रतिकिलो रु ८०, तीतो करेला प्रतिकिलो रु ६०, लौका प्रतिकिलो रु ६०, परबर (लोकल) प्रतिकिलो रु ८०, परबर (तराई) प्रतिकिलो रु ८०, चिचिण्डो प्रतिकिलो रु ३५, घिरौँला प्रतिकिलो रु ७०, झिगुनी प्रतिकिलो रु ८५, फर्सी पाकेको प्रतिकिलो रु ७०, फर्सी हरियो (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ५०, सलगम प्रतिकिलो रु ८०, भिण्डी प्रतिकिलो रु ८५ कायम गरिएको छ । त्यसैगरी, सखरखण्ड प्रतिकेजी रु ७०, पिँडालु प्रतिकिलो रु ७५, स्कूस प्रतिकिलो रु २०, रायोसाग प्रतिकिलो रु १००, पालूगो साग प्रतिकेजी रु १००, तोरीको साग प्रतिकिलो रु ९०, हरियो प्याज प्रतिकिलो रु ८०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३५०, कुरिलो प्रतिकिलो रु ४००, निगुरो प्रतिकिलो रु ९० निर्धारण गरिएको छ ।ब्रोकाउली प्रतिकिलो रु १६०, चुकुन्दर प्रतिकिलो रु ७०, सजीवन प्रतिकिलो रु २४०, रातो बन्दा प्रतिकिलो रु १८०, जिरीको साग प्रतिकिलो रु ११०, सेलरी प्रतिकिलो रु ३५०, पार्सले प्रतिकिलो रु ११००, सौफको साग प्रतिकिलो रु ३५०, पुदिना प्रतिकिलो रु ८५०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १३५, कागती प्रतिकिलो रु १६०, अनार प्रतिकिलो रु ३५०, तरबुजा हरियो प्रतिकिलो रु ६५, मौसम प्रतिकिलो रु १६०, जुनार प्रतिकिलो रु २६०, भुइँकटहर प्रतिगोटा रु १५५, काँक्रो (लोकल) प्रतिकिलो रु ८०, काँक्रो (हाइब्रिड) प्रतिकिलो रु ३०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ६०, मेवा (भारतीय) प्रतिकिलो रु १००, अम्बा प्रतिकिलो रु ९० र लप्सी प्रतिकिलो रु ६०, किबी प्रतिकिलो रु ३५०, सरिफा प्रतिकिलो रु १२० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ९०, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ४०, खुर्सानी हरियो माछे प्रतिकिलो रु ८०, खुर्सानी अकबरे प्रतिकिलो रु २५०, भेडे खुर्सानी प्रतिकिलो रु ९०, लसुन हरियो प्रतिकिलो रु १६०, हरियो धनियाँ प्रतिकिलो रु ८०, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २५०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३५०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १९०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/172402",
      "image": "https://gorkhapatraonline.com/storage/media/304161/conversions/adrhs-original-thumb.jpg"
    },
    {
      "slug": "172381",
      "title": "उज्यालो नेपाल",
      "timestamp": 1758240000000,
      "source": "gp",
      "content": "नयाँ संविधान जारी भएको एक दशकको अवधिमा मुलुकमा काँचुली फेरेको एक क्षेत्र ऊर्जा हो । क्षेत्रगत तुलनामा द्वन्द्वकाल र राजनीतिक अस्थिरताको असरस्वरूप जलविद्युत् उत्पादन तथा प्रसारण वितरण पूर्वाधार नबन्दा लोडसेडिङको कहालीलाग्दो अवस्थाबिच जनता आफैँले बनाएको संविधान पाएका थिए । नेपालको ऊर्जा क्षेत्रमा नेतृत्वदायी भूमिका रहेको नेपाल विद्युत् प्राधिकर",
      "longContent": "नयाँ संविधान जारी भएको एक दशकको अवधिमा मुलुकमा काँचुली फेरेको एक क्षेत्र ऊर्जा हो । क्षेत्रगत तुलनामा द्वन्द्वकाल र राजनीतिक अस्थिरताको असरस्वरूप जलविद्युत् उत्पादन तथा प्रसारण वितरण पूर्वाधार नबन्दा लोडसेडिङको कहालीलाग्दो अवस्थाबिच जनता आफैँले बनाएको संविधान पाएका थिए । नेपालको ऊर्जा क्षेत्रमा नेतृत्वदायी भूमिका रहेको नेपाल विद्युत् प्राधिकरण आर्थिक वर्ष २०७२/७३ मा करिब ३५ अर्ब रुपियाँ सञ्चित नोक्सानीमा थियो । करिब १८ घण्टासम्म लोडसेडिङको अवस्था थियो । ५८ प्रतिशत जनताले मात्र विद्युत् उपयोग गर्न पाएका थिए । प्राविधिक र व्यवस्थापकीय चुस्तताको अभावले त्यसबेला करिब २६ प्रतिशत विद्युत् चुहावट थियो । विद्युत् खपत प्रतिव्यक्ति वार्षिक १३१ युनिट मात्र थियो । देशभित्र कुल विद्युत् जडित क्षमता ८५६ मेगावाट मात्र थियो । १३२ केभी प्रसारण लाइनबाट मात्र विद्युत् आपूर्ति हुने अवस्था थियो । आव २०७२÷७३ मा वितरण लाइन एक लाख २१ हजार सर्किट किलोमिटर मात्र थियो । पूर्वाधारकै अभावले गर्दा भारतबाट आयात गरेर विद्युत् आपूर्ति बढाउने अवस्था पनि त्यसबेला थिएन । विद्युत् पु¥याउन नसकेर त्यसबेला विद्युत् खपत कम गरौँ भन्ने सूचना जारी गर्ने अवस्थामा नेपाल विद्युत् प्राधिकरण थियो ।अहिले भने अवस्था फेरिएको छ । प्राधिकरणका अनुसार आव २०८१/८२ मा कर चुक्तापूर्व नौ अर्ब छ करोड रुपियाँ खुद नाफा आर्जन भएको छ । यस्तो नाफा आव २०८०/८१ मा १४ अर्ब ४६ करोड रुपियाँ थियो । कुल वार्षिक व्यवसाय एक खर्ब ३८ अर्ब रुपियाँ पुगेको छ । ९८ प्रतिशत भूभागमा राष्ट्रिय ग्रिड पुगिसकेको छ भने प्रतिव्यक्ति वार्षिक ऊर्जा खपत ४६५ युनिट पुगेको छ । विद्युत्को जडित क्षमता तीन हजार ५९१ मेगावाट पुगेको छ । विद्युत् चुहावट पनि १२.२६ कायम भएको छ । प्रसारण लाइन क्षमता छ हजार ७६० सर्किट किलोमिटर पुगेको छ । प्रसारण सबस्टेसनको क्षमता कुल १४ हजार १२३ एमभिए पुगेको छ । चाहिने जति विद्युत् आयातसमेत गर्न नसक्ने अवस्थाको मुलुक अहिले भारत र बङ्गलादेशमा गरी ११३०.९ मेगावाट विद्युत् निर्यात गर्ने अवस्थामा पुगेको छ ।विद्युत् ऐन, २०४९ को जग  वास्तवमा संविधान जारी भएपछिको यो दशकमा विद्युत् क्षेत्रले तुलनात्मक रूपमा फड्को मार्नुमा विद्युत् ऐन, २०४९ ले नै ऐतिहासिक भूमिका खेलेको देखिन्छ । यही ऐनको जगमा २०५१ सालदेखि जलविद्युत् आयोजनाको अनुमतिपत्र निजी क्षेत्रलाई दिन सुरु गरियो । २०५५ असार १४ गते पहिलो पटक विद्युत् खरिदबिक्रीको दर निर्धारण भयो । यो व्यवस्थाले निजी क्षेत्रलाई आफूले प्राप्त गर्ने प्रतिफल सुनिश्चित भएको अनुभूति भयो र आयोजना निर्माणमा आग्रसर भए । बहुदलीय व्यवस्थाको उदार आर्थिक नीति र निजी क्षेत्रमैत्री वातावरण निर्माण हुँदा निजी क्षेत्र उत्साहित भएर जलविद्युत्मा लगानी थाल्यो । २०४९ सालमा नयाँ औद्योगिक व्यवसाय ऐन र वैदेशिक लगानी तथा प्रविधि ऐन ल्याई वैदेशिक लगानीका साथै निजी क्षेत्रले प्राथमिकता पाउने वातावरण बन्यो । बैङ्क तथा वित्तीय संस्थाले ऊर्जासहितको प्राथमिक क्षेत्रमा लगानी गर्नुपर्ने अनिवार्य प्रावधान क्रमशः बढाउँदै लगेर २०७५ असारसम्म कुल २५ प्रतिशत लगानी गर्नुपर्ने व्यवस्था गरियो । त्यसमध्ये ऊर्जामा पाँच प्रतिशत अनिवार्य लगानी गर्नुपर्ने व्यवस्था छ । यो व्यवस्थालाई २०८४ सम्म ४० प्रतिशत पु¥याउनुपर्ने र त्यसमा ऊर्जामा १० प्रतिशत अनिवार्य लगानी गर्नुपर्ने व्यवस्था गरिएको छ । यस व्यवस्थाले गर्दा ऊर्जामा बैङ्क तथा वित्तीय संस्थाले प्रत्येक वर्ष लगानी बढाउँदै लगेको देखिन्छ । विद्युत् व्यापारमा खुलेको आयाम निजी क्षेत्रको अग्रसरता र सरकारी निरन्तरताबिच मुलुकमा विद्युत् उपलब्धता बढ्दै गएको परिवेशमा यो दशकको महत्वपूर्ण उपलब्धिका रूपमा नेपालको विद्युत् व्यापारलाई मान्नु पर्छ । भारतसँग नेपालले २०७१ असोज १५ गते पहिलो पटक विद्युत् व्यापार सम्झौता गरेको थियो । यही सम्झौताको जगमा नेपाल र भारतबिच विद्युत् आदानप्रदानलाई विस्तृतीकरण र प्रक्रियागत गर्न विभिन्न सम्झौता भएका हुन् । त्यही जगमै पछिल्लो पटक २०८० पुस १९ मा भारतीय विदेशमन्त्री एस जयशङ्करको नेपाल भ्रमणका क्रममा १० वर्षमा १० हजार मेगावाट विद्युत् भारत निर्यात गर्ने दीर्घकालीन सम्झौता भएको थियो । अहिले नेपालले भारतमा करिब एक हजार मेगावाट विद्युत् निर्यात गरिरहेकोे छ । भारतको सकारात्मक भूमिकाकै कारण भारतीय भूमि हुँदै नेपालको ४० मेगावाट बिजुली बङ्गलादेशसम्म पुगेको छ । सरकारपिच्छे कार्ययोजनामुलुकले पञ्चवर्षीय योजनाका आधारमा दीर्घकालीन विकासको खाका कोर्ने हो तर क्षेत्रगत लक्ष्य प्राप्तिमा पञ्चवर्षीय योजना पर्याप्त नहुँदा कार्यान्वयन गर्ने निकायले आफैँ योजना बनाउने अभ्यास छ । यसबाहेक बजेट वक्तव्यमार्फतपनि यस्तै खाले अभ्यास गर्ने गरेको देखिन्छ । ऊर्जा क्षेत्रमा पनि यस्ता धेरै योजना बनेका थिए तर कार्ययोजना मन्त्री परिवर्तन हुनासाथ अर्को कार्ययोजना बनाउने अभ्यास भयो । संविधान जारी भएलगत्तै २०७२ असोज २६ मा तत्कालीन ऊर्जामन्त्री टोपबहादुर रायमाझीले ‘राष्ट्रिय ऊर्जा सङ्कट निवारण तथा विद्युत् विकास दशकसम्बन्धी अवधारणापत्र एवं कार्ययोजना’ ल्याउनुभयो । जसमा १० वर्षमा १० हजार मेगावाट विद्युत् उत्पादन गर्ने लक्ष्य थियो । २०७३ असोजमा अर्का ऊर्जामन्त्री जनार्दन शर्माले दीर्घकालीन र अल्पकालीन योजना ल्याउनुभयो । अघिल्लो अलपत्र प¥यो । त्यस्तै २०७५ वैशाख २५ मा तत्कालीन ऊर्जामन्त्री वर्षमान पुनले १० बर्से वर्तमान अवस्था र भावी मार्गचित्र (श्वेतपत्र) ल्याउनुभयो । तीन वर्षमा तीन हजार, पाँच वर्षमा पाँच हजार र १० वर्षमा आन्तरिक खपतसहित १५ हजार मेगावाट विद्युत् उत्पादन गर्ने लक्ष्य राखिएको थियो । एकै दलबाट प्रतिनिधित्व गर्ने मन्त्रीले समेत अघिल्ला योजनालाई कार्यान्वन नगर्ने र आफ्नो परिचय जोड्न नयाँ योजना ल्याउने परिपाटी रोकिएको छैन । उपलब्धिमा हामी आज साढे तीन हजार मेगावाट जडित क्षमतामै सीमित छौँ ।योजनाको सिलिसिलामा २०८१ पुस १६ गते बसेको मन्त्रीपरिषद् बैठकले नै ऊर्जा विकास मार्गचित्र तथा कार्ययोजना–२०८१ स्वीकृत गरेको छ । उक्त मार्गचित्रमा सन् २०३५ सम्ममा नेपालको विद्युत् उत्पादनको जडित क्षमता २८ हजार पाँच सय मेगावाट पु¥याउने लक्ष्य छ । यो लक्ष्य प्राप्तिका लागि आगामी १० वर्षमा २५ हजार मेगावाट विद्युत उत्पादन हुनु पर्छ । यसका लागि करिब ६५ खर्ब रुपियाँ लगानी हुनु पर्छ । अस्थिरता र प्रक्रियाको जालो\tजलविद्युत् आयोजना विकासका सन्दर्भमा सरकार उदार बन्दै जाँदा निजी क्षेत्रले विभिन्न चलखेल पनि नगरेका होइनन् । आयोजना आफूले ओगट्ने र अनौपचारिक बजारमा लाइसेन्सको व्यापार गर्ने प्रवृत्तिले झोलामा खोलाको उपमा पनि पायो । संविधान जारी भएपश्चात् आमनेपालीदेखि लगानीकर्ता व्यवसायीले खोजेका स्थिरता र चुस्त नीतिगत व्यवस्थापन थियो । राजनीतिक दलबिचकै असहमति र लामो संसदीय प्रक्रियाले समयमा कानुन नबन्ने र त्यसबाट लगानीकर्ता पीडित बन्नुपर्ने अवस्था रह्यो । विद्युत् उत्पादनमा सफलता पाउँदै जाँदा निजी क्षेत्र विद्युत् निर्यात र प्रसारण लाइनमा पनि अग्रसर भएको थियो तर त्यही विद्युत् ऐनले निजी क्षेत्रलाई रोक्यो । शासकहरूले निजी क्षेत्रलाई हामी साथ दिन्छौँ भनिरहे तर व्यवहारमा त्यो ऐनसमेत संशोधन गरिएन । नयाँ विद्युत् ऐन बनाउने भनेर विधेयक बनाइयो तर त्यही विधेयक पनि निजी क्षेत्रमैत्री नभएको गुनासो आयो । स्वतन्त्र ऊर्जा उत्पादकको संस्था (इप्पान) ले स्वदेशी लगानीकर्तालाई हतोत्साही बनाउने धारणा बनायो । उता पूर्वाधार विकास समितिमै एक वर्षभन्दा बढी समय अड्काइयो । यही बिचमा जेनजी विद्रोहको परिणामस्वरूप प्रतिनिधि सभा विघटन भयो । विधेयक अब निष्व्रिmय अवस्थामा पुगेको छ । मुलुकमा जलविद्युत् विकास नीति छ तर त्यसैलाई कार्यान्वयन गर्न जटिल बनाउने भूमि, वन जस्ता नीति छन् । एकातिर १० वर्षमा १५ हजार मेगावाट विद्युत् उत्पादन गर्ने, १० हजार मेगावाट विद्युत् निर्यात गर्ने भनेर रोडम्याप बनाइन्छ । निजी क्षेत्रको विद्युत् चाहियो भने किन्ने अन्यथा थाहा छैन भन्ने सन्देशसहित विद्युत् खरिदमा टेक एन्ड पेको नीति बजेट वक्तव्यमार्फत ल्याइन्छ । निजी क्षेत्रलाई आफैँ बजार खोज्न पनि नदिने, उसको उत्पादन किन्न पनि स्वैच्छिक रहने दोहोरोपना र विरोधाभासले विद्युत्मा लगानी किन गर्ने भन्ने दोधारको अवस्थामा स्वदेशी लगानीकर्तालाई पु¥याइएको छ । नेतृत्वको बहसनेपालको विद्युत् क्षेत्रमा नेतृत्वको भूमिकाले ठुलै महत्व राख्दै आएको छ । संस्थागत संरचनामा ऊर्जा, जलस्रोत तथा सिँचाइ मन्त्रालयमातहतको संस्थान भए पनि प्राधिकरण समग्र ऊर्जा क्षेत्रको संवेदनशील र रणनीतिक महìवको निकायका रूपमा स्थापित छ । संविधान निर्माणको एक दशक अवधिमध्ये करिब  आठ वर्ष प्राधिकरणको कार्यकारी निर्देशकमा कुलमान घिसिङ रहनुभयो । जो अहिले मन्त्रालयकै मन्त्री नियुक्त हुनुभएको छ । काहालीलाग्दो १८ घण्टा लोडसेडिङ भइरहँदा २०७३ भदौ ३० गतेदेखि प्राधिकरणको कार्यकारी निर्देशकमा घिसिङ आउनुभयो । लगत्तै अन्धकार, मैनबत्ती र इन्भर्टरमा अभ्यस्त आमजनता एक वर्षभित्रै लोडसेडिङमुक्त मुलुकका नागरिक बन्न पाए । विद्युत् आपूर्ति प्रणालीको उचित व्यवस्थापन र व्यवस्थापकीय कुशलताका आधारमा लोडसेडिङ हटाउन सकेको जस उहाँलाई जान्छ । पहिलो कार्यकाल पूरा गरेको एक वर्षपश्चात् घिसिङ २०७८ साउन २५ गते पुनः कार्यकारी निर्देशकमा आउनुभयो । विद्युत्को पूर्वाधार विस्तारमा व्यापक लगानी विस्तारको प्रयास भइरहँदा विद्युत् खपत विस्तारका काम पनि सो समयमा भए । काठमाडौँ, ललितपुर र पोखरा जस्ता सहरमा विद्युत् लाइन भूमिगत गर्ने काम यही समयमा भए । विद्युतीय सवारी प्रवर्धन गर्न चार्जिङ स्टेसन विस्तारको परियोजना कार्यान्वयन गरियो । प्राधिकरणले प्रसारण लाइन मात्र होइन, विद्युत् उत्पादनमा पनि लगानी बढाएको छ । प्राधिकरणको सहायक कम्पनीमार्फत १४० मेगावाटको तनहुँ जलाशययुक्त, ४० मेगावाटको राहुघाट र ३७ मेगावाटको माथिल्लो त्रिशूली ३ ‘बी’, २० मेगावाटका रोल्वालिङ जलविद्युत् आयोजना निर्माणाधीन छन् । प्राधिकरणको सहायक कम्पनी चिलिमेको अगुवाइमा १६८ मेगावाटका आयोजना सञ्‍चालनमा आएका छन् भने १०२ मेगावाटको मध्यभोटेकोशी जलविद्युत् आयोजना व्यावसायिक सञ्‍चालनको अन्तिम तयारीमा छ । चिलिमे जलविद्युत् कम्पनीले करिब तीन सय मेगावाटका थप जलविद्युत् आयोजना अगाडि बढाएको छ । ४२ मेगावाटको माथिल्लो मोदी–ए, १८.२ मेगावाटको माथिल्लो मोदी र ९९ मेगावाटको तामाकोशी पाँचौँको निर्माण सुरु भएको छ । २१० मेगावाटको चैनपुर सेती, एक हजार ६३ मेगावाटको माथिल्लो अरुण र ६७० मेगावाटको दुधकोशी जलाशययुक्त जलविद्युत् आयोजना वित्तीय व्यवस्थापन गरी निर्माणमा जाने अवस्थामा पुगेका छन् । यी आयोजनाको निर्माणपूर्वका तयारीका कार्य द्रुत गतिमा भइरहेका छन् । माथिल्लो अरुण आयोजना,  अरुण–४ जलविद्युत् आयोजना, ६८३ मेगावाटको सुनकोशी–३ जलाशययुक्त जलविद्युत् आयोजना अगाडि बढाइएको छ । त्यस्तै दक्षिण एसियाली क्षेत्रकै नमुना परियोजनाका रूपमा अगाडि बढाउन सकिने १० हजार ८०० मेगावाटको कर्णाली (चिसापानी) बहुउद्देश्यीय जलाशययुक्त आयोजनाको विस्तृत अध्ययन प्रक्रिया सुरु गरिएको छ । पम्प स्टोरेज जलविद्युत् आयोजनाहरू पहिचान गरी करिब ८०० मेगावाटका केही उत्कृष्ट आयोजनाको थप अध्ययन अगाडि बढाइएको छ । लगानी बोर्डको समन्वयमा ९०० मेगावाट क्षमताको अरुण तेस्रो जलविद्युत् आयोजना भारतीय लगानीमा निर्माणाधीन छ । माथिल्लो कर्णाली जलविद्युत् आयोजना पनि निर्माणको चरणमा प्रवेश गर्ने तरखरमा छ । मिलेनियम च्यालेन्ज एकाउन्ट नेपालको ४०० केभी क्षमताको प्रसारण लाइन निर्माणाधीन छ ।  सरकारको साथले नेपाल–भारत विद्युत् व्यापारलाई कार्यान्वयनमा ल्याउन पनि प्राधिकरणले परिणाममुखी काम गरेको हो तर दोस्रो कार्यकालको मध्यतिर आइपुग्दा लोडसेडिङको समयमा अतिरिक्त विद्युत् खपत गरेका उद्योगको प्रिमियम महसुल असुलीको विषय घिसिङका लागि विषम बन्न पुग्यो । प्राधिकरण व्यवस्थापन महसुल असुलीमा अडिग रहिरहँदा तत्कालीन सरकार भने प्राधिकरणको गतिलाई रोक्ने प्रयासमा लाग्यो । महसुल नतिरेका भनिएका उद्योगको लाइन काट्न रोकियो । संसद्को सार्वजनिक लेखा समिति पनि प्राधिकरणको कदमको विपक्षमा रह्यो र अन्ततः यही मुद्दाका कारण घिसिङलाई बर्खास्त गरियो । जेनजी आन्दोलनपश्चात् गठित अन्तरिम सरकारमा घिसिङ नै ऊर्जा, जलस्रोत तथा सिँचाइमन्त्री बन्नुभएको छ र पहिलो निर्णयका रूपमा यो महसुल असुल गर्ने निर्णयमा हस्ताक्षर गुर्नभएको छ । नेपालको जलविद्युत् समृद्धिको आधारका रूपमा स्थापित भइसकेको छ । आन्तरिक खपत विस्तार र बचेको विद्युत् निर्यात गर्ने रणनीति नै ऊर्जा विकासको उचित रणनीतिका रूपमा स्थापित भएको छ । अबका दिनमा दिगो नीतिगत व्यवस्थापन, निजी क्षेत्रलाई सहज वातावरण निर्माण जस्ता कार्य गर्ने हो भने नेपालको अर्थतन्त्रको महत्वपूर्ण पिल्लरका रूपमा यो क्षेत्र विकसित हुने छ ।",
      "link": "https://gorkhapatraonline.com/news/172381",
      "image": "https://gorkhapatraonline.com/storage/media/304137/conversions/Urja27-original-thumb.jpg"
    },
    {
      "slug": "172363",
      "title": "बिजुली उत्पादन रोक्नु हुँदैन : ऊर्जामन्त्री",
      "timestamp": 1758240000000,
      "source": "gp",
      "content": "ऊर्जा, जलस्रोत तथा सिँचाइमन्त्री कुलमान घिसिङले बजार अभाव देखाएर विद्युत् उत्पादनलाई रोक्न नहुने बताउनुभएको छ ।  स्वतन्त्र ऊर्जा उत्पादकहरूको संस्था नेपाल (इप्पान) ले बिहीबार नवनियुक्त ऊर्जामन्त्री घिसिङलाई बधाई तथा शुभकामना व्यक्त गर्दै आफ्ना माग पेस गरेको थियो । सोही व्रmममा उहाँले देशका लागि अझै धेरै बिजुली आवश्यक रहेकाले विद्युत् उत्पादन रोक्न नहुने स्पष्ट पार्नुभयो ।",
      "longContent": "गोरखापत्र समाचारदाताकाठमाडौँ, असोज ३ गते । ऊर्जा, जलस्रोत तथा सिँचाइमन्त्री कुलमान घिसिङले बजार अभाव देखाएर विद्युत् उत्पादनलाई रोक्न नहुने बताउनुभएको छ ।स्वतन्त्र ऊर्जा उत्पादकहरूको संस्था नेपाल (इप्पान) ले बिहीबार नवनियुक्त ऊर्जामन्त्री घिसिङलाई बधाई तथा शुभकामना व्यक्त गर्दै आफ्ना माग पेस गरेको थियो । सोही व्रmममा उहाँले देशका लागि अझै धेरै बिजुली आवश्यक रहेकाले विद्युत् उत्पादन रोक्न नहुने स्पष्ट पार्नुभयो । “देशका लागि अझै धेरै बिजुली चाहिएको छ, २०/३० हजार मेगावाट बिजुली चाहिन्छ,” उहाँले भन्नुभयोे, “बिजुलीको बजार छैन भन्ने होइन, बजार सिर्जना गर्ने हो । अहिले उत्पादन रोक्नतिर लाग्यौँ भने १० वर्षपछि ठुलो समस्या झेल्नु पर्छ ।”भेटमा इप्पान अध्यक्ष गणेश कार्कीले पछिल्लो समय नेपाल विद्युत् प्राधिकरणले बिजुलीको बजार नभएको भन्दै लामो समयदेखि विद्युत् खरिद सम्झौता (पिपिए) नै रोकिराखेको जानकारी गराउनुभएको थियो । उहाँले अब निजी क्षेत्रका लगानीकर्ताको मनोबल उच्च बनाउने गरी लगानी गर्ने वातावरण बनाउन मन्त्री घिसिङलाई आग्रह गर्नुभयो । मन्त्री घिसिङले निजी क्षेत्रलाई अझ बढी लगानीका लागि प्रोत्साहन गरिने आश्वस्त पार्नुभयो । “नियमावली निर्देशिका परिवर्तन भए हामी मन्त्रीपरिषद्बाटै गर्छौं, ऐन नै परिवर्तन गर्नुपरे पनि अध्यादेशबाट गर्छौं,” उहाँले भन्नुभयो ।पूर्वाधार क्षेत्रको विकासका लागि वनक्षेत्रको समस्या समाधान गर्न प्रधानमन्त्रीसँग सल्लाह गरेर नियमावली, निर्देशिकादेखि ऐन संशोधनसम्मको काम अघि बढाउने उहाँले जानकारी गराउनुभयो । मन्त्री घिसिङले आफू केही न केही परिवर्तन गर्ने हुटहुटीसहित मन्त्री नियुक्त भएको भन्दै निर्णय गर्ने ठाउँमा आइसकेपछि यो वा त्यो भनेर समस्याबाट नभाग्ने स्पष्ट पानुभयो । उहाँले पिपिए, आरसिओडी म्याद थप, कन्टिन्जेन्सीलगायतबारे आफूहरू जानकार रहेको बताउँदै समस्या समाधानका लागि पहल हुने बताउनुभयो ।भेटघाट कार्यक्रममा इप्पान अध्यक्ष कार्कीले ऊर्जा क्षेत्रको विकासका लागि मन्त्रालय, विद्युत् विकास विभाग र नेपाल विद्युत् प्राधिकरणले गर्नुपर्ने कामबारे बुँदागत सुझाव पेस गर्नुभएको थियो ।मन्त्रालयले गर्ने काममा वन मन्त्रालयसँग सम्बन्धित इआइए/आइइईमा सहजीकरण गर्नुपर्ने, विद्युत् खपत वृद्धिको योजना ल्याउनुपर्ने, प्रसारण लाइन निर्माणमा निजी क्षेत्रलाई सहभागी गराउनुपर्नेलगायत छन् । त्यस्तै विद्युत् विकास विभागको अनुमतिपत्रको अवधि ५० वर्ष पु‍¥याउनुपर्ने, उत्पादन अनुमतिपत्रको समय आरसिओडीसँग मेल खाने गरी अनुमति दिने व्यवस्था गर्नुपर्ने र जथाभाबी दण्ड जरिबानालाई निरुत्साहित गरी अनुमतिपत्रसम्बन्धी निर्देशिका संशोधन गर्नु पर्नेलगायतका माग थिए ।प्राधिकरणले कनेक्सन एग्रिमेन्ट र पिपिएका लागि आवेदन दिएका आयोजनाको पिपिए अघि बढाउनुपर्ने, आरसिओडी म्याद तीन वर्ष थप्नुपर्ने, १० मेगावाटसम्मका आयोजनाको पिपिए तुरुन्तै अघि बढाउनुपर्ने, कन्टिन्जेन्सी व्यवस्था खारेज गर्नुपर्नेलगायतका माग इप्पानले राखेको छ ।सेयर निष्कासन गर्न मागधितोपत्र बोर्ड नेपाल (सेबन) ले सेयर निष्कासन गर्न ढिलाइ गर्दा ऊर्जा क्षेत्रका लगानीकर्ताले मात्र एक खर्ब आठ अर्ब ५० करोड गुमाएको इप्पानले दाबी गरेको छ । आज इप्पानले सेबनलाई पठाएको पत्रमा सेयर निष्कासन गर्न ढिलाइ हुँदा लगानीकर्ताले सो रकम गुमाएको उल्लेख छ । इप्पानका अनुसार २०८० जेठपछि आइपिओ र अग्राधिकार सेयर निष्कासनमा ढिलाइ गर्दा ९७५ मेगावाट बराबरका आयोजना निर्माण गरिरहेका ४३ वटा आइपिओ र सात अग्राधिकार सेयर गरी ५० कम्पनीले निर्माण अघि बढाउन नसक्दा यति धेरै रकम गुमाउनु परेको हो ।सेबनलाई पठाएको पत्रमा गरी ५० कम्पनीको समयमै सेयर जारी नहुँदा २३ अर्ब २७ करोड आठ लाख बराबरको निष्कासन हुन नसकेको तथा समयमै जारी नभएका कारण १२ अर्ब ४० करोड ५४ लाखको ब्याज रकम बढेको, २४ अर्ब ३० करोड ६७ लाख लागत बढेको र ७१ अर्ब ७८ करोड ८१ लाख राजस्व आम्दानी गुमाउनु परेको उल्लेख छ ।",
      "link": "https://gorkhapatraonline.com/news/172363",
      "image": "https://gorkhapatraonline.com/storage/media/304108/conversions/Kul-PHOTO-2025-09-18-18-13-36-original-thumb.jpg"
    },
    {
      "slug": "172361",
      "title": "पर्न थाल्यो बिमा दाबी",
      "timestamp": 1758240000000,
      "source": "gp",
      "content": "गत भदौ २३ र २४ गतेको जेनजी आन्दोलनका क्रममा प्रभावित बिमितले बिमा रकम भुक्तानी पाउन दाबी सुरु गरेका छन् ।   नेपाल बिमा प्राधिकरणका अनुसार गत भदौ ३१ सम्ममा विभिन्न बिमा कम्पनीमा २० अर्ब ७० करोड ३८ लाख रुपियाँ बराबरको बिमा दाबी परेको छ । प्राधिकरणका अनुसार मङ्गलबारसम्म कुल एक हजार ९८४ वटा बिमा दाबीमार्फत उक्त रकमको कुल बिमा दाबी परेको हो ।",
      "longContent": "गोरखापत्र समाचारदाताकाठमाडौँ, असोज ३ गते । गत भदौ २३ र २४ गतेको जेनजी आन्दोलनका क्रममा प्रभावित बिमितले बिमा रकम भुक्तानी पाउन दाबी सुरु गरेका छन् । नेपाल बिमा प्राधिकरणका अनुसार गत भदौ ३१ सम्ममा विभिन्न बिमा कम्पनीमा २० अर्ब ७० करोड ३८ लाख रुपियाँ बराबरको बिमा दाबी परेको छ । प्राधिकरणका अनुसार मङ्गलबारसम्म कुल एक हजार ९८४ वटा बिमा दाबीमार्फत उक्त रकमको कुल बिमा दाबी परेको हो ।दुई दिनको आन्दोलनमा पनि दोस्रो दिन मात्र सार्वजनिक तथा निजी सम्पत्ति र भौतिक संरचनामा व्यापक तोडफोड र आगजनी भएको थियो । निजी क्षेत्र अन्तर्गत भाटभटेनी, चौधरी समूह, गोल्यान समूह, चन्द्रागिरि केबुलकार, मौलाकाली केबुलकार, गोल्छा अर्गनाइजेसनलगायतका उद्योग व्यवसाय र सवारीसाधनमा आगजनी र तोडफोडबाट ठुलो क्षति भएको थियो ।त्यस्तै सरकारी संरचना अन्तर्गत सिंहदरबार, प्रधानमन्त्री निवास र कार्यालय, राष्ट्रपति भवन, संसद् भवन, मन्त्री निवास, विभिन्न स्थानमा प्रहरी कार्यालय, विभिन्न विभाग, प्रदेश सरकार अन्तर्गतका विभिन्न कार्यालय, नगरपालिका, वडा कार्यालय र सवारीसाधनमा ठुलो क्षति भएको थियो । हाल बिमा कम्पनीहरूमा परेको बिमा दाबी निजी क्षेत्रको हो । सरकारी संरचना बिमाको दायरामा नआएका कारण सरकारी क्षेत्र भने बिमा सुरक्षाबाट वञ्चित हुने भएको छ । बिमा प्राधिकरणले सार्वजनिक गरेको विवरण अनुसार १८ बिमा कम्पनीमध्ये सबैभन्दा धेरै दी ओरिएन्टल इन्स्योरेन्समा कुल पाँच अर्ब १४ करोड ७९ लाख रुपियाँको प्रारम्भिक बिमा दाबी परेको छ । कम्पनीमा देशभरबाट हालसम्म ४० वटा बिमा दाबी परेका छन् ।त्यसपछि सिद्धार्थ प्रिमियर इन्स्योरेन्समा २५८ वटा दाबीमार्फत चार अर्ब ९३ करोड २२ लाख रुपियाँको दाबी परेको छ । साथै शिखर इन्स्योरेन्स सर्वाधिक बिमा दाबी पर्ने कम्पनीको सूचीमा तेस्रो नम्बरमा छ । भदौ ३१ सम्म कम्पनीमा ३६६ वटा दाबीबापत कुल दुई अर्ब ३९ करोड चार लाख रुपियाँको प्रारम्भिक बिमा दाबी परेको छ ।आइजिआई प्रुडेन्सियल इन्स्योरेन्समा २४ वटा दाबीबापत एक अर्ब ५९ करोड छ लाख, सगरमाथा लुम्बिनी इन्स्योरेन्समा २३३ वटा दाबीमार्फत एक अर्ब ४७ करोड ५५ लाख, हिमालयन एभरेस्ट इन्स्योरेन्समा १९६ वटा दाबीबापत एक अर्ब १५ करोड ६२ लाख रुपियाँ र नेको इन्स्योरेन्समा ४० वटा दाबीमार्फत एक अर्ब नौ करोड ५३ लाख रुपियाँको कुल प्रारम्भिक बिमा दाबी परेको छ ।नेपाल बिमा प्राधिकरणका अनुसार सानिमा जिआइसी इन्स्योरेन्समा १२९ वटा दाबीबाट ७८ करोड ९३ लाख रुपियाँ, सरकारी स्वामित्वको राष्ट्रिय बिमा कम्पनीमा १७२ वटा दाबीबापत ४९ करोड ५१ लाख रुपियाँ, युनाइटेड अजोड इन्स्योरेन्समा १७० वटा दाबीबापत ४८ करोड ५१ लाख रुपियाँको कुल प्रारम्भिक बिमा दाबी परेको जनाइएको छ ।भुक्तानीमा सक्षम छौँ : गौतमयसअघि नेपाल बिमा प्रधिकरणले बिमा कम्पनीहरूलाई बिमा दाबी प्राप्ति र भुक्तानीलाई चाँडो र सहज रूपमा गर्न निर्देशन दिएको थियो । युनाइटेड अजोड इन्स्योरेन्स कम्पनीका प्रमुख कार्यकारी अधिकृत कमल गौतमले आफूहरू बिमा दाबी प्राप्ति र भुक्तानीका लागि संवेदनशील रहेको बताउनुभयो । “युनाइटेड अजोडलगायत सबै बिमा कम्पनीले दाबी प्राप्त गर्न र फस्र्योट गर्न डेडिकेटेड टिम नै बनाएका छौँ,” उहाँले भन्नुभयो, “बिमितको यो दुःखको अवस्थामा बिमा साथी हो भन्ने प्रमाणित गर्न प्रतिबद्ध छौँ । हामी उहाँहरूको भरोसा प्रमाणित हुने छौँ ।” बिमितप्रतिको दायित्व पूरा गर्न युद्धस्तरमै काम भइरहेको भन्दै उहाँले अहिलेको परिस्थिति ग्राहकसँगको सम्बन्ध अझ बलियो र विश्वसनीय बनाउने अवसरका रूपमा बिमा कम्पनीले लिनुपर्ने बताउनुभयो ।",
      "link": "https://gorkhapatraonline.com/news/172361",
      "image": "https://gorkhapatraonline.com/storage/media/304106/conversions/hotel-and-business-on-fire_sagar_SGR4421-original-thumb.jpg"
    },
    {
      "slug": "172359",
      "title": "व्यावसायिक वातावरणको माग",
      "timestamp": 1758240000000,
      "source": "gp",
      "content": "निजी क्षेत्रका प्रतिनिधि संस्थाले मर्यादित रूपमा उच्च मनोबलका साथ व्यवसाय गर्ने वातावरण निर्माणका लागि सुरक्षाको प्रत्याभूति दिलाउन सरकारसँग आग्रह गरेका छन् ।   नेपाल उद्योग वाणिज्य महासङ्घ र नेपाल चेम्बर अफ कमर्सका पदाधिकारीले गृहमन्त्री ओमप्रकाश आर्यालसँग गृह मन्त्रालयमा छुट्टाछुट्टै भेट गरी यस्तो आग्रह गरेका हुन् । उनीहरूले उद्यमी व्यवसायीलाई शान्तिसुरक्षाको प्रत्याभूति दिन सरकारलाई तत्काल ठोस कदम चाल्न सुझाव दिए ।",
      "longContent": "गोरखापत्र समाचारदाताकाठमाडौँ, असोज ३ गते । निजी क्षेत्रका प्रतिनिधि संस्थाले मर्यादित रूपमा उच्च मनोबलका साथ व्यवसाय गर्ने वातावरण निर्माणका लागि सुरक्षाको प्रत्याभूति दिलाउन सरकारसँग आग्रह गरेका छन् । नेपाल उद्योग वाणिज्य महासङ्घ र नेपाल चेम्बर अफ कमर्सका पदाधिकारीले गृहमन्त्री ओमप्रकाश आर्यालसँग गृह मन्त्रालयमा छुट्टाछुट्टै भेट गरी यस्तो आग्रह गरेका हुन् । उनीहरूले उद्यमी व्यवसायीलाई शान्तिसुरक्षाको प्रत्याभूति दिन सरकारलाई तत्काल ठोस कदम चाल्न सुझाव दिए । भेटमा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्रले जिल्ला जिल्लामा सुरक्षाको अनुभूति गर्न नसकिरहेको भन्दै सरकारले सुरक्षामा विशेष ध्यान दिन आग्रह गर्नुभयो । कतिपय उद्यमी व्यवसायी प्रहरीका संरचना पुनर्निर्माणका लागि तयार रहेको बताउँदै अध्यक्ष ढकालले यसका लागि उद्योग वाणिज्य सङ्घमार्फत सहकार्यका लागि प्रमुख जिल्ला अधिकारीलाई जानकारी गराउन पनि आग्रह गर्नुभयो । यसै गरी आन्दोलनका क्रममा भएको घुसपैठबाट निजी क्षेत्रको सम्पत्तिमाथि भएको आक्रमण, तोडफोड र आगजनीमा संलग्नमाथि कारबाही गर्न पनि मन्त्री अर्यालसमक्ष आग्रह गर्नुभयो । नेपाल चेम्बर अफ कमर्सका अध्यक्ष कमलेशकुमार अग्रवालले निजी लगानी सुरक्षित एवं लगानीकर्तामा विश्वास जगाउन राज्यले पहल गर्नुपर्ने आवश्यकतामा जोड दिनुभयो । आन्दोलनका क्रममा सरकारी र निजी सम्पत्तिमा आक्रमण हुनु दुःखद भएको र यस्ता घटनाले व्यावसायिक वातावरणमा नकारात्मक असर पर्न गएको अग्रवालले बताउनुभयो । “मुलुकको समग्र आर्थिक विकास र रोजगारी सिर्जनामा निजी क्षेत्रको ठुलो योगदान रहेको छ तर विकसित पछिल्लो घटनाक्रमले व्यावसायिक सुरक्षामा गम्भीर प्रश्न उब्जाएको छ,” उहाँले भन्नुभयो । भेटमा गृहमन्त्री अर्यालले आमनागरिक तथा व्यवसायीको शान्तिसुरक्षाका विषयमा सरकार संवेदनशील रहेको बताउनुभएको महासङ्घले जनाएको छ । वर्तमान अवस्थामा सरोकारवाला गृह मन्त्रालय, अर्थ मन्त्रालय, नेपाल राष्ट्र बैङ्क तथा सुरक्षा निकाय र निजी क्षेत्रबिच छिटोछरितो सूचना आदानप्रदानका लागि विशेष संयन्त्र बनाइनुपर्ने चेम्बरले उल्लेख गरेको छ । यस्तै आर्थिक सुरक्षासँग सम्बन्धित जनचेतनामूलक कार्यक्रम सञ्चालन गर्न पनि चेम्बरले सुझाव दिएको छ । चेम्बरले आन्दोलनका क्रममा भएको सरकारी सम्पत्तिको पुनर्निर्माणका लागि सक्दो सहयोग गर्ने प्रतिबद्धतासमेत गृहमन्त्री अर्यालसमक्ष व्यक्त गरेको छ ।",
      "link": "https://gorkhapatraonline.com/news/172359",
      "image": "https://gorkhapatraonline.com/storage/media/304103/conversions/pic-original-thumb.jpg"
    },
    {
      "slug": "172356",
      "title": "चुनावका लागि अरूको मुख ताक्नु पर्दैन : अर्थमन्त्री",
      "timestamp": 1758240000000,
      "source": "gp",
      "content": "अर्थमन्त्री रामेश्वर खनालले फागुन २१ मा गरिने सङ्घीय संसद्को चुनावका लागि आवश्यक बजेटका लागि दातृ निकाय वा छिमेकीको मुख ताक्नुपर्ने अवस्था नरहेको बताउनुभएको छ ।",
      "longContent": "गोरखापत्र समाचारदाताकाठमाडौँ, असोज ३ गते । अर्थमन्त्री रामेश्वर खनालले फागुन २१ मा गरिने सङ्घीय संसद्को चुनावका लागि आवश्यक बजेटका लागि दातृ निकाय वा छिमेकीको मुख ताक्नुपर्ने अवस्था नरहेको बताउनुभएको छ । उहाँले चालु बजेटमार्फत आयोजना बैङ्कमा प्रविष्ट नगरेका एक हजार तीन सयभन्दा बढी आयोजना फेला परेको र ती आयोजनाका लागि विनियोजित करिब एक खर्ब १० अर्ब रुपियाँ भेटिएको नेपाल आर्थिक पत्रकार समाजको प्रतिनिधि मण्डललाई बिहीबार जानकारी दिनुभयो । त्यस्तै चालु बजेटमा राखिएका गोष्ठी, बैठकलगायत विभिन्न शीर्षकका करिब १२ अर्ब रुपियाँ निकाल्न सकिने पनि उहाँले जानकारी दिनुभयो । अर्थमन्त्रीका अनुसार सरकारले निर्वाचनका लागि विनियोजन भएर बाँकी भएको रकम पुनर्निर्माणमा लगाउने तयारी छ ।सरकारको प्रमुख लक्ष्य नै निर्वाचन भएको र यसअघि तीन तहको चुनाव गराउन २५ अर्ब रुपियाँ खर्च भएकाले यस पटक त्योभन्दा कम बजेट खर्च हुन सक्ने आकलन छ तर सुरक्षालाई उच्च प्राथमिकतामा राख्नुपर्ने र कतिपय पालिकाका भवन जलेका कारण बजेट बढ्न सक्ने अर्थमन्त्री खनालको भनाइ छ । अर्थ मन्त्रालयले तयार गरेको अर्थत्रन्त्र पुनरुत्थान योजना (बिजनेस रिकभरी प्लान) मन्त्रीपरिषद् बैठकमा लैजाने तयारी भइरहेको जानकारी उहाँले दिनुभयो ।",
      "link": "https://gorkhapatraonline.com/news/172356",
      "image": "https://gorkhapatraonline.com/storage/media/304088/conversions/rameshore-khanal-1-original-thumb.jpg"
    },
    {
      "slug": "172337",
      "title": "चुनावका लागि दातृ निकायको मुख ताक्नु पर्दैन : अर्थमन्त्री खनाल",
      "timestamp": 1758153600000,
      "source": "gp",
      "content": "अर्थमन्त्री रामेश्वरप्रसाद खनालले आगामी फागुन २१ मा हुन लागेको प्रतिनिधिसभा सदस्यको चुनावलाई आवश्यक बजेटका लागि दातृ निकाय वा छिमेकीको मुख ताक्नुपर्ने अवस्था नरहेको बताउनुभएको छ ।",
      "longContent": "काठमाडौँ,  असोज २ गते । अर्थमन्त्री रामेश्वरप्रसाद खनालले आगामी फागुन २१ मा हुन लागेको प्रतिनिधिसभा सदस्यको चुनावलाई आवश्यक बजेटका लागि दातृ निकाय वा छिमेकीको मुख ताक्नुपर्ने अवस्था नरहेको बताउनुभएको छ । नेपाल आर्थिक पत्रकार समाज (सेजन)को नवनिर्वाचित कार्यसमितिसँगको आज भएको भेटमा उहाँले चालू आर्थिक वर्षको बजेटमा आयोजना बैंकमा प्रविष्ट नगरेका एक हजार तीन सयभन्दा बढी आयोजना फेला परेको र ती आयोजनाका लागि विनियोजित करिब रु एक खर्ब १० अर्ब भेटिएको जानकारी दिनुभयो । त्यस्तै, चालू बजेटमा राखिएका गोष्ठी, बैठकलगायत विभिन्न शीर्षकको करिब रु १२ अर्ब निकाल्न सकिने उहाँले  बताउनुभएको छ । काम सुरु नभएका आयोजना पहिचान गरेर बजेट निकालिने उहाँले बताउनुभयो । “विशेषगरी त्यस्ता योजनाको बजेट निकालिँदैछ, जुन योजनामा बजेट राखेपछि खर्च हुँदैनथ्यो”, उहाँले भन्नुभयो । अर्थमन्त्री खनालका अनुसार सरकारले निर्वाचनका लागि विनियोजन भएर बाँकी भएको रकम पुनःनिर्माणमा लगाउने तयारी छ । सरकारको प्रमुख लक्ष्य नै निर्वाचन भएको र यसअघि तीन तहको चुनाव गराउन रु २५ अर्ब खर्च भएको हुनाले यसपटक त्योभन्दा कम बजेट खर्च हुनसक्ने उहाँको आकलन छ । तर, सुरक्षालाई उच्च प्राथमिकतामा राख्नुपर्ने र कतिपय पालिकाका भवन जलेका कारण बजेट बढ्नसक्ने खनालको भनाइ छ ।मन्त्रिपरिषद्ले अहिले नै निर्वाचन आयोगलाई परेको अप्ठ्यारो फुकाउनका लागि सबै काम गरिरहेको अर्थमन्त्रीले जानकारी दिनुभयो । “आयोगले आवश्यक तयारी टुङ्ग्याउनेबित्तिकै अर्थ मन्त्रालयले बजेटको व्यवस्था गर्नेगरी तयारी गर्नेछ”, उहाँले भन्नुभयो ।  मन्त्री खनालले अर्थ मन्त्रालयले तयार गरेको ‘बिजनेस रिकभरी प्लान’ मन्त्रिपरिषद् बैठकमा लैजाने तयारी भइरहेको जानकारी दिनुभयो । “पुनरुउत्थान योजना ९रिकभरी प्लान० मा सरकारको मात्र नभएर सबैको संलग्नतामा तयार भएको छ”, उहाँले भन्नुभयो । उहाँका अनुसार यो योजनाअनुसार एउटा कोष स्थापना गरिने र कोषले ज्यान गुमाएका परिवारलाई गर्नुपर्ने थप सहयोग गर्ने, सार्वजनिक संरचनाको पुनःनिर्माणमा खर्च हुने र निजी क्षेत्रको ध्वस्त भएका संरचनामा आवश्यक सहायता दिने काम हुनेछ ।“निजी क्षेत्रलाई कोषबाटभन्दा पनि संरचना निर्माण गर्न आवश्यक सामान आयात गर्दा लाग्ने भन्सारमा छुट दिनेलगायत काम गरेर सहायता गरिनेछ”, मन्त्री खनालले भन्नुभयो । निजी क्षेत्रसँगको भेटघाटमा मनोबल उच्च पाएको र चाँडै अझ सशक्त भएर अघि बढ्न प्रतिबद्धता गरिरहेको जानकारी अर्थमन्त्री खनालले गराउनुभयो । मन्त्री खनालले उद्योगी व्यवसायी र उनीहरूको आफ्नो प्रतिष्ठानमा, व्यवसायमा क्षति पुगेको र त्यसलाई कुनै न कुनै तरिकाबाट सहुलियत दिएर फेरि उठ्ने वातावरण बनाइने प्रतिबद्धता पनि जनाउनुभयो । अर्थमन्त्री खनालले तत्काल सरकारको प्राथमिकता आम नागरिकमा आत्मविश्वास जगाउने र घाइते परिवारलाई उपचार अनि ज्यान गुमाएका परिवारलाई आर्थिक सहायता अथवा क्षतिपूर्ति उपलब्ध गराउने काम भइरहेको उल्लेख गर्नुभयो ।आन्दोलनबाट भएको भौतिक क्षतिको आँकडा सङ्कलन गर्नका लागि सहरी विकास मन्त्रालय, राष्ट्रिय विपद् जोखिम न्यूनीकरण तथा व्यवस्थापन प्राधिकरण जेएनका प्रतिनिधि र अन्य निकायबीच टोली बनाएर काम थालिएको उहाँँले बताउनुभयो । खनालका अनुसार सार्वजनिक निकाय र संरचनाको पुनर्निर्माण गर्न बजेटबाटै रकम निकाल्नुपर्नेछ र पुगेन भने ‘क्राउड फन्डिङ’मार्फत जम्मा गरेर निर्माण गरिनेछ । त्यसका लागि तयारी पूरा भइसकेको जानकारी मन्त्री खनालले दिनुभयो । रासस",
      "link": "https://gorkhapatraonline.com/news/172337",
      "image": "https://gorkhapatraonline.com/storage/media/304062/conversions/PHOTO-MOF-original-thumb.jpg"
    },
    {
      "slug": "172325",
      "title": "खाद्य कम्पनीले यस वर्ष दसैँमा खसी नल्याउने",
      "timestamp": 1758153600000,
      "source": "gp",
      "content": "खाद्य व्यवस्था तथा व्यापार कम्पनी लिमिटेडले यस वर्षको दसैँमा खसी, बोका तथा च्याङ्ग्रा नल्याउने बताएको छ।",
      "longContent": "काठमाडौँ, असोज २ गते। खाद्य व्यवस्था तथा व्यापार कम्पनी लिमिटेडले यस वर्षको दसैँमा खसी, बोका तथा च्याङ्ग्रा नल्याउने बताएको छ। खाद्य कम्पनी लिमिटेडका सूचना अधिकारी माधव मिश्रका अनुसार ‘जेनजी’ आन्दोलनको प्रभाव तथा बाटो असुरक्षाका कारण यस वर्ष दसैँमा खसीबोका तथा च्याङ्ग्रा नल्याउने निर्णय भएको छ। भदौ २३ र २४ गतेको ‘जेनजी’ आन्दोलन र त्यसपश्चात् निरन्तर भएको निषेधाज्ञा र कर्फ्युको विशेष प्रभाव परेको उहाँको भनाइ छ।    उहाँले भन्नुभयो, “जेनजी आन्दोलनको प्रभाव हो। बाटोहरू पनि राम्रो र सुरक्षित छैनन्। यसकारण यस्तो निर्णय भएको हो।”हरेक वर्ष कम्पनीले बजार सन्तुलनका लागि खसी, बोका र च्याङ्ग्रा खरिदबिक्री गर्दै आएको छ।",
      "link": "https://gorkhapatraonline.com/news/172325",
      "image": "https://gorkhapatraonline.com/storage/media/304040/conversions/khasi-boka-original-thumb.jpg"
    },
    {
      "slug": "172245",
      "title": "यस्तो छ सागसब्जी र फलफूलको थोक मूल्य",
      "timestamp": 1758153600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ ।",
      "longContent": "काठमाडौँ,असोज  २ गते ।   कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ । गोलभेँडा ठूलो (नेपाली) प्रतिकिलो रु ६०, गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ३८, गोलभेँडा सानो (टनेल) प्रतिकिलो रु ५२, गोलभेँडा सानो (भारतीय) प्रतिकिलो रु ३५, आलु रातो प्रतिकिलो रु ५२, आलु रातो (भारतीय) प्रतिकिलो रु ३८, आलु रातो (मुडे) प्रतिकिलो रु ४६, प्याज सुकेको भारतीय प्रतिकिलो रु ३७, गाजर (लोकल) प्रतिकिलो रु १२०, लोकल बन्दा प्रतिकिलो रु ५०, काउली स्थानीय प्रतिकिलो रु ८०, रातो मूला प्रतिकेजी रु ४५, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु २५, भन्टा डल्लो प्रतिकिलो रु ३५, तने बोडी प्रतिकिलो रु १००, मकै बोडी प्रतिकिलो रु ९० कायम भएको छ । त्यसैगरी, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ८५, टाटे सिमी प्रतिकिलो रु ७०, भटमास कोसा प्रतिकिलो रु ९०, तीतो करेला प्रतिकिलो रु ६०, लौका प्रतिकिलो रु ६०, परबर (लोकल) प्रतिकिलो रु ८०, परबर (तराई) प्रतिकिलो रु ८०, चिचिण्डो प्रतिकिलो रु ३०, घिरौँला प्रतिकिलो रु ७०, झिगुनी प्रतिकिलो रु ८०, फर्सी पाकेको प्रतिकिलो रु ७०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ४०, सलगम प्रतिकिलो रु ८०, भिण्डी प्रतिकिलो रु ७५ कायम गरिएको छ । त्यसैगरी, पिँडालु प्रतिकिलो रु ७५, स्कूस प्रतिकिलो रु २५, रायोसाग प्रतिकिलो रु ११०, तोरीको साग प्रतिकिलो रु १००, हरियो प्याज प्रतिकिलो रु ९०, च्याउ (कन्य) प्रतिकिलो रु १६०, च्याउ (डल्ले) प्रतिकिलो रु ३५०, कुरिलो प्रतिकिलो रु ४५०, निगुरो प्रतिकिलो रु ९० निर्धारण गरिएको छ ।ब्रोकाउली प्रतिकिलो रु १५०, चुकुन्दर प्रतिकिलो रु ७०, सजीवन प्रतिकिलो रु २५०, रातो बन्दा प्रतिकिलो रु १८०, जिरीको साग प्रतिकिलो रु ११०, सेलरी प्रतिकिलो रु ४००, पार्सले प्रतिकिलो रु ११००, सौफको साग प्रतिकिलो रु ३५०, पुदिना प्रतिकिलो रु ९००, इमली प्रतिकिलो रु १८०, तामा प्रतिकिलो रु ११०, तोफु प्रतिकिलो रु १२० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३८०, केरा (दर्जन) रु १३५, कागती प्रतिकिलो रु १५०, अनार प्रतिकिलो रु ३५०, तरबुजा हरियो प्रतिकिलो रु ६०, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १५५, काँक्रो (लोकल) प्रतिकिलो रु ७०, काँक्रो (हाइब्रिड) प्रतिकिलो रु ३०, नास्पाती (लोकल) प्रतिकिलो रु १००, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ६०, मेवा (भारतीय) प्रतिकिलो रु १००, अम्बा प्रतिकिलो रु १२० र लप्सी प्रतिकिलो रु ६०, किबी प्रतिकिलो रु ४००, सरिफा प्रतिकिलो रु १३० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु १००, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ३५, खुर्सानी हरियो (बुलेट) प्रतिकिलो रु २५, खुर्सानी हरियो माछे प्रतिकिलो रु ८०, खुर्सानी अकबरे प्रतिकिलो रु २५०, भेडे खुर्सानी प्रतिकिलो रु ८५, लसुन हरियो प्रतिकिलो रु १८०, हरियो धनियाँ प्रतिकिलो रु ८०, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २५०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३५०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु २२०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/172245",
      "image": "https://gorkhapatraonline.com/storage/media/303867/conversions/adrhs-original-thumb.jpg"
    },
    {
      "slug": "172226",
      "title": "सवारीसाधनमा अकल्पनीय क्षति",
      "timestamp": 1758153600000,
      "source": "gp",
      "content": "जेनजी आन्दोलनका क्रममा गत भदौ २४ गते मङ्गलबार भएको आगजनीबाट अकल्पनीय रूपमा सार्वजनिक सवारीसाधन नष्ट भएका छन् । विभिन्न निकाय र गोरखापत्रका समाचारदाताले स्थलगत रूपमा प्रदेशगत आधारमा गरेको अध्ययनमा तीन हजारभन्दा बढी सवारीसाधन जलेर खरानी भएका छन् ।",
      "longContent": "प्रदेशगत आधारमा मात्र तीन हजारभन्दा बढी सवारीसाधन नष्टगोरखापत्र समाचारदाताकाठमाडौँ, असोज २ गते । जेनजी आन्दोलनका क्रममा गत भदौ २४ गते मङ्गलबार भएको आगजनीबाट अकल्पनीय रूपमा सार्वजनिक सवारीसाधन नष्ट भएका छन् । विभिन्न निकाय र गोरखापत्रका समाचारदाताले स्थलगत रूपमा प्रदेशगत आधारमा गरेको अध्ययनमा तीन हजारभन्दा बढी सवारीसाधन जलेर खरानी भएका छन् । सातै प्रदेशमा गरेर सानाठुला गरी एक हजार २६ वटा चारपाङ्ग्रे गाडी एक हजार ९८३ मोटरसाइकल/स्कुटर जलेर नष्ट भएका छन् । यो सङ्ख्या प्रारम्भिक मात्र हो । चारपाङ्ग्रेमा साना अन्तर्गत कार, जिप, भ्यान र ठुला अन्तर्गत डोजर, लोडर, दमकल पनि परेका छन् । सुदूरपश्चिममा तीनपाङ्ग्रे सवारीसाधन पनि जलाइएका छन् ।सङ्घीय, प्रदेश तथा स्थानीय तहका सरकारी संरचनाले वास्तविक क्षतिको मूल्याङ्कन गरिरहेका छन् तर भवन तथा दस्ताबेज पनि जलेर नष्ट भएको अवस्थामा गणना गर्न कठिन रहेको छ । वास्तविक विवरण आउन अझै निकै समय लाग्ने छ । यसअघि गोरखापत्रले भदौ ३१ गतेको अङ्कमा यसै गरी मुख्य प्रशासनिक केन्द्र सिंहदरबार र आसपासमा रहेका सरकारी निकायमा भएको आगजनीबाट ४४० वटा चारपाङ्ग्रे तथा ६०१ वटा दुईपाङ्ग्रे गरी एक हजार ४१ वटा सवारीसाधन नष्ट भएको विवरण प्रकाशित गरेको थियो । त्यो पनि माथि उल्लेख गरिएको विधिबाट निकालिएको मोटामोटी तथ्याङ्क हो । दुवै विवरण अनुसार एक हजार ४६७ गाडी र दुई हजार ५८४ वटा मोटरसाइकल/स्कुटर जलेर नष्ट भएका छन् । समग्र विवरणमा यो सङ्ख्या थपिने अनुमान छ ।गोरखापत्रले प्रदेशगत आधारमा विभिन्न सरकारी कार्यालयबाट सङ्कलन गरेको तथ्याङ्क र हाम्रा समाचारदाताबाट स्थलगत अवलोकनका आधारमा निकालिएको तथ्याङ्क तालिकामा दिइएको छ ।",
      "link": "https://gorkhapatraonline.com/news/172226",
      "image": "https://gorkhapatraonline.com/storage/media/304024/conversions/gg-original-thumb.jpg"
    },
    {
      "slug": "172225",
      "title": "दोब्बरले बढ्यो पर्वतारोहण राजस्व",
      "timestamp": 1758153600000,
      "source": "gp",
      "content": "सरकारले हिमाल आरोहणका लागि लिँदै आएको सलामी दस्तुर (आरोहण अनुमति शुल्क) बढाएपछि राजस्व सङ्कलन दोब्बरले वृद्धि भएको छ ।",
      "longContent": "गोरखापत्र समाचारदाताकाठमाडौँ, असोज २ गते । सरकारले हिमाल आरोहणका लागि लिँदै आएको सलामी दस्तुर (आरोहण अनुमति शुल्क) बढाएपछि राजस्व सङ्कलन दोब्बरले वृद्धि भएको छ । पर्यटन विभागका अनुसार सरकारले सगरमाथासहितका हिमाल आरोहण गर्न नयाँ शुल्क लागु गरेको १५ दिनभित्रै विगतका वर्षभन्दा सलामी दस्तुर दोब्बरले बढेको हो ।विभागका निर्देशक हिमाल गौतमले भन्नुभयो, “सरकारले गत भदौ १६ गतेदेखि हिमालको उचाइ अनुसार पर्वतारोहण शुल्क परिवर्तन गरेको छ । ऋतु अनुसार आरोहण शुल्क बढे पनि जारी शरद् ऋतुमा भने विभिन्न हिमाल आरोहण गर्ने आरोही र सलामी शुल्क दोब्बरले बढेको देखिन्छ ।”उहाँका अनुसार सन् २०२४ को शरद् ऋतुमा विभिन्न हिमाल आरोहण गर्न १५८ समूहका एक हजार २८० जनाले अनुमति लिएका थिए । उक्त अनुमतिबाट सात करोड ६३ लाख रुपियाँ र त्यसअघि सन् २०२३ मा १७० समूहका एक हजार ३२६ आरोहीले सात लाख ८१ हजार रुपियाँ सलामी दस्तुर बुझाएका थिए । यस वर्ष भने आरोहण अनुमति लिने क्रम जारी रहँदा ४९ समूहबाट १६ करोड रुपियाँभन्दा बढी सलामी दस्तुर सङ्कलन भइसकेको उहाँले जानकारी दिनुभयो ।  उहाँका अनुसार सन् २०२५ को शरद् ऋतुमा आरोहण गर्न हालसम्म ३९२ जना पुरुष र १११ जना महिला गरी ४६३ जनाले आरोहण अनुमति लिएका छन् । उक्त अनुमतिबाट १६ करोड ८७ लाख ४६ हजार ७६५ रुपियाँ सरकारी कोषमा दाखिल भएको छ । शरद् ऋतुमा मनासलु आरोहणका लागि बढी आकर्षण हुने गरेको छ । मनासलु आरोहण गर्न मात्रै यस याममा ३७४ जनाले अनुमति लिएका छन् ।",
      "link": "https://gorkhapatraonline.com/news/172225",
      "image": "https://gorkhapatraonline.com/storage/media/303847/conversions/Himal-arohan-original-thumb.jpg"
    },
    {
      "slug": "172224",
      "title": "जेनजी प्रदर्शनले घट्यो राजस्व",
      "timestamp": 1758153600000,
      "source": "gp",
      "content": "भदौ २३ गतेदेखि सुरु जेनजी प्रदर्शनका कारण सरकारको राजस्व सङ्कलनमा असर परेको छ । कर दाखिला गर्ने मुख्य समयमै प्रदर्शन चर्किएपछि भदौमा राजस्व सङ्कलन घटेको हो ।",
      "longContent": "गोरखापत्र समाचारदाताकाठमाडौँ, असोज २ गते । भदौ २३ गतेदेखि सुरु जेनजी प्रदर्शनका कारण सरकारको राजस्व सङ्कलनमा असर परेको छ । कर दाखिला गर्ने मुख्य समयमै प्रदर्शन चर्किएपछि भदौमा राजस्व सङ्कलन घटेको हो । सामान्यता अघिल्लो महिनाको कर अर्को महिनाको २५ गतेभित्र दाखिला गर्नु पर्छ । त्यही समयमा भएको प्रदर्शनका कारण कर तथा भन्सार कार्यालय बन्द हुँदा राजस्व सङ्कलन प्रभावित भएको हो । प्रदर्शनका कारण कतिपय कर कार्यालयमा तोडफोड र सबैभन्दा धेरै कर तिर्ने निजी क्षेत्रका संरचनामा समेत आगजनी हुँदा त्यसको असर राजस्व सङ्कलनमा देखिएको छ । महालेखा नियन्त्रक कार्यालयका अनुसार भदौ ७२ अर्ब ७५ करोड रुपियाँ राजस्व सङ्कलन भएको छ । २०८१ भदौमा ७३ अर्ब ४५ करोड रुपियाँ राजस्व सङ्कलन भएको थियो । चालु आवका दुई महिना (साउन–भदौ) मा पनि राजस्व सङ्कलनको अवस्था विगतभन्दा घटेको देखिन्छ । यस अवधिमा कुल एक खर्ब ५७ अर्ब ५३ करोड रुपियाँ राजस्व उठेको कार्यालयको तथ्याङ्क छ । जबकि गत आवको सोही अवधि अर्थात् सुरु दुई महिनामा एक खर्ब ६८ अर्ब ४२ करोड रुपियाँ राजस्व सङ्कलन भएको थियो । अर्थात् अघिल्लो वर्षको दुई महिनाको तुलनामा यस पटक करिब १० अर्ब रुपियाँले राजस्व सङ्कलन घटेको छ । चालु आवका दुई महिनामा सङ्कलित कुल राजस्वमध्ये कर राजस्व एक खर्ब ५० अर्ब र सात अर्ब १३ करोड रुपियाँ गैरकर राजस्व सङ्कलन भएको छ । यसबाहेक सरकारले एक अर्ब २७ करोड अनुदान र एक अर्ब १७ करोड रुपयाँ अन्य शीर्षकमा आम्दानी गरेको छ । यी सबै शीर्षकसहित एक खर्ब ५९ अर्ब ९८ करोड रुपियाँ सरकारको खातामा आम्दानी देखिएको छ ।   खर्च चालिस अर्ब बढ्योसरकारको आम्दानी घटे पनि खर्च भने ४० अर्ब रुपियाँले बढेको छ । कार्यालयका अनुसार भदौसम्म सरकारले एक खर्ब ८० अर्ब १७ करोड रुपियाँ खर्च गरेको छ । गत वर्ष भदौसम्म सरकारले केबल एक खर्ब ३९ अर्ब ७७ करोड रुपियाँ खर्च गरेको थियो । चालु आवमा सरकारले सबैभन्दा धेरै एक खर्ब १४ अर्ब १८ करोड रुपियाँ चालु शीर्षकमा खर्च गरेको छ । त्यसपछि ऋण तिर्न वित्तीय व्यवस्थातर्फ ५९ अर्ब ६२ करोड रुपियाँ खर्च भएको छ । विकासनिर्माणका लागि छ अर्ब ३५ करोड रुपियाँ पुँजीगत खर्च भएको छ । गत आवको सोही अवधिमा सरकारले ८५ अर्ब रुपियाँ मात्र चालु खर्च गरेको थियो । चालु प्रकृतिका र ऋण भुक्तानीका लागि खर्च बढ्दा सरकारको खर्च बढेको देखिन्छ ।",
      "link": "https://gorkhapatraonline.com/news/172224",
      "image": "https://gorkhapatraonline.com/storage/media/303846/conversions/artha-mantralaya-original-thumb.jpg"
    },
    {
      "slug": "172222",
      "title": "वित्तीय प्रणाली सुरक्षित : गभर्नर पौडेल",
      "timestamp": 1758153600000,
      "source": "gp",
      "content": "नेपाल राष्ट्र बैङ्कका गभर्नर डा. विश्वनाथ पौडेलले भदौ २३ र २४ गतेको आन्दोलनका क्रममा समग्र वित्तीय प्रणालीमा कुनै असर नपरेको बताउनुभएको छ । केही बैङ्कका शाखा, काउन्टर र एटिएममा क्षति भए पनि प्राविधिक प्रणाली सुरक्षित रहेको उहाँले बताउनुभएको हो ।",
      "longContent": "गोरखापत्र समाचारदाताकाठमाडौँ, असोज २ गते । नेपाल राष्ट्र बैङ्कका गभर्नर डा. विश्वनाथ पौडेलले भदौ २३ र २४ गतेको आन्दोलनका क्रममा समग्र वित्तीय प्रणालीमा कुनै असर नपरेको बताउनुभएको छ । केही बैङ्कका शाखा, काउन्टर र एटिएममा क्षति भए पनि प्राविधिक प्रणाली सुरक्षित रहेको उहाँले बताउनुभएको हो ।सुशान्त प्रधानलाई दिएको पडकास्टमा गभर्नर पौडेलले देशभरमा बैङ्कका कुल ६८ वटा शाखा र ६९ वटा एटिएममा तोडफोड भएको जानकारी गराउनुभयो । उहाँका अनुसार सबैभन्दा धेरै क्षति बानेश्वरस्थित संसद् भवनमा रहेको राष्ट्रिय वाणिज्य बैङ्कको शाखामा भएको छ । सो शाखाबाट पाँच करोड रुपियाँ नगद र १८ किलो सुन गरी करिब ३८ करोड रुपियाँको नोक्सानी भएको छ । क्षति पुगेका अधिकांश शाखा तथा एक्सटेन्सन काउन्टर र एटिएम सरकारी कार्यालयमा रहेका तथा भाटभाटेनी स्टोरमा रहेका एटिएम छन् । एटिएम तोडफोड भए पनि त्यहाँभित्रको नगद भने सुरक्षित रहेको पाइएको उहाँले बताउनुभयो । “कैदीहरू हुलका हुल भागेकाले ठुलो क्षति हुन्छ कि भन्ने डर थियो तर भाग्यवश सबै प्रणाली सुरक्षित रह्यो,” उहाँले भन्नुभयो, “कसैको पनि लकरमा क्षति भएको छैन, खाताको रकम पनि पूर्ण सुरक्षित छ ।”गभर्नर पौडेलले आगजनी र लुटपाटलगत्तै बैङ्कका केही प्रमुख कार्यकारी अधिकृत तथा उद्यमी व्यवसायी संस्थाका प्रतिनिधिसँग छलफलसमेत गर्नुभएको थियो । राहत तथा पुनरुत्थानका लागि अर्थ मन्त्रालयको अहम् भूमिका हुने भए पनि मौद्रिक नीतिमार्फत हुन सक्ने सहुलियत मर्का परेका प्रतिष्ठान तथा व्यक्तिलाई उपलब्ध गराइने उहाँले बताउनुभयो । छलफलमा क्षतिको विस्तृत यकिन विवरण तयार गर्न उद्यमी तथा बैङ्करलाई उहाँले आग्रह गर्नुभयो ।",
      "link": "https://gorkhapatraonline.com/news/172222",
      "image": "https://gorkhapatraonline.com/storage/media/303844/conversions/Biswo-Nath-Poudel-1747797300-original-thumb.jpg"
    },
    {
      "slug": "172221",
      "title": "सुरक्षा गार्डले जोगाए आयल निगमको अत्याधुनिक भवन",
      "timestamp": 1758153600000,
      "source": "gp",
      "content": "जेनजीको आन्दोलनका क्रममा गत मङ्गलबार देशको मुख्य प्रशासनिक केन्द्र सिंहदरबारसहित धेरै सरकारी कार्यालयमा आगजनी र तोडफोड भयो । सिंहदरबारभित्रको प्रधानमन्त्री कार्यालय, गृह मन्त्रालय, शिक्षा मन्त्रालयलगायतमा आगजनीबाट सबैभन्दा बढी क्षति पुग्यो ।",
      "longContent": "काठमाडौँ, असोज २ गते । जेनजीको आन्दोलनका क्रममा गत मङ्गलबार देशको मुख्य प्रशासनिक केन्द्र सिंहदरबारसहित धेरै सरकारी कार्यालयमा आगजनी र तोडफोड भयो । सिंहदरबारभित्रको प्रधानमन्त्री कार्यालय, गृह मन्त्रालय, शिक्षा मन्त्रालयलगायतमा आगजनीबाट सबैभन्दा बढी क्षति पुग्यो । बानेश्वरमा रहेको सङ्घीय संसद्सहित बबरमहलको सडक विभागमा आगजनीबाट ठुलो क्षति भयो तर नजिकै रहेको हालै निर्माणसम्पन्न भई सञ्चालनमा आएको नेपाल आयल निगमको केन्द्रीय कार्यालय भवन भने सुरक्षा गार्डको अथक् प्रयासले जोगिएको छ । कार्यालयको गेटमा खटिएका तीन जना सुरक्षा गार्डले आगजनी र तोडफोड गर्न आएको आन्दोलनकारीको ठुलो समूहलाई सम्झाइबुझाइ अनुनय विनय गरेपछि भवन आगजनी हुनबाट जोगिएको निगमले जनाएको छ । सडक विभागमा आगो लगाएपछि नजिक रहेको निगमको कार्यलयमा २०/२५ जनाको समूह आगो लगाउन आएर बाहिरबाटै ढुङ्गा हानेर सिसा फुटाउन थाल्यो । निगमको गेटमा विक्रम पाण्डेसँगै अन्य तीन जना सुरक्षा गार्ड बसेका थिए । प्रदर्शनकारी ढुङ्गा हानेर भित्र पस्न थाले । निगमका सुरक्षा प्रमुख विक्रम पाण्डेले प्रदर्शनकारीलाई “यो तपाईं हाम्रै करबाट बनाएको सरकारी सम्पत्ति जलाएर के हुन्छ ?” भनेर अनुरोध गरेँ । यसोभन्दा “तँलाई पनि जलाइदिन्छु धेरै नबोल् भनेर प्रदर्शनकारी खनिए ,” उहाँले भन्नुभयो, “आन्दोलनकारीको हुलमध्येबाट दुई जना महिलाले मेरो शिरबाट टोपी खोसे । फेरि लगाएको लुगा खोल्न भने, मैले उनीहरूले भने अनुसार नै लुगा खोलेँ । मैले खोलेको लुगा उनीहरूले नै लगे ।” नाङ्गो बनाएपछि हातपात गर्न खोजेकोमा आफूले हातपात नगर्न हात जोडेर अनुनय गरेको स्मरण पाण्डेले गर्नुभयो ।यस्तैमा भित्र बसेर प्रदर्शनकारीले हाकिमको नम्बर मागे । “म त सुरक्षा गर्न बसेको मान्छे हुँ हजुर मसँग हाकिमसाबको नम्बर छैन, तोडफोड नगर्नुहोस् तपाईंहरू पढेलेखेको मान्छे पछि यही कार्यालयको हाकिम भएर आउन सक्नुहुन्छ, कार्यालय नजलाउनुहोस् भनेर दुई हात जोडेर अनुरोध गरेँ,” पाण्डेले भन्नुभयो । यसोभन्दै गर्दा भुइँ तलामा रहेका तीन वटा सिसी क्यामरा फुटाइसकेका थिए । कार्यालयको सिसा पनि फुटाएतर पनि आफूहरूले सार्वजनिक सम्पत्ति जलाएर के फाइदा हुन्छ ? नजलाउनुहोस्, यो कार्यालयले केही गरेको छैन, भनेर धेरै पटकभन्दा प्रदर्शनकारी हच्किएर बाहिर निस्केको पाण्डे बताउनुहुन्छ । आफ्नो हारगुहारले गर्दा भर्खर निर्माण भएको भवन जोगिन सफल भएकोमा धेरै खुसी लागेको उहाँको भनाइ छ ।प्रदर्शनकारी बाहिर निस्केर गए तर नजिकै रहेको सडक विभाग र महालेखा परीक्षकको कार्यालयमा आगो लागिरहेको थियो । महालेखाको कार्यालयमा लागेको आगो राति ११ बजे निगमको कार्यालयमा आइपुग्यो । विक्रम पाण्डेसहित तीन जना सुरक्षा गार्ड र निगमकै सवारीचालक तीन जना मिलेर फाइर फाइटिङ होसपाइप प्रयोग गरी आगो निभाउन सुरु गरे तर भुइँबाट पाइपले आगो भेटाउन सकेन । उनीहरू चार तलामाथि गएर आगो निभाउन थाले । ११ बजेदेखि सुरु भएको आगो सुरक्षा गार्ड र सवारीचालकको प्रयासबाट राति ३ बजे निभ्यो । धेरै सरकारी कार्यालयमा आगो बलिरहेका बेला सुरक्षा गार्डको ठुलो प्रयासले लागेको आगो पनि निभाएर जोगियो निगमको अत्याधुनिक कार्यालय । निगमका प्रवक्ता मनोजकुमार ठाकुरले सुरक्षा गार्डको कार्यकुशलताले नै कार्यालय जोगाउन सफल भएको जानकारी दिनुभयो । उहाँका अनुसार कार्यालयमा तोडफोड भयो, पाँच वटा कम्प्युटर र कुर्सी चोरी भए । ९१ करोड रुपियाँको लागतमा हालै मात्र निर्माण सम्पन्न कर्पोरेट भवनमा कार्यालय सरेको थियो । आन्दोलनकारीको ढुङ्गा प्रहारले भुइँ तलामा क्षति पुगेको छ । ल्याब भ्यानमा पनि तोडफोड भएको छ । दर्ता चलानीमा रहेका कम्प्युटर र अन्य महत्वपूर्ण कागजातसमेत चोरी भएका ठाकुरले जानकारी दिनुभयो । कम्प्युटर र ल्यापटप चोरी भएको तर क्षतिको पूर्ण विवरण सङ्कलन भई नसकेको निगमले जनाएको छ । यस्तै निगमको टेकु कार्यालय भने पूर्ण रूपमा क्षति भएको छ । टेकु कार्यालयमा रहेका पाँच वटा सवारीसाधन जलेर नष्ट भएका छन् । दाङमा रहेको कार्यालय तोडफोड गरी एउटा गाडी जलाइएको निगमले जनाएको छ ।",
      "link": "https://gorkhapatraonline.com/news/172221",
      "image": "https://gorkhapatraonline.com/storage/media/303843/conversions/Oil-Nigam-New-Building-original-thumb.jpg"
    },
    {
      "slug": "172171",
      "title": "अमेरिकी कर नीतिका कारण जापानी निर्यातमा १४% गिरावट",
      "timestamp": 1758067200000,
      "source": "gp",
      "content": "अगस्ट महिनामा अमेरिकातर्फ जापानको निर्यात करिब १४ प्रतिशतले घटेको छ ।",
      "longContent": "टोकियो, असोज १ गते । अगस्ट महिनामा अमेरिकातर्फ जापानको निर्यात करिब १४ प्रतिशतले घटेको छ । अमेरिकी राष्ट्रपति डोनाल्ड ट्रम्प प्रशासनको नयाँ कर नीतिले ठुलो असर पारेको तथ्याङ्क बुधबार सार्वजनिक भएको छ । तथ्याङ्कअनुसार अटो ढुवानी एक चौथाइभन्दा बढी घटेको छ ।अमेरिकी राष्ट्रपतिले बजार र विश्वव्यापी व्यापारमा हलचल ल्याउने गरी विभिन्न देशहरूमा कर लगाउने घोषणा गरेपछि यो पछिल्लो ठुलो गिरावट देखिएको हो । ब्लुमबर्गका अनुसार अमेरिकातर्फको जापानी सामानको मूल्य १३ दशमलव आठ प्रतिशतले घटेको यो चार वर्षकै सबैभन्दा ठुलो कमी हो ।जापानको वित्त मन्त्रालयअनुसार अटो निर्यात २८ दशमलव चार प्रतिशत र अटो पार्ट्स सात दशमलव एक प्रतिशतले घटेका छन् । वर्षको सुरुदेखि नै ट्रम्पको व्यापार युद्धका कारण कार तथा सवारी साधनहरूको ढुवानीमा निरन्तर गिरावट आएको छ ।अमेरिकातर्फ हुने जापानी निर्यातको झन्डै एक तिहाइ हिस्सा ओगट्ने अटो उद्योग २७ दशमलव पाँच प्रतिशत लेवीको मारमा परेको छ । यद्यपि मङ्गलबार लागु भएको नयाँ व्यापार सम्झौतापछि जापानी अटोहरूमा केही कम अमेरिकी शुल्क लागु भएको छ । अब कारलगायतका सवारी साधनले अन्य धेरै वस्तु सरह १५ प्रतिशत टोल भुक्तान गर्नु पर्ने छ । सम्झौताको कार्यान्वयनलाई जापानका उद्योगका लागि अस्थायी जित मानिएको छ । तर लेवीहरूको दबाबका कारण जापानी व्यापारिक लबीहरूले टोकियोले थप वार्ता अघि बढाउने अपेक्षा राखेका छन् । अमेरिकी उत्पादन बढाउन र विशाल व्यापार घाटा कम गर्न ट्रम्पले विश्वभरका देशहरूमा उच्च आयात भन्सार शुल्क लगाउनुभएको छ । जापानको अटोमोबाइल उद्योगले—टोयोटा र होन्डा जस्ता ठुला कम्पनीहरूसहित-देशको कुल रोजगारीको करिब आठ प्रतिशत हिस्सा ओगट छ । ट्रम्पले लामो समयदेखि आलोचना गर्दै आएको अमेरिकासँगको जापानी व्यापार अधिशेष अगस्टमा ५० प्रतिशतले घटेर तीन खर्ब २४ अर्ब येन (दुई अर्ब २१ करोड डलर) मा सीमित भएको छ । रासस/एएफपी",
      "link": "https://gorkhapatraonline.com/news/172171",
      "image": "https://gorkhapatraonline.com/storage/media/303754/conversions/tax-original-thumb.jpg"
    },
    {
      "slug": "172150",
      "title": "सुनको मूल्य तोलामा एक हजार घट्यो",
      "timestamp": 1758067200000,
      "source": "gp",
      "content": "आज सुनको मूल्य तोलामा एक हजार घटेको छ । आजका लागि सुनको मूल्य तोलामा दुई लाख १६ हजार १०० कायम भएको नेपाल सुनचाँदी व्यवसायी महासङ्घले जनाएको छ । मङ्गलबार स्थानीय बजारमा सुन प्रतितोला रु दुई लाख १७ हजार १०० को कीर्तिमानी मूल्यमा किनबेच भएको थियो ।",
      "longContent": "काठमाडौँ, असोज १  गते ।  आज सुनको मूल्य तोलामा एक हजार घटेको छ । आजका लागि सुनको मूल्य तोलामा दुई लाख १६ हजार १०० कायम भएको नेपाल सुनचाँदी व्यवसायी महासङ्घले जनाएको छ । मङ्गलबार स्थानीय बजारमा सुन प्रतितोला दुई लाख १७ हजार १०० को कीर्तिमानी मूल्यमा किनबेच भएको थियो ।त्यस्तै, आज चाँदी तोलामा ४५ घटेर दुई हजार ५५० मा किनबेच हुँदैछ । अन्तरराष्ट्रिय बजारमा आज सुन प्रतिऔँस तीन हजार ६७८ अमेरिकी डलर हाराहारीमा कारोबार भइरहेको छ । रासस",
      "link": "https://gorkhapatraonline.com/news/172150",
      "image": "https://gorkhapatraonline.com/storage/media/303711/conversions/_gold-original-thumb.jpg"
    },
    {
      "slug": "172133",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1758067200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ ।",
      "longContent": "काठमाडौँ, असोज १  गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ । गोलभेँडा ठूलो (नेपाली) प्रतिकिलो रु ६०, गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ३०, गोलभेँडा सानो (टनेल) प्रतिकिलो रु ५०, गोलभेँडा सानो (भातरीय) प्रतिकिलो रु ३०, आलु रातो प्रतिकिलो रु ५२, आलु रातो (भारतीय) प्रतिकिलो रु ३८, आलु रातो (मुडे) प्रतिकिलो रु ४८, प्याज सुकेको भारतीय प्रतिकिलो रु ३७, गाजर (लोकल) प्रतिकिलो रु १२०, लोकल बन्दा प्रतिकिलो रु ५०, काउली स्थानीय प्रतिकिलो रु ८०, रातो मूला प्रतिकेजी रु ४०, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु २०, भन्टा डल्लो प्रतिकिलो रु ३५, तने बोडी प्रतिकिलो रु १००, मकै बोडी प्रतिकिलो रु ९० कायम भएको छ । त्यसैगरी, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ९०, टाटे सिमी प्रतिकिलो रु ७०, भटमास कोसा प्रतिकिलो रु ९०, तीतो करेला प्रतिकिलो रु ६०, लौका प्रतिकिलो रु ६०, परबर (लोकल) प्रतिकिलो रु ८०, चिचिण्डो प्रतिकिलो रु ३०, घिरौँला प्रतिकिलो रु ८०, झिगुनी प्रतिकिलो रु ८०, फर्सी पाकेको प्रतिकिलो रु ७०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ४०, सलगम प्रतिकिलो रु १००, भिण्डी प्रतिकिलो रु ७० कायम गरिएको छ । त्यसैगरी, पिँडालु प्रतिकिलो रु ७५, स्कूस प्रतिकिलो रु २०, रायोसाग प्रतिकिलो रु १२०, तोरीको साग प्रतिकिलो रु १००, हरियो प्याज प्रतिकिलो रु १००, च्याउ (कन्य) प्रतिकिलो रु १७०, च्याउ (डल्ले) प्रतिकिलो रु ३५०, कुरिलो प्रतिकिलो रु ४५०, निगुरो प्रतिकिलो रु ९० निर्धारण गरिएको छ ।ब्रोकाउली प्रतिकिलो रु १४०, चुकुन्दर प्रतिकिलो रु ७०, सजीवन प्रतिकिलो रु २५०, रातो बन्दा प्रतिकिलो रु १५०, जिरीको साग प्रतिकिलो रु १२०, सेलरी प्रतिकिलो रु ४००, पार्सले प्रतिकिलो रु ११००, सौफको साग प्रतिकिलो रु ३५०, पुदिना प्रतिकिलो रु ९००, इमली प्रतिकिलो रु १८०, तामा प्रतिकिलो रु ११०, तोफु प्रतिकिलो रु १२० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३८०, केरा (दर्जन) रु १३५, कागती प्रतिकिलो रु १५०, अनार प्रतिकिलो रु ३५०, तरबुजा हरियो प्रतिकिलो रु ६०, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १५५, काँक्रो (लोकल) प्रतिकिलो रु ७०, काँक्रो (हाइब्रिड) प्रतिकिलो रु ३०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ६०, मेवा (भारतीय) प्रतिकिलो रु १००, अम्बा प्रतिकिलो रु १२० र लप्सी प्रतिकिलो रु ६०, किबी प्रतिकिलो रु ४००, सरिफा प्रतिकिलो रु १३० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ९०, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ३५, खुर्सानी हरियो (बुलेट) प्रतिकिलो रु ३५, खुर्सानी हरियो माछे प्रतिकिलो रु ८०, खुर्सानी अकबरे प्रतिकिलो रु २००, भेडे खुर्सानी प्रतिकिलो रु ९०, लसुन हरियो प्रतिकिलो रु १५०, हरियो धनियाँ प्रतिकिलो रु १५०, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २५०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३५०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु २५०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ ।  रासस",
      "link": "https://gorkhapatraonline.com/news/172133",
      "image": "https://gorkhapatraonline.com/storage/media/303683/conversions/adrhs-original-thumb.jpg"
    },
    {
      "slug": "172096",
      "title": "कोरला नाकालाई पनि एलसी सुविधा, आयातनिर्यात दुवै सुरु",
      "timestamp": 1758067200000,
      "source": "gp",
      "content": "चिनियाँ भूभागबाट आएर मुस्ताङको कोरला भन्सार कार्यालयबाट जाँचपास तथा आयात हुने वस्तुका लागि पनि प्रतीतपत्र (एलसी) खोलिने भएको छ ।   चीनसँगका व्यापारिक नाका रसुवागढी र तातोपानी दुवै बाढीपहिरोका कारण ठप्प भएपछि कोरला नाका सञ्चालनमा ल्याउन एलसीको सुविधा विस्तार गरिएको हो । नेपाल राष्ट्र बैङ्कले मङ्गलबार बैङ्क तथा वित्तीय संस्थालाई परिपत्र जारी गर्दै मुस्ताङ नाकाबाट आयात गरिने वस्तुमा पनि एलसीको सुविधा दिने जनाएको छ ।",
      "longContent": "भेषराज बेल्बासे/हरिकृष्ण शर्मा काठमाडौँ/मुक्तिनाथ, असोज १ गते । चिनियाँ भूभागबाट आएर मुस्ताङको कोरला भन्सार कार्यालयबाट जाँचपास तथा आयात हुने वस्तुका लागि पनि प्रतीतपत्र (एलसी) खोलिने भएको छ । चीनसँगका व्यापारिक नाका रसुवागढी र तातोपानी दुवै बाढीपहिरोका कारण ठप्प भएपछि कोरला नाका सञ्चालनमा ल्याउन एलसीको सुविधा विस्तार गरिएको हो । नेपाल राष्ट्र बैङ्कले मङ्गलबार बैङ्क तथा वित्तीय संस्थालाई परिपत्र जारी गर्दै मुस्ताङ नाकाबाट आयात गरिने वस्तुमा पनि एलसीको सुविधा दिने जनाएको छ ।यसअघि चिनियाँ भूभागबाट आउने वस्तु तातोपानी भन्सार, सिन्धुपाल्चोक र रसुवा भन्सार, रसुवाबाट जाँचपास हुने भएमा मात्रै एलसीको सुविधा दिने व्यवस्था थियो । अहिले राष्ट्र बैङ्कले मुस्ताङ भन्सारका लागि पनि यो सुविधा दिने व्यवस्था गरेको हो ।गत असार २३ गते रसुवामा आएको बाढीले रसुवा भन्सार क्षतिग्रस्त बनाएको छ । चीनतर्फको व्यापारमा सोही भन्सार कार्यालय बढी प्रयोग हुने गरेको थियो । रसुवागढी बन्द भएपछि विकल्पका रूपमा हेरिएको तातोपानी नाका पनि साउनको अन्त्यतिर बाढीपहिरोले सडक क्षतिग्रस्त हुँदा सो नाकाबाट पनि आयातनिर्यात व्यापार ठप्प छ । उपल्लो मुस्ताङवासीले घरायसी र व्यावसायिक प्रयोजनका लागि मात्र सामान ल्याउने कोरला नाकामा अहिले व्यापारीको भिडभाड छ । दैनिक जसो चीनको (नेचुङ–लिजी) बजारबाट धमाधम विद्युतीय गाडी र लत्ताकपडासहित तयारी सामान बोकेका कन्टेनर नेपाल भित्रिएका छन् । हालसम्म १५१ विद्युतीय गाडी र ६५ वटा कन्टेनर आएको कोरला भन्सार कार्यालयका प्रमुख रमेश खड्काले बताउनुभयो । प्रमुख खड्काले भन्नुभयो, “भन्सार कार्यालय सहज हुँदा नेपाली वस्तु पनि तिब्बततर्फ निर्यात हुने रहेछ, उताबाट दैनिक जसो ठुला कन्टेनर भित्रिएका छन् ।” उहाँका अनुसार नेपालबाट मुढा, मूर्ति, नेपाली ब्रान्डका ज्याकेटसहित घरायसी साम्रगी दुई ट्र«क निर्यात भएको छ । नेचुङबाट आएको चप्पल, लत्ताकपडासहितको दुई गाडी भन्सारबाट चेकजाँच गरिएको छ । कोरला नाका १४ किलोमिटर दुरीमा रहेको भन्सार कार्यालयको बाहिरी क्षेत्रमा सवारीसाधनसहितका सामानले भरिएको छ । विद्युतीय गाडी दसैँअगाडि करिब पाँच सय भित्रिने जानकारी आएको भन्सार कार्यालयले जनाएको छ । यो सिजनमा उक्त नाकाबाट चिनियाँ भेडाच्याङ्ग्रासमेत भित्रिन्छन् । नेपाली व्यापारीले कन्टेनर चीनको सिगात्से प्रान्तको झोम्वासेन हुँदै नेचुङ–लिजी भन्सार कार्यालयमा ल्याउन थालेपछि उपल्लो मुस्ताङवासीसमेत उत्साहित भएका छन् । ल्होमान्थाङ गाउँपालिकाका अध्यक्ष टसी नर्बु गुरुङले भन्सार कार्यालयलाई चुस्त र सशक्त बनाउन सके व्यावसायिक रूपमा सञ्चालन गर्न सकिन्छ भन्ने पुष्टि भएको बताउनुभयो । अध्यक्ष गुरुङले भन्नुभयो, “अब वैकल्पिक होइन नियमित सञ्चालन हुनु पर्छ, कोरलालाई चिनियाँले नियमित सञ्चालनमा चासो देखाएका छन् । अब अपुरो पूर्वाधार र जनशक्तिलाई प्राथमिकता दिनु पर्छ ।” २०८० कात्तिक २७ देखि औपचारिक उद्घाटन गरी खुला गरिएका नाकाबाट हुने व्यापार मुस्ताङमा मात्रै सीमित थियो । गत आर्थिक वर्ष २०८१/८२ मा चार हजारभन्दा बढी मुस्ताङीले सामान ढुवानी गर्न प्रवेश पास लिएका थिए । समुद्री सतहदेखि चार हजार ६५० मिटरको उचाइमा अवस्थित कोरला नाका सन् १९६० को दशकमा चीनमा तिब्बत गाभिएपछि तिब्बतका खम्पाले नेपाली भूमि प्रयोग गरेर विद्रोह गरेपछि बन्द थियो । अहिले नाकालाई सहज बनाउन विद्युतीय चार्जिङ स्टेसन, ठुला कन्टेरनबाट ढुवानी गर्न मिल्ने गरी गण्डकी प्रदेशको ‘लाइफ लाइन’ मानिएको बेनी–जोमसोम–कोरला सडकलाई सहज बनाउन आवश्यक रहेको व्यवसायीको भनाइ छ ।",
      "link": "https://gorkhapatraonline.com/news/172096",
      "image": "https://gorkhapatraonline.com/storage/media/303643/conversions/Upper-Mustang-vansar-area-parking-(4)-original-thumb.jpg"
    },
    {
      "slug": "172095",
      "title": "निक्षेप परिचालन पचपन्न अर्ब र कर्जा प्रवाह करिब तीन अर्बले घट्यो",
      "timestamp": 1758067200000,
      "source": "gp",
      "content": "बैङ्क तथा वित्तीय संस्थामा रहेको निक्षेप ५५ अर्ब ७९ करोड अर्थात् ०.८ प्रतिशतले घटेर ७२ खर्ब आठ अर्ब नौ करोडमा सीमित भएको छ ।  नेपाल राष्ट्र बैङ्कले सार्वजनिक गरेको चालु आर्थिक आर्थिक वर्ष २०८२/८३ को पहिलो महिनाको तथ्याङ्कमा आधारित देशको वर्तमान आर्थिक तथा वित्तीय स्थितिका अनुसार अघिल्लो वर्षको सोही अवधिमा यस्तो निक्षेप ४३ अर्ब ४५ करोड अर्थात् ०.७ प्रतिशतले घटेको थियो ।",
      "longContent": "गोरखापत्र समाचारदाताकाठमाडौँ, असोज १ गते । बैङ्क तथा वित्तीय संस्थामा रहेको निक्षेप ५५ अर्ब ७९ करोड अर्थात् ०.८ प्रतिशतले घटेर ७२ खर्ब आठ अर्ब नौ करोडमा सीमित भएको छ ।नेपाल राष्ट्र बैङ्कले सार्वजनिक गरेको चालु आर्थिक आर्थिक वर्ष २०८२/८३ को पहिलो महिनाको तथ्याङ्कमा आधारित देशको वर्तमान आर्थिक तथा वित्तीय स्थितिका अनुसार अघिल्लो वर्षको सोही अवधिमा यस्तो निक्षेप ४३ अर्ब ४५ करोड अर्थात् ०.७ प्रतिशतले घटेको थियो ।वार्षिक विन्दुगत आधारमा २०८२ साउन मसान्तमा बैङ्क तथा वित्तीय संस्थामा रहेको निक्षेप १२.५ प्रतिशतले बढेको छ । गत साउन मसान्तमा बैङ्क तथा वित्तीय संस्थाको कुल निक्षेपमा चल्ती, बचत र मुद्दती निक्षेपको अंश क्रमशः ५.६ प्रतिशत, ३७.५ प्रतिशत र ४८.४ प्रतिशत रहेको छ ।अघिल्लो वर्षको सोही अवधिमा यस्तो अंश क्रमशः ५.० प्रतिशत, ३०.३ प्रतिशत र ५७.५ प्रतिशत रहेको थियो ।गत साउन मसान्तमा बैङ्क तथा वित्तीय संस्थाको कुल निक्षेपमा संस्थागत निक्षेपको अंश ३५.१ प्रतिशत रहेको छ । अघिल्लो वर्षको साउन मसान्तमा यस्तो निक्षेपको अंश ३५.९ प्रतिशत रहेको थियो ।समीक्षा अवधिमा बैङ्क तथा वित्तीय संस्थाबाट निजी क्षेत्रमा प्रवाहित कर्जा दुई अर्ब ९३ करोड अर्थात् ०.१ प्रतिशतले घटेर ५४ खर्ब ९५ अर्ब पुगेको छ । अघिल्लो वर्षको सोही अवधिमा यस्तो कर्जा १४ अर्ब ११ करोड अर्थात् ०.३ प्रतिशतले बढेको थियो ।वार्षिक विन्दुगत आधारमा २०८२ साउन मसान्तमा बैङ्क तथा वित्तीय संस्थाबाट निजी क्षेत्रतर्पm प्रवाहित कर्जा ८.० प्रतिशतले बढेको छ ।गत साउन मसान्तमा बैङ्क तथा वित्तीय संस्थाबाट निजी क्षेत्रमा प्रवाहित कर्जामध्ये गैरवित्तीय संस्थातर्फ प्रवाह भएको कर्जाको अंश ६२.७ प्रतिशत र व्यक्तिगत तथा घरपरिवार क्षेत्रतर्फ प्रवाह भएको कर्जाको अंश ३७.३ प्रतिशत रहेको छ ।अघिल्लो वर्षको सोही अवधिमा यस्तो अंश क्रमशः ६३.४ प्रतिशत र ३६.६ प्रतिशत रहेको थियो । गत साउन मसान्तमा बैङ्क तथा वित्तीय संस्थाको लगानीमा रहेको कर्जामध्ये चालु सम्पत्ति (कृषि तथा गैरकृषिजन्य वस्तु) को सुरक्षणमा १४.८ प्रतिशत र घरजग्गा धितो सुरक्षणमा ६४.४ प्रतिशत कर्जा रहेको छ ।अघिल्लो वर्षको साउन मसान्तमा यस्तो धितोमा प्रवाहित कर्जाको अंश क्रमशः १३.३ प्रतिशत र ६६.३ प्रतिशत रहेको थियो ।आव २०८२/८३ को पहिलो महिनामा बैङ्क तथा वित्तीय संस्थाको लगानीमा रहेको कर्जामध्ये औद्योगिक उत्पादन क्षेत्रतर्फको कर्जा ०.८ प्रतिशत, निर्माण क्षेत्रतर्फको कर्जा ०.६ प्रतिशत, यातायात, सञ्चार तथा सार्वजनिक सेवा क्षेत्रतर्फको कर्जा ०.५ प्रतिशतले बढेको छ भने थोक तथा खुद्रा व्यापार क्षेत्रतर्फको कर्जा ०.५ प्रतिशत, सेवा उद्योग क्षेत्रतर्फको कर्जा १.५ प्रतिशत र उपभोग्य क्षेत्रतर्फको कर्जा ०.०४ प्रतिशतले घटेको छ ।समीक्षा अवधिमा बैङ्क तथा वित्तीय संस्थाबाट प्रवाहित कर्जामध्ये आवधिक कर्जा ०.२ प्रतिशतले, मार्जिन प्रकृतिको कर्जा २.७ प्रतिशत, ट्रस्ट रिसिट (आयात) कर्जा १.१ प्रतिशतले र रियलस्टेट कर्जा (व्यक्तिगत आवासीय घर कर्जासमेत) ०.३ प्रतिशतले बढेको छ भने हायर पर्चेज कर्जा ०.१ प्रतिशत, नगद प्रवाह कर्जा ०.९ प्रतिशत र अधिविकर्ष कर्जा ३.२ प्रतिशतले घटेको छ ।",
      "link": "https://gorkhapatraonline.com/news/172095",
      "image": "https://gorkhapatraonline.com/storage/media/303642/conversions/nrb-NEw-original-thumb.jpg"
    },
    {
      "slug": "172094",
      "title": "घट्यो पर्यटकीय गतिविधि",
      "timestamp": 1758067200000,
      "source": "gp",
      "content": "जेनजी आन्दोलनको प्रभावका कारण पर्यटकीय गतिविधिमा कमी आएको छ । पर्यटकीय यामको मुखमा भएको परिवर्तनकारी आन्दोलनका कारण पर्यटकको आगमनमा असर परेपछि तत्काल उड्डयन र होटेल क्षेत्रमा प्रभाव देखिएको हो ।",
      "longContent": "गोरखापत्र समाचारदाताकाठमाडौँ, असोज १ गते । जेनजी आन्दोलनको प्रभावका कारण पर्यटकीय गतिविधिमा कमी आएको छ । पर्यटकीय यामको मुखमा भएको परिवर्तनकारी आन्दोलनका कारण पर्यटकको आगमनमा असर परेपछि तत्काल उड्डयन र होटेल क्षेत्रमा प्रभाव देखिएको हो । पर्यटकीय गतिविधि न्यून भएपछि हङकङको क्याथे प्यासिफिक एयरवेजले नेपाल उडान रोकेको छ । नेपाल नागरिक उड्डयन प्राधिकरणका सूचना अधिकारी ज्ञानेन्द्र भुलले भन्नुभयो, “हङकङ–नेपाल रुटमा उडान गर्दै आएको क्याथे प्यासेफिकले अजोज १४ सम्मलाई उडान रोकेको छ । यो कम्पनीले २८० सिट क्षमताको वाइडबडी जहाजमार्फत दैनिक काठमाडौँमा उडान गर्दै आएको थियो ।”हाल हङकङमा नेपाल वायुसेवा निगमले सातामा चार दिन उडान गर्दै आएको छ । क्याथेको उडानमार्फत यात्रु हङकङ हुँदै अमेरिका, क्यानडा, युरोप, अस्ट्रेलिया, जापानलगायत गन्तव्यमा जाने गरेका थिए ।होटेल सङ्घ नेपालका अध्यक्ष विनायक शाहले पछिल्ला राजनीतिक घटनाक्रमको असरले होटेल क्षेत्रमा प्रत्यक्ष असर पुगेको बताउनुभयो ।उहाँले भन्नुभयो, “भूकम्प, नाकाबन्दी र कोरोना महामारीपछि तङ्ग्रिएको पर्यटन क्षेत्रमा प्रदर्शनको असर देखिन सुरु भइसकेको छ । बढी विदेशी पर्यटक आउने असोज–कात्तिकको समयमा होटेल बुकिङ गरिसकेका पर्यटक आउन डराइरहेका छन् भने केहीले बुकिङसमेत रद्द गरेको सुन्नमा आएको छ ।”अर्थतन्त्रको मेरुदण्डका रूपमा रहेको पर्यटन क्षेत्रमा थप असर हुन नदिन सरकार र निजी क्षेत्र मिलेर जति सक्दो चाँडो नेपाल सुरक्षित छ भन्ने सन्देश दिन आवश्यक रहेको उहाँले बताउनुभयो ।दैनिक जनजीवन समान्यतर्फ फर्किए पनि होटेललगायतका पर्यटकीय पूर्वाधारमा भएको आगजनी, तोडफोडका कारण दसैँतिहार जस्ता पर्वको मुखैमा पर्यटन क्षेत्रमा आश्रित देशभरका दुई हजारभन्दा बढी कामदार, कर्मचारी प्रभावित हुन सक्ने उहाँले बताउनुभयो ।आन्दोलनका क्रममा स्वदेशी तथा विदेशी ब्रान्डका होटेलमा क्षति पुगेको र केही होटेल मर्मतसम्भार तथा पुनर्निर्माण नगरी सञ्चालनमा आउन नसक्ने अवस्थामा रहेको उहाँको भनाइ छ ।",
      "link": "https://gorkhapatraonline.com/news/172094",
      "image": "https://gorkhapatraonline.com/storage/media/303641/conversions/Sauraha-1-original-thumb.jpg"
    },
    {
      "slug": "172485",
      "title": "‘निर्वाचन नै मुख्य कार्यभार’",
      "timestamp": 1758326400000,
      "source": "gp",
      "content": "राष्ट्रपति रामचन्द्र पौडेलले छ महिनाभित्र प्रतिनिधि सभाको चुनाव सम्पन्न गर्ने कार्यमा सहयोग गर्न सरोकारवाला सबैलाई आह्वान गर्नुभएको छ । संविधान दिवस (राष्ट्रिय दिवस) २०८२ का अवसरमा राष्ट्रपति का",
      "longContent": "गोरखापत्र समाचारदाता काठमाडौँ, असोज ४ गते । राष्ट्रपति रामचन्द्र पौडेलले छ महिनाभित्र प्रतिनिधि सभाको चुनाव सम्पन्न गर्ने कार्यमा सहयोग गर्न सरोकारवाला सबैलाई आह्वान गर्नुभएको छ । संविधान दिवस (राष्ट्रिय दिवस) २०८२ का अवसरमा राष्ट्रपति कार्यालयमा शुक्रबार आयोजित विशेष समारोहलाई सम्बोधन गर्दै राष्ट्रपति पौडेलले यस्तो बताउनुभएको हो । अघिल्लो प्रतिनिधि सभा विघटन भएसँगै सरकारले आगामी फागुन २१ गते प्रतिनिधि सभाको निर्वाचन गर्ने निर्णय गरिसकेको छ । प्रतिनिधि सभाबाट मन्त्रीपरिषद् गठन गर्ने कुनै उपाय नभएपछि आमसहमतिले सङ्कटबाट निकास दिएको सो अवसरमा राष्ट्रपति पौडेलले बताउनुभयो । सबै राजनीतिक दल, मुलुकको प्रशासन तथा व्यवस्थापनमा आबद्ध निकाय, बौद्धिक समुदाय र नागरिकहरूलाई असहमति र द्वन्द्व छोडेर पूर्वाग्रहरहित भएर समन्वय र सहकार्यसाथ निर्वाचन सफलताका लागि व्रिmयाशील हुन राष्ट्रपति पौडेलले आह्वान गर्नुभयो । “यो संविधानले नेपाली जनतालाई सार्वभौसत्ता र स्वतन्त्रता दिएको छ । सबै जात, धर्म र सम्प्रदायका जनतालाई समान हक दिएको छ । र, समन्वय कायम गरी उन्नति गर्ने अवसर दिएको छ,” उहाँले भन्नुभयो, “हामी संवैधानिक विकासको इतिहासमै सबैभन्दा बलियो र सार्वभौम भएका छौँ । यो हामीले प्राप्त गरेको युगीन उपलब्धि हो । त्यसैले सबैले यसको रक्षा गरौँ ।”राष्ट्रपति पौडेलले हरेक पुस्ताको सहभागिताले लोकतन्त्र बलियो हुँदै जान्छ भन्नेमा आफ्नो दृढ विश्वास रहेको उल्लेख गर्दै आफैँ पनि १७ वर्षको कलिलो उमेरमा २०१७ सालमा प्रजातन्त्रका लागि राजनीतिमा होमिएको स्मरण गर्नुभयो । उहाँले भन्नुभयो, “परिस्थितिले मलाई भदौ २४ गतेपछि उत्पन्न राजनीतिक अप्ठ्यारो र रिक्तता सम्हाल्ने ठाउँमा ल्याएर राखेको छ र सबैको सुझबुझ, समन्वय र सहयोगका कारण हामीले यो असहज परिस्थितिलाई सम्हालेका छौँ ।”राष्ट्रपति पौडेलले संविधान दिवसका अवसरमा सबैले लोकतन्त्रप्रति प्रतिबद्ध, नागरिकलाई केन्द्रमा राखेर अगाडि बढ्ने छौँ, सुशासनप्रति प्रतिबद्ध रहने छौँ र राजनीति, राज्य र राजकाजलाई नैतिकता, निष्ठा तथा मूल्यमान्यताको सीमाभित्र आबद्ध गर्ने छौँ भनी सङ्कल्प गर्न आह्वान गर्नुभयो । उहाँले भन्नुभयो, “राजनीतिक दल, सरकार, राज्यका निकाय र आमनागरिक सबै मिलेर हाम्रो संविधानलाई अझ जीवन्त, न्यायपूर्ण र भविष्यमुखी बनाउँदै नेपाली नागरिकले परिवर्तनका आन्दोलनमा देखेका सपनाहरू पूरा गर्ने नयाँ आशा, अपेक्षा र विश्वाससहितको गौरवमय यात्रामा अघि बढ्न सकौँ भन्ने शुभकामना पनि दिन चाहन्छु ।” अहिलेको परिस्थितिमा सबै मित्रराष्ट्रहरूको निरन्तर सहयोग तथा सद्भावको अपेक्षा गरेको पनि सो अवसरमा राष्ट्रपति पौडेलले बताउनुभयो । लोकतन्त्र र संविधानको भावना, नवपुस्ताको परिवर्तनको सपना र जनचाहना अनुसार तत्कालीन समयमा जे जति गर्न सकिन्थ्यो, त्यो सबैले मिलेर गरेको उल्लेख गर्दै मुलुक फेरि एक पटक नयाँ सपनाका साथ परिवर्तनको नवमार्गमा प्रवेश गरेको राष्ट्रपति पौडेलले बताउनुभयो । उहाँले भन्नुभयो, “नयाँ जनादेशले लोकतन्त्रलाई थप संस्थागत गर्दै मुलुकको आगामी बाटो तय गर्ने छ भन्ने मेरो दृढ विश्वास छ ।”अहिले बनेको अन्तरिम सरकारले राष्ट्रिय क्षतिको पुनर्निर्माण गर्दै छ महिनामा निर्वाचन सम्पन्न गरी जनप्रतिनिधिमूलक संस्थालाई सत्ता हस्तान्तरण गर्ने मुख्य कार्यभार रहेको पौडेलले बताउनुभयो । दुई दिनको विरोध प्रदर्शनमा मुलुकले अकल्पनीय मानवीय र भौतिक क्षति बेहोरेको उल्लेख गर्दै राष्ट्रपति पौडेलले भन्नुभयो, “छोराछोरीको एउटा अभिभावकका रूपमा म जीवन गुमाउने ती युवाका बुवाआमाको पीडा अनुभव गर्न सक्छु र त्यस व्रmममा भएको राष्ट्रको अपार जनधनको क्षतिको पनि अनुमान गर्दछु ।”कार्यव्रmममा उपराष्ट्रपति रामसहायप्रसाद यादव, प्रधानमन्त्री सुशीला कार्की, प्रधान न्यायाधीश प्रकाशमान सिंह राउत, सभामुख देवराज घिमिरे, राष्ट्रिय सभाका अध्यक्ष नारायणप्रसाद दाहाललगायत पूर्वराष्ट्रपतिहरू, पूर्वप्रधानमन्त्रीहरू, विभिन्न संवैधानिक निकायका पदाधिकारीहरू, राजनीतिक दलका नेता तथा प्रशासनिक नेतृत्वको उपस्थिति थियो ।",
      "link": "https://gorkhapatraonline.com/news/172485",
      "image": "https://gorkhapatraonline.com/storage/media/304307/conversions/Untitled-1-original-thumb.jpg"
    },
    {
      "slug": "172482",
      "title": "नेपालगन्ज म्याराथन र यति एयरलायन्सबिच सहकार्य",
      "timestamp": 1758240000000,
      "source": "gp",
      "content": "एक दशकदेखि निरन्तर सञ्चालन हुँदैआएको धारा नेपालगन्ज म्याराथन र नेपालको अग्रणी विमान कम्पनी यति एयरलाइन्सबिच सहकार्य हुने भएको छ । आगामी मंसिर ६ गते शनिवार हुने ११ औं संस्करणको धारा नेपालगन्ज म्याराथन र यसका अन्य भगिनी इभेन्टहरुमा यति एयरलाइन्सले सघाउनेगरी सम्झौता भएको हो ।",
      "longContent": "कमल खत्रीधम्बोझी, असोज ३ गते । एक दशकदेखि निरन्तर सञ्चालन हुँदैआएको धारा नेपालगन्ज म्याराथन र नेपालको अग्रणी विमान कम्पनी यति एयरलाइन्सबिच सहकार्य हुने भएको छ । आगामी मंसिर ६ गते शनिवार हुने ११ औं संस्करणको धारा नेपालगन्ज म्याराथन र यसका अन्य भगिनी इभेन्टहरुमा यति एयरलाइन्सले सघाउनेगरी सम्झौता भएको हो । यति एयरलाइन्सका बिजनेस डेभलपमेन्ट अफिसर युवराज बिष्ट र धारा नेपालगन्ज म्याराथनका प्रोगाम म्यानेजर कपिल थापाले सम्झौतापत्र आदानप्रदान गर्नुभयो । यो सम्झौतासँगै यति एयरलाइन्स धारा नेपालगन्ज म्याराथनको अफिसियल एयरलाइन्स पार्टनर हुनेछ । वल्र्ड रनिङको साझा संस्था एसोसियसन अफ इन्टरनेसनल म्याराथन एण्ड डिस्टेन्स रेस (एम्स) को पूर्णकालीन सदस्य धारा नेपालगन्ज म्याराथनका विजेता एवं शीर्ष नेपाली धावकलाई विश्वकै शीर्ष म्याराथनमा सहभागिताको अवसर प्रदान गर्ने वातावरण बनाउँदै अगाडि बढेको एम्सका नेपाल प्रतिनिधि एवं धारा नेपालगन्ज म्याराथनका संस्थापक टीएस ठकुरीले बताउनुभयो । नेपालगन्ज म्याराथनले इभेन्टको दायरा फराकिलो बनाउन र सबैलाई अपनत्व भाव जगाउन फरक फरक संस्थासँग सहकार्य गर्दै अघि बढेको छ । यसअघि थाइल्याण्डमा हुने विश्वस्तरीय बाङ्सेन रनिङ सिरिजमा धावक, पदाधिकारी तथा सदस्यहरुका लागि अनुभव बटुल्ने र क्षमता अभिवृद्धि गर्ने अवसर दिन सम्झौता गरेको छ । यसले बर्षेनी दर्जनौं धावक तथा म्याराथनको उत्थानमा अहोरात्र खटिने व्यक्तिहरुलाई अवसरको ढोका खोलिदिएको छ । अन्य स्वदेशी तथा विदेशी संघ संस्था, म्याराथन आयोजक, व्यापारिक घराना, खेलकुद सामग्री उत्पादक तथा वितरक कम्पनीहरुसँग सहकार्य गर्दै अघि बढ्ने तयारी रहेको धारा नेपालगन्ज म्याराथनका संस्थापक टीएस ठकुरीले बताउनुभयो । नेपालगन्ज कनक्लेवका लागि विभिन्न पेशागत एवं व्यावसायिक संघ संस्थासँग सहकार्य गर्ने तयारी भएको बताइएको छ ।",
      "link": "https://gorkhapatraonline.com/news/172482",
      "image": "https://gorkhapatraonline.com/storage/media/304304/conversions/npj-original-thumb.jpg"
    },
    {
      "slug": "172481",
      "title": "१२ कोठे घरमा आगलागी, लाखौंको क्षति",
      "timestamp": 1758240000000,
      "source": "gp",
      "content": "जुम्लाको तातोपानी गाउँपालिका –५ लाम्राका कमल सार्कीको घरमा शुक्रबार आगलागी भएको छ । टिनले छाएको १२ कोठे कच्ची घरको पहिलो तलाबाट आगो  लागेको स्थानीयको भनाइ छ ।",
      "longContent": "नौरते नेपाली सिँजा (जुम्ला), असोज ३ गते । जुम्लाको तातोपानी गाउँपालिका –५ लाम्राका कमल सार्कीको घरमा शुक्रबार आगलागी भएको छ । टिनले छाएको १२ कोठे कच्ची घरको पहिलो तलाबाट आगो  लागेको स्थानीयको भनाइ छ । आगो नियन्त्रणका लागि जिल्ला प्रहरी कार्यालय जुम्लाबाट प्रहरी हवल्दार रामप्रसाद बजगाईको नेतृत्वमा चार जनाको टोली खटाइएको छ । यस्तै, कर्णाली विपद् व्यवस्थापन गुल्म जुम्लाबाट प्रहरी निरीक्षक प्रकाश हमालको कमाण्डमा १४ जनाको अतिरिक्त टोली परिचालन गरिएको प्रहरीले जनाएको छ ।सशस्त्र प्रहरी बल नम्बर ३३ गुल्म, जुम्लाको टोली समेत उद्धार तथा आगो निभाउने कार्यमा सक्रिय रूपमा संलग्न भएको छ । स्थानीयवासी, नेपाल प्रहरी र सशस्त्र प्रहरीको संयुक्त प्रयासमा आगो नियन्त्रणको प्रयास भइरहेको छ । आगलागिबाट भएको क्षतिको विस्तृत विवरण भने संकलन भइ नसकेको जिल्ला प्रहरी कार्यालय जुम्लाले जनाएको छ ।",
      "link": "https://gorkhapatraonline.com/news/172481",
      "image": "https://gorkhapatraonline.com/storage/media/304301/conversions/aagolagi1-original-thumb.jpg"
    },
    {
      "slug": "172471",
      "title": "चुनाव सम्पन्न गर्न राष्ट्रपति पौडेलको आग्रह",
      "timestamp": 1758240000000,
      "source": "gp",
      "content": "राष्ट्रपति रामचन्द्र पौडेलले प्रतिनिधिसभाबाट मन्त्रिपरिषद् गठन गर्ने कुनै उपाय नभएपछि आम सहमतिले संकटबाट निकास दिएको कुरा सबैले बुझेर ६ महिनाभित्र प्रतिनिधिसभा ल्याउने चुनाव सम्पन्न गर्न सबैलाई आह्वान गर्नुभएको छ।",
      "longContent": "काठमाडौँ, असोज ३ गते। राष्ट्रपति रामचन्द्र पौडेलले प्रतिनिधिसभाबाट मन्त्रिपरिषद् गठन गर्ने कुनै उपाय नभएपछि आम सहमतिले संकटबाट निकास दिएको कुरा सबैले बुझेर ६ महिनाभित्र प्रतिनिधिसभा ल्याउने चुनाव सम्पन्न गर्न सबैलाई आह्वान गर्नुभएको छ। संविधान दिवस (राष्ट्रिय दिवस) २०८२ का अवसरमा राष्ट्रपति कार्यालयमा आयोजित विशेष समारोहलाई सम्बोधन गर्दै उहाँले यो घडीमा सबै राजनीतिक दल, मुलुकको प्रशासन तथा व्यवस्थापनमा आबद्ध निकाय बौद्धिक समुदाय र नागरिकलाई असहमति र द्वन्द्व छोडेर पूर्वाग्रहरहित भएर समन्वय र सहकार्यसाथ निर्वाचनको सफलताका लागि क्रियाशील हुन आह्वान गर्नुभयो।राष्ट्रपति पौडेलले भन्नुभयो, ‘यो संविधानले नेपाली जनतालाई सर्वभौसत्ता र स्वतन्त्रता दिएको छ। सबै जात, धर्म र सम्प्रदायका जनतालाई समान हक दिएको छ। समन्वय कायम गरी उन्नति गर्ने अवसर दिएको छ। हामी संवैधानिक विकासको इतिहासमै सबैभन्दा बलियो र सार्वभौम भएका छौँ। यो हामीले प्राप्त गरेको युगीन उपलब्धि हो। त्यसैले सबैले यसको रक्षा गरौं।’राष्ट्रपति पौडेलले हरेक पुस्ताको सहभागिताले लोकतन्त्र बलियो हुँदै जान्छ भन्ने आफ्नो दृढ विश्वास रहेको उल्लेख गर्दै आफैँ पनि १७ वर्षको कलिलो उमेरमा २०१७ सालमा प्रजातन्त्रका लागि राजनीतिमा होमिएको स्मरण गर्नुभयो। उहाँले भन्नुभयो– ‘परिस्थितिले मलाई भदौ २४ गतेपछि उत्पन्न राजनीतिक अप्ठ्यारो र रिक्तता सम्हाल्ने ठाउँमा ल्याएर राखेको छ। सबैको सुझबुझ, समन्वय र सहयोगका कारण हामीले यो असहज परिस्थितिलाई सम्हालेका छौँ।’राष्ट्रपति पौडेलले हामी लोकतन्त्रप्रति प्रतिबद्ध रहनेछौँ, नागरिकलाई केन्द्रमा राखेर अगाडि बढ्नेछौँ, सुशासनप्रति प्रतिबद्ध रहनेछौँ र राजनीति, राज्य र राजकाजलाई नैतिकता, निष्ठा तथा मूल्यमान्यताको सीमाभित्र आबद्ध गर्नेछौँ भनी संविधान दिवसको दिनमा सबैलाई सङ्कल्प गर्न आह्वान गर्नुभयो। उहाँले भन्नुभयो – ‘राजनीतिक दल, सरकार, राज्यका निकाय र आमनागरिक सबै मिलेर हाम्रो संविधानलाई अझ जीवन्त, न्यायपूर्ण र भविष्यमुखी बनाउँदै नेपाली नागरिकले परिवर्तनका आन्दोलमा देखेका सपना पूरा गर्ने नयाँ आशा, अपेक्षा र विश्वाससहितको गौरवमय यात्रामा अघि बढ्न सकौँ भन्ने शुभकामना दिन चाहन्छु। यस कठिन परिस्थितिमा हाम्रा सबै मित्र राष्ट्रहरूको निरन्तर सहयोग तथा सद्भावको अपेक्षा पनि गर्दछु।’राष्ट्रपति पौडेलले लोकतन्त्र र संविधानको भावना, नवपुस्ताको परिवर्तनको सपना र जनचाहनाअनुसार तत्कालीन समयमा जेजति गर्न सकिन्थ्यो त्यो सबैले मिलेर गरेको उल्लेख गर्दै मुलुक फेरि एक पटक नयाँ सपनाका साथ परिवर्तनको नवमार्गमा प्रवेश गरेको बताउनुभयो। उहाँले भन्नुभयो – ‘नयाँ जनादेशले लोकतन्त्रलाई थप संस्थागत गर्दै मुलुकको आगामी बाटो तय गर्नेछ भन्ने मेरो दृढ विश्वास छ। अहिले बनेको अन्तरिम सरकारले राष्ट्रिय क्षतिको पुनःनिर्माण गर्दै ६ महिनामा निर्वाचन सम्पन्न गरी जनप्रतिनिधिमूलक संस्थालाई सत्ता हस्तान्तरण गर्नेछ। यो नै सबै नेपालीको अहिलेको मुख्य कार्यभार हो।’राष्ट्रपति पौडेलले दुई दिनको विरोध प्रर्दशनमा मुलुकले अकल्पनीय मानवीय र भौतिक क्षति व्यहोरेको उल्लेख गर्दै भन्नुभयो, ‘छोराछोरीको एउटा अभिभावकका रूपमा म जीवन गुमाउने ती युवाका बुवाआमाको पीडा अनुभव गर्न सक्छु र त्यसक्रममा भएको राष्ट्रको अपार जनधनको क्षतिको पनि अनुमान गर्दछु। राष्ट्रको अभिभावकका रूपमा मुलुकले ती कर्णाधार युवा गुमाउँदाको क्षति अनुभूत गर्न सक्छु। आज संविधान दिवसका दिन म युवाको जागरुकता र सदिच्छा स्मरण गर्न चाहन्छु, जो मुलुकमा थिति बसोस् र राष्ट्रको भविष्य उज्ज्वल होस् भनेर भदौ २३ गते सडकमा आएका थिए।’राष्ट्रपति पौडेलले हाम्रो संस्कृति, प्रकृति र भौगोलिक विविधताले आफैँमा असीमित सम्भावना बोकेको उल्लेख गर्दै यी सम्भावनालाई न्यायोचित ढङ्गले उपयोग गर्न सके आमनेपालीको जीवनस्तरमा रूपान्तरण ल्याउन सकिने स्पष्ट पार्नुभयो। उहाँले भन्नुभयो- ‘त्यसका लागि हाम्रो संविधानले सदैव मार्गदर्शन गर्दछ। सबैलाई थाहा छ कि हाम्रो संविधानले लोकतन्त्रमा आधारित समाजवाद उन्मुख अर्थतन्त्रको लक्ष्य लिएको छ। यो लक्ष्यका लागि राज्यबाट प्राप्त हुने सेवासुविधा र अवसरमा समान पहुँच कायम गर्नु, सामाजिक सुरक्षा सुनिश्चित गर्नु र समावेशी विकासलाई गति दिनु आजको मुख्य आवश्यकता हो।’राष्ट्रपति पौडेलले आजको सुशासन, बेथितिको अन्त्य, रोजगारी सिर्जना, वातावरणीय दिगोपन र सामाजिक न्यायलाई प्राथमिकतामा राख्न सके मात्र संविधानले परिकल्पना गरेको समतामूलक र समृद्ध नेपाल सम्भव भएको भन्दै जेन्जी पुस्ताले अहिले मागेको भ्रष्टाचार र बेथितिको अन्त्य होस्  भन्ने कुरालाई सबैले मनन् गर्न र सुध्रिएर अघि बढ्ने अठोट गर्न आग्रह गर्नुभयो।",
      "link": "https://gorkhapatraonline.com/news/172471",
      "image": "https://gorkhapatraonline.com/storage/media/304290/conversions/president-ramchandra-poudel-original-thumb.jpg"
    },
    {
      "slug": "172462",
      "title": "युक्रेनको सीमाको हिरासतमा रहेका दुई नेपालीको उद्धार",
      "timestamp": 1758240000000,
      "source": "gp",
      "content": "रौतहटका जयप्रकाश साह र बागलुङका सन्देश केसीलाई बर्लिनस्थित नेपाली दूतावासको समन्वय एवं सक्रियतामा उद्धार गरी नेपाल फर्काउन लागिएको परराष्ट्र मन्त्रालयले जनाएको छ।",
      "longContent": "काठमाडौँ, असोज ३ गते। युक्रेनको सीमामा हिरासतमा रहेका दुई नेपाली नागरिकको उद्धार गरिएको छ।रौतहटका जयप्रकाश साह र बागलुङका सन्देश केसीलाई बर्लिनस्थित नेपाली दूतावासको समन्वय एवं सक्रियतामा उद्धार गरी नेपाल फर्काउन लागिएको परराष्ट्र मन्त्रालयले जनाएको छ। युक्रेनको सीमासुरक्षा सेवा कार्यालय, गैरआवासीय नेपाली सङ्घ जर्मनीलगायतको सहयोगमा उहाँहरुको उद्धार गरिएको हो।मन्त्रालयले सम्बन्धित मुलुकको कानुनको उल्लङ्घन वा अवज्ञा वा बेवास्ता गर्दा पक्राउ परिने र लामो समय थुनामा बस्नुपर्ने अवस्था आउने एवं ज्यानसमेत जोखिममा पर्नसक्ने उल्लेख गर्दै विदेश यात्रा गर्दा सम्बन्धित मुलुकको अध्यागमनलगायत अन्य कानुनको पूर्ण पालना गर्न आग्रह गरेको छ। मन्त्रालयले यसप्रकार पक्राउ परेकाको उद्धार प्रक्रिया पनि सहज नहुने जनाउँदै विभिन्न प्रकारका प्रलोभन र बहकाउका सम्बन्धमा सचेत हुन तथा यसप्रकारको कुनै पनि कार्यमा संलग्न नहुन सबैलाई अनुरोध गरेको छ। रासस",
      "link": "https://gorkhapatraonline.com/news/172462",
      "image": "https://gorkhapatraonline.com/storage/media/304278/conversions/Ministery_of_foreign_affairs-original-thumb.jpg"
    },
    {
      "slug": "172432",
      "title": "मध्यमेवा जलविद्युत् आयोजनाको मुख्य सुरुङमा ‘ब्रेक थ्रु’",
      "timestamp": 1758240000000,
      "source": "gp",
      "content": "ताप्लेजुङको मिक्वाखोला गाउँपालिका तथा मेरिङ्देन गाउँपालिकामा निर्माणाधीन मध्यमेवा जलविद्युत् आयोजनाको मुख्य सुरुङ निर्माणमा ब्रेक थ्रु भएको छ । मेवा डेभलपर्स लिमिटेडद्वारा प्रबर्धन गरिरहेको ७३.५ मेगावाट क्षमताको मध्यमेवा जलविद्युत आयोजनाको मुख्य सुरुङ्गमा बिहीबार ब्रेक थ्रु भएको हो ।",
      "longContent": "साहारा लिम्बू फुङलिङ, असोज ३ गते । ताप्लेजुङको मिक्वाखोला गाउँपालिका तथा मेरिङ्देन गाउँपालिकामा निर्माणाधीन मध्यमेवा जलविद्युत् आयोजनाको मुख्य सुरुङ निर्माणमा ब्रेक थ्रु भएको छ । मेवा डेभलपर्स लिमिटेडद्वारा प्रवर्धन गरिरहेको ७३.५ मेगावाट क्षमताको मध्यमेवा जलविद्युत् आयोजनाको मुख्य सुरुङमा बिहीबार ब्रेक थ्रु भएको हो । मिक्वाखोला –४ साँबाको फुङफुङ्गे मन्दिरदेखि मिक्वाखोला –३ को लिवाङ पुछार मेवाखोलासम्म रहेको आयोजनाको ५ हजार ८ सय ४३ मिटर लामो हेडरेस टनेल ‘ब्रेक थ्रु’ भएको आयोजनाका प्रमुख व्यवस्थापक सुनिलप्रसाद रेग्मीले जानकारी दिनुभयो । आयोजनाको मुख्य सिभिल संरचना निर्माणसँगै आयोजनाको हाइड्रोमेकानिकल, इलेक्ट्रोमेकानिकल तथा विद्युत् प्रसारण लाइनसम्बन्धी कार्यहरू सम्पन्न हुने अवस्थामा रहेको आयोजनाका प्रमुख रवि मुल्मीले बताउनुभयो । करिब १४ अर्ब रुपियाँ लागत अनुमान गरिएको यस आयोजनाको हेडवर्कस् साँवाको तेम्बामा र विद्युत् गृह लप्सिबोटेमुनि छ । आयोजनाबाट उत्पादित विद्युत् १०.७ किलोमिटर १३२ केभी डबल सर्किट प्रसारण लाइन हुँदै नेपाल विद्युत् प्राधिकरणको ढुङ्गेसाँघु सबस्टेनशनमार्फत राष्ट्रिय प्रसारण लाइनमा समाहित गर्ने योजना छ । त्यसका लागि विद्युत् गृहदेखि प्रसारण लाइनसम्मको दूरीमा करिब ३६ वटा टावर निर्माण कार्य भइरहेको आयोजनाका प्रमुख मुल्मीको भनाइ छ ।",
      "link": "https://gorkhapatraonline.com/news/172432",
      "image": "https://gorkhapatraonline.com/storage/media/304234/conversions/Brack-Thu-original-thumb.jpg"
    },
    {
      "slug": "172420",
      "title": "नदी किनारमा पुरुषको शव फेला",
      "timestamp": 1758240000000,
      "source": "gp",
      "content": "रौतहटको राजदेवी नगरपालिका –४ मा शुक्रवार बिहान पुरुषको शव फेला परेको छ । गडहिया घाटस्थित बागमती नदीको किनारमा पुरुषको शव फेला परेको जिल्ला प्रहरी कार्यालय रौतहटका प्रवक्ता  प्रहरी नायब उपरीक्षक राजु कार्कीले  जानकारी दिनुभयो ।",
      "longContent": "प्रवीणकुमार शर्मा चन्द्रपुर (रौतहट), असोज ३ गते । रौतहटको राजदेवी नगरपालिका –४ मा शुक्रवार बिहान पुरुषको शव फेला परेको छ । गडहिया घाटस्थित बागमती नदीको किनारमा पुरुषको शव फेला परेको जिल्ला प्रहरी कार्यालय रौतहटका प्रवक्ता  प्रहरी नायब उपरीक्षक राजु कार्कीले  जानकारी दिनुभयो । अन्दाजी ४२ वर्षको पुरुष मृत अवस्थामा फेला परेको जिल्ला प्रहरी कार्यालय रौतहटले जनाएको छ । उहाँको हालसम्म सनाखत हुन नसकेको छैन । घटनाबारे अनुसन्धान भइरहेको प्रवक्ता कार्कीले बताउनुभयो । शुक्रवार बिहान स्थानीयले शव देखेपछि प्रहरीलाई खबर गरेका थिए ।",
      "link": "https://gorkhapatraonline.com/news/172420",
      "image": "https://gorkhapatraonline.com/storage/media/304198/conversions/Dead425-original-thumb.jpg"
    },
    {
      "slug": "172390",
      "title": "‘अप्ठेरो परिस्थितिमा राष्ट्रिय एकता कायम राख्नु पर्छ’",
      "timestamp": 1758240000000,
      "source": "gp",
      "content": "आज नेपालको संविधान २०७२ जारी भएको १० वर्ष पुगेको छ । यसबिचमा धेरै उतारचढाव आए । सङ्घीयता पूर्ण रूपमा कार्यान्वयन नहुँदै खारेज हुनुपर्ने विषय उठे । पछिल्लो पटक सरकारले दर्ता नभएका सामाजिक सञ्जाल बन्द ग¥यो ।",
      "longContent": "आज नेपालको संविधान २०७२ जारी भएको १० वर्ष पुगेको छ । यसबिचमा धेरै उतारचढाव आए । सङ्घीयता पूर्ण रूपमा कार्यान्वयन नहुँदै खारेज हुनुपर्ने विषय उठे । पछिल्लो पटक सरकारले दर्ता नभएका सामाजिक सञ्जाल बन्द गर्‍यो । युवापुस्ता ‘जेनजी’ ले सामाजिक सञ्जाल सञ्चालन हुनुपर्ने, भ्रष्टाचार नियन्त्रण र सुशासन कायम हुनुपर्ने मागसहित गरेको आन्दोलनले देशभरि कम्पन ल्यायो । हालसम्म ७४ जनाको मृत्युको पुष्टि भएको छ । अर्बौंको भौतिक सम्पत्ति क्षति भयो । सिंहदरबारलगायत देशका मुख्य धरोहर जलेर नष्ट भए । संविधान कार्यान्वयनको १० वर्षको समीक्षासहित युवापुस्ताले गरेको आन्दोलन र अबको मार्गचित्रबारे संविधान जारी गर्नुभएका सङ्घीय लोकतान्त्रिक गणतन्त्र नेपालका प्रथम राष्ट्रपति डा. रामवरण यादवसँग गोरखापत्रका लागि प्रधान सम्पादक जुनारबाबु बस्नेत, डिजिटल प्रमुख नारदमुनि गौतम र पत्रकार इश्वरचन्द्र झाले गर्नुभएको अन्तर्वार्ताको सम्पादित अंश :भावनाले ओतप्रेत भएर स्वस्फूर्त रूपमा भएको हो । मैले संविधानमा सही गरेर जनसमक्ष अर्पण गरेँ । जनप्रतिनिधिले आफैँ संविधान बनाउने २०१७ सालदेखिको सपना ‘झलझली’ याद आयो । लोकतन्त्र पुनर्बहाली र गणतन्त्र स्थापना गर्नेबारे जनताको लडाइँ सफल भएको अनुभूति भयो । लोकतन्त्रको मन्दिरमा जनताको नासो, सार्वभौमसत्ता, राजकीय सत्ता र शासकीय सत्ता जनताकै प्रतिनिधिद्वारा लिखित संविधानका रूपमा जनताको ठुलो लडाइँबाट प्राप्त भएको उपलब्धि थियो । जनता मालिक रहने गरी लिखित संविधान लोकतन्त्रको मन्दिरबाट मैले जनसमक्ष प्रस्तुत गर्ने अवसर पाएकोमा म भावनाले ओतप्रोत थिएँ । त्यो स्वस्फूर्त भावना थियो । संविधान निर्माणका क्रममा बुद्धिजीवी, संविधानविद्, नागरिक समाज, सञ्चारकर्मीसँग मैले थुप्रै अन्तरसंवाद गरेँ । जुनसुकै र जतिसुकै अप्ठेरोमा पनि ससाना समूहसँग पनि अन्तरसंवाद गर्थें । अन्तरिम संविधान जारी गरेका बेला जस्तो संविधान सभामा धेरै दबाब थिएन । संविधान नबन्दै संविधान सभा भङ्ग हुँदा ठुलो दबाब आयो । जनताले नेपाली कांग्रेस, नेकपा (एमाले), नेकपा माओवादी र मधेशकेन्द्रित गरी चार वटा शक्तिलाई संविधान निर्माण गर्ने ‘म्यान्डेट’ दिएर सभामा पठाएको थियो । संविधान नै नदिई सभा भङ्ग भएपछि राजनीतिक शक्तिमध्ये कसैले संसद्को चुनाव होस् भन्ने चाहन्थे भने अधिकांश संविधान सभाकै चुनावका पक्षमा थिए । मेरो संयोजनकारी भूमिका थियो । निर्वाचन गराउन पनि प्रधानमन्त्री चाहिएको थियो । राजनीतिक दलहरूले सहमतिमा प्रधानमन्त्री दिन सकेनन् । न्यायाधीशलाई प्रधानमन्त्री बनाउने विषय प्रवेश गर्दा अवकाश प्राप्त न्यायाधीश वा नागरिक समाजबाट प्रधानमन्त्री बनोस् मेरो चाहना थियो तर त्यो भएन । सुरुमा माओवादी र त्यसपछि एमालेले बहालवाला न्यायाधीशलाई प्रधानमन्त्री बनाउने प्रस्ताव ल्याए । बहालवाला न्यायाधीश नियुक्त गरे शक्ति पृथकीकरणको हिसाबले मिल्दैन भनेर मेरो चित्त बुझेको थिएन । संविधान सभाबाट संविधान जारी गराउने व्यावहारिक कठिनाइ थियो भन्ने पदमा रहेका न्यायाधीशलाई कार्यकारी जिम्मेवारी दिनु नैतिक अप्ठ्यारो थियो । कटवाल प्रकरणमा पनि समस्या भएको हो । त्यस प्रकरणमा हाम्रो ठुलो गृहकार्य भएको थियो । बाहिरको कुनै प्रभाव थिएन । विभिन्न कोणबाट के गर्दा के होला भन्ने सम्बन्धमा लामो गृहकार्य चल्यो । सङ्कटकाल लगाएर कटवाललाई पुनस्र्थापित गर्ने वा के गर्ने सम्बन्धमा अन्योल थियो । कटवाललाई पुनस्र्थापित गराएर सङ्कटकाल लगाउने विकल्पलाई किनारा लगाएँ । राष्ट्रिय पार्टीको महामन्त्री भएर म देशको राष्ट्रपति भएको थिएँ । मधेश आन्दोलनको बेलासमेत म पहाड र मधेश जोड्दै जानु पर्छ भन्ने अभिव्यक्ति दिइरहन्थेँ । समुदायमा ‘डिभिजन’ भए देशको एकता खलबलिन्छ भन्ने मेरो स्पष्ट सोच थियो । राष्ट्रिय एकताका लागि वकालत गरिरहेँ । सम्भवतः त्यसै कारणले पनि मेरो स्वीकार्यता बढेको थियो । मधेशमा गणतन्त्र स्थापनापछि अधिकारका लागि आन्दोलन भएको हो । थिचिएका र दबाइएका समाजले आफ्नो अधिकारप्रति जागरुक भएर आन्दोलन गरेका थिए । जलेश्वर, जनकपुर, सप्तरी, वीरगन्जमा गोली चल्दै थियो । म चाहन्थेँ, यो मधेशको नभई देशको समस्या हो भनेर सबैले बुझून् । सबैसँगै लडाइँ गरेर यहाँसम्म आएका हौँ । १५ दिन वा महिना दिन पर्खेरै भए पनि यसलाई निकास दिएर सबै समुदायले अपनत्व लिने गरी संविधान जारी गरौँ भन्ने अडानमा थिएँ । मधेशको समस्या समाधान गरेर गए राष्ट्रिय एकता मजबुत हुने मेरो बुझाइ थियो । संविधान घोषणा गरेको दिन देशभरि उज्यालो होस् भन्ने चाहन्थेँ । त्यसप्रति ममा द्विविधा थियो । मैले मिलाउन सकिनँ । पछि सबै दलले चुनावमा भाग लिएपछि सबै ट्र्याकमा आए भनेर खुसी भएँ । विद्यमान अवस्थाले कमजोरी देखाएको छ । उपलब्धि त न भुतो न भविष्यति । त्यत्रो आन्दोलनलाई हेरेर संसारले हामीलाई प्रशंसा ग¥यो । अमेरिका जस्तो २५० वर्षको लोकतान्त्रिक अभ्यास बोकेको राष्ट्रले ५० लाख नेपाली काठमाडौँमा उत्रिएपछि परिवर्तन भयो भन्यो । त्यसपछि हामीले दुई वटा संविधान सभा गठन गरेर संविधान बनायौँ । सबै समुदायको प्रतिनिधित्व हुने गरी ६०१ जनाको सभा बनायौँ । देशभरिको सबै जातजाति, वर्ग, धर्मका व्यक्तिको प्रतिनिधित्व गरेर लामो समय खर्चेर संविधान बन्यो । लोकतान्त्रिक विधि र प्रक्रियाबाट संविधान बनायौँ । लोकतन्त्र, गणतन्त्र, सङ्घीयता, समावेशी, धर्म निरपेक्षता र समानुपातिक प्रतिनिधित्वसहित प्रेस र अभिव्यक्ति स्वतन्त्रता, मानव अधिकार, आवधिक निर्वाचन तथा लोकतन्त्रमा हुनुपर्ने आधारभूत विषय र मौलिक हक संविधानमा छन् । सर्वोत्कृष्ट त भन्दिनँ तर यो संविधान उम्दा संविधान हो । २००७, २०४६, २०६१/६२ साललगायतका लोकतान्त्रिक आन्दोलनको उपलब्धिसहितको संयोजन हो । संविधानले संसारका लोकतान्त्रिक देशले अपनाएको बहुदलीय लोकतन्त्र अँगालेको छ । समानुपातिक प्रतिनिधित्वका विषयमा कमजोरी देखिए । व्यवहारमा कार्यान्वयन गर्दा समस्या देखिए । समावेशी समूह भनौँ वा ‘क्लस्टर’ भनौँ, यसै गरी राख्ने तर यसलाई व्यवस्थित गर्नु पर्छ । प्रत्यक्ष निर्वाचन प्रणालीलाई व्यवस्थित गरे स्थिर सरकार आउँछ । क्लस्टर सुन्दर पक्ष हो । यसलाई नछोडेर माथिल्लो र तल्लो सदनमा कसरी प्रतिनिधित्व मिलाएर जाँदा स्थिर सरकार आउँछ त्यसतर्फ सोच्नु पर्छ । चुनाव खर्चिलो बढी । चाहे राजनीतिक दलको होस् वा आवधिक निर्वाचन, भ्रष्ट भएको देखिन्छ । नैतिक आचरण राम्रो भएका मानिस चुनाव लड्नबाट डराउँछन् । कहाँबाट त्यति पैसा ल्याउने ? स्थानीय, प्रदेश र सङ्घीय चुनाव खर्चिलो भयो भनेर गुनासो आइरहेका छन् । जुन छरपस्ट छ, यसलाई सुधार गरेर जानु पर्छ । राजनीतिक दलमा लोकतान्त्रिक प्रणाली अवलम्बन भएन । सबै दल ‘निरङ्कुश प्रवृत्ति’ मा गए । सबैभन्दा ठुलो इतिहास बोकेको र लोकतान्त्रिक दल कांग्रेसमा पनि कमी देखिएको छ । दलभित्रको आन्तरिक लोकतन्त्र कमजोर भएको छ । यसलाई सुधार्नै पर्छ ।  बिपी, सुवर्णशमशेर, गणेशमान, कृष्णप्रसाद भट्टराई, गिरिजाप्रसादसहित अन्य पार्टीका मनमोहन अधिकारी, पुष्पलालजीपछिको पुस्ता हाम्रो पुस्ता हो । म, रामचन्द्रजी, शेरबहादुर, महन्थजी अर्को पुस्ताका हौँ । दुवै पुस्ताले ठुलो लडाइँ गरेर यहाँसम्मको अवस्थामा आइपुगेको हो । अहिलेको पुस्ता भनौँ वा युवापुस्ता निरङ्कुश प्रवृत्ति रुचाउँदैन् । युवापुस्ताले अहिलेको शीर्ष नेता र तिनको व्यवहार रुचाउँदैनन् । यी नेताहरूले देश र अहिलेको पुस्ताको सोचलाई आकलन गर्नै सकेन । पत्रपत्रिका, नागरिक समाज, राजनीतिशास्त्रका विद्वान्ले निरन्तर लेखिरहे । कांग्रेसभित्र युवापुस्ताका केहीले आन्तरिक छलफलमा यी विषय उठाइरहे । यिनीहरू भने तानाशाही प्रवृत्तिमै छु भनेर गइरहे । यत्रो लडाइँ लडेर हामीले लोकतन्त्र ल्याएको फुइँ लगाइरहे । अहिलेको पुस्ताले यस्तो प्रवृत्ति रुचाएनन् । यसलाई नेताले बुझ्नुपर्ने हो । यो संविधानको नभई दलका नेताको कमजोरी हो । म १९९९ सालमा जन्मेको व्यक्ति २०५६ मा मन्त्री भएका बेला पहिलो पटक मोबाइल प्रयोग गरेको हुँ । २६ वर्ष भयो । त्यसपछि जन्मेको व्यक्ति मोबाइल प्रयोग गरेरै हुर्कियो । त्यो स्वतन्त्रता प्राप्त भयो । उनीहरूले लेख्ने, पढ्ने, ज्ञान र सूचना प्राप्त गर्ने माध्यम नै सामाजिक सञ्जाल र मोबाइल बन्यो । सरकारले सामाजिक सञ्जाल बन्द ग¥यो । कोभिडका बेला अनलाइनबाट पठनपाठन हुने अभ्यासले व्यापकता पायो । अहिले अनलाइनबाटै आफूले रुचाएको शिक्षकबाट पढ्न पाउने सुविधा छ । मैले अन्तर्वार्ता हेर्दै थिएँ, कसैले भन्दै थिए– मेरो रोजगारको माध्यम नै सामाजिक सञ्जाल थियो, सबै खत्तम भयो । सामाजिक सञ्जाल बन्द भएपछि युवा स्वस्फूर्त सडकमा आए । उनीहरू सडकको एउटा फूल, एउटा पात पनि नटिप्ने भन्दै थिए । यसरी हेर्दा शालीन र शान्तिपूर्ण थियो उनीहरूको आन्दोलन । भ्रष्टाचार नियन्त्रण, सुशासन कायम होस् र सञ्चार माध्यम स्वतन्त्र होस् भन्ने उनीहरूको माग थियो । सुन्दर र शान्त भएर बस्न पाऊँ । यही देशमा काम गर्न पाऊँ भन्ने चाहना थियो । युवाको चाहना र माग एकदमै जायज थियो । हामी ८०/८३ वर्षका वृद्धले पनि त्यसलाई समर्थन गर्छौं । यसमा पूर्ण असफलता सरकारको हो । शीर्ष नेतालाई देशमा के पाकिरहेको छ भन्ने सम्बन्धमा कुनै भेउ नै छैन । विद्वान्हरूले भ्रष्टाचारलगायतका विषय उठाइरहेका थिए । दुई/तीन वर्षदेखिको असन्तुष्टि वयस्क हुँदै थियो । यसलाई कसैले पनि गम्भीरतापूर्वक लिएन । विद्यार्थी, युवाको आन्दोलन कसरी हिंसात्मक बनाइयो भन्ने विषय गृह प्रशासनको नेतृत्व, प्रधानमन्त्री वा राजनीतिक दलका नेता कसैलाई पनि थाहा भएन । यसमा अरूको भन्दा गृह प्रशासन, गृहमन्त्री र प्रधानमन्त्रीले राम्ररी गृहकार्य गर्नु पथ्र्यो, त्यो हुनै सकेन ।  २०६२/६३ सालको आन्दोलनमा हजारौँ सहभागीलाई लट्ठी, अश्रुग्यास र पानीको फोहोराले छिन्नभिन्न बनाइएको हो । काठमाडौँसहित देशका अन्य स्थानमा हामीले आन्दोलन ग¥यौँ । गृह प्रशासनले यिनै विधि अपनाएर मत्थर पार्थे । अस्तिको आन्दोलनमा गृह प्रशासनको कमजोरी देखियो । यो घटना निन्दनीय छ, नृशंस छ । जति निन्दा गरे पनि कम हुन्छ । युवा र बच्चामाथि गोली चलेको देखेर सम्पूर्ण देशवासी आक्रोशित छन् । सरकार गठन भएको छ । आवरणमा जे जस्तो देखिए पनि यस विषयमा गम्भीर चासो दिनु पर्छ । सिंहदरबार, सर्वोच्च अदालत, संसद् भवन, राष्ट्रपति भवन, मन्त्रालयलगायत धेरै ठाउँमा आक्रमण भएको छ । यो लोकतन्त्रमाथिको आक्रमण हो । सुनियोजित रूपमै यसमा घुसपैठ भएको छ । कसले र किन गरायो, लोकतन्त्र मास्नलाई गराएको पनि हुन सक्छ । संविधान नै फाल्ने गरी भएको छ । प्रदेश सभा सचिवालय, मन्त्रालय, स्थानीय तहका नगरपालिका र वडासहित पार्टी कार्यालय, नेता र व्यवसायीको घर, व्यापारिक प्रतिष्ठान, होटेल र रेस्टुराँ कसैलाई छोडेको छैन । यो युवाको काम होइन । यो लोकतन्त्र मास्न र आर्थिक क्षेत्रलाई तहसनहस गरेर देशको मेरुदण्ड नै तोड्ने गरी सुनियोजित रूपमा गरिएको घटना हो । यसप्रकारको आतङ्क हामीले कुनै पनि आन्दोलनमा देखेका थिएनौँ । सबैभन्दा गम्भीर विषय यति ठुलो सङ्ख्यामा युवा तथा बच्चाको संहार गरिएको छ । सही र गम्भीर जाँच गरेर सजाय हुनै पर्छ । २०४६ र २०६२/६३ मा पनि आयोग बनेको छ । म लोकतन्त्रमा कुण्ठा र बदलाको भावना लिएर अगाडि बढनुपर्नेमा विश्वास नराख्ने पुस्ताको हो । लोकतन्त्र सहनशील हुन्छ । खास गरी २०६२/६३ पछि जुन विकृति आयो, सहने खालको देखिन्न । म २०५१ र २०५६ मा चुनाव लड्दा एक पैसा थिएन । जनताको चन्दा र आर्थिक सहयोगबाट चुनाव लडेँ । अहिले व्यक्ति एक करोड रुपियाँ नभई संसदीय चुनाव लड्न चाहँदैन । वडा र पालिकाको चुनावमा लाखौँ खर्च भइरहेको छ । मैले पनि महामन्त्री भएर टिकट बाँडेको थिएँ । अहिले त टिकट बिक्री हुन थालेका छन् । विकृतिले पराकाष्ठा नाघेको छ । त्यसले गर्दा विद्यार्थी, युवाको आन्दोलन जायज हो । राष्ट्रिय एकता मजबुत बनाउने अभ्यासका क्रममा देखिएका संविधानका कमजोरी सुधार गर्दै लोकतन्त्र अझै बलियो बनाउनु पर्छ ।   राष्ट्रपतिज्यूले निकास दिनुभयो । दुई दिनसम्म संशयको अवस्था थियो । राजनीतिक दलबाट पनि समर्थन भएन । फोनमा कुराकानी भएको होला । दलहरूले जनतालाई जोड्ने काम गर्छन्, त्यो भएन । सुरक्षा निकायकै मनोबल गिरेको छ । गृहमन्त्री र प्रधानमन्त्रीले राजीनामा दिएका छन् । नागरिक समाजको दृष्टिकोण फरक फरक छ । संविधानको क्षति पनि भएको छ । यसबारेमा अझ बढी छलफल नगरौँ । छ महिनाभित्र चुनाव गर्ने लक्ष्य छ । स्वतन्त्र, निष्पक्ष र भयरहित वातावरणमा चुनाव हुनु पर्छ । त्यसका लागि सुरक्षा व्यवस्था अहिलेदेखि नै दुरुस्त हुनु पर्छ । चुनाव भएपछि फेरि देश आफ्नो लयमा आउने छ । अहिलेको प्रधानमन्त्रीको पृष्ठभूमि न्यायाधीशको हो । उहाँले राम्रो र सही समूह बनाएर काम गर्नु पर्छ । राजनीतिक दल, सुरक्षालगायतका निकायसँग समन्वय गर्नु पर्छ । स्रोतसाधन जुटाएर सबैको सद्भाव लिएर जाँदा उपयुक्त हुन्छ । चुनावको वातावरण बनाउने राजनीतिक दलले हो । न्यायमूर्तिको नेतृत्वमा सरकार छ । नागरिकले स्वच्छ छवि भएर उहाँलाई जिम्मेवारी दिएको हो । यो सरकारले भ्रष्टाचार नियन्त्रण गरेर सुशासनको बाटोमा हिँड्ने मार्गचित्र कोर्ने विश्वास हो । आयोग बनाएर छानबिन गर्ने हो । जनतासँग जोडिएको राजनीतिक दल हो । चुनाव नहुन्जेलसम्म सरकारलाई सहयोग गरेर राजनीतिक वातावरण बनाउनु राजनीतिक दलको राष्ट्रिय धर्म हो । संविधानमा पनि प्रत्येक १० वर्षमा पुनरवलोकन गर्ने व्यवस्था छ । संविधानविद्हरूले कार्यान्वयनका क्रममा आएका समस्याबारे अध्ययन गर्नुहोला । राजनीतिक दलले पनि देखिएका कठिनाइ सम्बन्धमा अध्ययन गरेर समयसापेक्ष सुधार गर्दै जानु पर्छ ।  जहाँसम्म सङ्घीयताको विषय हो, हामी सबै हिमाल, पहाड र तराई मधेशको प्रतिनिधित्व गर्छौं । नेपाली समाज विविधतापूर्ण भएकाले सङ्घीयता रहनु पर्छ । खर्चिलो भयो भन्ने विषयमा अध्ययन गरेर खर्च कसरी घटाउन सकिन्छ त्यतातिर सोच्नुस् । खर्चिलो भयो भन्दैमा सङ्घीयता नराख्ने भन्ने हुन्न । हाम्रो सामाजिक विविधता झल्काउन पनि सङ्घीयता आवश्यक छ । भ्रष्टाचार नियन्त्रण र सुशासन कायम गर्न युवाले गरेको आन्दोलनपछि अहिले संयमित हुने समय हो । सद्भाव कायम राख्ने बेला हो । किन यस्तो भएको हो, मूल्याङ्कन गर्नु पर्छ । हाम्रा सञ्चार माध्यम जीवन्त छन् । सञ्चार माध्यममा लेख्ने, बोल्ने गर्नु पर्छ । राजनीतिक दलको सम्पर्क र सम्बन्ध सिधा जनतासँग हुन्छ । दलले पनि सुझबुझपूर्ण तरिकाले अगाडि बढ्नु पर्छ । सङ्कटपूर्ण घडीमा सबै नेपालीको एकता कायम गराएर जानु पर्छ । जनप्रतिनिधिबाट निर्मित संविधान बनाउन करिब एक सय वर्षको लगानी छ । २००७ सालमा संविधान सभा विषय सतहमा आएको हो । त्यसभन्दा करिब १०/१५ वर्षअघिदेखि अधिकारको लडाइँ सुरु भएको हो । सम्पूर्ण जातजातिले मिलेर अगाडि बढ्नु पर्छ । खास गरेर ३० वर्षमुनिका युवापुस्तालाई भन्न चाहन्छौँ, तपाईंहरू झन् बढी संयमित हुुनु पर्छ । पाकाको अनुभव लिनु पर्छ । हामी कहाँबाट कहाँ आइपुगेका हौैँ । हाम्रो देशको राजनीतिक इतिहास हेरेर संयमित भई राष्ट्रिय एकता बलियो बनाउन लाग्नु पर्छ ।",
      "link": "https://gorkhapatraonline.com/news/172390",
      "image": "https://gorkhapatraonline.com/storage/media/304187/conversions/44-original-thumb.jpg"
    },
    {
      "slug": "172417",
      "title": "वडा कार्यालय ध्वस्त भएपछि घटना दर्ताको काम ठप्प",
      "timestamp": 1758240000000,
      "source": "gp",
      "content": "आगजनीबाट तहसनहस भएका सर्लाहीका विभिन्न पालिकाका वडा कार्यालयहरुलाई सेवा सुचारु गर्न कठिन भएको छ ।",
      "longContent": "जनार्जन खत्रीसर्लाही, असोज ३ गते । आगजनीबाट तहसनहस भएका सर्लाहीका विभिन्न पालिकाका वडा कार्यालयहरुलाई सेवा सुचारु गर्न कठिन भएको छ । जेनजी आन्दोलनको क्रममा भदौ २४ गते प्रदर्शनकारीले आगजनी गर्दा जिल्लाका एक दर्जन बढी वडा कार्यालयमा पूर्ण क्षति पुगेको छ । तीमध्ये केही वडा कार्यालयले आंशिक सेवा सुचारु गरेका छन् । आगजनीमा कम्प्युटरसहितका विद्युतीय उपकरण जलेकाले पछिल्लो समय अनलाइनबाट प्रदान गरिने नैसर्गिक अधिकारभित्र पर्ने जन्मदर्ता, मृत्युदर्ता सहितका व्यक्तिगत घटना दर्ताको सेवासमेत ठप्प हुन पुगेको छ । जनप्रतिनिधि र कर्मचारीहरु के–कसरी सेवा सुचारु गर्ने भन्ने अन्यौलमै छन् । नागरिकसँग प्रत्यक्ष जोडिएको वडा कार्यालयको सेवा रोकिँदा सयौं सेवाग्राही मारमा परेका छन् । सर्लाहीमा बरहथवा नगरपालिकाको कार्यालय परिसरभित्र रहेको वडा नं. ५, ६ र ७ ले अझै सेवा प्रारम्भ गर्न सकेका छैनन् । बरहथवाका यी तीन वटै वडा कार्यालयमा भदौ २४ गतेदेखि व्यक्तिगत घटना दर्तासहितका सेवा ठप्प छ । नगरपालिका कार्यालयसमेत आगजनी गरी ध्वस्त पारिएकाले सेवाग्राहीलाई अत्यावश्यक केही सेवाबाहेक अधिकांश सेवा दिन नसकिएको नगरपालिकाका कानुनी सल्लाहकार महेश बरालले जानकारी दिनुभयो । आगजनीले कार्यालयहरु खरानी भएकाले तत्काल पूर्णरुपमा सेवा दिन सक्ने अवस्था नरहेको बरालको भनाइ छ । “खै केही नै त बाँकी छैन यो अवस्थामा कसरी सेवा दिनु र ! हामी नै अलमलमा छौँ” बरालले भन्नुभयो, “कर्मचारी भएपछि कार्यालय त आउनै पर्छ तर दिनभर त्यसै बस्नुपरिरहेको छ ।”यस्तै आगजनीपछि आधा दर्जन बढी वडा कार्यालयमा क्षति पुगेको लालबन्दी नगरपालिकामा वैकल्पिक व्यवस्था गरी क्रमशः वडा कार्यालयहरुको सेवा सुचारु हुन थालेका छन् । लालबन्दी ७ का वडाध्यक्ष कृष्णकुमार कार्की (गोपाल) ले वडा कार्यालय ध्वस्त भएपछि तत्कालका लागि वडा नं. ६ स्थित पुरानो नगरपालिका कार्यालयको भवनबाट आंशिक सेवा सुरु गरिएको बताउनुभयो । नगरपालिकाको सेवासमेत ठप्प रहेकाले लालबन्दी नगरपालिकाका कर्मचारी आफैं केही दिनदेखि कार्यालयको सरसफाइमा जुटिरहेका छन् । त्यस्तै, हरिपुर नगरपालिका २ का वडाध्यक्ष नीलविक्रम थापाले नगरपालिकाबाट एक थान ल्यापटप प्रदान भएकाले अब बल्ल आगजनी भएको वडा कार्यालयलाई सरसफाई गरी व्यक्तिगत घटना दर्तासहितका सेवा सुरु गर्ने तयारीमा जुटेको बताउनुभयो । आगजनीबाट पूर्ण क्षति पुगेका हरिपुर ७ र ८ को वडा कार्यालयको सेवा भने तत्कालका लागि हरिपुर नगरपालिका २ मा पर्ने नगरपालिका कार्यालयबाटै प्रदान हुने भएको छ । यसैगरी हरिवन नगरपालिका ८ का वडाध्यक्ष प्रज्ज्वल ढुङ्गानाले आगजनीबाट पूर्ण क्षति भएको वडा कार्यालय सरसफाइ गरी नागरिकता सिफारिस, चार किल्लासहितका आंशिक सेवा प्रवाह गर्न सुरु गरिएको बताउनुभयो ।",
      "link": "https://gorkhapatraonline.com/news/172417",
      "image": "https://gorkhapatraonline.com/storage/media/304186/conversions/Jaleko-Lalbandi-5-wada-office-original-thumb.jpg"
    },
    {
      "slug": "172413",
      "title": "जनताको आवाजको सुनुवाइ नै लोकतन्त्रको आत्मा : प्रधानमन्त्री कार्की",
      "timestamp": 1758240000000,
      "source": "gp",
      "content": "प्रधानमन्त्री सुशीला कार्कीले जनताको आवाजको सुनुवाइ नै लोकतन्त्रको आत्मा भएको बताउनुभएको छ । लोकतान्त्रिक प्रणाली आवाज सुन्ने व्यवस्था हो भन्दै उहाँले संविधान दिवस संघीय लोकतान्त्रिक गणतन्त्रको मूल्याङ्कन गर्ने दिन पनि हो भन्नु भएको छ ।",
      "longContent": "गोरखापत्र अनलाइन काठमाडौं, असोज ३ गते । प्रधानमन्त्री सुशीला कार्कीले जनताको आवाजको सुनुवाइ नै लोकतन्त्रको आत्मा भएको बताउनुभएको छ । लोकतान्त्रिक प्रणाली आवाज सुन्ने व्यवस्था हो भन्दै उहाँले संविधान दिवस सङ्घीय लोकतान्त्रिक गणतन्त्रको मूल्याङ्कन गर्ने दिन पनि हो भन्नु भएको छ । प्रधानमन्त्री कार्कीले सैनिक मञ्च टुँडिखेलमा आयोजित संविधान दिवस तथा राष्ट्रिय दिवसका अवसरमा आयोजित विशेष समारोहलाई सम्बोधन गर्दै यस्तो विचार व्यक्त गर्नुभएको हो ।प्रधानमन्त्री कार्कीले विगतका उपलब्धि र कमजोरीको आत्ममूल्याङ्कन गर्दै आगामी दिनमा सुधारसहित अघि बढ्ने सङ्कल्प व्यक्त गर्नुभएको छ ।उहाँले असोज ३, २०७२ मा संविधानसभाबाट पारित भई लागू भएको नेपालको संविधान नेपाली जनताको बलिदान, सङ्घर्ष र आन्दोलनको प्रतिफल भएको स्मरण गर्दै यसको संरक्षण र सफल कार्यान्वयन सबै नेपालीको साझा दायित्व भएको बताउनुभयो ।प्रधानमन्त्री कार्कीले हालैको जेनजी आन्दोलनलाई युवापुस्ताको असन्तुष्टि र अपेक्षाको प्रतिफलका रूपमा व्याख्या गर्दै लोकतन्त्र भनेको संवाद र समाधान खोज्ने प्रणाली भएकाले सरकार जनताका आवाज सुन्न र सम्बोधन गर्न प्रतिबद्ध रहेको स्पष्ट पार्नुभयो ।उहाँले आफू अन्तरिम व्यवस्थापनका लागि प्रधानमन्त्री बनेको स्पष्ट गर्दै छ महिनाभित्र प्रतिनिधिसभाको निर्वाचन सम्पन्न गरी जननिर्वाचित सरकारलाई जिम्मेवारी हस्तान्तरण गर्ने बताउनुभयो ।संविधान दिवसको अवसरमा उहाँले जनआन्दोलनदेखि हालको आन्दोलनमा प्राण गुमाउने शहीदप्रति श्रद्धाञ्जली, घाइतेको शीघ्र स्वास्थ्यलाभ र क्षतिको पुनर्निर्माणमा सबैलाई हातेमालो गर्न आह्वान गर्नुभयो । साथै, सुशासन, पारदर्शिता, भ्रष्टाचार अन्त्य, रोजगारी र विकासका प्रश्नलाई राष्ट्रिय एजेन्डा मानेर काम गर्ने प्रतिबद्धता व्यक्त गर्नुभयो ।समारोहमा राष्ट्रपति रामचन्द्र पौडेल, उपराष्ट्रपति रामसहाय प्रसाद यादवलगायत विशिष्ट पाहुनाको उपस्थिति थियो ।  संविधान\nदिवस तथा राष्ट्रिय दिवसका अवसरमा सम्माननीय प्रधानमन्त्री श्री सुशीला कार्कीज्यूको\nसम्बोधन(3 असोज, २०८२) सम्माननीय राष्ट्रपतिज्यू,सम्माननीय उपराष्ट्रपतिज्यू,सम्माननीय प्रधान न्यायाधीशज्यू,सम्माननीय सभामुखज्यू,राष्ट्रिय सभाका सम्माननीय अध्यक्षज्यू,उपस्थित विशिष्ट पदाधिकारीज्यूहरू,कूटनीतिक नियोगका प्रमुख तथा प्रतिनिधिज्यूहरू,जनप्रतिनिधिहरू, राष्ट्रसेवकहरू, सञ्चारकर्मीहरू,आदरणीय दिदीबहिनी एवं दाजुभाइहरू, 1.  आज हामी\nनेपाली जनताले चुनेका प्रतिनिधिहरूको संविधानसभाले बनाएको नेपालको संविधान जारी भएको\nदिनलाई संविधान दिवस तथा राष्ट्रिय दिवसको रूपमा उत्साहपूर्वक मनाउँदैछौं। सङ्घीय लोकतान्त्रिक\nगणतन्त्रात्मक संविधानले एक दशक पूरा गरेको यस गौरवपूर्ण घडीमा सम्पूर्ण नेपाली जनतामा\nसंविधान दिवस २०८२ को हार्दिक शुभकामना व्यक्त गर्दछु।2.  नेपालको\nवर्तमान संविधान नेपाली जनताले पटक पटक गरेका \nजनआन्दोलन, सङ्घर्ष, त्याग र बलिदानवाट निर्माण भएकोले यो नेपाल\nर नेपालीको भाग्य, भविष्य\nर आकाङ्क्षालाई प्रतिविम्बित गर्ने मार्गदशक दस्तावेज हो। सङ्घीयता, लोकतन्त्र, गणतन्त्र, समावेशिता\nर सामाजिक न्याय जस्ता आधारभूत विशेषता अँगालेको नेपालको संविधान जारी भएको दिन हामी\nसवै नेपालीले गौरव गर्ने दिन पनि हो।3.  संविधान\nदिवस केवल उत्सव मात्र होइन, सङ्घीय लोकतान्त्रिक गणतन्त्रको मूल्याङ्कन गर्ने दिन पनि हो। यो संविधान\nकार्यान्वयनमा आएको विगत एक दशकमा संविधानले मार्गदर्शन गरेको यात्रामा के हासिल गर्‍यौँ, के गर्न सकेनौं,  यसबिचमा के कस्ता\nकमी कमजोरी रहे र आगामी दिनमा के कस्तो कार्यदिशा आवश्यक छ भन्ने सवालहरूको गम्भीरतापूर्वक\nसमीक्षा गर्नुपर्ने स्थिति छ। 4.  संविधानले\nसङ्घ, प्रदेश र स्थानीय\nतहमा अधिकारको बाँडफाँट, जनताको\nपहुँचमा गुणस्तरीय र  छरितो सेवा तथा स्थानीय\nनेतृत्वलाई सशक्त बनाउने आधार प्रदान गरेको छ। तथापि, सेवा प्रवाहमा समान पहुँच, पारदर्शिता, भ्रष्टाचार\nशून्यता, साधनस्रोत\nर प्रविधिको उच्चतम उपयोग, सार्वजनिक सेवाको लागत प्रभावकारिता, प्रतिफल सुनिश्चित हुने गरी विकास व्यवस्थापन जस्ता विषयहरू तीनै तहका सरकारका\nलागि साझा चुनौतीका रूपमा छन्। यी चुनौतीहरू सामना गर्न सरकार मात्र होइन,  निजी क्षेत्र,  नागरिक\nसमाज, सामुदायिक तथा गैरसरकारी\nक्षेत्र, नेपालको\nसमृद्धि र विकासमा हातेमालो गर्ने अन्तर्राष्ट्रिय समुदाय र प्रत्येक नागरिकको भूमिका\nअपरिहार्य हुन्छ।5.  २०८२ साल\nभदौ २३ र २४ गते जेनजी युवाहरूको अगुवाइमा भएको विरोध प्रदर्शन र आन्दोलन हाम्रा युवापुस्ताको\nचाहना, जनताको बढ्दो चेतनास्तर\nर मुलुकमा विद्यमान भ्रष्टाचारप्रतिको असन्तुष्टिको प्रतिविम्ब हो। संविधानको मर्म\nर भावनाबमोजिम सुशासन, समृद्धि\nर विकासको क्षेत्रमा भएका कमी कमजोरी र त्यसबाट \nसिर्जित असन्तोष, अभाव वा\nअपेक्षा पूरा नभएको कारणले पनि यो आन्दोलनको जन्म भएको कुरालाई हामीले स्वीकार गर्नुपर्दछ। यस आन्दोलनलाई मैले हाम्रो लोकतान्त्रिक प्रणालीको स्वास्थ्यसँग पनि जोडेर हेर्ने\nगरेको छु। किनभने लोकतन्त्र भनेको जनताको आवाज सुन्ने, संवाद गर्ने र समाधान खोज्ने प्रणाली हो।6.  जेनजी पुस्ताको\nआन्दोलन हामीले प्रतिबद्धता व्यक्त गरेको सङ्घीय गणतन्त्रात्मक शासन प्रणाली, नागरिक स्वतन्त्रता, मौलिक अधिकार, मानव अधिकार, पूर्ण\nप्रेस स्वतन्त्रता, स्वतन्त्र, निष्पक्ष र सक्षम न्यायपालिका, कानुनी राज्य, सुशासनलगायतका लोकतान्त्रिक मूल्य मान्यतामा हामी खरो उत्रन नसक्नुको परिणाम\nपनि हो। सूचना प्रविधिमा भएको चामत्कारिक विकास, अन्तर्राष्ट्रियस्तरमा देखिएको नागरिकमैत्री शासन प्रणाली,  खुला सरकार\nर भर्चुअल शासनको बारेमा जानकार रहेका युवापुस्ताले उठाएका रोजगारीको अवसर, गुणस्तरीय जीवनस्तर, सरकारका कामकारवाहीमा पारदर्शिता, कानुनी समानता, भ्रष्टाचारको अन्त्य, सुशासन र विकासजस्ता सवालहरू यथार्थमै हामी सबै पुस्ताका साझा अपेक्षा र\nराष्ट्रिय एजेण्डा हुन्। यी एजेण्डालाई आत्मसात् गर्दै जनअपेक्षाबमोजिम काम गर्न यो\nसरकार  प्रतिबद्ध छ।7.  म कुनै\nशासकीय आकाङ्क्षा बोकेर, कुनै पदको\nलालसा लिएर प्रधानमन्त्री भएको होइन। देश सङ्कटमा रहेको बेला परिवर्तनकामी युवापुस्ताको\nअनुरोधसमेतका आधारमा चुप लागेर बस्न नसकी सङ्क्रमणको व्यवस्थापन गर्दै नेपालको संविधानबमोजिम\nछ महिनाभित्र प्रतिनिधिसभाको निर्वाचनमार्फत जननिर्वाचित सरकारलाई जिम्मेवारी हस्तान्तरण\nगर्नेगरी म वर्तमान अन्तरिम सरकारको प्रधानमन्त्री भएको हुँ।8.  संविधान\nदिवसको यस घडीमा विगतका जनआन्दोलन र हालैको जेनजी आन्दोलनमा जीवनको आहुति दिने सबै\nशहीदहरूप्रति भावपूर्ण श्रद्धाञ्जली अर्पण गर्दै शोकसन्तप्त परिवारमा गहिरो समवेदना\nप्रकट गर्दछु। साथै, यस जेनजी\nआन्दोलनमा घाइते व्यक्तिहरूको शीघ्र स्वास्थ्यलाभको कामना गर्दै आन्दोलनको दौरान सार्वजनिक\nएवं निजी सम्पत्ति र औद्योगिक तथा व्यापारिक प्रतिष्ठानमा हुन गएको अकल्पनीय र अपूरणीय\nक्षतिप्रति गहिरो दुःख व्यक्त गर्दछु।9.  संविधानका\nअक्षरहरू स्थिर हुन सक्लान् तर यसको भावना र प्राण सधैं जीवन्त हुन्छ। समयसँगै नागरिकका\nआवश्यकता र आकाङ्क्षा परिवर्तन हुन्छन्। जनताका आकाङ्क्षा र अपेक्षाअनुरूप राज्यसंयन्त्र\nक्रियाशील हुनुपर्दछ। कमी कमजोरीमा आत्मालोचना गर्दै निरन्तर सुधारको बाटोमा अघि बढ्नुपर्दछ। जनताका भावना र अपेक्षा संविधानका अक्षरभन्दा अझ बढी बहुआयामिक र गतिशील हुन्छन्।\nजनआवाजलाई बेवास्ता गर्न वा अस्वीकार गर्न सकिन्न, सुनुवाइ गर्नुपर्छ। जनआवाजको सुनुवाइ नै लोकतन्त्रको आत्मा हो। यसका लागि\nआवश्यक पर्ने संस्थागत पुनर्संरचना र कानुनमा परिमार्जन गरी सार्वजनिक सेवा प्रवाह\nर विकास निर्माण कार्यलाई चुस्त, प्रभावकारी र जनमुखी बनाउन आवश्यक छ।10. पछिल्लो\nआन्दोलनले हामीलाई धेरै क्षेत्रहरूमा सुधार गर्न मार्गनिर्देश गरेको छ। युवापुस्ता\nआफू शासकीय प्रणालीमा सहभागी हुन चाहन्छ। विकसित देशका सफल शासकीय अभ्यासहरूलाई आफ्नो\nमुलुकमा देख्न चाहन्छ। नीतिगत तहमा आफ्ना विचार प्रतिविम्बित भएको हेर्न चाहन्छ। यसर्थ, संविधान दिवसको यस अवसरमा म यो सरकारले युवा, महिला, बालबालिका, फरक क्षमता\nभएका व्यक्ति, दलित, आदिवासी जनजाति, मधेसी, थारू, पछाडि परेको वर्ग, समुदाय र सबै पुस्ताको भावना र अपेक्षालाई सम्बोधन गर्न दृढ सङ्कल्पका साथ\nनिरन्तर काम गर्दै जाने विश्वास दिलाउन चाहन्छु।11. हाम्रा\nअगाडि जेनजी आन्दोलनका क्रममा क्षतिग्रस्त सार्वजनिक संरचनाहरूको पुनर्निर्माण गर्नुपर्ने\nएवं व्यावसायिक प्रतिष्ठानमा पुग्न गएको क्षतिबाट देशलाई माथि उठाउनुपर्ने चुनौती\nछ। विकासको संवाहकको रूपमा रहेको निजी क्षेत्रको मनोबल बढाउनु छ। तोकिएको समयमै निर्वाचन\nसम्पन्न गर्नु छ। यस सन्दर्भमा, क्षतिको पुनर्निर्माण र विकासको महाअभियानमा सहभागी हुन म सम्पूर्ण युवापुस्ता, राजनीतिक दलहरू, राष्ट्रसेवक कर्मचारीहरू, निजी क्षेत्र, विकास\nसाझेदारहरू र आमनागरिकलाई आह्वान गर्दछु।12. यस अवसरमा\nम विशेषतः युवापुस्तालाई आह्वान गर्न चाहन्छु कि तपाईँहरू परिवर्तनका वास्तविक वाहक\nहुनुहुन्छ। तपाईहरूको साहस, नवप्रवर्तनशील सोच र अटल प्रतिबद्धताले नै नेपाललाई नयाँ उचाइमा पुर्‍याउनेछ।\nआन्दोलनले उठाएका सवालहरू र शहीदका सपना पुरा गर्न हामीलाई प्राप्त छोटो अवधिमा उपलब्ध\nसाधनस्रोतको उच्चतम प्रयोग गर्दै गर्नुपर्ने कानुनी, संस्थागत, नीतिगत\nसुधार गरी जनअपेक्षा अनुसारका काम गर्ने प्रतिबद्धता व्यक्त गर्दछु। तपाईंहरूको आवाज\nसुन्ने, आत्मसात् गर्ने\nर व्यवहारमा उतार्ने कुरामा यो सरकार कटिबद्ध छ।13. शासकीय\nशैलीप्रति जनताका असङ्ख्य गुनासा, आक्रोश र असन्तुष्टिहरू छन्। यी असन्तुष्टिलाई एकैचोटि सम्बोधन गर्न कठिन\nभए तापनि वर्तमान सरकारले आफ्नो श्रोत, साधन र क्षमताले भ्याएसम्म ती समस्याको समाधान गर्न इमानदार प्रयास गर्नेछ।\nसंविधान दिवसको यस अवसरमा म सबैलाई वर्तमान सरकार नागरिकप्रति पूर्ण जवाफदेही रहने\nप्रतिबद्धता व्यक्त गर्दै  नागरिक पनि आफ्ना\nकर्तव्यप्रति सचेत रहनुहुनेछ भन्ने विश्वास व्यक्त गर्दछु। 14. २०६२-६३\nसालको ऐतिहासिक जनआन्दोलनको जगमा निर्माण भएको नेपालको वर्तमान संविधानले विश्वलाई\n“नेपाली जनता आफ्नो\nभाग्य आफैं कोर्न सक्षम छन्” भन्ने सन्देश दिएको थियो। अहिले हामीले\nसंविधानमा परिवर्तनभन्दा पनि संविधानको मर्म र भावना बमोजिमको कर्मको अझ बढी अपेक्षा\nगरेका छौं। त्यसको लागि आगामी फागुन २१ गते हुने प्रतिनिधिसभाको निर्वाचनलाई स्वच्छ, निष्पक्ष, कम खर्चिलो एवं भयरहित वातावरणमा सम्पन्न गरी युवापुस्ता लगायत सबै वर्ग, क्षेत्र र समुदायको अपनत्व सिर्जना गर्नुपर्ने\nआवश्यकता छ। निर्वाचन एउटा यान्त्रिक प्रक्रिया मात्र होइन, यो आगामी पाँच वर्षको लागि नागरिकहरूको इच्छा, आकाङ्क्षा र विश्वास हस्तान्तरण गर्ने महत्त्वपूर्ण कडी पनि हो। सो अभिभारा\nपूरा गर्न सबै सरोकारवाला राजनीतिक दल, मतदाता, सरकारी\nसंयन्त्र र आमनागरिकवाट खुला हृदयले सहयोग हुनेछ भन्ने मैले विश्वास लिएको छु।15. संविधान\nदिवसले हामीलाई नयाँ सङ्कल्प गर्न प्रेरित गरोस्, लोकतन्त्र अझ मजबुत होस्, हाम्रो सामाजिक न्याय सुनिश्चित होस्, हाम्रो आर्थिक समृद्धि साझा होस् र हाम्रो राष्ट्र सबै नागरिकको साझा घर\nबनोस् भन्ने कामना गर्दछु। साथै, शासकीय सुधारको माध्यमद्वारा दिगो शान्ति, सुशासन, विकास\nर समृद्धिको आकाङ्क्षा पूरा गर्न सरकार प्रतिवद्ध रहेको दोहोर्‍याउदै परिवर्तनका\nलागि जीवन अर्पण गर्ने सम्पूर्ण शहीदहरू, जेनजी पुस्तालगायत आमनागरिकलाई म हार्दिक धन्यवाद ज्ञापन गर्दछु।16. अन्त्यमा, सम्पूर्ण नेपाली जनतामा संविधान दिवस २०८२\nको हार्दिक शुभकामना व्यक्त गर्दछु।    धन्यवाद।",
      "link": "https://gorkhapatraonline.com/news/172413",
      "image": "https://gorkhapatraonline.com/storage/media/304206/conversions/karki-original-thumb.jpg"
    },
    {
      "slug": "172416",
      "title": "तस्बिरमा संविधान दिवस २०८२",
      "timestamp": 1758240000000,
      "source": "gp",
      "content": "संविधान दिवस तथा राष्ट्रिय दिवस २०८२ शुक्रबार विभिन्न कार्यक्रम गरी मनाइएको छ । काठमाडौँको टुँडिखेलमा आठौँ संविधान दिवसको अवसरमा विशेष समारोहको आयोजना गरी मनाइएको थियो ।",
      "longContent": "काठमाडौँ, असोज ३ गते । संविधान दिवस तथा राष्ट्रिय दिवस २०८२ शुक्रबार विभिन्न कार्यक्रम गरी मनाइएको छ । काठमाडौँको टुँडिखेलमा आठौँ संविधान दिवसको अवसरमा विशेष समारोहको आयोजना गरी मनाइएको थियो । समारोहमा नेपाली सेना, नेपाल प्रहरी र सशस्त्र प्रहरीले मार्चपास गरिएको थियो । कार्यक्रममा राष्ट्रपति रामचन्द्र पौडेल, उपराष्ट्रपति रामसहायप्रसाद यादव, प्रधानमन्त्री सुशीला कार्की, सभामुख देवराज घिमिरे, राष्ट्रिय सभाका अध्यक्ष नारायण दाहाल, पूर्वप्रधानमन्त्री बबुराम भट्टराईलगायत  विशिष्ट व्यक्तिहरूको उपस्थिति थियो ।  संविधानसभाबाट २०७२ असोज ३ गते सङ्घीयतासहितको संविधान जारी भएको दिनको स्मरणमा हरेक वर्ष असोज ३ गतेलाई संविधान दिवस तथा राष्ट्रिय दिवसका रुपमा मनाइन्छ ।",
      "link": "https://gorkhapatraonline.com/news/172416",
      "image": "https://gorkhapatraonline.com/storage/media/304182/conversions/14-original-thumb.jpg"
    },
    {
      "slug": "172360",
      "title": "संविधान दिवस तथा राष्ट्रिय दिवस, २०८२   (प्रत्यक्ष प्रसारण)",
      "timestamp": 1758240000000,
      "source": "gp",
      "content": "संविधान दिवस तथा राष्ट्रिय दिवस, २०८२ यस वर्ष विगतमा झैँ विविध कार्यक्रमको आयोजना गरी मनाइँदैछ ।",
      "longContent": "काठमाडौँ, असोज ३ गते । संविधान दिवस तथा राष्ट्रिय दिवस, २०८२ यस वर्ष विगतमा झैँ विविध कार्यक्रमको आयोजना गरी मनाइँदैछ । राष्ट्रपति रामचन्द्र पौडेलको प्रमुख आतिथ्यतामा शुक्रबार बिहान ८ः३० बजे सैनिक मञ्च, टुँडिखेलमा दिवसको मूल कार्यक्रम आयोजना गरिएको हो ।  समारोहलाई प्रधानमन्त्री सुशीला कार्कीले सम्बोधन गर्नुहुनेछ । अहिलेको विशेष राजनीतिक परिस्थितिमा दिवसका अवसरमा झाँकीलगायत कार्यक्रम भने स्थगन भएका छन् ।नेपाली जनताको लामो बलिदानीपूर्ण र लामो सङ्घर्षको उपलब्धिस्वरुप संविधानसभाबाट नेपालको संविधान २०७२ असोज ३ गते घोषणा भएको थियो । मुलुकमा भएको दोस्रो संविधानसभाको निर्वाचनपछि गठित संविधानसभाले अथक मेहेनत र लामो विवादपछि ‘नेपालको संविधान, २०७२’ जारी गरेको थियो । विसं २०७२ असोज ३ गते राति नयाँ बानेश्वरस्थित तत्कालीन संविधानसभा बैठकस्थल अन्तर्राष्ट्रिय सम्मेलन केन्द्रबाट तत्कालीन राष्ट्रपति डा. रामवरण यादवले यो संविधानलाई जारी भएको घोषणा गर्नुभएको थियो ।",
      "link": "https://gorkhapatraonline.com/news/172360",
      "image": "https://gorkhapatraonline.com/storage/media/304227/conversions/Constitution-Day-(4)-original-thumb.jpg"
    },
    {
      "slug": "172387",
      "title": "संविधानले नसुल्झाएका बहस",
      "timestamp": 1758240000000,
      "source": "gp",
      "content": "संविधान हुँदा जुन विवाद सतहमा थिए पछिल्ला दिनमा ती सवालको संशोधन प्रश्न टड्कारो बनिरहेको छ । जेनजी आन्दोलनपछि मात्र ती विवादित विषय विमर्शमा आएका हैनन्, संविधान जारीको स्वामित्व लिने दलले समेत मूलभूत विषय संशोधन बहस चलाइसकेका थिए ।",
      "longContent": "पहिलो संविधान सभा विघटन हुनुको आवरणमा देखिएका चार मुख्य विवाद थिए । सङ्घीय संरचना, शासकीय स्वरूप, न्याय प्रणाली, निर्वाचन प्रणालीलगायतका मुख्य विवाद थिए । दोस्रो संविधान सभामा आइपुग्दा विवाद साँघुरो बन्दै गए । संविधान सभामा फेरिएको राजनीतिक अङ्कगणितका कारण पहिलो सभाको भन्दा फरक परिदृश्य थियो । संसदीय व्यवस्था, मिश्रित निर्वाचन प्रणाली, एकीकृत न्यायालयको पक्षमा रहेका नेपाली कांग्रेस तथा नेकपा (एमाले) दोस्रो संविधान सभामा निर्णायक बनेपछि राजनीतिक सहमतिको दस्ताबेजका रूपमा २०७२ असोज ३ गते नेपालको संविधान जारी भयो । संविधान जारी भएको १० वर्ष नबित्दै संविधानको स्वामित्व लिएका दुई ठुला दल कांग्रेस र एमालेले नै मुख्य गरी निर्वाचन प्रणाली फेर्नुपर्ने विषयमा नयाँ बहस प्रारम्भ गरे । संविधानको पूर्ण कार्यान्वयन नहुँदै चुलिएको बहसको पक्ष र विषयमा दल विभाजित थिए । शासकीय अक्षमताको बोझ संविधानमा बोकाइएको भन्दै नागरिक समाजको एक तप्काको असन्तुष्टि थियो । शासकीय स्थिरताका लागि भन्दै दुई दलले प्रारम्भ गरेको बहसमा अन्य पक्षबाट पनि एजेन्डा थप हुँदै गए, जसमा सङ्घीय संरचना हेरफेरसम्मका विषय छन् । संसद्, नागरिक समाज, पेसागत सङ्गठन र पछिल्लो समय भएको जेनजी आन्दोलनका क्रममा संशोधनका विषयवस्तु थपिने क्रममा छन् । सर्वपक्षीय माग अनुसार संविधान संशोधन अगाडि बढे १० वर्षमा नै संविधान पुनर्लेखनको बाटोमा छ । सामान्य संशोधनबाट अहिलेको एजेन्डा बोक्न र परिवर्तन आत्मसात गर्न सम्भव देखिन्न । शासकीय अक्षमताको बोझ पनि संविधानलाई बोकाइँदा प्रणाली फेर्ने बहस अहिले चुलिएको छ । पछिल्लो समय प्रत्यक्ष निर्वाचित कार्यकारीको बहस चर्चामा छ । संविधान सभामा माओवादी केन्द्र र मधेशकेन्द्रित केही दलले यो एजेन्डा बोकेका थिए । कांग्रेस र एमाले सुधारिएको संसदीय व्यवस्थाको पक्षमा अडिग हुँदा एजेन्डाले महìव पाएन । अहिले दुई दलले खोजेको संशोधन संसदीय व्यवस्थाभित्रकै स्थिर सरकार हो । संविधान संशोधनको सवालमा अहिले केही विषय छलफलमा छन् । औपचारिक रूपमा विषय पहिचान र संशोधनको मार्गचित्र प्रस्ट भइसकेका छैनन् । संविधान कार्यान्वयनमा देखिएका कठिनाइ, शासकीय संरचनामा देखिएका असन्तुष्टि, न्यायिक स्वतन्त्रता, संवैधानिक आयोगको कार्यक्षमतालगायत विषयसँग जोडिएर बहस भने जारी छ । संशोधन प्रक्रियामा भइरहेका पछिल्लो बहसले कम्तीमा पनि सङ्घीयता र प्रदेश संरचना स्पष्टता, शासकीय प्रबन्ध, निर्वाचन प्रणालीको पुनरवलोकन, न्यायिक स्वतन्त्रता र नियुक्ति प्रव्रिmया, समावेशिता र प्रतिनिधित्व, संवैधानिक आयोगको स्वायत्तता र स्वतन्त्रताका विषय निक्र्योल हुनुपर्ने अवस्था छ । संविधान आफैँमा स्थिर दस्ताबेज होइन, समयानुकूल परिमार्जन आवश्यक हुन्छ र भइरहन्छ । आफ्नो परिवर्तनलाई संविधान आफैँले आत्मसात् गरेको हुन्छ । लोकतान्त्रिक पद्धतिमा संविधान निर्माताले यसका लागि निश्चित आधारभूत संरचनाबाहेक अन्य विषयलाई सदैव परिमार्जनयोग्य विषयमा खुला राखेका हुन्छन् । संविधान संशोधनको प्रक्रियालाई लचिलो राखेर जनआकाङ्क्षा र आवश्यकता अनुसार परिमार्जनको व्यवस्था हुनु लोकतान्त्रिक प्रक्रियाको महत्वपूर्ण हिस्सा पनि हो ।समाजको आवश्यकताले संविधान कानुन परिमार्जन हुने सामान्य नियम हो । समय अनुसार समाजको सोच, मूल्य, आवश्यकता र प्राथमिकता परिवर्तन हुन्छ त्यस अनुसार संविधान पनि समयक्रम अनुसार परिमार्जन र अद्यावधिक आवश्यक हुन्छ । यसबिचमा अदालतबाट भएका व्याख्याका क्रमका देखिएका अस्पष्टता सम्बोधन गर्न, कार्यान्वयनका क्रममा देखिएका कठिनाइ सम्बोधन गर्न आवश्यक प्रस्ट देखिएको छ । सङ्घीय लोकतान्त्रिक व्यवस्थामा सङ्घ, प्रदेश र स्थानीय तहको अधिकार बाँडफाँट, समायोजनलगायतका प्रस्टताका लागि पनि संशोधनको आवश्यकता महसुस गरिएको छ । संशोधन/सुधारका आधारसंविधान सुधार वा संशोधन चरणबद्ध प्रक्रिया हो । यो प्रक्रियाको पूर्णता रातारात वा हठात् पूरा पनि हुँदैनन् । पर्याप्त बहस, नागरिक सहभागिता र अपनत्वलगायतका लामो प्रक्रिया संशोधनले लिन्छ । अहिलेकै संविधान संशोधनको प्रक्रिया अगाडि बढाउन कम्तीमा पनि तीन चरणको सुधार प्रक्रिया आवश्यक हुन्छ । जसमा अहिले भइरहेको कार्यान्वयन मूल्याङ्कन र त्यसको पूर्वअध्ययन आवश्यक पर्छ र हुनु पर्छ । किनकि संशोधनलाई सकेसम्म दीर्घकालीन, समयानुकूल र नागरिक भावना समेट्न पूर्वअध्ययन आवश्यक छ । संशोधनको चरणअघि कम्तीमा पनि कार्यान्वयनका क्रममा सरकारबाट भएका अध्ययन अनुसन्धान, संवैधानिक निकायका प्रतिवेदन, संसद् र संसदीय समितिले गरेको अध्ययन अनुसन्धान, संविधानमा अदालतको व्याख्याबाट भएको सुधारका विषय, पेसागत सङ्गठन र नागरिक समाजको अध्ययन तथा राजनीतिक आन्दोलन र परिवर्तनलाई आधार मान्न सकिन्छ । संविधान कार्यान्वयनका क्रममा अहिले सरकारी तवरबाट संविधानको कार्य विस्तृतीकरण अध्ययन भएको पाइन्छ । यस्तै शासकीय संरचना फेरबदलका लागि दलले उठाएका विषय पनि संशोधनको सन्दर्भ सामग्री बन्न सक्छन् । विभिन्न संवैधानिक आयोगले आफ्ना वार्षिक प्रतिवेदनमा संविधान र कानुन सुधारका क्षेत्रमा दिएका प्रतिवेदनका व्यवस्था अध्ययन आवश्यक छ । संसद् र संसदीय समितिले प्रदेश संरचना, प्रदेश कार्यपालिका र व्यवस्थापिकाका विषयमा दिएका सुझाव पनि मननयोग्य छन् । राष्ट्रिय सभाले सङ्घीय संरचनालाई प्रभावकारी बनाउँदै खर्च कटौतीका क्षेत्रमा संविधान सुधारका थुप्रै सुझाव दिएको छ । संविधान संशोधनको बहसमा संसद्का अध्ययन प्रतिवेदन सहयोगी दस्ताबेज मात्र हैन मार्गदर्शन बन्न सक्ने छन् । सर्वोच्च अदालतले १० वर्षको अवधिमा संविधानका धेरै व्यवस्थामा सुधार औँल्याउँदै व्याख्या गरेको छ । खास गरी सङ्घीय र प्रदेश सरकार गठनका विषयमा अदालतले संविधानका अपर्याप्तता औँल्याएको छ । आवश्यक कानुन निर्माणका लागि अदालतबाट आदेश भएका छन् । अदालतको आदेश अनुसार शासकीय व्यवस्था संविधानमै सुधारको प्रारम्भबिन्दु हुन सक्छ । यस्तै समावेशी व्यवस्थाका विषयमा पनि अदालतका बृहत् व्याख्या भएका छन् । नेपाल बार एसोसिएसन र न्यायाधीशको राष्ट्रिय सम्मेलनले पनि संविधानका विभिन्न पक्षमा सुधारका लागि सुझाव दिइसकेका छन् । खास गरी न्यायपालिका र न्यायिक स्वतन्त्रताका विषयमा यस्ता संशोधन केन्द्रित छन् ।राजनीतिक रूपमा भएको परिवर्तनको अपनत्व संविधान सुधारका क्रममा हुनुपर्ने र लिइनुपर्ने अर्को महìवपूर्ण आधार हुन्छ । नागरिकका आवाजका रूपमा भएको राजनीतिक परिवर्तनलाई संशोधनका सवालमा अनदेखा गर्ने अवस्था रहँदैन । किनकि संविधान सुधारको प्रारम्भविन्दु नागरिकको अभिमत हो । नागरिक अपनत्वको प्रबन्धनेपालको संविधानले संशोधनका लागि सीमा तोकेको छ । संविधान स्वयम्ले अन्य संवैधानिक आयोगको पुनरवलोकनको समयसीमा प्रस्ट रूपमा १० वर्ष तोकेको छ । त्योबाहेकका अन्य विषयका परिमार्जन समयानुकूल र आवश्यकताका आधारमा नै हुने छ । संविधानले चार आधारभूत विषयबाहेक अन्यलाई संशोधन खुला राखेको छ । नेपालको सार्वभौमिकता, भौगोलिक अखण्डता, स्वाधीनता र जनतामा निहित सार्वभौमसत्ताको प्रतिकूल हुनेबाहेक अन्यलाई संशोधन वा खारेज हुन सक्ने व्यवस्था गरेको छ । संविधानले नै संशोधन प्रक्रियामा नागरिक अपनत्व र सहभागितालाई सुनिश्चित गरेको छ । संशोधन विधेयक सदनमा प्रस्तुत भएको ३० दिनभित्र सर्वसाधारण जनताको जानकारीका लागि सार्वजनिक रूपमा प्रकाशन गर्नुपर्ने गरी नागरिक सहभागितालाई संविधानले प्रत्याभूत गरेको छ । संविधान संशोधन शासकीय निर्देशन हैन जसको विधि, प्रक्रिया र अन्तर्वस्तु सबैमा नागरिक सहभागिता, स्वीकृति र अनुमोदन गर्नु पर्छ । यसरी संशोधन हुने पद्धतिबाट मात्र वैध उद्देश्य हासिल हुन सक्छ । बहुसङ्ख्यक नागरिकको स्वीकार्यताबिनाको संशोधन संविधान अङ्ग त बन्ला तर नागरिक अनुमोदन नहुन सक्छ । अबको संशोधन उन्नत लोकतान्त्रिक अभ्यासलाई थप बलियो बनाउनमा केन्द्रित हुन आवश्यक छ ।",
      "link": "https://gorkhapatraonline.com/news/172387",
      "image": "https://gorkhapatraonline.com/storage/media/304143/conversions/samsad-original-thumb.jpg"
    },
    {
      "slug": "172386",
      "title": "पाँच वर्ष अविच्छिन्न स्थानीय सरकार",
      "timestamp": 1758240000000,
      "source": "gp",
      "content": "नेपालको संविधानले सङ्घ, प्रदेश र स्थानीय तह गरी तीन तहको सरकार स्थापित गरेको छ । संविधान जारी भएको १० वर्षमा तिनै तहमा अहिले दोस्रो कार्यकालका लागि निर्वाचित जनप्रतिनिधिले काम गरिरहेका छन् । संविधानमा उल्लेख भए अनुसार सङ्घीयतामार्फत साबिक केन्द्रमा भएको अधिकारलाई प्रदेश र स्थानीय तहसम्म पु¥याइएको महसुस आमनगरिकले गरिरहेका छन् । य",
      "longContent": "नेपालको संविधानले सङ्घ, प्रदेश र स्थानीय तह गरी तीन तहको सरकार स्थापित गरेको छ । संविधान जारी भएको १० वर्षमा तिनै तहमा अहिले दोस्रो कार्यकालका लागि निर्वाचित जनप्रतिनिधिले काम गरिरहेका छन् । संविधानमा उल्लेख भए अनुसार सङ्घीयतामार्फत साबिक केन्द्रमा भएको अधिकारलाई प्रदेश र स्थानीय तहसम्म पु¥याइएको महसुस आमनगरिकले गरिरहेका छन् । यसैबिचमा स्थानीय सरकार नागरिकको तल्लो तहमा रहेर गरिने शासनव्यवस्था भएकाले स्थानीय सरकारको भूमिकाप्रति आमनागरिकले प्रायः सन्तुष्टि व्यक्त गरेका छन् । नागरिकको प्रत्यक्ष निगरानीमा स्थानीय तहमा कार्यपालिका, न्यायपालिका र व्यवस्थापिकासहितको शासकीय अभ्यासले अहिले स्थानीय नागरिकले नजिकबाटै सेवा लिएको प्रत्यक्ष महसुस गरेका छन् । संविधान अनुसार अहिले ७५३ वटै स्थानीय तहमा गाउँ र नगर सभा गठन भई स्थानीय संसद्का रूपमा कार्य गर्दै आएका छन् । संविधानको धारा २२१ ले स्थानीय तहको व्यवस्थापिका रहने उल्लेख गरेको छ । अहिले सबै गाउँ र नगर सभाले व्यवस्थापिकाको अभ्यास गरिरहेका छन् । स्थानीय तहको व्यवस्थापिकाले स्थानीय तहमा आवश्यकता अनुसार कानुन निर्माण गरी कार्यान्वयन गरिरहेका छन् । स्थानीय तहले कानुन निर्माण गर्न सक्ने अधिकार संविधानले नै दिएको छ । संविधानको धारा २१७ मा स्थानीय तहलाई न्यायिक समितिको अधिकार प्रदान गरिएको छ । संविधान अनुसार ७५३ वटै स्थानीय तह गाउँपालिकामा उपाध्यक्ष र नगरपालिकामा उपप्रमुखको संयोजकत्वमा न्यायिक समितिले स्थानीय तहको न्यायिक निरूपण गर्दै आएको छ । यो संविधानको महत्वपूर्ण उपलब्धि हो । त्यस्तै संविधानको धारा २१४ ले स्थानीय तहको कार्यपालिकालाई कार्यकारिणी अधिकार प्रदान गरेको छ । उक्त कार्यपालिका स्थानीय तहको मन्त्रीपरिषद् हो । अहिले सबै स्थानीय सरकारले संविधानको अनसूची–८ मा उल्लिखित २२ वटा स्थानीय तहको एकल अधिकारलाई कार्यान्वयन गरिरहेका छन् ।स्थानीय तहमा जनताद्वारा निर्वाचित ३५ हजार २२१ जना निर्वाचित जनप्रतिनिधि स्थानीय तहमा निरन्तर विकासनिर्माण, सेवा प्रवाह र शासकीय कार्य गर्दै आएका छन् । संविधान जारी भई दुई पटक सङ्घ, प्रदेश र स्थानीय तहको निर्वाचन भयो । २०७४ सालमा भएको निर्वाचनपछि दुई पटक सङ्घीय सरकारको विघटन भएको थियो भने तीन पटक सरकार परिवर्तन भयो । त्यस्तै २०७९ सालमा भएको निर्वाचनबाट तीन वर्षमा तीन पटक सङ्घीय सरकारको परिवर्तन हुँदा २०८२ भदौ २७ गते संसद् नै विघटन भएको छ । यसैबिचमा सात वटै प्रदेश सरकार भने पटक पटक परिवर्तन भएको छ । संविधानले भने स्थानीय तहलाई विघटन र नगरप्रमुख वा गाउँपालिका अध्यक्षलाई अविश्वासको प्रस्ताव ल्याउन पाउने परिकल्पना नगरेकाले स्थानीय सरकार स्थायी सरकारका रूपमा स्थापित भएको छ । असल अभ्यासको सुरुवात गर्दै स्थानीय सरकार स्थानीयस्तरमा उत्पादन भएका वस्तुलाई कोसेली घर निर्माण गरी उत्पादित वस्तुुको प्रचारप्रसार गरिएको छ । स्थानीय तहका प्रत्येक वडामा उत्पादन हुने वस्तुको विशेषताका आधारमा एक वडा एक नमुना उत्पादन कार्यक्रम सञ्चालन गरिएको छ । छोरी जन्मेपछि २० वर्षसम्म वार्षिक १० हजार रुपियाँ भत्ता दिने, गर्भवती महिलालाई दुई पोका नुन र मासिक एक हजार भत्ता, बाल श्रमिकलाई घर फर्काउने अभियान सञ्चालन भएको छ । छोरी नपढाउनेलाई सेवा सुविधा नदिने, डिजिटल बडापत्र, हेल्थल्याब, सार्वजनिक स्थलमा सिसी क्यामरा राख्ने, दाइजो रोक्ने अभियान सञ्चालन गरिएको छ । जनप्रतिनिधिले आफ्नो मासिक पारिश्रमिक नलिने घोषणा गरिएको छ भने एकल पुरुषलाई सामाजिक सुरक्षा भत्ता प्रदान गर्ने गरिएको छ ।   स्थानीय तहले आफ्नो पालिकाभित्र जमिन बाँझो राख्न नपाइने नीति बनाई कार्यान्वयन गरेको छ ।एक घर एक बिरुवा र एक वडा एक पार्क नीति बनाई कार्यान्वयन भइरहेको छ । स्थानीय तहका हुने कार्यक्रममा विदेशी माला, खादा, अबिर, फूल निषेध गर्ने कार्यक्रम सञ्चालनलगायतका कार्यक्रम स्थानीय तहका अनुकरणीय कार्य रहेको नेपाल नगरपालिका सङ्घ र गाउँपालिका राष्ट्रिय महासङ्घ नेपालले जनाएका छन् । ज्येष्ठ नागरिक, अपाङ्गता भएका व्यक्तिलाई घरैमा पुगेर स्वास्थ्योपचार सेवा, बच्चा जन्मिए तीन हजार रुपियाँ र मृत्यु भए १० हजार रुपियाँ लिएर जनप्रतिनिधि नागरिकको घरदैलोमा पुग्ने गरेका छन् । सुत्केरी भएका महिलालाई एक क्रेट अन्डा र घिउ उपहार कार्यक्रम सञ्चालन गरिएको छ । आगामी कार्यभार भीमप्रसाद ढुङ्गाना अध्यक्ष, नेपाल नगरपालिका सङ्घ  नेपालको संविधान जारी भएपछि स्थानीय सरकार शासकीय एकाइका रूपमा स्थापित भएका छन् । यो स्थानीय सरकारको महत्वपूर्ण उपलब्धि हो । स्थानीय तहले कार्यकारी अधिकार, विधायन र न्यायिक अधिकार प्रयोग गर्दै आएका छन् । यो स्थानीय तहका लागि संविधानले दिएको अर्को ठुलो उपलब्धि मान्न सकिन्छ । शासकीय दृष्टिले स्थानीय तहमा प्रशासनिक संरचना बनेका छन् । कार्यपालिका, न्यायिक समिति र वडाले प्रवाह गर्ने सेवाको प्रक्रिया परिभाषित भई कार्यान्वयन भएका छन् । शासकीय एकाइ बनाउने दृष्टिले स्थानीय तह बिस्तारै अगाडि बढेका छन् । अधिकांश स्थानीय तहले आवधिक योजना बनाएका छन् । ७५३ स्थानीय सरकारभन्दा अरू भूमि छैन । नागरिकको करिब ८५ प्रतिशत माग भनेको स्थानीय सरकारसँगै हुन्छ । अहिले पनि स्थानीय तहले संविधानको अनुसूची–८ मा उल्लिखित २२ वटा स्थानीय तहको एकल अधिकारलाई सहज रूपमा प्रयोग गर्न पाएका छैनन् । राजनीतिक सङ्घीयता स्थापित भयो तर प्रशासनिक सङ्घीयता भने अझै पनि स्थापित हुन सकेको छैन । वित्तीय सङ्घीयता मिलेको छैन । सङ्घीय सरकारले कुल बजेटको पाँच प्रतिशत बजेट पनि स्थानीय तहलाई दिएको छैन । जनताको माग पूरा गर्ने र सङ्घीयतालाई बलियो बनाउने काम स्थानीय सरकारको हो । अब सङ्घीय सरकारले ४० प्रतिशत वित्तीय सङ्घीयता अनुरूप बजेट सिधै स्थानीय तहलाई पठाउनु पर्छ । मुलुकका ७५३ वटा स्थानीय तह र त्यस अन्तर्गतका छ हजार ७४३ वटा वडाले सेवा प्रवाह एकाइका रूपमा रहेका छन् । यसलाई संविधानको महत्वपूर्ण उपलब्धिका रूपमा हेर्नु पर्छ । संविधानले स्थानीय सरकारको निरन्तरता कायम गरेको छ । स्थानीय तहलाई निलम्बन गर्ने र खारेज गर्ने वा अविश्वासको प्रस्तावबाट हटाउने व्यवस्था संविधानले पकिल्पना गरेको छैन । निर्वाचित भएको पाँच वर्षसम्म स्थानीय तहका जनप्रतिनिधिले अविछिन्न रूपमा काम गर्न सक्ने अधिकार संविधानले दिएको छ । संविधानको सबैभन्दा विशिष्ट र मौलिक हक धारा ५६ मा नेपालमा राज्य शक्तिको प्रयोग सङ्घ, प्रदेश र स्थानीय सरकार गरी तीन तहमा कानुन बनाएर कार्यान्वयन भएका छन् । तथापि तहगत सरकारका शासकीय प्रबन्धको ढाँचा र संरचना अलग्गै रूपमा कार्यान्वयन हुँदै आएका छन् । सङ्घीय संसद् दुई सदनात्मक र प्रदेश एक सदनात्मक बने तर दुवैमा प्रतिपक्षी दलको प्रावधान राखियो । स्थानीय तहमा नगर/गाउँ सभा अध्यक्ष र कार्यपालिका प्रमुख एकै व्यक्ति हुने र प्रतिपक्ष नरहने व्यवस्था गरियो । संविधानसँग बाझिएका विद्यमान कानुनको खारेजी वा संशोधन तथा साझा र अन्य आवश्यक कानुनको अविलम्ब निर्माण गर्नु पर्छ । अब सरकारले अनावश्यक विभाग र जिल्लास्तरीय डिभिजन कार्यालयको खारेजी र तिनै तहमा कामका आधारमा कर्मचारीको परिचालन, व्यवस्थापन र वृत्ति विकास गर्नु पर्छ । तिनै तहका सरकारमा स्रोत, कार्य, संयन्त्र आवश्यकता र औचित्यका आधारमा मात्र गर्नु पर्छ । स्थानीय सरकारले स्थानीय आवश्यकता र नवप्रवर्तनमा आधारित नीति, कार्यक्रम र बजेट निर्माण गरी कार्यान्वयन गर्दै जानु पर्छ ।",
      "link": "https://gorkhapatraonline.com/news/172386",
      "image": "https://gorkhapatraonline.com/storage/media/304142/conversions/mofaga_bg-original-thumb.jpg"
    },
    {
      "slug": "172382",
      "title": "संवैधानिक विकासक्रम",
      "timestamp": 1758240000000,
      "source": "gp",
      "content": "जननिर्वाचित संविधान सभाले बनाएको नेपालको संविधानले एक दशक पार गरिसकेको छ । जनताले आफू शासित हुने संविधान आफैँ लेख्ने उत्कट जनचाहनाबमोजिम २०७२ असोज ३ गते जारी नेपालको संविधान मुलुकको सातौँ संविधान हो ।",
      "longContent": "जननिर्वाचित संविधान सभाले बनाएको नेपालको संविधानले एक दशक पार गरिसकेको छ । जनताले आफू शासित हुने संविधान आफैँ लेख्ने उत्कट जनचाहनाबमोजिम २०७२ असोज ३ गते जारी नेपालको संविधान मुलुकको सातौँ संविधान हो । यसअघि विभिन्न समयमा छ वटा संविधान जारी भएका थिए । विभिन्न राजनीतिक परिवेशमा जारी भएका संविधान समयसँगै इतिहासको पानामा सीमित भए । नेपालको संवैधानिक इतिहास त्यति लामो छैन । २००४ सालमा जारी भएको नेपाल सरकार वैधानिक कानुनलाई संवैधानिक इतिहास प्रारम्भ भएको मानिन्छ । यसअघि नेपालमा लिखित संविधान थिएन । संविधानबिना नै राज्यव्यवस्था सञ्चालन हुँदै आएको थियो । त्यसबखत समाजमा प्रचलित मूल्यमान्यता, परम्परा, प्रथा, रीतिरिवाज, सनद, सवाल, ताम्रपत्र र अभिलेख राज्य सञ्चालनका माध्यम हुन्थे । शासकले आफू अनुकूल शासन चलाउँथे । शासकहरू नै कानुनका स्रोत हुन्थे । आफूलाई केही गर्नुपरे त्यस अनुकूलको सनद सवाल जारी गरेर शासनसत्ता सञ्चालन गर्थे । जनता शासित मात्रै थिए, न त शासनसत्तामा सहभागी हुन पाउँथे न त शासनका स्रोत नै थिए । तत्कालीन प्रधानमन्त्री जङ्गबहादुर राणा बेलायतबाट फर्केपछि विसं १९१० मा मुलुकी ऐन जारी गरेका थिए । यही मुलुकी ऐनलाई नेपालको पहिलो लिखित कानुनका रूपमा मानिन्छ । यो ऐन लामो समयसम्म यथावत् रह्यो । विभिन्न समयमा संशोधन र परिमार्जन गरी यसलाई कार्यान्वयन गरिएको थियो । यसरी नेपालको संविधान र कानुनको इतिहास प्रारम्भ भएको हो ।नेपाल सरकार वैधानिक कानुन, २००४राणा प्रधानमन्त्री पद्मशमशेरले पहिलो लिखित संविधानका रूपमा विसं २००४ माघ १३ गते यो कानुन जारी गरेका थिए । विसं २००५ वैशाख १ गतेदेखि लागु गर्ने भनिए पनि यो संविधान कार्यान्वयन हुन सकेन । राणा शासनविरुद्ध जनताको प्रजातन्त्र प्राप्तिको आवाजलाई दबाउन यो संविधान ल्याइएको थियो । यसमा राज्य सञ्चालनको सर्वाेच्च शक्ति राजामा निहित राखिएको थियो भने कार्यकारी शक्ति श्री ३ प्रधानमन्त्रीमा हुने भनिएको थियो । राष्ट्र सभा, भारदारी सभा र राजासमेत गरी संसद् गठन हुने व्यवस्था थियो । व्यवस्थापकीय अधिकार ग्राम पञ्चायत, नगर पञ्चायत र राज्यको संसद्बाट प्रयोग हुने व्यवस्था थियो । यो संविधानमा छ भाग, ६८ दफा र एक फेहरिस्त थिए । नेपालको अन्तरिम शासन विधान, २००७ तत्कालीन राजा त्रिभुवनको शासनकालमा २००७ चैत १७ गते यो संविधान घोषणा गरिएको थियो । विसं २००७ चैत २९ गते लागु गरिएको यो संविधानमा कुल सात भाग र ७३ दफा र तीन अनुसूची रहेको थियो । यो संविधानको प्रस्तावनामा “अबदेखि हाम्रा प्रजाको शासन उनीहरूले आफैँले रोजेको विधान परिषद्ले बनाएको प्रजातान्त्रिक विधान अनुसार हुनु पर्छ,” उल्लेख थियो । राणा शासनविरुद्ध जनता जागेपछि प्रजातन्त्र स्थापनासँगै संविधान सभाबाट संविधान बनाउने ध्येय यसको प्रस्तावनामा उल्लेखित “प्रजाको शासन उनीहरूले आफैँले रोजेको विधान परिषद्ले बनाएको प्रजातान्त्रिक विधान अनुसार” बाट बुझ्न सकिन्छ । अर्थात् संविधान सभाबाटै संविधान बनाउने तत्कालीन राजनीतिक सहमति भएको थियो । संविधान सभाको निर्वाचन गर्ने वा संसद्को निर्वाचन भन्ने विषयमा विवाद भयो । संविधान सभाको विषयमा राजनीतिक सहमति नजुटेपछि विसं २०१५ सालमा संसद्को निर्वाचन भएको थियो । यो संविधानमा कार्यपालिका राजाप्रति उत्तरदायी हुने र निर्वाचन नभएसम्मका लागि सल्लाहकार सभाको व्यवस्था गरिएको थियो । योसँगै राजामा सरकारले आफ्नो कामकारबाहीबारे जाहेर गर्नुपर्ने, सरकारले अध्यादेशमार्फत कानुन ल्याउने र सरकारको सल्लाहबमोजिम राजाले अध्यादेश जारी गर्नेलगायतका विषय उल्लेख थियो । दरखास्त परिषद् र प्रधान न्यायालयलगायतको व्यवस्था गरिएको थियो । संसद्बाट ऐन कानुन बन्नु बनाउनुपर्नेमा अध्यादेशमार्फत नै विभिन्न कानुन जारी हुने गथ्र्याे । नेपाल अधिराज्यको संविधान, २०१५भगवतीप्रसाद सिंहको नेतृत्वमा गठित संविधान सुझाव आयोगले बनाएको यो संविधानको मसौदालाई सरकारले अनुमोदन गरी तत्कालीन राजाबाट जारी भएको थियो । विसं २०१५ फागुन १ गते जारी गरिएको यो संविधानमा भाग १०, धारा ७७ थियो । यो संविधानले संवैधानिक राजतन्त्रात्मक व्यवस्थालाई अङ्गीकार गरेको थियो । समानता, स्वतन्त्रता, राजनीतिक स्वतन्त्रता, संवैधानिक उपचारको हक, धर्म निरपेक्षता, धर्म संस्कृति र सम्पत्तिको हकलगायतका विषय यस संविधानमा समेटिएको थियो । संसदीय शासन प्रणाली र द्विसदनात्मक व्यवस्था अँगालिएको यो संविधानमा प्रतिनिधि सभामा बहुमत प्राप्त व्यक्ति प्रधानमन्त्री हुने व्यवस्था थियो । प्रतिनिधि सभामा कसैले बहुमत प्राप्त गर्न नसकेमा वा प्रतिनिधि सभा सदस्य नभएमा राजाले प्रधानमन्त्री नियुक्त गर्न सक्ने प्रावधान राखिएको थियो । बेलायती संविधानविद् सर आइभोर जेनिङको सहयोगमा बनाइएको यो संविधान पनि लामो समयसम्म टिक्न सकेन । तत्कालीन राजा महेन्द्रले जननिर्वाचित सरकारलाई विघटन गर्दै २०१७ पुस १ गते यो संविधानलाई खारेज गरेका थिए । नेपाली कांग्रेसका नेता बिपी कोइरालाको नेतृत्वमा गठित बहुमत प्राप्त जननिर्वाचित सरकारलाई अपदस्थ गरी तत्कालीन राजा महेन्द्रले संविधानको धारा ५५ मा उल्लिखित सङ्कटकालीन अधिकार प्रयोग गरेर संविधान नै खारेज गरे । राजनीतिक दलमाथि प्रतिबन्ध लगाइयो र एकतन्त्रीय निरङ्कुश शासन सञ्चालन गरियो । त्यसको दुई वर्षसम्म संविधानविहीनताको अवस्था थियो । राजा महेन्द्रले त्यसबिचमा ‘नेपाल विशेष व्यवस्था ऐन, २०१७’ जारी गरेका थिए । यही ऐनका आधारमा दुई वर्ष अर्थात् २०१९ पुस १ गतेसम्म मुलुकको शासनसत्ता सञ्चालन भएको थियो । नेपालको संविधान, २०१९जननिर्वाचित सरकार विघटन गरेपछि राजा महेन्द्रले निर्दलीय पञ्चायती व्यवस्थाको सूत्रपात गर्न २०१९ पुस १ गते यो संविधान जारी गरेका थिए । कुल २० भाग, ९७ धारा र ६ अनुसूची रहेको यो संविधानमा कार्यपालिकीय, व्यवस्थापकीय र न्यायपालिकीय अधिकार राजामा निहित थियो । संवैधानिक सर्वाेच्चता, बालिग मताधिकार र विभिन्न मौलिक हकको व्यवस्था भए पनि कार्यान्वयन भने हुन सकेन । तीन पटक संशोधन भएको यो संविधानमा उल्लिखित हक अधिकार संविधानमै सीमित थियो । जनताले त्यसको अनुभूति गर्न पाएनन् । अहिलेसम्मको संवैधानिक इतिहासमा लामो समयसम्म कायम रहेको यही संविधान हो । निरङ्कुश पञ्चायती शासनव्यवस्था फाल्न नेपाली जनताले पटक पटक प्रयास गरे पनि सफल हुन सकेका थिएन । व्यापक जनआवाजलाई सम्बोधन गर्ने नाममा तत्कालीन राजा वीरेन्द्र शाहद्वारा २०३७ वैशाख २० गते सालमा जनमत सङ्ग्रहसमेत गरिएको थियो । नेपालमा निर्दलीय व्यवस्था कायम रहने वा बहुदलीय व्यवस्था हुने सम्बन्धमा गरिएको जनमत सङ्ग्रहमा शासनसत्ताको बलमा निर्दलीय व्यवस्थाको पक्षमा बहुमत (करिब ५५ प्रतिशत) प्राप्त भएको घोषणा गरिएको थियो । जसका कारण जनताले प्रजातन्त्र प्राप्तिका लागि पुनः आन्दोलन गर्नु परेको थियो । नेपाल अधिराज्यको संविधान, २०४७प्रजातन्त्र स्थापना गर्ने जनताको उत्कट चाहनालाई मूर्त रूप दिन २०४६ सालमा पुनः जनआन्दोलन प्रारम्भ भयो । सात सालको जनक्रान्तिबाट स्थापित प्रजातन्त्र र जननिर्वाचित पहिलो प्रजातान्त्रिक सरकारलाई तत्कालीन राजा महेन्द्रले अपदस्थ गरी निरङ्कुश पञ्चायती व्यवस्था लागु गरेपछि जनता पुनः एक पटक आन्दोलित भए । प्रजातन्त्रवादी दल एक ढिक्का भई प्रजातन्त्रको आन्दोलनमा होमिए । निरङ्कुश राजतन्त्र जनताको आन्दोलनसामु झुक्न बाध्य भयो र २०४६ चैत २६ गते प्रजातन्त्र स्थापना भयो । तत्कालीन राजा वीरेन्द्रले शाही घोषणामार्फत प्रजातन्त्र बहाली गर्दै नेपाली कांग्रेसका नेता कृष्णप्रसाद भट्टराईको नेतृत्वमा अन्तरिम सरकार बन्यो । अन्तरिम सरकारमा तत्कालीन राजा वीरेन्द्रका प्रतिनिधि, प्रजातन्त्रवादी दलहरू नेपाली कांग्रेस र वाममोर्चाका प्रतिनिधि सहभागी थिए ।२०४७ जेठ १६ गते तत्कालीन प्रधानन्यायाधीश विश्वनाथ उपाध्यायको संयोजकत्वमा नौ सदस्यीय संविधान सुझाव आयोग गठन भयो । आठ महिना लगाएर यो आयोगले दिएको सुझावका आधारमा २०४७ कात्तिक २३ गते नेपालको अधिराज्यको संविधान, २०४७ जारी गरियो । यसमा २३ भाग र १३३ धारा र तीन अनुसूची थियो भने १३ वटा मौलिक हक र १६ वटा राज्यका नीति उल्लेख थियो । जनताको जनइच्छाको कदर गर्दै बनाइएको यो संविधान जनता आफैँ संलग्न भएर बनाइएको संविधान थिएन । यो संविधान संवैधानिक राजतन्त्र र बहुदलीय प्रजातन्त्रको सिद्धान्तमा आधारित थियो । राज्यका तीन अङ्ग कार्यपालिका, व्यवस्थापिका र न्यायपालिकाबिच शक्ति सन्तुलन र शक्ति पृथकीकरणको सिद्धान्त अङ्गीकार गरिएको यो संविधानमा संवैधानिक सर्वाेच्चतालाई स्वीकार गरिएको थियो । यस्तै मृत्युदण्डको सजाय हुने गरी कानुन बनाउन नपाइने व्यवस्था गरिएको थियो । सार्वभौमसत्ता जनतामा निहित भनिएको यो संविधानमा कार्यकारिणी अधिकार जननिर्वाचित मन्त्रीपरिषद्बाट प्रयोग हुने भनिएको थियो । दुई सदनात्मक व्यवस्था अन्तर्गत प्रत्यक्ष निर्वाचित प्रतिनिधि सभामा २०५ र राष्ट्रिय सभामा ६० सदस्य रहने व्यवस्था थियो । पछिल्लो चार संविधानको तुलनामा अत्यन्तै उदार रहेको यो संविधानसँग बाझिने अन्य कानुन खारेज हुने व्यवस्था गरिएको थियो । यो संविधान पनि लामो समय टिक्न सकेन । नेपालको अन्तरिम संविधान, २०६३ २०५८ जेठ १९ गते तत्कालीन राजा वीरेन्द्रको वंशनाश भएपछि राजा बनेका ज्ञानेन्द्र शाहले नेपाली कांग्रेसका नेता शेरबहादुर देउवा नेतृत्वको जननिर्वाचित सरकारलाई अपदस्थ गरे । राजा ज्ञानेन्द्रको २०६१ माघ १९ गते शासनसत्ता आफ्नो हातमा लिएपछि मुलुकमा संविधानवादको अँध्यारो युगमा प्रवेश ग¥यो । राजा ज्ञानेन्द्र शाहले आफ्नै अध्यक्षतामा मन्त्रीपरिषद् गठन गरी शासन चलाएका थिए । त्यसको व्यापक विरोध भई २०६२ चैत २४ गतेदेखि पुनः दोस्रो जनआन्दोलन प्रारम्भ भयो । उता २०५२ सालदेखि जनयुद्धमा होमिएको नेपाल कम्युनिस्ट पार्टी (माओवादी) का कारण द्वन्द्व उत्कर्षमा पुगेको थियो । तत्कालीन सात राजनीतिक दलले राजाविरुद्ध गरेको जनआन्दोलनमा माओवादीले पनि समर्थन ग¥यो । सात राजनीतिक दल र माओवादीबिच १२ बुँदे समझदारी भएपछि सुरु भएको जनआन्दोलनले १९ दिनपछि सफलता प्राप्त ग¥यो र २०६३ वैशाख ११ गते राजा ज्ञानेन्द्रले सम्बोधन गर्दै लोकतन्त्र बहालीको घोषणा गर्नुभयो । लोकतन्त्र बहालीसँगै नेपाली कांग्रेसका सभापति गिरिजाप्रसाद कोइरालाको नेतृत्वमा गठित सरकारले २०६३ वैशाख १२ गते प्रतिनिधि सभा पुनस्र्थापनाको निर्णय ग¥यो । त्यसैबिच सरकार र नेकपा (माओवादी) बिच २०६३ मङ्सिर ५ गते विस्तृत शान्ति सम्झौता सम्पन्न भयो र माओवादी विद्रोही शान्ति वार्तामार्फत राजनीतिक मूलधारमा आए । सात राजनीतिक दल र माओवादीसहितका आठ दलले २०६३ पुस १ गते संविधानको मसौदामा हस्ताक्षर गरे अनुरूप २०६३ माघ १ गतेदेखि नेपालको अन्तरिम संविधान २०६३ लागु भयो । सार्वभौम सत्ता र राजकीय सत्ता जनतामा निहित भनिएको यो संविधानमा २५ भाग १६७ धारा र चार अनुसूचि थिए । नेपालमा बोलिने सबै मातृभाषालाई राष्ट्रभाषाको मान्यता र धर्मनिरपेक्ष राज्यको घोषणा गरिएको यो संविधान लागु भएपश्चात् तराई मधेशलाई सम्बोधन नगरेको भन्दै मधेश विद्रोह भयो । मधेश विद्रोहपछि सरकारसँग भएको सम्झौताबमोजिम समानुपातिक समावेशी सिद्धान्तलगायतका व्यवस्थालाई समावेश गर्दै अन्तरिम संविधानमा केही संशोधन गरियो । जनताले निर्वाचित गरेको संविधान सभाबाट संविधान निर्माण नभएसम्म लागु हुने गरी नेपालको अन्तरिम संविधान, २०६३ लागु भएको थियो । यो संविधानमा २१ वटा मौलिक हक, १९ प्रकारका राज्यका दायित्व, छ वटा राज्यका निर्देशक सिद्धान्त, २२ वटा राज्यका नीति उल्लेख गरिएको थियो । यही संविधानले पहिलो पटक नेपालमा राष्ट्रपति र उपराष्ट्रपतिको संवैधानिक व्यवस्था गर्दै मुलुकमा सङ्घीय लोकतान्त्रिक गणतन्त्र स्थापनाको जग बसालेको थियो । यो संविधानमा भएको व्यवस्थाबमोजिम २०६४ वैशाख २८ गते संविधान सभाको निर्वाचन भएको थियो । यही संविधान सभाले २०६५ जेठ १५ गते नेपालमा १४० वर्षदेखि कायम राजतन्त्रलाई फालेर जनताको गणतन्त्र स्थापना ग¥यो । गणतन्त्र स्थापना गरेको यो संविधान सभाले संविधान भने बनाउन सकेन । आफ्नो पाँचबर्से कार्यकालमा संविधानका मुलभूत आधार निर्माण गरे पनि सङ्घीय संरचनालगायतका केही विषयमा राजनीतिक सहमति हुन नसकेपछि २०६९ जेठ १४ गते पहिलो संविधान सभा विघटन भयो । नेपालको संविधान पहिलो संविधान सभाले संविधान निर्माण गर्न नसकी विघटन भएपछि सरकार गठनमै राजनीतिक दलबिच विवाद भयो । एकले अर्काको नेतृत्व अस्वीकार गरेपछि दोस्रो संविधान सभाको निर्वाचन गराउन तत्कालीन प्रधानन्यायाधीश खिलराज रेग्मीको नेतृत्वमा अन्तरिम सरकार गठन भयो । यो सरकारले २०७० मङ्सिर ४ गते पुनः संविधान सभाको निर्वाचन गरायो । पहिलो संविधान सभाले थाती राखेका विवादित विषयमा प्रमुख राजनीतिक दलले सहमति कायम गरे । प्रमुख चार राजनीतिक दल नेपाली कांग्रेस, नेकपा (एमाले), नेकपा (माओवादी) र राष्ट्रिय प्रजातन्त्र पार्टीबिच भएका १६ बुँदे सहमतिको आधारमा २०७२ असोज ३ गते नेपालको अन्तरिम संविधान जारी गरियो । दोस्रो संविधान सभाले संविधान जारी गर्दा राजनीतिक दलहरूको अत्यन्त रस्साकस्सी भएको थियो । तराई मधेशकेन्द्रित दलले व्यापक विरोध गरेका थिए । राज्यको पुनर्संरचनालगायतका विषयमा उनीहरूको फरक मत थियो । पहिलो संविधान सभा असफल भएपछि चेतेका राजनीतिक दलले दोस्रो संविधान सभाको प्रारम्भिक कार्यकालमै सहमति जुटाएर दुई तिहाइ बहुमत (९० प्रतिशतभन्दा बढी) का साथ २०७२ भदौ ३० गते नेपालको संविधानमा हस्ताक्षर गरी पारित गरे । त्यसबखत संविधान सभाका अध्यक्ष सुवास नेम्वाङ हुनुहुन्थ्यो भने राष्ट्रपति डा. रामवरण यादव र प्रधानमन्त्री सुशील कोइराला हुनुहुन्थ्यो । सभामुख नेम्वाङले २०७२ असोज १ गते नेपालको संविधानलाई प्रमाणित गर्नुभएपछि नयाँ बानेश्वस्थित संविधान सभा कक्षमा तत्कालीन राष्ट्रपति डा. यादवले २०७२ असोज ३ गते हस्ताक्षर गर्दै नेपालको संविधान जारी गर्नुभएको थियो । संविधान जारी भएपछि संविधान सभा विघटन भई संसद्मा रूपान्तरित भएको थियो । नेपालको इतिहासमा पहिलो पटक जनताले आफ्नो संविधान आफैँ लेखेका छन् । जनताका मतद्वारा निर्वाचित जनप्रतिनिधिले यो संविधान बनाएका हुन् । संविधान निर्माणका बखत संविधानमा समावेश हुने विषयवस्तुका विषयमा समेत जनताको राय सुझाव लिइएको थियो । नेपालको संविधानमा ३५ भाग, ३०८ धारा र नौ वटा अनुसूचि रहेका छन् । सङ्घीयता, गणतन्त्र, समानुपातिक समावेशी प्रतिनिधित्व, धर्मनिरपेक्षता, तीन तहको संरचना, संवैधानिक इजलास जस्ता विशेषता बोकेको यो संविधान संविधानवादको मूल्यमान्यतामा आधारित छ ।",
      "link": "https://gorkhapatraonline.com/news/172382",
      "image": "https://gorkhapatraonline.com/storage/media/304138/conversions/parliament-2081-4-30-original-thumb.jpg"
    },
    {
      "slug": "172381",
      "title": "उज्यालो नेपाल",
      "timestamp": 1758240000000,
      "source": "gp",
      "content": "नयाँ संविधान जारी भएको एक दशकको अवधिमा मुलुकमा काँचुली फेरेको एक क्षेत्र ऊर्जा हो । क्षेत्रगत तुलनामा द्वन्द्वकाल र राजनीतिक अस्थिरताको असरस्वरूप जलविद्युत् उत्पादन तथा प्रसारण वितरण पूर्वाधार नबन्दा लोडसेडिङको कहालीलाग्दो अवस्थाबिच जनता आफैँले बनाएको संविधान पाएका थिए । नेपालको ऊर्जा क्षेत्रमा नेतृत्वदायी भूमिका रहेको नेपाल विद्युत् प्राधिकर",
      "longContent": "नयाँ संविधान जारी भएको एक दशकको अवधिमा मुलुकमा काँचुली फेरेको एक क्षेत्र ऊर्जा हो । क्षेत्रगत तुलनामा द्वन्द्वकाल र राजनीतिक अस्थिरताको असरस्वरूप जलविद्युत् उत्पादन तथा प्रसारण वितरण पूर्वाधार नबन्दा लोडसेडिङको कहालीलाग्दो अवस्थाबिच जनता आफैँले बनाएको संविधान पाएका थिए । नेपालको ऊर्जा क्षेत्रमा नेतृत्वदायी भूमिका रहेको नेपाल विद्युत् प्राधिकरण आर्थिक वर्ष २०७२/७३ मा करिब ३५ अर्ब रुपियाँ सञ्चित नोक्सानीमा थियो । करिब १८ घण्टासम्म लोडसेडिङको अवस्था थियो । ५८ प्रतिशत जनताले मात्र विद्युत् उपयोग गर्न पाएका थिए । प्राविधिक र व्यवस्थापकीय चुस्तताको अभावले त्यसबेला करिब २६ प्रतिशत विद्युत् चुहावट थियो । विद्युत् खपत प्रतिव्यक्ति वार्षिक १३१ युनिट मात्र थियो । देशभित्र कुल विद्युत् जडित क्षमता ८५६ मेगावाट मात्र थियो । १३२ केभी प्रसारण लाइनबाट मात्र विद्युत् आपूर्ति हुने अवस्था थियो । आव २०७२÷७३ मा वितरण लाइन एक लाख २१ हजार सर्किट किलोमिटर मात्र थियो । पूर्वाधारकै अभावले गर्दा भारतबाट आयात गरेर विद्युत् आपूर्ति बढाउने अवस्था पनि त्यसबेला थिएन । विद्युत् पु¥याउन नसकेर त्यसबेला विद्युत् खपत कम गरौँ भन्ने सूचना जारी गर्ने अवस्थामा नेपाल विद्युत् प्राधिकरण थियो ।अहिले भने अवस्था फेरिएको छ । प्राधिकरणका अनुसार आव २०८१/८२ मा कर चुक्तापूर्व नौ अर्ब छ करोड रुपियाँ खुद नाफा आर्जन भएको छ । यस्तो नाफा आव २०८०/८१ मा १४ अर्ब ४६ करोड रुपियाँ थियो । कुल वार्षिक व्यवसाय एक खर्ब ३८ अर्ब रुपियाँ पुगेको छ । ९८ प्रतिशत भूभागमा राष्ट्रिय ग्रिड पुगिसकेको छ भने प्रतिव्यक्ति वार्षिक ऊर्जा खपत ४६५ युनिट पुगेको छ । विद्युत्को जडित क्षमता तीन हजार ५९१ मेगावाट पुगेको छ । विद्युत् चुहावट पनि १२.२६ कायम भएको छ । प्रसारण लाइन क्षमता छ हजार ७६० सर्किट किलोमिटर पुगेको छ । प्रसारण सबस्टेसनको क्षमता कुल १४ हजार १२३ एमभिए पुगेको छ । चाहिने जति विद्युत् आयातसमेत गर्न नसक्ने अवस्थाको मुलुक अहिले भारत र बङ्गलादेशमा गरी ११३०.९ मेगावाट विद्युत् निर्यात गर्ने अवस्थामा पुगेको छ ।विद्युत् ऐन, २०४९ को जग  वास्तवमा संविधान जारी भएपछिको यो दशकमा विद्युत् क्षेत्रले तुलनात्मक रूपमा फड्को मार्नुमा विद्युत् ऐन, २०४९ ले नै ऐतिहासिक भूमिका खेलेको देखिन्छ । यही ऐनको जगमा २०५१ सालदेखि जलविद्युत् आयोजनाको अनुमतिपत्र निजी क्षेत्रलाई दिन सुरु गरियो । २०५५ असार १४ गते पहिलो पटक विद्युत् खरिदबिक्रीको दर निर्धारण भयो । यो व्यवस्थाले निजी क्षेत्रलाई आफूले प्राप्त गर्ने प्रतिफल सुनिश्चित भएको अनुभूति भयो र आयोजना निर्माणमा आग्रसर भए । बहुदलीय व्यवस्थाको उदार आर्थिक नीति र निजी क्षेत्रमैत्री वातावरण निर्माण हुँदा निजी क्षेत्र उत्साहित भएर जलविद्युत्मा लगानी थाल्यो । २०४९ सालमा नयाँ औद्योगिक व्यवसाय ऐन र वैदेशिक लगानी तथा प्रविधि ऐन ल्याई वैदेशिक लगानीका साथै निजी क्षेत्रले प्राथमिकता पाउने वातावरण बन्यो । बैङ्क तथा वित्तीय संस्थाले ऊर्जासहितको प्राथमिक क्षेत्रमा लगानी गर्नुपर्ने अनिवार्य प्रावधान क्रमशः बढाउँदै लगेर २०७५ असारसम्म कुल २५ प्रतिशत लगानी गर्नुपर्ने व्यवस्था गरियो । त्यसमध्ये ऊर्जामा पाँच प्रतिशत अनिवार्य लगानी गर्नुपर्ने व्यवस्था छ । यो व्यवस्थालाई २०८४ सम्म ४० प्रतिशत पु¥याउनुपर्ने र त्यसमा ऊर्जामा १० प्रतिशत अनिवार्य लगानी गर्नुपर्ने व्यवस्था गरिएको छ । यस व्यवस्थाले गर्दा ऊर्जामा बैङ्क तथा वित्तीय संस्थाले प्रत्येक वर्ष लगानी बढाउँदै लगेको देखिन्छ । विद्युत् व्यापारमा खुलेको आयाम निजी क्षेत्रको अग्रसरता र सरकारी निरन्तरताबिच मुलुकमा विद्युत् उपलब्धता बढ्दै गएको परिवेशमा यो दशकको महत्वपूर्ण उपलब्धिका रूपमा नेपालको विद्युत् व्यापारलाई मान्नु पर्छ । भारतसँग नेपालले २०७१ असोज १५ गते पहिलो पटक विद्युत् व्यापार सम्झौता गरेको थियो । यही सम्झौताको जगमा नेपाल र भारतबिच विद्युत् आदानप्रदानलाई विस्तृतीकरण र प्रक्रियागत गर्न विभिन्न सम्झौता भएका हुन् । त्यही जगमै पछिल्लो पटक २०८० पुस १९ मा भारतीय विदेशमन्त्री एस जयशङ्करको नेपाल भ्रमणका क्रममा १० वर्षमा १० हजार मेगावाट विद्युत् भारत निर्यात गर्ने दीर्घकालीन सम्झौता भएको थियो । अहिले नेपालले भारतमा करिब एक हजार मेगावाट विद्युत् निर्यात गरिरहेकोे छ । भारतको सकारात्मक भूमिकाकै कारण भारतीय भूमि हुँदै नेपालको ४० मेगावाट बिजुली बङ्गलादेशसम्म पुगेको छ । सरकारपिच्छे कार्ययोजनामुलुकले पञ्चवर्षीय योजनाका आधारमा दीर्घकालीन विकासको खाका कोर्ने हो तर क्षेत्रगत लक्ष्य प्राप्तिमा पञ्चवर्षीय योजना पर्याप्त नहुँदा कार्यान्वयन गर्ने निकायले आफैँ योजना बनाउने अभ्यास छ । यसबाहेक बजेट वक्तव्यमार्फतपनि यस्तै खाले अभ्यास गर्ने गरेको देखिन्छ । ऊर्जा क्षेत्रमा पनि यस्ता धेरै योजना बनेका थिए तर कार्ययोजना मन्त्री परिवर्तन हुनासाथ अर्को कार्ययोजना बनाउने अभ्यास भयो । संविधान जारी भएलगत्तै २०७२ असोज २६ मा तत्कालीन ऊर्जामन्त्री टोपबहादुर रायमाझीले ‘राष्ट्रिय ऊर्जा सङ्कट निवारण तथा विद्युत् विकास दशकसम्बन्धी अवधारणापत्र एवं कार्ययोजना’ ल्याउनुभयो । जसमा १० वर्षमा १० हजार मेगावाट विद्युत् उत्पादन गर्ने लक्ष्य थियो । २०७३ असोजमा अर्का ऊर्जामन्त्री जनार्दन शर्माले दीर्घकालीन र अल्पकालीन योजना ल्याउनुभयो । अघिल्लो अलपत्र प¥यो । त्यस्तै २०७५ वैशाख २५ मा तत्कालीन ऊर्जामन्त्री वर्षमान पुनले १० बर्से वर्तमान अवस्था र भावी मार्गचित्र (श्वेतपत्र) ल्याउनुभयो । तीन वर्षमा तीन हजार, पाँच वर्षमा पाँच हजार र १० वर्षमा आन्तरिक खपतसहित १५ हजार मेगावाट विद्युत् उत्पादन गर्ने लक्ष्य राखिएको थियो । एकै दलबाट प्रतिनिधित्व गर्ने मन्त्रीले समेत अघिल्ला योजनालाई कार्यान्वन नगर्ने र आफ्नो परिचय जोड्न नयाँ योजना ल्याउने परिपाटी रोकिएको छैन । उपलब्धिमा हामी आज साढे तीन हजार मेगावाट जडित क्षमतामै सीमित छौँ ।योजनाको सिलिसिलामा २०८१ पुस १६ गते बसेको मन्त्रीपरिषद् बैठकले नै ऊर्जा विकास मार्गचित्र तथा कार्ययोजना–२०८१ स्वीकृत गरेको छ । उक्त मार्गचित्रमा सन् २०३५ सम्ममा नेपालको विद्युत् उत्पादनको जडित क्षमता २८ हजार पाँच सय मेगावाट पु¥याउने लक्ष्य छ । यो लक्ष्य प्राप्तिका लागि आगामी १० वर्षमा २५ हजार मेगावाट विद्युत उत्पादन हुनु पर्छ । यसका लागि करिब ६५ खर्ब रुपियाँ लगानी हुनु पर्छ । अस्थिरता र प्रक्रियाको जालो\tजलविद्युत् आयोजना विकासका सन्दर्भमा सरकार उदार बन्दै जाँदा निजी क्षेत्रले विभिन्न चलखेल पनि नगरेका होइनन् । आयोजना आफूले ओगट्ने र अनौपचारिक बजारमा लाइसेन्सको व्यापार गर्ने प्रवृत्तिले झोलामा खोलाको उपमा पनि पायो । संविधान जारी भएपश्चात् आमनेपालीदेखि लगानीकर्ता व्यवसायीले खोजेका स्थिरता र चुस्त नीतिगत व्यवस्थापन थियो । राजनीतिक दलबिचकै असहमति र लामो संसदीय प्रक्रियाले समयमा कानुन नबन्ने र त्यसबाट लगानीकर्ता पीडित बन्नुपर्ने अवस्था रह्यो । विद्युत् उत्पादनमा सफलता पाउँदै जाँदा निजी क्षेत्र विद्युत् निर्यात र प्रसारण लाइनमा पनि अग्रसर भएको थियो तर त्यही विद्युत् ऐनले निजी क्षेत्रलाई रोक्यो । शासकहरूले निजी क्षेत्रलाई हामी साथ दिन्छौँ भनिरहे तर व्यवहारमा त्यो ऐनसमेत संशोधन गरिएन । नयाँ विद्युत् ऐन बनाउने भनेर विधेयक बनाइयो तर त्यही विधेयक पनि निजी क्षेत्रमैत्री नभएको गुनासो आयो । स्वतन्त्र ऊर्जा उत्पादकको संस्था (इप्पान) ले स्वदेशी लगानीकर्तालाई हतोत्साही बनाउने धारणा बनायो । उता पूर्वाधार विकास समितिमै एक वर्षभन्दा बढी समय अड्काइयो । यही बिचमा जेनजी विद्रोहको परिणामस्वरूप प्रतिनिधि सभा विघटन भयो । विधेयक अब निष्व्रिmय अवस्थामा पुगेको छ । मुलुकमा जलविद्युत् विकास नीति छ तर त्यसैलाई कार्यान्वयन गर्न जटिल बनाउने भूमि, वन जस्ता नीति छन् । एकातिर १० वर्षमा १५ हजार मेगावाट विद्युत् उत्पादन गर्ने, १० हजार मेगावाट विद्युत् निर्यात गर्ने भनेर रोडम्याप बनाइन्छ । निजी क्षेत्रको विद्युत् चाहियो भने किन्ने अन्यथा थाहा छैन भन्ने सन्देशसहित विद्युत् खरिदमा टेक एन्ड पेको नीति बजेट वक्तव्यमार्फत ल्याइन्छ । निजी क्षेत्रलाई आफैँ बजार खोज्न पनि नदिने, उसको उत्पादन किन्न पनि स्वैच्छिक रहने दोहोरोपना र विरोधाभासले विद्युत्मा लगानी किन गर्ने भन्ने दोधारको अवस्थामा स्वदेशी लगानीकर्तालाई पु¥याइएको छ । नेतृत्वको बहसनेपालको विद्युत् क्षेत्रमा नेतृत्वको भूमिकाले ठुलै महत्व राख्दै आएको छ । संस्थागत संरचनामा ऊर्जा, जलस्रोत तथा सिँचाइ मन्त्रालयमातहतको संस्थान भए पनि प्राधिकरण समग्र ऊर्जा क्षेत्रको संवेदनशील र रणनीतिक महìवको निकायका रूपमा स्थापित छ । संविधान निर्माणको एक दशक अवधिमध्ये करिब  आठ वर्ष प्राधिकरणको कार्यकारी निर्देशकमा कुलमान घिसिङ रहनुभयो । जो अहिले मन्त्रालयकै मन्त्री नियुक्त हुनुभएको छ । काहालीलाग्दो १८ घण्टा लोडसेडिङ भइरहँदा २०७३ भदौ ३० गतेदेखि प्राधिकरणको कार्यकारी निर्देशकमा घिसिङ आउनुभयो । लगत्तै अन्धकार, मैनबत्ती र इन्भर्टरमा अभ्यस्त आमजनता एक वर्षभित्रै लोडसेडिङमुक्त मुलुकका नागरिक बन्न पाए । विद्युत् आपूर्ति प्रणालीको उचित व्यवस्थापन र व्यवस्थापकीय कुशलताका आधारमा लोडसेडिङ हटाउन सकेको जस उहाँलाई जान्छ । पहिलो कार्यकाल पूरा गरेको एक वर्षपश्चात् घिसिङ २०७८ साउन २५ गते पुनः कार्यकारी निर्देशकमा आउनुभयो । विद्युत्को पूर्वाधार विस्तारमा व्यापक लगानी विस्तारको प्रयास भइरहँदा विद्युत् खपत विस्तारका काम पनि सो समयमा भए । काठमाडौँ, ललितपुर र पोखरा जस्ता सहरमा विद्युत् लाइन भूमिगत गर्ने काम यही समयमा भए । विद्युतीय सवारी प्रवर्धन गर्न चार्जिङ स्टेसन विस्तारको परियोजना कार्यान्वयन गरियो । प्राधिकरणले प्रसारण लाइन मात्र होइन, विद्युत् उत्पादनमा पनि लगानी बढाएको छ । प्राधिकरणको सहायक कम्पनीमार्फत १४० मेगावाटको तनहुँ जलाशययुक्त, ४० मेगावाटको राहुघाट र ३७ मेगावाटको माथिल्लो त्रिशूली ३ ‘बी’, २० मेगावाटका रोल्वालिङ जलविद्युत् आयोजना निर्माणाधीन छन् । प्राधिकरणको सहायक कम्पनी चिलिमेको अगुवाइमा १६८ मेगावाटका आयोजना सञ्‍चालनमा आएका छन् भने १०२ मेगावाटको मध्यभोटेकोशी जलविद्युत् आयोजना व्यावसायिक सञ्‍चालनको अन्तिम तयारीमा छ । चिलिमे जलविद्युत् कम्पनीले करिब तीन सय मेगावाटका थप जलविद्युत् आयोजना अगाडि बढाएको छ । ४२ मेगावाटको माथिल्लो मोदी–ए, १८.२ मेगावाटको माथिल्लो मोदी र ९९ मेगावाटको तामाकोशी पाँचौँको निर्माण सुरु भएको छ । २१० मेगावाटको चैनपुर सेती, एक हजार ६३ मेगावाटको माथिल्लो अरुण र ६७० मेगावाटको दुधकोशी जलाशययुक्त जलविद्युत् आयोजना वित्तीय व्यवस्थापन गरी निर्माणमा जाने अवस्थामा पुगेका छन् । यी आयोजनाको निर्माणपूर्वका तयारीका कार्य द्रुत गतिमा भइरहेका छन् । माथिल्लो अरुण आयोजना,  अरुण–४ जलविद्युत् आयोजना, ६८३ मेगावाटको सुनकोशी–३ जलाशययुक्त जलविद्युत् आयोजना अगाडि बढाइएको छ । त्यस्तै दक्षिण एसियाली क्षेत्रकै नमुना परियोजनाका रूपमा अगाडि बढाउन सकिने १० हजार ८०० मेगावाटको कर्णाली (चिसापानी) बहुउद्देश्यीय जलाशययुक्त आयोजनाको विस्तृत अध्ययन प्रक्रिया सुरु गरिएको छ । पम्प स्टोरेज जलविद्युत् आयोजनाहरू पहिचान गरी करिब ८०० मेगावाटका केही उत्कृष्ट आयोजनाको थप अध्ययन अगाडि बढाइएको छ । लगानी बोर्डको समन्वयमा ९०० मेगावाट क्षमताको अरुण तेस्रो जलविद्युत् आयोजना भारतीय लगानीमा निर्माणाधीन छ । माथिल्लो कर्णाली जलविद्युत् आयोजना पनि निर्माणको चरणमा प्रवेश गर्ने तरखरमा छ । मिलेनियम च्यालेन्ज एकाउन्ट नेपालको ४०० केभी क्षमताको प्रसारण लाइन निर्माणाधीन छ ।  सरकारको साथले नेपाल–भारत विद्युत् व्यापारलाई कार्यान्वयनमा ल्याउन पनि प्राधिकरणले परिणाममुखी काम गरेको हो तर दोस्रो कार्यकालको मध्यतिर आइपुग्दा लोडसेडिङको समयमा अतिरिक्त विद्युत् खपत गरेका उद्योगको प्रिमियम महसुल असुलीको विषय घिसिङका लागि विषम बन्न पुग्यो । प्राधिकरण व्यवस्थापन महसुल असुलीमा अडिग रहिरहँदा तत्कालीन सरकार भने प्राधिकरणको गतिलाई रोक्ने प्रयासमा लाग्यो । महसुल नतिरेका भनिएका उद्योगको लाइन काट्न रोकियो । संसद्को सार्वजनिक लेखा समिति पनि प्राधिकरणको कदमको विपक्षमा रह्यो र अन्ततः यही मुद्दाका कारण घिसिङलाई बर्खास्त गरियो । जेनजी आन्दोलनपश्चात् गठित अन्तरिम सरकारमा घिसिङ नै ऊर्जा, जलस्रोत तथा सिँचाइमन्त्री बन्नुभएको छ र पहिलो निर्णयका रूपमा यो महसुल असुल गर्ने निर्णयमा हस्ताक्षर गुर्नभएको छ । नेपालको जलविद्युत् समृद्धिको आधारका रूपमा स्थापित भइसकेको छ । आन्तरिक खपत विस्तार र बचेको विद्युत् निर्यात गर्ने रणनीति नै ऊर्जा विकासको उचित रणनीतिका रूपमा स्थापित भएको छ । अबका दिनमा दिगो नीतिगत व्यवस्थापन, निजी क्षेत्रलाई सहज वातावरण निर्माण जस्ता कार्य गर्ने हो भने नेपालको अर्थतन्त्रको महत्वपूर्ण पिल्लरका रूपमा यो क्षेत्र विकसित हुने छ ।",
      "link": "https://gorkhapatraonline.com/news/172381",
      "image": "https://gorkhapatraonline.com/storage/media/304137/conversions/Urja27-original-thumb.jpg"
    },
    {
      "slug": "172378",
      "title": "सडक पूर्वाधारमा फड्को",
      "timestamp": 1758240000000,
      "source": "gp",
      "content": "नेपालमा संविधान जारी भएपछि २०७४ सालमा स्थानीय तह, प्रदेश र सङ्घीय निर्वाचन सम्पन्न भयो । निर्वाचनपछि मुलुकमा सङ्घीयता कार्यान्वयनका साथै पूर्वाधार विकास पनि अगाडि बढ्यो । भौतिक पूर्वाधार",
      "longContent": "नेपालमा संविधान जारी भएपछि २०७४ सालमा स्थानीय तह, प्रदेश र सङ्घीय निर्वाचन सम्पन्न भयो । निर्वाचनपछि मुलुकमा सङ्घीयता कार्यान्वयनका साथै पूर्वाधार विकास पनि अगाडि बढ्यो । भौतिक पूर्वाधार निर्माणका क्षेत्रमा एक किसिमको आमूल परिवर्तन नै भयो । जसको परिणामस्वरूप आज मुलुकका ७३२ स्थानीय तहका केन्द्रसम्म सडक पहुँच पुगिसकेको अवस्था छ । मुलुकमा ७५३ स्थानीय तह छन् । संविधानको कार्यान्वयन र पूर्वाधार विकासले सङ्घीयता स्थायित्वका लागि गोरेटो निर्माण गरेका छन् ।संविधान जारी भएको एक दशकको अवधिमा सडक पूर्वाधार विकासमा ठुलो प्रगति भएको छ । आज जनताको गाउँघरसम्म नै सडक पहुँच पुगेको छ । संविधानको कार्यान्वयनपछि सडक सञ्जाल विस्तार, पुल तथा सुरुङमार्ग निर्माणलगायत पूर्वाधारको क्षेत्रमा मुलुकले ठुलो फड्को मारेको छ । अहिले राष्ट्रिय सडक सञ्जालले ७७ वटै जिल्लाका सदरमुकाम जोडिएको छ भने कालोपत्रे सडक ७२ वटा जिल्लाका सदरमुकाममा जोडिएको छ ।मुलुकमा रहेका कुल सडकमध्ये स्थानीय सडकको लम्बाइ ६७ हजार २४६ किलोमिटर छ । यसमध्ये कालोपत्रे चार हजार ८०९ किलोमिटर, कच्ची (माटे) सडक ४८ हजार २२३ किलोमिटर र ग्राभेल १४ हजार २१४ किलोमिटर रहेका छन् । अहिले मुलुकभित्र रहेका सबै प्रकारका सडकको कुल लम्बाइ ८५ हजार ३५२ किलोमिटर पुगेको छ । त्यसै गरी अहिलेसम्म सानाठुला गरी निर्माण सम्पन्न पुलको सङ्ख्या तीन हजार तीन सय पुगेको छ । यसमध्ये एक हजार पाँच सयभन्दा बढी पुल मुलुकमा लोकतन्त्र आएपछि निर्माण भएका हुन् । अहिले ३२ मुलुक जोड्ने एसियाली राजमार्गका साथै मुलुकको पूर्वपश्चिम र उत्तर–दक्षिण सिमाना छिचोल्ने रणनीतिक सडक निर्माणले मुलुक जोडिँदै छ । अहिले मुलुकभरि सबै प्रकारका सडकको कुल लम्बाइले छ अङ्कको आँकडा पार गरेको छ । १६ औँ आवधिक योजना (आर्थिक वर्ष २०८१/८२–२०८५/८६) अनुसार मुलुकभरि कुल एक लाख किलोमिटरभन्दा बढी सडक निर्माण हुने देखिन्छ । ‘अर्थतन्त्रको आधार ः सबल र उत्थानशील पूर्वाधार’ भन्ने मूल नीति लागु गर्दै अहिले मुलुकमा सडक पूर्वाधारका क्षेत्रमा उल्लेख्य काम भइरहेका छन् । बुटवलदेखि काँकडभिट्टा, सिद्धबाबा सुरुङदेखि कालीगण्डकी कोरिडोरसम्म अहिले निर्माणका काम भइरहेका छन् ।अहिले राष्ट्रिय राजमार्गको पहिचान भएको लम्बाइ १४ हजार ९१३ किलोमिटर पुगेको छ । यसमध्ये करिब तीन हजार किलोमिटर निर्माण हुन बाँकी छ । कालोपत्रे भएको राष्ट्रिय राजमार्गको लम्बाइ सात हजार आठ सय किलोमिटर र चार लेन वा सोभन्दा बढी लेनका कालोपत्रे सडकको लम्बाइ करिब चार सय किलोमिटर पुगेको छ । राणा शासनको अन्त्यसम्म नेपालमा करिब ३७६ किलोमिटर (पाँच किलोमिटर कालोपत्रे, ८३ किलोमिटर खण्डाश्मित (ग्राभेल) र २८८ किलोमिटर माटे) सडक निर्माण भएको विवरण भेटिएका छन् । त्यसै गरी पञ्चायतकालमा १५ वटामा सीमित रहेकोमा अहिले राष्ट्रिय राजमार्गमा ८० वटा सडक सूचीकृत भएका छन् । हरेक वर्ष सडक निर्माण बढ्दैसंविधान जारी भएको एक दशकको हरेक आर्थिक वर्षमा सडक निर्माण बढ्दै गएको छ । आव २०७४/७५ मा कुल ३० हजार ८८ किलोमिटर सडक निर्माण भएको थियो । यसमध्ये कालोपत्रे १३ हजार ७०७ किलोमिटर, ग्राभेल सात हजार २३१ किलोमिटर र कच्ची सडक नौ हजार १५० किलोमिटर निर्माण भएको थियो । त्यसै गरी आव २०७५/७६ मा कुल ३२ हजार ८७९ किलोमिटर सडक निर्माण भएकोमा कालोपत्रे १४ हजार ६९५ किलोमिटर, ग्राभेल आठ हजार ५९४ किलोमिटर र कच्ची सडक नौ हजार ५९० किलोमिटर निर्माण भएको सडक विभागले जनाएको छ ।आव २०७६/७७ मा जम्मा ३३ हजार २४४ किलोमिटर सडक निर्माण भएको थियो । यसमध्ये कालोपत्रे १५ हजार ४२४ किलोमिटर, ग्राभेल आठ हजार ६२२ र कच्ची सडक नौ हजार १९८ किलोमिटर निर्माण भएको थियो । त्यसै गरी आव २०७७/७८ मा कुल ३३ हजार ७१६ किलोमिटर सडक निर्माण भएको थियो । यसमध्ये १६ हजार ६१४ किलोमिटर कालोपत्रे, आठ हजार १७१ किलोमिटर ग्राभेल र आठ हजार ९३१ किलोमिटर कच्ची सडक निर्माण गरिएको थियो । सडक विभागका अनुसार आव २०७८/७९ मा जम्मा ३३ हजार ९९६ किलोमिटर सडक निर्माण भएकोमा कालोपत्रे १७ हजार २३२ किलोमिटर, ग्राभेल सात हजार ८८८ किलोमिटर र कच्ची सडक आठ हजार ८७६ किलोमिटर निर्माण भयो । आव २०७९/८० मा कुल ३४ हजार २३९ किलोमिटर सडक निर्माण भएकोमध्ये १८ हजार ५२ किलोमिटर कालोपत्रे, सात हजार ६९६ ग्राभेल र आठ हजार ४९१ किलोमिटर कच्ची सडक निर्माण सम्पन्न भएको थियो ।आव २०८०/८१ मा कुल ३५ हजार ४९० किलोमिटर सडक निर्माण गरिएकोमा कालोपत्रे १८ हजार ८०८ किलोमिटर, ग्राभेल आठ हजार २४ किलोमिटर र कच्ची सडक आठ हजार ६५८ किलोमिटर निर्माण गरिएको थियो । आव २०८१/८२ मा जम्मा ३६ हजार १३२ किलोमिटर सडक निर्माण भएकोमा कालोपत्रे १९ हजार १६३ किलोमिटर, ग्राभेल आठ हजार २०४ र कच्ची सडक आठ हजार ७६५ किलोमिटर निर्माण गरिएको सडक विभागको तथ्याङ्कमा उल्लेख छ ।एक्काइस राजमार्ग सँगसँगै निर्माणसडक पूर्वाधारमार्फत कृषि, व्यापार, उद्योग र पर्यटनको विकास गरी जनताको जीवनस्तर उकास्ने उद्देश्यसहित अहिले सङ्घीय सरकारबाट एकै पटक २१ वटा राजमार्ग निर्माण भइरहेको छ । तीमध्ये सडक विभाग अन्तर्गत २० वटा र नेपाली सेनाको व्यवस्थापनमा काठमाडौँ–तराई/मधेश द्रुतमार्गको निर्माण भइरहेको छ । पहाडमा चार घण्टा र तराईमा दुई घण्टाको पैदल दुरीमा पक्की सडक सुविधा पु¥याउने दीर्घकालीन सडक गुरुयोजना अनुसार ती राजमार्ग निर्माण भइरहेको सडक विभागले जनाएको छ । विभागका उपमहानिर्देशक तथा प्रवक्ता प्रभातकुमार झाका अनुसार यी राजमार्गको निर्माण बिनाअवरोध योजनाबद्ध रूपमा अगाडि बढिरहेको छ । उहाँका अनुसार राष्ट्रिय गौरवको आयोजनामा सूचीकृत गरी पूर्वपश्चिम जोड्ने तीन र उत्तर–दक्षिण सीमानाका जोड्ने दुई वटा राजमार्ग निर्माणाधीन छन् ।केही स्थानीय तहको केन्द्रमा पुग्न बाँकीसंविधान जारी भई कार्यान्वयनमा आएसँगै पूर्वाधार विकासले गति लिए पनि अझै २१ वटा पालिकाको केन्द्रसम्म कच्ची सडकको पहुँच पनि पुग्न सकेको छैन । त्यसै गरी १८ वटा स्थानीय तहमा कच्ची सडकको ट्र्याकसमेत पुग्न सकेको छैन । कर्णालीका १०, सुदूरपश्चिमका छ, कोशी र गण्डकीका दुई/दुई तथा बागमतीको एक पालिका केन्द्र अझै सडक पहुँचभन्दा बाहिरै रहेका छन् । भौगोलिक विकटता र उच्च हिमाली क्षेत्र भएकाले उक्त स्थानीय तहमा कच्ची सडकको ट्र्याक पुग्न नसकेको हो । कच्ची सडक नपुगेकाले ती स्थानीय तहका नागरिकको दैनिकी कठिनाइपूर्ण छ ।सडकको पहुँच नपुगेका स्थानीय तहमा खच्चड र हेलिकोप्टरमार्फत खाद्यान्न, लत्ताकपडालगायतका सामग्री ढुवानी गर्न सरकार बाध्य हुनु परेको छ । यसरी सामान ढुवानी गर्नुपर्दा त्यस क्षेत्रका स्थानीयवासी महँगीको चरम मारमा परेका छन् । कच्ची सडकको ट्र्याक नपुगेका स्थानीय तहमा अझै केन्द्रसम्म सडकको ट्र्याक खोल्न ४४७ किलोमिटर बाँकी रहेको स्थानीय पूर्वाधार विभागले जनाएको छ । केन्द्रसम्म सडक पुगेको तर पक्की सडक बन्न बाँकी भने अझै पनि दुई सय स्थानीय तह छन् । ती स्थानीय तहका गरी दुई हजार नौ सय किलोमिटर सडक पक्की बन्न बाँकी रहेको विभागले जनाएको छ ।१८ वटा स्थानीय तहमा ट्र्याक मात्र खोल्नका लागि प्रतिस्थानीय तह दुई करोड रुपियाँ लाग्ने अनुमान स्थानीय पूर्वाधार विभागले गरेको छ । त्यस्तै पक्की सडक निर्माण गर्न थप पाँच करोड रुपियाँका दरले १८ वटा स्थानीय तहमा प्रतिस्थानीय तह सात करोडका दरले एक अर्ब २६ करोड रुपियाँ लाग्न सक्ने अनुमान विभागले गरेको छ ।",
      "link": "https://gorkhapatraonline.com/news/172378",
      "image": "https://gorkhapatraonline.com/storage/media/304134/conversions/kalopatree-original-thumb.jpg"
    },
    {
      "slug": "172362",
      "title": "प्रतिनिधिसभा नरहेको अवस्थामा राष्ट्रियसभालाई अझ जिम्मेवार बनाउनुपर्छः उपाध्यक्ष घिमिरे",
      "timestamp": 1758240000000,
      "source": "gp",
      "content": "संविधान दिवसको अवसरमा शुक्रबार शुभकामना व्यक्त गर्दै उहाँले राष्ट्रियसभाअन्तर्गतका समितिलाई सबल बनाउने, नीतिगत छलफललाई गहिरो बनाउने, नागरिक सरोकारका मुद्दामा नियमित बहस गर्ने र सरकारलाई आवश्यक सुझाव प्रदान गर्ने अभ्यास बढाउनुपर्ने आवश्यकता औँल्याउनुभएको छ ।",
      "longContent": "काठमाडौँ, असोज ३ गते । राष्ट्रियसभाका अध्यक्ष विमला घिमिरेले राष्ट्रियसभालाई जनमुखी बनाउन आह्वान गर्नुभएको छ । संविधान दिवसको अवसरमा शुक्रबार शुभकामना व्यक्त गर्दै उहाँले राष्ट्रियसभाअन्तर्गतका समितिलाई सबल बनाउने, नीतिगत छलफललाई गहिरो बनाउने, नागरिक सरोकारका मुद्दामा नियमित बहस गर्ने र सरकारलाई आवश्यक सुझाव प्रदान गर्ने अभ्यास बढाउनुपर्ने आवश्यकता औँल्याउनुभएको छ । उहाँले भन्नुभएको छ, “जनप्रतिनिधि तथा संस्थामाथि भएका आक्रमण र असुरक्षाका घटनाले लोकतन्त्रको आधारलाई कमजोर पार्ने प्रयास भएको देखिन्छ, लोकतन्त्रलाई बलियो बनाउन संवाद, सहमति र सहकार्य अपरिहार्य हुन्छ । हिंसा र असहिष्णुताले कुनै समाधान दिँदैन, बरु समाजलाई अझै ध्रुवीकरणतर्फ धकेल्छ ।”  उहाँले हाम्रा प्रयासहरू व्यवस्था परिवर्तन गर्नेतर्फ नभई  व्यवस्था सुदृढ र संस्थागत गर्नेतर्फ केन्द्रित हुनुपर्ने बताउँदै लोकतन्त्रको विकल्प लोकतन्त्र मात्र हो भन्ने मान्यतालाई स्थापित गराउन सानातिना राजनीतिक स्वार्थहरूलाई बिर्सेर सक्दो छिटो सामाजिक रुपान्तरणको प्रक्रियालाई अगाडि बढाउनु आजको आवश्यकता औँल्याउनुभयो । ठूलो त्याग, वलिदान र सङ्घर्षबाट प्राप्त संविधानको प्रगतिशील कार्यान्वयनमार्फत समृद्धितर्फको यात्रामा अगाडि बढ्नु अहिलेको प्राथमिकता रहको उहाँको भनाइ छ । उहाँले जननिर्वाचित संस्थालाई पुनःस्थापित गर्नु, जनताको आकाङ्क्षालाई सम्बोधन गर्नु र संविधानलाई जनजीविकासँग जोडेर कार्यान्वयन गर्दै जानु हाम्रो साझा दायित्व र जिम्मेवारी भएको उल्लेख गर्नुभएको छ । लामो सङ्घर्ष, त्याग र बलिदानको फलस्वरुप नेपाली जनताले आफ्ना प्रतिनिधिमार्फत आफ्नो संविधान आफैँ लेख्ने अवसर पाएका हुन् । नेपाली जनताको लोकतन्त्रप्रतिको समर्पित भावना र दृढ इच्छाशक्तिकै कारण संविधानमार्फत जनतामा निहित सार्वभौमसत्ताको प्रयोग र स्वशासनको अधिकार प्राप्त भएको उहाँको भनाइ छ । शुभकामना सन्देशमा भनिएको छ, “बहुजातीय, बहुभाषिक, बहुधार्मिक, बहुसांस्कृतिक तथा भौगोलिक विविधतायुक्त विशेषतालाई आत्मसात् गरी समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण गर्ने सङ्कल्पसहित सङ्घीयता, धर्मनिरपेक्षता, लोकतान्त्रिक शासन प्रणाली, नागरिक स्वतन्त्रता, मौलिक अधिकार, मानवअधिकार, बालिग मताधिकार, आवधिक निर्वाचन, पूर्ण प्रेस स्वतन्त्रता तथा स्वतन्त्र, निष्पक्ष र सक्षम न्यायपालिका वर्तमान संविधानका आधारभूत विशेषताका रूपमा अङ्गीकार गरिएको छ ।” उपाध्यक्ष घिमिरेले संविधानअनुरुप राज्य सञ्चालन गर्नु प्रत्येक निकाय, नेतृत्व र सम्पूर्ण सरोकारवालाको साझा दायित्व भएको बताउँदै जननिर्वाचित संस्थाहरुलाई क्रियाशील बनाउँदै लोकतन्त्रको सार्थकता स्थापित गर्न जरुरी रहेको उल्लेख गर्नुभएको छ । रासस",
      "link": "https://gorkhapatraonline.com/news/172362",
      "image": "https://gorkhapatraonline.com/storage/media/304120/conversions/bimala-ghimire-original-thumb.jpg"
    },
    {
      "slug": "172358",
      "title": "राजनीतिक जटिलताको समाधान संविधानभित्रै खोज्नुपर्छ : सभापति देउवा",
      "timestamp": 1758240000000,
      "source": "gp",
      "content": "नेपाली कांग्रेसका सभापति तथा पूर्वप्रधानमन्त्री शेरबहादुर देउवाले संविधान दिवसको अवसरमा शुभकामना व्यक्त गर्दै लोकतन्त्र, मानव अधिकार र सामाजिक न्यायलाई सुदृढ बनाउन सबैलाई आह्वान गर्नुभएको छ ।",
      "longContent": "काठमाडौँ, असोज ३ गते । नेपाली कांग्रेसका सभापति तथा पूर्वप्रधानमन्त्री शेरबहादुर देउवाले संविधान दिवसको अवसरमा शुभकामना व्यक्त गर्दै लोकतन्त्र, मानव अधिकार र सामाजिक न्यायलाई सुदृढ बनाउन सबैलाई आह्वान गर्नुभएको छ ।उहाँले असोज ३, २०७२ मा संविधानसभाबाट पारित भई घोषणा भएको नेपालको संविधान नेपाली जनताले पटक–पटक गरेका क्रान्ति, संघर्ष र आन्दोलनको महत्वपूर्ण उपलब्धि भएको उल्लेख गर्नुभयो । ‘‘संविधानले सबैको हक र अधिकार सुनिश्चित गर्दै प्रत्येक नागरिकलाई स्वतन्त्र र समान भएको अनुभूति गराएको छ’’ वक्तव्यमा भनिएको छ ।देउवाले संविधान दिवसले मुलुकलाई आर्थिक समृद्धि र राजनीतिक स्थिरतामार्गत अग्रसर गराउने प्रेरणा दिने विश्वास व्यक्त गर्नुभएको छ । उहाँले मुलुकमा उत्पन्न हुने राजनीतिक जटिलताको समाधान संविधानभित्रै खोज्नुपर्ने र संविधान बाहिर जाने प्रयासले अस्थिरता मात्र बढाउने बताउनु भएको छ।संविधान दिवसका अवसरमा उहाँले लोकतन्त्र र गणतन्त्र स्थापना तथा पुनःस्थापनाका लागि जीवन अर्पण गर्ने ज्ञात–अज्ञात शहीदप्रति हार्दिक श्रद्धाञ्जली अर्पण गर्दै न्याय, समानता र स्वतन्त्रतामा आधारित बहुदलीय लोकतान्त्रिक व्यवस्थाको सफलताप्रति दृढ प्रतिबद्धता दोहोराउनु भएको छ ।",
      "link": "https://gorkhapatraonline.com/news/172358",
      "image": "https://gorkhapatraonline.com/storage/media/304097/conversions/deuba-1-original-thumb.jpg"
    },
    {
      "slug": "172354",
      "title": "मतदाता अद्यावधिक गर्न अध्यादेशको तयारी",
      "timestamp": 1758240000000,
      "source": "gp",
      "content": "मतदाता नामावली दर्ता कार्यक्रम सञ्चालन गर्न सरकारले अध्यादेश ल्याउने तयारी गरेको छ । करिब छ महिनादेखि मतदाता नामावली सङ्कलन कार्यक्रम रोकिएको छ ।",
      "longContent": "काठमाडौँ, असोज ३ गते । मतदाता नामावली दर्ता कार्यक्रम सञ्चालन गर्न सरकारले अध्यादेश ल्याउने तयारी गरेको छ । करिब छ महिनादेखि मतदाता नामावली सङ्कलन कार्यक्रम रोकिएको छ । गृह तथा कानुन, न्याय तथा संसदीय मामिलामन्त्री ओमप्रकाश अर्यालले आयोगका पदाधिकारीसँगको छलफलमा मतदाता नामावली सङ्कलनमा देखिएका कानुनी अड्चन अध्यादेश ल्याएर फुकाउने बताउनुभएको छ । मतदाता नामावली ऐन, २०७३ को दफा ४ (२) मा ‘निर्वाचनको मिति घोषणा भइसकेपछि सो निर्वाचन प्रयोजनका लागि मतदाता नामावलीमा नाम दर्ता गरिने छैन’ को प्रतिबन्धात्मक वाक्यांशमा उल्लेख छ । राष्ट्रपतिले आगामी फागुन २१ गते प्रतिनिधि सभा सदस्यको निर्वाचन हुने मिति तोक्नुभएको छ । मिति तोकिसकेपछि कानुनबमोजिम सो निर्वाचन प्रयोजनका लागि नयाँ मतदाताको नाम समावेश हुने छैन । गृहमन्त्री अर्यालले अध्यादेश ल्याएर कानुनमा संशोधन गरी युवा पुस्तालाई निर्वाचनमा सहभागी हुने वातावरण बनाउने बताउनुभयो । उहाँले भन्नुभयो, “निर्वाचनमा मतदान गर्न योग्य भएका तर नामावलीमा नाम समावेश नभएकाको नाम समावेश गर्न तथा बढीभन्दा बढी जनतालाई जनप्रतिनिधि छनोट गर्ने अवसर प्रदान गर्न र निर्वाचनको स्वीकार्यता बढाउन आवश्यक पर्ने कानुन सुधार गर्न सरकार तयार छ ।”कानुन निर्माण गर्ने निकाय प्रतिनिधि सभा विघटन भएको छ । संसद् नभएको बेला मतदाता नामावली सङ्कलनमा उत्पन्न कानुनी अवरोध हटाउन सरकारले अध्यादेशको सहयोग लिन लागेको हो । निर्वाचन आयोगका कार्यवाहक प्रमुख आयुक्त रामप्रसाद भण्डारीले एउटा दफामा सामान्य संशोधन गर्न अध्यादेश ल्याइयो भने मतदाता नामावली अद्यावधिक गर्न सकिने बताउनुभयो । उहाँले भन्नुभयो, “संशोधनको मसौदा आयोगले तयार गर्दै छ । मसौदामाथि छलफलपछि आयोगले गृह मन्त्रालयमा पठाउने छ । सरकारले अध्यादेश ल्याउनेबित्तिकै मतदाता नामावली सङ्कलन कार्य सुरु हुने छ ।”आयोगको गत चैतसम्मको विवरण अनुसार कुल मतदाता सङ्ख्या एक करोड ८१ लख २८ हजार ८३२ छ । जसमध्ये ८९ लाख १० हजार ८९६ महिला र ९२ लाख ३७ हजार ५७२ पुरुष तथा १८६ जना अन्य मतदाता छन् । आयोगले २०८१ कात्तिकदेखि चैतसम्म गरेको नामावली सङ्कलनबाट करिब २० हजार मतदाता बढेका छन् । सो अवसरमा गृहमन्त्री अर्यालले २०७९ को निर्वाचनबाट ‘म्यान्डेट’ लिएर आएका प्रतिनिधिलाई जेनजीको विद्रोहले विस्थापित गरेको बताउनुभयो । उहाँले भन्नुभयो, “जेनजी कुनै दल विशेष होइन । सबै दलमा रहेका युवा पुस्ता हुन सक्छन् ।  निर्वाचनबाट विद्रोहलाई पुष्टि गर्ने अवसर जेनजीमा हुने छ । आवधिक निर्वाचनको प्रक्रियामा भाग लिन राजनीतिक दलसहित सबैलाई आह्वान गर्छु ।”विदेशमा रहेकाले मतदान गर्न पाउनु पर्छओमप्रकाश अर्यालगृह तथा कानुन, न्याय तथा संसदीय मामिलामन्त्रीवर्तमान सरकारले विदेशमा रहेका नेपालीलाई पनि आवधिक निर्वाचनमा सहभागी हुन अवसर प्रदान गर्न चाहन्छ । निर्वाचनको स्वच्छता, निष्पक्षतामा असर नपर्ने गरी विदेशमा रहेका नेपालीलाई मतदानको अवसर प्रदान गर्नेलगायतका विषयमा आवश्यक प्रबन्धको खोजी गर्न निर्वाचन आयोगलाई आग्रह गर्दछु । विदेशमा रहेका नेपाली नागरिकले समानुपातिकमा भए पनि यस पटक मतदान गर्न पाउनु पर्छ । सर्वोच्च अदालतले आदेश दिएको पनि धेरै वर्ष भइसक्यो । यसलाई यस पटक सम्भव बनाउनै पर्छ । सकेसम्म सबैलाई समेट्ने गरी जाऔँ । होइन, प्राविधिक केही कठिनाइ छ भने सके जति समेटौँ । विदेशमा पनि सबै सहरमा नेपाली छरिएर रहेका छन् । सकिन्छ भने सबै सहरमा मतदानको व्यवस्था गरौँ । नसके राजदूतावासबाट सुरुवात गर्नु प¥यो । प्रविधिको सहयोग लिएर गर्न सकिन्छ । प्रविधिको उपयोगले यत्रो ठुलो विद्रोह भएको हामीले देख्यौँ । अब राजनीतिले पनि प्रविधिको उपयोग गरेर युवालाई मूलधारमा ल्याउने प्रयास गरौँ । विदेशमा रहेका नेपालीको रेमिट्यान्सबाट नै देश चलेको छ । उहाँहरूको प्रविधिको सिपले हामीलाई डोहो¥याइरहेको छ । आयोगले यसपालि यो गाँठो फुकाउने विश्वास गरेको छु । सरकारले गर्ने जति सबै सहयोग गर्छ । युवा पुस्ताले कुनै पनि दलभन्दा प्रवृत्तिप्रति असहमति प्रकट गरेका हुन् । यो स्थितिका लागि युवाले आफ्नो ज्यान बलिदान गरेका छन् । त्यसैले युवा पुस्तालगायत सम्पूर्ण नेपालीको सुखद भविष्यका निम्ति आगामी निर्वाचनलाई कोसेढुङ्गाका रूपमा स्थापित गर्न र सबैलाई सकारात्मक भूमिका निर्वाह गर्न अनुरोध गर्न चाहन्छु ।",
      "link": "https://gorkhapatraonline.com/news/172354",
      "image": "https://gorkhapatraonline.com/storage/media/304112/conversions/election-nirbachan-aayog-original-thumb.jpg"
    },
    {
      "slug": "172351",
      "title": "सम्बन्ध थप प्रगाढ बनाउने सहमति",
      "timestamp": 1758240000000,
      "source": "gp",
      "content": "प्रधानमन्त्री सुशीला कार्की र छिमेकी मुलुक भारतका प्रधानमन्त्री नरेन्द्र दामोदर मोदीले दुई देशको ऐतिहासिक र घनिष्ठ सम्बन्धलाई थप प्रगाढ बनाएर अघि बढ्न सहमति जनाउनुभएको छ ।",
      "longContent": "काठमाडौँ, असोज ३ गते । प्रधानमन्त्री सुशीला कार्की र छिमेकी मुलुक भारतका प्रधानमन्त्री नरेन्द्र दामोदर मोदीले दुई देशको ऐतिहासिक र घनिष्ठ सम्बन्धलाई थप प्रगाढ बनाएर अघि बढ्न सहमति जनाउनुभएको छ ।  दुई देशका प्रधानमन्त्रीबिच बिहीबार भएको टेलिफोनवार्तामा दुई देशका जनताको आपसी हितका लागि द्विपक्षीय सहयोग र साझेदारी थप घनिष्ठ बनाउने प्रतिबद्धतासहितको सहमति भएको परराष्ट्र मन्त्रालयले जनाएको छ । मन्त्रालयका अनुसार फोनवार्ताका क्रममा प्रधानमन्त्री कार्कीले नेपाल र भारतबिच रही आएको ऐतिहासिक र घनिष्ठ सम्बन्धका साथै बहुआयामिक मानकका रूपमा रहेको जनसम्बन्ध थप सुदृढ हुँदै जाने विश्वास मोदीसमक्ष व्यक्त गर्नुभयो ।भारतका प्रधानमन्त्री मोदीले नेपालको पहिलो महिला प्रधानमन्त्री बन्नुभएकोमा प्रधानमन्त्री कार्कीलाई बधाई ज्ञापन गर्नुभयो । उक्त अवसरमा उहाँले नेपालमा हालसालै भएको युवा आन्दोलनका क्रममा ज्यान गुमाएकाप्रति हार्दिक समवेदना प्रकट गर्नुभयो । यस घडीमा भारत सरकार नेपाल सरकारसँग ऐक्यबद्धताका साथ सदैव साथ रहेको औँल्याउँदै भारतका प्रधानमन्त्री मोदीले शुक्रबार पर्न गएको नेपालको संविधान दिवसका अवसरमा शुभकामना पनि व्यक्त गर्नुभयो । कुराकानीका क्रममा प्रधानमन्त्री कार्कीले छिमेकी प्रधानमन्त्री मोदीलाई उहाँको ७५ औँ जन्मदिवसको हार्दिक शुभकामना दिनुभयो । साथै उहाँले भारतका प्रधानमन्त्रीको नेपालप्रतिको सौहार्दपूर्ण ऐक्यबद्धताका लागि धन्यवाद प्रकट गर्नुभयो । नेपालमा गत साता भएको जेनजी आन्दोलनको आह्वानलाई सम्बोधन गर्न नेपाली आमयुवाको आकाङ्क्षालाई प्रतिविम्बित गर्दै जनताप्रति जवाफदेही, उत्तरदायी र भ्रष्टाचारमुक्त शासनका लागि दृढ सङ्कल्प वर्तमान सरकारले लिएको प्रधानमन्त्री कार्कीले फोनवार्तामा स्पष्ट पार्नुभयो । त्यसका लागि निष्पक्ष निर्वाचन गराउने विषय वर्तमान सरकारको पहिलो उच्च प्राथमिकताको विषय रहेको पनि प्रधानमन्त्री कार्कीले अवगत गराउनुभएको परराष्ट्र मन्त्रालयले जनाएको छ । भारतका प्रधानमन्त्री मोदीले नेपाल सरकारको प्राथमिकता अनुसार भविष्यमा पूर्ण समर्थनका साथ आवश्यक सहयोग गर्ने विश्वास दिलाउनुभयो । प्रधानमन्त्री कार्कीसँग न्यानो र सौहार्द वार्ता भएको भारतका प्रधानमन्त्री मोदीले फोनवार्तापछि सामाजिक सञ्जालमार्फत उल्लेख गर्नुभएको छ । उहाँले नेपालको शान्ति र स्थिरता पुनस्र्थापित गर्न प्रधानमन्त्री कार्कीले गर्नुभएको प्रयासप्रति भारत सरकारको दृढ समर्थन रहेको पनि प्रस्ट पार्नुभएको छ । यसअघि गत मङ्गलबार नेपालका लागि भारतका राजदूत नवीन श्रीवास्तवले प्रधानमन्त्री कार्कीसँग भेट गर्नुभएको थियो । सो क्रममा उहाँले प्रधानमन्त्री कार्कीसँग भारतका प्रधानमन्त्री मोदीले टेलिफोन वार्ता गर्न चाहेको कुरा राख्नुभएको थियो । त्यसपछि भारतका प्रधानमन्त्रीसँग टेलिफोन वार्ता गर्ने विषयमा दुवै देशका सरकारले सहमति जनाएपछि बिहीबार वार्ता भएको हो । अमेरिका र चीनको शुभकामनायसै गरी नेपालस्थित विभिन्न कूटनीतिक नियोगका राजदूतले प्रधानमन्त्री कार्कीलाई शुभकामना दिने क्रम जारी छ । सो क्रममा बिहीबार अमेरिका तथा चीनका राजदूतले प्रधानमन्त्री कार्कीलाई भेटेरै शुभकामना दिनुभएको हो । नेपालका लागि अमेरिकी राजदूत डिन आर थम्पसनले बिहीबार प्रधानमन्त्री सुशीला कार्कीसँग शिष्टाचार भेट गर्नुभयो । भेटमा नेपाल–अमेरिका द्विपक्षीय सम्बन्धलाई अझ सुदृढ बनाउने विषयमा छलफल भएको परराष्ट्र मन्त्रालयले जनाएको छ । अमेरिकी राजदूत थम्पसनले नेपालको विकास आकाङ्क्षालाई निरन्तर सहयोग गर्ने अमेरिकी सरकारका तर्फबाट प्रतिबद्धता व्यक्त गर्नुभयो ।भेटमा राजदूत थम्पसनले हालैका प्रदर्शनमा ज्यान गुमाउनुभएकाप्रति श्रद्धाञ्जली व्यक्त गर्दै नेपालको अबको शान्तिपूर्ण र लोकतान्त्रिक यात्रामा अमेरिकाको समर्थन रहेको प्रस्ट पार्नुभयो । अमेरिका र नेपालबिच ७८ वर्षभन्दाअघिदेखिको साझेदारीलाई स्मरण गर्दै दुवै देशले व्यापार, आर्थिक वृद्धि, विपत्‌ व्यवस्थापन र नेपालको रूपान्तरणकारी पूर्वाधार साझेदारीका रूपमा रहेको एमसिसी सम्झौताका प्राथमिकतामा छलफल गर्नुभएको दूतावासले जानकारी दिएको छ । जसले नेपाललाई अझ सुरक्षित, सबल र समृद्ध बनाउन सहयोग पु¥याउने अपेक्षा रहेको जनाइएको छ । यस्तै छिमेकी मुलुक चीनका तर्फबाट नेपालका लागि राजदूत चेन सोङले प्रधानमन्त्री कार्कीसँग भएको शिष्टाचार भेटमा नेपाल–चीन सम्बन्धलाई अझ सुदृढ बनाउँदै भएको परराष्ट्र मन्त्रालयले जनाएको छ । चीनका राजदूत सोङले चीन सरकारका तर्फबाट प्रधानमन्त्री कार्कीलाई बधाई तथा शुभकामना सन्देश हस्तान्तरण गर्नुभयो । मन्त्रालयका अनुसार सो क्रममा नेपाली जनताले रोजेको राजनीतिक र विकासपथलाई चीन सरकारले सदैव सम्मान गर्ने प्रस्ट पार्नुभयो । उहाँले विकास र समृद्धिको आकाङ्क्षामा नेपाललाई निरन्तर सहयोग गर्ने प्रतिबद्धतासमेत उहाँले व्यक्त गर्नुभयो ।",
      "link": "https://gorkhapatraonline.com/news/172351",
      "image": "https://gorkhapatraonline.com/storage/media/304086/conversions/2123-original-thumb.jpg"
    },
    {
      "slug": "172349",
      "title": "सरकारलाई सहयोग गर्न आह्वान",
      "timestamp": 1758240000000,
      "source": "gp",
      "content": "राष्ट्रपति रामचन्द्र पौडेलले अहिलेको असहज परिस्थितिमा पनि संविधान र संसदीय व्यवस्थालाई बचाएको बताउनुभएको छ । उहाँले यो सरकारलाई गैरसंवैधानिक काम गर्ने छुट नरहेको जिकिर गर्नुभयो । नागरिक समाजका अगुवासँग बिहीबार राष्ट्रपतिको कार्यालय शीतल निवासमा भएको भेटमा राष्ट्रपति पौडेलले त्यस्तो बताउनुभएको सहभागी वरिष्ठ अधिवक्ता टीकाराम भट्टराईले जानकारी दिनुभयो । राष्ट्रपति पौडेलले आफू कुनै पनि गैरसंवैधानिक कार्य नगर्ने र र गैरसंवैधानिक कार्य गर्ने छुट यो सरकारलाई नरहेको भन्नुभएको अधिवक्ता भट्टराईले जानकारी दिनुभयो ।",
      "longContent": "काठमाडौँ, असोज ३ गते । राष्ट्रपति रामचन्द्र पौडेलले अहिलेको असहज परिस्थितिमा पनि संविधान र संसदीय व्यवस्थालाई बचाएको बताउनुभएको छ । उहाँले यो सरकारलाई गैरसंवैधानिक काम गर्ने छुट नरहेको जिकिर गर्नुभयो । नागरिक समाजका अगुवासँग बिहीबार राष्ट्रपतिको कार्यालय शीतल निवासमा भएको भेटमा राष्ट्रपति पौडेलले त्यस्तो बताउनुभएको सहभागी वरिष्ठ अधिवक्ता टीकाराम भट्टराईले जानकारी दिनुभयो । राष्ट्रपति पौडेलले आफू कुनै पनि गैरसंवैधानिक कार्य नगर्ने र र गैरसंवैधानिक कार्य गर्ने छुट यो सरकारलाई नरहेको भन्नुभएको अधिवक्ता भट्टराईले जानकारी दिनुभयो ।अधिवक्ता भट्टराईका अनुसार राष्ट्रपति पौडेलले भन्नुभयो, ‘‘संसदीय व्यवस्था यथावस्थामा छ । चाँडो निर्वाचन गर्नका लागि नै नयाँ सरकार गठन भएको हुनाले यो सरकारलाई सहयोग गर्नु पर्छ । निर्वाचनको वातावरण बनाउनका लागि नागरिक समाजको भूमिका होस् ।”परिवर्तित राजनीतिक सन्दर्भका विषयलाई लिएर नागरिक अगुवाले राष्ट्रपतिसँग भेटेको बताउँदै अधिवक्ता भट्टराईले भेटमा मुलुकमा अहिले भएको संवैधानिक विकास क्रममा संविधानका केही धारा लिकभन्दाबाहिर गएको र त्यसलाई अविलम्ब लिकमा फर्काउन आग्रह गरिएको तथा यसका लागि राष्ट्रपतिको भूमिका अहम् हुन्छ भन्ने कुरा राखिएको जानकारी दिनुभयो । नागरिक समाजको भनाइ उद्धृत गर्दै उहाँले भन्नुभयो, “संविधानलाई लिकमा ल्याउने सरल र सहज उपाय भनेको निर्वाचन नै हो तर त्यो निर्वाचन निष्पक्ष, शान्तिपूर्ण र धाँधलीरहित हुनु पर्छ । निर्वाचनमा सबै राजनीतिक दलको भूमिकालाई उच्च मूल्याङ्कन गर्दै उनीहरूलाई पनि समान ढङ्गले प्रतिस्पर्धा गर्ने वातावरण बनाउनु पर्छ ।” राजनीतिक दलहरूको भूमिकालाई कुनै पनि ढङ्गले सङ्कुचन हुन नदिन र गैरसंवैधानिक ढङ्गले अध्यादेशहरू नल्याउन  भन्ने विषय नागरिक समाजले राष्ट्रपतिसमक्ष राखेको अधिवक्ता भट्टराईले जानकारी दिनुभयो ।मागप्रति समर्थननागरिक समाजले राष्ट्रपति पौडेललाई दिनुभएको सुझावपत्रमा भ्रष्टाचारको विरोध र सुशासनसँगै अभिव्यक्ति स्वतन्त्रताको पक्षमा उठेको ‘जेनजी’ पुस्ताको आन्दोलन र मागप्रति समर्थन रहेको उल्लेख छ । आन्दोलनका क्रममा समयमै सुरक्षा निकायको सक्रियता नदेखिएको घटनाप्रति समाज स्तब्ध र सशङ्कित रहेको जनाएको छ ।घुसपैठका कारण आन्दोलन हिंसात्मक बन्न पुगेको र प्रदर्शनमाथि गरिएको क्रूर सरकारी दमन भएको समाजको भनाइ छ । आन्दोलनका क्रममा अराजक तत्वबाट भएको आगजनी र लुटपाटको समाजले तीव्र भत्र्सनासमेत गरेको पत्रमा उल्लेख छ । “अन्तरिम प्रधानमन्त्रीको सिफारिसमा संसद् विघटन गरिनु संविधानसम्मत नभएको र उक्त कदमले अन्तरिम सरकार र दलहरूबिच दुरी बढाएको मात्र नभई संविधानको रक्षामा उभिएका पेसागत सङ्घ संस्थाको आस्थामा समेत आघात पुगेको छ” पत्रमा उल्लेख छ, “जे जस्तो परिस्थितिमा पनि चुनावको मितिसमेत निर्धारित भइसकेको अवस्थामा संविधानका केही धारामा लागेको यो ग्रहण अस्थायी होस् भन्ने हाम्रो चाहना र कामना रहेको छ ।” राजनीतिक दल, ‘जेनेजी’ र नागरिक समाज सबैले चुनाव सम्पन्न गर्न, सहयोग गर्दै संवैधानिक व्यवस्थालाई यथावत रूपमा क्रियाशील गराउनु सबै नेपालीको दायित्व हुन पुगेको समाजको पत्रमा उल्लेख छ ।प्रधानमन्त्री सुशीला कार्कीको नेतृत्वमा गठन भएको अन्तरिम सरकारले राजनीतिक दलहरूको समेत विश्वास जुटाउँदै तोकिएको समयमा लोकतान्त्रिक मूल्य मान्यता अनुसार स्वतन्त्र र निष्पक्ष निर्वाचन गराउनु नै वर्तमान सरकार प्रमुखको कार्यभार हुनुपर्ने समाजको भनाइ छ । लोकतन्त्रको आधारस्तम्भ आमनागरिक र राजनीतिक दल भएकाले उनीहरूको भूमिकालाई न्यूनीकरण गर्ने, दलका विरुद्धमा प्रतिशोध साँध्ने र संवैधानिक संरचनालाई असंवैधानिक ढङ्गले खुम्च्याउने वा चलाउने कार्य भएमा अर्को द्वन्द्व र तनाव सिर्जना भई अन्तरिम सरकार आफ्नो मूल दायित्वबाट च्यूत हुन सक्ने सम्भावनातर्फ राष्ट्रपतिमार्फत नागरिक समाजले सरकारको ध्यानाकर्षण तथा सजग गराएको छ ।यसरी ध्यानाकर्षण गराउनेमा नागरिक समाजका महेशकुमार मास्के, मल्ल के सुन्दर, परशुराम तामाङ, रत्नसंसार श्रेष्ठ, कुन्दन अर्याल, जगत देउजा, टीकाराम भट्टराई, कनकमणि दीक्षित, चण्डेश्वर श्रेष्ठ, राजेन्द्र महर्जन, गीता त्रिपाठी, विन्दु शर्मा, शरद वन्त र सुशील प्याकुरेल हुनुहुन्छ ।",
      "link": "https://gorkhapatraonline.com/news/172349",
      "image": "https://gorkhapatraonline.com/storage/media/304076/conversions/1758181877_001-original-thumb.jpg"
    },
    {
      "slug": "172345",
      "title": "नेपाली समाजलाई बृहत् राष्ट्रिय एकताको सूत्रमा आबद्ध गरेको छ : राष्ट्रपति",
      "timestamp": 1758240000000,
      "source": "gp",
      "content": "राष्ट्रपति रामचन्द्र पौडेलले वर्तमान संविधानले केन्द्रीकृत र एकात्मक राज्य व्यवस्थाद्वारा सिर्जित सबै प्रकारका विभेद र उत्पीडनको अन्त्य गर्दै जातीय, भाषिक, धार्मिक, सांस्कृतिक तथा भौगोलिक विविधतायुक्त नेपाली समाजलाई बृहत् राष्ट्रिय एकताको सूत्रमा आबद्ध गरेको बताउनुभएको छ ।",
      "longContent": "काठमाडौँ, असोज ३ गते । राष्ट्रपति रामचन्द्र पौडेलले वर्तमान संविधानले केन्द्रीकृत र एकात्मक राज्य व्यवस्थाद्वारा सिर्जित सबै प्रकारका विभेद र उत्पीडनको अन्त्य गर्दै जातीय, भाषिक, धार्मिक, सांस्कृतिक तथा भौगोलिक विविधतायुक्त नेपाली समाजलाई बृहत् राष्ट्रिय एकताको सूत्रमा आबद्ध गरेको बताउनुभएको छ ।संविधान दिवसका अवसरमा शुभकामना शुक्रबार सन्देश दिनुहुँदै उहाँले सङ्घीय लोकतान्त्रिक गणतन्त्रात्मक शासन व्यवस्थाको माध्यमद्वारा दिगो शान्ति, सुशासन, विकास र समृद्धिको आकाङ्क्षा पूरा गर्न हामी सबैलाई एकजुट हुन प्रेरणा दिनेछ भनी शुभकामना व्यक्त गर्नुभएको छ ।राष्ट्रपति पौडेलले नेपालको संविधानले सामाजिक न्यायमा आधारित समतामूलक समाजको परिकल्पना गर्दै समाजवाद उन्मुख अर्थतन्त्रको निर्माण गर्ने लक्ष्य लिएको बताउनुभयो । उहाँले संविधानद्वारा प्रत्याभूत गरिएका राज्यबाट प्राप्त हुने सेवा र सुविधाहरूमा सबै नागरिकको समान पहुँच स्थापित गर्नुका साथै आम नागरिकलाई सामाजिक सुरक्षाको प्रत्याभूति प्रदान गर्नुपर्नेमा जोड दिनुभयो ।राष्ट्रपति पौडेलले संविधानको मर्म र भावनालाई व्यवहारमा रुपान्तरण गर्न मन, वचन र कर्मले समर्पित भई आ–आफ्नो तर्फबाट इमान्दार र प्रभावकारी प्रयास जारी राख्न सबैमा आह्वान गर्नुभयो ।राष्ट्रपति पौडेलले मुलुकको संस्कृति र प्रकृतिले देशमा रोजगारी र आम्दानी दिने असीमित सम्भावनाको ढोका खोलेको छ भन्दै सबै किसिमका बेथितिलाई अन्त्य गर्दै सुशासनको माध्यमबाट जलस्रोत र ऊर्जा शक्तिको उचित व्यवस्थापन गर्न सकेमात्र पनि  नेपाल समुन्नत राष्ट्रको अग्रस्थानमा छिट्टै नै पुग्न सक्ने विश्वास व्यक्त गर्नुभयो ।हिमाल, पहाड र तराईको अनुपम भौगोलिक संरचनाको बहुजाति, बहुभाषी एवम् बहुसंस्कृतिलाई संविधानले समान संरक्षण प्रदान गरेको छ । उहाँले यस्तो अवस्थामा नेपालीहरूबीच रहेको आपसी सद्भाव, भ्रातृत्व र सहअस्तित्वमा आँच आउने काम कोहीकसैबाट नहुने अपेक्षा गर्नुभएको छ ।विसं २०७२ साल असोज ३ गते सङ्घीय लोकतान्त्रिक गणतन्त्र नेपालको संविधान जारी भएको ऐतिहासिक उपलब्धिको सम्झना र सम्मानमा आज संविधान दिवस (राष्ट्रिय दिवस) मनाइँदैछ । दिवसका अवसरमा राष्ट्रपतिले स्वदेश तथा विदेशमा रहनुभएका सम्पूर्ण नेपाली दिदीबहिनी तथा दाजुभाइहरूमा शुभकामना व्यक्त गर्नुभयो । उहाँले सङ्घीय लोकतान्त्रिक गणतन्त्रको स्थापनार्थ विभिन्न आन्दोलनका क्रममा आफ्नो अमूल्य जीवन आहुति दिनुहुने सम्पूर्ण ज्ञातअज्ञात सहिदहरूप्रति भावपूर्ण श्रद्धाञ्जली अर्पण गर्नुभएको छ ।साथै उहाँले गणतन्त्र स्थापनाका लागि विभिन्न समयमा भएका आन्दोलनको नेतृत्व गर्ने राजनीतिक दलका नेताहरूप्रति सम्मान एवम् श्रद्धा प्रकट गर्दै लोकतान्त्रिक आन्दोलनमा सहभागी आमनागरिक एवं राजनीतिक कार्यकर्ताहरूको योगदानको उच्च प्रशंसा गर्नुभएको छ । रासस",
      "link": "https://gorkhapatraonline.com/news/172345",
      "image": "https://gorkhapatraonline.com/storage/media/304146/conversions/rampp-original-thumb.jpg"
    },
    {
      "slug": "172342",
      "title": "पालमुनि सर्वोच्चको इजलास",
      "timestamp": 1758240000000,
      "source": "gp",
      "content": "जेनजी आन्दोलनका क्रममा सर्वोच्च अदालतको इजलास, मुद्दाका मिसिल तथा सम्पूर्ण पूर्वाधारमा क्षति पुगेपछि प्राङ्गणमा पाल टाँगेर इजलास सुरु गरिएको छ ।",
      "longContent": "गोरखापत्र समाचारदाताकाठमाडौँ, असोज ३ गते । जेनजी आन्दोलनका क्रममा सर्वोच्च अदालतको इजलास, मुद्दाका मिसिल तथा सम्पूर्ण पूर्वाधारमा क्षति पुगेपछि प्राङ्गणमा पाल टाँगेर इजलास सुरु गरिएको छ । बिहीबार दुई एकल इजलास सर्वोच्चमा पालमुनिबाट सञ्चालन गरिएका छन् । बन्दीप्रत्यक्षीकरणका दुई निवेदन सुनुवाइ भएको छ । बिहीबार दर्ता भएका दुई निवेदन असोज ४ गते हुने सर्वोच्च प्रशासनले जनाएको छ । बिहीबार वरिष्ठतम न्यायाधीश सपना प्रधान मल्ल र न्यायाधीश कुमार रेग्मीले पालमुनि सञ्चालित इजलासबाट बन्दीको निवेदन सुनुवाइ गर्नुभयो । सर्वोच्च अदालतका प्रवक्ता अर्जुन कोइरालाले तत्काललाई इजलासको अर्को प्रबन्ध नभएको बताउनुभयो । कोइरालाले भन्नुभयो, “एनेक्स भवनमा इजलास सार्न हामी प्रयासरत छौँ तर केही समय अझै लाग्ने अवस्था छ । कम्तीमा दसैँअघि इजलास प्राङ्गणबाटै चलाउनुपर्ने अवस्था छ ।”सर्वोच्चमा बिहीबार थप दुई बन्दीप्रत्यक्षीकरणका निवेदन दर्ता भएका छन् । दर्ता निवेदनको सुनुवाइ असोज ४ गते हुने प्रवक्ता कोइरालाले बताउनुभयो । जेनजी आन्दोलनका क्रममा प्रदर्शनकारीले अदालतको भवनमा आगजनी गरेपछि पूर्ण रूपमा क्षतिग्रस्त भएको छ । अदालतमा रहेका ८० प्रतिशतसम्म मिसिल जलेर नष्ट भएको प्रारम्भिक अनुमान छ । मिसिलको क्षति यकिन भइसकेको छैन । अदालतले मिसिल पुनः खडा गर्नका लागि विभिन्न विकल्पबारे छलफल जारी राखेको छ । साथै मिसिल प्राप्ति र त्यसको आधिकारिताका लागि निर्देशिकाको तयारी अदालतले गरिरहेको छ । उच्च अदालत पाटनले असोज २१ गतेदेखि मुद्दाको नियमित सुनुवाइ गर्ने भएको छ । मुद्दा नियमित सुनुवाइसम्बन्धी सूचना जारी गर्दै अदालतले दसैँलगत्तै नियमित सुनुवाइको मिति तोकेको हो । अहिले अदालतले साप्ताहिक पेसी सूचीमा नचढ्ने र बन्दीप्रत्यक्षीकरणका निवेदन सुनुवाइ गर्दै आएको थियो । आन्दोलनका क्रममा उच्च अदालत पाटनमा कुनै पनि क्षति पुगेको छैन ।",
      "link": "https://gorkhapatraonline.com/news/172342",
      "image": "https://gorkhapatraonline.com/storage/media/304068/conversions/suprem-court-original-thumb.jpg"
    }
  ]
}