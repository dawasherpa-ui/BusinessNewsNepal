{
  "date": "2025-01-24T13:31:42.746Z",
  "news": [
    {
      "slug": "140341",
      "title": "सहमतिपछि साँफेमार्तडी सडक खण्ड सञ्चालन",
      "timestamp": 1737676800000,
      "source": "gp",
      "content": "साँफे-मार्तडी सडक खण्ड अन्तर्गत पर्ने बुढीगङ्गा नगरपालिका-८ बेतालमाण्डौ बजार नजिक बस्ने कुल ल्वारका ४ वर्षीय छोरा निशु ल्वारको बसको ठक्करबाट ज्यान गएको थियो।",
      "longContent": "शेरबहादुर सार्कीबाजुरा, माघ ११ गते। बाजुराको साँफे-मार्तडी सडक खण्ड आज देखि सुचारु भएको छ। साँफे-मार्तडी सडक खण्ड अन्तर्गत पर्ने बुढीगङ्गा नगरपालिका-८ बेतालमाण्डौ बजार नजिक बस्ने कुल ल्वारका ४ वर्षीय छोरा निशु ल्वारको बसको ठक्करबाट ज्यान गएको थियो। गत बिहीबार दिउँसो साढे तीन बजे मार्तडीदेखि महेन्द्रनगर जादै गरेको सु प प्र ०१–००१–१०२० नम्बरको बसले बाटो काट्ने क्रममा ठक्कर दिँदा घटना स्थलमै बालकको ज्यान गएपछि स्थानीयले सडक अवरुद्ध गरेका थिए।शुक्रबार जिल्ला प्रशासन कार्यालय बाजुरामा पीडित, जनप्रतिनिधि, बसमालिका बस व्यवसाय समितिको सहभागितामा जिल्ला प्रशासन कार्यालयमा छलफल भएपछि दिउँसो चार बजेबाट सो सडक सुचारु भएको जिल्ला प्रशासन कार्यालय बाजुराले जनाएको छ।जिल्ला प्रशासन कार्यालय बाजुराका प्रमुख मेघनाथ पाध्याले पीडितको आफन्तलाई दश लाख रुपियाँ क्षतिपूर्ति दिने सहमति भएपछि सडक सुचारु गरिएको बताउनुभयो।",
      "link": "https://gorkhapatraonline.com/news/140341",
      "image": "https://gorkhapatraonline.com/storage/media/247391/conversions/sadaka1-original-thumb.jpg"
    },
    {
      "slug": "140340",
      "title": "बस्ती र खानेपानी क्षेत्रको डढेलो नियन्त्रण गर्न हेलिकप्टरको प्रयोग",
      "timestamp": 1737676800000,
      "source": "gp",
      "content": "काभ्रेपलाञ्चोक जिल्लाको खानीखोला गाउँपालिका–१ थामलेखस्थित महाभारत सामुदायिक वनमा लागेको डढेलो नियन्त्रणमा लिनको लागि हेलिकप्टरको सहायता लिइएको छ।",
      "longContent": "केदार तिमल्सिना बनेपा, माघ ११ गते। काभ्रेपलाञ्चोक जिल्लाको खानीखोला गाउँपालिका–१ थामलेखस्थित महाभारत सामुदायिक वनमा लागेको डढेलो नियन्त्रणमा लिनको लागि हेलिकप्टरको सहायता लिइएको छ।बुधबार दिउँसोबाट सुरु भएको डढेलो बेथानचोक गाउँपालिका–१ र २ को सिमानामा रहेको बस्तीमा असर पुग्ने देखिएपछि सिम्रिक एयरको हेलिकप्टरको सहायताले बस्ती केन्द्रीत डढेलो नियन्त्रणमा लिइएको हो। बेथानचोक गाउँपालिकाका अध्यक्ष भगवान अधिकारीले बस्ती केन्द्रीत डढेलो नियन्त्रणमा लिइएपनि महाभारत सामुदायिक वनमा लागेको डढेलो भने नियन्त्रणमा लिन नसकिएको बताउनुभयो। उहाँका अनुसार सामुदायिक वनमा लागेको डढेलोका कारण बेथानचोकको वडा नम्बर–१ र २ को सिमानाको बस्ती तथा खानेपानीको स्रोतहरुमा क्षति पुग्ने देखिएपछि गृह मन्त्रालयमा अनुरोध गरेर हेलिकप्टरको माध्यमबाट बस्ती र खानेपानीको स्रोतको डढेलो नियन्त्रणमा लिइएको हो। हेलिकप्टर र स्थानीयबासीको सहयोगमा ज्वानेथुम्के र रमिते डाँडामा लागेको डढेलो नियन्त्रणमा लिइएको उहाँको भनाइ छ। अध्यक्ष अधिकारीले बेथानचोक गाउँपालिका–२ नाङ्गेचौर पार्कमा रहेको पोखरीमा रहेको २४ हजार लिटर पानीबाट बस्ती र खानेपानीको स्रोतमा असर गर्ने डढेलो नियन्त्रणमा लिइएको जानकारी दिनुभयो। महाभारत सामुदायिक वनमा लागेको डढेलो भीर, पहरामा रहेकोले नियन्त्रणमा लिन नसकिने अवस्थामा रहेको थियो। डढेलो नियन्त्रणमा लिनको लागि जिल्ला प्रहरी कार्यालय काभ्रेपलाञ्चोकले बुधबार दिउँसोबाट नै केही सङ्ख्यामा प्रहरी परिचालन गरेको छ।",
      "link": "https://gorkhapatraonline.com/news/140340",
      "image": "https://gorkhapatraonline.com/storage/media/247390/conversions/fire-original-thumb.jpg"
    },
    {
      "slug": "140339",
      "title": "विद्यालय शिक्षा ऐन चाँडै आउँछ : शिक्षामन्त्री भट्टराई",
      "timestamp": 1737676800000,
      "source": "gp",
      "content": "शिक्षा, विज्ञान तथा प्रविधिमन्त्री विद्या भट्टराईले विद्यालय शिक्षा ऐन चाँडै ल्याइने बताउनुभयो।  शुक्रबार सरस्वती मावि गोनपा – ८ आहालेको स्वर्णजयन्तीको समापन कार्यक्रममा बोल्नुहुँदै उहाँले सो कुरा बताउनुभएको हो।",
      "longContent": "गुणबहादुर रोका सुलीकोट, माघ ११ गते। शिक्षा, विज्ञान तथा प्रविधिमन्त्री विद्या भट्टराईले विद्यालय शिक्षा ऐन चाँडै ल्याइने बताउनुभयो।  शुक्रबार सरस्वती मावि गोनपा – ८ आहालेको स्वर्णजयन्तीको समापन कार्यक्रममा बोल्नुहुँदै उहाँले सो कुरा बताउनुभएको हो। “विद्यालय शिक्षा ऐन संसदमा छ, तपाइहरुलाई लाग्न सक्छ त्यो कहिले आउछ”, मन्त्री भट्टराईले भन्नुभयो, “हामी विद्यालय शिक्षा ऐन चाँडै ल्याउन काम गरिरहेका छौ, संसदीय समितिहरुले संशोधनकर्तासँग छलफल गरेर विद्यालय शिक्षा ऐनको बारेमा तीन दिन दफादार छलफल पनि भइसकेको छ।”मन्त्री भट्टराईले अहिले संसदीय समितिका सदस्यहरु छलफलमा रहेको भन्नुहुँदै विद्यालय शिक्षा ऐन संसदमा पास गर्न लागि पर्ने स्पष्ट पार्नुभयो। विद्यालय शिक्षा ऐन छिटोभन्दा छिटो ल्याउन खबरदारी आवश्यक भएको उहाँको भनाइ छ। उहाँले यो विधेयक संसदमा पास गरेर विद्यालय शिक्षा ऐन ल्याइने दाबी गर्नुभयो। उहाँले शिक्षक सरुवा सम्बन्धी निर्देशिकाले सरुवामा देखिएका केहि बेथितीलाई अन्त्य गर्नुपर्ने बताउनुभयो। शिक्षक निर्देशिका अदालतमा विचाराधीन भएकाले अदालतको फैसलापछि निर्णयमा पुगिने मन्त्री भट्टराईको भनाइ छ।  शिक्षाको विकासको लागि तीनै तहको सरकारको समन्वय हुनुपर्ने भन्नुहुँदै मन्त्री भट्टराईले स्थानीय तहमा स्रोत साधनमा वृद्धि गर्नुपर्ने बताउनुभयो। अन्तराष्ट्रिय मान्यता अनुसार शिक्षामा २० प्रतिशत बजेट वृद्धि गर्न पहल गरिने उहाँको भनाइ छ।",
      "link": "https://gorkhapatraonline.com/news/140339",
      "image": "https://gorkhapatraonline.com/storage/media/247389/conversions/Bidhya-bhattari-original-thumb.jpg"
    },
    {
      "slug": "140337",
      "title": "सिद्धार्थ सुरुङ मार्ग सात महिनामै ‘ब्रेक थ्रु’",
      "timestamp": 1737676800000,
      "source": "gp",
      "content": "राष्ट्रिय गौरवको आयोजनाको रुपमा रहेको सिद्धबाबा सुरुङ मार्ग सात महिनामै छिचोलिएको छ । मुख्य सुरुङ मार्ग निर्माण सुरु गरेको सात महिनामै ‘ब्रेक थ्रु’ गरिएको हो ।",
      "longContent": "लक्ष्मण पौडेल/रेखीराम रानातानसेन, माघ ११ गते । राष्ट्रिय गौरवको आयोजनाको रुपमा रहेको सिद्धबाबा सुरुङ मार्ग सात महिनामै छिचोलिएको छ । मुख्य सुरुङ मार्ग निर्माण सुरु गरेको सात महिनामै ‘ब्रेक थ्रु’ गरिएको हो ।  मुख्य सुरुङ खनेको सात महिनामै उत्तर–दक्षिण मार्ग छिचोलिएको आयोजनाका प्रमुख कृष्णराज अधिकारीले जानकारी दिनुभयो । ‘सबैको सहयोग र सहकार्यमा सात महिनामै सुरुङ मार्ग ‘ब्रेक थ्रु’ गर्न सफल भएका हौँ, अधिकारीले भन्नुभयो सबैको सहयोग भयो भने काम गर्न समय लाग्दैन भन्ने उदाहरण हो ।’ दुई वर्षअघिदेखि सुरुङ् मार्गको प्रारम्भिक काम भए पनि मुख्य सुरुङ खनेको सात महिनामै छिचोलिएको उहाँको भनाइ छ ।सुरुङ मार्ग छिचोलिएपछि अब लाइनिङ र विद्युतीकरणको काम सुरु हुनेछ । सुरुङ मार्गको भित्री भागमा लाइनिङ र विद्युतीकरणको काम गर्न अझैँ दुई वर्ष लाग्ने आयोजनाको कार्यालयले जनाएको छ । यस्तै बाहिर भागमा पनि दुई वटा हेलिप्याडसहितको काम गर्न बाँकी छ । सुरुङ् मार्गको बाहिरी क्षेत्रमा वाल उठाउने, बाटो चौडा गर्ने, रक सेड र रकनेट गर्ने कार्य भइरहेको छ । सुरुङ् मार्गको दक्षितर्फ दुई हजार तीन सय वर्गमिटर र उत्तरतर्फ एक हजार एक सय वर्गमिटर रकनेट र रकसेड प्रविधिमा प्रोटेक्सनको काम हुने आयोजनाका इन्जिनियर तथा सूचना अधिकारी सविता ज्ञवालीले जानकारी दिनुभयो । सुरुङ् मार्ग छिचोलिए पनि भित्र र बाहिरको कामले तीव्रता पाउने उहाँले उल्लेख गर्नुभयो । पाँच वर्षमा काम सक्ने गरी सरकारले वि.स. २०७८ फागुनमा चिनियाँ निर्माण कम्पनी चाइना स्टेट कन्ट्रक्सन एण्ड इन्जिनियरिङ कर्पोरेसनसँग सम्झौता गरी काम थालेको थियो । सुरुङ मार्ग निर्माणका लागि सात अर्ब ३४ करोड २१ लाखमा ठेक्का सम्झौता भएको आयोजनाले जनाएको छ । हालसम्म एक हजार एक हजार ८९ मिटर सुरुङ खनिएको आयोजनाले जनाएको छ । कुल एक हजार १२६ मिटर सुरुङ खन्नुपर्ने भएपनि एक हजार ८९ मिटरमै सुरुङ् जोडिएको आयोजनाका प्रमुख अधिकारीले जानकारी दिनुभयो । सुरुङ मार्गको हालसम्म मार्गको भौतिक प्रगति ४० प्रतिशत भएको छ । यस्तै वित्तीय प्रगति ३९.९० प्रतिशत भएको छ । सुरुङको दक्षिणतर्फ ६१० र उत्तरतर्फ ४७७.२ मिटर सुरुङ खनिएको आयोजनाले जनाएको छ । यसअघि नै तीनवटा बाइपास टनेल मुख्य टनेलसम्म जोडिएको छ । पहिलो बाइपास १५१ मिटर, दोस्रो १६१ र तेस्रो १३० मिटर लामा बाइपास टनेल छिचोलिएका छन् । सिद्धार्थ राजमार्ग बनेको ५० वर्षपछि यही मार्गको जोखिम मानिएको पाल्पाको तिनाउ–३, स्थित सिद्धबाबा क्षेत्रमा सुरुङ मार्ग बनाउन सुरु गरिएको हो । सुरुङ् मार्ग छिचोलिएपछि पाल्पा तथा आसपासका नागरिकले खुसी व्यक्त गरेका छन् । वर्षात् र हिउँदमा पनि पहिरो र ढुङ्गा झर्ने जोखिम मोलेर यात्रा गरेका यात्रुले सुरुङ मार्ग बनेपछि दुर्घटनाको जोखिमबाट मुक्त भइने आशा गरेका हुन् । सिद्धार्थ राजमार्ग भएर हाल पाल्पा, गुल्मी, अर्घाखाँची, स्याङ्जा, पोखरा, रुपन्देही, बाग्लुङ्, पर्वतलगायतका नागरिकले यात्रा गर्दछन् । यसैबीच सुरुङ मार्ग ब्रेक थ्रु कार्यक्रममा प्रधानमन्त्री केपी शर्मा ओली भर्चुअल माध्यमबाट सहभागी हुनुभयो । उपप्रधान तथा सहरी विकास मन्त्री प्रकाशमान सिंह, उपप्रधान एवं अर्थमन्त्री विष्णुप्रसाद पौडेल, भौतिक पूर्वाधार मन्त्री देवेन्द्र दाहाल, लुम्बिनी प्रदेशका मुख्यमन्त्री चेतनारायण आचार्य, चिनियाँ राजदूत चेङ् सोङ्लगायत सुरुङ् मार्गको ‘ब्रेक थ्रु’ कार्यक्रममा सहभागी हुनुभएको थियो ।",
      "link": "https://gorkhapatraonline.com/news/140337",
      "image": "https://gorkhapatraonline.com/storage/media/247387/conversions/vice-prime-minister-photo-original-thumb.jpg"
    },
    {
      "slug": "140336",
      "title": "ज्यान मार्ने कसुरमा फरार रहेका दुई जना पक्राउ",
      "timestamp": 1737676800000,
      "source": "gp",
      "content": "प्रहरीले ज्यान मार्ने उद्योग कसुरमा फरा रहेका दुई  जनालाई पक्राउ गरेको छ।",
      "longContent": "काठमाडौँ, माघ ११ गते। प्रहरीले ज्यान मार्ने उद्योग कसुरमा फरा रहेका दुई  जनालाई पक्राउ गरेको छ। काठमाडौँ उपत्यका अपराध अनुसन्धान कार्यालयका सूचना अधिकारी प्रहरी उपरीक्षक काजीकुमार आचार्यका अनुसार २०८१ कात्तिक ११ गते बिहान ११ः३५ को समयमा काठमाडौँ महानगरपालिका वडा नम्बर ३ लाजिम्पाटस्थित नोभा अस्पतालको पार्किङमा विक्रम लामालाई ज्यान मार्ने उद्देश्यले फलामको रड प्रहार गरी गम्भिर घाइते बनाइ उनीहरु फरार रहेका थिए। उक्त घटनाका मुख्य अभियुक्त ३४ वर्षीय अजय लामा र ३२  वर्षीय दिपक बरामुलाई प्रहरी टोलीले यही माघ ९ गते कञ्चनपुरको भीमदत्त नगरपालिकास्थित नेपाल भारत सीमा क्षेत्रबाट पक्राउ गरी काठमाडौँ जिल्ला अदालत उपस्थित गराइएको प्रहरीले जनाएको छ। स्थायी घर नुवाकोट, ककनी गाउँपालिका–४ भएका लामा र स्थायी घर गोरखाको सुलिकोट गाउँपालिका–७ भएका बरामु हाल काठमाडौं बस्दै आएका थिए। यसैगरी, क्रोएसिया पठाउने भनी पाँच लाख ७५ हजार रुपियाँ ठगी गर्ने ४० वर्षीय लालिमाया दर्लामी पक्राउ पर्नुभएको छ। बेरोजगार युवायुवतीलाई आकर्षक तलबको प्रलोभनमा पारी विदेश लैजाने भन्दै लामो समयसम्म झुक्यानमा राखी दर्लामी सम्कर्पविहीन बनेका थिए। स्थायी घर काभ्रेपलाञ्चोकको महाभारत गाउँपालिका २ रहेका दर्लामी हाल काठमाडौँ बस्दै आएका थिए। प्रहरीले उनलाई पक्राउ गरी वैदेशिक रोजगार विभाग, ताहाचल, काठमाडौँ पठाएको छ।",
      "link": "https://gorkhapatraonline.com/news/140336",
      "image": "https://gorkhapatraonline.com/storage/media/247386/conversions/pakrau-original-thumb.jpg"
    },
    {
      "slug": "140333",
      "title": "प्रबन्ध सम्पादक देवकोटा र थापाको बिदाइ",
      "timestamp": 1737676800000,
      "source": "gp",
      "content": "गोरखापत्र संस्थानको अंग्रेजी प्रकाशन ‘दि राइजिङ नेपाल’ का प्रबन्ध सम्पादक परमेश्वरप्रसाद देवकोटा र प्रेस मर्मत शाखाका हरिशरण थापाको बिदाइ गरिएको छ ।",
      "longContent": "काठमाडौँ, माघ ११ गते । गोरखापत्र संस्थानको अंग्रेजी प्रकाशन ‘दि राइजिङ नेपाल’ का प्रबन्ध सम्पादक परमेश्वरप्रसाद देवकोटा र प्रेस मर्मत शाखाका हरिशरण थापाको बिदाइ गरिएको छ । देवकोटा उमेर हदका कारण र थापा राजीनामा दिएर संस्थानबाट बिदाइ हुनुभएको हो। शुक्रबार आयोजित कार्यक्रममा संस्थानका कार्यकारी अध्यक्ष विष्णुप्रसाद सुवेदी र महाप्रबन्धक लालबहादुर ऐरीले उहाँहरुलाई सम्मानपत्र र मायाको चिनो प्रदान गरेर बिदाइ गर्नुभयो । वि.सं. २०५१ साउन २६ गते पत्रकारिता सेवा, अंग्रेजी समूहको दि राइजिङ नेपाल दैनिकमा तह–७ को उपसम्पादक पदमा स्थायी सेवामा प्रवेश गर्नुभएका प्रबन्ध सम्पादक देवकोटा माघ १२ गतेबाट सेवा निवृत्त हुनुभएको हो । उहाँले संस्थानमा ३० वर्ष ५ महिना १५ दिन सेवा गर्नुभएको छ । यसैगरी, थापाले घरायसी कारणले माघ १० गतेबाट लागू हुने गरी पदबाट दिनुभएको राजीनामा माघ ९ गते स्वीकृत गरिएको जानकारी संस्थान व्यवस्थापनले दिएको छ । उहाँले संस्थानमा ३८ वर्ष एक महिना २३ दिन सेवा गर्नुभएको छ ।बिदाइ कार्यक्रममा बोल्ने वक्ताले देवकोटा मिजासिलो, मेहनती, परिश्रमी, धैर्यवान, कामको नतिजामा विश्वास गर्ने हक्की स्वभावको भएको चर्चा गर्दै उहाँको भावी जीवन सुखमय, स्वस्थ र आनन्ददायी रहोस भनी कामना गर्नुभयो । यस्तै, उहाँहरुले संस्थानमा थापाको सीप, अनुभव, लगनशीलता प्रशंसनीय रहेको भन्दै सेवामा रहँदा पुर्‍याएको  योगदान अनुकरणीय छ भन्नुभयो । संस्थानका कार्यकारी अध्यक्ष सुवेदीले संस्थानले अनुभवी, इमान्दार र दक्ष जनशक्ति बिदाइ गर्नुपरेको छ, यो स्वाभाविक प्रक्रिया भए पनि उहाँहरुको अभाव महसुस हुने बताउनु भयो । उहाँले देवकोटा धैर्यवान, संस्कारयुक्त, सहकर्मीसँग सौहार्द्धरुपमा कार्य गर्न सक्ने क्षमता भएको पत्रकार संस्थान सेवाबाट बाहिरिँदा चिन्ता लागेको बताउनुभयो । उहाँले थापा सीपयुक्त र मेहनती भएको चर्चा गर्नुभयो । संस्थानका महाप्रबन्धक ऐरीले संस्थान सेवामा उहाँहरुले पुर्‍याउनु भएको योगदानका लागि आभार व्यक्त गर्दै देवकोटा र थापाको अनुभवले समाज विकासमा समेत योगदान गर्न सहयोग पुग्ने विश्वास व्यक्त गर्नुभयो । उहाँहरुको रिक्तता संस्थानले तत्कालै पूर्ति गर्न कठिन रहेको छ भन्दै महाप्रबन्धक ऐरीले देवकोटा बहस गर्दा कडा स्वभावजस्तो देखिए पनि व्यवहारमा सरल र जुझारु भएको उल्लेख गर्नुभयो । दि राइजिङ नेपालका निमित्त प्रधान सम्पादक भीमसेन थपलियाले देवकोटाको अनिवार्य अवकाश भए पनि व्यावसायिक रिक्तता खट्किने छ भन्दै उहाँ कडा मेहनती, साथीसँग खुलस्तसँग घुलमिल गर्न सक्ने र आफ्ना भनाइ स्पष्ट राख्ने सहकर्मी रहेको चर्चा गर्नुभयो । संस्थान सञ्चालक समिति सदस्य तथा अर्थ विभाग प्रमुख राजुकुमार महतले स्थायी सेवाका कर्मचारी अवकाश हुँदै जाने र पदपूर्ति हुन नसक्दा दक्ष जनशक्तिको रिक्तता बढ्दै गएको बताउनुभयो । उहाँले संस्थानले विनियमावली ल्याउने प्रयास जारी राखेको बताउनुभयो । मर्मत शाखाका प्रमुख बद्रीप्रसाद चालिसेले थापा मिलनसार  र महेनती सहकर्मी सेवाबाट अलग हुँदा सेवा प्रवाहमा रिक्तता आउने बताउनुभयो । सेवा निवृत्त देवकोटा र थापाले संस्थानको उत्तरोत्तर प्रगति भएको देख्न र सुन्न चाहेको बताउनुभयो ।",
      "link": "https://gorkhapatraonline.com/news/140333",
      "image": "https://gorkhapatraonline.com/storage/media/247383/conversions/gopa-final-original-thumb.jpg"
    },
    {
      "slug": "140335",
      "title": "ट्रम्पको निर्वासन अभियान जारी, सयौं आप्रवासी पक्राउ",
      "timestamp": 1737676800000,
      "source": "gp",
      "content": "अमेरिकी राष्ट्रपति डोनाल्ड ट्रम्पले सामूहिक निर्वासन अभियान सुरु गरेसँगै अमेरिकामा रहेका सयौँ आप्रवासीलाई बिहीबार पक्राउ गरिएको र केहीलाई सैनिक विमानमार्फत देश बाहिर लगिएको ह्वाइट हाउसले जनाएको छ।",
      "longContent": "वासिङ्टन, माघ ११ गते । अमेरिकी राष्ट्रपति डोनाल्ड ट्रम्पले सामूहिक निर्वासन अभियान सुरु गरेसँगै अमेरिकामा रहेका सयौँ आप्रवासीलाई बिहीबार पक्राउ गरिएको र केहीलाई सैनिक विमानमार्फत देश बाहिर लगिएको ह्वाइट हाउसले जनाएको छ ।राष्ट्रपति ट्रम्पले शुक्रबार क्यालिफोर्निया र नर्थ क्यारोलिनाको आफ्नो पहिलो भ्रमण गर्ने तयारी गरिरहेका बेला आप्रवासीहरूलाई पक्राउ गरिएको खबर सार्वजनिक भएको हो ।ह्वाइट हाउसकी प्रेस सचिव कारोलिन लेभिटले ट्रम्प प्रशासनले बिहीबार ५३८ जना अवैध आप्रवासी अपराधीलाई पक्राउ गरेको र सयौंलाई सैनिक विमानमार्फत देश निकाला गरिएको बताउनुभएको छ । ‘इतिहासकै सबैभन्दा ठुलो निर्वासन अभियान चलिरहेको छ,’ उहाँले सामाजिक सञ्जाल एक्समा लेख्नुभएको छ । ट्रम्पले चुनावी अभियानका क्रममा अवैध आप्रवासनविरुद्ध कडा कदम चाल्ने वाचा गरेका थिए र यसै साता आफ्नो दोस्रो कार्यकालको सुरुवात संयुक्त राज्य अमेरिकामा प्रवेशमा सुधार गर्ने उद्देश्यले कार्यकारी निर्णयमा यसलाई समावेश गर्नुभएको थियो । राष्ट्रपतिको रूपमा आफ्नो पहिलो हप्ताको दोस्रो दिन ट्रम्पले भारी आयात करको साथ प्रहार गर्ने आफ्नो निर्वाचन अभियानमा बारम्बारको प्रतिज्ञाका बावजुत फक्स न्यूजसँगको अन्तवार्तामा भन्नुभयो, “अमेरिकाको सबैभन्दा ठुलो आर्थिक प्रतिद्वन्द्वी (चीन) लाई भारी आयात करको साथ प्रहार गर्ने आफ्नो बारम्बार प्रतिज्ञाका बावजुत चीनमाथि तत्काल कर वृद्धि हुनेछैन ।” उहाँले उत्तर कोरियाली नेता किम जोङ उनसँग आफूले यसअघि तीन पटक भेटेको र उहाँलाई ‘स्मार्ट मान्छे’ को संज्ञा दिनुभएको थियो ।आफ्नो कार्यकालको पहिलो दिन नै राष्ट्रपति ट्रम्पले दक्षिणी सीमामा ‘राष्ट्रिय आपतकालीन अवस्था’ घोषणा गर्ने आदेशमा हस्ताक्षर गर्नुभएको थियो र आप्रबासीलार्ई ‘आपराधिक एलियन’ को संज्ञा दिँदै उनीहरूलाई देश निकाला गर्ने वाचा गर्दै त्यस क्षेत्रमा थप सेना तैनाथ गर्ने घोषणा गर्नुभएको थियो । संयुक्त राज्य अमेरिकामा अनुमानित एक करोड १० लाख गैरकानुनी आप्रवासी छन् ।बिहीबार न्यूजर्सीको नेवार्क शहरका डेमोक्र्याटिक मेयर रास बाराकाले एक विज्ञप्ति जारी गर्दै भन्नुभयो, “अध्यागमन र भन्सार प्रवर्तन (आईसीई) का एजेन्टहरूले “एक स्थानीय प्रतिष्ठानमा छापा मारेको र बिना कागजात वा अवैध कागजातबाहक विदेशी निवासीलाई हिरासतमा लिइएको छ ।” बाराकाका अनुसार छापामार्ने क्रममा पक्राउ परेकामध्ये एक जना अमेरिकी सेनाका भूतपूर्व सैनिक थिए ।आईसीईले एक्समा अद्यावधिक गरेको रिपोर्टमा ‘५३८ जनाको गिरफ्तारी गरी र ३७३ जनालाई हिरासतमा राखिएको’ जानकारी गराइएको छ । आइसिईले आपराधिक अभियोगमा पक्राउ परेका र अमेरिकी कानून अनुसार निर्वासित गर्न सकिने गैर–नागरिकहरूलाई हिरासतमा राख्छ । रासस/एएफपी",
      "link": "https://gorkhapatraonline.com/news/140335",
      "image": "https://gorkhapatraonline.com/storage/media/247380/conversions/AP25020845712399-original-thumb.jpg"
    },
    {
      "slug": "140334",
      "title": "सुशासन र आर्थिक समृद्धिकै पक्षमा छौँ : अध्यक्ष  प्रचण्ड",
      "timestamp": 1737676800000,
      "source": "gp",
      "content": "नेकपा (माओवादी केन्द्र)का अध्यक्ष पुष्पकमल दाहाल ‘प्रचण्ड’ले सुशासन र आर्थिक सुशासनकै पक्षमा रहेको बताउनुभएको छ ।",
      "longContent": "गोकर्ण पौडेल तुलसिपुर, माघ ११ गते । नेकपा (माओवादी केन्द्र)का अध्यक्ष पुष्पकमल दाहाल ‘प्रचण्ड’ले सुशासन र आर्थिक सुशासनकै पक्षमा रहेको बताउनुभएको छ ।माओवादी केन्द्रले तुलसीपुर नगरकमिटिले तलसीपुमा आयोजना गरेको पार्टीको तेस्रो नगर अधिवेशन उद्घाटन तथा खबरदारी सभालाई सम्बोधन गर्नुहुँदै अध्यक्ष प्रचण्डले स्वदेशमै रोजगारीको सुनिश्चितताका लागि प्रतिपक्षमै रहेर आवाज उठाउँदै आएको बताउनुभयो ।सत्ता वा प्रतिपक्षमा रहँदासमेत जनताका आवश्यकतालाई प्राथमिकता दिएको अध्यक्ष प्रचण्डको भनाइ छ । अध्यक्ष प्रचण्डले विगतका कमिकमजोरीलाई सच्याउँदै जनतासँगको सम्बन्धलाई थप प्रगाढ बनाउँदै लैजाने बताउनुभयो । उहाँले माओवादी केन्द्रको जनाधार राप्ती क्षेत्रबाटै नेतृत्वलाई सुधार गर्दै लैजाने आफूले सन्देश प्राप्त गरेको जानकारी दिनुभयो । उहाँले जनतामाझ पूर्ण समानुपातिकको मुद्दालाई स्थापित गर्दै लैजाने बताउनुभयो । नेकपा माओवादी केन्द्र तुलसिपुर नगरअधिवेशन तथा जिल्लास्तरीय खबरदारी सभा नगरसभाका अध्यक्ष मोहन थापाको अध्यक्षतामा सम्पन्न भएको हो ।",
      "link": "https://gorkhapatraonline.com/news/140334",
      "image": "https://gorkhapatraonline.com/storage/media/247378/conversions/caf49203-85ec-43e7-8ea8-e62ab82033f8-original-thumb.jpg"
    },
    {
      "slug": "140332",
      "title": "भाटभटेनीको एकीकृत कर प्रणालीमा विद्युतीय कसुर गर्ने दुई जना पक्राउ",
      "timestamp": 1737676800000,
      "source": "gp",
      "content": "प्रहरीले भाटभभटेनी सुपरमार्केटको युजर आइडी र पासवर्डको अनधिकृत प्रयोग गरी अस्वभाविक कर विवरण पेस गर्ने दुई जनालाई पक्राउ गरेको छ ।",
      "longContent": "काठमाडौं, माघ ११ गते । प्रहरीले भाटभभटेनी सुपरमार्केटको युजर आइडी र पासवर्डको अनधिकृत प्रयोग गरी अस्वभाविक कर विवरण पेस गर्ने दुई जनालाई पक्राउ गरेको छ ।नेपाल प्रहरी प्रधान कार्यालय, केन्द्रीय अनुसन्धान ब्यूरोका प्रवक्ता प्रहरी उपरीक्षक सुधिर राज शाहीका अनुसार ‘विद्युतीय कारोबार ऐन, २०६३’ परिच्छेद ९ (कम्युटर सम्बन्धी) कसुरमा २८ वर्षीय सन्तोष पराजुली र २२ वर्षीय परिन पाण्डे पक्राउ परेका छन् । यही माघ ५ गते आन्तरिक राजस्व विभागको एकीकृत कर प्रणालीमा रहेको सूचनामा अनधिकृत रुपमा पहुँच पु¥याइ भाटभटेनी सुपरमार्केटबाट नेपाल सरकारलाई प्राप्त हुने राजस्वको दायराभित्र आउने जम्मा कारोबार रकम दुई अर्ब ३४ करोड १६ लाख ४२ हजार ८१६ को राजस्व कर दायित्व छ करोड २६ लाख ९४ हजार १९ लाई हेरफेर गरी १३ करोड नौ लाख ५९ हजार ६०९ रुपियाँ गलत तथ्याङ्क राज्यको आधिकारिक कम्प्युटर सूचना प्रणालीमा अनाधिकृत प्रविष्ट गर्ने कार्य गरेको देखिएको प्रहरीले जनाएको छ ।प्रहरीका अनुसार उनीहरुले आफू सङ्लग्न अडिट फर्मको तर्फबाट आन्तरिक राजस्व विभागको पोर्टलमा गइ विभिन्न करदाताहरुको कारोबारको विवरण आफू अनुकूल हुने गरी प्रविष्ट गरी प्रत्यक्ष वा अप्रत्यक्षरुपमा हानी नोक्सानी पु¥याउने तथा लाभ लिने कार्य गरेका हुन् ।स्थायी घर पर्वत भइ हाल चितवन बस्ने पराजुली र स्थायी घर गोरखा भइ हाल चितवन बस्ने पाण्डेलाई पक्राउ गरी थप अनुसन्धानको कार्य जारी रहेको प्रहरीले जनाएको छ ।",
      "link": "https://gorkhapatraonline.com/news/140332",
      "image": "https://gorkhapatraonline.com/storage/media/247377/conversions/bhat-bhatini-original-thumb.jpg"
    },
    {
      "slug": "140331",
      "title": "बागमती प्रदेश सभाको पन्ध्रौँ अधिवेशन माघ १८ गतेदेखि",
      "timestamp": 1737676800000,
      "source": "gp",
      "content": "बागमती प्रदेश सरकारको शुक्रबार मुख्यमन्त्री तथा मन्त्रीपरिषद् कार्यालयमा बसेको मन्त्री परिषद् बैठकले बागमती प्रदेशका प्रदेश प्रमुखसमक्ष पन्ध्रौँ अधिवेशन यही माघ १८ गते गर्न प्रदेश सभाको बैठक आह्वान गर्न सिफारिस गर्ने निर्णय गरेको हो ।",
      "longContent": "राममणि दाहालहेटौँडा, माघ ११ गते । बागमती प्रदेशको प्रदेश सभाको पन्ध्रौ अधिवेशन यही माघ १८ गतेका लागि आह्वान गरिएको छ । बागमती प्रदेश सरकारको शुक्रबार मुख्यमन्त्री तथा मन्त्रीपरिषद् कार्यालयमा बसेको मन्त्री परिषद् बैठकले बागमती प्रदेशका प्रदेश प्रमुखसमक्ष पन्ध्रौँ अधिवेशन यही माघ १८ गते गर्न प्रदेश सभाको बैठक आह्वान गर्न सिफारिस गर्ने निर्णय गरेको हो ।प्रदेश सरकारका प्रवक्तासमेत रहनुभएका आन्तरिक मामिला तथा कानुन मन्त्री सुरजचन्द्र लामिछानेले प्रदेश सभाको पन्धौँ अधिवेशन माघ १८ गतेबाट सुरु गर्ने गरी आह्वान गर्न मन्त्री परिषद् बैठकले निर्णय गरेको जानकारी दिनुभयो । उहाँले भन्नुभयो, हिउँदे अधिवेशनका रुपमा प्रदेश सभाको पन्धौ अधिवेशन माघ १८ गते बिहान ११ बजेबाट बस्ने गरी आह्वान गर्न प्रदेश प्रमुखसमक्ष सिफारिश गर्ने निर्णय भएको छ ।मन्त्री परिषद्को सिफारिशमा प्रदेश प्रमुखले प्रदेश सभाको अधिवेशन आह्वान र अन्त्य गर्ने संविधानमा व्यवस्था रहेको छ । प्रदेश सरकार कामकाजको भाषा ऐन २०८० लाई कार्यन्वयन गर्न अध्ययन गरी सुझाव दिन गठित कार्यदलको प्रतिवेदन स्विकार गर्ने, प्रदेश चलचित्र सम्बन्धी व्यवस्था गर्न बनेको विधेयक प्रदेश सभामा पेस गर्ने, बागमती प्रदेश भवन नीति स्विकृत गर्ने र जग्गा एकिकरण (ल्याण्ड पुलिङ) सम्बन्धी विधेयक बनाउन मस्यौदा तयार गर्न सैद्धान्तिक सहमती प्रदानगर्ने निर्णय मन्त्री परिषद बैठकले गरेको मन्त्री लामिछाने बताउनुभयो । मन्त्री लामिछानेले मन्त्री परिषद बैठकले अपाङ्गता भएका व्यक्तिसम्बन्धी प्रादेशिक नीति स्विकृतगर्ने निर्णय गरेको बताउनुभयो । बागमति प्रदेश सभाको चौधौ अधिवेशन अर्थात् बजेट अधिवेशन गत असोज १६ गते रातिबाट अन्त्य गरिएको थियो ।",
      "link": "https://gorkhapatraonline.com/news/140331",
      "image": "https://gorkhapatraonline.com/storage/media/247376/conversions/lamichane-original-thumb.jpg"
    },
    {
      "slug": "140330",
      "title": "उपराष्ट्रपति यादव र जापानी राजदूत तोरुबिच भेटवार्ता",
      "timestamp": 1737676800000,
      "source": "gp",
      "content": "उपराष्ट्रपति रामसहायप्रसाद यादवसँग नेपालका लागि जापानका राजदूत मायदा तोरूले शुक्रबार लैनचौरस्थित उपराष्ट्रपतिको कार्यालयमा शिष्टाचार भेटवार्ता गर्नुभएको छ ।",
      "longContent": "काठमाडौं, माघ ११ गते । उपराष्ट्रपति रामसहायप्रसाद यादवसँग नेपालका लागि जापानका राजदूत मायदा तोरूले शुक्रबार लैनचौरस्थित उपराष्ट्रपतिको कार्यालयमा शिष्टाचार भेटवार्ता गर्नुभएको छ । भेटमा शुभकामना आदानप्रदानपश्चात् दुई मुलुकबिचको द्विपक्षीय सम्बन्ध, उच्चस्तरीय भ्रमण, आर्थिक सहयोग र सहकार्य तथा द्विपक्षीय व्यापार तथा लगानी लगायतका विषयमा छलफल भएको उपराष्ट्रपतिको सचिवालयले जनाएको छ । उपराष्ट्रपति यादवले नेपाल र जापानबिच ऐतिहासिक सम्बन्ध रहिआएको उल्लेख गर्नुहुँदै सन् १९५६ मा कूटनीतिक सम्बन्ध स्थापना भएको दुई देशबिचको सम्बन्ध थप घनिष्ठ एवम् मैत्रीपूर्ण रुपमा अगाडि बढिरहेको बताउनुभयो ।  ‘दुई देशबिच औपचारिक कूटनीतिक सम्बन्धको प्रारम्भ हुनुअघि जनस्तरमा पनि द्विपक्षीय सम्बन्ध उत्तिकै बलियो रहिआएकोमा खुशी व्यक्त गर्दछु ।,’’ उहाँले भन्नुभयो, ‘‘नेपाललाई भूकम्पलगायत प्राकृतिक विपत्तिहरुमा जापानी जनता, सरकार, गैरसरकारी संस्था, विश्वविद्यालयहरुबाट प्राप्त सहयोगप्रति धन्यवाद दिन चाहन्छु ।’’उहाँले नेपालले सदैव जापानसँगको सम्बन्ध र सहयोगलाई उच्च महत्त्व दिएको उल्लेख गर्नुहुँदै हाम्रा दुई देशका सरकार र जनस्तरमा अत्यन्त सुमधुर सम्बन्धका साथ राम्रो मित्रता, समझदारी र सहयोगी भावना अभिवृद्धि भइरहेको बताउनुभयो ।  ‘‘नेपाल र जापानबिच ‘एसियाका ज्योति’ भगवान बुद्धको शिक्षाबाट प्रभावित युगौँ पुरानो सामाजिक–सांस्कृतिक सम्बन्ध रहिआएकोमा तपाईं (महामहिम राजदूत) को कार्यकालमा हाम्रो सम्बन्ध थप प्रगाढ हुनेमा म विश्वस्त छु ।,’’ उपराष्ट्रपति यादवले भन्नुभयो, ‘‘दुई देशबिच हुने गरेका उच्चस्तरीय भ्रमण तथा विचार आदानप्रदान नेपाल र जापानबिच रहिआएको अति घनिष्ट एवम् मैत्रीपूर्ण सम्बन्धको एउटा विशेष आयाम हो । यी भ्रमणहरूले हाम्रा दुई देशबिचको गतिशील सम्बन्धलाई थप मजबुत बनाउन सहयोग पुगेको छ ।’’उहाँले नेपालको सामाजिक तथा आर्थिक विकासका लागि जापान सन् १९५४ देखि एक महत्त्वपूर्ण तथा विश्वासिलो विकास साझेदारका रुपमा रहिआएको बताउनुभयो । ‘‘जापानले नेपाललाई द्विपक्षीय अनुदान, द्विपक्षीय ऋण, बहुपक्षीय सहायता र प्राविधिक सहयोग गर्दै आएको छ ।,’’ उपराष्ट्रपति यादवले भन्नुभयो, ‘‘नेपालसँग जापानी आर्थिक सहयोगका प्रमुख क्षेत्रहरुमा मानव संसाधन विकास, स्वास्थ्य, कृषि विकास, पूर्वाधार विकास, वातावरण संरक्षण, संस्कृति आदि पर्दछन् । हामी औद्योगिक विकास, कृषि, जलविद्युत्, पूर्वाधार विकासलगायत धेरै क्षेत्रमा जापानको अनुभव, ज्ञान, सीप र प्रविधिबाट लाभान्वित हुन चाहन्छौं ।’’उपराष्ट्रपति यादवले मानव संसाधन विकासमा जापानले नागढुङ्गा सुरुङमार्गको सुरुवातसँगै सडक पूर्वाधारको विकासमा सुरुङ प्रविधिको सुरुवात गर्ने नेपालको प्रमुख कार्यक्रममा जापान नजिकको विकास साझेदार रहेकोमा खुशी व्यक्त गर्नुभयो । ‘‘नेपाल ‘२०२५ वर्ल्ड एक्सपो’, ओसाका, जापानमा सहभागी हुन लागेकोमा खुशीको विषय हो ।,’’ उहाँले भन्नुभयो, ‘‘यसले द्विपक्षीय व्यापार अभिवृद्धिमा योगदान पुर्‍याउनुका साथै नेपाली उत्पादनहरु प्रदर्शन गर्ने पर्याप्त अवसर सृजना गर्न सक्दछ ।’’ उहाँले नेपालको समग्र सामाजिक र आर्थिक विकासमा निरन्तर सहयोग गरेकोमा जापान सरकारलाई धन्यवाद व्यक्त गर्दै महामहिमले आगामी दिनमा हाम्रा आर्थिक सहयोग र सहकार्यका विषयहरु एवम् द्विपक्षीय व्यापार तथा लगानीका विषयहरुलाई उच्च प्राथमिकता दिँदै नेपाल–जापान सम्बन्ध थप उचाईमा पुग्नेमा आफू आशावादी रहेको बताउनुभयो । नेपालका लागि जापानका महामहिम राजदूत मायदा तोरूले नेपाललाई जापानी सहयोग जारी रहने उल्लेख गर्दै नागढुङ्गा सुरुङ मार्ग यसै वर्ष सञ्चालनमा आउने बताउनुभयो । ‘‘नेपाल र जापानको कूटनीतिक सम्बन्ध स्थापना पूर्वदेखि नै राम्रो र मजबुत सम्बन्ध छ ।’’ उहाँले भन्नुभयो, ‘‘मेरो कार्यकालमा देश–देशबिच मात्र नभई व्यक्ति–व्यक्तिको सम्बन्ध बलियो बनाउने प्रयास हुनेछ ।’’ राजदूत तोरुले नेपालले ओसाका एक्स्पोमा सहभागिता जनाउने विषयले आफू खुशी भएको बताउनुभयो ।",
      "link": "https://gorkhapatraonline.com/news/140330",
      "image": "https://gorkhapatraonline.com/storage/media/247375/conversions/_MG_6837-original-thumb.jpg"
    },
    {
      "slug": "140329",
      "title": "दुई जनाविरुद्ध भ्रष्टाचार मुद्दा दायर",
      "timestamp": 1737676800000,
      "source": "gp",
      "content": "बीपी कोइराला मेमोरियल क्यान्सर अस्पताल, भरतपुर, चितवनमा प्रशासनतर्फ वरिष्ठ सहायक पदमा कार्यरत कमला अधिकारीविरुद्ध नक्कली शैक्षिक प्रमाणपत्रको भ्रष्टाचार मुद्दा दायर भएको छ ।",
      "longContent": "काठमाडौं, माघ ११ गते । बीपी कोइराला मेमोरियल क्यान्सर अस्पताल, भरतपुर, चितवनमा प्रशासनतर्फ वरिष्ठ सहायक पदमा कार्यरत कमला अधिकारीविरुद्ध नक्कली शैक्षिक प्रमाणपत्रको भ्रष्टाचार मुद्दा दायर भएको छ ।अख्तियार दुरुपयोग अनुसन्धान आयोगका प्रवक्ता नरहरि घिमिरेका अनुसार अधिकारीले वरिष्ठ सहायक पदमा बढुवा प्रयोजनका लागि प्रमाणपत्र तहको नक्कली शैक्षिक योग्यताको प्रमाणपत्र पेस गरी पदोन्नति भएको पाइएको छ । भ्रष्टाचार निवारण ऐन, २०५९ बमोजिम निजविरुद्ध कैद र जरिवाना सजाय हुन मागदाबी लिई शुक्रबार विशेष अदालत, काठमाडौंमा आरोपपत्र दायर भएको आयोगले जनाएको छ ।यसैगरी, चितवनको भरतपुर नगरपालिका वडा नं. २६ बस्ने नन्दलाल पौडेलविरुद्ध पनि भ्रष्टाचार मुद्दा दायर भएको छ । आयोगका अनुसार सरकारी साक्षीका रुपमा पेस गरिएका पौडेलले सञ्चालन गरेको ‘ए प्लस मेडिको’ बाट बीपी कोइराला मेमोरियल क्यान्सर अस्पताल, भरतपुरमा औषधी सप्लाई गरेबापत प्राप्त गर्नुपर्ने भुक्तानी रकम प्राप्त गर्नका लागि प्रतिवादी अमृता कोइरालालाई एक लाख ५० हजार रुपियाँ नगद र चेक चार लाख ५० हजार रुपियाँ गरी जम्मा ६ लाख रुपियाँ घुस दिएका हुन् । भ्रष्टाचार निवारण ऐन, २०५९ को दफा ३ बमोजिम पौडेललाई जरिवाना हुन एवम् प्रतिवादी अमृता कोइरालाले लिइसकेको घुस रकम ६ लाख रुपियाँ बिगोसमेत जफत हुन मागदाबी लिई शुक्रबार विशेष अदालत, काठमाडौंमा आरोपपत्र दायर भएको आयोगले जनाएको छ ।",
      "link": "https://gorkhapatraonline.com/news/140329",
      "image": "https://gorkhapatraonline.com/storage/media/247372/conversions/Akhatiyar-original-thumb.jpg"
    },
    {
      "slug": "140328",
      "title": "सबै नागरिकको घरमा खानेपानी जानेगरी अबको बजेट बन्छः मन्त्री यादव",
      "timestamp": 1737676800000,
      "source": "gp",
      "content": "खानेपानीमन्त्री प्रदीप यादवले आगामी आर्थिक वर्षको बजेटमा शतप्रतिशत नागरिकको घरमा खानेपानी जानेगरी बनाउने प्रतिवद्धता जनाउनुभएको छ ।",
      "longContent": "काठमाडौं, माघ ११ गते । खानेपानीमन्त्री प्रदीप यादवले आगामी आर्थिक वर्षको बजेटमा शतप्रतिशत नागरिकको घरमा खानेपानी जानेगरी बनाउने प्रतिवद्धता जनाउनुभएको छ ।शुक्रबार सिंहदरबारस्थित मन्त्रालयमा खानेपानी तथा सरसफाइ नियमावली, २०८१ सम्बन्धी पत्रकार सम्मेलन गर्नुहुँदै मन्त्री यादवले यस्तो प्रतिबद्धता जनाउनुभएको हो । उहाँले मन्त्रालयले मुलुकभरका आम नागरिक पाउने खानेपानीको विषयमा अध्ययन गरेको भन्दै आगामी बजेटमा सबै नागरिकमा खानेपानीको पहुँच पुग्नेगरी बजेट व्यवस्थापन गरिने बताउनुभयो । उहाँले विगतका मन्त्रीले ल्याएको बजेटका विषयमा टिप्पणी नगर्ने भन्दै अब बजेट बन्दा खानेपानी नपुगेका उपभोक्तालाई समेत खानेपानी पुर्‍याउने गरी बजेट ल्याउने जानकारी दिनुभयो । मन्त्री यादवले खानेपानीका लागि पर्याप्त बजेट नभएकाले सबै उपभोक्तालाई सहज खानेपानी पुर्‍याउन समस्या भएको बताउनुभयो । उहाँले वर्तनमा सरकार आगामी बजेटमा हिमाली, पहाडी वा तराईका जनताको हकमा बजेट बनाउने बताउनुभयो । उहाँले खानेपानीको अवस्थाको रिपोर्ट मन्त्रालयले लिएर योजना बनाएको जानकारी दिनुभयो । उहाँले अबको बजेट नेपाली सबै उपभोक्ताको घरमा खानेपानी पुग्नेगरी बजेट बनाएर कार्यान्वयन गर्ने बताउनुभयो । कसैको प्रभावमा खानेपानी मन्त्रालय नपर्ने पनि उहाँको भनाइ छ । ‘‘विगतका मन्त्रीले कुन खालको बजेट बनाउनुभयो थाहा भएन । अबको बजेट हिमाली, पहाडी वा तराईका जनताको हकमा बन्छ । खानेपानीको अवस्थाको रिपोर्ट मन्त्रालयले लिएर योजना बनाएका छौं । अबको बजेट नेपाली सबै उपभोक्ताको घरमा खानेपानी पुग्नेगरी बजेट बन्छ ।,’’ मन्त्री यादवले भन्नुभयो, ‘‘यो कार्यान्वयन हुन्छ । कसैको प्रभावमा खानेपानी मन्त्रालय पर्दैन । १०० प्रतिशत नागरिकको घरमा पानी जाने गरी योजना बनाएका छौं ।’’उहाँले असारमा पनि मेलम्चीको पानी काठमाडौं ल्याउने प्रबन्ध मिलाइएको दाबी गर्नुभयो । उहाँले मेलम्चीको पानी बाह्रै महिना काठमाडौं ल्याइने सरकारको योजना रहेको बताउनुभयो । ‘‘मेलम्चीमा भएको भ्रष्टाचारको विषयमा अदालतले निर्णय गरिसकेको छ । मेरो कार्यकालमा भ्रष्टाचार हुँदैन त्यसको ग्यारेन्टी लिन्छु । मेलम्चीको नयाँ पाइपलाइनहरु धेरै विस्तार भएको छ ।,’’ मन्त्री यादवले भन्नुभयो, ‘‘पाइपमा चुहावट देखिएको छ । नयाँ बनाउँदा समस्या आउने भइरहेको छ । प्राविधिकहरु फिल्डमा नै काम गरिरहेका छौं । समस्या भएको ठाउँमा समाधान गरेर सरकार अघि बढ्छ । मेलम्चीको पानी काठमाडौं ल्याउने प्रबन्ध मिलाइएको छ ।’’",
      "link": "https://gorkhapatraonline.com/news/140328",
      "image": "https://gorkhapatraonline.com/storage/media/247373/conversions/1737707783-hGnzz-original-thumb.jpg"
    },
    {
      "slug": "140327",
      "title": "मुग्लिन-पोखरा सडक विस्तार :  पूर्वीखण्डमा ७६ प्रतिशत काम सम्पन्न",
      "timestamp": 1737676800000,
      "source": "gp",
      "content": "पृथ्वी राजमार्गको पोखरा–मुग्लिन सडक विस्तार आयोजना अन्तर्गत पूर्वीखण्डको कामले गति लिएकाे छ ।",
      "longContent": "अमरराज नहर्कीतनहुँ, माघ ११ गते । पृथ्वी राजमार्गको पोखरा–मुग्लिन सडक विस्तार आयोजना अन्तर्गत पूर्वीखण्डको कामले गति लिएकाे छ । ७६ प्रतिशत काम पूरा भएको सूचना अधिकारी इन्जिनियर विष्णुप्रसाद पाण्डेले जानकारी दिनुभयो । पाण्डेका अनुसार कालोपत्रे गर्ने काम तदारुकताका साथ भइरहेको ७१.१ किलोमिटर दूरीमा कालोपत्र सम्पन्न भएको छ । चार लेनको ३४–३४ गरी ६८ किलो किलो मिटर, दुई लेनको तीन किलोमिटर गरी ७१ किलोमिटर कालोपत्र भइसकेकाे छ । यस अगाडि कालोपत्र भइसकेको ठाउँमाथि नै अन्तिम कालोपत्रको काम तीव्र गतिमा अगाडि बढेको छ ।  कालोपत्र गरिएको ७१ किलोमिटरमध्ये ३५ किलोमिटर सडकमा डबल लेयर (अन्तिम कालोपत्र) सकिएको छ । बन्दीपुर, आँबुखैरेनी र व्यास तीन पालिकाका विभिन्न ठाउँमा अन्तिम कालोपत्रको काम अगाडि बढाइएको छ । यसअघि सडकको मोटाइ छ सेन्टिमिटर थियो, अब त्यही ठाउँमा थप चार सेन्टिमिटर थप्ने कार्य धमाधम गरिएको छ । पहिलो चरणमा एकतर्फी अन्तिम कालोपत्र सकेर अर्कोतर्फ काम सुरु गरिनेछ, अन्तिम चरणको कालोपत्र सकिएपछि सडक रङरोगनको काम अगाडि बढ्नेछ । पूर्वी खण्डअन्तर्गत नै दमौलीको बुल्दीपुलबाट घाँसीकुवातर्फको खण्डमा पनि कालोपत्रको कामलाई अगाडि बढाइएको छ ।दमौली बजारमा समेत सडक विस्तारका लागि अहिले नाली बनाउने काम भइरहेको छ । दमौली बजारमा केन्द्रविन्दुबाट २३–२३ मिटरलाई आधार मानेर सडक विस्तारको काम भइरहेको छ । यो खण्डमा १४ वटा साना पुल निर्माण सकिएका छन् । व्यास नगरपालिका–४ र ५ जोड्ने मादी नदीमा निर्माण भइरहेको पुलको काम  ६० प्रतिशत पूरा भएको पाण्डेले बताउनुभयो । पूर्वी खण्डमा २०७७ साल माघ १७ गते सम्झौता भई २०७८ साल वैशाख २ गतेदेखि काम सुरु भएको थियो । पूर्वी खण्डको ठेक्का चाइना कम्युनिकेशन कन्स्ट्रक्सनले पाएको छ । विसं २०२६ मा रेखाङ्कन भएको सडकमा सवारीसाधनको चाप बढ्दै गएपछि एसियाली विकास बैंक (एडिबी)को ऋण सहयोगमा सडक चार लेनको बनाउन लागिएको हो । पूर्वी खण्डको ठेक्का रु. छ अर्ब २१ करोड ३१ लाख १३ हजारमा लागेको छ ।",
      "link": "https://gorkhapatraonline.com/news/140327",
      "image": "https://gorkhapatraonline.com/storage/media/247369/conversions/road-original-thumb.jpg"
    },
    {
      "slug": "140326",
      "title": "सन् २०२० पछि पहिलो पटक मौद्रिक नीतिलाई खुकुलो पार्दै सिङ्गापुर",
      "timestamp": 1737676800000,
      "source": "gp",
      "content": "सिङ्गापुरको मौद्रिक प्राधिकरण (एमएएस) ले शुक्रबार आफ्नो मौद्रिक नीतिमा केही खुकुलो पार्ने घोषणा गरेको छ । सन् २०२० पछि पहिलो पटक खुकुलो नीति पार्ने कदम चालेको छ । नीतिलाई दुई वर्षमा पहिलो पटक समायोजन गरिएको प्राधिकरणले जनाएको छ ।",
      "longContent": "सिङ्गापुर, माघ ११ गते । सिङ्गापुरको मौद्रिक प्राधिकरण (एमएएस) ले शुक्रबार आफ्नो मौद्रिक नीतिमा केही खुकुलो पार्ने घोषणा गरेको छ । सन् २०२० पछि पहिलो पटक खुकुलो नीति पार्ने कदम चालेको छ । नीतिलाई दुई वर्षमा पहिलो पटक समायोजन गरिएको प्राधिकरणले जनाएको छ ।  सिंगापुरको आर्थिक वृद्धिको गति सुस्त भएको र यस वर्ष कोर मुद्रास्फीतिमा अपेक्षा गरिएभन्दा तीव्र गतिले कमी आएको अवस्थामा यो निर्णय आएको हो ।एमएएसले आवास र निजी यातायातको लागतबाहेकका मुद्रास्फीतिको प्रवृत्तिको पूर्वानुमान गर्छ र यो सन् २०२५ मा औसत १.० प्रतिशत देखि २.० प्रतिशतसम्म पुग्ने अनुमान गरेको छ भने उपभोक्ता मूल्य सूचकाङ्क (सीपीआई) का सबै वस्तुहरूको मुद्रास्फीति औसत १.५ प्रतिशत देखि २.५ प्रतिशत हुने अनुमान गरिएको छ । रासस/सिन्ह्वा",
      "link": "https://gorkhapatraonline.com/news/140326",
      "image": "https://gorkhapatraonline.com/storage/media/247363/conversions/Untitled-2-original-thumb.jpg"
    },
    {
      "slug": "140325",
      "title": "शीघ्र विकास र सुशासनका लागि सरकार तल्लीन : प्रधानमन्त्री",
      "timestamp": 1737676800000,
      "source": "gp",
      "content": "प्रधानमन्त्री केपी शर्मा ओलीको भर्चुअल माध्यमको उपस्थितिमा सिद्धबाबा सुरुङमार्गको मुख्य सुरुङको शुक्रबार छिचोलिने काम (ब्रेक थ्रु) गर्नुहुँदै वर्तमान सरकार मुलुकमा विकास र सुशासन कायम गर्न तल्लीन रहेको स्पष्ट गर्नुभएको छ ।",
      "longContent": "काठमाडौं, माघ ११ गते । प्रधानमन्त्री केपी शर्मा ओलीको भर्चुअल माध्यमको उपस्थितिमा सिद्धबाबा सुरुङमार्गको मुख्य सुरुङको शुक्रबार छिचोलिने काम (ब्रेक थ्रु) गर्नुहुँदै वर्तमान सरकार मुलुकमा विकास र सुशासन कायम गर्न तल्लीन रहेको स्पष्ट गर्नुभएको छ ।राष्ट्रिय गौरवको आयोजनाको रुपमा रहेको सिद्धार्थ राजमार्गअन्तर्गत बुटवल–तानसेन सडकखण्डको माथिल्लो सिद्धबाबा मन्दिरदेखि एक किलोमिटर १२६ मिटर सुरुङमार्ग छिचोलिने काम सकिएको हो । प्रधानमन्त्री ओली स्थलगतरुपमा पुग्ने कार्यक्रम रहे पनि स्वास्थ्य प्रतिकूलताका कारण प्रधानमन्त्री निवास, बालुवाटारबाट भर्चुअलरुपमा उपस्थित हुनुभएको हो । प्रधानमन्त्री ओलीले पहिरोले गाडी दुर्घटना हुने र जनधनको क्षति हुने पीडाबाट त्यसमार्गका यात्रीहरुलाई राहत दिन यो सुरुङमार्ग एक सफल आयोजना साबित हुने बताउँदै यसबाट लाभ लिई आवागमन सहज बनाएर सामाजिक एवम् आर्थिक सम्बन्ध तथा उत्पादन आदानप्रदान गर्न शुभकामना दिनुभयो ।  यसअघि थानकोट–नागढुङ्गा सुरुङमार्ग छिचोलिने काम भएको र नेपाल सुरुङयुगमा प्रवेश गरिसकेकाले त्रासको वातावरणमा यात्रा गरिहनुपर्ने अवस्था अन्त्य भई सहज र छोटो मार्गबाट यात्रा गर्न सक्ने स्थितिमा पुगेको प्रधानमन्त्री ओलीले बताउनुभयो ।“सुरुङमार्ग ब्रेक थ्रु हुनु सिङ्गै देशको खुसीको कुरा हो । अब नेपाल हिजो झैँ दुर्गम भन्ने रहेन । हामीले यसलाई अझ सुगम बनाउनुछ ।” प्रधानमन्त्री ओलीले भन्नुभयो, “मुलुकमा शीघ्र विकास र सुशासन दिन अहिलेको सरकार तल्लीन छ । हामी अरुको पनि सहयोग लिन्छौ र हामी बनाउँछौँ हाम्रो देश । देशलाई फाइदा हुने कुराहरुमा सरकारको ध्यान जानेछ । हाम्रा प्रयासहरु यसैतर्फ केन्द्रित छन् ।”कार्यक्रमस्थलमा उपप्रधानमन्त्रीद्वय प्रकाशमान सिंह, विष्णुप्रसाद पौडेल, भौतिक यातायात तथा पूर्वाधारमन्त्री देवेन्द्र दाहाल, लुम्बिनी प्रदेशका मुख्यमन्त्री चेतनारायण आचार्य, नेपालका लागि चीनका राजदूत चेन सोङलगायत सहभागी हुनुहुन्थ्यो ।सम्बोधनको पूर्णपाठःसिद्धबाबा सुरुङको ‘ब्रेक थ्रू’ कार्यक्रमका सभापति महोदय, उपप्रधानमन्त्रीज्यूहरु, मूख्यमन्त्रीज्यू, नेपालका लागि चिनियाँ राजदूत, नेपालका लागि स्वीट्जरल्याण्डका कार्यवाहक राजदूत र यहाँ उपस्थित हुनुुभएका सम्पूर्ण महानुभावहरुआज खुसीको दिन हो । हामीले सिद्धबाबा सुरुङको ब्रेक थ्रू गर्न सफल भएका छौँ । केही वर्ष अगाडि म बुटवल भ्रमणमा आउँदा त्यहाँ प्रिया भण्डारी र केही कलाकारहरुले गीत गाउनुुभएको थियो– ‘कहिले बन्छ नेता ज्यू सिद्धबाबा खण्ड रु’ भनेर । साह्रै पीडाको, चासोको र जिज्ञासाको विषय थियो यो बाटो । यो बाटो नबन्दा हरेकौँ वर्ष बस दुर्घटना हुने, पहिरोमा पर्ने, पहिरोले गाडी बगाउने, गाडी नै फेला नपर्ने, फेला परे पनि अस्थिपञ्जर गाडीको वा मान्छेको फेला पर्ने दु:खदायी अवस्था थियो । त्यसबाट उत्तरी भेग र दक्षिणी भेगका लागि यात्रा गर्ने जनता वास्तवमा अत्यन्तै पीडित थिए र त्यो पीडाबाट जोगिन चाहन्थे । त्यो गीत त्यसैकारण उब्जिएको थियो–‘कहिले बन्छ नेता ज्यू सिद्धबाबा खण्ड’ भन्ने गीत । त्यो जनताको आवाज गीतका रुपमा घन्किएको थियो । जनताले आफ्नै भाषामा पनि त्यो गीत गाउँथे अथवा आफ्नै भाषामा त्यो भन्थे । आज ती प्रश्नले जवाफ पाएको छ, अब बन्यो सिद्धबाबा खण्ड । अब सुरुङका रुपमा बन्यो । अब पहिरो नजाने र नभत्किने गरी बन्यो । बीचमा कुनै गम्भीर क्षति र नोक्सानी नभइकन बन्यो । सफलतापूर्वक बन्यो । म त्यहाँ निरीक्षणमा जाँदा कि यस्तो ठाउँमा पनि सुरुङ हुन्छ र भनेर मान्छेहरु भन्दै थिए । तर हुन्छ, हुँदोरहेछ । सिद्धबाबा खण्डको बाटोलाई सुरुङ मार्गबाट सहज तरिकाले निकास दिने काम भएको छ । यस अवसरमा म तपाईंहरुलाई बधाई भन्न चाहन्छु र सबैलाई शुभकामना भन्न चाहन्छु । बधाई यसकारण कि तपाईंहरु त्यस पीडाबाट तपाईंहरु मुक्त हुनुभएको छ, शुुभकामना यसकारण कि यसको लाभ लिनुस् र यस लाभबाट तपाईंहरुको सहज आवागमन, सामाजिक सम्बन्ध, आर्थिक सम्बन्ध, बन्दव्यापारदेखि लिएर अरु आर्थिक क्रियाकलापदेखि लिएर चाडबाडदेखि लिएर सबै कुराहरुको आदानप्रदान गर्न सक्नुहुन्छ । आफ्नो ठाउँको उत्पादन अर्को ठाउँमा पुुर्‍ याउने, अर्को ठाउँको उत्पादन आफ्नो ठाउँमा ल्याउने कामहरु गर्न सक्नुहुन्छ । अब तपाईंहरु एउटा ठूलो सुविधाको क्षणमा प्रवेश गर्दै हुनुहुन्छ । यद्यपि सबै बाटो बनिसकेको छैन तर अब टनेल नै ब्रेक थू्र भइसकेपछि, टनेल मार्ग नै तयार भएपछि बाटो कुनै कुराको कमी रहने छैन । अब पाल्पा, पोखरा, गुल्मी, अर्घाखाँचीको उत्तरी भेग हुँदै प्यूठान जानका लागि सबै कुराको अनुकूलता त्यहाँबाट भएको छ । त्यसै गरेर कालीगण्डकी करिडोरसँग यो बाटो पर गएर जोडिन्छ । जसबाट सडकको एउटा सञ्जालका रुपमा यसले काम गरेको छ । यसका निम्ति यसमा सहयोगकर्ताहरुलाई, दाताहरुलाई पनि धेरैधेरै धन्यवाद भन्न चाहन्छु । छोटो समयमै यस कार्यलाई सम्पन्न गर्नुभएकामा ठेकेदार कम्पनीलाई पनि धन्यवाद भन्न चाहन्छु । यसको मुख्य चुनौतीको पाटो सुरुङमार्ग थियो, त्यो छिचोलिएको छ ।मैले धेरै अगाडि, जतिबेला नागढुङ्गा–नौबिसे सुरुङखण्डको शिलान्यास गर्दै थिएँ, त्यसबेला मैले भनेको अब नेपालमा टनेल युगको प्रारम्भ भयो अथवा हामी नेपालीहरु अब टनेल युगमा प्रवेश गरेका छौँ । अब विस्तारैविस्तारै दुर्गम कच्ची पहाडहरु चढ्दै, पहिरो जाने पहाडहरु चढ्दै गाडीहरु घुुमाएर मनमा दुर्घटनाको त्रास बोकेर यात्रा गरिरहनुपर्ने छैन । धेरै हामी त्यस्ता बाटाहरुलाई छोटा बाटाका रुपमा सुरुङ मार्गबाट वल्लोबेँसीबाट पल्लोबँसी र अझ पल्लोबँेसी निकाल्दै सहज ढङ्गले छोटो बाटोबाट टाढाको दुर्गम सहज नहुने गन्तव्यहरु छोटो मार्गबाट पुग्न सक्छौँ र त्यो हामी प्राप्त गर्न सक्छौँ । पहाडका लागि त्यसबाट सम्पर्क बाटाहरु निर्माण गरेर हामी ती कामहरु गर्न सक्छौँ । हामी त्यहाँ लिङ्क रोडहरु बनाउँछौँ, रिभर करिडोरहरु बनाउँछौँ । नेपालका सबै जिल्लामा अहिले गाडी पुुगिसकेको छ । त्यस्तो अवस्थामा नेपाल दुर्गम भन्ने हिजो झैँ रहेन तर यसलाई अझ सुगम बनाउँदै लानेछौँ । विभिन्न खालका सञ्जालका बाटाहरु, सुरुङमार्गहरु, झोलुङ्गे पुलहरु, पुलहरु, हवाई यातायात, हवाईमार्गहरु, मैदानलगायतका अनेक केबलकारहरुजस्ता कुराहरुबाट हामी अनेक ठाउँहरुलाई सुगम र रमाइला ठाउँहरु र विकसित ठाउँका रुपमा परिणत गर्नेछौँ । त्यसकारण अब नेपाल विस्तारै दुर्गमबाट सुगम रुपमा, पिछडिएका देशबाट अगाडि बढेको देशका रुपमा, अल्पविकसित देशबाट विकासिल देशका रुपमा र शिक्षा, स्वास्थ्यमा वञ्चित वा पछाडि परेको स्थितिबाट सामान्य अवस्थातर्फ छिटै अग्रसर हुदैछ भन्ने यी कुराहरुले देखाएका छन् । म दाजुभाइ दिदीबहिनीहरुलाई आग्रह गर्न चाहन्छु, यो खुसी तपाईं हामीको खुसीको हो । यो सिङ्गै देशको खुुसी हो । यो पाल्पा र रुपन्देहीजस्ता जिल्लाहरुको ठूलो खुसी हो । त्यति मात्रै होइन, पाल्पा, स्याङ्जा, कास्की र अरु जिल्ला यो यस बाटोबाट सजिलैसँग बुटवल अथवा बुटवलबाट पूर्व–पश्चिम जानुपर्दछ, त्यो सजिलो हुन्छ । त्यसकारण यो सुरुङमार्गको विशेष महत्व छ र यो एउटा ऐतिहासिक घटना हो । यो इतिहासमा पहिलो पल्ट घटित भएको र पहिलो पल्ट प्राप्त भएको सफलताको कुरा हो । त्यसकारण म सबैमा खुसी व्यक्त गर्न चाहन्छु। सबैलाई धेरैधेरै धन्यवाद भन्न चाहन्छु । जसले यसमा काम गर्नुभएको छ, कामदारहरुलाई, मजदुरहरुलाई, इञ्जिनियरहरु सबैलाई पनि धन्यवाद भन्न चाहन्छु । स्थानीय जनता, जसले यस सुरुङमार्गको निर्माणका लागि सरकारलाई झक्झक्याउने काम, हामी सबैलाई झक्झक्याउने काम र छिटो गर्नका लागि प्रेरित र प्रोत्साहित गर्नुभएको छ, म उहाँहरुलाई पनि धन्यवाद भन्न चाहन्छु । यो हामी सबैको सफलता हो । यस्तै सफलता जोड्दै गएर नेपाल एउटा सफलताको देश हुनेछ । यस्तै उपलब्धिहरुलाई जोड्दै गएर उपलब्धिको देश हुनेछ । यस्तै पछौटेपनहरुलाई चिर्दै जाने घटनाहरुबाट, उपलब्धिहरुबाट जोडिँदै गएर पछौटेपन समाप्त पारिएको देश हुनेछ । हामी आशावादी बन्न सक्नुपर्दछ । अहिलेको सरकार विकासका लागि बनेको छ । यो सरकार स्थायित्व र स्थिरताका लागि बनेको छ । यो सरकारले विकासका कामलाई तीव्रताका साथ अगाडि बढाउँछ । अहिले अघिल्लो पटक सुरु भएका कामहरु अगाडि बढेका छन् । अहिले नेपाली कांग्रेस र नेकपा एमालेको संयुक्त सरकारले अत्यन्तै ध्यान दिएर देशको शीघ्र विकास कसरी गर्न सकिन्छ, देशमा सुशासन कसरी ल्याउन सकिन्छ भन्ने कुरामा विशेष रुपमा यसले ध्यान दिइरहेको छ । यी कुराहरुमा तल्लीन भएर जनतालाई सेवा सुविधा कसरी पुर्‍ याउन सकिन्छ भन्ने कुरामा ध्यान दिएर नै अहिलेको सरकार अगाडि बढेको छ । तसर्थ, म सबैलाई आशावादी हुन, हामी बनाउँछौँ हाम्रो देश, अरुले बनाउने होइन, हामीले आफैँ बनाउँछौँ, हामी अरुको पनि सहयोग लिन सक्छौँ, अरुको लगानी आमन्त्रण गर्न सक्छौँ, अरुको अनुकूलता, हाम्रो अनुकूलता र आवश्यकता, प्राथमिकतामा अरुका लोनहरु पनि आवश्यकताअनुसार स्वीकार गर्न सक्छौँ । जसरी होस् हाम्रो देशलाई फाइदा हुने, हाम्रो देशको शीघ्र विकास हुने कुरामा हाम्रो ध्यान जानेछ र गइरहेको पनि छ । यसर्थ हाम्रो देशको विकास सम्भव छ, छिटो हुन्छ । यो देशसँग अहिले पनि युवा जनशक्ति छ, स्रोतसाधन छन्, हाम्रा प्रयासहरु र हाम्रा मित्रहरुका साथ सहयोगले हामी छिटै अगाडि बढ्न सक्नेछौँ । म सबै साथीहरुलाई धेरैधेरै धन्यवाद भन्न चाहन्छु। धन्यवाद तथा शुभकामना ।",
      "link": "https://gorkhapatraonline.com/news/140325",
      "image": "https://gorkhapatraonline.com/storage/media/247385/conversions/pm-kp-oli-original-thumb.jpg"
    },
    {
      "slug": "140322",
      "title": "कौरा नाचको संरक्षणमा गाउँपालिका",
      "timestamp": 1737676800000,
      "source": "gp",
      "content": "कौरा नृत्य ऋषिङ गाउँपालिकाबाटै सुरु भएकोले यसको संरक्षण संवर्द्धनकाा लागि प्रत्येक वर्ष कौरा नृत्य प्रतियोगिता गर्दै आइरहेको नयाँ पुस्तालाई जानकारी र संरक्षणमा टेवा पुर्‍याउन डकुमेन्ट्री निर्माण गरिसकिएको ऋषिङ गाउँपालिका अध्यक्ष राजेन्द्रकृष्ण श्रेष्ठले बताउनुभयो ।",
      "longContent": "अमरराज नहर्कीतनहुँ, माघ ११ गते । तनहुँको ऋषिङ गाउँपालिकाले मगर समुदायमाझ लोकप्रिय रहेको कौरा नाच संरक्षण गर्ने अभियान थालेकाे छ । पालिकाले गाउँपालिकाले प्रत्येक वर्ष कौरा नृत्य प्रतियोगिता गर्ने, डकुमेन्ट्री बनाउने र होमस्टेका सञ्चालकलाई प्रशिक्षण प्रदान गरेर संरक्षण गरिरहेको छ ।कौरा नृत्य ऋषिङ गाउँपालिकाबाटै सुरु भएकोले यसको संरक्षण संवर्द्धनकाा लागि प्रत्येक वर्ष कौरा नृत्य प्रतियोगिता गर्दै आइरहेको नयाँ पुस्तालाई जानकारी र संरक्षणमा टेवा पुर्‍याउन डकुमेन्ट्री निर्माण गरिसकिएको ऋषिङ गाउँपालिका अध्यक्ष राजेन्द्रकृष्ण श्रेष्ठले बताउनुभयो ।  नाचको जगेर्नाका लागि गाउँपालिकाको प्रमुख प्रशासकीय कार्यालय रहेको पोखरीभञ्ज्याङमा यही माघ २० गते खुल्ला कौरा प्रतियोगिता गर्ने निर्णय गरिएको छ । अध्यक्ष श्रेष्ठले भन्नुभयो, ‘ऋषिङबाट उत्पत्ति भएको कौरा संस्कृति परम्परालाई संरक्षण गर्ने उद्देश्यले गाउँपालिकाले खुला प्रतियोगिता गर्ने निर्णय गरेको हो । प्रतियोगितामा प्रथम, द्धितीय, तृतीय र सान्त्वना हुनेलाई क्रमश ७० हजार, ४५ हजार, २५ हजार र १० हजार रुपियाँ  र प्रमाणपत्र दिइने उहाँले जानकारी दिनुभयो ।  पालिकको कार्यक्रम हुँदा आफूहरुले कौरा नाच देखाएर अतिथिलगायत सहभागीलाई मनोरञ्जन दिने गरिएको अध्यक्ष श्रेष्ठ बताउनुहुन्छ । श्रेष्ठले भन्नुभयो “गाउँपालिकाबाट गरिने हरेक सार्वजनिक कार्यक्रमको सुरुआत नै कौरा नाचबाटै गरिन्छ ।’’ विगतमा मगर समुदायमाझ मात्र लोकप्रिय रहेको यो नाच अहिले मुलुकका विभिन्न क्षेत्रको बाहेक विदेशमा लोकप्रिय बनेको अध्यक्ष श्रेष्ठ बताउनुहुन्छ।कौरा नाच ऋषिङ गाउँपालिकाबाट उत्पत्ति भएको ऋषिङबाट बसाई सर्दै देशका विभिन्न स्थान तथा विदेशमा जानेले समेत यो नाचलाई विस्तार गरेको कौरा नाचको अध्ययन तथा अनुसन्धान गर्नुभएका व्यास नगरपालिका–१३ बेलबास निवासी यमबहादुर आले बताउनुहुन्छ । पछिल्लो समय गाउँपालिकाले स्थानीयवासीको क्षमता विकास र विभिन्न समुदायको पहिचानलाई उजागर गर्न विभिन्न कार्यक्रम गर्दै आएको गाउँपालिकाका प्रवक्ता विजय दरैले बताउनुभयो । कौरा नाचको सुरु नै मगर समुदायको बाहुल्य रहेको ऋषिङ गाउँबाट भएकाले संरक्षणका लागि गाउँपालिका अग्रसर रहेका उहाँको भनाइ छ ।  कौरा नाचबारे किंवदन्तीऋषिङ गाउँपालिकाको अधिकांश स्थानमा ठूला पहाड छन् । विगतमा पानी लिन जाँदा साना कुवामा पालो पर्खिएर घण्टौँ लाइनमा बस्नुपर्ने अवस्था थियो । यसरी मगर गाउँका मानिस कुवामा पानी जम्मा हुने पालो कुरेर बस्नुभन्दा नाचगान गरौँ भन्ने सोचले ‘पानी कुरुवा नाच’ भन्दै ‘कुरुवा नाच’ र कालान्तरमा ‘कौरा नाच’ हुन पुगेको अध्ययन कर्ता आले बताउनुहुन्छ ।पहिले चाडपर्वका बेला जिम्वाल वा मुखियाको घरमा मगर भेला भई नाचगान गर्ने र भोज खाएर आउने चलन थियो । मगरले जिम्वाल र मुखियाकोमा पुगेपछि ‘कानराह’ अर्थात् ‘हामी आयौँ है’ भन्थे । कानराह पछि अपभ्रंश हुँदै कौरा भएको भनाइ पनि छ । त्यसैगरी अर्को भनाइअनुसार कुरकुरे बैंसका मगर युवा युवती भेला भई नाच्ने र गाउने भएकाले ‘कौडे उमेरका युवायुवती नाच्ने’ भन्दै गर्दा कालान्तरमा ‘कौरा’ हुन पुगेको किंवदन्ती छ ।",
      "link": "https://gorkhapatraonline.com/news/140322",
      "image": "https://gorkhapatraonline.com/storage/media/247368/conversions/kaura-nach-original-thumb.jpg"
    },
    {
      "slug": "140324",
      "title": "विश्वकपमा नेपालको पहिलो जित: प्लेअफमा मलेसिया ७ विकेटले पराजित",
      "timestamp": 1737676800000,
      "source": "gp",
      "content": "नेपाली यु–१९ महिला टिमले विश्वकपमा पहिलो जित दर्ता गरेको छ। समूह चरणका तीन खेलमा पराजित भएको नेपालले प्लेअफ म्याचमा मलेसियालाई ७ विकेटले हराएको हो।",
      "longContent": "काठमाडौँ, माघ ११ गते। नेपाली यु–१९ महिला टिमले विश्वकपमा पहिलो जित दर्ता गरेको छ। समूह चरणका तीन खेलमा पराजित भएको नेपालले प्लेअफ म्याचमा मलेसियालाई ७ विकेटले हराएको हो। टस जितेर सुरुमा बलिङ गरेको नेपालले मलेसियालाई १६.५ ओभरमा ४५ रन बनाउँदा अल आउट गरेको थियो। सुरुमा ब्याटिङ गरेको मलेसियाका लागि नुरिमन हिदयाहले १५ रन बनाउनुभयो भने अन्य ब्याट्सम्यानले दोहोरो अङ्कमा रन जोड्न सकेनन्।  मलेसियालाई सस्तैमा समेट्न नेपालका लागि कप्तान पूजा महतोले ९ रन खर्चिएर चार विकेट लिनुभयो भने रचना चौधरीले तीन ओभरमा एक मेडनसहित ५ रन खर्चिएर तीन विकट हात पार्नुभयो। नेपालका लागि थप दुई विकेट रिया शर्मा र सिम्रन केसीले लिनुभयो। ४६ रनको लक्ष्य पछ्याएको नेपालले ११ ओभरमा तीन विकेटको क्षतिमा ४७ रन बनाउँदै सात विकेटको जित निकालेको हो। नेपालको जितका लागि कप्तान पूजा महतोले नटआउट ३२ बलमा चार चौकाको मद्दतमा २३ रन जोड्नुभयो । साना प्रविन १, सावित्रा धामी ३ र ज्योत्स्नीका मरासिनीले ९ रन बनाउँदा सिम्रन केसी ४ रनमा नटआउट रहनुभयो। नेपालका कप्तान पूजा प्लेयर अफ द म्याच बन्नुभयो । यसअघि समूह चरणको पहिलो खेलमा बङ्गलादेशसँग पाँच विकेटले पराजित भएको नेपालले स्कटल्याण्डसँगको खेल एक विकेटले गुमाएको थियो। समूह चरणको अन्तिम खेलमा अस्ट्रेलियासँग भने नेपाल ८३ रनले पराजित भएको थियो।",
      "link": "https://gorkhapatraonline.com/news/140324",
      "image": "https://gorkhapatraonline.com/storage/media/247359/conversions/cricket-win-original-thumb.jpg"
    },
    {
      "slug": "140323",
      "title": "लामाबगर नाका खोल्न सरकारले बहुवर्षीय ठेक्का लगाउने",
      "timestamp": 1737676800000,
      "source": "gp",
      "content": "बाबुराम शर्मादोलखा, माघ ११ गते । राष्ट्रिय गौरवको त्रिदेशीय उत्तर-दक्षिण कोरिडर अन्तर्गत दोलखाको बिगु गाउँपालिका-१ लामाबगर नाका खोल्न सरकारले बहुवर्षीय ठेक्का लगाउने भएको छ । भारत–नेपाल र चीन तीन देश जोड्ने उत्तर दक्षिण लोकमार्ग अन्तर्गतको लामाबगर नाका खोल्न लामो समयदेखिको पहल मिहिनेतपछि सरकारले यस वर्ष २० करोड रुपियाँको स्रोत निश्चित भएपछि बहुवर्षीय ठेक्का लगाउने तयारी भइरहेको बताइएको छ । बिगु गाउँपालिका–१ का वडाध्यक्ष मेमबहादुर तामाङका अनुसार यो त्रिदेशीय कोरिडोर २४४ किलोमिटर सडकमा सिँगटी–भीठ्ठामोड २०८ किलोमिटर सडक पक्की बनेको छ । सिँगटी–लामाबगर २८ किलोमिटर ग्राभेल भएको छ । लामाबगर–जुमखोला पाँच किलोमिटर निजी हाइड्रोले निर्माण गरिरहेका छन् । जुमखोला–तिब्बत सिमाना तीन किलोमिटर सडक बनेर सञ्चालनमा आएपछि दोलखासहित मध्यपहाड र तराईका क्षेत्रमा राम्रो प्रभाव पर्ने देखिएको छ । माथिल्लो तामाकोसी जलविद्युत् आयोजनाको ड्यामभन्दा माथि लप्ची खोलामा १६० मेगावटा क्षमताको आयोजना निर्माण गरिरहेको एमभी दुगढ हाइड्रो पावर प्रालिले आफ्नै लगानीमा निर्माण सुरु गरेको सडक खण्डको जटिल मानिएको सुरुङमार्ग निर्माण सम्पन्न भई अरु सडक निर्माणको काम अघि बढिरहेको छ । सारै जटिल मानिएको सुरुङमार्ग एक हजार ९४ दशमलब १८ मटिर लामो र ६ वाई ५.५ डायमेन्सनको रहेको छ । सुरुङमार्गभन्दा लप्चीतिरको देउराली खरानेखोलासम्मको सडक माघ महिनाभित्र सक्ने गरी काम भइरहेको सुमो कन्स्ट्रकक्सन प्रालिका साइड कर्मचारी हेमराज तमाङले जानकारी दिनुभयो । सडक सञ्जाल नजोडिँदा बिगु गाउँपालिकाका बासिन्दा भए पनि लप्चीवासी अर्कै मुलुकका नागरिक झै छन् । लामाबगरबाट लुम्नाङ एक दिन र लप्ची दुई दिनको पैदलयात्रापछि मुस्किलले पुगिन्छ । वर्षा लागेपछि त आवतजावत नै पूरा बन्द हुन्छ । सुरुङमार्ग बनेर ३२ किलोमिटर सडक बनेपछि लप्चीवासीको कायपलट नै हुने वडाध्यक्ष तामाङले बताउनु भयो । सडक नहुँदा यहाँ पाँच वटा हाइड्रोपावर बन्न सकेका छैनन् । माथिल्लो तामाकोसी जलविद्युत् आयोजनाको बाँध भरिएपछि ओहोरदोहोर गर्ने परम्परागत बाटो बन्द हुँदा चौँरी र भेडाबाख्रा पनि यही सुरुङमार्गबाट हिँड्न मिल्ने गरी निर्मााण भएको हो ।",
      "longContent": "बाबुराम शर्मादोलखा, माघ ११ गते । राष्ट्रिय गौरवको त्रिदेशीय उत्तर-दक्षिण कोरिडर अन्तर्गत दोलखाको बिगु गाउँपालिका-१ लामाबगर नाका खोल्न सरकारले बहुवर्षीय ठेक्का लगाउने भएको छ । भारत–नेपाल र चीन तीन देश जोड्ने उत्तर दक्षिण लोकमार्ग अन्तर्गतको लामाबगर नाका खोल्न लामो समयदेखिको पहल मिहिनेतपछि सरकारले यस वर्ष २० करोड रुपियाँको स्रोत निश्चित भएपछि बहुवर्षीय ठेक्का लगाउने तयारी भइरहेको बताइएको छ । बिगु गाउँपालिका–१ का वडाध्यक्ष मेमबहादुर तामाङका अनुसार यो त्रिदेशीय कोरिडोर २४४ किलोमिटर सडकमा सिँगटी–भीठ्ठामोड २०८ किलोमिटर सडक पक्की बनेको छ । सिँगटी–लामाबगर २८ किलोमिटर ग्राभेल भएको छ । लामाबगर–जुमखोला पाँच किलोमिटर निजी हाइड्रोले निर्माण गरिरहेका छन् । जुमखोला–तिब्बत सिमाना तीन किलोमिटर सडक बनेर सञ्चालनमा आएपछि दोलखासहित मध्यपहाड र तराईका क्षेत्रमा राम्रो प्रभाव पर्ने देखिएको छ । माथिल्लो तामाकोसी जलविद्युत् आयोजनाको ड्यामभन्दा माथि लप्ची खोलामा १६० मेगावटा क्षमताको आयोजना निर्माण गरिरहेको एमभी दुगढ हाइड्रो पावर प्रालिले आफ्नै लगानीमा निर्माण सुरु गरेको सडक खण्डको जटिल मानिएको सुरुङमार्ग निर्माण सम्पन्न भई अरु सडक निर्माणको काम अघि बढिरहेको छ । सारै जटिल मानिएको सुरुङमार्ग एक हजार ९४ दशमलब १८ मटिर लामो र ६ वाई ५.५ डायमेन्सनको रहेको छ । सुरुङमार्गभन्दा लप्चीतिरको देउराली खरानेखोलासम्मको सडक माघ महिनाभित्र सक्ने गरी काम भइरहेको सुमो कन्स्ट्रकक्सन प्रालिका साइड कर्मचारी हेमराज तमाङले जानकारी दिनुभयो । सडक सञ्जाल नजोडिँदा बिगु गाउँपालिकाका बासिन्दा भए पनि लप्चीवासी अर्कै मुलुकका नागरिक झै छन् । लामाबगरबाट लुम्नाङ एक दिन र लप्ची दुई दिनको पैदलयात्रापछि मुस्किलले पुगिन्छ । वर्षा लागेपछि त आवतजावत नै पूरा बन्द हुन्छ । सुरुङमार्ग बनेर ३२ किलोमिटर सडक बनेपछि लप्चीवासीको कायपलट नै हुने वडाध्यक्ष तामाङले बताउनु भयो  । सडक नहुँदा यहाँ पाँच वटा हाइड्रोपावर बन्न सकेका छैनन् । माथिल्लो तामाकोसी जलविद्युत् आयोजनाको बाँध भरिएपछि ओहोरदोहोर गर्ने परम्परागत बाटो बन्द हुँदा चौँरी र भेडाबाख्रा पनि यही सुरुङमार्गबाट हिँड्न मिल्ने गरी निर्मााण भएको हो ।",
      "link": "https://gorkhapatraonline.com/news/140323",
      "image": "https://gorkhapatraonline.com/storage/media/247361/conversions/tunnel-original-thumb.jpg"
    },
    {
      "slug": "140321",
      "title": "जनताको चाहना पूरा गर्न अध्यादेश : अर्थमन्त्री पौडेल",
      "timestamp": 1737676800000,
      "source": "gp",
      "content": "उपप्रधान एवम् अर्थमन्त्री विष्णुप्रसाद पौडेलले जनताको विकास र समृद्धिको चाहनालाई पूरा गर्न सरकारले अध्यादेश ल्याएको उल्लेख गर्नुभएको छ । शुक्रबार बगनासकाली गाउँपालिकाको प्रशासकीय भवन उद्घाटन कार्यक्रममा बोल्नुहुँदै मन्त्री पौडेलले सो कुरा बताउनुभएको हो ।",
      "longContent": "रेखीराम रानातानसेन, माघ ११ गते । उपप्रधान एवम् अर्थमन्त्री विष्णुप्रसाद पौडेलले जनताको विकास र समृद्धिको चाहनालाई पूरा गर्न सरकारले अध्यादेश ल्याएको उल्लेख गर्नुभएको छ । शुक्रबार बगनासकाली गाउँपालिकाको प्रशासकीय भवन उद्घाटन कार्यक्रममा बोल्नुहुँदै मन्त्री पौडेलले सो कुरा बताउनुभएको हो । अध्यादेशले जनताको चाहना अनुसार विकास निर्माण र समृद्धि हासिल गर्न सहयोग पुग्ने विश्वास उहाँले गर्नुभयो । मन्त्री पौडेलले भन्नुभयो, ‘‘जनतामा विकास र समृद्धि चाहना तीव्र होस् भन्ने छ, त्यसलाई पूरा गर्न सरकारले अध्यादेशमार्फत २९ वटा कानुनको संशोधन गरेको हो ।’’ उक्त अध्यादेशले सरकारले सुशासन र सेवा प्रवाहलाई प्रभावकारी बनाउन र विकास निर्माणलाईसमेत प्रभावकारी सक्ने उहाँले उल्लेख गर्नुभयो । मन्त्री पौडेलले शिक्षकको निवृत्तिभरणसम्बन्धी विषयमा बाहिर आएको विषयमा सत्यता नरहेको बताउनुहुँदै त्यसबाट मुक्त हुन शिक्षकहरूलाई आग्रह गर्नुभयो । उहाँले निवृत्तिभरणसम्बन्धी व्यवस्था कानुन पारित भएपछि मात्र कार्यान्वयन हुने भएकाले वि.स. २०७५ सालदेखि कानुन लागू हुने भन्ने विषय भ्रमपूर्ण रहेको उल्लेख गर्नुभयो । मन्त्री पौडेलले पाल्पालाई लुम्बिनी प्रदेशकै पर्यटकीय स्थलको रुपमा विकास गरेर समृद्धिको चाहना पूरा गर्न सकिने विचार राख्नुभयो । उहाँले लुम्बिनीमा आउने पर्यटकलाई पाल्पासम्म ल्याइ आराम गर्ने ‘हिल स्टेसन’का रुपमा विकास गर्न सकिने बताउनुभयो । त्यसका लागि स्थानीय, प्रदेश र सङ्घीय सरकारले आ–आफ्नो क्षेत्रबाट पहल गर्न आवश्यक रहेकोमा अर्थमन्त्री पौडेलले जोड दिनुभयो ।  मन्त्री पौडेलले प्रधानमन्त्री केपी शर्मा ओली पाल्पा आएर पाल्पाली जनतालाई सम्बोधन गर्ने चाहना भए पनि स्वास्थ्य अवस्थाका कारण उहाँ प्रत्यक्ष सहभागी हुन नसकेको जानकारी दिनुभयो । उहाँले आगामी दिनमा उपयुक्त समय मिलाएर प्रधानमन्त्री ओली पाल्पामा आउनुहुने जानकारी दिनुभयो ।",
      "link": "https://gorkhapatraonline.com/news/140321",
      "image": "https://gorkhapatraonline.com/storage/media/247354/conversions/bishnu-poudel-original-thumb.jpg"
    },
    {
      "slug": "140320",
      "title": "बालयौन दुरुपयोग गरेको आरोपमा शिक्षक पक्राउ",
      "timestamp": 1737676800000,
      "source": "gp",
      "content": "विद्यालयको कोठामा बालयौन दुरुपयोग गरेको आरोपमा प्रहरीले एक जना शिक्षकलाई पक्राउ गरेको छ ।  पक्राउ पर्नेमा बाणगङ्गा वडा नं – ५, कपिलवस्तु, लुम्बिनीका ३१ वर्षीय नरेश चौधरी रहेको प्रहरी नायब उपरीक्षक हरिप्रसाद पौडेलले जानकारी दिनुभयो ।",
      "longContent": "अर्जुन काफ्लेस्याङ्जा, माघ ११ गते । विद्यालयको कोठामा बालयौन दुरुपयोग गरेको आरोपमा प्रहरीले एक जना शिक्षकलाई पक्राउ गरेको छ ।पक्राउ पर्नेमा बाणगङ्गा वडा नं – ५, कपिलवस्तु, लुम्बिनीका ३१ वर्षीय नरेश चौधरी रहेको प्रहरी नायब उपरीक्षक हरिप्रसाद पौडेलले जानकारी दिनुभयो । गत पुस २६ गते किशोरीलाई विद्यालयको कोठामा करणी गर्ने मनसायले बालयौन दुरुपयोग गरेको हुँदा क्षतिपूर्तिसमेत दिलाई भराई पाउँ भन्ने जाहेरीका आधारमा चौधरीलाई माघ १० गते चितवनबाट पक्राउ गरिएको डीएसपी पौडेलले बताउनुभयो ।ट्युसन पठाउन बोलाई कक्षाकोठामा बालयौन दुरुपयोग गरेको आरोप चौधरीलाई लगाइएको छ । पक्राउ परेका चौधरीमाथि बालयौन दुरुपयोगसम्बन्धी मुद्दामा स्याङ्जा अदालतबाट म्याद थप अनुमति लिएर आवश्यक अनुसन्धान अगाडि बढाइएको जिल्ला प्रहरी कार्यालय स्याङ्जाले जनाएको छ ।",
      "link": "https://gorkhapatraonline.com/news/140320",
      "image": "https://gorkhapatraonline.com/storage/media/247358/conversions/images-original-thumb.jpg"
    },
    {
      "slug": "140319",
      "title": "सरकार परिवर्तन हुन्छ भन्ने हल्ला अर्थहीन : प्रधानमन्त्री",
      "timestamp": 1737676800000,
      "source": "gp",
      "content": "प्रधानमन्त्री केपी शर्मा ओली सरकार परिवर्तन हुन्छ भन्ने हल्ला अर्थहीन भएको बताउनुभएको छ । शुक्रबार पाल्पाको तिनाउ गाउँपालिकाको देभानस्थित प्रशासकीय भवनको भर्चुअल माध्यमबाट उद्घाटन गर्नुहुँदै प्रधानमन्त्री ओलीले सो कुरा बताउनुभएको हो ।",
      "longContent": "काठमाडौं, माघ ११ गते । प्रधानमन्त्री केपी शर्मा ओलीले सरकार परिवर्तन हुन्छ भन्ने हल्ला अर्थहीन भएको बताउनुभएको छ । शुक्रबार पाल्पाको तिनाउ गाउँपालिकाको देभानस्थित प्रशासकीय भवनको भर्चुअल माध्यमबाट उद्घाटन गर्नुहुँदै प्रधानमन्त्री ओलीले सो कुरा बताउनुभएको हो । उहाँले सरकार परिवर्तन हुन्छ भनेर अस्थिरता मच्चाउने तत्त्वहरुले चलाएको हल्लाको पछि नलाग्न आग्रह गर्दै नेकपा (एमाले) र नेपाली कांग्रेससहितको यो सरकार २०८४ को निर्वाचनसम्म एकताबद्ध भएर पूर्व सहमतिबमोजिम अघि बढ्ने स्पष्ट पार्नुभएको प्रधानमन्त्रीको सचिवालयले जनाएको छ ।कार्यक्रमस्थलमा पुगेर उद्घाटन गर्नै प्रबल इच्छा भए पनि स्वास्थ्यस्थितिले साथ नदिएका कारण आउन नसकेको बताउँदै नयाँ भवनबाट जनतालई धेरै सेवा दिन र विकास निर्माणका काम थप अगाडि बढाउन सक्नुहोस् भनी कामना गर्नुभयो ।प्रधानमन्त्री ओलीले पाल्पा एक उर्बर भूमि र साक्षर जिल्ला भएकाले विकास निर्माणको मार्गलाई अझ तीव्ररुपमा अगाडि बढाउन आग्रह गर्दै केही मानिसले विकासका कामलाई सुन्न नचाहेर विकासविरोधी कुरा गरिरहे पनि त्यस्ता कुराहरुको अर्थ नहुने स्पष्ट गर्नुभयो ।उद्घाटन कार्यक्रममा उपप्रधानमन्त्री एवम् सहरी विकासमन्त्री प्रकाशमान सिंह, उपप्रधानमन्त्री एवं अर्थमन्त्री विष्णुप्रसाद पौडेललगायत उपस्थित हुनुभएको छ ।",
      "link": "https://gorkhapatraonline.com/news/140319",
      "image": "https://gorkhapatraonline.com/storage/media/247353/conversions/oli1-original-thumb.jpg"
    },
    {
      "slug": "140318",
      "title": "दक्षिणी क्यालिफोर्नियाको नयाँ क्षेत्रमा आगलागी, युनिभर्सिटीलाई तत्काल खाली गर्न निर्देशन",
      "timestamp": 1737676800000,
      "source": "gp",
      "content": "अमेरिकाको क्यालिफोर्निया राज्यको भेन्टुरा काउन्टीमा बिहीबार बिहान सुरू भएको अर्को डढेलो (लगुना डढेलो) को प्रकोपका कारण क्यालिफोर्निया स्टेट युनिभर्सिटी च्यानल आइल्याण्ड्सले आफ्नो परिसर तत्काल खाली गर्न आदेश दिएको छ ।",
      "longContent": "लस एन्जलस, माघ ११ गते । अमेरिकाको क्यालिफोर्निया राज्यको भेन्टुरा काउन्टीमा बिहीबार बिहान सुरू भएको अर्को डढेलो (लगुना डढेलो) को प्रकोपका कारण क्यालिफोर्निया स्टेट युनिभर्सिटी च्यानल आइल्याण्ड्सले आफ्नो परिसर तत्काल खाली गर्न आदेश दिएको छ ।भेन्टुरा काउन्टी स्टार पत्रिकाका अनुसार स्थानीय समयअनुसार बिहान ८ः३५ बजे क्यामरिलो समुदाय र विश्वविद्यालय परिसरको पश्चिममा रहेको पहाडमा आगलागी भएको थियो ।भेन्टुरा काउन्टी फायर डिपार्टमेन्टका अनुसार घटनास्थलमा पुगेका चालक दलका सदस्यले स्थानीय समयअनुसार बिहान १०ः३० बजेभन्दा केही समयअघि आगोको आकार बढेर ५० एकड पुगेको बताएका छन् । हेलिकोप्टरहरू पानीसहित आगो निभाउन लागिरहेका छन् । भेन्टुरा काउन्टीको अग्नि नियन्त्रण कार्यालयका अधिकारीहरूले सामाजिक सञ्जालमा भनेका छन्, “अग्निनियन्त्रकहरूले आक्रामक रूपमा आकाश र जमिनबाट आगो निभाउन सङ्घर्ष गरिरहेका छन् ।” उनीहरूले नजिकको क्षेत्रमा कुनै पनि सम्भावित संरचना खतराको आँकलन गर्दै क्षति न्यूनीकरणको प्रयास गरिरहेका छन् । अधिकारीहरूले क्यालिफोर्निया स्टेट युनिभर्सिटी च्यानल आइल्यान्ड्स र युनिभर्सिटी ग्लेनलाई पनि खाली गर्न आदेश जारी गरेका छन् ।  विश्वविद्यालयको परिसरको छेउमा अवस्थित एक आवासीय समुदाय र ‘राउन्ड माउन्टेन÷सतविवामा आगलागी भएको खबर आएको छ र क्याम्पस र बस्तीलाई खाली गर्न आदेश दिइएको छ ।अधिकारीहरूले आपतकालीन चेतावनी दिँदै भनेका छन्, “कृपया क्याम्पस परिसर र युनिभर्सिटी ग्लेन÷एन्कापा क्यान्यन तुरुन्तै खाली गर्न सुरू गर्नुहोस् ।” रासस/सिन्ह्वा",
      "link": "https://gorkhapatraonline.com/news/140318",
      "image": "https://gorkhapatraonline.com/storage/media/247349/conversions/259859-01-02-original-thumb.jpg"
    },
    {
      "slug": "140317",
      "title": "मोटरसाइकल दुर्घटनामा भौतिक पूर्वाधार मन्त्रालयका चालकको मृत्यु",
      "timestamp": 1737676800000,
      "source": "gp",
      "content": "भौतिक पूर्वाधार मन्त्रालय मधेश प्रदेशका चालक देवेन्द्र यादवको मोटरसाइकल दुर्घटनामा मृत्यु भएको छ । जिल्ला प्रहरी कार्यालय धनुषाका प्रवक्ता बरुणबहादुर सिंहले भौतिक पूर्वाधार मन्त्रालयका चालक धनुषाको लक्ष्मिनिया गाउँपालिका–१, का यादवको मृत्यु भएको हो ।",
      "longContent": "विजयकुमार साह ढल्केबर, माघ ११ गते । भौतिक पूर्वाधार मन्त्रालय मधेश प्रदेशका चालक देवेन्द्र यादवको मोटरसाइकल दुर्घटनामा मृत्यु भएको छ । जिल्ला प्रहरी कार्यालय धनुषाका प्रवक्ता वरुणबहादुर सिंहले भौतिक पूर्वाधार मन्त्रालयका चालक धनुषाको लक्ष्मिनिया गाउँपालिका–१, का यादवको मृत्यु भएको हो । उहाँका अनुसार शुक्रबार कार्यालय जाँदै गर्दा जनकपुरधामस्थित मधेश भवन अगाडि भएको मोटरसाइकल दुर्घटनामा यादवको टाउकोमा गम्भीर चोट लागेको थियो । उहाँलाई उपचारका लागि प्रादेशिक अस्पताल पुर्‍याएपछि चिकित्सकले मृत घोषणा गरेको हो । यादव सवार ज १ ब ७५५ नम्बरको मोटरसाइकललाई विपरीत दिशाबाट आइरहेको मधेश प्रदेशको २–०२–००४ प ८१९६ नम्बरको मोटरसाइकलले ठक्कर दिएको थियो । दुर्घटनामा संलग्न मोटरसाइकल चालकसहित दुई जनालाई प्रहरी नियन्त्रणमा लिइएको छ । घटनाबारे थप अनुसन्धान भइरहेको प्रहरीले जनाएको छ ।",
      "link": "https://gorkhapatraonline.com/news/140317",
      "image": "https://gorkhapatraonline.com/storage/media/247350/conversions/dead-body-child-original-thumb.jpg"
    }
  ]
}