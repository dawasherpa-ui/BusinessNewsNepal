{
  "date": "2025-11-05T15:19:04.682Z",
  "news": [
    {
      "slug": "178368",
      "title": "नेप्से परिसूचकमा दोहोरो अङ्कको सुधार",
      "timestamp": 1762300800000,
      "source": "gp",
      "content": "नेपाल स्टक एक्सचेन्ज (नेप्से) परिसूचकमा दोहोरो अङ्कको सुधार देखिएको छ । आज नेप्से परिसूचक १२ दशमलव १७ अङ्कले बढेर दुई हजार ६०७ दशमलव ४२ को बिन्दुमा कायम भएको हो ।",
      "longContent": "काठमाडौँ, कात्तिक १९ गते । नेपाल स्टक एक्सचेञ्ज (नेप्से) परिसूचकमा दोहोरो अङ्कको सुधार देखिएको छ । आज नेप्से परिसूचक १२ दशमलव १७ अङ्कले बढेर दुई हजार ६०७ दशमलव ४२ को विन्दुमा कायम भएको हो ।आज ३१२ कम्पनीको ९२ लाख १८ हजार ८१० कित्ता शेयर ४२ हजार ८७९ पटक खरिदबिक्री हुँदा चार अर्ब ६८ करोड १९ लाख २२ हजार ८१४ दशमलव ९६ को कारोबार भएको छ । आजको कारोबारमा होटल तथा पर्यटन र म्युचुअल फन्ड समूहबाहेक अरू सबै समूहको उपसूचक बढेको छ ।कारोबार रकम र शेयर सङ्ख्याका आधारमा आज सबैभन्दा बढी युनियन हाइड्रोपावर लिमिटेडको ३८ करोड ६१ लाख ५२ हजार ४८४ बराबरको सात लाख १० हजार २५९ कित्ता शेयर किनबेच भएको छ । रासस",
      "link": "https://gorkhapatraonline.com/news/178368",
      "image": "https://gorkhapatraonline.com/storage/media/314285/conversions/Stock-exchange-original-thumb.jpg"
    },
    {
      "slug": "178338",
      "title": "सुनचाँदीको मूल्य घट्यो",
      "timestamp": 1762300800000,
      "source": "gp",
      "content": "स्थानीय बजारमा सुनचाँदीको मूल्य घटेको छ । आज सुन तोलामा रू. एक हजार एक सय र चाँदी तोलामा रू २५ ले घटेको हो ।",
      "longContent": "काठमाडौँ,  कात्तिक १९ गते ।  स्थानीय बजारमा सुनचाँदीको मूल्य घटेको छ । आज सुन तोलामा रू. एक हजार एक सय र चाँदी तोलामा रू. २५ ले घटेको हो ।नेपाल सुनचाँदी व्यवसायी महासङ्घका अनुसार आज सुन प्रतितोला रू. दुई लाख ३७ हजार २०० र चाँदी प्रतितोला रू. दुई हजार ९९० मा कारोबार भइरहेको छ । अन्तरराष्ट्रिय बजारमा आज सुन प्रतिऔँस तीन हजार ९७० अमेरिकी डलर हाराहारीमा कारोबार भइरहेको छ । रासस",
      "link": "https://gorkhapatraonline.com/news/178338",
      "image": "https://gorkhapatraonline.com/storage/media/314198/conversions/_gold-original-thumb.jpg"
    },
    {
      "slug": "178300",
      "title": "फ्रोजन फ्रेन्च फ्राइज अमेरिका निर्यात",
      "timestamp": 1762300800000,
      "source": "gp",
      "content": "भैरहवा भन्सार कार्यालयमार्फत रु ५४ लाख ८८ हजार एक सय ५८ बराबरको ‘फ्रोजन फ्रेन्च फ्राइज’ पहिलो पटक अमेरिका निर्यात गरेको छ ।",
      "longContent": "काठमाडौँ, कात्तिक १९ गते । भैरहवा भन्सार कार्यालयमार्फत रु ५४ लाख ८८ हजार एक सय ५८ बराबरको ‘फ्रोजन फ्रेन्च फ्राइज’ पहिलो पटक अमेरिका निर्यात गरेको छ ।रुपन्देहीमा अवस्थित फूट च्वाइस फुड्स प्रालिबाट अमेरिकास्थित जेन्टको एलएलसीलाई दुई कन्टेर अर्थात् ४३ हजार पाँच सय २० किलोग्राम फ्रोजन फ्रेन्च फ्राइज निर्यात भएको हो ।भैरहवा भन्सार कार्यालयले जारी गरेको विज्ञप्ति अनुसार, नेपालमा उत्पादित खाद्य वस्तुले अमेरिका जस्तो प्रतिस्पर्धात्मक बजारमा प्रवेश पाएको छ । यसबाट नेपाली उद्योगको विकास, वैदेशिक मुद्रा आर्जन र उद्यमशिलता निर्माणमा महत्वपूर्ण टेवा पुग्ने विश्वास लिइएको भन्सार कार्यालयले जनाएको छ ।अमेरिकी बजारमा नेपाली फ्रेन्च प्राइजको प्रवेशले भविष्यमा थप नेपाली उत्पादनको विश्वबजार विस्तारको ढोका खोल्ने विश्वास लिइएको छ । भैरहवा भन्सार कार्यालय निर्यात प्रवद्र्धनका लागि आवश्यक सेवा सुविधा, सूचनाको पहुँच र प्रक्रियागत सहजतामा निरन्तर सुधार गर्न प्रतिवद्ध रहेको भन्सार कार्यालयले जनाएको छ ।निजी क्षेत्र, उत्पादनकर्ता, ढुवानी तथा गुणस्तर नियमन निकायसँगको सहकार्यलाई अझ सुदृढ बनाउँदै जानेतर्फ प्राथमिकतामा रहने समेत भैरहवा भन्सार कार्यालयले स्पष्ट पारेको छ ।",
      "link": "https://gorkhapatraonline.com/news/178300",
      "image": "https://gorkhapatraonline.com/storage/media/314139/conversions/french-fry-original-thumb.jpg"
    },
    {
      "slug": "178290",
      "title": "यस्तो छ बुधवारको विदेशी मुद्राको विनिमयदर",
      "timestamp": 1762300800000,
      "source": "gp",
      "content": "राष्ट्र बैंकका अनुसार अमेरिकी डलर एकको खरिददर १४१ रुपियाँ  ५६ पैसा र बिक्रीदर १४२ रुपियाँ १६ पैसा निर्धारण गरिएको छ ।",
      "longContent": "काठमाडौँ, कात्तिक १९ गते । नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ।राष्ट्र बैंकका अनुसार अमेरिकी डलर एकको खरिददर १४१ रुपियाँ  ५६ पैसा र बिक्रीदर १४२ रुपियाँ १६ पैसा निर्धारण गरिएको छ ।यस्तै, युरोपियन युरो एकको खरिददर १६२ रुपियाँ  ८६ पैसा र बिक्रीदर १६३ रुपियाँ  ५५ पैसा, युके पाउण्ड स्ट्रलिङ एकको खरिददर १८५ रुपैयाँ ०६ पैसा र बिक्रीदर १८५ रुपैयाँ ८५ पैसा, स्वीस फ्रयाङ्क एकको खरिददर १७५ रुपैयाँ ०९ पैसा र बिक्रीदर १७५ रुपियाँ  ८३ पैसा कायम गरिएको छ । अष्ट्रेलियन डलर एकको खरिददर ९२ रुपियाँ ०६ पैसा र बिक्रीदर ९२ रुपैयाँ ४५ पैसा, क्यानेडियन डलर एकको खरिददर १०० रुपैयाँ ६० पैसा र बिक्रीदर १०१ रुपैयाँ ०३ पैसा, सिङ्गापुर डलर एकको खरिददर १०८ रुपैयाँ ४५ पैसा र बिक्रीदर १०८ रुपैयाँ ९१ पैसा तोकिएको छ ।जापानी येन १० को खरिददर नौ रुपियाँ  २२ पैसा र बिक्रीदर नौ रुपियाँ २६ पैसा, चिनियाँ युआन एकको खरिददर १९ रुपियाँ  ८७ पैसा र बिक्रीदर १९ रुपियाँ  ९५ पैसा, साउदी अरेबियन रियाल एकको खरिददर ३७ रुपियाँ  ७४ पैसा र बिक्रीदर ३७ रुपियाँ  ९० पैसा, कतारी रियाल एकको खरिददर ३८ रुपियाँ  ८४  पैसा र बिक्रीदर ३९ रुपियाँ  कायम भएको छ । केन्द्रीय बैंकका अनुसार थाइ भाट एकको खरिददर चार रुपियाँ ३५ पैसा र बिक्रीदर चार रुपियाँ  ३७ पैसा, युएई दिराम एकको खरिददर ३८ रुपियाँ ५४ पैसा र बिक्रीदर ३८ रुपियाँ ७० पैसा, मलेसियन रिङ्गेट एकको खरिददर ३३ रुपियाँ  ७२ पैसा र बिक्रीदर ३३ रुपियाँ  ८७ पैसा, साउथ कोरियन वन १०० को खरिददर नौ रुपियाँ  ९५ पैसा र बिक्रीदर नौ रुपियाँ  ८९ पैसा, स्वीडिस क्रोनर एकको खरिददर १४ रुपियाँ  ८३ पैसा र बिक्रीदर १४ रुपियाँ  ८९ पैसा  र डेनिस क्रोनर एकको खरिददर २१ रुपियाँ  ८१ पैसा र बिक्रीदर २१ रुपियाँ  ९१ पैसा तोकिएको छ । राष्ट्र बैंकले हङकङ डलर एकको खरिददर १८ रुपियाँ २१ पैसा र बिक्रीदर १८ रुपियाँ २९ पैसा, कुवेती दिनार एकको खरिददर ४६० रुपियाँ ५७ पैसा र बिक्रीदर ४६२ रुपियाँ ५२ पैसा, बहराइन दिनार एकको खरिददर ३७५ रुपियाँ ४७ पैसा र बिक्रीदर ३७७ रुपियाँ  ०६ पैसा, ओमनी रियाल एकको खरिददर ३६७ रुपैयाँ ६७ पैसा र बिक्रीदर ३६९ रुपियाँ २३ पैसा रहेको छ । भारतीय रुपियाँ एक सयको खरिददर १६० रुपियाँ  र बिक्रीदर १६० रुपियाँ  १५ पैसा तोकेको छ ।राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ। वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।रासस",
      "link": "https://gorkhapatraonline.com/news/178290",
      "image": "https://gorkhapatraonline.com/storage/media/314127/conversions/dolor-original-thumb.jpg"
    },
    {
      "slug": "178285",
      "title": "दुई अर्ब पाँच करोडको धान र तरकारी नोक्सान",
      "timestamp": 1762300800000,
      "source": "gp",
      "content": "मोन्था चक्रवातका कारण यही कात्तिक १५ देखि १७ गतेसम्म परेको अविरल वर्षाले कोशी प्रदेशमा धान र तरकारी बालीमा मात्र दुई अर्ब पाँच करोड रुपियाँभन्दा बढीको क्षति भएको छ । प्रदेश कृषि विकास निर्देशनालय, विराटनगरले सार्वजनिक गरेको प्रारम्भिक तथ्याङ्क अनुसार धान र तरकारी बालीमा यति ठुलो नोक्सानी भएको हो ।",
      "longContent": "शशिधर पराजुलीविराटनगर, कात्तिक १९ गते । मोन्था चक्रवातका कारण यही कात्तिक १५ देखि १७ गतेसम्म परेको अविरल वर्षाले कोशी प्रदेशमा धान र तरकारी बालीमा मात्र दुई अर्ब पाँच करोड रुपियाँभन्दा बढीको क्षति भएको छ । प्रदेश कृषि विकास निर्देशनालय, विराटनगरले सार्वजनिक गरेको प्रारम्भिक तथ्याङ्क अनुसार धान र तरकारी बालीमा यति ठुलो नोक्सानी भएको हो ।निर्देशनालयका अनुसार प्रदेशको १२ हजार ६३२ हेक्टर क्षेत्रफलमा लगाइएको बालीनालीमा क्षति हुँदा ५८ हजार २६७.२६ मेट्रिक टन धान र तरकारी नष्ट भएको छ । निर्देशनालयकी सूचना अधिकारी पूर्णमाया गुरुङले दिएको जानकारी अनुसार समग्रमा दुई अर्ब पाँच करोड ५४ लाख ३६ हजार ७९० रुपियाँ बराबरको क्षति भएको छ । तथ्याङ्क अनुसार झापा, मोरङ र सुनसरी जिल्लामा सबैभन्दा बढी क्षति भएको छ । झापामा चार हजार ३६४ हेक्टर क्षेत्रफलमा लगाइएको २१ हजार ८२० मेट्रिक टन धान नष्ट हुँदा करिब ७८ करोड ११ लाख ५६ हजार रुपियाँको नोक्सानी भएको छ ।मोरङमा तीन हजार ४२१ हेक्टरको १६ हजार ४२०.८ मेट्रिक टन धानमा क्षति पुग्दा ५८ करोड ७८ लाख ६४ हजार रुपियाँ बराबरको क्षति हुने अनुमान गरिएको छ ।सुनसरीमा दुई हजार ८५१ हेक्टरमा लगाइएको १२ हजार ६५८.४४ मेट्रिक टन धान नष्ट हुँदा ४५ करोड ३१ लाख ७२ हजार रुपियाँको क्षति भएको छ । यसका साथै सुनसरीमा दुई सय हेक्टरमा लगाएको तरकारी बाली नष्ट हुँदा थप चार करोड रुपियाँको नोक्सानी भएको छ ।पहाडी जिल्लामा पनि वर्षाले धानबालीमा उल्लेख्य क्षति पु¥याएको छ । उदयपुरमा ३२३ हेक्टर, इलाममा २६८ हेक्टर, पाँचथरमा १४४ हेक्टर, ताप्लेजुङमा १२० हेक्टर, धनकुटामा ११८ हेक्टर, तेह्रथुममा १५७ हेक्टर, भोजपुरमा २५० हेक्टर, खोटाङमा दुई सय हेक्टर, ओखलढुङ्गामा ७६ हेक्टर, सोलुखुम्बुमा १५ हेक्टर र सङ्खुवासभामा १२५ हेक्टर धान बालीमा क्षति पुगेको निर्देशनालयले जनाएको छ । किसानले लगाएको धान बालीमा ठुलो क्षेत्रफलमा क्षति भए पनि किसानले बिमा नगरेका कारण क्षतिपूर्ति पाउने अवस्था नरहेको निर्देशनालयले जनाएको छ । निर्देशनालयका अनुसार तराईका जिल्लामा काटेर सुकाउन राखिएको करिब २० प्रतिशत धान ढलेको र त्यसमध्ये २५ देखि ३० प्रतिशतसम्म क्षति भएको छ । त्यस्तै पहाडी जिल्लामा आठदेखि १० प्रतिशत धान ढलेकोमा करिब २५ प्रतिशत र हिमाली जिल्लामा पाँचदेखि छ प्रतिशत धान ढलेकोमा करिब २५ प्रतिशत क्षति भएको अनुमान गरिएको छ ।",
      "link": "https://gorkhapatraonline.com/news/178285",
      "image": "https://gorkhapatraonline.com/storage/media/314121/conversions/DhanBalib_uZKcMjXVqR-original-thumb.jpg"
    },
    {
      "slug": "178284",
      "title": "बेलायती निजी क्षेत्रलाई नेपालमा लगानी गर्न आग्रह",
      "timestamp": 1762300800000,
      "source": "gp",
      "content": "उद्योग, वाणिज्य तथा आपूर्तिमन्त्री अनिलकुमार सिन्हाले बेलायती निजी क्षेत्रलाई नेपालमा लगानी गर्न आग्रह गर्नुभएको छ । नेपालका लागि बेलायतका राजदूत रोब फेनले मन्त्री सिन्हासँग गरेको भेटवार्तामा उहाँले नेपालमा भएको राजनीतिक स्थायित्व र नीति सुधारले लगानीको वातावरण सुधारिएको त्यस्तो आग्रह गर्नुभएको हो ।",
      "longContent": "गोरखापत्र समाचारदाताकाठमाडौँ, कात्तिक १९ गते । उद्योग, वाणिज्य तथा आपूर्तिमन्त्री अनिलकुमार सिन्हाले बेलायती निजी क्षेत्रलाई नेपालमा लगानी गर्न आग्रह गर्नुभएको छ । नेपालका लागि बेलायतका राजदूत रोब फेनले मन्त्री सिन्हासँग गरेको भेटवार्तामा उहाँले नेपालमा भएको राजनीतिक स्थायित्व र नीति सुधारले लगानीको वातावरण सुधारिएको त्यस्तो आग्रह गर्नुभएको हो । मन्त्री सिन्हाले नेपालका विकासका प्राथमिकता, विशेष गरी औद्योगिक विकास, व्यापार प्रवर्धन र निजी क्षेत्र सुदृढीकरण रहेको जानकारी गराउँदै दिगो विकासका लागि बेलायतको निरन्तर सहकार्य आवश्यक रहेको बताउनुुभयो । नेपालका दिगो आर्थिक विकास, सुशासन, जवाफदेहिता र पारदर्शी शासनप्रणालीका लागि आवश्यक सहयोगबारे छलफल भएको मन्त्रालयले जनाएको छ ।मन्त्री सिन्हाले नेपाल–बेलायत सम्बन्ध ऐतिहासिक र विश्वासमूलक रहेको उल्लेख गर्दै भावी दिनमा पारस्परिक हितका क्षेत्रमा सहकार्यलाई अझ सुदृढ बनाइने विश्वास व्यक्त गर्नुभयो । भेटमा राजदूत रोब फेनले नेपालसँगको दीर्घकालीन विकास साझेदारीप्रति बेलायतको प्रतिबद्धता दोहो¥याउँदै औद्योगिक विकास, वैदेशिक व्यापार, बौद्धिक सम्पत्ति अधिकार तथा पर्यटन क्षेत्रको प्रवर्धनमा सहकार्य गर्न बेलायत तयार रहेको बताउनुभयो । सन् २०२४ मा हस्ताक्षर भएको ग्रिन ग्रोथ नेपाल जिजिएन र नेपाल इन बिजिनेस (एनआइबी) कार्यक्रमको प्रभावकारी कार्यान्वयनबाट नेपालको हरित उद्योग, समावेशी विकास र गरिबी निवारणमा योगदान पुग्ने विषयमा छलफल भएको थियो ।सन् २०२६ पछि नेपाल कम विकसित देशको सूचीबाट बाहिरिने तयारी, सन् २०३० सम्मको दिगो विकास लक्ष्य हासिल गर्ने प्रतिबद्धता र दुवै देशबिच व्यापार तथा लगानी प्रवर्धनका उपायबारे पनि विस्तृत छलफल भएको मन्त्रालयले जनाएको छ ।",
      "link": "https://gorkhapatraonline.com/news/178284",
      "image": "https://gorkhapatraonline.com/storage/media/314120/conversions/rajdoot-original-thumb.jpg"
    },
    {
      "slug": "178283",
      "title": "संस्थागत आर्थिक अपराधविरुद्ध सहकार्य",
      "timestamp": 1762300800000,
      "source": "gp",
      "content": "नेपाल चार्टर्ड एकाउन्टेन्ट संस्था (आइक्यान) र नेपाल प्रहरीको केन्द्रीय अनुसन्धान ब्युरो (सिआइबी) ले संस्थागत आर्थिक अपराधविरुद्ध सहकार्य गर्ने भएका छन् ।  सहकार्यका लागि मङ्गलबार आइक्यानका अध्यक्ष सिए नीलबहादुर सारूमगर र सिआइबी प्रमुख प्रहरी अतिरिक्त महानिरीक्षक डा. मनोजकुमार केसीले समझदारीपत्रमा हस्ताक्षर गर्नुभएको छ ।",
      "longContent": "गोरखापत्र समाचारदाताकाठमाडौँ, कात्तिक १९ गते । नेपाल चार्टर्ड एकाउन्टेन्ट संस्था (आइक्यान) र नेपाल प्रहरीको केन्द्रीय अनुसन्धान ब्युरो (सिआइबी) ले संस्थागत आर्थिक अपराधविरुद्ध सहकार्य गर्ने भएका छन् ।सहकार्यका लागि मङ्गलबार आइक्यानका अध्यक्ष सिए नीलबहादुर सारूमगर र सिआइबी प्रमुख प्रहरी अतिरिक्त महानिरीक्षक डा. मनोजकुमार केसीले समझदारीपत्रमा हस्ताक्षर गर्नुभएको छ ।संस्थागत आर्थिक अपराध अनुसन्धानका लागि दक्षता अभिवृद्धि गर्नु लेखा परीक्षणसँग सम्बन्धित विषयमा सूचना आदानप्रदान गरी दुई निकायबिच समन्वय र सहकार्य स्थापित गर्नु सहकार्यको उद्देश्य रहेको उल्लेख छ ।समझदारी अनुसार ब्युरोले विषयसँग सम्बन्धित प्राविधिक तथा विशेषज्ञता माग गरेमा आक्यानले सहयोग गर्ने जनाइएको छ । फरेन्सिक अकाउन्टिङ एन्ड फ्रडडिटेक्सन (एफएएफडी) सर्टिफिकेसन कोर्समा ब्युरोका कर्मचारीलाई संलग्न गराइने पनि समझदारीमा उल्लेख छ । संस्थाका सदस्यविरुद्ध कुनै जाहेरी वा उजुरी परेको अवस्थामा सो सम्बन्धमा छानबिन गर्दा ब्युरोले आइक्यानसँग आवश्यक समन्वय गर्ने पनि समझदारीमा उल्लेख छ । नेपाल प्रहरीको क्षेत्राधिकारभित्र पर्ने विषय भएमा थप छानबिन गरी अनसुन्धान गर्न संस्थाले आवश्यक कागजातसहितको जानकारी ब्युरोलाई गराउने समझदारी भएको छ ।कार्यक्रममा आइक्यान अध्यक्ष मगर र सिआइबीका प्रमुख केसीले वर्तमान समयमा संस्थागत वित्तीय अपराध व्यापक मात्रामा बढ्दै गएकाले आपसी सूचना आदानप्रदानमा यस समझदारीले महत्वपूर्ण भूमिका निर्वाह गर्ने विश्वास व्यक्त गर्नुभयो ।",
      "link": "https://gorkhapatraonline.com/news/178283",
      "image": "https://gorkhapatraonline.com/storage/media/314119/conversions/ICAN-News-original-thumb.jpg"
    },
    {
      "slug": "178280",
      "title": "भौतिक पूर्वाधार पुनर्निर्माण कोषमा एक करोड सहयोग",
      "timestamp": 1762300800000,
      "source": "gp",
      "content": "नेसनल लाइफ इन्स्योरेनस कम्पनी लिमिटेडले नेपाल सरकारद्वारा स्थापित भौतिक पूर्वाधार पुनर्निर्माण कोषमा एक करोड रुपियाँ सहयोग गरेको छ ।",
      "longContent": "गोरखापत्र समाचारदाताकाठमाडौँ, कात्तिक १९ गते । नेसनल लाइफ इन्स्योरेनस कम्पनी लिमिटेडले नेपाल सरकारद्वारा स्थापित भौतिक पूर्वाधार पुनर्निर्माण कोषमा एक करोड रुपियाँ सहयोग गरेको छ । गत भदौ २३ र २४ गते भएको जेनजी प्रदर्शन र आन्दोलनका क्रममा देशभरका सार्वजनिक भौतिक संरचनामा भएको क्षतिको पुनर्निर्माण, आर्थिक पुनरुत्थान तथा राहतलगायत कार्यका लागि कोषमा उक्त सहयोग गरिएको हो । उक्त रकम बराबरको चेक कम्पनीको प्रमुख कार्यकारी अधिकृत सुरेशप्रसाद खत्री र नायब महाप्रबन्धक प्रज्वल सायमीले मङ्गलबार अर्थमन्त्री रामेश्वरप्रसाद खनाललाई हस्तान्तरण गर्नुभयो । कम्पनीले आफ्नो संस्थागत सामाजिक उत्तरदायित्व अन्तर्गत उक्त सहयोग रकम उपलब्ध गराएको जनाइएको छ । उक्त प्रयोजनका लागि कम्पनीले नियामक निकायबाट जारी निर्देशन अनुसार प्रत्येक आर्थिक वर्षको खुद मुनाफाको एक प्रतिशत रकम छुट्याई संस्थागत सामाजिक उत्तरदायित्व कोषमा जम्मा गर्दै आएको छ । उक्त अवसरमा प्रमुख कार्यकारी अधिकृत खत्रीले कम्पनीले विगतमा शिक्षा, स्वास्थ्य, दैवी प्रकोप व्यवस्थापन एवं वातावरण संरक्षणलगायत क्षेत्रमा आर्थिक सहयोग उपलब्ध गराउँदै आएको उल्लेख गर्दै भविष्यमा पनि यस प्रकारको सहयोग उपलब्ध गराउने प्रतिबद्धता व्यक्त गर्नुभयो ।",
      "link": "https://gorkhapatraonline.com/news/178280",
      "image": "https://gorkhapatraonline.com/storage/media/314116/conversions/photo(1)-original-thumb.jpg"
    },
    {
      "slug": "178279",
      "title": "बक्यौता विवादमा महासङ्घको पहल, पहिलो किस्ता तिर्न उद्योगी तयार",
      "timestamp": 1762300800000,
      "source": "gp",
      "content": "लामो समयदेखि विवादित डेडिकेटेड र ट्रङ्क लाइन विद्युत्को प्रिमियम महसुल विवाद समाधानका लागि मध्यमार्गी प्रयास चालेको नेपाल उद्योग वाणिज्य महासङ्घले जनाएको छ । महासङ्घका पदाधिकारी तथा उद्योगीका प्रतिनिधिले मङ्गलबार महासङ्घ सचिवालयमा पत्रकार सम्मेलन गरी यो प्रयासलाई सार्थक बनाउन आह्वान गरेका हुन् ।",
      "longContent": "गोरखापत्र समाचारदाताकाठमाडौँ, कात्तिक १९ गते । लामो समयदेखि विवादित डेडिकेटेड र ट्रङ्क लाइन विद्युत्को प्रिमियम महसुल विवाद समाधानका लागि मध्यमार्गी प्रयास चालेको नेपाल उद्योग वाणिज्य महासङ्घले जनाएको छ । महासङ्घका पदाधिकारी तथा उद्योगीका प्रतिनिधिले मङ्गलबार महासङ्घ सचिवालयमा पत्रकार सम्मेलन गरी यो प्रयासलाई सार्थक बनाउन आह्वान गरेका हुन् ।प्रभावित उद्योगीको सहमतिमा आफूले थालेको प्रयासले विवादको तत्कालीन हुँदै दीर्घकालीन समाधान निकाल्नेमा विश्वस्त रहेको महासङ्घ अध्यक्ष चन्द्रप्रसाद ढकालले जानकारी दिनुभयो । महासङ्घको प्रस्ताव अनुसार विवादमा रहेको प्रिमियम महसुलको २८ मध्येको पहिलो किस्तालाई नेपाल विद्युत् प्राधिकरणमा धरौटीका रूपमा बुझाउने र प्राधिकरणले काटिएको लाइन जोडिदिने रहेको छ । यसबारे सोमबार प्रधानमन्त्री सुशीला कार्की, अर्थमन्त्री रामेश्वर खनाल, ऊर्जा जलस्रोत तथा सिँचाइमन्त्री कुलमान घिसिङ उद्योग, वाणिज्य तथा आपूर्तिमन्त्री अनिलकुमार सिन्हालगायतसँग छलफल भइसकेको उहाँले बताउनुभयो । “केही दिनयता महासङ्घतर्फबाट यो विषयमा मैले धेरै पहल गरेँ,” उहाँले भन्नुभयो, “प्राधिकरण र उद्योगीबिचको समस्या समाधानतर्फ उन्मुख गराउन यो मध्यमार्गी विधि प्रभावकारी हुने छ ।” अध्यक्ष ढकालका अनुसार विद्युत् लाइन जोडिएपछि उद्योगीहरू न्यायिक निरूपणको विधिमा जाने छन् । पत्रकार सम्मेलनमा सिमेन्ट उत्पादक सङ्घका पूर्वअध्यक्ष धु्रव थापाले पहिलो किस्ता बराबरको रकम धरौटीका रूपमा तिर्न तयार रहेको बताउनुभयो ।प्रिमियम महसुल विवादका कारण २५ उद्योगीमा विद्युत् आपूर्ति विच्छेद भएको थियो । यीमध्ये छ उद्योगले सोमबार मात्रै पहिलो किस्ताबापतको रकम भुक्तान गरी विद्युत् आपूर्ति सूचारु गराएका छन् । पछिल्लो पटक नेपाल विद्युत् प्राधिकरणले गत असोज १२ गते एक सार्वजनिक सूचना जारी गर्दै बक्यौता रकम २८ किस्तामा भुक्तान गर्न पाउने सुविधा दिँदै रकम भुक्तानी गर्न सूचित गरेको थियो । सूचित अवधिमा किस्ता नतिरेको भन्दै प्राधिकरणले दुई पटक गरी २५ उद्योगमा लाइन काटेको थियो ।",
      "link": "https://gorkhapatraonline.com/news/178279",
      "image": "https://gorkhapatraonline.com/storage/media/314115/conversions/FNCCI_Pressmeet_sujan-gurung_SG_9087-original-thumb.jpg"
    },
    {
      "slug": "178260",
      "title": "क्यानाडाका प्रधानमन्त्री कार्नीको पहिलो बजेटबाट अमेरिकामाथिको निर्भरता घटाउने लक्ष्य",
      "timestamp": 1762214400000,
      "source": "gp",
      "content": "क्यानाडाका प्रधानमन्त्री मार्क कार्नीको सरकारले मङ्गलबार आफ्नो पहिलो बजेट सार्वजनिक गर्दै अमेरिकामाथिको आर्थिक निर्भरता घटाउने र नयाँ भूराजनीतिक वास्तविकतालाई सम्बोधन गर्ने दीर्घकालीन रणनीति प्रस्तुत गरेको छ ।",
      "longContent": "ओटावा, कात्तिक १८ गते । क्यानाडाका प्रधानमन्त्री मार्क कार्नीको सरकारले मङ्गलबार आफ्नो पहिलो बजेट सार्वजनिक गर्दै अमेरिकामाथिको आर्थिक निर्भरता घटाउने र नयाँ भूराजनीतिक वास्तविकतालाई सम्बोधन गर्ने दीर्घकालीन रणनीति प्रस्तुत गरेको छ । उहाँले यस बजेटलाई अमेरिकी कर नीतिका कारण दबाबमा परेको क्यानाडाली अर्थतन्त्रका लागि ‘दृढ उत्तर’ का रूपमा परिभाषित गर्नुभयो । राजनीतिमा प्रवेश गर्नुअघि क्यानाडा र बेलायत दुवै देशका केन्द्रीय बैंकका गभर्नर रहिसक्नु भएका कार्नीले आफूलाई अमेरिकी राष्ट्रपति डोनाल्ड ट्रम्पको नीतिका कारण उत्पन्न चुनौतीपूर्ण अमेरिकी सम्बन्धको अवस्थाबाट देशलाई पार लगाउने ‘अनुभवी नेतृत्व’ भएको व्यक्ति भनेर प्रस्तुत गर्नु भएको हो ।ट्रम्प प्रशासनले लगाएको उच्च करका कारण क्यानाडाको अटोमोबाइल, एल्युमिनियम र स्टिल उद्योगमा ठूलो असर परेको छ । त्यसले बेरोजगारी बढाएको र उद्योगमा लगानी घटाएको छ । “नयाँ अमेरिकी व्यापार नीतिले सिर्जना गरेको अवरोधका बीच हामीले अब वृद्धि र अवसर कहाँ खोज्ने भन्ने प्रश्नको उत्तर यही बजेटले दिने छ”, प्रधानमन्त्री कार्नीले गत साता दक्षिण कोरियामा पत्रकारसँग भन्नुभएको थियो ।उहाँको लिबरल सरकारका अनुसार यो बजेटले क्यानाडाको आर्थिक र सुरक्षा नीति दुवैलाई अमेरिकी दबाबबाट स्वावलम्बी दिशातर्फ मोड्ने छ । अर्थमन्त्री फ्रान्कोइस–फिलिप च्याम्पेनले संसदमा बजेट प्रस्तुत गर्नु अघि यसलाई ‘लगानीमुखी बजेट’ भनेर परिभाषित गर्दै भन्नुभयो, “यो भोलिको क्यानाडा निर्माण गर्ने योजना हो ।”अर्थ मन्त्रालयले बजेटको विस्तृत विवरण अन्तिम घडीसम्म गोप्य राखे पनि प्रमुख प्रावधानमा नाटोको लक्ष्य अनुसार रक्षा खर्चमा उल्लेखनीय वृद्धि हुने अपेक्षा गरिएको छ । साथै, प्रधानमन्त्री कार्नीले अमेरिकासँगको आर्थिक ‘विच्छेद’ का बिच क्यानाडाको आर्थिक सार्वभौमिकता बलियो पार्ने उद्देश्यले राष्ट्रिय स्तरका ठूला पूर्वाधार तथा ऊर्जा परियोजनाका लागि रकम छुट्याउने तयारी गर्नु भएको छ ।यी परियोजनामा बन्दरगाह विस्तार, ऊर्जा उत्पादन र दुर्गम क्षेत्रका महत्वपूर्ण खनिज उत्खननलाई सशक्त पार्ने योजना समावेश छन् । प्रधानमन्त्रीले यसलाई ‘क्यानाडाको भविष्यका लागि दीर्घकालीन लगानी’ का रूपमा वर्णन गर्नुभयो । अप्रिलमा सम्पन्न आमनिर्वाचनमा पूर्ण कार्यकालका लागि निर्वाचित हुनुअघि उहाँले जनवरीमा तत्कालीन प्रधानमन्त्री जस्टिन ट्रुडोलाई प्रतिस्थापन गर्नु भएको थियो । कार्नीले ट्रम्प-युगका तनाव ‘अझै समाप्त भएका छैनन्’ र त्यसको असरबाट बच्न क्यानाडाले दीर्घकालीन रणनीति अवलम्बन गर्नैपर्नेछ भन्दै पटक-पटक चेतावनी दिँदै आउनुभएको छ । “यो बजेटले अमेरिकामाथिको हाम्रो निर्भरता घटाउने छ”, उहाँले भन्नुभयो, “तर यस्तो रूपान्तरण रातारात सम्भव हुँदैन ।”हाल संसदमा लिबरल पार्टी बहुमतभन्दा तीन सिटले कम भएकाले सरकारलाई बजेट पारित गर्न विपक्षीको समर्थन वा अनुपस्थितिको आवश्यकता छ । बजेट ‘विश्वास मत’ भएकाले त्यसमा असफल भएमा नयाँ निर्वाचनको सम्भावना स्वतः खुल्ने छ । सबैभन्दा ठूलो विपक्षी कन्जर्भेटिभ पार्टीका नेता पियरे पोइलिभ्रेले समर्थनको सर्तका रूपमा घाटा घटाउने माग गर्नु भएको छ । यसबीच ओटावा विश्वविद्यालयकी सार्वजनिक नीति विज्ञ जेनेभिभ टेलियरले भन्नुभयो, “म बजेट घाटा निकै ठूलो हुने अपेक्षा गर्छु, तर सरकारले खस्ने सम्भावना भने न्यून देखिन्छ ।” वामपन्थी न्यु डेमोक्रेट पार्टी अर्को चुनाव टार्ने मनस्थितिमा देखिएकाले सम्भवतः मतदानबाट टाढा रहने छ । यस पार्टीले अप्रिलमा कमजोर प्रदर्शन गरेपछि आधिकारिक विपक्षको दर्जा गुमाएको छ ।“म पूर्णरूपमा विश्वस्त छु कि यो बजेट देशको आवश्यकता अनुरूपको सही बजेट हो”, सप्ताहन्तमा पत्रकारले बजेट पारित हुने आत्मविश्वासबारे सोध्दा प्रधानमन्त्री कार्नीले भन्नुभयो, “यो कुनै खेल होइन-आवश्यक परे मैले आफ्ना नीतिको रक्षा चुनावी मैदानमै गर्ने छु ।” रासस/एएफपी",
      "link": "https://gorkhapatraonline.com/news/178260",
      "image": "https://gorkhapatraonline.com/storage/media/314085/conversions/karni-original-thumb.jpg"
    },
    {
      "slug": "178259",
      "title": "अनिल अम्बानीको सम्पत्ति जफत",
      "timestamp": 1762214400000,
      "source": "gp",
      "content": "भारतको शीर्ष वित्तीय अपराध अनुसन्धान निकाय, प्रवर्तन निदेशालय (इडी) ले प्रतिष्ठित उद्योगपति अनिल अम्बानीसँग सम्बन्धित विभिन्न कम्पनीबाट ८४ करोड ६० लाख अमेरिकी डलरभन्दा बढी (करिब ७५ अर्ब भारतीय रुपियाँ) बराबरको सम्पत्ति जफत गरेको जनाएको छ ।",
      "longContent": "मुम्बई, कात्तिक १८ गते । भारतको शीर्ष वित्तीय अपराध अनुसन्धान निकाय, प्रवर्तन निदेशालय (इडी) ले प्रतिष्ठित उद्योगपति अनिल अम्बानीसँग सम्बन्धित विभिन्न कम्पनीबाट ८४ करोड ६० लाख अमेरिकी डलरभन्दा बढी (करिब ७५ अर्ब भारतीय रुपियाँ) बराबरको सम्पत्ति जफत गरेको जनाएको छ । यो कारबाही बैँक धोखाधडी र मनी लन्ड्रिङ सम्बन्धी अनुसन्धानको एक महत्त्वपूर्ण अंशका रूपमा गरिएको हो । एसियाका सबैभन्दा धनी व्यक्ति मुकेश अम्बानीका कान्छा भाइ अनिल अम्बानी विगत दुई दशकयता आफ्नो व्यवसायिक साम्राज्यमा आएको गिरावटका कारण निरन्तर विवादमा परिरहनुभएको छ । एक समय ऊर्जादेखि दूरसञ्चार र रक्षा उद्योगसम्म फैलिएको विशाल व्यापारिक साम्राज्यका स्वामी रहनुभएका उहाँ अहिले विभिन्न आर्थिक अनियमितता सम्बन्धी अनुसन्धानको केन्द्रमा पर्नु भएको छ । इडीले सोमबार साँझ जारी गरेको विज्ञप्तिमा कार्यालय परिसर, आवासीय एकाइ र करिब १३२ एकड (५३ हेक्टर) जग्गासहितको सम्पत्ति फ्रिज गरिएको जानकारी दिएको छ । निकायले भनेको छ, “रिलायन्स अनिल अम्बानी समूहका विभिन्न कम्पनीले सार्वजनिक कोषको धोखाधडीपूर्ण हेरफेर गरेका छन् र संस्थाले ती गैरकानुनी आम्दानीलाई सही दाबीकर्तालाई पुनः स्थापित गर्न प्रतिबद्ध रहेको स्पष्ट गरेको छ ।” इडीको यो अनुसन्धान भारतको केन्द्रीय अनुसन्धान ब्युरो (सिबिआई)ले गत अगस्टमा दायर गरेको आपराधिक मुद्दाको आधारमा प्रारम्भ भएको हो ।सो मुद्दा देशकै सबैभन्दा ठुलो बैँक, स्टेट बैँक अफ इन्डिया (एसबिआई) ले दर्ता गरेको ठगी उजुरीबाट उत्पन्न भएको बताइन्छ । उजुरीमा रिलायन्स कम्युनिकेसनले बैँक कोषको दुरुपयोग गरी करिब २९ अर्ब २९ करोड रुपियाँको नोक्सानी पुर्‍याएको आरोप लगाइएको थियो ।यसबिच, अनिल अम्बानी नियन्त्रित कम्पनी रिलायन्स इन्फ्रास्ट्रक्चरले सोमबार विज्ञप्ति जारी गर्दै इडीको निर्णयले आफ्नो नियमित व्यापारिक सञ्चालनमा ‘कुनै असर नपार्ने’ जनाएको छ । कम्पनीका प्रवक्ताले अम्बानीका तर्फबाट भने, “उहाँले सबै आरोपलाई दृढतापूर्वक अस्वीकार गर्नु भएको छ र कानुनीरूपमा आफ्नो बचाउ गर्नु हुने छ ।”अम्बानी सन् २०१८ मा विपक्षी नेता राहुल गान्धीले प्रधानमन्त्री नरेन्द्र मोदी र उहाँमाथि फ्रान्सबाट राफेल लडाकू विमान खरिद सम्झौता सम्बन्धी कथित अनियमितताको आरोप लगाएको समयमा पनि सार्वजनिक चर्चामा आउनुभएको थियो । तथापि, ती आरोप दुवै पक्षले अस्वीकार गरेका थिए ।भारतको सर्वोच्च अदालतले सो मुद्दामाथि अनुसन्धानको मागलाई सन् २०१८ डिसेम्बरमा खारेज गरेको थियो र त्यसपछि यो विवाद औपचारिक रूपमा बन्द भएको मानिएको थियो । हाल इडीको ताजा कारबाहीले पुनः एक पटक अनिल अम्बानीलाई भारतीय वित्तीय क्षेत्र र कानुनी निकायको गम्भीर ध्यानको केन्द्रमा ल्याएको छ । रासस/एएफपी",
      "link": "https://gorkhapatraonline.com/news/178259",
      "image": "https://gorkhapatraonline.com/storage/media/314084/conversions/Anil-Ambani-original-thumb.jpg"
    },
    {
      "slug": "178247",
      "title": "नेप्से परिसूचकमा २७ अङ्कको गिरावट",
      "timestamp": 1762214400000,
      "source": "gp",
      "content": "नेपाल स्टक एक्सचेञ्ज (नेप्से) परिसूचक २७ दशमलव ६४ अङ्कले घटेर दुई हजार ५९५ दशमलव २४ को विन्दुमा कायम भएको छ । आज नेप्से परिसूचक एक दशमलव ०५ प्रतिशतले घटेको हो ।",
      "longContent": "काठमाडौँ, कात्तिक १८ गते । नेपाल स्टक एक्सचेञ्ज (नेप्से) परिसूचक २७ दशमलव ६४ अङ्कले घटेर दुई हजार ५९५ दशमलव २४ को विन्दुमा कायम भएको छ । आज नेप्से परिसूचक एक दशमलव ०५ प्रतिशतले घटेको हो ।आज ३२२ कम्पनीको एक करोड तीन लाख ४३ हजार ८९८ कित्ता शेयर ४६ हजार ८७५ पटक खरिदबिक्री हुँदा रु. पाँच अर्ब १५ करोड सात लाख ६८ हजार ९३८ बराबरको कारोबार भएको नेप्सेले जनाएको छ ।आजको कारोबारमा सबै समूहको उपसूचक घटेको छ । बैङ्किङ शून्य दशमलव ६६, विकास बैङ्क एक दशमलव ४७, वित्त दुई दशमलव २१, होटल तथा पर्यटन शून्य दशमलव ९३, जलविद्युत् एक दशमलव २१ र लगानी समूह शून्य दशमलव ८७ प्रतिशतले घटेको छ । त्यसैगरी जीवन बीमा एक दशमलव ४४, उत्पादन तथा प्रशोधन शून्य दशमलव ९१, लघुवित्त शून्य दशमलव ७५, म्युचुअल फन्ड शून्य दशमलव ३१, निर्जीवन बीमा एक दशमलव २१, व्यापार शून्य दशमलव ११ र अन्य समूह एक दशमलव ८१ प्रतिशतले घटेको छ ।एनआरएन इन्फ्रास्ट्रक्चर एन्ड डेभलपमेन्ट लिमिटेडको आज सबैभन्दा धेरै रु. २७ करोड ९८ हजार ५७२ बराबरको कारोबार भएको छ । कारोबार भएका शेयर सङ्ख्याका आधारमा भने सबैभन्दा धेरै सिङ्गटी हाइड्रो इनर्जी लिमिटेडको छ लाख ९९९ कित्ता शेयर किनबेच भएको छ । रासस",
      "link": "https://gorkhapatraonline.com/news/178247",
      "image": "https://gorkhapatraonline.com/storage/media/314067/conversions/Nepse-original-thumb.jpg"
    },
    {
      "slug": "178198",
      "title": "सुनचाँदीको मूल्यमा सामान्य गिरावट",
      "timestamp": 1762214400000,
      "source": "gp",
      "content": "स्थानीय बजारमा सुनचाँदीको मूल्य केही घटेको छ । सुन प्रतितोला एक हजार ४०० र चाँदी प्रतितोला  ४५ ले घटेको हो ।",
      "longContent": "काठमाडौँ,  कात्तिक १८ गते ।  स्थानीय बजारमा सुनचाँदीको मूल्य केही घटेको छ । सुन प्रतितोला एक हजार ४०० र चाँदी प्रतितोला ४५ ले घटेको हो ।नेपाल सुनचाँदी व्यवसायी महासङ्घका अनुसार आज सुन प्रतितोला दुई लाख ३८ हजार ३०० र चाँदी प्रतितोला तीन हजार १५ मा खरिद बिक्री भइरहेको छ ।अन्तर्राष्ट्रिय सञ्चार माध्यमहरूका अनुसार आज अन्तर्राष्ट्रिय बजारमा सुन प्रतिऔंस तीन हजार ९८० अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/178198",
      "image": "https://gorkhapatraonline.com/storage/media/314011/conversions/_gold-original-thumb.jpg"
    },
    {
      "slug": "178155",
      "title": "चार उद्योगले तिरे डेडिकेटेड तथा ट्रङ्क लाइनको महसुल",
      "timestamp": 1762214400000,
      "source": "gp",
      "content": "डेडिकेटेड तथा ट्रङ्क लाइनबाट विद्युत् उपभोग गरेका रुपन्देहीमा सञ्चालित चार उद्योगले सोमबार प्रिमियम महसुलको बक्यौता तिरेका छन् ।",
      "longContent": "काठमाडौँ, कात्तिक १८ गते । डेडिकेटेड तथा ट्रङ्क लाइनबाट विद्युत् उपभोग गरेका रुपन्देहीमा सञ्चालित चार उद्योगले सोमबार प्रिमियम महसुलको बक्यौता तिरेका छन् ।नेपाल विद्युत् प्राधिकरणलाई ती उद्योगले पहिलो किस्तावापतको रकम तिरेका हुन् । भैरहवा क्षेत्रमा सञ्चालित पञ्चकन्या प्लाष्टिक उद्योग, पञ्चकन्या स्टिल इण्डष्ट्रिज, सिद्धार्थ पेटप्लान्ट र प्लास्टिकले बक्यौताको पहिलो किस्तावापतको रकम तिरेका प्राधिकरणका कार्यकारी निर्देशक मनोज सिलवालले जानकारी दिनुभयो । उहाँका अनुसार पहिलो किस्ता तिरेपछि उद्योगको विच्छेद गरिएको विद्युत् लाइन जडान गरिएको छ ।ती उद्योगले विसं २०७२ माघदेखि २०७५ वैशाखसम्ममा डेडिकेटेड तथा ट्रङ्क लाइन प्रयोगवापतको प्रिमियम महसुलको पहिलो किस्ता बुझाएका कार्यकारी निर्देशक सिलवालले बताउनुभयो । प्राधिकरणका अनुसार पञ्चकन्या प्लाष्टिकको रु २४ लाख ६३ हजार, पञ्चकन्या स्टिलको रु ५२ लाख १९ हजार, सिद्धार्थ पेटप्लान्टको  रु एक करोड  ८३ लाख र श्याम प्लास्टिकको रु ४९ लाख १० हजार बक्यौता रहेको छ । बक्यौतालाई २८ किस्तामा विभाजन गरी उद्योगले पहिलो किस्ता तिरेका छन् । रासस",
      "link": "https://gorkhapatraonline.com/news/178155",
      "image": "https://gorkhapatraonline.com/storage/media/313873/conversions/bidhyut-original-thumb.jpg"
    },
    {
      "slug": "178148",
      "title": "यस्तो छ आजको विदेशी मुद्रा विनिमय दर, कुन देशको कति?",
      "timestamp": 1762214400000,
      "source": "gp",
      "content": "राष्ट्र बैंकका अनुसार अमेरिकी डलर एकको खरिददर १४१ रुपैयाँ ७५ पैसा र बिक्रीदर १४२ रुपैयाँ ३५ पैसा निर्धारण गरिएको छ ।",
      "longContent": "काठमाडौँ, कात्तिक १८ गते । नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ। राष्ट्र बैंकका अनुसार अमेरिकी डलर एकको खरिददर १४१ रुपैयाँ ७५ पैसा र बिक्रीदर १४२ रुपैयाँ ३५ पैसा निर्धारण गरिएको छ ।यस्तै,युरोपियन युरो एकको खरिददर १६३ रुपैयाँ २५ पैसा र बिक्रीदर १६३ रुपैयाँ ९४ पैसा, युके पाउण्ड स्ट्रलिङ एकको खरिददर १८६ रुपैयाँ १९ पैसा र बिक्रीदर १८६ रुपैयाँ ९८ पैसा, स्वीस फ्रयाङ्क एकको खरिददर १७५ रुपैयाँ ६३ पैसा र बिक्रीदर १७६ रुपैयाँ ३७ पैसा कायम गरिएको छ । अष्ट्रेलियन डलर एकको खरिददर ९२ रुपैयाँ ८४ पैसा र बिक्रीदर ९३ रुपैयाँ २३ पैसा, क्यानेडियन डलर एकको खरिददर १०० रुपैयाँ ९४ पैसा र बिक्रीदर १०१ रुपैयाँ ३६ पैसा, सिङ्गापुर डलर एकको खरिददर १०८ रुपैयाँ ७५ पैसा र बिक्रीदर १०९ रुपैयाँ २१ पैसा तोकिएको छ ।जापानी येन १० को खरिददर नौ रुपैयाँ २० पैसा र बिक्रीदर नौ रुपैयाँ २४ पैसा, चिनियाँ युआन एकको खरिददर १९ रुपैयाँ ९० पैसा र बिक्रीदर १९ रुपैयाँ ९९ पैसा, साउदी अरेबियन रियाल एकको खरिददर ३७ रुपैयाँ ७९ पैसा र बिक्रीदर ३७ रुपैयाँ ९५ पैसा, कतारी रियाल एकको खरिददर ३८ रुपैयाँ ८९  पैसा र बिक्रीदर ३९ रुपैयाँ ०५ पैसा कायम भएको छ ।केन्द्रीय बैंकका अनुसार थाइ भाट एकको खरिददर चार रुपैयाँ ३६ पैसा र बिक्रीदर चार रुपैयाँ ३८ पैसा, युएई दिराम एकको खरिददर ३८ रुपैयाँ ५९ पैसा र बिक्रीदर ३८ रुपैयाँ ७६ पैसा, मलेसियन रिङ्गेट एकको खरिददर ३३ रुपैयाँ ७५ पैसा र बिक्रीदर ३३ रुपैयाँ ९० पैसा, साउथ कोरियन वन १०० को खरिददर नौ रुपैयाँ ९२ पैसा र बिक्रीदर नौ रुपैयाँ ९६ पैसा, स्वीडिस क्रोनर एकको खरिददर १४ रुपैयाँ ९२ पैसा र बिक्रीदर १४ रुपैयाँ ९८ पैसा  र डेनिस क्रोनर एकको खरिददर २१ रुपैयाँ ८६ पैसा र बिक्रीदर २१ रुपैयाँ ९५ पैसा तोकिएको छ । राष्ट्र बैंकले हङ्कङ डलर एकको खरिददर १८ रुपैयाँ २३ पैसा र बिक्रीदर १८ रुपैयाँ ३१ पैसा, कुवेती दिनार एकको खरिददर ४६१ रुपैयाँ ५६ पैसा र बिक्रीदर ४६३ रुपैयाँ ५१ पैसा, बहराइन दिनार एकको खरिददर ३७५ रुपैयाँ ९९ पैसा र बिक्रीदर ३७७ रुपैयाँ ५९ पैसा , ओमनी रियाल एकको खरिददर ३६८ रुपैयाँ १६ पैसा र बिक्रीदर ३६९ रुपैयाँ ७२ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ ।राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।रासस",
      "link": "https://gorkhapatraonline.com/news/178148",
      "image": "https://gorkhapatraonline.com/storage/media/313864/conversions/dolor-original-thumb.jpg"
    },
    {
      "slug": "178140",
      "title": "सन नेपाल लाइफलाई ‘बिबिबी प्लस’",
      "timestamp": 1762214400000,
      "source": "gp",
      "content": "सन नेपाल लाइफ इन्स्योरेन्स कम्पनी लिमिटेडले ‘बिबिबी प्लस’ रेटिङ प्राप्त गरेको छ ।",
      "longContent": "गोरखापत्र समाचारदाताकाठमाडौँ, कात्तिक १८ गते । सन नेपाल लाइफ इन्स्योरेन्स कम्पनी लिमिटेडले ‘बिबिबी प्लस’ रेटिङ प्राप्त गरेको छ । कम्पनीले आफ्नो वित्तीय सुदृढता र दायित्व पूरा गर्ने क्षमतामा उल्लेखनीय सुधार गर्दै केयर रेटिङ्स नेपाल लिमिटेडबाट उक्त रेटिङ प्राप्त गरेको हो । यो रेटिङले कम्पनीको विश्वसनीयता, सुदृढ वित्तीय प्रदर्शन, अनुभवी व्यवस्थापन टिम, सशक्त प्रशासनिक प्रणाली र उच्च गुणस्तरको लगानी पोर्टफोलियोलाई झल्काउने कम्पनीले जनाएको छ ।",
      "link": "https://gorkhapatraonline.com/news/178140",
      "image": "https://gorkhapatraonline.com/storage/media/313851/conversions/223-original-thumb.jpg"
    },
    {
      "slug": "178139",
      "title": "‘मौद्रिक तथा वित्तीय सहयोग सुदृढ गर्न जेटिसिसी प्रभावकारी’",
      "timestamp": 1762214400000,
      "source": "gp",
      "content": "नेपाल राष्ट्र बैङ्कका गभर्नर प्राडा विश्वनाथ पौडेलले मौद्रिक तथा वित्तीय क्षेत्रका अन्तरदेशीय सरोकारका विषयमा परिणाममुखी संवाद र तिनलाई प्राविधिक रूपमा समाधान गर्न नेपाल–भारत संयुक्त समन्वय संयन्त्र (जेटिसिसी) प्रभावकारी भएको बताउनुभएको छ ।",
      "longContent": "गोरखापत्र समाचारदाताकाठमाडौँ, कात्तिक १८ गते । नेपाल राष्ट्र बैङ्कका गभर्नर प्राडा विश्वनाथ पौडेलले मौद्रिक तथा वित्तीय क्षेत्रका अन्तरदेशीय सरोकारका विषयमा परिणाममुखी संवाद र तिनलाई प्राविधिक रूपमा समाधान गर्न नेपाल–भारत संयुक्त समन्वय संयन्त्र (जेटिसिसी) प्रभावकारी भएको बताउनुभएको छ ।नेपाल राष्ट्र बैङ्क र भारतीय रिजर्भ बैङ्क (आरबिआई) को साझा समन्वयमा संयन्त्रको सोमबार काठमाडौँमा सम्पन्न नवौँ बैठकको उद्घाटन गर्दै गभर्नर पौडेलले मौद्रिक नीति, विदेशी विनिमय व्यवस्थापन, नियमन, सुपरिवेक्षण र भुक्तानी प्रणालीका उत्कृष्ट अभ्यासको आदानप्रदान, प्राविधिक क्षमता अभिवृद्धि र नीति तर्जुमाको प्रभावकारिताका सन्दर्भमा ‘जेटिसिसी’ महत्वपूर्ण मञ्चका रूपमा स्थापित भएको स्पष्ट पार्नुभयो । आगामी दिनमा उक्त मञ्चमार्फत दुई केन्द्रीय बैङ्कबिचको संस्थागत सम्बन्ध र प्राविधिक सहयोगको आदानप्रदान थप सघन बन्दै जाने विश्वाससमेत गभर्नर पौडेलले व्यक्त गर्नुभयो ।भारतीय रिजर्भ बैङ्कका कार्यकारी निर्देशक एवं ‘जेटिसिसी’ का संयोजक अर्णवकुमार चौधरीले उक्त संयन्त्र स्थापना भएयता मुद्रा व्यवस्थापन, वैदेशिक व्यापार र भुक्तानी कारोबारको सहजीकरण, वित्तीय समावेशीकरणको प्रवर्धनका सन्दर्भमा फलदायी अभ्यास कार्यान्वयनमा आएको बताउनुभयो । ‘जेटिसिसी’ मार्फत दुई केन्द्रीय बैङ्कको पारस्परिक सहकार्य र समन्वय आगामी दिनमा थप सबल हुने विश्वास उहाँले व्यक्त गर्नुभयो ।बैठकमा गभर्नरको कार्यालयका कार्यकारी निर्देशक एवं राष्ट्र बैङ्कका तर्फबाट ‘जेटिसिसी’ संयोजक राजनविक्रम थापाले स्वागत मन्तव्यमा दुईपक्षीय हित प्रवर्धनका निम्ति उक्त संयन्त्रलाई आगामी दिनमा सार्थक र परिणाममुखी बनाउनुपर्ने आवश्यकता औँल्याउनुभयो ।बैठकको दोस्रो सत्रमा दुवै केन्द्रीय बैङ्कका ‘जेटिसिसी’ सम्बद्ध अधिकारीबिच द्विपक्षीय सरोकारका विभिन्न एजेन्डामा छलफल भएको थियो । सो अवसरमा नेपाल र भारतबिच अन्तरदेशीय विद्युतीय भुक्तानी कारोबारको सहजीकरण र अन्य समसामयिक विषयमा छलफल भएको थियो ।यसै गरी मौद्रिक नीति, तरलता व्यवस्थापन, विदेशी विनिमय व्यवस्थापनलगायतका विषयमा आरबिआईले गरेका असल नीतिगत अभ्यासलाई अवलम्बन गर्न सकिने सम्भावनाबारे छलफल भएको थियो ।कार्यक्रममा ‘जेटिसिसी’ को आठौँ बैठकमा छलफल भएका एजेन्डाको कार्यान्वयनको स्थितिबारे समीक्षा गरिएको थियो । बैठकमा राष्ट्र बैङ्कका तर्फबाट डेपुटी गभर्नर बमबहादुर मिश्र, कार्यकारी निर्देशक रेवतीप्रसाद नेपाल, विश्रुत थापा, गुरुप्रसाद पौडेल, किरण पण्डित, डा. रामशरण खरेल, डा. डिल्लीराम पोख्रेल, निश्चल अधिकारीलगायतको सहभागिता थियो ।यस्तै आरबिआईका तर्फबाट कार्यकारी निर्देशक चौधरीसँगै महाप्रबन्धकद्वय लथा राधाकृष्णन तथा शाश्वतकुमार महापात्र र प्रबन्धक अपर्णा वकिलको सहभागिता थियो ।बैठकपश्चात् कार्यकारी निर्देशक चौधरी र महाप्रबन्धक महापात्रले क्रमशः भारतीय अर्थतन्त्रको समष्टिगत स्थिति र भारतमा भुक्तानी प्रणालीको विकासक्रमका विषयमा प्रस्तुति दिनुभएको थियो ।बैङ्किङ तथा वित्तीय प्रणालीका द्विपक्षीय सरोकारका विषयमा सहकार्य र समन्वय गर्ने तथा विभिन्न विषयमा रहेका समस्यालाई सुल्झाउनका निम्ति यस्तो समन्वयात्मक संयन्त्र तयार गर्ने क्रममा सन २०१६ मे १३ मा नेपाल–भारत संयुक्त समन्वय संयन्त्र (जेटिसिसी) को गठन भएको थियो ।",
      "link": "https://gorkhapatraonline.com/news/178139",
      "image": "https://gorkhapatraonline.com/storage/media/313850/conversions/NRB-JTCC-News-kartik-17-photos-(1)-original-thumb.jpg"
    },
    {
      "slug": "178138",
      "title": "सहकारीले किन्यो समर्थन मूल्यमा धान",
      "timestamp": 1762214400000,
      "source": "gp",
      "content": "बर्दियाको ताराताल साना किसान कृषि सहकारी संस्था लिमिटेडले सरकारले तोकेको समर्थन मूल्यमा किसानको धान खरिद गरेको छ । व्यापारीले सरकारले तोकेको समर्थन मूल्यमा समेत धान खरिद नगरेपछि उक्त सहकारी अग्रणी देखिएको हो ।",
      "longContent": "यज्ञप्रसाद सापकोटा गुलरिया (बर्दिया), कात्तिक १८ गते । बर्दियाको ताराताल साना किसान कृषि सहकारी संस्था लिमिटेडले सरकारले तोकेको समर्थन मूल्यमा किसानको धान खरिद गरेको छ । व्यापारीले सरकारले तोकेको समर्थन मूल्यमा समेत धान खरिद नगरेपछि उक्त सहकारी अग्रणी देखिएको हो ।गत कात्तिक १ देखि धान खरिद सुरु गरेको ताराताल साना किसानले तीन हजार दुई सय क्विन्टल धान खरिद गरिसकेको छ । साना किसानले आफ्ना सेयर सदस्यले उत्पादन गरेको धान व्यापारीले सस्तोमा किनेपछि समर्थन मूल्यमा धान खरिदको थालनी गरेको हो । हाल ताराताल साना किसानमा धान बेच्ने किसानको भिड लागेको छ । तिहारअघि नै खरिद सुरु गरे पनि बिचमा पानी परेकाले रोकिएको थियो । सरकारले मोटा धानको समर्थन मूल्य प्रतिक्विन्टल तीन हजार ४६३ रुपियाँ र मध्यम धान प्रतिक्विन्टल तीन हजार ६२८ रुपियाँ तोकेको छ तर व्यापारीले दुई हजार ५२८ रुपियाँसम्ममा धान खरिद गरेका छन् । मधुवन नगरपालिका–९ का किसान टङ्कप्रसाद पौडेलले व्यापारीले धानको मूल्य नदिएका कारण साना किसानमा धान बेच्न ल्याएको बताउनुभयो । उहाँले सहकारीले धान खरिद गरेको हुनाले किसानलाई सहज भएको बताउनुभयो । मधुवन नगरपालिका–७, गङ्गा बस्तीकी मनमती चौधरीले पनि व्यापारीले धान मूल्य नदिएको हुनाले नै ताराताल साना किसानमा धान बेच्न ल्याएको बताउनुभयो । उहाँले भन्नुभयो, “व्यापारीले राम्रो मूल्य दिँदैनन् । कतिपय व्यापारीले त खरिद नै गर्दैनौँ भने । त्यसैले सहकारीमा ल्याएँ ।” ताराताल साना किसान कृषि सहकारी संस्थाका मुख्य प्रबन्धक डम्बर केसीले सहकारीले पाँच हजार क्विन्टल धान खरिद गर्ने लक्ष्य राखेको बताउनुभयो । धानको मूल्य नपाएर किसानको श्रमसमेत नउठेको पाएपछि धान खरिद गरेको बताउँदै उहाँले किसानको मात्र धान खरिद गरिने बताउनुभयो । उहाँले हाल किसानको धान खरिद र भण्डारणका लागि मधुवन नगरपालिकाले पाँच लाख रुपियाँ सहयोग गरेको बताउनुभयो । ताराताल साना किसानका अध्यक्ष प्रेमप्रसाद तिमिल्सिनाले कृषकलाई सहयोग होस् भनेर धान खरिद गरेको बताउनुभयो । ताराताल साना किसानले गत वर्ष पनि कृषकको एक हजार क्विन्टल धान खरिद गरेको थियो । सो धान अझै स्टक रहेको छ । बजेट भएमा धान खपतका लागि चामल मिल स्थापना गर्ने लक्ष्य राखेको छ । किसानले सस्तो मूल्यमा धान बिक्री गरिरहँदा पनि खाद्य व्यवस्था तथा व्यापार कम्पनी लिमिटेड राजापुरले धान खरिदको सुरुवात भने गरेको छैन । खाद्य व्यवस्था तथा व्यापार कम्पनी लिमिटेड राजापुरका सूचना अधिकारी चेतमान कठायतले मङ्गलबार मात्र धान खरिद सुरु गर्ने बताउनुभयो । यस वर्ष कम्पनीले ३० हजार क्विन्टल मात्र धान खरिद गर्ने लक्ष्य राखेको छ ।",
      "link": "https://gorkhapatraonline.com/news/178138",
      "image": "https://gorkhapatraonline.com/storage/media/313849/conversions/Taratal-sana-kisan-(1)-original-thumb.jpg"
    },
    {
      "slug": "178136",
      "title": "दैलेखको ग्यासबाट मल कारखाना चलाउन सुझाव",
      "timestamp": 1762214400000,
      "source": "gp",
      "content": "दैलेखको जलजलेमा फेला परेको प्राकृतिक मिथेन ग्यासको उत्पादन र बिक्रीवितरणको जिम्मा नेपाल आयल निगमलाई दिन सरकारलाई सुझाव दिइएको छ ।   नेपाल निगमका निर्देशक विनीतमणि उपाध्यायको संयोजकत्वमा गठित ‘दैलेखको प्राकृतिक ग्यासको व्यावसायिक सम्भाव्यता अध्ययन’ टोलीले निगमलाई उत्पादन, सञ्चालन र वितरणको जिम्मा दिन सुझावसहितको प्रतिवेदन तयार पारेको छ । टोलीले मङ्गलबार उद्योग, वाणिज्य तथा आपूर्तिमन्त्री अनिलकुमार सिन्हालाई अध्ययन प्रतिवेदन बुझाउँदै छ ।",
      "longContent": "काठमाडौँ, कात्तिक १८ गते । दैलेखको जलजलेमा फेला परेको प्राकृतिक मिथेन ग्यासको उत्पादन र बिक्रीवितरणको जिम्मा नेपाल आयल निगमलाई दिन सरकारलाई सुझाव दिइएको छ । नेपाल निगमका निर्देशक विनीतमणि उपाध्यायको संयोजकत्वमा गठित ‘दैलेखको प्राकृतिक ग्यासको व्यावसायिक सम्भाव्यता अध्ययन’ टोलीले निगमलाई उत्पादन, सञ्चालन र वितरणको जिम्मा दिन सुझावसहितको प्रतिवेदन तयार पारेको छ । टोलीले मङ्गलबार उद्योग, वाणिज्य तथा आपूर्तिमन्त्री अनिलकुमार सिन्हालाई अध्ययन प्रतिवेदन बुझाउँदै छ । चाइना जियोलोजिकल सर्भेको अध्ययनले गत असारमा दैलेखको भैरवी गाउँपालिकास्थित जलजलेमा ११२ अर्ब घनमिटर प्राकृतिक मिथेन ग्यास भण्डारण रहेको फेला पारेको थियो । यसको उपयोगिताबारे प्रारम्भिक अध्ययन गरी निगमले प्रतिवेदन तयार गरेको हो । सो परियोजना सञ्चालन शतप्रतिशत निगमको लगानी अथवा ५१ प्रतिशत वा सोभन्दा बढी निगम र ४९ प्रतिशत लगानी अन्य सरकारी निकायले गर्न सक्ने अध्ययन टोलीले सुझाव दिएको छ । यस्तै निगम तथा अन्तर्राष्ट्रिय तेल कम्पनीको संयुक्त लगानी सुनिश्चित गरी काम गर्न सकिनेसमेत सुझाव छ ।  निगमका इन्जिनियिरङ परियोजना तथा सूचना प्रविधि विभागका निर्देशक ई. विनीतमणि उपाध्यायले रणनीतिक महत्वको विषय भएकाले परियोजना सरकारकै लगानीमा हुनुपर्ने बताउनुभयो । पेट्रोलियम पदार्थको कारोबार गर्दै आएको र यस क्षेत्रमा अनुभव भएकाले पनि निगमले परियोजना सञ्चालन गर्न सक्ने उहाँको भनाइ छ । निगमसँगै सरकारी अन्य निकायको लगानीमा परियोजना सञ्चालन गर्न सकिने देखिएको उहाँको भनाइ छ । दैलेखमा देखिएको मिथेन ग्यास घरायसी प्रयोजनका साथै सवारीसाधनमा प्रयोग गर्न सकिने उपाध्यायले जानकारी दिनुभयो ।  उत्पादन भएको ग्यासबाट सुर्खेतमा मल कारखाना सञ्चालन गरी वार्षिक सात लाख मेट्रिक टन मल उत्पादन गर्न सकिने पनि अध्ययनले देखाएको छ । मुलुकमा मल कारखाना स्थापना हुन नसक्दा ठुलो परिमाणमा बाहिरी मुलुकबाट रासायनिक मल आयात हुने गर्छ । मलका लागि बर्सेनि ठुलो रकम बाहिरिने गरेको छ । यस्तै सुर्खेतसम्म पाइप लाइनमार्फत ग्यास ल्याएर घर घरमा वितरण गर्न सकिने अध्ययनले देखाएको छ । पाइप लाइनबाट ग्यास ल्याउन प्राविधिक आर्थिक सम्भाव्यता अध्ययन गर्न आवश्यक देखिएको उपाध्यायको भनाइ छ । भौगोलिक विकटताका कारण पूर्ण रूपमा डिपिआर तयार नभएसँगै लागतको अनुमान गर्न नसकिने निगमको प्रारम्भिक अध्ययनले जनाएको छ । सो ग्यास भारत र चीनमा समेत निर्यात गर्न सकिने सम्भावना रहेको पनि अध्ययनले देखाएको छ । भारतमा प्राकृतिक ग्यासको माग उच्च भएकाले भारतले ५० प्रतिशत ग्यास अन्य मुलुकबाट आयात गर्ने गरेको छ । नेपालमा उत्पादन गरी आन्तरिक बजारमा खपत गर्नुका साथै छिमेकी मुलुकमा समेत निर्यातको सम्भावना रहेको अध्ययनले देखाएको छ । पेट्रोलियम अन्वेषण परियोजनाका भूगर्भविद् धर्मराज खड्काले मिथेन ग्यासको उपयोगिता के के हुन सक्छ भनेर अध्ययन गरिएको जानकारी दिनुभयो । मुलुकमा वार्षिक ६० अर्ब रुपियाँ बराबरको पाँच लाख मेट्रिक टनभन्दा बढी खाना पकाउने एलपी ग्यास आयात भइरहेका बेला मिथेन ग्यासको उत्पादन गरेर प्रयोगमा ल्याए एलपी ग्यासलाई प्रतिस्थापन गर्न सकिनेसमेत अध्ययनले देखाएको छ । चाइना जिओलोजिकल सर्भेको अध्ययनले दैलेखको भैरवी गाउँपालिकास्थित जलजलेमा ११२ अर्ब घनमिटर प्राकृतिक मिथेन ग्यास भण्डारण रहेको देखाएको हो । प्रारम्भिक अध्ययनले नेपाललाई ५० देखि ६० वर्ष पुग्ने प्राकृतिक ग्यास रहेको देखाएको हो । चीन सरकारको अनुदानमा दुई अर्ब १७ करोड रुपियाँ लागतमा छ वर्ष लगाएर सो अध्ययन गरिएको थियो ।चीनको सिएनपिसी सिबु इन्जिनियरिङ कम्पनीले २०८० वैशाख २८ देखि ड्रिलिङका लागि चार हजार १३ मिटर गहिराइसम्म खनेको थियो । चिनियाँ जियोलोजिकल सर्भे कम्पनीबिच उत्खनन गर्न दुई अर्ब ४० करोडको आर्थिक तथा प्राविधिक सहयोगको सम्झौता भएको थियो । चाइना जियोलोजिकल सर्भे कम्पनीले सन् २०२५ को डिसेम्बरमा अन्तिम प्रतिवेदन दिने तयारी गरेको छ । सङ्घीय सरकारले पेट्रोलियम पदार्थको अन्वेषणको काम अघि बढाउन ४५ रोपनी जग्गा अधिग्रहणका लागि स्वीकृति दिएको थियो ।",
      "link": "https://gorkhapatraonline.com/news/178136",
      "image": "https://gorkhapatraonline.com/storage/media/313847/conversions/dailekh-photo-2-original-thumb.jpg"
    },
    {
      "slug": "178135",
      "title": "मलेसियाको श्रम मापदण्डबारे धारणा माग",
      "timestamp": 1762214400000,
      "source": "gp",
      "content": "श्रम, रोजगार तथा सामाजिक सुरक्षा मन्त्रालयले वैदेशिक रोजगार व्यवसायी (म्यानपावर) कम्पनी छनोटका लागि पठाएको मलेसिया सरकारले तोकेका नयाँ १० मापदण्डबारे म्यानपावर व्यवसायीसँग आधिकारिक धारणा मागेको छ ।",
      "longContent": "गोरखापत्र समाचारदाता काठमाडौँ, कात्तिक १८ गते । श्रम, रोजगार तथा सामाजिक सुरक्षा मन्त्रालयले वैदेशिक रोजगार व्यवसायी (म्यानपावर) कम्पनी छनोटका लागि पठाएको मलेसिया सरकारले तोकेका नयाँ १० मापदण्डबारे म्यानपावर व्यवसायीसँग आधिकारिक धारणा मागेको छ । मन्त्रालयले म्यानपावर व्यवसायीहरूको छाता संस्था वैदेशिक रोजगार व्यवसायी सङ्घलाई पत्र पठाएर आधिकारिक धारणा मागेको हो । मलेसिया सरकारले नेपालसहित श्रमिक पठाउने स्रोत देश बङ्गलादेश, भारत, पाकिस्तान र म्यानपावरका लागि समेत एकै किसिमको मापदण्ड तोकेर मापदण्ड पूरा गरेका म्यानपावरबाट मात्रै श्रमिक लैजाने कुरा पत्रमार्फत जानकारी गराएको छ । मलेसिया सरकारले नेपाल सरकारलाई गरेको पत्र अनुसार अब मलेसियामा श्रमिक पठाउने म्यानपावरले मलेसियाले तोकेका वटा नयाँ मापदण्ड पूरा गरेको हुनुपर्ने छ ।मलेसिया सरकारको पत्र अनुसार नेपालसँग मलेसियाले तोकेका मापदण्ड पूरा गरेका म्यानपावर कम्पनीको सूची तयार गरी कात्तिकको २९ गते (नोभेम्बर १५) भित्र मलेसियाको मानव संसाधन मन्त्रालयमा पेस गर्न अनुरोध गरेको छ । मलेसिया सरकारले श्रमिक पठाउने स्रोत देशका केही म्यानपावरको प्रभावमा परेर सिन्डिकेट लगाउन नयाँ १० वटा मापदण्ड ल्याएको आरोप लगाउँदै आएका छन् । व्यवसायीले १० वटा मापदण्ड पूरा गरेका म्यानपावरको सङ्ख्या निकै कम रहेको, मलेसियाले सीमित म्यानपावरलाई मात्रै लाभ दिने र श्रमिकमाथि आर्थिक भार थप्ने उद्देश्यले नयाँ मापदण्ड ल्याएको आरोप लगाउँदै आएका छन् । व्यवसायीको फरक फरक अभिव्यक्ति सार्वजनिक हुन थालेपछि श्रम मन्त्रालयले सङ्घमार्फत आधिकारिक धारणा पेस गर्न पत्राचार गरेको जनाएको छ । मन्त्रालयले सूचनामार्फत संविधान, श्रम तथा रोजगारसम्बन्धी नीति, वैदेशिक रोजगार ऐन तथा नियमावली, द्विपक्षीय सन्धिसम्झौता र अन्तर्राष्ट्रिय कानुनको परिधिमा रही सरोकारवालासँग छलफल गरेर उपयुक्त निर्णय लिनेसमेत जनाएको छ । साथै मन्त्रालयले मलेसियामा नेपाली श्रमिक पठाउने निश्चित म्यानपावर व्यवसायीलाई फाइदा पुग्ने गरी सिन्डिकेट गर्न लागिएको भन्ने विषयमा गम्भीर ध्यानाकर्षण भएको जनाएको छ । मन्त्रालयका अनुसार मलेसियामा नेपाली श्रमिक पठाउने सम्बन्धमा मलेसिया सरकारसँग २०१८ नोभेम्बर २९ मा भएको श्रम समझदारी नवीकरण गर्ने चरणमा छ । श्रम मन्त्रालयका प्रवक्ता पीताम्बर घिमिरेले गएको बिहीबार मलेसिया परराष्ट्र मन्त्रालयले नेपालको परराष्ट्र मन्त्रालयमा पठाएको नयाँ १० मापदण्डबारे पत्र प्राप्त भएको जानकारी गराउनुभयो । प्रगतिशील वैदेशिक रोजगार व्यवसाय मञ्च नेपालले मलेसिया सरकारले तोकेको नयाँ १० वटा मापदण्ड सिन्डिकेटको मनसायले ल्याएको भन्दै विरोध गरेको छ । सो मञ्चले सोमबार पत्रकार सम्मेलनमार्फत उक्त मापदण्डको खारेज गर्न नेपाल सरकारबाट तत्काल पहल गरिनुपर्ने दबाब दिएको हो ।  नेपालमा रहेका एक हजार १५० वैदेशिक रोजगार व्यवसायीमध्ये अधिकांशले मलेसिया श्रमिक पठाउने काम आएको र नयाँ मापदण्ड कार्यान्वयन भएमा १०/१२ वटाबाहेक अरू नपर्ने सो सङ्घका अध्यक्ष जनक रावलले बताउनुभयो ।",
      "link": "https://gorkhapatraonline.com/news/178135",
      "image": "https://gorkhapatraonline.com/storage/media/313846/conversions/malesiya-768x426-original-thumb.jpg"
    },
    {
      "slug": "178100",
      "title": "नेप्से परिसूचकमा सामान्य अङ्कको गिरावट",
      "timestamp": 1762128000000,
      "source": "gp",
      "content": "नेपाल स्टक एक्सचेञ्ज (नेप्से) परिसूचकमा सामान्य अङ्कको गिरावट देखिएको छ । आज नेप्से परिसूचक आठ दशमलव २४ अङ्कले घटेर दुई हजार ६२२ दशमलव ८९ को विन्दुमा कायम भएको हो ।",
      "longContent": "काठमाडौँ, कात्तिक १७ गते । नेपाल स्टक एक्सचेञ्ज (नेप्से) परिसूचकमा सामान्य अङ्कको गिरावट देखिएको छ । आज नेप्से परिसूचक आठ दशमलव २४ अङ्कले घटेर दुई हजार ६२२ दशमलव ८९ को विन्दुमा कायम भएको हो ।   आज ३३३ कम्पनीको एक करोड २१ लाख ८५ हजार ३८८ कित्ता शेयर ५४ हजार ८९२ पटक खरिदबिक्री हुँदा रु छ अर्ब पाँच करोड २२ लाख २६ हजार ९०३ बराबरको कारोबार भएको नेप्सेले जनाएको छ । आजको कारोबारमा विकास बैंक समूह एक दशमलव ११, होटल तथा पर्यटन शून्य दशमलव ०१, उत्पादन तथा प्रशोधन शून्य दशमलव २५, म्युचुअल फन्ड शून्य दशमलव २९, व्यापार शून्य दशमलव ९३ र अन्य समूह शून्य दशमलव ४२ प्रतिशतले बढेको छभने अरु सबै समूहको उपसूचक घटेको छ । बैंकिङ शून्य दशमलव २२, वित्त शून्य दशमलव १२, जलविद्युत् एक दशमलव ०५, लगानी शून्य दशमलव ७०, जीवन बीमा एक दशमलव ०५, लघुवित्त शून्य दशमलव ६३ र निर्जीवन बीमा शून्य दशमलव ०१ प्रतिशतले घटेको छ ।मुक्तिनाथ कृषि कम्पनी लिमिटेडको शेयर मूल्य आज सबैभन्दा धेरै नौ दशमलव ९९ प्रतिशतले बढेको छ । सबैभन्दा धेरै घट्नेमा भने इस्टर्न हाइड्रोपावर लिमिटेडको शेयर मूल्यमा नकारात्मक सर्किट लागेको छ ।कारोबार रकम र कारोबार भएका शेयर सङ्ख्याका आधारमा आज सबैभन्दा धेरै शिवम् सिमेन्ट लिमिटेडको ३७ करोड ६८ लाख २४ हजार ४९४ बराबरको छ लाख १९ हजार ११४ कित्ता शेयर कारोबार भएको छ । रासस",
      "link": "https://gorkhapatraonline.com/news/178100",
      "image": "https://gorkhapatraonline.com/storage/media/313789/conversions/Nepse-original-thumb.jpg"
    },
    {
      "slug": "177992",
      "title": "श्रम स्वीकृति लिने बढे",
      "timestamp": 1762128000000,
      "source": "gp",
      "content": "चालु आर्थिक वर्षको पहिलो तीन महिनामा वैदेशिक रोजगारीका लागि श्रम स्वीकृति लिनेको सङ्ख्या बढेको छ ।   वैदेशिक रोजगार विभागका अनुसार चालु आव २०८२/८३ को साउन, भदौ र असोजमा दुई लाख १० हजार ५१६ जना श्रम स्वीकृति लिएर वैदेशिक रोजगारीमा गएका छन् । गत आव २०८१/८२ को सोही अवधिमा एक लाख ७० हजार ६०३ जनाले श्रम स्वीकृति लिएर वैदेशिक रोजगारीमा गएका थिए । यस अनुसार चालु आवमा श्रम स्वीकृति लिएर विदेश जानेको सङ्ख्या ३९ हजार ९१३ जनाले बढी हो ।",
      "longContent": "गोरखापत्र समाचारदाता काठमाडौँ, कात्तिक १७ गते । चालु आर्थिक वर्षको पहिलो तीन महिनामा वैदेशिक रोजगारीका लागि श्रम स्वीकृति लिनेको सङ्ख्या बढेको छ । वैदेशिक रोजगार विभागका अनुसार चालु आव २०८२/८३ को साउन, भदौ र असोजमा दुई लाख १० हजार ५१६ जना श्रम स्वीकृति लिएर वैदेशिक रोजगारीमा गएका छन् । गत आव २०८१/८२ को सोही अवधिमा एक लाख ७० हजार ६०३ जनाले श्रम स्वीकृति लिएर वैदेशिक रोजगारीमा गएका थिए । यस अनुसार चालु आवमा श्रम स्वीकृति लिएर विदेश जानेको सङ्ख्या ३९ हजार ९१३ जनाले बढी हो ।विभागका महानिर्देशक कमलप्रसाद भट्टराईले पछिल्लो समय श्रम गन्तव्यबाट माग बढी आएका कारण वैदेशिक रोजगारीमा जान श्रम स्वीकृति लिनेको सङ्ख्या बढेको जानकारी दिनुभयो । पछिल्लो समय करार रद्द गरेर आएका श्रमिक पनि स्वदेशमा केही विकल्प नदेखिपछि नयाँ श्रम स्वीकृति लिएर वैदेशिक रोजगारीमा जाने प्रवृत्ति बढेको उहाँको भनाइ छ । विभागले श्रम गन्तव्यमा भएको श्रमिकमैत्री कानुनको परिमार्जन, श्रम स्वीकृति सेवालाई पूर्ण अनलाइन र गन्तव्यमा चरम श्रमिक अभावका कारण माग पनि बढेको जनाएको छ । गएको भदौ २३ र २४ गते भएको जेनजी आन्दोलनपछि मध्यपूर्वी देश (संयुक्त अरब इमिरेटस (युएई), साउदी अरब, कतार, ओमान, बहाराइन, कुवेतमा नेपाली श्रमिकको रोकिएको भने पनि गएको असोजमा ती देशमा जान श्रम स्वीकृति लिएकाको सङ्ख्या हेर्दा त्यो सङ्केत देखिँदैन । युएई सरकारले असोजको पहिलो सातामा नै नेपालीका लागि भ्रमण भिसा बन्द नै गरेको थियो । वैदेशिक रोजगार व्यवसायीले भने युएईले नेपालीलाई भ्रमण भिसासँगै श्रमिकको माग भिसा पनि रोकेको भन्दै आएका छन् । विभागबाट गएको असोजमा युएईका लागि साढे १८ हजारले श्रम स्वीकृति लिएका छन् । युएईपछि कतारका लागि ११ हजारभन्दा बढीले श्रम स्वीकृति लिए भने साउदी अरबका लागि आठ हजार ७९१ जनाले श्रम स्वीकृति लिएका छन् । त्यस्तै कुवेतका लागि चार हजार ५२३ जना छन् । नेपाल रोजगार व्यवसायी सङ्घका अध्यक्ष भुवनसिंह गुरुङले युएईले असोजमा नेपालीलाई भिसा दिन रोकेको असर मङ्सिर÷पुसदेखि मात्रै देखिने दाबी गर्नुभयो । भिसाको म्याद तीन महिनाको हुने भएकाले त्यसपछि मात्रै देखिने अहिले त्यो सङ्ख्या हेरेर रोकिएको छैन भन्न नमिल्ने दाबी उहाँको छ । विभागका अनुसार पछिल्लो चार वर्षमा २९ लाख ९८ हजार २६६ युवाले रोजगारी खोज्दै नेपाल छोडेका छन् । चार वर्षको तथ्याङ्कलाई औसत गर्दा वार्षिक सात लाख ४५ हजार ६६ युवाशक्ति रोजगारी खोज्दै विदेश गएको देखिन्छ । यो सङ्ख्या पुनः श्रम स्वीकृति लिएर गएका समेतको हो । श्रम स्वीकृति लिएकामध्ये ६४ प्रतिशत नयाँ श्रमिक हुने गरेका छन् भने ३६ प्रतिशत बिदामा आएर पुनः श्रम स्वीकृति लिने हुन्छन् । गत आवमा रोजगारी खोज्दै आठ लाख ३९ हजारभन्दा बढी युवा विदेश गएका थिए भने अघिल्लो वर्ष सात लाख ४१ हजार नेपाली रोजगारीका लागि बिदेसिएका थिए ।",
      "link": "https://gorkhapatraonline.com/news/177992",
      "image": "https://gorkhapatraonline.com/storage/media/313611/conversions/baideshik-rojgar-bibhag-original-thumb.jpg"
    },
    {
      "slug": "177991",
      "title": "नेपाल एसबिआईको अध्यक्षमा कुन्चा चयन",
      "timestamp": 1762128000000,
      "source": "gp",
      "content": "नेपाल एसबिआई बैङ्क लिमिटेडले सञ्चालक समितिको अध्यक्षमा वेंकट वंशीधर कुन्चालाई चयन गरेको छ । बैङ्क सञ्चालक समितिको ५३६ औँ बैठकले स्टेट बैङ्क अफ इन्डियालाई प्रतिनिधित्व गर्दै आएका सञ्चालक कुन्चालाई बैङ्क सञ्चालक समितिको अध्यक्षमा चयन गरेको हो ।",
      "longContent": "गोरखापत्र समाचारदाताकाठमाडौँ, कात्तिक १७ गते । नेपाल एसबिआई बैङ्क लिमिटेडले सञ्चालक समितिको अध्यक्षमा वेंकट वंशीधर कुन्चालाई चयन गरेको छ । बैङ्क सञ्चालक समितिको ५३६ औँ बैठकले स्टेट बैङ्क अफ इन्डियालाई प्रतिनिधित्व गर्दै आएका सञ्चालक कुन्चालाई बैङ्क सञ्चालक समितिको अध्यक्षमा चयन गरेको हो ।नेपाल राष्ट्र बैङ्कका गर्भनर प्राडा विश्वनाथ पौडेलले बैङ्कका नवनियुक्त सञ्चालक समितिका अध्यक्ष कुन्चालाई आइतबार पद तथा गोपनीयताको शपथग्रहण गराउनुभयो ।अध्यक्ष कुन्चा एसबिआईको मुम्बईस्थित प्रधान कार्यालयको अन्तर्राष्ट्रिय बैङ्किङ समूहमा मुख्य महाप्रबन्धकको पदमा कार्यरत हुनुहुन्छ । उहाँले एसबिआईको २९ देशमा विस्तारित अन्तर्राष्ट्रिय व्यवसायसँग सम्बन्धित मामिला हेर्नुहुन्छ ।",
      "link": "https://gorkhapatraonline.com/news/177991",
      "image": "https://gorkhapatraonline.com/storage/media/313609/conversions/SBI-Bank-Limited-chairman-original-thumb.jpg"
    },
    {
      "slug": "177988",
      "title": "वाणिज्य बैङ्कमा स्तरोन्नति हुँदै मुक्तिनाथ विकास बैङ्क",
      "timestamp": 1762128000000,
      "source": "gp",
      "content": "मुक्तिनाथ विकास बैङ्क वाणिज्य बैङ्कमा स्तरोन्नति हुने प्रक्रियामा गएको छ । यससँगै वाणिज्य बैङ्कको सङ्ख्या २० बाट २१ पुग्ने र विकास बैङ्क भने १७ बाट १६ मा झर्ने भएको छ ।   मुक्तिनाथ विकास बैङ्कले १९ औँ वार्षिक साधारण सभामार्फत वाणिज्य बैङ्कमा स्तरोन्नतिका लागि आवश्यक प्रक्रिया अगाडि बढाउन सञ्चालक समितिलाई अख्तियारी प्रत्यायोजन गर्ने प्रस्ताव पारित गरिएको छ । यस्तै साधारण सभाले आव २०८०/८१ को वार्षिक प्रतिवेदन पारित गर्दै सेयरधनीलाई १८.२० प्रतिशत लाभांश दिने प्रस्तावसमेत पारित गरिएको छ ।",
      "longContent": "गोरखापत्र समाचारदाताकाठमाडौँ, कात्तिक १७ गते । मुक्तिनाथ विकास बैङ्क वाणिज्य बैङ्कमा स्तरोन्नति हुने प्रक्रियामा गएको छ । यससँगै वाणिज्य बैङ्कको सङ्ख्या २० बाट २१ पुग्ने र विकास बैङ्क भने १७ बाट १६ मा झर्ने भएको छ । मुक्तिनाथ विकास बैङ्कले १९ औँ वार्षिक साधारण सभामार्फत वाणिज्य बैङ्कमा स्तरोन्नतिका लागि आवश्यक प्रक्रिया अगाडि बढाउन सञ्चालक समितिलाई अख्तियारी प्रत्यायोजन गर्ने प्रस्ताव पारित गरिएको छ । यस्तै साधारण सभाले आव २०८०/८१ को वार्षिक प्रतिवेदन पारित गर्दै सेयरधनीलाई १८.२० प्रतिशत लाभांश दिने प्रस्तावसमेत पारित गरिएको छ ।बैङ्कको लाभांशमध्ये १३.५३ प्रतिशत बोनस सेयर र बाँकी ४.६७ प्रतिशत लागि नगद लाभांश (बोनस सेयर र नगद लाभांशको करसहित) रहेको छ । साधारण सभाले बैङ्कको चुक्ता पुँजी नौ अर्ब तीन लाख ८८ हजार ७६७ रुपियाँ पु¥याउने निर्णय गरेको छ ।बैङ्क सञ्चालक समितिका अध्यक्ष खिमप्रकाश मल्लको अध्यक्षतामा सम्पन्न साधारण सभामा बैङ्कका प्रमुख कार्यकारी अधिकृत प्रद्युम्न पोखरेलले बैङ्कको हालको अवस्था र भावी रणनीतिबारे जानकारी गराउनुभएको थियो ।",
      "link": "https://gorkhapatraonline.com/news/177988",
      "image": "https://gorkhapatraonline.com/storage/media/313606/conversions/muktinath--original-thumb.jpg"
    },
    {
      "slug": "178389",
      "title": "नेपाल एयरलाइन्सको अध्यक्षमा राई र प्रवक्तामा घिमिरे नियुक्त",
      "timestamp": 1762300800000,
      "source": "gp",
      "content": "नेपाल वायुसेवा निगमको संचालक समितिको अध्यक्षको जिम्मेवारी निगमकै उपाध्यक्ष विक्रम राई र प्रवक्ताको जिम्मेवारी निगमका कर्पोरेट डाईरेक्टर अनिल घिमिरेलाई दिइएको छ ।",
      "longContent": "काठमाडौँ, कात्तिक १९ गते । नेपाल वायुसेवा निगमको संचालक समितिको अध्यक्षको जिम्मेवारी निगमकै उपाध्यक्ष विक्रम राई र प्रवक्ताको जिम्मेवारी निगमका कर्पोरेट डाईरेक्टर अनिल घिमिरेलाई दिइएको छ । निगमका निवर्तमान अध्यक्ष युवराज अधिकारीको कार्यकाल सकिएकाले अर्को अध्यक्ष नियुक्त नभएसम्मका लागि राईलाई नै अध्यक्षको जिम्मेवारी दिइएको हो । अध्यक्ष राईलाई संस्कृति, पर्यटन तथा नागरिक उड्डयन मन्त्रालयका निमित्त सचिव इन्दु घिमिरेले मंगलबार मन्त्रालयमा पद तथा गोपनीयताको शपथ गराउनु भएको छ । शपथ ग्रहणपछि अध्यक्ष राईले निगम संचालक समितिको कार्यालयमा कार्यभार सम्हाल्दै प्रधानमन्त्री र जेन्जी आन्दोलनको चाहना अनुसार निगममा देखिनेगरी सुधार गर्ने प्रतिवद्धता जनाउनु भयो । उहाँले हाल ए३२० जहाजमा प्रयोग हुँदै आएको भाडाको एउटा इन्जिन सम्बन्धित कम्पनीलाई फिर्ता गर्दै मर्मतका लागि इजरायल पठाइएको निगमको इन्जिन जडान गर्ने कार्य १५ दिन भित्र टुङ्ग्याउन निर्देशनु भयो । उहाँले बेलाबेलामा विभिन्न मिडियामा र जनमानसमा उठ्दै आएको विजनेस क्लासको टिकटलाई अपग्रेड गर्ने प्रवृत्तिलाई तत्काल बन्द गर्न, यात्रु व्यागेज नीतिमा समयानुकूल परिमार्जन गर्न र यात्रु व्यागेज टुटफुट सम्बन्धमा आएको जनगुनासो यथाशीघ्र सम्बोधन गर्न पनि निर्देशन दिनुभयो । अध्यक्ष राईले प्रश्न उठेका करार तथा ज्यालादारीमा नियुक्त गरिएका कर्मचारीको नियुक्ति नियमसङ्गत बदर गर्नसमेत निर्देशन दिनुभयो । उहाँले निगमको व्यवस्थापकीय कार्यमा भने आफ्नो कुनै हस्तक्षेप नरहने स्पष्ट पार्नुभयो । नवनियुक्त अध्यक्ष राईले कार्यभार सम्हालेपछि उहाँलाई स्वागत गर्दै निगमका निमित्त महाप्रबन्धक जनकराज कालाखेतीसहित सबै विभागीय प्रमुखहरुले आ आफ्नो विभागबाट भइरहेका कामका बारेमा जानकारी गराउनु भएको थियो ।निमित्त महाप्रबन्धक कालाखेतीले मंगलबार नै निगमको कर्पोरेट विभागका निर्देशक अनिल घिमिरेलाई प्रवक्ताको जिम्मेवारी दिनु भएको छ । झण्डै २ दशकदेखि निगमका विभिन्न जिम्मेवारीमा रहनु भएका घिमिरेले प्रवक्ता भएपछि संस्थाको सूचना तथा सन्देश नागरिकका बीचमा पुर्‍याउन, संस्थाको छवि सकारात्मक बनाउन र सञ्चार माध्यमहरुसँग समन्वय गर्न प्रभावकारी भूमिका खेल्ने बताउनु भएको छ।",
      "link": "https://gorkhapatraonline.com/news/178389",
      "image": "https://gorkhapatraonline.com/storage/media/314333/conversions/4eb95d53-1f23-4345-b4fe-21b1bf1b1dd2-original-thumb.jpg"
    },
    {
      "slug": "178385",
      "title": "दुर्घटनामा एकको मृत्यु",
      "timestamp": 1762300800000,
      "source": "gp",
      "content": "बर्दियामा धान काट्न कम्पाइन हार्भेस्टरको ठक्करबाट एक जना साइकल यात्रीको मृत्यु भएको छ । मृत्यु हुनेमा गेरुवा गाउँपालिका –२ राजीपुरका ७१ वर्षीय तारासिंह हमाल रहेका छन् ।",
      "longContent": "यज्ञप्रसाद सापकोटागुलरिया (बर्दिया), कात्तिक १९ गते । बर्दियामा धान काट्न कम्पाइन हार्भेस्टरको ठक्करबाट एक जना साइकल यात्रीको मृत्यु भएको छ । मृत्यु हुनेमा गेरुवा गाउँपालिका –२ राजीपुरका ७१ वर्षीय तारासिंह हमाल रहेका छन् । धान काटेर फर्कदै गरेको कम्पाइनले दिउँसो साढे २ बजेको समयमा हमाललाई ठक्कर दिएको इलाका प्रहरी कार्यालय पाताभारका प्रहरी निरीक्षक भुपेन्द्रकुमार बुढाथोकीले बताउनुभयो । दुर्घटना पश्चात् हमाललाई तत्काल राजापुर नगर अस्पतालमा पुर्याइएकोमा उपचारका क्रममा मृत्यु भएको उहाँले बताउनुभयो । कम्पाइन र चालकलाई प्रहरीले नियन्त्रणमा लिइ घटनाको थप अनुसन्धान भइरहेको जिल्ला प्रहरी कार्यालय बर्दियाका प्रहरी नायव उपरीक्षक देवेन्द्रकुमार मल्लले बताउनुभयो ।",
      "link": "https://gorkhapatraonline.com/news/178385",
      "image": "https://gorkhapatraonline.com/storage/media/314320/conversions/death-1-original-thumb.jpg"
    },
    {
      "slug": "178380",
      "title": "धारपानीलाई कलाको ‘हब’ बनाउन सुझाव",
      "timestamp": 1762300800000,
      "source": "gp",
      "content": "दाङको घोराही उपमहानगरपालिका–५, पाण्डवेश्वर धार्मिक धाम धारपानीलाई धार्मिकसँगै कलाको ‘हब’ बनाउन नेपाल ललितकला प्रज्ञा प्रतिष्ठानले चासो देखाएको छ ।",
      "longContent": "लीलाधर वलीघोराही, कात्तिक १९ गते । दाङको घोराही उपमहानगरपालिका–५, पाण्डवेश्वर धार्मिक धाम धारपानीलाई धार्मिकसँगै कलाको ‘हब’ बनाउन नेपाल ललितकला प्रज्ञा प्रतिष्ठानले चासो देखाएको छ ।  प्रतिष्ठानका सदस्य–सचिव देवेन्द्र काफ्ले थुम्केली, परिषद् सदस्य प्रदीप अधिकारी र दिनेश्वर महतोको टोलीले बुधबार धारपानी व्यवस्थापन समितिसँग भेटघाट गरी धारापानी धार्मिक धाम क्षेत्रको विकासका सम्भावना र कलात्मक योगदानका विषयमा छलफल गरेको हो । अवलोकनपछि सदस्य–सचिव थुम्केलीले धारपानीको प्राकृतिक र सांस्कृतिक संरचना मूर्तिकला निर्माणका लागि अत्यन्त उपयुक्त रहेको बताउनुभयो । सदस्य सचिव थुम्केलीले भन्नुभयो, “धारपानी ढुङ्गामूर्तिका लागि अनुपम स्थान रहेछ । यहाँ मूर्तिबगैँचा बनाउन सकिन्छ र ललितकला प्रतिष्ठान यसका लागि सहकार्य गर्न तयार छ ।” उहाँले दाङको माटो बलियो र सृजनात्मक सम्भावनाले भरिएको उल्लेख गर्दै यहाँको माटोबाट त्रिशुल, लकेट, ब्रासलेटजस्ता कलात्मक चिनोहरू उत्पादन गर्न सकिने बताउनुभयो । यसरी काम गर्दा स्थानीय उद्यमशीलता र पर्यटन दुवैलाई जोड्न मद्दत गर्ने बताउनुभएको थियो । धारपानी व्यवस्थापन समितिका अध्यक्ष गणेश अधिकारीले प्रतिष्ठानको पहललाई स्वागत गर्दै सहकार्य गर्न तयार रहेको बताउनुभयो । पाण्डवेश्वर धामको विकासका लागि तात्कालीन र दीर्घकालीन कार्ययोजना बनाएर अगाडि बढिरहेको भन्दै अध्यक्ष अधिकारीले यसका सम्भावनाको खोजी गरिररहेको बताउनुभयो । अध्यक्ष अधिकारीले भन्नुभयो, ‘‘नेपाल ललितकला प्रज्ञा प्रतिष्ठानले देखाएको चासोले हामीलाई उत्साहित बनाएको छ । कलात्मक मूर्तिहरू र स्थानीय हस्तकलाका माध्यमबाट धारपानीलाई अझ आकर्षक धार्मिक गन्तव्य बनाउन सकिन्छ । यसतर्फ हामी योजना बनाएर प्रतिष्ठानसँग सहकार्यको प्रस्ताव पठाउँछौँ ।” त्यसक्रममा समितिका सचिव विष्णुराम आचार्यले धारपानीलाई धार्मिक आस्था र संस्कृतिको प्रतीकका रूपमा विकास गर्न चाहेको भन्दै सहयोगको अपेक्षा गर्नुभयो ।धारपानी धार्मिक क्षेत्रको विकासका लागि सम्भावना प्रचुर रहेको भन्दै सचिव आचार्यले भन्नुभयो, “यहाँको ढुङ्गा र माटो आफैमा इतिहास बोकेको छ । यदि कलाले त्यसलाई नयाँ रूप दिन सक्यो भने धारपानी नेपालको सांस्कृतिक परिचय बन्न सक्छ । प्रतिष्ठानले देखाएको चासोले धारपानीलाई जीवन्त बनाउन थप मद्दत गर्नेछ भन्ने विश्वास जगाएको छ ।’’ प्रतिष्ठानले भविष्यमा स्थानीय कलाकार, मूर्तिकार र समितिसँग मिलेर धारपानी क्षेत्रको कलात्मक संरक्षण र मूर्तिकला प्रवर्धनका कार्यक्रम अघि बढाउन सहयोग गर्ने सदस्य सचिव थुम्केलीले बताउनुभएको थियो ।",
      "link": "https://gorkhapatraonline.com/news/178380",
      "image": "https://gorkhapatraonline.com/storage/media/314308/conversions/dharapanima-chhalfal-original-thumb.jpg"
    },
    {
      "slug": "178369",
      "title": "माओवादी र समाजवादीसहित दस वाम शक्तिबिच एकता",
      "timestamp": 1762300800000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) र नेपाल कम्युनिस्ट पार्टी (एकीकृत समाजवादी)सहित विभिन्न दश वामपन्थी पार्टीबिच एकता घोषणा भएको छ ।",
      "longContent": "काठमाडौँ, कात्तिक १९ गते । नेपाल कम्युनिस्ट पार्टी (माओवादी केन्द्र) र नेपाल कम्युनिस्ट पार्टी (एकीकृत समाजवादी)सहित विभिन्न दश वामपन्थी पार्टीबिच एकता घोषणा भएको छ । भृकुटीमण्डपमा आज आयोजित विशेष समारोहमा माओवादी केन्द्र, एकीकृत समाजवादी, नेपाल समाजवादी पार्टी, जनसमाजवादी पार्टी नेपाल, नेपाल कम्युनिस्ट पार्टी, नेकपा (माओवादी समाजवादी) र नेकपा (साम्यवादी)लगायत वाम पार्टीबिच एकता घोषणा गरिएको हो ।एकता घोषणापछि एकीकृत पार्टीको नाम ‘नेपाली कम्युनिस्ट पार्टी’ राखिएको छ । एकता घोषणासभामा माओवादी केन्द्रका संयोजक पुष्पकमल दाहाल ‘प्रचण्ड’, एकीकृत समाजवादीका अध्यक्ष माधवकुमार नेपाल, माओवादीका वरिष्ठ नेता नारायणकाजी श्रेष्ठ, एकीकृत समाजवादीका वरिष्ठ नेता वामदेव गौतम, नेपाल समाजवादी पार्टीका अध्यक्ष महेन्द्रराय यादव, नेपाल कम्युनिस्ट पार्टीका महासचिव चिरन पुनलगायत शीर्ष नेता तथा कार्यकर्ता सहभागी हुनुभएको छ ।एकीकृत पार्टीको मार्गनिर्देशक सिद्धान्त माक्र्सवाद–लेनिनवाद र कार्यक्रम नेपाली विशेषताको वैज्ञानिक समाजवाद राखिएको छ । सो अवसरमा उक्त पार्टीको चुनाव चिह्न ‘पाँचकुने तारा’ सार्वजनिक गरिएको हो ।त्यस अवसरमा एकीकृत समाजवादीका वरिष्ठ नेता एवं एकता संयोजन समिति सदस्य प्रमेश हमालले सुशासन, सामाजिक न्याय र आर्थिक रुपान्तरण गर्दै समाजवादी क्रान्तिको लक्ष्य पूरा गर्न बृहत् कम्युनिस्ट आन्दोलनको एकीकरण आजको आवश्यकता भएकाले विभिन्न वाम घटकबिच एकता भएको बताउनुभयो । उहाँका अनुसार पुँजीवादी जनवादी क्रान्तिका उपलब्धिको रक्षा, राष्ट्रिय स्वाधीनताको संरक्षण, सुशासन, सामाजिक न्याय, सामाजिक आर्थिक समृद्धि र रूपान्तरण गर्दै समाजवादको आधार तयार गर्ने पार्टीको तत्कालीन कार्यनीति रहेको छ ।एकीकृत पार्टीबिच आगामी छ महिनाभित्र एकता राष्ट्रिय महाधिवेशनको आयोजना गर्ने सहमति भएको छ । एकता प्रक्रियामा सहभागी भएका पार्टीका साविकका केन्द्रीय समितिलाई समायोजन गर्दै आपसी सहमतिको आधारमा केन्द्रीय समिति गठन गरिने छ । केन्द्रीय समितिमा संयोजक र सहसंयोजक पद रहने छ । प्रदेश, जिल्ला, पालिका र वडा तहका सबै समितिहरूमा पनि संयोजक र सहसंयोजकको व्यवस्था हुने छ ।एकता राष्ट्रिय सम्मेलन र एकता महाधिवेशनमा सहभागी हुने प्रतिनिधि, आयोजना, सङ्गठनात्मक संरचनाको गठन सबै आपसी सहमति र समझदारीमा गरिने नौ दलबिच सहमति भएको छ । पार्टी समितिहरूको सञ्चालन सामूहिक नेतृत्व प्रणालीमा आधारित जनवादी केन्द्रीयताको सिद्धान्तअनुरूप हुने उल्लेख छ ।",
      "link": "https://gorkhapatraonline.com/news/178369",
      "image": "https://gorkhapatraonline.com/storage/media/314335/conversions/prachanda-original-thumb.jpg"
    },
    {
      "slug": "178359",
      "title": "रक्तदान कार्यक्रममा ९४ पिन्ट रगत सङ्कलन",
      "timestamp": 1762300800000,
      "source": "gp",
      "content": "बर्दियाको भुरिगाउँमा सञ्चालन गरिएको १६ औँ बृहत् रक्तदान कार्यक्रममा ९४ पिन्ट रगत सङ्कलन गरिएको छ ।",
      "longContent": "यज्ञप्रसाद सापकोटागुलरिया (बर्दिया), कात्तिक १९ गते । बर्दियाको भुरिगाउँमा सञ्चालन गरिएको १६ औँ बृहत् रक्तदान कार्यक्रममा ९४ पिन्ट रगत सङ्कलन गरिएको छ । ठाकुरबाबा नगरपालिकाले हरेक तीन–तीन महिनामा आयोजना गर्ने बृहत् रक्तदान कार्यक्रममा सो रगत सङ्कलन भएको हो । रक्तदान कार्यक्रममा नगर प्रमुख तिलकराम लम्साल, उपप्रमुख बिना भट्टराई, जनप्रतिनिधि, नगरपालिकाका कर्मचारीसहित ९४ जनाले रक्तदान गरेका थिए । रक्तदान गर्नेमा १३ जना महिला र ८१ जना पुरुष रहेको नेपाल स्वयंसेवी रक्तदाता समाज ठाकुरबाबाका अध्यक्ष छविलाल लम्सालले बताउनुभयो । नियमित गर्ने बृहत् रक्तदान कार्यक्रममा २ सय ५० पिन्टसम्म रगत सङ्कलन भएको उहाँले बताउनुभयो । बर्दिया थारू समुदायको बाहुल्यता भएको जिल्ला हो । थारू समुदायमा बढी सिकलसेल र थालसेमिया रोग देखा पर्ने गर्दछ । सिकलसेल एनिमिया र थालसेमिया रोगको लागि बढी रगत आवश्यक पर्ने भएकाले हरेक तीन–तीन महिनामा बृहत् रक्तादान कार्यक्रमको आयोजना गरिएको ठाकुरबाबा नगरपालिकाकी उपप्रमुख बिना भट्टराईले बताउनुभयो । उहाँले सङ्कलन गरिएको रगत गुलरिया, कोहोलपुर र नेपालगन्जको भेरी अस्पतालमा सञ्चालित रक्तसञ्चार केन्द्रमा पठाउने गरिएको बताउनुभयो । नगरपालिकाले नियमित कार्यक्रममा राखेर नै रक्तदान कार्यक्रम राखेको उहाँले बताउनुभयो । चालु आर्थिक वर्षमा ठाकुरबाबा नगरअस्पताल नयाँ भवनमा सारेपछि नगरअस्पतालमै रक्तसञ्चार सेवा सञ्चालन गर्ने योजना रहेको उहाँले बताउनुभयो ।नेपाल रक्तदाता समाज बाँकेको प्राविधिक सहयोग नेपाल स्वयंसेवी रक्तदाता समाज ठाकुरबाबाको समयन्वयमा ठाकुरबाबा नगरपालिका–२, रानीपुर कभर्डहलमा आयोजना गरिएको थियो । स्थानीय सरकारको आयोजनामा नियमित सबैभन्दा धेरै रगत सङ्कलन हुने लुम्बिनी प्रदेशमै पहिलो रक्तसञ्चार कार्यक्रम भएको ठाकुरबाबा नगरपालिकाका नगर प्रमुख तिलकराम लम्सालले बताउनुभयो ।",
      "link": "https://gorkhapatraonline.com/news/178359",
      "image": "https://gorkhapatraonline.com/storage/media/314250/conversions/raktadan-upameyar-original-thumb.jpg"
    },
    {
      "slug": "178352",
      "title": "गुठीचौरद्वारा ३३ लाख राजश्व सङ्कलन",
      "timestamp": 1762300800000,
      "source": "gp",
      "content": "गुठीचौर गाउँपालिकाले एक वर्षमा ३३ लाख ३९ हजार ४ सय ९० रुपियाँ राजसश्व सङ्कलन गरेको छ । आर्थिक वर्ष २०८१–८२ मा विभिन्न शीर्षकमा राजश्व संकलन गरेको हो । प्याराग्लाईडिङ्गबाट ८ लाख ४४ हजार राजश्व संकलन भएको अध्यक्ष दानवहादुर बुढाले बताउनुभयो ।",
      "longContent": "नौरते नेपालीसिँजा (जुम्ला), कात्तिक १९ गते । गुठीचौर गाउँपालिकाले एक वर्षमा ३३ लाख ३९ हजार ४ सय ९० रुपियाँ राजश्व सङ्कलन गरेको छ । आर्थिक वर्ष २०८१–८२ मा विभिन्न शीर्षकमा राजश्व सङ्कलन गरेको हो । प्याराग्लाईडिङबाट ८ लाख ४४ हजार राजश्व सङ्कलन भएको अध्यक्ष दानबहादुर बुढाले बताउनुभयो ।यस्तै, पशु शाखाबाट ७ लाख ८४ हजार ८ सय रुपियाँ सङ्कलन भएको उहाँको भनाइ छ । मालपोत कार्यालयबाट रजिस्ट्रेसन बापत ३ लाख १३ हजार ९ सय ८१, डोजरबाट ५ लाख ५९ हजार ५ सय र एम्बुलेन्सबाट ८१ हजार ३ सय रुपियाँ राजश्व सङ्कलन भएको हो ।सबैभन्दा बढी वडा ५ बाट २ लाख ५८ हजार ५ सय ३१ र सबैभन्दा कम वडा १ बाट ८२ हजार ७ सय ३० रुपियाँ राजश्व सङ्कलन भएको प्रमुख प्रशासकीय अधिकृत मायालक्ष्मी बुढाले बताउनुभयो । उहाँका अनुसार वडा २ बाट १ लाख १२ हजार ६ सय ५, वडा नम्बर ३ बाट १ लाख ५३ हजार ६ सय ८५ र वडा नम्बर ४ बाट २ लाख ६८ हजार ७ सय ६० रुपियाँ राजश्व सङ्कलन भएको हो । यसैगरी आर्थिक वर्ष २०८२ को कात्तिक १४ गते सम्म ९ लाख ९७ हजार ७ सय ६३ रुपियाँ गुठीचौर गाउँपालिकाले राजश्व सङ्कलन गरेको छ।",
      "link": "https://gorkhapatraonline.com/news/178352",
      "image": "https://gorkhapatraonline.com/storage/media/314234/conversions/guthichaur--original-thumb.jpg"
    },
    {
      "slug": "178350",
      "title": "सत्यवती मेलामा दर्शक झुमे सोरठीमा",
      "timestamp": 1762300800000,
      "source": "gp",
      "content": "नेपाल सरकारको सय पर्यटकीय गन्तव्य मध्येमा पर्ने गुल्मीको सत्यवती क्षेत्र प्रशिद्ध पर्यटकीय क्षेत्र मानिन्छ । चिच्याएर वर माग्ने धार्मिक क्षेत्रको रूपमा रहेको सत्यवति मेलामा बिहानैदेखि दर्शनार्थीहरुको भिड लागेको छ ।",
      "longContent": "टोपलाल अर्यालरेसुङ्गा (गुल्मी), कात्तिक १९ गते । नेपाल सरकारको सय पर्यटकीय गन्तव्य मध्येमा पर्ने गुल्मीको सत्यवती क्षेत्र प्रशिद्ध पर्यटकीय क्षेत्र मानिन्छ । चिच्याएर वर माग्ने धार्मिक क्षेत्रको रूपमा रहेको सत्यवती मेलामा बिहानैदेखि दर्शनार्थीहरूको भिड लागेको छ । मेलाको अवसरमा सत्यवति र कालीगण्डकी गाउँपालिकाले सार्वजनिक बिदा दिएका छन् । बिहानैबाट पूजा र सोरठी, मारुनी, भैलो लगायतका सांस्कृतिक कलामा दर्शक झुम्न थालेका छन् । सत्यवती बजै प्राचिनकालमा पारकोटे राजा रितुवर्णका पत्नी थिइन् । किम्बदन्तीअनुसार तान्त्रिक विद्यामा निपुर्ण रहेकी सत्यवती बजैका मालिका, कालिका, मनकामना र आलमदेवी गरी पाँच दिदीबहिनी थिए र सत्यवती बजै सबैभन्दा जेठी थिइन् । त्यसैकारण सत्यवती क्षेत्रलाई बुढी सत्यवती क्षेत्र पनि भन्ने गरिएको सत्यवती गाउँपालिका–३ का स्थानीय तथा पूजारी यमबहादुर तरामुले बताउनुभयो ।उहाँका अनुसार नेपाल एकीकरणको बेला पदच्युत भएका राजा रितुवर्णलाई एकदिन मृगको सिकार गर्न मन भएछ । सिकारका लागि निस्केका राजाले  मृगलाई बाँणले हाने । त्यो बेला मृगको रूप धारण गरेर तालमा नुहाई रहेकाले बाँणले बजैको कानमा लागेर छेदन गरेछ । बजैको कानमा धनुषबाँणले लागेपछि कान नसुन्ने भएकाले वर माग्दा चिच्याएर माग्ने चलन रहेको तरामुले बताउनुभयो । पछि बाँण लागेकी बजैको त्यही देहवसान भयो । ताल पनि छेदन भएपछी सुकेको कुरा पाकापुस्ताहरू बताउँछन् । सोही कारण कान र आँखा दुखेमा समेत सत्यवती बजैलाई परेवा चढाएपछि सन्चो हुन्छ भन्ने चलन अझै पनि रहेको छ । यहाँ हरेक वर्ष कार्तिक शुक्लपक्ष चतुर्दशी साँझदेखि डम्फु मादल, बाजागाजा र खाजा बोकेर मेला भर्न जाने, रातभर जागिरात बस्ने र भोलिपल्ट बिहानैबाट सत्यवती बजैसित चिच्याएर वर माग्ने, परेवा उडाउने, बोका, कुखुराको बलि दिने तथा दिनभर स्थानीय कला संस्कृतिका आधारित सोरठी, कौरा, झ्याउँरे, लगायतका गीत सङ्गीतमा झुम्न हजारौं दर्शनार्थीहरू आउने गरेको सत्यवती गाउँपालिका-३, ठुलो लुम्पेकका स्थानीय अगुवा खोमा तरामुले बताउनुभयो ।स्थानीयका अनुसार लुम्बिनीको सबैभन्दा अग्लो शिखर थाप्ले लेक हो । यही क्षेत्रमा पर्यटकीय विकासका अनेक सम्भावना बोकेका विभिन्न धार्मिक तथा सांस्कृतिक सम्पदा र देवस्थलहरू रहेका छन् । सत्यवती क्षेत्रलाई नेपाल सरकारले २०७५ कात्तिक १५ गते स्थापित तथा प्रवर्धन गरिनु पर्ने गन्तव्यको रूपमा घोषणा गरेको थियो ।   सत्यवती गाउँपालिकामा समग्र नेपालको झल्को दिने विभिन्न जातजातिको कला, संस्कृति, रहनसहन, प्राकृतिक मनोरम दृश्यहरू, झरनाहरु, विश्वप्रख्यात भिक्टोरी क्रस उपाधि चुमेका वीर गोर्खाहरूको जन्मभूमि हो । प्राचिन मगर संस्कृतिमा आधारित झुमारानी, जिवैमामै, ठुलोनाच सोरठी, कौरा, सालैजो, झ्याउँरे, भजन कीर्तनजस्ता लोकसांस्कृतिक सम्पदा र सम्पत्तिको रूपमा रहेको सत्यवती गाउँपालिका –३, ठुलो लुम्पेकका वडाध्यक्ष जितबहादुर तरामुले बताउनुभयो।धार्मिक सांस्कृतिक सम्पदाको रूपमा रहेको सत्यवती क्षेत्र प्राकृतिक रूपमा अद्भुत, मनोरम र सुन्दर रहेको छ । यहाँबाट धौलागिरि, माच्छापुच्छ्रे र अन्नपुर्ण हिमालयको मनमोहक श्रृङ्खलाको दृश्य हेर्न सकिन्छ । सत्यवती क्षेत्रमा थाप्ले, मसिना दह, हिलेसिद्धबाबा, लुम्पेकी थानी, हचिङ्कोट दरबार, लामथुडी झरना, आलम थान, हुक्रायो सेतिनाग लगायतका महत्त्वपूर्ण सम्पदा क्षेत्रहरू समेत घुम्न सकिने वडाध्यक्ष तरामुले बताउनुभयो । मगर समुदायको बाहुल्य रहेको सत्यवती क्षेत्रमा परम्परागत र रैथाने कृषि बालीका अर्गानिक मगरी खाना परिकारको फरक तर मिठो स्वादको खाना समेतले प्रख्यात रहेको छ ।",
      "link": "https://gorkhapatraonline.com/news/178350",
      "image": "https://gorkhapatraonline.com/storage/media/314293/conversions/parba-1-original-thumb.jpg"
    },
    {
      "slug": "178336",
      "title": "मैथिली महिला सञ्जाल सप्तरीले खेले सामूहिक सामा चकेवा",
      "timestamp": 1762300800000,
      "source": "gp",
      "content": "दाजुभाइको दीर्घायुको कामना गर्दै सुरु भएको सामा चकेवा स्थानीय शिव मन्दिरको प्राङ्गणमा धुमधामले खेलेको मैथिली अभियानी एवं शिक्षिका ललिता झाले जानकारी दिनुभयो ।",
      "longContent": "सुधा देवभारदह (सप्तरी),कार्तिक १९ गते । मैथिली महिला सञ्जाल सप्तरीका महिलाहरूले मङ्गलबार धुमधामले सामूहिक रूपमा सामा चकेवा खेलेका छन् । दाजुभाइको दीर्घायुको कामना गर्दै सुरुभएको सामा चकेवा स्थानीय शिव मन्दिरको प्राङ्गणमा धुमधामले खेलेको मैथिली अभियानी एवं शिक्षिका ललिता झाले जानकारी दिनुभयो । उहाँले भन्नुुभयो,“छठपूजासँगै सप्तरीसहित तराई मधेशका दिदीबहिनीले माटोको सामा चकेवा लगायतका मानवरूपी पात्रहरू बनाएर सिँगारेर घरघरमा खेल्दै आए पनि अन्तिम दिन विभिन्न टोल समुदायका दिदीबहिनीहरू मिलेर समूह खेलेर रमाइलो गर्नुका साथै मधेशका रीतिरिवाज र संस्कृतिलाई निरन्तरताका लागि सबै उत्सुक भएर खेल्नुभयो ।” परापूर्व कालदेखि मधेसश र थारू समुदायले खेल्ने सामा चकेवा कात्तिक शुक्ल पञ्चमी तिथि छठपूजाको खरनाको दिन देखि शुरूभई कार्तिक पूर्णिामा तिथि अर्थात् आज बुधबार सामा चकेवालाई विसर्जन गर्ने अर्का मैथिली अभियानी रश्मि झाले बताउनुभयो । सामा चकेवाको विसर्जनपछि दिदी बहिनीले दही चिउरा मिठाई लगायत खानेकुरा प्रसादी बाँडेर समूहमा बसेर खाने चलन छ ।",
      "link": "https://gorkhapatraonline.com/news/178336",
      "image": "https://gorkhapatraonline.com/storage/media/314195/conversions/सामा-चकेवा-खेल्दै-महिलाहरू-2-original-thumb.jpg"
    },
    {
      "slug": "178335",
      "title": "मौसम खुलेसँगै मनास्लु क्षेत्रमा पर्यटकको चहलपहल बढ्यो",
      "timestamp": 1762300800000,
      "source": "gp",
      "content": "केही दिनदेखि परेको हिमपातका कारण केही समय सुस्त बनेको उत्तरी गोरखाको मनास्लु क्षेत्रमा मौसम खुलेसँगै पुन पर्यटकको चहलपहल बढ्न थालेको छ ।",
      "longContent": "गुणबहादुर रोका सुलीकोट, कात्तिक १९ गते । केही दिनदेखि परेको हिमपातका कारण केही समय सुस्त बनेको उत्तरी गोरखाको मनास्लु क्षेत्रमा मौसम खुलेसँगै पुन पर्यटकको चहलपहल बढ्न थालेको छ । हिउँ पग्लिएर पदमार्ग स्पष्ट रुपमा खुलेपछि आन्तरिक तथा बाह्रय पर्यटकहरू मनास्लु पदमार्ग हुँदै हिमाल नजिकका गाउँतिर पुग्ने क्रम तीब्र बन्दै गएको हो । मनास्लु संरक्षण क्षेत्र एमक्याप गोरखाका कार्यालय प्रमुख सन्तोष सेरचनका अनुसार अनुकुल हावापानीका कारण मनास्लु क्षेत्रमा यात्रु आवतजावतमा सहज भएको छ ।जिल्ला प्रशासन कार्यालय गोरखाले सुरक्षित यात्राका लागि आवश्यक सूचना जारी गरी पदमार्ग खुला गरेपछि पर्यटक आगमनमा उल्लेख्य वृद्धि भएको मनास्लु संरक्षण क्षेत्र एमक्यापका कार्यालय प्रमुख सेरचनको भनाइ छ । मौसम खुलेसँगै उत्तरी गोरखाको मनास्लु क्षेत्रमा पर्यटकहरू खुशी हुँदै गन्तव्य तर्फ हिँडिरहेका छन्, पर्यटक पथप्रदर्शक अजय गुरुङले भन्नुभयो, ‘सामागाउँबाट साम्दो हुँदै छ सय पदयात्री लार्केपास गइरहेका छन् ।’ मनास्लु संरक्षण क्षेत्र अन्तर्गत सामागाउँ, ल्हो, साम्दो, नामरु, चेक जस्ता रमणीय गाउँहरूमा दैनिक सयौँ पर्यटकहरू पुग्ने गरेका छन् । आन्तरिक तथा बाह्रय पर्यटकहरूले पनि हिमाली संस्कृतिको अनुभव गर्न तथा अद्‌भुत प्राकृतिक दृश्य अवलोकनको मज्जा लिँदै खुशी भएको साम्दोको होटेल व्यवसायी फुर्जेन लामाले बताउनुभयो । पर्यटकको चहलपहल बढेसँगै स्थानीय होटेल तथा लज सञ्चालकहरू व्यस्त बनेका छन् भने गाइड व्यवसाय पनि पुन सक्रिय भएको होटेल व्यवसायीले बताए । एमक्याप कार्यालय गोरखाका अनुसार असोज महिनादेखि कात्तिक महिनाको १८ गतेसम्म चार  हजार विदेशी पर्यटकले मनास्लु पदमार्गको अनुमति लिएर यात्रा गरिरहेका छन् । यात्रा गर्ने पर्यटकहरूमा अमेरिका, बेलायत, रुस, जर्मन, जापान लगायतका देशहरूका पर्यटक बढी देखिएको एमक्याप कार्यालय गोरखाले जनाएको छ । स्थानीय होटेल व्यवसायी फुञ्जो तासी लामाका अनुसार पर्यटक आगमन बढेपछि आर्थिक गतिविधि पुन बढ्दै गएको छ । उहाँले भन्नुभयो, ‘उत्तरी गोरखाका सबै होटेल पर्यटकले गर्दा भरिभराउ रहेकाले खाद्यान्न लगायतका खानेकुराको थप माग गर्नु पर्ने अवस्था आएको छ ।’ उत्तरी गोरखाको पदमार्ग सफा भएपछि होटेल तथा व्यवसायीलाई उत्साह थपिएको छ । अबको केही महिना मनास्लु क्षेत्र घुम्न आउने पर्यटकको लागि सबैभन्दा सुनौलो समय भएकाले पनि दैनिक सयौँ पर्यटकहरू मनास्लु क्षेत्र पुगेका एमक्याप प्रमुख सेरचनको भनाइ छ । मनास्लु हिमाल, विमथाङ, ल्हो मठ र सामागाउँका दृश्यावलोकन स्थलहरूमा अहिले घमाइलो मौसम, स्वच्छ आकाश र हिमालको झल्कोले पदयात्रीहरुलाई मुग्ध बनाइरहेकाले पनि पर्यटकहरू उत्तरी गोरखाको घुम्न आएको बताइएको छ । जिल्ला प्रशासन कार्यालय गोरखा र मनास्लु संरक्षण क्षेत्र एमक्याप कार्यालयले पर्यटक सुरक्षामा विशेष ध्यान दिइरहकाले पनि अनुकुल मौसम संगै उत्तरी गोरखामा पर्यटन व्यवसाय पुन फस्टाउदै गएकाले उत्तरी गोरखाका बासिन्दाहरुमा आशा र उत्साह थपेको पर्यटन ब्याशायी निमा दोर्जे लामाले बताउनुभयो ।",
      "link": "https://gorkhapatraonline.com/news/178335",
      "image": "https://gorkhapatraonline.com/storage/media/314189/conversions/parytak-chalpahal-photho-original-thumb.jpg"
    },
    {
      "slug": "178331",
      "title": "शिविरमा १४ वटा हात्तीकाे उपचार गरिने",
      "timestamp": 1762300800000,
      "source": "gp",
      "content": "अमेरिकी पशुचिकित्सक टोली, राष्ट्रिय प्रकृति संरक्षण कोष र बर्दिया राष्ट्रिय निकुञ्जले सञ्चालन गरेको हात्ती स्वास्थ्य शिविरमा बर्दिया राष्ट्रिय निकुञ्ज र राष्ट्रिय प्रकृति संरक्षण कोषमा रहेका घरपालुवा हात्तीको उपचार गरिएको हो ।",
      "longContent": "यज्ञप्रसाद सापकोटा गुलरिया (बर्दिया) कार्तिक १९ गते । बर्दियामा आयोजित शिविरमा १४ वटा हात्तीकाे उपचार गरिने भएको छ । अमेरिकी पशुचिकित्सक टोली, राष्ट्रिय प्रकृति संरक्षण कोष र बर्दिया राष्ट्रिय निकुञ्जले सञ्चालन गरेको हात्ती स्वास्थ्य शिविरमा बर्दिया राष्ट्रिय निकुञ्ज र राष्ट्रिय प्रकृति संरक्षण कोषमा रहेका घरपालुवा हात्तीको उपचार गरिएको हो । मङ्गलबारदेखि सञ्चालन भएको शिविर बुधवार साँझसम्म चल्नेछ । हरेक वर्ष गरिने शिविरमा बर्दिया राष्ट्रिय निकुञ्जका १३ र राष्ट्रिय प्रकृति संरक्षण कोषको एक गरि १४ हात्तीलाई उपचार गरिदैछ । उपचारका लागि अमेरिकी पशुचिकित्सकहरूको संस्था केएसिफका १० जना पशुचिकित्सक सहित प्राविधिक सहयोग छ । राष्ट्रिय प्रकृति संरक्षण कोषका भेटनरी डाक्टरसहित पशुचिकित्सक र प्राविधिकहरू समेत हात्ती स्वास्थ्य शिविरमा खटिनुभएको छ । शिविरमा हात्तीको नङ काट्ने, टिटानस, रेबिज विरुद्धको खोप लगाइन्छ । हात्तीको पैताला, खुट्टा र शरीर सफा गर्ने घाउ चोटपटक लागेमा उपचार गर्ने गरिन्छ । हात्तीको रगतको नमुना सङ्कलन गरी क्षयरोगलगायत विभिन्न रोगहरू भए नभएको पत्ता लगाइने राष्ट्रिय प्रकृति संरक्षण कोष सौराहाका भेटनरी डाक्टर किरण रिजालले बताउनुभयो । हात्तीको तौल धेरै हुने र खुट्टामा बढी लोड हुने भएकोले खुट्टाको बढि स्याहार गर्नुपर्दछ । हात्तीको नङ बढ्दा हात्तीले बाँगो टेक्ने, पैतालामा बढी लोड पर्ने, नङ माटो भरिएर घाउ हुने गर्दछ । भेटनरी डाक्टर रिजालले भन्नुभयो,“हात्तीको अरु ठाउँमा घाउ चोटपटक लागेमा छिट्टै घाउ निको हुन्छ र हात्तीको दिनचर्यामा खासै पर्दैन तर खुट्टामा घाउ भएमा हात्तीको दिनचर्या प्रभावित हुन्छ ।” उहाँका अनुसार घरपालुवा हात्तीको ४० प्रतिशत स्वास्थ्य समस्या खुट्टामा देखिने गरेको छ । घरपालुवा हात्ती आफू खुसी हिड्न नपाउने हुँदा नङ छिटो बढ्ने, माटो भरिने र पैतालामा असर हुने गर्दछ । शिविर दुई दिनसम्म चल्ने बर्दिया राष्ट्रिय निकुञ्जका वरिष्ठ संरक्षण अधिकृत सरोजमणी पौडेलले जानकारी दिनुभयो । हात्ती जैविक विविधता संरक्षणका लागि महत्वपूर्ण भएको हुनाले यिनीहरूको स्वास्थ्य उपचार र रेखदेख समय समयमा गर्नुपर्ने बताउनु भयो । हामीले ६-६ महिनामा हात्तीको नङ काट्ने गर्दछ । उपचार शिविरमा नङ काट्ने तरिका र उपचार प्रविधिको बारेमा सिकाइ आदानप्रदान पनि हुने बताउनुभयो । बर्दियामा विगत पाँच वर्षदेखि हरेक वर्ष शिविर सञ्चालन गर्दै आएको छ । चितवन राष्ट्रिय निकुञ्जमा आठौँ पटक शिविर सञ्चालन भइसकेको छ ।शिविर सञ्चालन भएपछि हात्तीको खुट्टा र हात्तीको स्वास्थ्यमा सुधार भएको चिकित्सकहरूले बताएका छन् ।",
      "link": "https://gorkhapatraonline.com/news/178331",
      "image": "https://gorkhapatraonline.com/storage/media/314186/conversions/IMG_0515-original-thumb.jpg"
    },
    {
      "slug": "178327",
      "title": "बालविवाह न्यूनीकरण गर्न सचेतना अभियानमा महोत्तरीका युवा",
      "timestamp": 1762300800000,
      "source": "gp",
      "content": "मधेशमा बालविवाह न्यूनीकरणका लागि महोत्तरीका युवाहरू सचेतना अभियान सुरु गरेका छन्।",
      "longContent": "अजय शाह गौशाला (महोत्तरी), कार्तिक १९ गते । मधेशमा बालविवाह न्यूनीकरणका लागि महोत्तरीका युवाहरू सचेतना अभियान सुरु गरेका छन्।यही अभियान अन्तर्गत बर्दिबासमा मङ्गलवार साझा बालविवाह न्यूनीकरणसम्बन्धी सडक नाटक प्रदर्शन गरेका छन् । सिफ्ट अभियानअन्तर्गत युवा अभियन्ताहरूले बर्दिबासको भोला वसन्त चौकमा बालविवाह न्यूनीकरणसम्बन्धी सडक नाटक प्रदर्शन गर्दै गर्दा स्थानीय युवा, विद्यार्थी, बुद्धिजीवी, सरोकारवालाहरू, अभिभावक, शिक्षक, जनप्रतिनिधि लगायतको उल्लेख्य सहभागिता देखिएको थियो । बालविवाहबाट व्यक्ति, परिवार, समाजमा पारिरहेको नकारात्मक असर र बालविवाह रोकथामका लागि समुदायको भूमिका बारे सडक नाटकमार्फत सचेतना फैलाउने प्रयास गरिएको थियो ।स्थानीय युवाहरूद्वारा प्रदर्शित उक्त सन्देशमूलक सडक नाटक हेर्न स्थानीयवासी झुम्मिएका थिए । अभियान बर्दिबासस्थित युवा अभियन्ताको समूह युथ फर चेन्ज ले सेभ द चिल्ड्रेनको सहयोगमा सञ्चालन गरेको हो। अभियानले मधेश प्रदेशमा बालविवाह अन्त्य गर्नका लागि तत्काल कदम चाल्नुपर्ने आवश्यकतामा जोड दिएको छ। सेभ द चिल्ड्रेनद्वारा सञ्चालित सिफ्ट अभियानले युवाहरूलाई सामाजिक वा वातावरणीय परिवर्तनका लागि सार्वजनिक अभियान डिजाइन र सञ्चालन गर्न सहयोग गर्दछ। अशिक्षा र चेतना अभावको कारण समाजमा हुने बालविवाहको कारण स्वास्थ्य, घरपरिवार तथा समाजमा पर्ने असर न्यूनीकरण गर्ने उद्देश्यले सडक नाटक प्रदर्शन गरिएको आयोजक संस्था युथ फर चेन्जका युवा अभियन्ता मनीषकुमारले बताउनुभयो । सडक नाटक प्रदर्शन हेरिसकेपछि मधेश प्रदेश सभा सदस्य एवम् बालअधिकारका लागि संसदीय मञ्चका संयोजक शारदादेवी थापाले समाजमा भइरहेका बालविवाहबाट पर्ने नकारात्मक असरबारे कसैले ध्यान नदिँदा विभिन्न हिंसाका घटनाहरु भइरहेकोले यस प्रकारका कार्यक्रमले सचेतना अभिवृद्धि गर्न मद्दत पुगेको बताउँदै भन्नुभयो । उहाँका अनुसार सरकार र गैरसरकारी सङ्घसंस्था सबैको सामूहिक प्रयत्नबाट मात्र यसको अन्त्य सम्भव छ । युवाहरूको नेतृत्वमा नै यस्तो प्रभावकारी अभियान सञ्चालन हुनु महत्वपूर्ण र अनुकरणीय रहेको उहाँले जिकिर गर्नुभयो । वि.सं. २०७८ को जनगणनाअनुसार नेपालमा करिब ३० प्रतिशत बालबालिकाको विवाह २० वर्ष उमेर नपुग्दै भभएको छ ।  सोही जनगणनाअनुसार मधेसमा सबैभन्दा बढी अर्थात् ३७ दशमलव तीन प्रतिशतले औसतमा १८ वर्षअगावै विवाह गर्छन्। त्यसमध्ये ५२ दशमलव दुई प्रतिशत बालिका र १९ प्रतिशत बालक छन् । उमेर नपुग्दै विवाह गर्ने २९ दशमलव सात प्रतिशतमध्ये बालिकाको हिंसा ४१ दशमलव एक र बालकको हिंसा १५ दशमलव चार प्रतिशत  छ । बहुआयामिक सूचक क्लस्टर सर्भे २०१९ अनुसार मधेशमा कुल जनसङ्ख्याको आठ दशमलव नौ प्रतिशत बालबालिकाले १५ वर्ष नपुग्दै विवाह गर्छन् । यसमा पनि बालकको प्रतिशत दुई दशमलव एक छ भने बालिकाको १४ दशमलव दुई प्रतिशत छ । सोही अध्ययनअनुसार १८ वर्षअगावै विवाह गर्ने २९ दशमलव तीन प्रतिशतमध्ये ४६ प्रतिशत बालिका र सात दशमलव आठ प्रतिशत बालक  छन् । राष्ट्रिय जनगणना २०७८ को तथ्याङ्कले नै २०–२४ वर्ष उमेर समूहका विवाहित जनसङ्ख्यामध्ये राष्ट्रियरूपमा २९ प्रतिशतको विवाह १८ वर्षअगाडि नै भएको देखाएको छ । मधेशमा भने यो सङ्ख्या ३५ प्रतिशत छ । देशभर यो उमेर समूहका १६ प्रतिशत पुरुष र ३५ प्रतिशत महिलाले १८ वर्षअगावै विवाह गर्ने गरेकामा मधेसमा भने यो प्रतिशत पुरुषको १७ र महिलाको ४२ छ । बालविवाहको अवस्था विकराल हुँदै गएपछि मधेश प्रदेश सरकारले सन् २०३० सम्म प्रदेशलाई बालविवाहमुक्त बनाउन १० वर्षे प्रादेशिक रणनीतिक योजना २०७८ ल्याएको छ। त्यसैगरी, प्रदेश बालअधिकार ऐन २०७७, सारभूत लैङ्गिक समानता नीति २०७८, बाल सहभागितासम्बन्धी कार्यविधि २०७८, बालिका सशक्तीकरण तथा सरक्षण ऐन २०८१ र बेटी बचाउ, बेटी पढाउ अभियानमार्फत बालअधिकार सरक्षण तथा बालविवाह न्यूनीकरणमा कार्य गर्दै आएको छ । वि.सं. २०७८ को राष्ट्रिय जनगणनाले १० देखि १७ वर्ष उमेर समूहका ७४ हजार २७२ बालबालिकाको विवाह भइसकेको देखाएको छ । जसमध्ये १६ हजार ३४७ बालविवाहका घटना मधेश प्रदेशका देखिएका थिए ।  मधेशमा ४२ दशमलव चार प्रतिशत महिलाहरू १८ वर्षभन्दा अघि नै विवाह गर्छन्, जबकि राष्ट्रिय औसत ३३ प्रतिशत मात्र छ । महोत्तरीमा यो दर ४३दशमलभ तीन प्रतिशत पुगेको छ ।तथ्याङ्कअनुसार, मधेशमा हरेक पाँचमध्ये एक किशोरीले किशोरावस्थामै गर्भधारण गर्ने गर्छन् । बालविवाह विरुद्धको अभियानको नेतृत्व गरिरहेको बर्दिबास नगरपालिकाले हालसम्म १४ मध्ये नौ वटा वडालाइ बालविवाहमुक्त वडा घोषणा गरिसकेको छ र चालू आवमा नगरलाई नै बालविवाहमुक्त पालिका घोषणा गर्ने लक्ष्य लिएको छ ।",
      "link": "https://gorkhapatraonline.com/news/178327",
      "image": "https://gorkhapatraonline.com/storage/media/314193/conversions/Image-2025-11-04-at-17.23.24_dfb9092f-original-thumb.jpg"
    },
    {
      "slug": "176021",
      "title": "प्रकृतिसँगको सम्बन्ध दर्साउने पर्व तिहार",
      "timestamp": 1762300800000,
      "source": "gp",
      "content": "नेपालमा सहस्रौँ वर्षदेखि मनाइँदै आइरहेका अनेकौँ चाडपर्वमध्ये सर्वश्रेष्ठ, सर्वोत्तम र सर्वतोमुखी चाड तिहार हामीमाझ आइरहेको छ । सफासुग्घर घरमा मात्र लक्ष्मी आउँछिन् भन्ने धार्मिक मान्यता अनुरूप घरआँगन यस बेला लिपपोतले सुन्दर बनाइएका हुन्छन् ।",
      "longContent": "नेपालमा सहस्रौँ वर्षदेखि मनाइँदै आइरहेका अनेकौँ चाडपर्वमध्ये सर्वश्रेष्ठ, सर्वोत्तम र सर्वतोमुखी चाड तिहार हामीमाझ आइरहेको छ । सफासुग्घर घरमा मात्र लक्ष्मी आउँछिन् भन्ने धार्मिक मान्यता अनुरूप घरआँगन यस बेला लिपपोतले सुन्दर बनाइएका हुन्छन् । दीपावलीका अवसरमा बिजुली बत्ती, मैनबत्ती र दियोको झकिझकाउ र सजावटले धरती नै स्वर्ग जस्तो आभास हुन्छ । यस पर्वले बाल, युवा, वृद्ध सबैमा नवउत्साह र खुसीको उमङ्ग थप्छ । यसरी एकातिर बाहिरी चमकले बालबालिकालगायत सबैलाई मनोरञ्जन दिइरहेको हुन्छ भने अर्कोतिर गृहिणीहरू स्वादिला सेलपुरी र विविध प्रकारका मिष्ठान्न बनाउनमा तल्लीन रहन्छन् । कार्तिक कृष्ण त्रयोदशीदेखि कार्तिक शुक्ल द्वितीयासम्म पाँच दिन धुमधामले मनाइने पर्व तिहार दसैँपछिको अर्को महत्वपूर्ण चाड हो । तिहार पर्व काग, कुकुर, लक्ष्मी, गाई, गोरु, गोवद्र्धन र भाइको पूजा गरी मनाइन्छ । पञ्चक लाग्नेबित्तिकै दिदीबहिनीले आफ्ना दाजुभाइलाई तिहारको निम्तोस्वरूप शुद्ध पान, फूल एवं सगुन सुपारीले निम्ता गर्छन् । तिहार पर्व कसरी सुरु भयो भन्ने सन्दर्भमा विभिन्न आख्यान छन् । असुर कुलका राजा बलिले तीन पाउ भूमि माग्ने वामनावतार भगवान् विष्णुलाई सन्तुष्ट पारेपछि बलि राजालाई सुतल नामक लोकको राजा बनाएर विष्णुले वरदान माग्न भन्दा बलिले चार महिना आफूलाई दर्शन दिन सुतलमा बसिदिनुपर्ने वर मागे । वामनरूपी विष्णुले आषाढशुक्ल एकादशीदेखि कार्तिक शुक्ल एकादशीसम्म बलिको पालेघरमा गएर सुत्ने तथा कार्तिक कृष्ण पक्षको अन्तिम पाँच दिन बलि राजाले तिनै लोकको राज्य भोग गर्न पाउने वरदान पाए । यसपछि बलिको राज्य भन्ने चिनाउन पाँचै दिन दीपावलीले घर, मन्दिर, प्रमुख बाटो आदि झकिझकाउ पार्नुपर्ने, यसो गरेमा लक्ष्मी खुसी भएर दीपावलीको उत्सव मनाउनेको घर घरमा बस्ने, यमराज पनि खुसी हुने मान्यता रहन गयो । त्यस बेलादेखि नै प्रत्येक वर्ष तिहारका पाँच दिन बलिराजाको राज्य मान्ने प्रथा चल्यो ।  इन्द्रादि दस दिक्पालले बलिराजालाई राज्य गर्न छाड्नुपर्ने हुँदा यमराजले पनि वर्षको पाँच दिन बिदा पाउने भए ।  बिदाको दिनमा कहाँ के गरेर बस्ने भनेर विचार गर्दा उनले सधैँ दाजु आउनु भएन भनेर पीर गर्ने बहिनी यमुनाको घरमा गएर पाँच दिन गुजार्ने विचार गरे । यसरी बहिनी यमुनाको घरमा आतिथ्य ग्रहण गरी बसेको अवसरमा बहिनी यमुनाको सद्व्यवहारबाट प्रसन्न भएका यमराजले उनलाई मनले चिताएको वरदान माग्न आग्रह गरेपछि यमुनाले हरेक वर्ष यिनै दिनमा मलाई भेट्न आउनुहोस् भनी वरदान मागिन् । साथै यमुनाले हरेक चेलीबेटी र माइतीबिचको सम्बन्ध तथा प्रेम सदैव अटल र अमर रहोस्, चेलीबेटीको पूजाआजाको प्रभावबाट दाजुभाइको आयु, आरोग्य र कीर्ति वृद्धि होस् भनी आशीर्वाद पनि मागिन् । यमराजले पनि ‘तथास्तु’ भन्दै मनसा, वाचा, कर्मणा र शुद्धचित्तले भ्रातृपूजा गर्ने गराउने, चेलीबेटी र नारीको सदैव उन्नति हुने तथा कीर्ति फिँजिने वरदान प्रदान गरी यमलोक प्रस्थान गरेको सन्दर्भ यस चाडसँग जोडिएको छ । तिहारको पहिलो दिन अर्थात् कार्तिक कृष्ण त्रयोदशीका दिन काग तिहार पर्व मनाउने चलन छ । अरू बखतमा मानिसलाई अजम्बरी हुने मौकाबाट वञ्चित हुने गरी अमृतको घडा घोप्ट्याइदिने चाण्डाल भनी अशुद्ध चरो कागलाई यस दिन ‘यमदूत’ र ‘यमराजको सन्देशवाहक’ को प्रतीक मानी ठुलो सम्मान दिएर पूजा गरिन्छ । बिहान दुनो या बोतामा खानेकुरा राखी कागलाई खुवाउने गरिन्छ । पहिले पहिले परेवाले जस्तै कागले पनि सन्देश वाहकका रूपमा चिठीपत्र आदानप्रदान गर्ने काममा सघाउ पु¥याउँथ्यो भन्ने मान्यतासमेत छ । यसबाहेक कागले हाम्रो नजिक रही घरवरिपरिका फोहोरमैला, सडेगलेका, मरेका मुसादेखि विभिन्न वस्तु खाई वातावरण स्वच्छ राख्न मद्दत गरिरहेका हुन्छन् । साथै अप्रिय वा विनाशको घटना हुन थाल्यो भने कागले सङ्केत पनि दिने मान्यता रहिआएको छ । यमपञ्चकको दोस्रो दिन अर्थात् चतुर्दशीका दिन नरक चतुर्दशी एवं कुकुर तिहार पर्दछ । यस दिन अङ्गस्नान र बत्ती बगाउने कामले पहिलो स्थान राख्दछ । यस दिन अरुणोदयअगाडि नै प्रत्युषकालमा तिलको तेलले स्नान गर्दा यमलोकमा जानु पर्दैन भन्ने कथन छ । यद्यपि कात्तिक महिनामा तेल लगाउनु हुँदैन तर पनि यो तिथिमा शरीरमा तेल लगाएर स्नान गरिन्छ । जो व्यक्ति यस दिन सूर्याेदयपछि स्नान गर्दछ उसका शुभकार्य नष्ट भएर जान्छन् भन्ने मान्यता छ । तेलमर्दन गरेर सकेपछि नदी, तलाउमा तथा ती स्थानमा नमिले मात्र घरमा स्नान गर्ने अनि यमराजको नाममा नदीमा बत्ती बगाउने विधान छ । यस दिन तोकिएका कृत्य सम्पन्न गरी यमराजलाई खुसी पारेर नरकको भय हटाउन सकिने भएकाले यस दिनलाई नरक चतुर्दशी पनि भनिन्छ । यसै गरी कुकुरलाई पनि यस दिन ‘यमदूत’ एवं ‘भैरवको वाहन’ को प्रतीक मानी अनेक खानेकुरा खुवाई माला लगाएर पूजाआजा गरी यो पर्व मनाइन्छ । वास्तवमा कुकुरलाई यमराजको द्वारपाल मानिन्छ । मानिसको मृत्युपछि यमद्वारबाट प्रवेश गर्न कुनै व्यवधान नपरोस् भनी कुकुरको पूजा गर्ने प्रचलन ल्याइएको हो । कुकुर इमानदार घरपालुवा पशु हो । मानिसले आफू जङ्गली अवस्थामा रहँदादेखि नै कुकुर पाल्न थालेको विश्वास गरिन्छ । हाम्रा पौराणिक गाथामा पनि कुकुरसँग मनुष्यको सम्बन्ध जोडिएका प्रसङ्ग छन् । महाभारतमा पाण्डवहरू स्वर्ग जाने बेलामा एउटा कुकुर साथै गएको तथा अन्तिममा युधिष्ठिरसित ऊ पनि स्वर्ग पुगेको कथा छ । उक्त कथामा कुकुरलाई यमराज वा धर्मराजकै स्वरूप बताइएको छ ।  तिथिको उतारचढावका कारण यसै दिन लक्ष्मीपूजाको दिन परेको छ भने भोलिपल्ट कार्तिक कृष्ण औँसीमा गाईतिहार पर्व परेको छ  । लक्ष्मीपूजाको रात सारा संसारमा लक्ष्मी डुल्छिन् र उज्यालो नभएको घरमा उनी जाँदिनन् भन्ने लोकोक्ति अनुसार प्रत्येक गृहस्थीले आआफ्ना घर लिपपोत गरी शुद्ध पारी तिहारका अरू दिनभन्दा यस दिन बढी बत्ती र अनेक सुगन्धी धूप बाल्दछन् । यसका साथै लक्ष्मीको स्वागतका लागि घरको दैलोसँघार, झ्याल, ढोका, चोटा, कोठा, अटाली, कौसी, बरन्डा, भ¥याङ आदि ठाउँमा दियो, पाला वा केराका सुप्लामा घिउ, तेल हाली बत्ती बालेर झलमल्ल पारी दीपावली गरिन्छ । यसैले वर्षको चार रात्रिमध्ये यो रातलाई सुखरात्रि भनिन्छ । लक्ष्मीपूजाको प्रसङ्गमा यस दिन बेलुका अष्टलक्ष्मीको पूजा गरिन्छ । लक्ष्मीलाई धनकी देवी मानिन्छ । समुद्रकी छोरी, विष्णुकी शक्ति लक्ष्मीलाई प्रसन्न पार्न यो रात दीपावली गर्ने तथा जुवा पनि खेल्ने चलन छ । यस दिन लक्ष्मीका अतिरिक्त अष्टसिद्धि, कुवेर, इन्द्र, ऐरावत तथा चन्द्रमाको पनि पूजा गरिन्छ । चन्द्रमा लक्ष्मीका सहोदर भाइ भएकाले लक्ष्मीलाई खुसी पार्न चन्द्रमालाई पनि खुसी पार्नुपर्ने मान्यता छ ।  धन प्राप्त गर्ने उद्देश्यले धनवान्देखि धनहीन सबैले यस दिन भक्तिपूर्वक लक्ष्मीको पूजा गर्छन् । यो रात लक्ष्मी आकाशमा विचरण गर्ने र आफ्ना भक्तलाई ऐश्वर्य प्रदान गर्ने हुनाले मानिसहरू रातभर जाग्राम बस्न तम्सन्छन् पनि । लक्ष्मीपूजाको साँझ समूह समूहमा जम्मा भई घर घर गएर सामूहिक रूपले भट्याएर भैली खेलिन्छ । भैली खेल्दा बलि राजाले पठाएको भनेर बलिराजाको स्मरण गर्ने गरिन्छ । भैली खेल्ने परम्पराको पनि एउटा किंवदन्ती छ । असुर कुलका राजा बलिले एक पटक तिनै लोकमा राज्य गर्दथे । त्यस बेला एक ठुलो यज्ञ (अश्वमेध यज्ञ) गरी जसले जे मागे पनि दान दिने व्रत लिएर उनी बसेको बेलामा वामन रूपमा ब्राह्मण भेषधारी विष्णु उपस्थित भएर आफूलाई तीन पाउन जमिन चाहिएकाले माग्न आएको खुलासा गरे । दानवीर बलिराजाले त्यो सहजै स्वीकार गरे । अन्ततः विष्णुले विशाल रूप धारण गरेर एक पाउले पृथ्वी, अर्को पाउले आकाश ढाकिदिए । बाँकी एक पाउ दानका लागि राजा बलिले आफ्नो शिर दिए । विष्णुले खुसी भएर बलिराजालाई सुतल नामक लोकको राजा बनाइदिएर वरदान माग भने । बलिले विष्णुलाई म मत्र्यलोक जान चाहन्छु भनी वरदान मागे । विष्णुले यमपञ्चकको पाँच दिन उनलाई मत्र्यलोकमा आउन पाउने वरदान दिए । उनी मत्र्यलोक आउने भनेपछि पाँच दिन मत्र्यलोक झकिझकाउ बनाउँदै नाचगान गरी देउसीभैलो खेल्न सुरु गरिएको हो भन्ने किंवदन्ती छ । यसैले भैलो खेल्दा ‘हामी त्यसै आएनौँ, बलि राजाले पठाएको’ भन्दै बलिराजाले पठाएको प्रसङ्ग जोड्दै उनको गाथा गाउने गरिन्छ ।  तिहारको तेस्रो दिन अर्थात् औँसीको दिन गाईको पूजाआजा गरिन्छ । गाईको हरेक अङ्गमा तेत्तिसकोटी देवीदेवतासहित धनलक्ष्मीको बास हुन्छ भन्ने मान्यतास्वरूप गाईलाई गौमाताका रूपमा पूजा गरिन्छ । गाईको दूध अत्यन्तै पौष्टिक हुन्छ । बालबच्चादेखि सबैलाई गाईको दूधबाट बन्ने दही, घिउ आदि पदार्थ उत्तिकै पौष्टिक हुन्छन् । गाईको गहुँत तथा गोबर पनि उत्तिकै पवित्र मानिन्छ । शरीर शुद्धिका लागि आवश्यक पञ्चगव्य गाईकै दूध, दही, घिउ, गहुँत र गोबर मिसाएर बनाइन्छ । पञ्चामृतमा पनि मह तथा सक्खरका अतिरिक्त अरू तीन वस्तु गाईकै दूध, दही तथा घिउ मिसाइन्छ । गाईको मलले माटोको उर्वराशक्ति बढाउँछ, त्यसैले पनि कृषकले गाई पाल्छन् । यसरी गाईप्रति कृतज्ञता ज्ञापन गर्न यस दिन गाईको पूजा गरिन्छ । पूजा गर्दा टीका तथा मालाको अतिरिक्त चामलको पिठोको छाप बनाएर गाईको शरीरभरि लगाइदिएर गाईको ढोग गरी यो पर्व मनाइन्छ । सक्नेले यस दिन गाईको टाङ्मुनि छिरेर आशीर्वाद पनि लिने गर्दछन् ।यमपञ्चकको चौथो दिन गोरु तिहार, हलतिहार वा गोवद्र्धन पूजा गरेर यो पर्व मनाइन्छ । पौराणिक कथानुसार गोकुलनजिकै गोवद्र्धन पर्वत थियो । श्रीकृष्ण गोकुलमा गोपालहरूसँग बस्दथे । गोपालहरू देवताका राजा इन्द्रको पूजा गर्दथे तर इन्द्रबाट उनीहरूले केही पाउँदैनथे । श्रीकृष्णले एकदिन गोकुलवासीलाई केही नदिने इन्द्रको पूजा गर्नुभन्दा खनिज, घाँस, पानी, दाउरा दिने गोवद्र्धन पर्वतको पूजा गर्नु राम्रो हो भन्ने कुरा बताउँछन् र सबै जना त्यसै गर्न राजी हुन्छन् । अनि गोवद्र्धन पर्वतको पूजा सुरु गरिन्छ । आफ्नो सट्टा गोवद्र्धन पर्वतलाई पूजा गरेको देखेर इन्द्रलाई खपिनसक्नु रिस उठ्छ । रिसाएका इन्द्रले गोकुलमा असिनापानीको मूसलधारे वर्षा गराउँछन् । गोकुलका ग्वाला बिलखबन्दमा पर्छन् । अनि श्रीकृष्णले गोवद्र्धन पर्वतलाई दाहिने हातको कान्छी औँलाले उचालेर सबै गोकुलवासीलाई आश्रय दिन्छन् । लगातार सात दिन, सात रातसम्म पानी ओइ¥याउँदा पनि गोकुलका गोपाललाई गलाउन नसकेपछि अन्त्यमा आफ्नो हार मानी आफूले गरेको गल्तीका निमित्त इन्द्र श्रीकृष्णसमक्ष झुक्दछन् र क्षमा माग्दछन् । भनिन्छ त्यसै समयदेखि गोवद्र्धन पूजा आरम्भ भएको हो । त्यस दिन घर घरमा गाईको गोबरले गोवद्र्धन पर्वतको प्रतिमा बनाई त्यसैको पूजा गरिन्छ । त्यसै दिन नेपालीले सालभरि हलो तानी अन्न उब्जाएर मानिसको पालन गर्ने गोरुको पनि पूजा गर्दछन् । यसरी प्रकृतिलाई संरक्षण तथा जोतखन गर्ने हिसाबले गोरु र बहरको पूजा गरिएको हो । यसै दिन दानी बलिराजाको पनि पूजा गरिन्छ । राजा बलिले विष्णुलाई यसै दिन शिर नै दिएका थिए । शिर समर्पण गर्ने बलिले विष्णुबाट जति वरदान र ऐश्वर्य पाएका थिए त्यस्तै तिमी पनि दान गरेर आशीर्वाद थाप भन्ने देउसीको कथन छ । यसैले देउसीरेहरू यस दिन बलि राजा आउन नभ्याएको र उनीहरूलाई बलिले पठाएको भनी देउसी भट्याउँदा ‘देउसीरे’ भन्ने गर्दछन् । यमपञ्चकको पाँचौँ दिन भाइटीका पर्दछ । तिहारको अन्तिम दिन कार्तिक शुक्ल द्वितीया तिथिका दिन यो पर्व विशेष उत्साहका साथ मनाइन्छ । यस पर्वलाई दाजुभाइसँग भेटघाट हुने, सम्बन्धमा आएको चिसोपन हटाई मिलन गराउने तथा सम्बन्धलाई अझ दिगो बनाउने माध्यमका रूपमा लिइन्छ । परापूर्वकालमा बहिनी यमुनाले यसै दिन दाजु यमराजलाई विशेष मानसम्मानका साथमा पूजा गरेको धार्मिक महìव र भावना यस पर्वमा अन्तर्निहित छ । यस दिन दिदीबहिनीले यमुनासँगै यमदूत, सूर्य तथा अष्टचिरञ्जीवीको पूजा गरेर त्यसको प्रसाद दाजुभाइलाई लगाइदिने विधान छ । दिदीबहिनीले टीका लगाउनुअघि दाजुभाइको कानमा तेल हालिदिन्छन् । सप्तरङ्गी टीकाको साथ दुबो, मखमली तथा सयपत्री र गोदावरी फूलको माला लगाइदिन्छन् । सो अवसरमा ओखर फुटाइन्छ र दाजुभाइको दीर्घायुको कामना गरिन्छ । उनीहरूले टीका लगाइसकेपछि दाजुभाइलाई मिठाई, फलफूल एवं वस्त्र आदि प्रदान गर्दछन् भने दाजुभाइले पनि दिदीबहिनीलाई सप्तरङ्गी टीका लगाइदिई विभिन्न उपहार, वस्त्र तथा दक्षिणा दिन्छन् । समग्रमा तिहार पर्वले आपसी मेलमिलाप, सद्भाव, स्नेह, प्रेम र प्रकृति पूजा सिकाउँछ । –युवामञ्च",
      "link": "https://gorkhapatraonline.com/news/176021",
      "image": "https://gorkhapatraonline.com/storage/media/314178/conversions/5444-original-thumb.jpg"
    },
    {
      "slug": "178321",
      "title": "सत्यवती मेलाको अवसरमा सार्वजनिक बिदा",
      "timestamp": 1762300800000,
      "source": "gp",
      "content": "सत्यवती गाउँपालिका र कालिगण्डकी गाउँपालिकाले भिर्कुम पूर्णिमाको अवसरमा सार्वजनिक बिदा दिने निर्णय गरेका हुन्।",
      "longContent": "टोपलाल अर्याल गुल्मी, कात्तिक १९ गते । गुल्मीको प्रसिद्ध धार्मिक स्थल सत्यवती मेलाको अवसरमा आज जिल्लाका दुई स्थानीय तहले सार्वजनिक बिदा दिएका छन् । सत्यवती गाउँपालिका र कालिगण्डकी गाउँपालिकाले भिर्कुम पूर्णिमाको अवसरमा सार्वजनिक बिदा दिने निर्णय गरेका हुन्। सत्यवती गाउँ कार्यपालिकाको निर्णय अनुसार प्रत्येक वर्ष भिर्कुम पूर्णिमाको दिन बिदा हुँदै आएको छ । प्रसिद्ध धार्मिक क्षेत्र सत्यवतीको नामबाट सत्यवती गाउँपालिकाको नामकरण गरिएको छ । सोही क्षेत्रमा लाग्ने पूर्णिमा सत्यवती मेलाको अवसरमा कात्तिक १९ गते सरकारी कार्यालयमा स्थानीय बिदा दिइएको गाउँपालिकाका निमित्त प्रमुख प्रशासकीय अधिकृत नेत्र प्रसाद पाण्डेले जानकारी दिनुभयो।त्यस्तै, कालिगण्डकी गाउँपालिकाले पनि दुई गाउँपालिकाको सङ्गम स्थलमा पर्ने सत्यवती मेलाको अवसरमा आज बिदा दिएको छ । सांस्कृतिक महत्त्वका रूपमा मनाइने सत्यवती मेलालाई स्थानीय पर्वका रूपमा सम्मान गर्दै अध्यक्ष स्तरीय निर्णयबाट स्थानीय सार्वजनिक बिदा दिने निर्णय गरिएको कालिगण्डकी गाउँपालिकाका निमित्त प्रमुख प्रशासकीय अधिकृत चन्द्र बहादुर थापाले जानकारी दिनुभयो ।चिच्याएर बर माग्ने धार्मिक क्षेत्रको रुपमा रहेको सत्यवती मेलामा बिहानैबाट दर्शनार्थीहरूको भिड लागेको छ ।सत्यवती बजै प्राचीनकालमा पारकोटे राजा रितुवर्णका पत्नी हुनुहुन्थ्यो । किम्वदन्ती अनुसार तान्त्रिक विद्यामा निपूर्ण रहेकी सत्यवती बजैका मालिका, कालिका, मनकामना र आलमदेवी गरी पाँच दिदीवहिनी थिए र सत्यवती बजै सवैभन्दा जेठी हुनुहुन्थ्यो । त्यसैकारण, सत्यवती क्षेत्रलाई बूढी सत्यवती क्षेत्र पनि भन्ने गरिएको हो । नेपाल एकीकरणको बेला पदच्युत भएका राजा रितुवर्णलाई एकदिन मृगको शिकार गर्न मन भएछ । शिकारको लागि निस्केका राजाले मृगलाई वाणले हानुभयो ।त्यो बेला मृगको रुप धारण गरेर तालमा नुहाई रहेकाले वाणले बजैको कानमा लागेर छेदन गरेछ । बजैको कानमा धनुषवाणले लागेपछि बहिरी भएकोले बर माग्दा चिच्याएर माग्ने चलन रहेको बुढी सत्यवतिका पुजारी यम बहादुर तरामुले जानकारी दिनुभयो । पछि वाण लागेकी बजैको त्यही देहावसान भयो र ताल पनि छेदन भएपछि सुकेको कुरा पाका पुस्ताहरु बताउँछन् ।सोही कारण कान र आँखा दुखेमा समेत सत्यवती बजैलाई परेवा चढाएपछि सन्चो हुन्छ भन्ने चलन अझै पनि रहेको छ । यहाँ हरेक वर्ष कार्तिक शुक्लपक्ष चतुर्दशी साँझ देखि डम्फु मादल, बाजागाजा र खाजा बोकेर मेला भर्न जाने, रातभर जागर्ति वस्ने र भोलिपल्ट बिहानैबाट सत्यवती बजैसित चिच्याएर बर माग्ने, परेवा उडाउने, बोका, कुखुराको बली दिने तथा दिनभर स्थानीय कलासंस्कृतिका आधारित सोरठी, कौरा, झ्याउरे, लगायतका गीतसङ्गीतमा झुम्न हजारौं दर्शनार्थीहरू आउने गरेका छन् ।",
      "link": "https://gorkhapatraonline.com/news/178321",
      "image": "https://gorkhapatraonline.com/storage/media/314166/conversions/1000021095-original-thumb.jpg"
    },
    {
      "slug": "178307",
      "title": "गर्भपतन गराउने किशोरीको संख्या बढ्दो",
      "timestamp": 1762300800000,
      "source": "gp",
      "content": "प्रदेश जनस्वास्थ्य कार्यालय बागलुङको वार्षिक कार्यक्रमको समीक्षा तथा चालु आर्थिक वर्षको खर्च सार्वजनिक कार्यक्रम सम्पन्न भएको छ ।",
      "longContent": "रामकृष्ण बोहरा बागलुङ, कात्तिक १९ गते । प्रदेश जनस्वास्थ्य कार्यालय बागलुङको वार्षिक कार्यक्रमको समीक्षा तथा चालु आर्थिक वर्षको खर्च सार्वजनिक कार्यक्रम सम्पन्न भएको छ । विशेषगरी स्वास्थ्य कार्यालयले खोपको सुरक्षा, वितरण र भण्डारण, सुरक्षित मातृत्व, एम्बुलेन्स सेवा, सबै पालिकाको स्वास्थ्य शाखा, अस्पताल र स्वास्थ्य चौकीका प्रमुखसहित सबैलाई तालिम दिने काम गर्छ । त्यस बाहेक मातृशिशु स्वास्थ्य, गर्भपतन सेवा, औषधीको उपलब्धता लगायतको अनुगमन पनि गर्ने गरेको छ । नियमित तालिममार्फत हरेक नयाँ कार्यक्रम लागू हुने भएकोले हरेक काम मानव स्वास्थ्यसँग जोडिएको जनस्वास्थ्य अधिकृत समिता घिमिरेले बताउनुभयो । उहाँले बागलुङको वर्तमान स्वास्थ्यको अवस्थाबारे प्रस्तुतीकरण गर्नुभएको थियो । बाल भिटा अनुगमन, आइरन चक्की र कुपोषणको अवस्था सुधारमा कार्यालयले गरेको काम र सफलतासहित एकीकृत बालरोग व्यवस्थापन, घरभित्रको प्रदुषण नियन्त्रणका लागि स्वास्थ्य शिक्षा, झाडापखाला नियन्त्रण, स्वच्छ पानीको व्यवस्थापन लगायतमा पनि जनस्वास्थ्य कार्यालय काम गर्दै आएको घिमिरेले जानकारी गराउनुभयो । पछिल्लो समय गर्भपतन बढेको र त्यो पनि किशोरी उमेरमा बढेकोले त्यसको प्रभावबारे अध्ययन गर्न जरुरी भएको पनि उहाँको भनाई थियो । बालमैत्री अभियानलाई अवस्था चुनौतीको भएकोले त्यसबारे गम्भिर छलफल गर्नुपर्नेमा उहाँको जोड थियो । समीक्षामा दशवटै स्थानीय तहका स्वास्थ्य शाखा प्रमुखहरुले पालिकाको वार्षिक उपलब्धि सुनाउँदै चालु आर्थिक वर्षको कार्ययोजनाबारे पनि जानकारी गराउनु भयो । कार्यक्रममा बोल्दै गण्डकी प्रदेशका स्वास्थ्य मन्त्री कृष्ण पाठकले प्रदेश सरकारले बजटेलाई मितव्ययी बनाएपनि अत्यावस्यक सेवामा बजेट कम नहुने बताउनुभयो । उहाँले औषधी उपचार, स्वास्थ्य उपकरणको विषयमा भने कटौती नगर्ने विश्वास दिलाउनुभयो । पाठकले अत्यावश्यक सेवा सबैको प्राथमिकतामा पर्नुपर्ने बताउनुभयो । ‘‘स्वास्थ्य सेवाबारे नागरिकले जानकारी पाउनुपर्छ’’ उहाँले भन्नुभयो, ‘‘सरकारले जनताको हितमा काम गर्न बजेट अभाव हुन दिँदैन ।’’ देशको समस्याको बावजुत जनताको काममा राज्यको लगानी सुरक्षित गर्न सबैको पहल हुनुपर्नेमा मन्त्री पाठकको जोड थियो । चालु आर्थिक वर्षका लागि स्वास्थ्य कार्यालयको बजेट ६ करोड ३५ लाख ५७ हजार रहेको कार्यालय प्रमुख घनश्याम सापकोटाले बताउनुभयो । उक्त बजेटबाट अत्यावश्यक सेवालाई प्राथमिकता दिएर काम गर्ने उहाँले बताउनुभयो । कार्यक्रममा जिल्ला समन्वय प्रमुख अमर थापा, प्रमुख जिल्ला अधिकारी कुमानसिंह गुरुङले आफ्नो धारणा राख्नुभएको थियो ।",
      "link": "https://gorkhapatraonline.com/news/178307",
      "image": "https://gorkhapatraonline.com/storage/media/314146/conversions/Samita-Ghimire-Photo-(1)-original-thumb.jpg"
    },
    {
      "slug": "178302",
      "title": "गुरुनानक जयन्तीको अवसरमा कार्यवाहक राष्ट्रपतिको शुभकामना",
      "timestamp": 1762300800000,
      "source": "gp",
      "content": "उहाँले शुभकामना सन्देश जारी गर्दै सम्पूर्ण सिख समुदायसहित नेपाली दिदीबहिनी र दाजुभाइहरूमा सुख, शान्ति, समृद्धि र सुस्वास्थ्यको कामना गर्नुभएको हो ।",
      "longContent": "काठमाडौँ,कात्तिक १९ गते । कार्यवाहक राष्ट्रपति रामसहाय प्रसाद यादवले गुरुनानक जयन्ती (प्रकाश पर्व) २०८२ का अवसरमा शुभकामना सन्देश व्यक्त गर्नुभएको छ । उहाँले शुभकामना सन्देश जारी गर्दै सम्पूर्ण सिख समुदायसहित नेपाली दिदीबहिनी र दाजुभाइहरूमा सुख, शान्ति, समृद्धि र सुस्वास्थ्यको कामना गर्नुभएको हो ।  राष्ट्रपतिले गुरुनानक जयन्ती सत्य, समानता र भ्रातृत्वको सन्देश बोकेको पर्व भएको उल्लेख गर्दै यस अवसरले सबैलाई एकता, सहिष्णुता र सद्भावको बाटोमा अघि बढ्न प्रेरित गर्ने विश्वास व्यक्त गर्नुभयो।उहाँले प्रत्येक वर्ष कात्तिक शुक्ल पूर्णिमाका दिन सिख धर्मावलम्बीहरूले धर्मगुरु गुरुनानक देवको जन्मजयन्तीलाई ‘गुरु पूरब’, ‘गुरु पर्व’ र ‘प्रकाश वर्षका रूपमा श्रद्धा र भक्तिपूर्वक मनाउने परम्परा रहेको बताउनुभयो। गुरुनानक देवले दिनुभएको ‘इमानदारीपूर्वक परिश्रम गर’, ‘लोभमोह त्यागेर सत्यको स्मरण गर’ र ‘कमाएको धन अरूसँग बाँड’ भन्ने त्रिसूत्रीय सिद्धान्त आज पनि उत्तिकै सान्दर्भिक रहेको उहाँको भनाइ छ। कार्यवाहक राष्ट्रपतिले गुरुद्वाराहरूमा हुने कीर्तन, दीप प्रज्वलन र सामूहिक ‘लंगर’को परम्पराले साम्प्रदायिक एकता र सामाजिक समानतालाई प्रवर्द्धन गर्न सहयोग पुग्ने उल्लेख गर्नुभयो।सन्देशमा गुरु ग्रन्थ साहिबको पाठबाट प्राप्त ज्ञानले समाजमा विद्यमान विकृति, विसङ्गति र विभेद अन्त्य गर्न प्रेरणा मिलोस् भन्ने कामना गर्नुभएको छ । उहाँले गुरुनानक जयन्तीले सबै नेपालीलाई शान्त, सभ्य र एकतामूलक समाज निर्माणमा जुट्न तथा समृद्ध नेपाल निर्माणको महाअभियानमा समर्पित हुन प्रेरणा देओस् भन्ने शुभकामना व्यक्त गर्नुभएको छ।",
      "link": "https://gorkhapatraonline.com/news/178302",
      "image": "https://gorkhapatraonline.com/storage/media/314170/conversions/rasta-original-thumb.jpg"
    },
    {
      "slug": "178300",
      "title": "फ्रोजन फ्रेन्च फ्राइज अमेरिका निर्यात",
      "timestamp": 1762300800000,
      "source": "gp",
      "content": "भैरहवा भन्सार कार्यालयमार्फत रु ५४ लाख ८८ हजार एक सय ५८ बराबरको ‘फ्रोजन फ्रेन्च फ्राइज’ पहिलो पटक अमेरिका निर्यात गरेको छ ।",
      "longContent": "काठमाडौँ, कात्तिक १९ गते । भैरहवा भन्सार कार्यालयमार्फत रु ५४ लाख ८८ हजार एक सय ५८ बराबरको ‘फ्रोजन फ्रेन्च फ्राइज’ पहिलो पटक अमेरिका निर्यात गरेको छ ।रुपन्देहीमा अवस्थित फूट च्वाइस फुड्स प्रालिबाट अमेरिकास्थित जेन्टको एलएलसीलाई दुई कन्टेर अर्थात् ४३ हजार पाँच सय २० किलोग्राम फ्रोजन फ्रेन्च फ्राइज निर्यात भएको हो ।भैरहवा भन्सार कार्यालयले जारी गरेको विज्ञप्ति अनुसार, नेपालमा उत्पादित खाद्य वस्तुले अमेरिका जस्तो प्रतिस्पर्धात्मक बजारमा प्रवेश पाएको छ । यसबाट नेपाली उद्योगको विकास, वैदेशिक मुद्रा आर्जन र उद्यमशिलता निर्माणमा महत्वपूर्ण टेवा पुग्ने विश्वास लिइएको भन्सार कार्यालयले जनाएको छ ।अमेरिकी बजारमा नेपाली फ्रेन्च प्राइजको प्रवेशले भविष्यमा थप नेपाली उत्पादनको विश्वबजार विस्तारको ढोका खोल्ने विश्वास लिइएको छ । भैरहवा भन्सार कार्यालय निर्यात प्रवद्र्धनका लागि आवश्यक सेवा सुविधा, सूचनाको पहुँच र प्रक्रियागत सहजतामा निरन्तर सुधार गर्न प्रतिवद्ध रहेको भन्सार कार्यालयले जनाएको छ ।निजी क्षेत्र, उत्पादनकर्ता, ढुवानी तथा गुणस्तर नियमन निकायसँगको सहकार्यलाई अझ सुदृढ बनाउँदै जानेतर्फ प्राथमिकतामा रहने समेत भैरहवा भन्सार कार्यालयले स्पष्ट पारेको छ ।",
      "link": "https://gorkhapatraonline.com/news/178300",
      "image": "https://gorkhapatraonline.com/storage/media/314139/conversions/french-fry-original-thumb.jpg"
    },
    {
      "slug": "178299",
      "title": "आगलागीका घटनामा बढोत्तरी",
      "timestamp": 1762300800000,
      "source": "gp",
      "content": "राष्ट्रिय विपद् जोखिम न्यूनीकरण तथा व्यवस्थापन प्राधिकरणका अनुसार यही कात्तिक १७ देखि १८ गते बिहानसम्म देशभर नौ वटा आगलागीका घटना भएका छन् ।",
      "longContent": "काठमाडौँ, कात्तिक १९ गते । सावधानी र जनचेतनाको अभावमा आगलागीका घटनामा वृद्धि भएको पाइएको छ । राष्ट्रिय विपद् जोखिम न्यूनीकरण तथा व्यवस्थापन प्राधिकरणका अनुसार यही कात्तिक १७ देखि १८ गते बिहानसम्म देशभर नौ वटा आगलागीका घटना भएका छन् ।प्राधिकरणका अनुसार झापा, मोरङ, महोत्तरी, सर्लाही, रौतहट, बारा, गोरखा, पर्वत र कैलालीमा आगलागीका घटना भएका छन् । देशभर कूल १८ वटा विपद्का घटना घटेका छन् । ती घटनामा परेर तीन जनाको ज्यान गएको छ भने आठ जना घाइते भएका छन् । प्राधिकरणका अनुसार कूल रु ११ लाख बराबरको क्षति भएको छ ।यस्तै, रसुवामा हावाहुरीका कारण क्षति पुगेको छ । गोसाइँकुण्ड गापा–४ लाङटाङस्थित हावाहुरी र माथिबाट खसेको हिमपहिरोका कारण स्थानीय होटलमा क्षति पुगेको छ । भोजपुर, खोटाङ र ललितपुरमा पहिरोका घटना भएका छन् ।दोलखाको गौरीशङ्कर गापा–९ स्थित येलुङ रि हिमाल आरोहणका लागि गएका नेपाली पथप्रदर्शक तथा विदेशी नागरिक समेत गरी १२ जना गएकामा हिमाल आरोहण गर्ने क्रममा हिउँ पहिरोमा परी चार जना विदेशी नागरिक बेपत्ता भएका छन् । दुई नेपाली र एक विदेशी गरी तीन जनाको मृत्यु र पाँच नेपाली घाइते भएका छन् । गोरखाको चुननुब्रीमा हिमपातका कारण प्रभावित भएकालाई उद्धार गरिएको छ । सिरहा, तनहुँ र कैलालीमा भने सर्पदंशकारण तीन जना घाइते भइ उपचारका क्रममा छन् ।रासस",
      "link": "https://gorkhapatraonline.com/news/178299",
      "image": "https://gorkhapatraonline.com/storage/media/314138/conversions/fire-original-thumb.jpg"
    },
    {
      "slug": "178296",
      "title": "आज विश्व सुनामी सचेतना दिवस",
      "timestamp": 1762300800000,
      "source": "gp",
      "content": "‘सुनामी तयारीमा लगानी गरौँ’ नाराका साथ आज जापानलगायत तटीय मुलुकहरूमा सुनामी सचेतना दिवस मनाइँदै छ ।",
      "longContent": "काठमाडौँ, कात्तिक १९ गते ।‘सुनामी तयारीमा लगानी गरौँ’ नाराका साथ आज जापानलगायत तटीय मुलुकहरूमा सुनामी सचेतना दिवस मनाइँदै छ । सुनामी जोखिम न्यूनीकरणका लागि पूर्वतयारी र सामूहिक जिम्मेवारीलाई यो दिवसले जोड दिएको छ । समुद्रभित्र ठूलो भूकम्प, ज्वालामुखी विस्फोट वा समुद्री भूस्खलनका कारण उत्पन्न हुने विशाल छालहरूको शृङ्खलालाई सुनामी भनिन्छ । संयुक्त राष्ट्रसङ्घको आह्वानमा सन् २०१६ देखि हरेक वर्ष नोभेम्बर ५ लाई विश्व सुनामी सचेतना दिवसका रूपमा मनाउन प्रारम्भ भएको होे ।  जापानको प्रस्तावमा सुरु गरिएको यो दिवसले सुनामी जोखिम न्यूनीकरणका लागि नवीन अभ्यास र ज्ञान आदानप्रदानलाई जोड दिँदै आएको छ । राष्ट्रसङ्घका अनुसार अघिल्लो शताब्दीमा ५८ ठूला सुनामीले दुई लाख ६० हजारभन्दा बढी मानिसको ज्यान लिएको थियो । सन् २००४ को हिन्द महासागर सुनामीमा धेरैले ज्यान गुमाएका थिए ।  त्यसपछि जापानको ह्योगो क्षेत्रमा सम्पन्न कोबे सम्मेलनले १० वर्षे ह्योगो कार्ययोजना अङ्गीकार गरी विपद् जोखिम न्यूनीकरणका लागि विश्वव्यापी ढाँचा तयार पारेको थियो । यो ढाँचालाई ‘सेन्डाइ फ्रेमवर्क’ भनिन्छ । सेन्डाइ फ्रेमवर्कको उद्देश्य प्राकृतिक विपद्बाट हुने मृत्यु, प्रभावित जनसङ्ख्या, आर्थिक क्षति र महत्वपूर्ण पूर्वाधारमा पर्ने असरलाई घटाउनु हो । यसले सरकार, समुदाय, वैज्ञानिक र नागरिक समाजबीच सहकार्य गरेर सुरक्षित एवं दिगो भविष्य निर्माणान मद्दत गर्छ ।रासस",
      "link": "https://gorkhapatraonline.com/news/178296",
      "image": "https://gorkhapatraonline.com/storage/media/314134/conversions/sunami-original-thumb.jpg"
    },
    {
      "slug": "178294",
      "title": "बन्दीपुरमा झैझगडाको क्रममा एकजनाको मृत्यु",
      "timestamp": 1762300800000,
      "source": "gp",
      "content": "जिल्ला प्रहरी कार्यालय तनहुँका सूचना अधिकारी प्रहरी नायब उपरीक्षक श्रवणकुमार बिकका अनुसार स्थानीय ७० वर्षीय खिमबहादुर गुरुङ र ५८ वर्षीय खुसीमान गुरुङबीच आइतबार साँझ झैझगडा भएको थियो ।",
      "longContent": "अमरराज नहर्कीतनहुँ, कात्तिक १९ गते । तनहुँको बन्दीपुर गाउँपालिका–५ बाहुन भञ्याङमा भएको झैझगडामा एकजनाको मृत्यु भएको छ ।  जिल्ला प्रहरी कार्यालय तनहुँका सूचना अधिकारी प्रहरी नायब उपरीक्षक श्रवणकुमार बिकका अनुसार स्थानीय ७० वर्षीय खिमबहादुर गुरुङ र ५८ वर्षीय खुसीमान गुरुङबीच आइतबार साँझ झैझगडा भएको थियो ।झगडाका क्रममा खिमबहादुरले चिरपट प्रहार गर्दा खुसीमानको टाउकोमा चोट लागी गम्भीर घाइते हुनु भएको थियो । घाइतेलाई उपचारका लागि तत्काल बन्दीपुर अस्पताल लगिएको थियो। टाउको र दाहिने खुट्टामा चोट लागेको खुसीमानलाई प्राथमिक उपचारपछि थप उपचारका लागि  पोखरा पठाइएको थियो ।पोखरास्थित फिस्टेल अस्पतालमा उपचारको क्रममा राति १०ः५५ बजे चिकित्सकले मृत घोषणा गरेको प्रहरीले जनाएको छ । मृतकको शव गण्डकी अस्पताल, पोखराको शवगृहमा राखिएको छ ।कुटपिट गर्ने खिमबहादुर गुरुङलाई प्रहरीले नियन्त्रणमा लिएर आवश्यक अनुसन्धान अघि बढाएको जिल्ला प्रहरी कार्यालय तनहुँले जनाएको छ ।",
      "link": "https://gorkhapatraonline.com/news/178294",
      "image": "https://gorkhapatraonline.com/storage/media/314135/conversions/death-1-original-thumb.jpg"
    },
    {
      "slug": "178293",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1762300800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, कात्तिक १९ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ३५, गोलभेँडा सानो (टनेल) प्रतिकिलो रु १००, गोलभेँडा सानो (भारतीय) प्रतिकिलो रु ७०, आलु रातो प्रतिकिलो रु ७५, आजु रातो (भारतीय) प्रतिकिलो रु ५०, आलु सेतो प्रतिकिलो रु ६०, प्याज सुकेको (भारतीय) प्रतिकिलो रु ४० रहेको छ । यस्तै, गाजर (लोकल) प्रतिकिलो रु १२०, गाजर (तराई) प्रतिकिलो रु ११०, बन्दा (लोकल) प्रतिकिलो रु ५०, काउली स्थानीय प्रतिकिलो रु ८०, रातो मूला प्रतिकेजी रु ५०, सेतो मूला (लोकल) प्रतिकिलो रु ४०, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु ४०, भन्टा डल्लो प्रतिकिलो रु ८०, तने बोडी प्रतिकिलो रु १८०, मकै बोडी प्रतिकिलो रु ७० कायम भएको छ ।त्यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु ८०, घिउ सिमी (हाइब्रिड) प्रतिकिलो रु ८०, घिउ सिमी (राजमा) प्रतिकिलो रु १६०, तीतो करेला प्रतिकिलो रु १००, लौका प्रतिकिलो रु ५०, परबर (लोकल) प्रतिकिलो रु ८०, परबर (तराई) प्रतिकिलो रु ८०, चिचिण्डो प्रतिकिलो रु ५५, घिरौँला प्रतिकिलो रु ७०, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ५०, भिन्डी प्रतिकिलो १००, सखरखण्ड प्रतिकिलो ८०, बरेला प्रतिकिलो रु ३० कायम गरिएको छ । पिँडालु प्रतिकिलो रु ८०, स्कूस प्रतिकिलो रु २०, रायोसाग प्रतिकिलो रु १००, पालुङ्गो साग प्रतिकेजी रु १५०, चमसुर प्रतिकेजी रु १५०, तोरीको साग प्रतिकिलो रु ८०, मेथीको साग प्रतिकिलो रु २००, हरियो प्याज प्रतिकिलो रु १००, तरुल प्रतिकिलो रु १००, च्याउ (कन्य) प्रतिकिलो रु २१०, च्याउ (डल्ले) प्रतिकिलो रु ३२०, कुरिलो प्रतिकिलो रु ७०० निर्धारण गरिएको छ ।ब्रोकाउली प्रतिकिलो रु १२०, चुकुन्दर प्रतिकिलो रु १००, सजीवन प्रतिकिलो रु २५०, रातो बन्दा प्रतिकिलो रु १२०, जिरीको साग प्रतिकिलो रु ४००, सेलरी प्रतिकिलो रु ४००, पार्सले प्रतिकिलो रु ५००, सौफको साग प्रतिकिलो रु १५०, पुदिना प्रतिकिलो रु ४५०, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ३८० तोकिएको छ ।स्याउ (झोले) प्रतिकिलो रु २३०, स्याउ (फुजी) प्रतिकिलो रु ३००, केरा (दर्जन) रु १४०, कागती प्रतिकिलो रु १२०, अनार प्रतिकिलो रु ३५०, सुन्तला (नेपाली) प्रतिकिलो रु १००, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ८०, मौसम प्रतिकिलो रु ११०, जुनार प्रतिकिलो रु २५०, भुइँकटहर प्रतिगोटा रु १५५, काँक्रो (लोकल) प्रतिकिलो रु १२०, काँक्रो (हाइब्रिड) प्रतिकिलो २५, निबुवा प्रतिकिलो रु ६०, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ९०, मेवा ९भारतीय० प्रतिकिलो रु १००, अम्बा प्रतिकिलो रु १२० र लप्सी प्रतिकिलो रु ६०, किबी प्रतिकिलो रु २६०, सरिफा प्रतिकिलो रु २०० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ७०, अदुवा प्रतिकिलो रु १००, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु १००, खुर्सानी हरियो (माछे) प्रतिकिलो रु १२०, खुर्सानी हरियो (अकबरे) प्रतिकिलो रु ९०, भेडे खुर्सानी प्रतिकिलो रु १२०, हरियो लसुन प्रतिकिलो रु २५०, हरियो धनियाँ प्रतिकिलो रु २५०, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १८०, छ्यापी सुकेको प्रतिकिलो रु २४०, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १५०, राजा च्याउ प्रतिकिलो रु ३००, सिताके च्याउ प्रतिकिलो रु ९०० निर्धारण गरिएको छ ।रासस",
      "link": "https://gorkhapatraonline.com/news/178293",
      "image": "https://gorkhapatraonline.com/storage/media/314131/conversions/Tarkari-20250226_130103-original-thumb.jpg"
    },
    {
      "slug": "178290",
      "title": "यस्तो छ बुधवारको विदेशी मुद्राको विनिमयदर",
      "timestamp": 1762300800000,
      "source": "gp",
      "content": "राष्ट्र बैंकका अनुसार अमेरिकी डलर एकको खरिददर १४१ रुपियाँ  ५६ पैसा र बिक्रीदर १४२ रुपियाँ १६ पैसा निर्धारण गरिएको छ ।",
      "longContent": "काठमाडौँ, कात्तिक १९ गते । नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ।राष्ट्र बैंकका अनुसार अमेरिकी डलर एकको खरिददर १४१ रुपियाँ  ५६ पैसा र बिक्रीदर १४२ रुपियाँ १६ पैसा निर्धारण गरिएको छ ।यस्तै, युरोपियन युरो एकको खरिददर १६२ रुपियाँ  ८६ पैसा र बिक्रीदर १६३ रुपियाँ  ५५ पैसा, युके पाउण्ड स्ट्रलिङ एकको खरिददर १८५ रुपैयाँ ०६ पैसा र बिक्रीदर १८५ रुपैयाँ ८५ पैसा, स्वीस फ्रयाङ्क एकको खरिददर १७५ रुपैयाँ ०९ पैसा र बिक्रीदर १७५ रुपियाँ  ८३ पैसा कायम गरिएको छ । अष्ट्रेलियन डलर एकको खरिददर ९२ रुपियाँ ०६ पैसा र बिक्रीदर ९२ रुपैयाँ ४५ पैसा, क्यानेडियन डलर एकको खरिददर १०० रुपैयाँ ६० पैसा र बिक्रीदर १०१ रुपैयाँ ०३ पैसा, सिङ्गापुर डलर एकको खरिददर १०८ रुपैयाँ ४५ पैसा र बिक्रीदर १०८ रुपैयाँ ९१ पैसा तोकिएको छ ।जापानी येन १० को खरिददर नौ रुपियाँ  २२ पैसा र बिक्रीदर नौ रुपियाँ २६ पैसा, चिनियाँ युआन एकको खरिददर १९ रुपियाँ  ८७ पैसा र बिक्रीदर १९ रुपियाँ  ९५ पैसा, साउदी अरेबियन रियाल एकको खरिददर ३७ रुपियाँ  ७४ पैसा र बिक्रीदर ३७ रुपियाँ  ९० पैसा, कतारी रियाल एकको खरिददर ३८ रुपियाँ  ८४  पैसा र बिक्रीदर ३९ रुपियाँ  कायम भएको छ । केन्द्रीय बैंकका अनुसार थाइ भाट एकको खरिददर चार रुपियाँ ३५ पैसा र बिक्रीदर चार रुपियाँ  ३७ पैसा, युएई दिराम एकको खरिददर ३८ रुपियाँ ५४ पैसा र बिक्रीदर ३८ रुपियाँ ७० पैसा, मलेसियन रिङ्गेट एकको खरिददर ३३ रुपियाँ  ७२ पैसा र बिक्रीदर ३३ रुपियाँ  ८७ पैसा, साउथ कोरियन वन १०० को खरिददर नौ रुपियाँ  ९५ पैसा र बिक्रीदर नौ रुपियाँ  ८९ पैसा, स्वीडिस क्रोनर एकको खरिददर १४ रुपियाँ  ८३ पैसा र बिक्रीदर १४ रुपियाँ  ८९ पैसा  र डेनिस क्रोनर एकको खरिददर २१ रुपियाँ  ८१ पैसा र बिक्रीदर २१ रुपियाँ  ९१ पैसा तोकिएको छ । राष्ट्र बैंकले हङकङ डलर एकको खरिददर १८ रुपियाँ २१ पैसा र बिक्रीदर १८ रुपियाँ २९ पैसा, कुवेती दिनार एकको खरिददर ४६० रुपियाँ ५७ पैसा र बिक्रीदर ४६२ रुपियाँ ५२ पैसा, बहराइन दिनार एकको खरिददर ३७५ रुपियाँ ४७ पैसा र बिक्रीदर ३७७ रुपियाँ  ०६ पैसा, ओमनी रियाल एकको खरिददर ३६७ रुपैयाँ ६७ पैसा र बिक्रीदर ३६९ रुपियाँ २३ पैसा रहेको छ । भारतीय रुपियाँ एक सयको खरिददर १६० रुपियाँ  र बिक्रीदर १६० रुपियाँ  १५ पैसा तोकेको छ ।राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ। वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।रासस",
      "link": "https://gorkhapatraonline.com/news/178290",
      "image": "https://gorkhapatraonline.com/storage/media/314127/conversions/dolor-original-thumb.jpg"
    },
    {
      "slug": "178287",
      "title": "यस्तो छ आगामी २४ घण्टाको मौसम पूर्वानुमान",
      "timestamp": 1762300800000,
      "source": "gp",
      "content": "बुधवार दिउँसो बागमती, गण्डकी, लुम्बिनी र सुदूरपश्चिम प्रदेशलगायत देशका पहाडी भागमा साधारणतया बदली रही बाँकी भागमा आंशिक बदली हुनेछ ।",
      "longContent": "काठमाडौँ, कात्तिक १९ गते । हाल मुलुकका पश्चिमी भागमा पश्चिमी न्यूनचापीय प्रणालीको आंशिक प्रभाव रहेको जल तथा मौसम पूर्वानुमान महाशाखाले जनाएको छ ।बुधवार दिउँसो बागमती, गण्डकी, लुम्बिनी र सुदूरपश्चिम प्रदेशलगायत देशका पहाडी भागमा साधारणतया बदली रही बाँकी भागमा आंशिक बदली हुनेछ ।महाशाखाका अनुसार गण्डकी, लुम्बिनी, कर्णाली र सुदूरपश्चिम प्रदेशका पहाडी तथा हिमाली भागका केही स्थानमा हल्कादेखि मध्यम वर्षा र हिमपात हुनेछ ।त्यसैगरी, आज राति देशका पहाडी भागमा साधारणतया बदली रही बाँकी भागमा मौसम सफा रहनेछ ।बागमती, गण्डकी, कर्णाली र सुदूरपश्चिम प्रदेशका पहाडी तथा हिमाली भागका केही स्थानमा हल्का वर्षा र हिमपातको सम्भावना छ ।रासस",
      "link": "https://gorkhapatraonline.com/news/178287",
      "image": "https://gorkhapatraonline.com/storage/media/314126/conversions/mausam2-original-thumb.jpg"
    },
    {
      "slug": "178277",
      "title": "माओवादीद्वारा एकता प्रस्ताव पारित",
      "timestamp": 1762300800000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) आफूसहित अन्य आठ राजनीतिक दलबिच हुने एकता प्रस्ताव पारित गरेको छ । मङ्गलबार राजधानीमा आयोजित महाधिवेशन आयोजक समिति बैठकले अध्यक्ष पुष्पकमल दाहाल ‘प्रचण्ड’ द्वारा प्रस्तुत प्रस्ताव पारित गरेको हो ।",
      "longContent": "गोरखापत्र समाचारदाता काठमाडौँ, कात्तिक १९ गते । नेपाल कम्युनिस्ट पार्टी (माओवादी केन्द्र) आफूसहित अन्य आठ राजनीतिक दलबिच हुने एकता प्रस्ताव पारित गरेको छ । मङ्गलबार राजधानीमा आयोजित महाधिवेशन आयोजक समिति बैठकले अध्यक्ष पुष्पकमल दाहाल ‘प्रचण्ड’ द्वारा प्रस्तुत प्रस्ताव पारित गरेको हो । पार्टीको महाधिवेशन आयोजक समितिका संयोजक पुष्पकमल दाहाल ‘प्रचण्ड’ ले समितिको अन्तिम बैठकलाई मङ्गलबार काठमाडौँमा सम्बोधन गर्दै अब नयाँ पार्टी निर्माण गर्ने घोषणा गर्नुभयो । कमलादीमा पार्टीको बैठक चलिरहँदा सशस्त्र विद्रोह (जनयुद्ध) देखिनै प्रचण्डलाई साथ दिँदै आउनुभएका जनार्दन शर्मा, राम कार्कीलगायतले सानेपामा पत्रकार सम्मेलन गरेर नयाँ पार्टीमा नजाने बरु अर्कै समूह बनाउने घोषणा गरिरहनुभएको थियो । ‘प्रचण्ड’ ले नयाँ समाजवादी क्रान्तिका लागि बृहत् वामपन्थी शक्तिसँग एकता गर्न थालेको बताउनुभएको छ । माओवादीको राष्ट्रिय महाधिवेशन आयोजक समितिको अन्तिम बैठकमा संयोजक प्रचण्डले नयाँ समाजवादी क्रान्ति तयार गर्न सबैलाई एकजुट हुन आग्रह गरेको पार्टी नेता विशाल खड्काले जानकारी दिनुभयो । बैठकमा प्रचण्डले समाजवादी क्रान्तिको तयारीमा साथ नदिनेको रेल छुट्ने भएकाले अब कसैलाई नपर्खने उल्लेख गरेको नेता खड्काले बताउनुभयो । “हामीले कम्युनिस्ट केन्द्र बनाउन लागेका छौँ । पहिलो एकता केन्द्र पार्टीले जनयुद्ध तयारी गरेर १० वर्ष लडी राजतन्त्र फालेर गणतन्त्र ल्याउन सफल भयौँ,” प्रचण्डको भनाइ उल्लेख गर्दै खड्काले भन्नुभयो, “अब समाजवादी केन्द्र बनाएर समाजवादी क्रान्ति गर्ने तयारी हो । यो कुनै चुनावी तालमेल वा गठबन्धन भन्नेका लागि समाजवादी क्रान्तिको रेल छुट्यो । यस्तो सोच्नेले भेट्टाउन सक्दैनन् ।” प्रचण्डले अब बन्ने पार्टीले नयाँ युगको ढोका खोल्ने विश्वास व्यक्त गर्नुभयो । “नयाँ मोर्चामा भीम रावलसँग छलफल गर्दा सकारात्मक भएको छ,” उहाँले भन्नुभयो, “जनार्दनजी पनि यतै आउनुस् अझै पनि तपाईं विचार गर्नुस्, तपाईं फर्कनुस् । अझै अगाडि जानु पर्छ ।” संयोजक प्रचण्डले बुधबार एकता हुने नौ पार्टीको नाम नेपाली कम्युनिस्ट पार्टी हुने जानकारी दिएको नेता खड्काले बताउनुभयो । माओवादीसहित नौ पार्टीको एकता बुधबार राष्ट्रिय सभा गृहमा घोषणा हुने भएको छ । माओवादी केन्द्रका नेता नारायणकाजी श्रेष्ठले पार्टीलाई पुनर्गठन गर्दै सङ्गठनमा अधिकतम नवपुस्ता (जेनजी) लाई समेटेर जाने वचन दिनुभयो । उहाँले अब हुने एकतामा केही मान्छे थुपार्न मात्र नभएर रणनीतिक लक्ष्यसहित विचार, सिद्धान्त, राजनीति, विधि, पद्धति, सामूहिकता र जनमुखीलाई केन्द्रविन्दुमा राखेर अघि बढिने जिकिर गर्नुभयो ।शर्माको नयाँ समूह माओवादी केन्द्रबाट अलग हुँदै पूर्वमन्त्री जनार्दन शर्मा र राम कार्कीले प्रगतिशील अभियान नेपाल नामक अभियान घोषणा गर्नुभएको छ । मङ्गलबार शर्माले ललितपुरमा पत्रकार सम्मेलन गर्दै जेनजी आन्दोलनको भावनाविपरीत पार्टी एकता गरेका स्वीकार नगरेको बताउनुभयो । उहाँले माओवादी पार्टीलाई रूपान्तरण गरेर पारदर्शी, सुशासनको पक्षमा र जनतातिर जवाफदेही हुने, विधि पद्धति लागु गर्ने पार्टी बनाउन प्रयास गरे पनि सफल हुन नसकेको स्वीकार गर्नुभयो ।",
      "link": "https://gorkhapatraonline.com/news/178277",
      "image": "https://gorkhapatraonline.com/storage/media/314113/conversions/thumb-original-thumb.jpg"
    },
    {
      "slug": "178276",
      "title": "कांग्रेसमा महाधिवेशनको दुई कार्यतालिका प्रस्तुत",
      "timestamp": 1762300800000,
      "source": "gp",
      "content": "नेपाली कांग्रेस केन्द्रीय कार्यसमिति बैठकमा १५ औँ महाधिवेशन मितिका सन्दर्भमा दुई प्रस्ताव पेस भएका छन् । कांग्रेस केन्द्रीय कार्यालय सानेपामा असोज २८ गतेदेखि जारी केन्द्रीय कार्यसमिति बैठकमा महाधिवेशनबारे दुई धार देखिएको हो ।",
      "longContent": "गोरखापत्र समाचारदाता ललितपुर, कात्तिक १९ गते । नेपाली कांग्रेस केन्द्रीय कार्यसमिति बैठकमा १५ औँ महाधिवेशन मितिका सन्दर्भमा दुई प्रस्ताव पेस भएका छन् । कांग्रेस केन्द्रीय कार्यालय सानेपामा असोज २८ गतेदेखि जारी केन्द्रीय कार्यसमिति बैठकमा महाधिवेशनबारे दुई धार देखिएको हो ।मङ्गलबारको बैठकमा महामन्त्री गगनकुमार थापाले १४ औँ महाधिवेशनबाट निर्वाचित केन्द्रीय कार्यसमितिको कार्यकाल नथप्न र पुस १६ देखि १९ गतेसम्म १५ औँ महाधिवेशन गर्ने गरी कार्यतालिका प्रस्तुत गर्नुभयो । उहाँले मङ्सिरभित्रै क्रियाशील सदस्यता नवीकरण र नयाँ वितरण सम्पन्न गर्ने, क्रियाशील सदस्यता छानबिन गर्ने, निर्वाचन समितिलाई हस्तान्तरण गर्ने, वडा अधिवेशनसम्म गर्ने र पुस ५ गते क्षेत्रीय अधिवेशन सम्पन्न गरेर महाधिवेशनमा जानुपर्ने प्रस्ताव गर्नुभएको छ । कांग्रेस केन्द्रीय सदस्य रङ्गमति शाहीका अनुसार महामन्त्री थापाले बैठकलाई सम्बोधन गर्दै पार्टीको महाधिवेशन पुसमा गर्न सम्भव हुने बताउनुभयो । महामन्त्री थापाको प्रस्तावप्रति असहमति जनाउँदै सहमहामन्त्री महेन्द्र यादवले २०८३ वैशाख २७ देखि २९ गतेसम्म गर्नुपर्ने प्रस्ताव पेस गर्नुभयो । उहाँले मङ्सिर २० गतेसम्म क्रियाशील नवीकरण, पुस ५ गतेसम्म नयाँ वितरण, चैतमा वडा, पालिका, प्रदेश क्षेत्रीय अधिवेशन, सङ्घीय निर्वाचन क्षेत्रको अधिवेशन, जिल्ला अधिवेशन, वैशाख १५ गते सातै प्रदेशको अधिवेशन गरी वैशाख २७ देखि २९ गतेसम्म १५ औँ महाधिवेशन गर्नुपर्ने कार्यतालिका पेस गर्नुभएको छ । नेतृ शाहीले भन्नुभयो, “बैठकमा १५ औँ महाधिवेशनबारे फरक फरक प्रस्ताव आए पनि छलफलबाट मिति टुङ्गो लाग्छ ।” बैठक सुरु गर्दै कार्यवाहक सभापति पूर्णबहादुर खड्काले १५ औँ महाधिवेशन कार्यतालिकाका सन्दर्भमा सहमतिको प्रयास भइरहेको बताउनुभयो । मङ्गलबार कोषाध्यक्ष उमेश श्रेष्ठ र केन्द्रीय सदस्यहरू कृष्णप्रसाद सिटौला, डा. चन्द्रकान्त भण्डारी, कर्णबहादुर बुढा, डा. रणबहादुर रावल, दिलमान पाख्रिन, कुन्दनराज काफ्ले, राधा घले र शारदा पौडेलले बोल्नुभयो । छुट्टै भेला नेपाली कांग्रेसको विशेष महाधिवेशनका लागि हस्ताक्षर सङ्कलन गरेका नेताहरूको भेला मङ्गलबार सम्पन्न भएको छ । नेता देवराज चालिसेले पार्टीभित्र आन्तरिक लोकतन्त्र बलियो बनाउन विशेष महाधिवेशन गर्नुपर्ने बताउनुभयो । नेता गुरुराज घिमिरेले पार्टीमा रूपान्तरण आवश्यक रहेको बताउँदै विशेष महाधिवेशन हुनुपर्ने माग गर्नुभयो । विशेष महाधिवेशन पक्षधरले असोज २९ गते दुई हजार ४८८ महाधिवेशन प्रतिनिधिको हस्ताक्षर पार्टी कार्यालयमा बुझाएका छन् ।",
      "link": "https://gorkhapatraonline.com/news/178276",
      "image": "https://gorkhapatraonline.com/storage/media/314112/conversions/congress-meeting--original-thumb.jpg"
    }
  ]
}