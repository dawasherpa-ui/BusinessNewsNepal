{
  "date": "2025-08-20T15:39:46.605Z",
  "news": [
    {
      "slug": "168560",
      "title": "स्याउ भदौभित्रै टिपिने",
      "timestamp": 1755648000000,
      "source": "gp",
      "content": "यस वर्ष मुस्ताङको प्रमुख उत्पादन स्याउ हिन्दु महिलाको पर्व हरितालिका तिजअगाडि नै बजारमा आउने भएको छ । विगतका वर्षको तुलनामा यस वर्ष छिटो स्याउ पाकेपछि उच्च घनत्व प्रविधिमा आधारित (हाइब्रिड) गाला जातको स्याउ यही भदौ ५ देखि टिप्न पाइने भएको हो ।",
      "longContent": "मुक्तिनाथ समाचारदातामुक्तिनाथ (मुस्ताङ), भदौ ४ गते । यस वर्ष मुस्ताङको प्रमुख उत्पादन स्याउ हिन्दु महिलाको पर्व हरितालिका तिजअगाडि नै बजारमा आउने भएको छ । विगतका वर्षको तुलनामा यस वर्ष छिटो स्याउ पाकेपछि उच्च घनत्व प्रविधिमा आधारित (हाइब्रिड) गाला जातको स्याउ यही भदौ ५ देखि टिप्न पाइने भएको हो ।पछिल्लो समय उच्च घनत्वको स्याउमा स्थानीय आकर्षित भएसँगै कृषकले तीन चरणमा भदौको अन्त्यसम्म टिपेर बजारमा लैजान पाउने भएका छन् । जिल्लाभर ६० हेक्टरमा उच्च घनत्व प्रविधिमा आधारित (हाइब्रिड) स्याउ खेती गरिएकोमा यस वर्ष ५० हेक्टर क्षेत्रफलमा उत्पादन हुने छ । जिल्ला समन्वय समितिका प्रमुख माया गुरुङको अध्यक्षतामा बसेको स्याउ टिप्ने जिल्लास्तरीय समन्वय बैठकले यस वर्ष भदौको अन्त्यसम्म सबै प्रजातिका स्याउ टिप्न सकिने निर्णय गरेपछि कृषक उत्साहित भएका छन् । जिसस प्रमुख गुरुङले उच्च घनत्व प्रविधिमा आधारित (हाइब्रिड) गाला भदौ ५ गते, हाइब्रिड किङरट जातको स्याउ भदौ १५ देखि तथा अन्य हाइब्रिड र स्थानीय जातका स्याउ भदौ २५ देखि टिप्न सकिने बताउनुभयो । जिसस प्रमुख गुरुङले भन्नुभयो, “स्याउ मुस्ताङको पहिचान भएकाले काँचो टिप्न निषेध गरिएको थियो । अब हामीले तालिका अनुसार अनुगमन पनि गर्छौं  ।” स्वादिलो स्याउका रूपमा पहिचान बनाएको मुस्ताङबाट काँचो स्याउ बजारमा लैजाँदा पहिचान गुम्ने भन्दै जात र गुणका आधारमा बजारमा पठाउने तालिकालाई कार्यान्वयन गर्न कृषकलाई अनुरोध गरिएको छ । आकारप्रकारका हिसाबले पनि गुणस्तरयुक्त रहेको मुस्ताङमा छिटो पाक्ने जातलाई पहिले र ढिलो पाक्ने जातलाई पछि टिपेर बजार पठाउने तालिका बनाइएको छ । बोटमा स्याउ नपाक्दै बजार पठाउने प्रवृत्तिलाई रोक्न तोकिएको कार्यतालिकाको समितिले आवश्यकता अनुसार अनुगमनसमेत गर्ने छ । समयअगावै स्याउ टिपेर बजार लैजाने प्रचलनले स्याउको गुणस्तर र बोटको आयुसमेत घट्ने भएकाले कार्यतालिकालाई अनिवार्य गरिएको कृषि ज्ञान केन्द्र मुस्ताङका प्रमुख राजेश गुरुङले बताउनुभयो । तापक्रम वृद्धिका कारण स्याउमा छिटो गुलियो पसेकाले स्थानीयबाहेक गाला प्रजातिका स्याउ र किङरट जातको स्याउ टिप्ने समय अगाडि रहेको प्रमुख गुरुङले बताउनुभयो । कृषि ज्ञान केन्द्रको सभा हलमा आयोजित कार्यक्रममा मुस्ताङका सरोकारवाला निकायका प्रतिनिधिको उपस्थितिमा कृषकको बगैँचामा पुगेर गाला र किङरट स्याउको गुणस्तर परीक्षण गरिएको जानकारीसहित स्याउ उत्पादन तथा विस्तार भइरहेका क्षेत्रबारे छलफल तथा विस्तारका लागि आवश्यक प्राविधिक सहयोगबारे छलफल भएको कृषि ज्ञान केन्द्रका सूचना अधिकारी शिवगणेश चौधरी कुर्मीले बताउनुभयो । स्याउ उपयुक्त समयमा टिपेमा स्याउको स्वाद र गुणस्तर राम्रो हुने मानिन्छ । सबै प्रजातिका स्याउलाई एउटै समय तोक्दा छिटो पाकेका स्याउको गुणस्तरमा कमी आउने भएकाले छिटो पाकेका स्याउलाई भदौमै टिपेर बजार पठाउन पकेट क्षेत्रका कृषकको सुझाव थियो । यस वर्ष अनुकूल मौसमसँगै बगैँचा व्यवस्थापन, रोग तथा किराको समस्या कम रहेको अवस्थामा उत्पादन बढ्ने र ढुवानीसमेत समयमै हुने भएको छ । मुस्ताङमा स्थानीय स्याउ ८३० हेक्टर क्षेत्रफलमा लगाइएकोमा ५६६ हेक्टर क्षेत्रफलमा लगाइएको स्याउ बोटबाट छ हजार ७८ मेट्रिक टन स्याउ उत्पादन हुने लक्ष्य राखिएको छ । प्रतिहेक्टर १०.७४ मेट्रिक टन स्याउ उत्पादन हुन्छ ।त्यसै गरी उच्च घनत्वको स्याउ खेती ६० हेक्टर क्षेत्रफलमा फैलिएकोमा आठ हजार ४९६ मेट्रिक टन स्याउ उत्पदान हुने अनुमान गरिएको छ । उच्च घनत्वको स्याउ प्रतिहेक्टर १८.४७ मेट्रिक टन फल्ने विश्वास गरिएको छ । मुस्ताङका बगैँचामा देशभरबाट व्यापारीले बगैँचामा स्याउ नपाक्दै पेस्की लिएरसमेत खरिद गर्ने गरेका छन् ।",
      "link": "https://gorkhapatraonline.com/news/168560",
      "image": "https://gorkhapatraonline.com/storage/media/297391/conversions/Untitled-7-original-thumb.jpg"
    },
    {
      "slug": "168540",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1755648000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नप्रकार छन् ।",
      "longContent": "काठमाडौँ, भदौ ४ गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नप्रकार छन् । गोलभेँडा ठूलो (नेपाली) प्रतिकिलो रु ९०, गोलभेँडा सानो (लोकल) प्रतिकिलो रु ३५, गोलभेँडा सानो (टनेल) प्रतिकिलो रु ४५, आलु रातो प्रतिकिलो रु ५२, आलु रातो (भारतीय) प्रतिकिलो रु ३१, आलु रातो (मुडे) प्रतिकिलो रु ४६, आलु सेतो प्रतिकिलो रु ३९, प्याज सुकेको (भारतीय) प्रतिकिलो रु ४४, गाजर (लोकल) प्रतिकिलो रु १२०, गाजर (तराई) प्रतिकिलो रु ११०, बन्दा (लोकल) प्रतिकिलो रु ३५, काउली स्थानीय प्रतिकिलो रु १२०, काउली (तराई) प्रतिकिलो रु १००, रातो मूला प्रतिकेजी रु ५५, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु ५०, भन्टा डल्लो प्रतिकिलो रु ६०, तने बोडी प्रतिकिलो रु ११५ र मकै बोडी प्रतिकिलो रु ८५ कायम भएको छ । यसैगरी, घिउ सिमी (लोकल) प्रतिकिलो रु १२०, घिउ सिमी (हाइब्रिड) प्रतिकिलो रु ११०, टाटे सिमी प्रतिकिलो रु १००, भटमास कोसा प्रतिकिलो रु १३०, तीतो करेला प्रतिकिलो रु ७५, लौका प्रतिकिलो रु ७५, परबर (लोकल) प्रतिकिलो रु १००, परबर (तराई) प्रतिकिलो रु १००, चिचिण्डो प्रतिकिलो रु ५५, घिरौला प्रतिकिलो रु ६०, झिगुनी प्रतिकिलो रु ७५, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ७०, हरियो फर्सी (डल्लो) प्रतिकिलो रु ८०, सलगम प्रतिकिलो रु ११०, भिण्डी प्रतिकिलो रु ८५ कायम गरिएको छ । त्यसैगरी, पिँडालु प्रतिकिलो रु ८०, स्कूस प्रतिकिलो रु ४०, रायोसाग प्रतिकिलो रु १३०, पालुङ्गो साग प्रतिकिलो रु १००, तोरीको साग प्रतिकिलो रु ९०, हरियो प्याज प्रतिकिलो रु १००, च्याउ (कन्य) प्रतिकिलो रु २५०, च्याउ (डल्ले) प्रतिकिलो रु ५००, कुरिलो प्रतिकिलो रु ४००, निगुरो प्रतिकिलो रु ९० निर्धारण गरिएको छ ।ब्रोकाउली प्रतिकिलो रु २५०, चुकुन्दर प्रतिकिलो रु ७०, सजिवन प्रतिकिलो रु २००, रातो बन्दा प्रतिकिलो रु २८०, जिरीको साग प्रतिकिलो रु १००, सेलरी प्रतिकिलो रु १५०, पार्सले प्रतिकिलो रु १४००, सौफको साग प्रतिकिलो रु १६०, पुदिना प्रतिकिलो रु ६५०, इमली प्रतिकिलो रु १९०, तामा प्रतिकिलो रु ११०, तोफु प्रतिकिलो रु १२० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३५०, केरा (दर्जन) रु १४५, कागती प्रतिकिलो रु १७०, अनार प्रतिकिलो रु ३६०, सुन्तला (भारतीय) प्रतिकिलो रु ३५०, तरबुजा हरियो प्रतिकिलो रु ८०, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १५५, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३०, रुखकटहर प्रतिकिलो रु ५०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १००, अम्बा प्रतिकिलो रु २५० र लप्सी प्रतिकिलो रु ७०, किबी प्रतिकिलो रु ३६० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु १६०, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी हरियो  प्रतिकिलो रु ५०, खुर्सानी हरियो (बुलेट) प्रतिकिलो रु ४५, खुर्सानी हरियो माछे प्रतिकिलो रु ८०, खुर्सानी अकबरे प्रतिकिलो रु २५०, भेडे खुर्सानी प्रतिकिलो रु १००, लसुन हरियो प्रतिकिलो रु १६०, हरियो धनियाँ प्रतिकिलो रु ४००, छ्यापी सुकेको प्रतिकिलो रु २००, छ्यापी हरियो प्रतिकिलो रु १३०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/168540",
      "image": "https://gorkhapatraonline.com/storage/media/297369/conversions/adrhs-original-thumb.jpg"
    },
    {
      "slug": "168509",
      "title": "गृहले गर्‍यो दुई अर्बभन्दा बढीको बेरुजु फर्स्योट",
      "timestamp": 1755648000000,
      "source": "gp",
      "content": "गृह मन्त्रालयले हालसम्मकै उच्च बेरुजु फस्र्योट गरेको छ । मन्त्रालयले गत आर्थिक वर्ष २०८१/८२ मा हालसम्मकै उच्च दुई अर्ब ३६ करोड १२ लाख ६३ हजार रुपियाँ बेरुजु रकम फस्र्योट गरेको जनाइएको छ । अघिल्लो आवमा गृह मन्त्रालय अन्तर्गत निकायमा कुल बेरुजु तीन अर्ब ७२ करोड ४५ लाख ८७ हजार रुपियाँ रहेको थियो ।",
      "longContent": "गोरखापत्र समाचारदाता काठमाडौँ, भदौ ४ गते । गृह मन्त्रालयले हालसम्मकै उच्च बेरुजु फस्र्योट गरेको छ । मन्त्रालयले गत आर्थिक वर्ष २०८१/८२ मा हालसम्मकै उच्च दुई अर्ब ३६ करोड १२ लाख ६३ हजार रुपियाँ बेरुजु रकम फस्र्योट गरेको जनाइएको छ । अघिल्लो आवमा गृह मन्त्रालय अन्तर्गत निकायमा कुल बेरुजु तीन अर्ब ७२ करोड ४५ लाख ८७ हजार रुपियाँ रहेको थियो । गृहमन्त्री रमेश लेखकले उक्त मन्त्रालयको नेतृत्व समाल्ने क्रममा नीतिगत, कानुनी तथा वित्तीय सुधारको घोषणा गरे अनुसार बेरुजु फस्र्योटलाई प्राथमिकता दिइएको थियो । गृह मन्त्रालय आर्थिक प्रशासन शाखाका प्रमुख उपसचिव खडानन्द अधिकारीले गत आवमा सम्परीक्षण तथा फस्र्योट प्रगति ६३.१७ प्रतिशत रहेको जानकारी दिँदै चालु आवमा एक अर्ब ४७ करोड ४५ लाख मात्रै कुल बेरुजु बाँकी रहेको र त्यसलाई पनि कार्ययोजना नै बनाएर फस्र्योट गरिने बताउनुभयो । आव २०८१/८२ मा लेखा परीक्षण अङ्कका आधारमा बेरुजु ०.०९ प्रतिशतमा झरेको बताउनुभयो । साथै उहाँले आव २०७८/७९ मा १.४१ प्रतिशत लेखा परीक्षण अङ्कको आधारमा बेरुजु रहेको पनि जानकारी दिनुभयो । मन्त्रालयले बेरुजु फस्र्योट समन्वयका लागि आन्तरिक व्यवस्थापन महाशाखाका प्रमुखको संयोजकत्वमा समिति गठन गरेको छ । समितिले बेरुजु लागतलाई अभिलेखीकरण गर्ने, नियमित कार्ययोजनाबमोजिम बैठक बसेर प्रगति समीक्षा गर्नेलगायतका काम निरन्तर गर्दै आएको छ ।",
      "link": "https://gorkhapatraonline.com/news/168509",
      "image": "https://gorkhapatraonline.com/storage/media/297337/conversions/home-ministry-Nepal-original-thumb.jpg"
    },
    {
      "slug": "168508",
      "title": "कुखुरामा देखियो रक्तअल्पता",
      "timestamp": 1755648000000,
      "source": "gp",
      "content": "चितवनमा कुखुरामा रक्तअल्पता गराउने ‘चिकेन एनेमिया’ भाइरस देखिएको छ । राष्ट्रिय पन्छी रोग अन्वेषण प्रयोगशालाले केही कुखुरामा गरेको नमुना परीक्षणमा यो रोग देखिएपछि अहिले प्रयोगशालामा आउने सबै कुखुरामा यो रोगको परीक्षण सुरु गरिएको छ ।",
      "longContent": "वसन्त पराजुलीनारायणगढ, भदौ ४ गते । चितवनमा कुखुरामा रक्तअल्पता गराउने ‘चिकेन एनेमिया’ भाइरस देखिएको छ । राष्ट्रिय पन्छी रोग अन्वेषण प्रयोगशालाले केही कुखुरामा गरेको नमुना परीक्षणमा यो रोग देखिएपछि अहिले प्रयोगशालामा आउने सबै कुखुरामा यो रोगको परीक्षण सुरु गरिएको छ । प्रयोगशालाका प्रमुख डा. विजयकुमार श्रेष्ठका अनुसार तीन महिनाको अवधिमा प्रयोगशालाले परीक्षण गरेका ९२ वटा नमुनामध्ये ३१ वटामा ‘चिकेन एनेमिया’ देखिएको हो । डा. श्रेष्ठका अनुसार नेपालका कुखुरामा यो रोगको अहिलेसम्म परीक्षण गरिएको थिएन । यो रोगले भन्दा पनि यो रोग लागेका कुखुरा अन्य रोगसँग प्रतिरोध गर्न नसकेर मर्छन्, सुरुमा नमुनाका रूपमा प्रयोगशाला आफैँले परीक्षण सुरु गर्दा केहीमा यो रोग देखिएपछि प्रयोग शालामा आउने प्रायः नमुनामा यो रोगको परीक्षण गरिए हो । पछिल्लो समय चितवनमा कुखुराको मृत्युदर पनि बढेको छ । कुखुराविज्ञ एवं भेटेरिनरी काउन्सिलका पूर्वउपाध्यक्ष डा. सुविर सिंहका अनुसार अहिले चितवनमा ब्रोइलरमा १० देखि १६ प्रतिशतको मृत्युदर रहेको छ । कुखुराको मृत्युदर चारदेखि छ प्रतिशतलाई प्राकृतिक मानिन्छ । लेयर्स कुखुराका हकमा यो प्राकृतिक रूपमा भन्दा बढी नभएको उहाँको भनाइ छ । “चितवनमा बोइलर कुखुराको मृत्युदर बढी नै छ । मृत्युका कारण यकिन अध्ययन हुन सकेको छैन,” उहाँले थप्नुभयो, “राष्ट्रिय पन्छी रोग अन्वेषण प्रयोगशालाले अहिले ‘चिकेन एनेमिया’ रोगको सङ्क्रमण रहेको तथ्य सार्वजनिक गरेको छ । यही कारणले त होइन तर पनि सामान्यभन्दा सामान्य रोगले पनि कुखुरा मरिरहेका छन् कि भन्ने अध्ययन हुन जरुरी छ ।” चितवनमा अहिले बढी मात्रामा कुखुरा एच नाइन, गम्बारो, रानीखेत जस्ता रोगले मरिरहेका पनि उहाँले बताउनुभयो । प्रयोगशालाले एक वर्षमा गरेको दुई हजार पाँच सय किसानका सात हजार कुखुराको पोस्टमार्टममा लो प्याथोनिक एभिएन इन्फ्लुन्जा (एच नाइन) ४८ वटामा, रानीखेत १३ वटामा, गम्बारो १२२ वटामा देखिएको थियो । सोही अवधिमा एक हजार १२० वटा कुखुराको कलेजो परीक्षण गरिएकामा इकोलाई ७८५ वटामा र साल्मोनेला ११२ वटामा देखिएको थियो । ‘चिकेन एनेमिया’ लागेका कुखुरामा रोगसँग लड्ने प्रतिरोधात्मक क्षमता कम हुन्छ । जसले गर्दा अन्य रोगले कुखुरामा आक्रमण गर्ने विज्ञले औँल्याएका छन् । यस रोगले कुखुरामा रक्तअल्पता हुने, तौल नबढ्ने, उत्पादनमा कमी आउने पनि डा. श्रेष्ठले जानकारी दिनुभयो । कुखुरालाई यो रोगबाट बचाउनका लागि चिकेन एनेमिया भाइरसविरुद्धको भ्याक्सिन दिनुपर्ने हुन्छ । विज्ञका अनुसार जैविक सुरक्षाको अभावमा पनि चितवनमा नयाँ नया रोगको सङ्क्रमण कुखुरामा देखिएको छ । २०१७ साल पुस १७ गते बाराको परवानीपुरमा सेन्टर ह्याचरीको स्थापना भएसँगै नेपालमा व्यावसायिक कुखुरापालन सुरु भएको देखिन्छ । कुखुरापालन क्षेत्रले नेपालमा चार लाख ५० हजार व्यक्तिलाई प्रत्यक्ष रोजगारी दिइरहेको छ । एक खर्ब ६० अर्ब रुपियाँभन्दा बढी लगानी रहेको कुखुरापालन क्षेत्रमा देखिएको चिकेन एनेमिया रोगले अहिले किसानमा चिन्ता थपिएको छ । नेपाल कुखुरा व्यवसायी मञ्चका कार्यकारी निर्देशक शिवप्रसाद बरालले नेपालमा अहिले दैनिक आठ लाख केजी ब्रोइलरको मासु र ३२ लाख अन्डा उत्पादन भइरहेको जानकारी दिनुहुन्छ । यसका लागि तीन हजार ब्रोइलर फार्ममा १५ लाख कुखुरा र सात सय फार्ममा ६० लाख लेयर्स कुखुरा पालिएका छन् । यसमा चितवनको हिस्सा २० प्रतिशत हो । कार्यालयका अनुसार २०५७/५८ सालताका नेपालमा ब्रोइलर कुखुरापालनको २१ हजार ९५६ फार्म रहेकामा २० हजार ४८३ फार्म चितवनकै थिए । जसमा पाँच करोड २६ लाख ६६ हजार २९ ब्रोइलर कुखुरा पालिएका थिए । ब्रोइलर मासुका लागि पालिने कुखुरा हुन् । त्यसबेला नेपालमा उत्पादन हुने कुखुराको मासुमध्ये ६० प्रतिशत चितवनमा उत्पादन हुने गर्दथ्यो । पूर्वउपाध्यक्ष डा. सुविर सिंह भन्नुहुन्छ, “कुखुराको मासु र अन्डा उत्पादनमा देशकै अग्रणी जिल्ला चितवनमा अहिले जुन प्रकारले उत्पादन घट्दै गएको छ, यसले व्यवसायमा पनि ठुलो असर गरेको छ । कुखुरापालनमा चितवनको साख पुनः फर्काउने हो भने ‘चिकेन एनेमिया’ जस्ता रोगको सङ्क्रमण रोक्ने गरी दीर्घकालीन योजना अघि सार्नु पर्छ ।”",
      "link": "https://gorkhapatraonline.com/news/168508",
      "image": "https://gorkhapatraonline.com/storage/media/297336/conversions/kukura-original-thumb.jpg"
    },
    {
      "slug": "168507",
      "title": "साउनमा मात्र चौबिस अर्बको वैदेशिक लगानी प्रतिबद्धता",
      "timestamp": 1755648000000,
      "source": "gp",
      "content": "चालु आर्थिक वर्ष २०८२/८३ को पहिलो महिनामा २४ अर्ब रुपियाँ बराबरको प्रत्यक्ष वैदेशिक लगानी (एफडिआई) प्रतिबद्धता आएको छ ।  उद्योग विभागका अनुसार साउनमा दर्ता भएका १२७ परियोजनामार्फत २४ अर्ब १० करोड ४९ लाख ९५ हजार रुपियाँ लगानी प्रतिबद्धता आएको हो ।",
      "longContent": "गोरखापत्र समाचारदाताकाठमाडौँ, भदौ ४ गते । चालु आर्थिक वर्ष २०८२/८३ को पहिलो महिनामा २४ अर्ब रुपियाँ बराबरको प्रत्यक्ष वैदेशिक लगानी (एफडिआई) प्रतिबद्धता आएको छ ।उद्योग विभागका अनुसार साउनमा दर्ता भएका १२७ परियोजनामार्फत २४ अर्ब १० करोड ४९ लाख ९५ हजार रुपियाँ लगानी प्रतिबद्धता आएको हो । यी परियोजनामार्फत आठ हजार दुई सयभन्दा बढीले रोजगारी पाउने बताइएको छ । साउनमा कृषिका तीन परियोजनामार्फत २० अर्ब ४५ करोड ५० लाख रुपियाँ लगानी प्रतिबद्धता आएको छ । विभागको विदेशी लगानी तथा प्रविधि हस्तान्तरण शाखाका प्रमुख प्रशान्त बोहोराले मासु उद्योगका लागि २० अर्ब लगानी आएकाले पनि साउनमा लगानी प्रतिबद्धता धेरै देखिएको जानकारी दिनुभयो । सिन्धुलीमा भैँसीको मासु प्रशोधन फ्याक्ट्री (प्रोसेस्ड कुक्ड बफेलो मिट फ्याक्ट्री) का लागि २० अर्ब रुपियाँ वैदेशिक लगानी स्वीकृत भएको छ । फ्याक्ट्री स्थापनाका लागि चीनको सिचुआन प्रान्तस्थित छेङ्दु जियान फुड कम्पनी लिमिटेड सो लगानी ल्याउन लागेको हो । पहिलो पटक फ्याक्ट्री स्थापनाका लागि एउटै परियोजनामार्फत ठुलो रकम स्वीकृत भएको हो ।त्यस्तै पर्यटनका ४१ वटा परियोजनामा तीन अर्ब रुपियाँ लगानी प्रतिबद्धता आएको छ । यस्तै आठ सेवामूलक परियोजनामा ३३ करोड ५० लाख रुपियाँ र ७१ वटा सूचना प्रविधि मुलुक परियोजनामा ३६ करोड ५२ लाख रुपियाँ लगानी प्रतिबद्धता आएको छ । यस्तै ऊर्जा क्षेत्रमा १८ करोड ४२ लाख र उत्पादनमूलक क्षेत्रमा १५ करोड ५० लाख रुपियाँ बराबरको विदेशी लगानी प्रतिबद्धता आएको विभागले जनाएको छ ।",
      "link": "https://gorkhapatraonline.com/news/168507",
      "image": "https://gorkhapatraonline.com/storage/media/297335/conversions/Foreign-Investment-(2)-original-thumb.jpg"
    },
    {
      "slug": "168505",
      "title": "महिलाले बेचे अठार करोडभन्दा बढीका खसीबोका",
      "timestamp": 1755648000000,
      "source": "gp",
      "content": "बाँकेका विभिन्न स्थानमा सञ्चालित १५ वटा सामाजिक उद्यमी महिला सहकारी संस्थाले गत आर्थिक वर्ष २०८१/८२ मा १८ करोड रुपियाँ बराबरका खसीबोका बिक्री गरेका छन् । जिल्लाभरका सहकारीले एक वर्षमा तीन लाख ६८ हजार ९४५ किलोग्राम तौल बराबरका १० हजार ९७३ वटा खसीबोका बेचेर १८ करोड ५४ लाख ९१ हजार २९१ रुपियाँ आम्दानी गरेका हुन् ।",
      "longContent": "खजुरा समाचारदाताखजुरा, भदौ ४ गते । बाँकेका विभिन्न स्थानमा सञ्चालित १५ वटा सामाजिक उद्यमी महिला सहकारी संस्थाले गत आर्थिक वर्ष २०८१/८२ मा १८ करोड रुपियाँ बराबरका खसीबोका बिक्री गरेका छन् । जिल्लाभरका सहकारीले एक वर्षमा तीन लाख ६८ हजार ९४५ किलोग्राम तौल बराबरका १० हजार ९७३ वटा खसीबोका बेचेर १८ करोड ५४ लाख ९१ हजार २९१ रुपियाँ आम्दानी गरेका हुन् ।सबैभन्दा बढी राप्ती सोनारी–७, पिप्रहवास्थित रोशनी सामाजिक उद्यमी महिला सहकारी संस्थाले तीन करोड ९१ लाख रुपियाँभन्दा बढीका खसीबोका बेचेको छ । व्यवस्थापक नसरुदिन शेषले संस्थाले ७४ हजार ५५६ किलोग्राम बराबरका २०७१ वटा खसीबोका बजारमा पुर्‍याएको जानकारी दिनुभयो ।त्यसपछि राप्ती सोनारी–७, लालपुरस्थित परिवर्तन सहकारीले दुई करोड ६२ लाख रुपियाँ बराबरका एक हजार ५४१ वटा खसीबोका बिक्री गरेको छ भने राप्तीसोनारी–६, टेपरीको नयाँ सिर्जनशील सहकारीले एक करोड ९० लाख रुपियाँ बराबरका एक हजार १९ वटा खसीबोका बेचेको छ ।यस्तै बैजनाथ–८ टिटहरियाको दीपलगन सहकारीले एक करोड ६७ लाख रुपियाँ बराबरका ८५० वटा खसीबोका बिक्री गरेको छ । राप्ती सोनारी–२, खोरियास्थित जननी सहकारीले एक करोड ३९ लाख रुपियाँका ८७० वटा खसीबोका बेचेको छ ।त्यसै गरी कुसुम सहकारीले एक करोड २८ लाख, धामपुरस्थित सुनकोशी सहकारीले एक करोड छ लाख, राप्ती सोनारी–९ ढकेरीस्थित सङ्घर्षशील सहकारीले करिब ९८ लाख, सँगिनी सहकारीले ९३ लाख, बैजापुर सहकारीले ३४ लाख, अप्सरा सहकारीले ४७ लाख, कोहलपुर सहकारीले ७२ लाख, बैजनाथ–४, एकासी नगरस्थित सहकारीले २४ लाख, उपहार सहकारीले ७७ लाख र सशक्तीकरण सहकारीले २२ लाख रुपियाँ बराबरका खसीबोका बिक्री गरेका छन् ।बाँकेमा पछिल्लो समय महिला किसान बाख्रापालनतर्फ निकै आकर्षित छन् । सहकारीमार्फत विभिन्न समूह गठन गरी किसानलाई खसीबोका उपलब्ध गराइने र ऋण सुविधा पनि दिइने भएकाले उनीहरू यस व्यवसायमा जोडिएका हुन् ।राप्तीसोनारी गाउँपालिकाका किसान यसतर्फ बढी आकर्षित हुनुको कारण त्यहाँको प्रशस्त जङ्गल क्षेत्र हो, जसले खसीबोका पालनलाई सहज बनाएको छ । सहकारीमार्फत खसीबोका उत्पादन र बिक्री गर्न थालेपछि धेरै महिला किसान आत्मनिर्भर बन्दै गएका छन् ।",
      "link": "https://gorkhapatraonline.com/news/168505",
      "image": "https://gorkhapatraonline.com/storage/media/297333/conversions/khasi-boka-original-thumb.jpg"
    },
    {
      "slug": "168504",
      "title": "कोरिया जान एक लाख तीन हजार आवेदन",
      "timestamp": 1755648000000,
      "source": "gp",
      "content": "सन् २०२५ मा रोजगार अनुमति प्रणाली (इपिएस) मार्फत दक्षिण कोरिया जानका लागि एक लाख तीन हजार जनाको आवेदन परेको छ ।",
      "longContent": "गोरखापत्र समाचारदाता काठमाडौँ, भदौ ४ गते । सन् २०२५ मा रोजगार अनुमति प्रणाली (इपिएस) मार्फत दक्षिण कोरिया जानका लागि एक लाख तीन हजार जनाको आवेदन परेको छ । दक्षिण कोरिया सरकारको मानव संसाधन विभाग (एचआरडी) ले (इपिएस) अन्तर्गत सन् २०२५ मा कोरिया जानेका लागि पाँच हजार तीन सय जनाका लागि आवेदन माग गरेकोमा त्यो सङ्ख्यामा आवेदन परेको हो ।  इपिएस शाखाले कोरिया भाषा परीक्षाका लागि गएको साउन २६ गतेदेखि ३१ गतेसम्म आवेदन खुला गरेको थियो ।",
      "link": "https://gorkhapatraonline.com/news/168504",
      "image": "https://gorkhapatraonline.com/storage/media/297332/conversions/EPS-korea_dcQGM0Uq0i-(1)-original-thumb.jpg"
    },
    {
      "slug": "168502",
      "title": "‘लगानी र काम गर्न कुनै बाधा छैन’",
      "timestamp": 1755648000000,
      "source": "gp",
      "content": "प्रधानमन्त्री केपी शर्मा ओलीले मुलुकमा लगानी विस्तार र उद्यमशीलताका लागि उपयुक्त वातावरण बनिरहेको भन्दै यसमा असन्तुष्ट हुनुपर्ने अवस्था नरहेको बताउनुभएको छ ।",
      "longContent": "गोरखापत्र समाचारदाताकाठमाडौँ, भदौ ४ गते । प्रधानमन्त्री केपी शर्मा ओलीले मुलुकमा लगानी विस्तार र उद्यमशीलताका लागि उपयुक्त वातावरण बनिरहेको भन्दै यसमा असन्तुष्ट हुनुपर्ने अवस्था नरहेको बताउनुभएको छ । राजधानीमा मङ्गलबारदेखि सुरु भएको १७ औँ नाडा अटो सोको उद्घाटन समारोहमा प्रधानमन्त्री ओलीले सडक, विमानस्थल, ऊर्जा तथा प्रविधि जस्ता पूर्वाधार पर्याप्त रूपमा बन्दै गरेको भन्दै सरकारले उपयुक्त नीतिगत व्यवस्थासमेत गरिरहेको बताउनुभएको हो ।  “हामीले अग्रगमन र आधुनिकीकरणका लागि नीतिगत व्यवस्था र पूर्वाधार विकास गरेका छौँ,” उहाँले भन्नुभयो, “लगानी र काम गर्न कुनै बाधा छैन । अहिले असन्तुष्ट हुनुपर्ने कुनै कारण छैन । कोही असन्तुष्ट नै हुन्छु भनेर कसम खाएको छ भने त केही लाग्दैन ।” निजी क्षेत्रलाई चाहिएको अवस्थामा सरकार जहिले पनि साथ दिन तयार रहेको भन्दै युवालाई उत्पादनमूलक तथा नवप्रवर्तनका काममा लाग्न आग्रह गर्नुभयो । प्रधानमन्त्री ओलीले नवीनतम प्रविधि, वैज्ञानिक खोज, अध्ययन, आविष्कार जस्ता विकासका अवसर नेपालले सहज उपभोग गर्ने स्थिति बनाउनुपर्नेमा जोड दिनुभयो । नेपाल नेपाल उद्योग वाणिज्य महासङ्घका अध्यक्ष चन्द्रप्रसाद ढकालले अटो सो जस्ता मेला महोत्सवले नेपालको अर्थतन्त्रमा राम्रो योगदान दिएको भन्दै यस्ता मेलाले बजार र ग्राहकलाई जोड्न महत्वपूर्ण भूमिका खेल्ने बताउनुभयो । पछिल्लो समय विद्युतीय गाडीको आयात बढिरहेको उल्लेख गर्दै उहाँले नेपालमा गाडी एसेम्बल उद्योग, डेटा सेन्टर र वातावरणमैत्री उत्पादनको सम्भावना बढिरहेको बताउनुभयो । उहाँले सरकारले हालसालै ३० भन्दा बढी उद्योग, लगानी र व्यवसायसम्बन्धी कानुन परिमार्जन गरेको र यसले निजी क्षेत्रप्रतिको धारणा सकारात्मक बन्दै बताउनुभयो । अध्यक्ष ढकालले अर्डर भइसकेका युरो–६ भन्दा तलका गाडी एक पटकका लागि आयात गर्न दिन सरकारसँग आग्रह गर्नुभयो । उहाँले सरकारले लागु गरेको युरो–६ मापदण्ड सकारात्मक भए पनि तत्काल कार्यान्वयनले केही समस्या निम्त्याउन सक्ने भन्दै एक पटक अनुमति दिन आग्रह गर्नुभयो । मेला आयोजक नाडा अटोमोबाइल एसोसिएसनका अध्यक्ष करणकुमार चौधरीले आवागमन क्षेत्रमा सरकारको उद्देश्यलाई साथ दिने गरी निजी क्षेत्रले ठुलो योगदान गरिरहेको बताउनुभयो । छ दिनसम्म चल्ने मेलामा चारपाङ्ग्रे, दुईपाङ्ग्रे सवारीसाधनलगायत पाटपुर्जा, हेलमेट वित्तीय सेवाप्रदायकलगायतका ७५ वटा स्टल राखिएका छन् ।",
      "link": "https://gorkhapatraonline.com/news/168502",
      "image": "https://gorkhapatraonline.com/storage/media/297330/conversions/Nada-Auto-Show_2025_Sujan-Gurung_-original-thumb.jpg"
    },
    {
      "slug": "168501",
      "title": "थप नाका खोल्न माग",
      "timestamp": 1755648000000,
      "source": "gp",
      "content": "नेपाल समुद्रपार निकासी पैठारी सङ्घले नेपाल–चीन व्यापार सहजीकरण लागि चीनतर्फका थप नाका खोल्न माग गरेको छ । बाढीपहिरोका कारण उत्तरतर्फका दुई व्यापारिक नाका रसुवागढी र तातोपानी वर्षायाममा बर्सेनि बन्द हुने गरेकाले चीनसँग स्थलमार्गबाट हुने व्यापारलाई सहज बनाउन अन्य नाका खुलाउनेतर्फ कूटनीतिक पहल र पूर्वाधारको व्यवस्था गर्न सङ्घले माग गरेको हो ।",
      "longContent": "गोरखापत्र समाचारदाताकाठमाडौँ, भदौ ४ गते । नेपाल समुद्रपार निकासी पैठारी सङ्घले नेपाल–चीन व्यापार सहजीकरण लागि चीनतर्फका थप नाका खोल्न माग गरेको छ । बाढीपहिरोका कारण उत्तरतर्फका दुई व्यापारिक नाका रसुवागढी र तातोपानी वर्षायाममा बर्सेनि बन्द हुने गरेकाले चीनसँग स्थलमार्गबाट हुने व्यापारलाई सहज बनाउन अन्य नाका खुलाउनेतर्फ कूटनीतिक पहल र पूर्वाधारको व्यवस्था गर्न सङ्घले माग गरेको हो । गत २४ असारमा आएको बाढीले नेपाल र चीन जोड्ने मितेरी पुल बगाएपछि रसुवागढी नाकाबाट मानिस र व्यापारिक सामानको आवागमन ठप्प भएको छ । बाढीपहिरोकै कारण सिन्धुपाल्चोकको तातोपानी नाका पनि दुई सातादेखि अवरुद्ध छ । प्राकृतिक प्रकोपका कारण अकस्मात नाका बन्द हुँदा नेपालका लागि आयात भएका मालसामान बोकेका सयौँ कन्टेनर र ट्रक बाटामै अलपत्र परेका छन् ।चीनसँगको आयातनिर्यात सहज बनाउन अन्य नाका खोल्नु जरुरी रहेकाले कूटनीतिक पहलमार्फत ती नाका अविलम्ब सञ्चालनमा ल्याउन र अन्य वैकल्पिक नाकामा पूर्वाधारको व्यवस्था गर्न सङ्घले सरकारलाई आग्रह गरेको छ । व्यवस्थापिका संसद्को विकास समितिले २०७२ सालमै उत्तरी नाकाको अवस्था अध्ययन गरी कोरला र ओलाङचुङ्गोला नाका सञ्चालनमा ल्याउन सकिने सुझाव दिएको थियो । नेपाल र चीन सरकारका उच्च अधिकारी एक दशकअघि नै द्विपक्षीय छलफलमा सात वटा उत्तरी नाका खोल्न सहमत भएका थिए ।  ती नाकामा तातोपानी, मुस्ताङको कोरला, सङ्खुवासभाको किमाथाङ्का, दोलखाको लामाबगर, ताप्लेजुङको ओलाङचुङ्गोला, मुगुको आम्जापास, हुम्लाको यारी हिल्सा र गोरखाको लार्के थिए । कोरला नाका १२ र्मिना नै सञ्चालन गर्न सकिने अवस्थामा छ । कोरला नाकामा चीनतर्फ पूर्वाधार पनि तयार छ । नेपालतर्फ पनि कोरालासम्म सडक पुगिसकेको छ । ताप्लेजुङको ओलाङचुङ्गोला नाकाबाट पनि दुई मुलुकबिचको व्यापार सञ्चालन गर्न सकिने अध्ययनले देखाएको छ । भन्सार विभागको तथ्याङ्क अनुसार आर्थिक वर्ष २०८१/८२ मा तातोपानीबाट ५० अर्ब रुपियाँभन्दा बढीको र रसुवागढी नाकाबाट ८५ अर्ब रुपियाँभन्दा बढीको सामान आयात भएको छ ।",
      "link": "https://gorkhapatraonline.com/news/168501",
      "image": "https://gorkhapatraonline.com/storage/media/297329/conversions/222-original-thumb.jpg"
    },
    {
      "slug": "168500",
      "title": "द्रुतमार्ग कुर्दै चोभार बन्दरगाह",
      "timestamp": 1755648000000,
      "source": "gp",
      "content": "काठमाडौँको चोभारस्थित चोभार सुक्खा बन्दरगाह (ड्राइपोर्ट) सञ्चालनमा आएको तीन वर्ष बितिसक्दा पनि प्रभावकारी रूपमा सञ्चालनमा आउन सकेको छैन ।   चीनसँगका तातोपानी र रसुवागढी तथा भारतसँगको वीरगन्ज भन्सारबाट चुहिएका सामग्रीबाट जेनतेन चल्दै आएको सुक्खा बन्दरगाह प्राकृतिक विपत्का कारण चीनसँगको नाका सञ्चालनविहीन हुँदा सुनसान छ । सुक्खा बन्दरगाहको मुख्य आधार रेखाका रूपमा रहेको काठमाडौँ तराई मधेश द्रुतमार्ग निर्माणमा भएको विलम्बले अझै पूर्ण सञ्चालन हुने कहिले भन्ने अन्योल छ ।",
      "longContent": "द्रुतमार्गको भौतिक प्रगति करिब त्रिचालिस प्रतिशत मात्र रहेका कारण २०८३ सम्म निर्माण सकिने सम्भावना छैन ।काठमाडौँ, भदौ ४ गते । काठमाडौँको चोभारस्थित चोभार सुक्खा बन्दरगाह (ड्राइपोर्ट) सञ्चालनमा आएको तीन वर्ष बितिसक्दा पनि प्रभावकारी रूपमा सञ्चालनमा आउन सकेको छैन । चीनसँगका तातोपानी र रसुवागढी तथा भारतसँगको वीरगन्ज भन्सारबाट चुहिएका सामग्रीबाट जेनतेन चल्दै आएको सुक्खा बन्दरगाह प्राकृतिक विपत्का कारण चीनसँगको नाका सञ्चालनविहीन हुँदा सुनसान छ । सुक्खा बन्दरगाहको मुख्य आधार रेखाका रूपमा रहेको काठमाडौँ तराई मधेश द्रुतमार्ग निर्माणमा भएको विलम्बले अझै पूर्ण सञ्चालन हुने कहिले भन्ने अन्योल छ । गत साउन २८ गते प्रतिनिधि सभाको बैठकलाई सम्बोधन गर्दै प्रधानमन्त्री केपी शर्मा ओलीले “काठमाडौँ–तराई द्रुतमार्गको काम द्रुत गतिमै भइरहेको” बताउनुभएको थियो । नेपाली सेनाले निर्माण गरिरहेको राष्ट्रिय गौरवको सो द्रुतमार्ग २०८३ भित्रै सम्पन्न हुनुपर्ने हो । तथापि प्रमले द्रुत गतिमा नै काम भइरहेको बताएको भोलिपल्ट रक्षामन्त्री मानवीर राईले २०८३ भित्रै निर्माण सकिनेमा आशङ्का गर्नुभयो । प्रधान सेनापति अशोकराज सिग्देलले भने २०८३ भित्रै निर्माण सक्ने आश्वासन दिनुभयो । हालसम्म द्रुतमार्गको भौतिक प्रगति करिब ४३ प्रतिशत मात्र रहेका कारण उक्त समयमा निर्माण सकिने सम्भावना छैन । यसका साथै चोभारको सुक्खा बन्दरगाह नजिकै खोकनामा रहने द्रुतमार्गको प्रवेशविन्दुबारे पनि अन्योल रहँदा त्यसको असर उक्त बन्दरगाहमा पर्ने देखिएको छ । अहिलेको अवस्थामा वीरगन्ज र तातोपानी नाकाबाट चोभार बन्दरगाहमा केही सामान आउने गरेका थिए । गत साउनदेखि तातोपानी नाकाबाट सामान आउन बन्द भएको चोभार सुक्खा बन्दरगाह भन्सार कार्यालयले जनाएको छ । कार्यालयका अनुसार यसअघि दुई नाकाबाट मासिक २० देखि २५ वटा कन्टेनरमा सामान आउने गरेकामा हाल वीरगन्जबाट मात्र मासिक १० देखि १२ कन्टेनर आउने गरेका छन् । बन्दरगाहमा नियमित रूपमा वीरगन्ज नाकाबाट सामान आउने गरेकोमा गत फागुनदेखि तातोपानी नाकासमेत सामान आउन थालेको थियो । तातोपानी नाकाको मार्ग अहिले बाढीपहिरोले तहसनहस हुँदा त्यहाँबाट सामान आउन ठप्प छ । चोभार भन्सार कार्यालयका सूचना अधिकारी कमलबहादुर नेपालीले बाढीपहिरोका कारण तातोपानीबाट सामान आउन बन्द भएको र २८ टनभन्दा बढीको सामान ल्याउन नपाइने व्यवस्थाले पनि सामान आउन नसकेको जानकारी दिनुभयो ।सडक डिभिजन कार्यालय दोलखाले कोदारी नाकामा बनाएको बेलिब्रिज भाँचिन्छ भनेर २८ टनभन्दा बढीको सामान आयातमा रोक लगाएको छ । जसले गर्दा बाटो खुले पनि तत्काल सामान आउने नेदेखिएको उहाँको भनाइ छ ।निर्यात शून्य२२ चैत २०७८ देखि औपचारिक रूपमा बन्दरगाह सञ्चालनमा आएको चोभार सुक्खा बन्दरगाह डेढ वर्षदेखि निजी क्षेत्र ट्रान्स नेपाल टिआरएस लोजीपार्कले सञ्चालन गरिरहेको छ । आयातनिर्यात सहजीकरण गर्ने उद्देश्यले सञ्चालन गरिएको बन्दरगाहमा सामान आयात भए पनि निर्यात भने हुन सकेको छैन । बन्दरगाह सञ्चालनको सुरुका बेला सामान्य निर्यात भए पनि अहिले भने ठप्प छ । चोभार भन्सार कार्यालयका अनुसार आर्थिक वर्ष २०८१/८२ मा एक अर्ब ७० करोड ६७ लाख रुपियाँको आयात हुँदा निर्यात शून्य छ । आव २०८०/८१ मा ९८ करोड ४४ लाख रुपियाँको आयात भएको थियो । आव २०७९/८० मा ६४ करोड २८ लाख रुपियाँको आयात भएकोमा एक करोड ४४ लाख २८ हजार रुपियाँ निर्यात भएको थियो । आव २०७८/७९ मा चोभारबाट नौ करोड ८८ लाख ७७ हजार रुपियाँ बराबरको आयात हुँदा ५५ लाख ७० हजार रुपियाँ बराबरको निर्यात भएको थियो । आव २०८१/८२ मा ९३ करोड ९६ लाख ५६ हजार राजस्व सङ्कलन भएको कार्यालयले जनाएको छ । चोभार बन्दरगाहमा फेब्रिक कपडा, विद्युतीय सामान, जुत्ताचप्पल र खुद्रा सामान आउने गरेका छन् ।पूर्ववाणिज्य सचिव पुरुषोत्तम ओझा काठमाडौँ–तराई मधेश द्रुतमार्ग (फास्टट्र्याक) समयमा निर्माण नहुँदा कनेक्टिभिटीको समस्याले बन्दरगाह प्रभावकारी रूपमा सञ्चालनमा आउन नसकेको बताउनुहुन्छ । बन्दरगाहलाई द्रुत गतिमा सञ्चालनका लागि सडक पूर्वाधार निर्माणमा जोड दिनुपर्ने उहाँको भनाइ छ । “काठमाडौँ केन्द्रित आयातनिर्यात सहजीकरण गर्र्न स्याटेलाइट ड्राइपोर्टको चोभारमा बन्दरगाह निर्माण गरिएको हो,” ओझाले भन्नुभयो, “चोभार बन्दरगाहमा आयात भए पनि निर्यात नभएकाले स्वदेशी वस्तुको उत्पादन बढाएर निर्यात बढाउनेतर्फ लाग्नु पर्छ ।”व्यापार विज्ञ रविशङ्कर सैँजूले कोलकातादेखि चोभारसम्म सामान सुरक्षित तरिकाले ल्याउने अन्डर टे«किङको व्यवस्था गर्नुपर्ने बताउनुभयो । यस अनुसार वीरगन्जमा सामान नरोकिन सिधै चोभार बन्दरगाहमा सामान आउने व्यवस्था गरे सामान आयात बढ्ने उहाँको भनाइ छ । अनलाइन ट्र्‍याकिङ प्रणाली लागु गरी सामान कहाँ आइपुगेको छ भनेर हेर्न सक्ने व्यवस्था गर्नुपर्ने उहाँको सुझाव छ । उद्योग, वाणिज्य तथा आपूर्ति मन्त्रालयका उपसचिव तर्कराज भट्टले उपत्यकामा आर्थिक हब भएकाले उत्तरी र दक्षिणी नाकाबाट आएका सामानको भन्सार जाँचपास गरी आयातनिर्यातलाई सहजीकरण गर्न बन्दरगाह स्थापना गरिएको भए पनि रेलको कनेक्टिभिटीसँगै सडक पूर्वाधार राम्रो बनेपछि मात्र बन्दरगाह प्रभावकारी रूपमा सञ्चालन हुने बताउनुभयो । हाल भएकै पूर्वाधारलाई प्रयोगमा ल्याउनुका साथै बन्दरगाह सञ्चालनका लागि निजी क्षेत्रको तत्परतासँगै भन्सार कार्यालयले सहजीकरण गर्नुपर्ने उहाँको भनाइ छ । ट्रान्स नेपाल टिआरएस लोजिपार्कले डेढ वर्षदेखि बन्दरगाह सञ्चालन गरिरहेको छ । ट्रान्स नेपाल टिआरएस लोजिपार्क प्रमुख कार्यकारी अधिकृत रविकान्त विद्यार्थीले प्रक्रियागत झन्झटले वीरगन्जदेखि चोभारसम्म सामान ल्याउन कठिन भएको बताउनु भयो । बाहिरी मुलुकबाट आएको सामान वीरगन्जमा भन्सार चेकचाँज भई फेरि चोभारमा आएर सोही कार्य दोहोरिँदा समयसँगै खर्च बढी लाग्ने उहाँको भनाइ छ । तेस्रो मुलुकबाट आएका सामान वीरगन्जबाट तीन दिन लगाएर चोभारमा आउँछ । कन्टेनरबाट निर्यात हुने सामान अन्तर्राष्ट्रिय विमानस्थलनजिकको भन्सारबाट जाँचपास हुने गरेकोमा चोभारबाटै जाँचपास गर्ने व्यवस्था गर्नसके निर्यात बढ्न सक्ने उहाँको भनाइ छ । विश्व बैङ्कको ऋण सहयोगमा एक अर्ब ६० करोड रुपियाँको लागतमा बन्दरगाह निर्माण भएको थियो । एक वर्ष छ महिनामा नै निर्माण सम्पन्न गर्ने गरी २०७५ जेठमा आयोजनाको ठेक्का सम्झौता भए पनि कोरोनाका कारणले बन्दरगाह निर्माणको काम डेढ वर्ष बढी लागेको थियो ।  बन्दरगाह निर्माण इन्टरमोडल यातायात विकास समितिले गरेको थियो । बन्दरगाह नियमन गर्ने काम समितिले गरिरहेको छ । कार्यकारी निर्देशक आशिष गजुरेलले बाढीपहिरोले बाटो अवरुद्ध भई तातोपानी नाका बन्द हुँदा वीरगन्जबाट मात्र सामान आउने गरेकाले पनि कम चहलपहल देखिएको बताउनुभयो ।  बन्दरगाहमा आन्तरिक र अन्तर्राष्ट्रिय टर्मिनल छन् । आन्तरिक टर्मिनलमा पार्किङको व्यवस्था गरिएको छ । रसुवा नाकाबाट आयात भएका एक हजार एक सय विद्युतीय गाडी पार्किङमा छन् ।",
      "link": "https://gorkhapatraonline.com/news/168500",
      "image": "https://gorkhapatraonline.com/storage/media/297328/conversions/2334-original-thumb.jpg"
    },
    {
      "slug": "168482",
      "title": "रासायनिक मल वितरणमा हुने अनियमितता रोक्न कृषी मन्त्रीको निर्देशन",
      "timestamp": 1755561600000,
      "source": "gp",
      "content": "भूमि व्यवस्था, कृषि तथा सहकारीमन्त्री रामनाथ अधिकारीले नेपालको अन्न भण्डार मधेस प्रदेशका किसानलाई रासायनिक मलको वितरण गर्दा हुने समस्या तथा अनियमितता रोक्न निर्देशन दिनुभएको छ।",
      "longContent": "जनकपुरधाम, भदौ ३ गते। भूमि व्यवस्था, कृषि तथा सहकारीमन्त्री रामनाथ अधिकारीले नेपालको अन्न भण्डार मधेस प्रदेशका किसानलाई रासायनिक मलको वितरण गर्दा हुने समस्या तथा अनियमितता रोक्न निर्देशन दिनुभएको छ।मधेस प्रदेश सुक्खाग्रस्त घोषणा भएपछि विभिन्न पार्टीका सांसदसहित मधेस प्रदेशको स्थलगत निरीक्षण तथा छलफलका लागि आउनुभएका मन्त्री अधिकारीले मल वितरणको समस्या दिगो रूपमा समाधान गर्न ठोस योजनासहित अगाडि बढ्नुपर्ने बताउनुभयो ।जनकपुरधामस्थित सङ्घीय र प्रदेशलगायतका सरोकारवाला निकायका प्रमुख तथा पदाधिकारीसँग आज भएको छलफलमा मन्त्री अधिकारीले किसान मल नपाएर भौतारिरहेको भन्ने समाचार आएको उल्लेख गर्दै मल वितरण गर्ने निकायले जिम्मेवारीपूर्वक काम नगरेको  तथा उत्तरदायी नभएको देखिए कारबाही गर्ने स्पष्ट पार्नुभयो।अहिले नेपालमा २६ करोड मूल्य बराबरको चार लाख ९३ हजार मेट्रिक टन मल आएको बताउँदै उहाँले यस्तो अवस्थामा किसानले मल नपाउनु दुःखद् विषय भएको उल्लेख गर्नुभयो।मन्त्री अधिकारीले भन्नुभयो, “मधेसको १३६ पालिकाका किसानले रासायनिक मल नपाउनु पीडाको विषय हो।यो सम्बन्धित निकायका पदाधिकारी असक्षमता हो ।” अहिले मधेसमा उखु किसानले प्राप्त गर्दै आएको प्रतिक्विन्टल ७० अनुदानको रकम हटाइएको विषयलाई पुनः कायम गर्नुपर्ने आवश्यकता रहेको उहाँको भनाइ छ।सोही अवसरमा मधेस प्रदेशका मुख्यमन्त्री सतिशकुमार सिंहले रासायनिक मलको वितरणमा व्यापक अनियमितता भएकाले मधेस प्रदेशमा रहेका कृषि सामग्री कम्पनी लिमिटेड तथा साल्ट टेडिङ कर्पोरेशनका कार्यालय प्रमुख तथा कर्मचारीलाई तत्काल सरुवा गर्न माग गर्नुभयो।मधेस प्रदेश सरकारका भूमि व्यवस्था, कृषि तथा सहकारीमन्त्रीले जनार्दनसिंह क्षेत्रीले अहिलेसम्म मधेस प्रदेशमा ८७ प्रतिशत धान रोपाइँ भएको छ, त्यो गत वर्षको तुलनामा १० प्रतिशत कम रहेको जानकारी दिनुभयो।सो अवसरमा मधेस प्रदेशका कृषि सचिव डा उमेश दाहालले मधेस प्रदेशको कृषिको अवस्थाबारे कार्यपत्र समेत प्रस्तुत गर्नुभएको थियो। मन्त्री अधिकारीको टोलीमा सङ्घीय सांसद रामकृष्ण यादव, अमनलाल मोदी, हरिप्रसाद उप्रेती तथा देवप्रसाद तिमिल्सिनाको सहभागिता रहेको थियो।",
      "link": "https://gorkhapatraonline.com/news/168482",
      "image": "https://gorkhapatraonline.com/storage/media/297305/conversions/Ram-nath-adhikari-original-thumb.jpg"
    },
    {
      "slug": "168412",
      "title": "सुनचाँदीको मूल्यमा सामान्य गिरावट",
      "timestamp": 1755561600000,
      "source": "gp",
      "content": "स्थानीय बजारमा सोमबारको तुलनामा आज सुनचाँदीको मूल्यमा सामान्य गिरावट भएको छ ।",
      "longContent": "काठमाडौँ, भदौ ३  गते ।  स्थानीय बजारमा सोमबारको तुलनामा आज सुनचाँदीको मूल्यमा सामान्य गिरावट भएको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु. एक लाख ९५ हजार १०० निर्धारण भएको छ । त्यति नै परिमाणको चाँदी रु. दुई हजार ३०० मा खरिदबिक्री भइरहेको छ । सोमबार एक तोला सुन रु. एक लाख ९६ हजार ३०० मा किनबेच भएको थियो भने त्यति नै परिमाणको चाँदी रु. दुई हजार ३१५ मा क्रयविक्रय भएको थियो । अन्तर्राष्ट्रिय सञ्चारमाध्यमहरूका अनुसार आज प्रति औँस सुन तीन हजार ३५१ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/168412",
      "image": "https://gorkhapatraonline.com/storage/media/297145/conversions/_gold-original-thumb.jpg"
    },
    {
      "slug": "168354",
      "title": "आधाभन्दा बढी सहकारीले बुझाएनन् विवरण",
      "timestamp": 1755561600000,
      "source": "gp",
      "content": "कोशी प्रदेश सरकारको प्रदेश सहकारी रजिस्ट्रार तथा प्रशिक्षण कार्यालयको अनुगमन तथा नियमन क्षेत्रका आधाभन्दा बढी (५६३ वटा, ५२.३७ प्रतिशत) सहकारी सङ्घ संस्थाले आर्थिक वर्ष २०८०/८१ को विवरण बुझाएका छैनन् । प्रदेश सहकारी रजिस्ट्रारको नियमनमा १४ जिल्लाका एक हजार ७५ वटा सहकारी सङ्घ संस्था छन् ।",
      "longContent": "उर्लाबारी समाचारदाता\tउर्लाबारी, भदौ ३ गते । कोशी प्रदेश सरकारको प्रदेश सहकारी रजिस्ट्रार तथा प्रशिक्षण कार्यालयको अनुगमन तथा नियमन क्षेत्रका आधाभन्दा बढी (५६३ वटा, ५२.३७ प्रतिशत) सहकारी सङ्घ संस्थाले आर्थिक वर्ष २०८०/८१ को विवरण बुझाएका छैनन् । प्रदेश सहकारी रजिस्ट्रारको नियमनमा १४ जिल्लाका एक हजार ७५ वटा सहकारी सङ्घ संस्था छन् ।गत वर्ष एक हजार ७७ वटा सहकारी संस्थामध्ये ५७७ वटा अर्थात् ५३.७० प्रतिशत सहकारी संस्था सङ्घले विवरण बुझाएका थिएनन् । अघिल्लो आवभन्दा गत आवमा १.३३ प्रतिशत प्रगति भएको रजिस्ट्रार कार्यालयले जनाएको छ । प्रदेश सहकारी रजिस्ट्रार तथा प्रशिक्षण कार्यालय इनरुवाका वरिष्ठ शाखा अधिकृत मनोज कार्कीका सबैभन्दा बढी झापाका १५४ वटा सहकारीले विवरण बुझाएका छैनन् । झापामा प्रदेशको नियमन क्षेत्रमा ३२८ वटा सहकारी सङ्घ संस्था रहेका छन् । झापाका ९० वटा सहकारीले जरिबाना तिरेर र ८४ वटाले नतिरी सहकारी संस्था अद्यावधिक गरेका छन् । झापाका ४७ प्रतिशत सहकारी अद्यावधिक भएका छैनन् । त्यस्तै मोरङका ३२.४ प्रतिशत अर्थात् ९१ वटा सहकारी अद्यावधिक भएका छैनन् । मोरङका २८१ वटा सहकारी र सङ्घलाई प्रदेश रजिस्ट्रार कार्यालयले नियमन गर्दै आएको छ ।",
      "link": "https://gorkhapatraonline.com/news/168354",
      "image": "https://gorkhapatraonline.com/storage/media/297064/conversions/sahakari-original-thumb.jpg"
    },
    {
      "slug": "168353",
      "title": "नेतृत्वविहीन कोषले पायो उपाध्यक्ष",
      "timestamp": 1755561600000,
      "source": "gp",
      "content": "युवा तथा साना व्यवसायी स्वरोजगार कोषले एक वर्षपछि कार्यकारी उपाध्यक्ष पाएको छ । एक वर्षदेखि नेतृत्वविहीन कोषमा नयाँ कार्यकारी उपाध्यक्षका रूपमा अनिलराज पौडेल नियुक्त हुनुभएको हो ।",
      "longContent": "गोरखापत्र समाचारदाताकाठमाडौँ, भदौ ३ गते । युवा तथा साना व्यवसायी स्वरोजगार कोषले एक वर्षपछि कार्यकारी उपाध्यक्ष पाएको छ । एक वर्षदेखि नेतृत्वविहीन कोषमा नयाँ कार्यकारी उपाध्यक्षका रूपमा अनिलराज पौडेल नियुक्त हुनुभएको हो । कार्यकारी उपाध्यक्ष रहने कोषमा २०८१ भदौदेखि खाली रहेको थियो । कोषमा अध्यक्ष युवा तथा खेलकुदमन्त्री र कार्यकारी उपाध्यक्ष रहने व्यवस्था छ ।  गोरखापत्र दैनिकले ‘दैनिक दुई हजार युवा रोजगारी खोज्दै विदेश, युवा स्वरोजगार कोष एक वर्षदेखि नेतृत्वविहीन’ शीर्षकमा साउन ८ मा समाचार प्रकाशन गरेको थियो । त्यसपछि हालै बसेको मन्त्रीपरिषद्को बैठकले पौडेललाई उपाध्यक्षमा नियुक्त गरेको हो । कोषका कार्यकारी निर्देशक विश्वमोहन अधिकारीले उपाध्यक्ष नियुक्ति भएसँगै एक वर्षदेखि रोकिएका काम नियमित रूपमा अगाडि बढ्ने जानकारी दिनुभयो । “उपाध्यक्ष नहुँदा गत आर्थिक वर्ष २०८१/८२ कर्जा प्रवाह रोकिएको थियो,” उहाँले भन्नुभयो, “कर्जा प्रवाहका लागि सूचना निकालिसकेकाले एक महिनापछि कर्जा प्रवाह गर्छौं ।” उपाध्यक्षले कोषबारे बुझ्ने काम गरिरहनुभएकाले बाँकी रहेको सबै काम अब नियमित रूपमा अगाडि बढ्ने उहाँले जानकारी दिनुभयो । वार्षिक ११ हजार जनालाई स्वरोजगार बनाउने सरकारले जिम्मा दिए पनि कार्यकारी उपाध्यक्ष नहुँदा सो काम रोकिएको कोषले जनाएको छ । उपाध्यक्ष नहुँदा आव २०८१/८२ मा स्वरोजगार बनाउन प्रदान गरिने झन्डै दुई अर्ब कर्जासमेत प्रवाह हुन सकेको थिएन ।  कर्जा असुली, अनुगमन, निरीक्षणको कामसँगै दैनिक प्रशासनिक कार्य भए पनि कर्जा प्रवाहको काम रोकिएको थियो । हालसम्म एक लाख नौ हजार ३३९ युवामा स्वरोजगार कर्जा लगानी प्रवाह अर्थात् स्वरोजगार सिर्जना गरिएको कोषले जनाएको छ । कोष स्थापनादेखि हालसम्म १५ वर्षको अवधिमा १४ अर्ब १३ करोड ५८ लाख ३५ हजार स्वरोजगार कर्जा प्रवाह गरिएको छ । कोषले दुई हजार छ सय सहकारी र २० बैङ्कमार्फत युवामा कर्जा परिचालन गरेको जनाएको छ । कोषले बैङ्क तथा वित्तीय संस्थालाई ५.५ प्रतिशत ब्याजदरमा कर्जा उपलब्ध गराउने र वित्तीय संस्थाले व्यक्तिलाई आठ प्रतिशत ब्याजदरमा कर्जा प्रवाह गर्ने गरेको छ । मनाङ र मुस्ताङबाहेकका ७५ जिल्लामा बिनाधितो कर्जा प्रवाह गरिएको कोषले जनाएको छ ।",
      "link": "https://gorkhapatraonline.com/news/168353",
      "image": "https://gorkhapatraonline.com/storage/media/297063/conversions/11-original-thumb.jpg"
    },
    {
      "slug": "168352",
      "title": "नागरिक लगानी कोषको अध्यक्षमा घिमिरे",
      "timestamp": 1755561600000,
      "source": "gp",
      "content": "नागरिक लगानी कोष सञ्चालक समितिको अध्यक्षमा तुलसीप्रसाद घिमिरे नियुक्त हुनुभएको छ । उहाँलाई २०८२ भदौ १ गतेको उपप्रधानमन्त्री तथा अर्थमन्त्रीस्तरको निर्णय अनुसार अध्यक्षमा नियुक्त गरिएको कोषले जनाएको छ ।",
      "longContent": "गोरखापत्र समाचारदाताकाठमाडौँ, भदौ ३ गते । नागरिक लगानी कोष सञ्चालक समितिको अध्यक्षमा तुलसीप्रसाद घिमिरे नियुक्त हुनुभएको छ । उहाँलाई २०८२ भदौ १ गतेको उपप्रधानमन्त्री तथा अर्थमन्त्रीस्तरको निर्णय अनुसार अध्यक्षमा नियुक्त गरिएको कोषले जनाएको छ । त्रिभुवन विश्वविद्यालयबाट अर्थशास्त्रमा एमफिल, अर्थशास्त्रमै एमए र एमपिए गर्नुभएका घिमिरेले नेपाल राष्ट्र बैङ्कको कार्यकारी निर्देशकबाट अवकाश प्राप्त गर्नुभएको हो । उहाँसँग केन्द्रीय बैङ्कमा सेवा गर्दा सूचना प्रविधि, मानव संसाधन, विदेशी विनिमय, बैङ्किङ एवं अनुसन्धानलगायत अन्य विभागमा काम गरेको अनुभव छ ।",
      "link": "https://gorkhapatraonline.com/news/168352",
      "image": "https://gorkhapatraonline.com/storage/media/297062/conversions/Untitled-1-original-thumb.jpg"
    },
    {
      "slug": "168351",
      "title": "नियामकको सहुलियतले बढायो बैङ्कको नाफा",
      "timestamp": 1755561600000,
      "source": "gp",
      "content": "नियामक निकायबाट नीतिगत सहजीकरण र सहुलियत पाएका वाणिज्य बैङ्कहरूले गत आर्थिक वर्ष २०८१/८२ मा ७१ अर्ब रुपियाँभन्दा बढी नाफा कमाएका छन् ।    सञ्चालनमा रहेका २० वटा वाणिज्य बैङ्कले समीक्षा अवधिमा कुल ७१ अर्ब ५१ करोड आठ लाख रुपियाँ नाफा आर्जन गरेका हुन् । अघिल्लो आव २०८०/८१ मा बैङ्कहरूले ४९ अर्ब ८७ करोड ११ लाख रुपियाँ नाफा आर्जन गरेका थिए । एक वर्षमै बैङ्कहरूको नाफा २१ अर्ब रुपियाँले बढेको हो ।",
      "longContent": "काठमाडौँ, भदौ ३ गते । नियामक निकायबाट नीतिगत सहजीकरण र सहुलियत पाएका वाणिज्य बैङ्कहरूले गत आर्थिक वर्ष २०८१/८२ मा ७१ अर्ब रुपियाँभन्दा बढी नाफा कमाएका छन् ।  सञ्चालनमा रहेका २० वटा वाणिज्य बैङ्कले समीक्षा अवधिमा कुल ७१ अर्ब ५१ करोड आठ लाख रुपियाँ नाफा आर्जन गरेका हुन् । अघिल्लो आव २०८०/८१ मा बैङ्कहरूले ४९ अर्ब ८७ करोड ११ लाख रुपियाँ नाफा आर्जन गरेका थिए । एक वर्षमै बैङ्कहरूको नाफा २१ अर्ब रुपियाँले बढेको हो । खराब कर्जा दरलाई घटाएर भविष्यमा हुन सक्ने जोखिमका लागि छुट्याइएको रकम पनि राइट ब्याकमार्फत नाफामा देखाउन पाउने व्यवस्थाले बैङ्कको नाफा बढेको हो । नाफा बढ्दा लगानीकर्तालाई लाभांश दिन सक्ने क्षमतामा पनि उल्लेख्य सुधार भएको छ । नाफामा अब्बल नबिलवित्तीय विवरण अनुसार अघिल्लो वर्षको तुलनामा समीक्षा वर्षमा १६ वटा वाणिज्य बैङ्कले नाफा बढाएका छन् भने चार वटाले घटाएका छन् । अघिल्ला वर्ष जस्तै समीक्षा वर्षमा पनि सर्वाधिक नाफा आर्जन गर्नेमा नबिल बैङ्क नै रहेको छ । नाफा वृद्धिदरको हिसाबले कुमारी बैङ्क अगाडि आएको छ । गत आवमा नबिल बैङ्कले सात अर्ब १२ करोड ७५ लाख रुपियाँ नाफा आर्जन गरेको छ । अघिल्लो वर्ष छ अर्ब १९ करोड ७१ लाख रुपियाँ नाफा कमाएको बैङ्कले अघिल्लो आवको तुलनामा १५.०१ प्रतिशतले बढाएको हो ।बढ्यो लाभांश क्षमतावाणिज्य बैङ्कहरूको लाभांश क्षमतामा पनि बढोत्तरी आएको छ । गत आर्थिक वर्ष २०८१/८२ मा बैङ्कहरू ३८ प्रतिशतसम्म लाभांश दिन सक्ने हैसियत बनाएका छन् ।लाभांश क्षमताका आधारमा एभरेस्ट बैङ्क पहिलो स्थानमा रहेको छ । एभरेस्टको वितरणयोग्य मुनाफा चार अर्ब ९५ करोड रुपियाँ रहेको छ । जसका आधारमा बैङ्कको लाभांश क्षमता ३८.२७ प्रतिशत देखिएको छ । समीक्षा वर्षमा नेपाल बैङ्क, कुमारी बैङ्क, हिमालयन बैङ्क र एनआइसी एसिया बैङ्क भने लाभांश दिन नसक्ने अवस्थामा रहेका छन् । नबिल बैङ्कको लाभांश क्षमता १७.६४ प्रतिशत, कृषि विकास बैङ्कको १८.४२ प्रतिशत, सानिमा बैङ्कको २०.४७ प्रतिशत, स्ट्यान्डर्ड चार्टर्डको १९.८५ प्रतिशत, ग्लोबल आइएमईको १४.११ प्रतिशत र एनएमबी बैङ्कको १०.४१ प्रतिशत रहेको छ ।खराब कर्जा सात प्रतिशतमाथिसमिक्षा अवधिमा वाणिज्य बैङ्कहरूको खराब कर्जा दर पनि उच्च देखिएको छ । सर्वाधिक हिमालयन बैङ्कको खराब कर्जा ७.२८ प्रतिशत पुगेको छ । नाफाको वृद्धिदरमा छलाङ मारेको कुमारी बैङ्कको ६.४२ प्रतिशत खराब कर्जा रहेको छ भने एनआइसी एसिया बैङ्कको ६.२८ प्रतिशत रहेको छ । यस्तै नेपाल इन्भेस्टमेन्ट मेगा बैङ्कको ५.८५ प्रतिशत, प्राइम बैङ्कको ५.५६ प्रतिशत, सिटिजन्स बैङ्कको ४.९४ प्रतिशत, नेपाल बैङ्कको ४.४७ प्रतिशत, नबिल बैङ्कको ४.२० प्रतिशत र लक्ष्मी सनराइज बैङ्कको ४.१२ प्रतिशत खराब कर्जा देखिएको छ । त्यस्तै एनएमबी बैङ्कको ३.७२ प्रतिशत, कृषि विकास बैङ्कको ३.४० प्रतिशत, नेपाल एसबिआई बैङ्कको ३.३५ प्रतिशत, माछापुच्छ«े बैङ्कको ३.१० प्रतिशत, सानिमा बैङ्कको ३.०१ प्रतिशत, राष्ट्रिय वाणिज्य बैङ्कको २.७५ प्रतिशत, सिद्धार्थ बैङ्कको २.६२ प्रतिशत र स्ट्यान्डर्ड चार्टर्ड बैङ्कको २.४५ प्रतिशत खराब कर्जा दर रहेको छ । सबैभन्दा न्यून भने एभरेस्ट बैङ्कको ०.३८ प्रतिशत मात्र खराब कर्जा रहेको छ ।नाफा बढ्नु स्वाभाविक अनलराज भट्टराई, बैङ्किङविज्ञगत वर्ष र अहिलेको तुलनामा दुई/तीन वटा कुराले सकारात्मक प्रभाव पारेको छ । राष्ट्र बैङ्कले लिएको सहजता र लचकतापूर्ण नीति अवलम्बन गर्दा पनि केही हदसम्म प्रभाव परेको देखिन्छ । खराब र साना कर्जालाई पुनर्तालिकीकरण गर्न पाउने व्यवस्थाले यसमा सहयोग पुगेको छ । सर्वसाधारणको हातमा पैसा पुगेका कारण आउने दिनमा पनि राम्रो हुने देखिन्छ । तसर्थ नाफा बढ्नु अहिलेको अवस्थामा स्वाभाविक नै देखिन्छ । नाफा कृत्रिम देखिन्छ  डा. नरबहादुर थापा, अर्थविद्अहिलेको यो नाफा कृत्रिम जस्तो लाग्छ । राष्ट्र बैङ्कले नियमनकारी छुट दियो । कर्जा नोक्सानी व्यवस्थामा छुट दियो । कर्जाको पुनर्तालिकीकरण गर्दा धेरै कर्जा नोक्सानी राख्न परेन । यो वातावरण बनाउनका लागि गरिएको छ । बैङ्कहरूको नाफा बढ्नु राम्रो हो । नाफा बढ्नु पर्छ, यसमा दुई मत छैन तर बैङ्कहरूको व्यवसायमा वृद्धि नभएको समयमा यो वृद्धिदरलाई धेरैले अचम्म मानेका छन् । राष्ट्र बैङ्कले दिएको नियामकीय छुटका कारण यस खालको नाफा बुक गर्न सफल भएका हुन् । पछि अर्थतन्त्र राम्रै भयो भने त ठिकै होला तर राम्रो गरेन भने बैङ्क त कमजोर हुन्छ ।",
      "link": "https://gorkhapatraonline.com/news/168351",
      "image": "https://gorkhapatraonline.com/storage/media/297061/conversions/44-original-thumb.jpg"
    },
    {
      "slug": "168349",
      "title": "अर्थतन्त्रसँग सम्बन्धित बजेट कार्यान्वयन कमजोर",
      "timestamp": 1755561600000,
      "source": "gp",
      "content": "गत आर्थिक वर्ष २०८१/८२ को बजेटमा निजी क्षेत्रसँग सम्बन्धित योजनाको कार्यान्वयन अवस्था अपेक्षा अनुसार प्रभावकारी देखिएको छैन ।",
      "longContent": "गोरखापत्र समाचारदाताकाठमाडौँ, भदौ ३ गते । गत आर्थिक वर्ष २०८१/८२ को बजेटमा निजी क्षेत्रसँग सम्बन्धित योजनाको कार्यान्वयन अवस्था अपेक्षा अनुसार प्रभावकारी देखिएको छैन । नेपाल उद्योग परिसङ्घ र नेपाल आर्थिक पत्रकार समाजको साझेदारीमा सार्वजनिक गरिएको ‘बजेट वाच’ अध्ययन प्रतिवेदन अनुसार निजी क्षेत्रसम्बन्धी समावेश भएका ६३ बुँदामध्ये १६ बुँदा (२५ प्रतिशत) मात्र पूर्ण रूपमा कार्यान्वयनमा आएका छन् । ३० बुँदा (४७.६ प्रतिशत) आंशिक रूपमा कार्यान्वयनमा रहेका छन् भने १७ बुँदा (२७ प्रतिशत) मा कुनै पनि प्रगति नभएको प्रतिवेदनमा उल्लेख गरिएको छ ।अध्ययनले कानुनी सुधारतर्फ केही सकारात्मक पहल देखिए पनि त्यसको कार्यान्वयन पक्ष कमजोर रहेको स्पष्ट गरेको छ । बजेटमा समावेश धेरै जसो कार्यक्रम छलफल र बैठकमै सीमित रहेर कार्यान्वयनका ठोस प्रक्रिया र कार्यविधिको अभाव देखिएको छ । साथै अघिल्लो सरकारले ल्याएका योजनाहरूप्रति वर्तमान सरकारले आवश्यक अपनत्व नलिएको र कार्यान्वयनमा निरन्तरताको कमी रहेको पनि अध्ययनले औँल्याएको छ ।कार्यक्रममा सहभागी नेपाल सरकारका मुख्यसचिव एकनारायण अर्यालले आर्थिक सुधारको प्रयासमा सरकार एक्लै सफल हुन नसक्ने बताउँदै निजी क्षेत्रसँग सहकार्य अपरिहार्य रहेको धारणा राख्नुभयो । उहाँले सबै मन्त्रालय कानुन संशोधन र सुधारतर्फ प्रतिबद्ध रहेको जनाउँदै स्वस्थ प्रतिस्पर्धाबिना निजी क्षेत्र पनि दिगो रूपमा टिक्न नसक्ने धारणा व्यक्त गर्नुभयो । साथै उहाँले उत्पादनका नाममा अरूको काम रोक्ने प्रवृत्ति अनुचित भएको र निजी क्षेत्रमै अनैतिक व्यापार गर्ने संस्थालाई नियमन आवश्यक रहेको पनि बताउनुभयो ।कार्यक्रम नेपाल उद्योग परिसङ्घका अध्यक्ष वीरेन्द्रराज पाण्डेले बजेटको प्रभावकारी कार्यान्वयनका लागि सरकार, मन्त्रालय र सम्बन्धित निकाय अझ कठोर बन्नुपर्ने आवश्यकता औँल्याउनुभयो । चालु आवको बजेटले सुस्त अर्थतन्त्रमा गति दिने उहाँले विश्वास व्यक्त गर्नुभयो । साथै परिसङ्घले चालु आवको बजेटमा समावेश निजी क्षेत्र र आर्थिक समृद्धिसँग सम्बन्धित ७४ बुँदाको प्रभावकारी कार्यान्वयनका लागि सरकारलाई स्पष्ट कार्ययोजनासहितको दस्ताबेज तयार पारेर पेस गरेको जानकारी दिएको छ ।",
      "link": "https://gorkhapatraonline.com/news/168349",
      "image": "https://gorkhapatraonline.com/storage/media/297059/conversions/budjet-wach-original-thumb.jpg"
    },
    {
      "slug": "168347",
      "title": "सिमेन्ट उद्योग खोल्न सडक विभागसँग राय माग",
      "timestamp": 1755561600000,
      "source": "gp",
      "content": "बैतडीमा सिमेन्ट उद्योग खोल्न सडक विभागसँग राय माग गरिएको छ ।",
      "longContent": "बैतडी समाचारदाताबैतडी, भदौ ३ गते । बैतडीमा सिमेन्ट उद्योग खोल्न सडक विभागसँग राय माग गरिएको छ । महाकाली लोकमार्गसँग जोडिएको खानी उत्खनन गर्दा सडकलाई असर गर्ने वा नगर्ने विषयमा सडक विभागसँग राय माग गरिएको हो । आइएमई समूहले दोगडाकेदार गाउँपालिका र सुर्नया गाउँपालिकाको धर्मघरदेखि सुपलेको लेकसम्म १० वर्गकिलोमिटर क्षेत्रफलसम्म खोजतलासको लाइसेन्स प्राप्त गरेको छ । उत्खनन हुने खानी महाकाली लोकमार्गबाट पाँच सय मिटर टाढा रहेकाले सडकलाई खासै असर नपर्ने सडक डिभिजन कार्यालय बैतडीका सूचना अधिकारी इन्जिनियर लीलाधर भट्टले बताउनुभयो । उद्योगमा २५ अर्ब रुपियाँ लगानी गर्ने योजना रहेको बताइएको छ ।उहाँले भन्नुभयो, “सिमेन्ट उद्योग सञ्चालन हुँदा सडकलाई असर पर्ने वा नपर्ने विषयमा राय मागिएको छ । भौगोलिक रूपमा सडकबाट पाँच सय मिटरभन्दा टाढा नै देखिए पनि हवाई दुरी भने करिब पाँच सय मिटर जति देखिन्छ । यसका लागि हामीले सुर्खेतस्थित सुपरिन्टेन्डेन्ट इन्जिनियरको अनुमति मागेका छौँ ।”सिमेन्ट उद्योग सञ्चालनको सबै तयारी पूरा भएर सडक विभागको स्थलगत निरीक्षणसतिको सहमति माग गरिएको आइएमई समूहका भूवैज्ञानिक प्रेम खड्काले बताउनुभयो । उहाँले पहिलो चरणमा ३५ वर्षसम्मका लागि पुग्ने गरेर ६८ हेक्टर क्षेत्रफलमा रहेको चुनढुङ्गा उत्खननको प्रस्ताव गरिएको जानकारी दिनुभयो । प्रस्तावित खानीमा अनुमानित चार करोड ६५ लाख टन चुनढुङ्गा रहेको भूवैज्ञानिक खड्काले बताउनुभयो । खानीबाट दैनिक चार हजार पाँच सय टन चुन ढुङ्गा उत्खननको प्रस्ताव राखिएको उहाँले जानकारी दिनुभयो ।  यहाँको ढुङ्गामा ५० प्रतिशत चुन (क्याल्सेसियम अक्साइड) र १.२ प्रतिशत म्याग्नेसियम अक्साइड भेटिएको छ । नेपालमा सिमेन्ट उद्योगका लागि चाहिने चुनढुङ्गामा तीन प्रतिशतभन्दा बढी म्याग्नेसियम अक्साइड राम्रो मानिँदैन । म्याग्नेसियम अक्साइडको मात्रा जति कम भयो, त्यति राम्रो हुने भूवैज्ञानिक खड्काले बताउनुभयो ।  सुदूरपश्चिम प्रदेश सकारले २०७७ सालमा गरेको अध्ययन अनुसार बैतडीमा नेपालकै राम्रो चुनढुङ्गा रहेको निष्कर्ष निकालेको थियो । प्रदेश सरकारको अध्ययनपछि आइएमई समूहले नवलपरासीपूर्वको चोरमारामा १० अर्ब रुपियाँमा सिमेन्ट कारखाना स्थापना गर्ने परियोजना स्थगन गरेर बैतडीमा नयाँ उद्योग स्थापना गर्न लागेको हो । नेपाल–भारत सीमानाका झुलाघाटबाट ३५ किलोमिटर पूर्वमा रहेको खानीनजिकै उद्योग स्थापना गरेर नेपालको सिमेन्ट विदेश निर्यात गर्ने लक्ष्य राखिएको छ ।  फलामसमेत बैतडीमै सिमेन्ट उद्योगलाई आवश्यक पर्ने फलामसमेत बैतडीमै भेटिएको छ । सिमेन्ट उद्योगलाई आवश्यक पर्ने म्याग्नाइट आइरन बैतडीको सिगास गाउँपालिका–१, सुगरखालमा भेटिएपछि उद्योगी थप उत्साहित भएका छन् । फलाम खोजतलास गर्ने अनुमति पाएको नेपाल जिन्दु माइनिङले सुगरखालमा पत्ता लगाएको खानीमा ३८ प्रतिशत फलाम भेटिएको छ । फलाम उत्खनन गर्ने कम्पनी पनि सिमेन्ट उद्योग खुल्ने प्रतीक्षामा छ ।",
      "link": "https://gorkhapatraonline.com/news/168347",
      "image": "https://gorkhapatraonline.com/storage/media/297057/conversions/cement-सिमेन्ट-उद्योग-खोल्न-सडकसित-राय-माग-original-thumb.jpg"
    },
    {
      "slug": "168346",
      "title": "पिरो अकबरेको मिठो कमाइ",
      "timestamp": 1755561600000,
      "source": "gp",
      "content": "हेर्दा चिटिक्क खपिनसक्नु पिरो तर आम्दानी भने २५ लाख रुपियाँ । पिरोमा पनि यो मिठो स्वाद हो इलामका सूर्योदय नगरपालिका–१२, आठघरेका किसान मदन राईले अकबरे खेतीबाट लिएको । उहाँले खर्चिएको परिश्रम र मेहनत अकबरे बगानमा गएर हेर्नेले जिब्रो काढ्छ ।",
      "longContent": "कोकिला ढकालइलाम, भदौ ३ गते । हेर्दा चिटिक्क खपिनसक्नु पिरो तर आम्दानी भने २५ लाख रुपियाँ । पिरोमा पनि यो मिठो स्वाद हो इलामका सूर्योदय नगरपालिका–१२, आठघरेका किसान मदन राईले अकबरे खेतीबाट लिएको । उहाँले खर्चिएको परिश्रम र मेहनत अकबरे बगानमा गएर हेर्नेले जिब्रो काढ्छ ।गत वर्ष अकबरेबाट गरेको २३ लाख रुपियाँको आम्दानीको स्पष्ट लिखित विवरण छ । “सात लाख रुपियाँको अकबरेको दाना बेचिएछ । करिब १६ लाख रुपियाँ चाहिँ बिउका लागि बियाँ बेच्दा आम्दानी भयो,” राईले भन्नुभयो, “अन्य खुद्रा र घरबाटै बिक्री भएको अकबरेको हिसाब राखिएन । त्यो पनि करिब दुई लाख रुपियाँ भयो होला । यसरी एक वर्षमा २५ लाख जति कमाइ भयो ।” राईले प्रतिकिलो ३५ हजारदेखि ५५ हजारका रुपियाँका दरले ४० किलो बियाँ बिक्री गरेको बताउनुभयो । उहाँ भन्नुहुन्छ, “तर ३० किलो बिउको माग अझै पूरा गर्न सकिएन । अहिले पनि विदेश जाने नेपालीले बिउको माग गरिरहेका छन् । विदेशमा लगेर पनि यहाँको अकबरे रोप्ने र फलाउने गरेका छन् । यस वर्ष चाहिँ लगभग बिउ सकिएको छ ।”राईका अनुसार अर्गानिक उत्पादनले गर्दा बिउको उमार शक्ति राम्रो छ भने दाना पनि राखेर खानलाई राम्रो टिक्ने भएकाले यहाँ माग धेरै आइरहेको छ । अकबरेको बिउ तयार गर्न त्यति सजिलो छैन । राम्रो बियाँ भएको सरदर ३५–३६ किलो दाना फलबाट एक किलो बियाँ तयार हुन्छ ।राईले यस वर्ष पनि अहिले अर्थात् साउन, भदौको सिजनमा नयाँ बिरुवा लगाउँदै हुनुहुन्छ । ठुलो बगानको पाक्न थालेको छ । टिपेर बजार पठाउन लागिएको छ । अहिले लगाएको अकबरे चाहिँ आउँदो चैत, वैशाखमा राम्रो मूल्यमा बिक्री हुन्छ । त्यसबेलालाई हेरेर अहिले बिरुवा रोपिँदै छ । राईले भन्नुभयो, “वैशाख नयाँ वर्षमा इलाम घुम्न आउनेले कोसेलीस्वरूप अकबरे लाने गरेकाले मूल्य राम्रो हुन्छ, गएको सिजनमा पनि चैत, वैशाखमा आठ सयदेखि एक हजार रुपियाँ प्रतिकिलो दाना बिक्री भएको थियो ।” अहिले भने राईले सातामा ८० देखि एक सय किलोसम्म दाना अकबरे बिक्री गर्ने गरेको बताउनुभयो । राई मात्र होइन, अर्का किसान मनिष लिम्बूको पनि अकबरे बगान र आम्दानी लोभलाग्दो छ । सन्दकपुर गाउँपालिका–२ स्थित सुलुबङमा चार वर्षयता टारी व्यवसाय कृषि फार्म दर्ता गरेर अकबरे खेती गर्दै आएका मनिष लिम्बूले गत वर्ष २० क्विन्टल अकबरेको दाना बेच्नुभयो । प्रतिक्विन्टल ३० हजार रुपियाँका दरले गत वर्ष अकबरे बिक्री भएको लिम्बूले जानकारी दिनुभयो । “यस वर्ष ४० रोपनी जमिनमा अकबरे लगाएको छु, कम्तीमा ६० क्विन्टल अकबरे उत्पादन हुन्छ भन्ने अनुमान छ ।” लिम्बूले भन्नुभयो, “अकबरेको बजार राम्रो छ । खुद्रा नै पनि वर्षभरि प्रतिकिलो चार सय रुपियाँभन्दा कम भएन । अहिले पनि प्रतिकिलो चार सय छ । यहाँ उत्पादन भएको अकबरे सबै भारत नै हो जाने ।”स्थानीय बजारमा पनि माग राम्रो छ । स्थानीय सरस्वती उच्च माविमा बालीविज्ञान विषयका शिक्षकसमेत रहेका लिम्बूले विद्यालयबाट बचेको समयलाई अकबरे र आफ्नो फार्ममा खर्चनुहुन्छ । १० वर्षका लागि जग्गा लिजमा लिएर अकबरेको व्यावसायिक खेती गरिरहेका लिम्बू राईपछिका अर्का उदाहरण हुनुहुन्छ । सुलुबुङकै लीला गड्तौला पनि अकबरे उत्पादन गर्ने अर्का किसान हुनुहुन्छ । गत वर्ष साढे सात सय किलो अकबरे बिक्री गर्नुभएका गड्तौलालाई पनि बजारको समस्या छैन । गड्तौलाले त अझै उपभोक्ताका घर घर अकबरे पु¥याउनुहुन्छ । यस वर्ष एक हजार पाँच सय बोट मात्र अकबरे रोपेका गड्तौलाले किरा र दाना झर्ने र एक पाटो कुहिने रोग भने आएको बताउनुभयो । अकबरे खुर्सानीलाई विभिन्न रोगको औषधीका रूपमा पनि प्रयोग गर्ने गरिएको छ । यसले रोग प्रतिरोधात्मक क्षमता बढाउने, पाचन प्रणालीमा सहयोग गर्ने अकबरेमा सामान्यतया भिटामिन सी, ए, ई र एन्टिअक्सिडेन्ट हुने सामुदायिक कृषि क्याम्पस इलामका प्रमुख डा. योगेन्द्रमान श्रेष्ठ बताउनुहुन्छ । समुद्री सतहबाट आठ सयदेखि दुई हजार मिटरसम्मको उचाइमा गर्न खेती गर्न सकिने अकबरेको जिल्लाका पञ्चकन्या, सोयाङ, नामसालिङ, सुम्बेक, सुलुबुङ, माईमझुवा, गोदक, कन्याम, लक्ष्मीपुरलगायतका गाउँका किसानले अकबरेको व्यावसायिक खेती गर्दै आएका छन् । यहाँ उत्पादन भएको अकबरे इलाम भित्रिने आन्तरिक पर्यटकले कोसेलीका रूपमा पनि लाने गरेका छन् ।जिल्लाको १८० हेक्टर क्षेत्रफल जमिनमा अकबरे खेती हुँदै आएको कृषि ज्ञान केन्द्र इलामका तथ्याङ्कमा उल्लेख छ । गएको वर्ष इलाममा १० हजार ८० मेट्रिक टन अकबरे उत्पादन भएकामा यस वर्ष उत्पादन अलि बढ्ने आकलन गरिएको केन्द्रका सूचना अधिकारी जीवन ठाडामगरले बताउनुुभयो ।",
      "link": "https://gorkhapatraonline.com/news/168346",
      "image": "https://gorkhapatraonline.com/storage/media/297056/conversions/madhan-rai-original-thumb.jpg"
    },
    {
      "slug": "168214",
      "title": "ग्लोबल आइएमईलाई पुनः युरो मनी अवार्ड",
      "timestamp": 1755475200000,
      "source": "gp",
      "content": "ग्लोबल आइएमई बैङ्क लिमिडेट ‘युरो मनी अवार्ड फर एक्सलेन्स २०२५’ को बेस्ट बैङ्क अवार्डबाट सम्मानित भएको छ ।   सन् १९९२ मा युरो मनी म्यागजिनद्वारा स्थापित यो अवार्ड बैङ्किङ क्षेत्रको एक प्रतिष्ठित अवार्ड हो ।",
      "longContent": "गोरखापत्र समाचारदाताकाठमाडौँ, भदौ २ गते । ग्लोबल आइएमई बैङ्क लिमिडेट ‘युरो मनी अवार्ड फर एक्सलेन्स २०२५’ को बेस्ट बैङ्क अवार्डबाट सम्मानित भएको छ । सन् १९९२ मा युरो मनी म्यागजिनद्वारा स्थापित यो अवार्ड बैङ्किङ क्षेत्रको एक प्रतिष्ठित अवार्ड हो ।ग्लोबल आइएमई बैङ्कले ग्राहकलाई प्रदान गर्दै आएको सेवा, वित्तीय अवस्था, संस्थागत सामाजिक उत्तरदायित्व, बैङ्किङ क्षेत्रमा भित्र्याएको नयाँ नयाँ प्रविधि, वातावरणीय, सामाजिक तथा सुशासनका क्षेत्रहरूमा बैङ्कले गरेको लगानी तथा बैङ्कको उच्चस्तरीय कार्यसम्पादनका लागि यो अवार्ड प्रदान गरिएको हो । युरो मनी म्यागजिन बैङ्किङ क्षेत्रको गहिरो विश्लेषण र समालोचनाका लागि प्रख्यात छ । यस वर्षको अवार्डसँगै ग्लोबल आइएमई बैङ्क तेस्रो पटक बेस्ट बैङ्क अवार्डबाट सम्मानित भएको हो । यसअघि पनि ग्लोबल आइएमई बैङ्कले युरो मनी अवार्ड फर एक्सलेन्स २०२२ र २०२४ मा बेस्ट बैङ्क अवार्ड प्राप्त गरेको थियो । यसअघि ग्लोबल आइएमई बैङ्क ग्लोबल फाइनान्सको बेस्ट बैङ्क अवार्ड २०२४ र २०२५ तथा युरो मनी अवार्ड फर एक्सलेन्स २०२४ अन्तर्गत दुई विधामा नेपालको सर्वश्रेष्ठ बैङ्क, युरो मनी अवार्ड फर एक्सलेन्स २०२२ र २०२४ मा बेस्ट बैङ्कका रूपमा सम्मानित भएको थियो ।",
      "link": "https://gorkhapatraonline.com/news/168214",
      "image": "https://gorkhapatraonline.com/storage/media/296798/conversions/Untitled-1-original-thumb.jpg"
    },
    {
      "slug": "168213",
      "title": "प्राङ्गारिक मल उत्पादन प्राथमिकतामा : मुख्यमन्त्री",
      "timestamp": 1755475200000,
      "source": "gp",
      "content": "लुम्बिनी प्रदेशका मुख्यमन्त्री चेतनारायण आचार्यले प्रदेश सरकारले प्राङ्गारिक (अर्गानिक) कृषि उत्पादनलाई उच्च प्राथमिकतामा राखेको बताउनुभएको छ ।",
      "longContent": "बुटवल समाचारदाताबुटवल, भदौ २ गते । लुम्बिनी प्रदेशका मुख्यमन्त्री चेतनारायण आचार्यले प्रदेश सरकारले प्राङ्गारिक (अर्गानिक) कृषि उत्पादनलाई उच्च प्राथमिकतामा राखेको बताउनुभएको छ ।आइतबार कपिलवस्तु शुद्धोधन गाउँपालिका–१, मानपकडीस्थित शर्मिला इन्टिग्रेटेड एग्रिकल्चर फार्मको अनुगमन गर्दै मुख्यमन्त्री आचार्यले रासायनिक मलको अभावलाई कम गर्ने र दिगो कृषि प्रणालीलाई मजबुत बनाउन प्राङ्गारिक मल अपरिहार्य भएको स्पष्ट पार्नुभयो । उहाँले भन्नुभयो, “प्राङ्गारिक प्रदेश बनाउने लक्ष्य पूरा गर्न प्राङ्गारिक मल उत्पादन अनिवार्य छ । यही मल प्रयोग गरेर केही वर्षभित्र प्रदेशलाई अर्गानिक प्रदेशका रूपमा विकास गर्ने हाम्रो लक्ष्य छ ।”मुख्यमन्त्री आचार्यले प्राङ्गारिक मल उत्पादनलाई प्रोत्साहन गर्न प्रदेश सरकारले सामुदायिक संस्था, निजी क्षेत्र र उद्यमीसँग सहकार्य गर्ने वातावरण बनाइरहेको जानकारी दिनुभयो । कृषिक्षेत्रले रोजगारी सिर्जना र स्थानीय अर्थतन्त्रलाई मजबुत बनाउन ठुलो योगदान दिने भन्दै उहाँले किसानको परम्परागत अभ्यासलाई आधुनिक प्रविधिसँग जोडेर अघि बढाउन आग्रह गर्नुभयो ।आचार्यले जङ्गलमा खेर गइरहेका पात–पतिङ्गर र पशुपालनमार्फत निस्कने मलमूत्रलाई कम्पोस्ट मलका रूपमा प्रयोग गर्न सकिने पनि बताउनुभयो । उहाँले गौशालामा सुरु भएको प्राङ्गारिक मल उत्पादन अभियानलाई किसानका गोठसम्म विस्तार गर्नुपर्नेमा जोड दिनुभयो ।अनुगमनमा सहभागी प्रदेश सभा सदस्य तथा पूर्वस्वास्थ्यमन्त्री विष्णुप्रसाद पन्थीले रासायनिक मलको अभावले किसान मारमा परेको भन्दै प्राङ्गारिक मल उत्पादनलाई प्रोत्साहन गर्नु आजको आवश्यकता भएको टिप्पणी गर्नुभयो ।उद्यमी सिपी शर्माले अर्गानिक उत्पादनलाई प्राथमिकता दिने बेला आएको उल्लेख गर्दै, राज्यले सहजीकरण गरे दैनिक ४० टन र वार्षिक १५ हजार टनसम्म प्राङ्गारिक मल उत्पादन गर्न सकिने जानकारी दिनुभयो । उहाँले यसका लागि आवश्यक लगानी आकर्षित गर्ने प्रव्रिmया अघि बढाएको पनि बताउनुभयो ।प्रदेश सरकारले प्राङ्गारिक मल उत्पादनलाई दिगो कृषि विकास, खाद्य सुरक्षाको सुनिश्चितता र ग्रामीण अर्थतन्त्र सुदृढीकरणसँग प्रत्यक्ष रूपमा जोडेर अघि बढाउने प्रतिबद्धता जनाएको छ ।",
      "link": "https://gorkhapatraonline.com/news/168213",
      "image": "https://gorkhapatraonline.com/storage/media/296797/conversions/Mukhyamantri-acharya-original-thumb.jpg"
    },
    {
      "slug": "168212",
      "title": "राजस्व तिर्दैनन् क्रसर उद्योग",
      "timestamp": 1755475200000,
      "source": "gp",
      "content": "दोलखाका क्रसर उद्योग राज्यले तोकेको मापदण्ड र करको दायरामा आएका छैनन् । सरकारले क्रसर उद्योग सञ्चालनलाई व्यवस्थित गर्न नयाँ मापदण्डसहित कम्पनी रजिस्ट्रारको कार्यालयमा दर्ता भएर सञ्चालन गर्न भने पनि जिल्लामा सञ्चालन भएका उद्योग नयाँ मापदण्ड अनुसार दर्ता प्रक्रियामा नआएका हुन् । आन्तरिक करदाता सेवा कार्यालय, चरीकोटको तथ्याङ्क अनुसार दोलखामा २२ वटा क्रसर उद्योग छन् । तीमध्ये अधिकांश नवीकरण नै नगरी सञ्चालन भइरहेका छन् ।",
      "longContent": "सुजन काफ्ले\tचरीकोट, भदौ २ गते । दोलखाका क्रसर उद्योग राज्यले तोकेको मापदण्ड र करको दायरामा आएका छैनन् । सरकारले क्रसर उद्योग सञ्चालनलाई व्यवस्थित गर्न नयाँ मापदण्डसहित कम्पनी रजिस्ट्रारको कार्यालयमा दर्ता भएर सञ्चालन गर्न भने पनि जिल्लामा सञ्चालन भएका उद्योग नयाँ मापदण्ड अनुसार दर्ता प्रक्रियामा नआएका हुन् । आन्तरिक करदाता सेवा कार्यालय, चरीकोटको तथ्याङ्क अनुसार दोलखामा २२ वटा क्रसर उद्योग छन् । तीमध्ये अधिकांश नवीकरण नै नगरी सञ्चालन भइरहेका छन् ।करदाता सेवा कार्यालय दोलखामा आय विवरण नबुझाउने क्रसरमा भागेखोला रोडा, ढुङ्गा, बालुवा उद्योग प्रालि, सरस्वती क्रस उद्योग प्रालि, मुनलाइट क्रसर उद्योग प्रालि, दोलखा एसके क्रसर उद्योग एन्ड सप्लायर्स प्रालि, जायन्ट एन्टस क्रसर प्रालि, दिव्य एग्रिगेट इन्डस्ट्रिज प्रालि, गोल्मेश्वर एग्रिगेट प्रालि, मिलीजुली क्रसर उद्योग प्रालि, वैत्यश्वर क्रसर उद्योग प्रालि, दोलखा जलदेवी क्रसर उद्योग प्रालि, गुमुखोला क्रसर उद्योग, सूर्यलिङ्क एग्रिग्रेट, मलेपु रोडा ढुङ्गा उद्योग प्रालि र तामाकोशी रोडा ढुङ्गा र उद्योग एन्ड सप्लायर्स प्रालि छन् ।आय विवरण बुझाउने क्रसर उद्योगमा भीमेश्वर गिट्टी, बालुवा वासिङ उद्योग प्रालि, चन्डी एग्रिग्रेट इन्डस्ट्रिज प्रालि, चित्रेश्वरी इन्ड्रस्टिज प्रालि, तामाकोशी बालुवा एन्ड ढुङ्गा उद्योग प्रालि, भीमेश्वर क्रसर इन्ड्रस्ट्रिज प्रालि, दोलखा श्री एकता रोडा ढुङ्गा उद्योग प्रालि, तामाकोशी त्रिवेणी रोडा ढुङ्गा प्रालि, महाकाली कन्स्ट्रक्सन एन्ड बिरुवा गिट्टी रहेका छन् । आय विवरण नबुझाएका क्रसर उद्योगले लाखौँ राजस्वसमेत तिरेका छैनन् । पाँच वर्षभन्दा बढीदेखि आय विवरण नबुझाई निर्बाध रूपमा क्रसर सञ्चालन हुँदै आएका हुन् । उद्योगले नवीकरण नगर्दा र आयकर नबुझाउँदा राजस्वमा समेत असर पुगेको छ । अवैध रूपमा सञ्चालित त्यस्ता क्रसर उद्योगले स्थानीय खोला नदीमा अनियन्त्रित दोहन गर्नुका साथै प्राकृतिक प्रकोपको जोखिम बढेको छ भने राज्यको करोडौँ राजस्वसमेत खेर गएको छ । सरकारले बनाएको नयाँ मापदण्डमा नआएका उद्योगले नियमित करसमेत तिर्ने गरेका छैनन् । नीति नियम पालना नगर्ने, खोलाकै क्षेत्रमा उद्योग सञ्चालन गर्ने र सोही खोलाबाटै नदीजन्य पदार्थ अनधिकृत रूपमा उत्खनन गरेका क्रसर उद्योगलाई अनुगमन गरेर कारबाही गर्ने निकाय मौन बसेको छ । एउटै क्रसर उद्योगले आठ लाखभन्दा बढी राजस्व तिर्न बाँकी हुँदा पनि क्रसर उद्योग निर्बाध चलिरहेका छन् ।लाखौँ रकम बक्यौता रहेका क्रसर कारबाहीको दायरामा आउन सकेका छैनन् । आय विवरण नबुझाउने क्रसरमा सामान बोक्ने टिप्परलाई केही दिनअघि पक्राउ गरी छोडिएको थियो । खोलाबाटै नदीजन्य पदार्थ अनधिकृत रूपमा उत्खनन गरेका क्रसर उद्योगको अनुगमनसमेत हुन छोडेको छ । करदाता सेवा कार्यालय दोलखाका प्रमुख कर अधिकृत विमलकुमार पौडेलले कर नबुझाउने क्रसर उद्योगलाई कारबाहीको प्रक्रिया अगाडि बढाइएको दाबी गर्नुभयो । कर नतिर्ने क्रसर उद्योगबाट सामान ल्याउने गाडीलाई समात्न प्रहरीलाई पत्राचार गरिएको प्रमुख पौडेलले बताउनुभयो । कतिपय उद्योगले लामो समयदेखि आयकर नबुझाएका कारण कति कर तिर्न बाँकी छ भन्नेसमेत थाहा नहुने उहाँको भनाइ छ ।नेपाल विद्युत् प्राधिकरण दोलखा वितरण केन्द्रले उपलब्ध गराएको तथ्याङ्कमा दोलखामा आठ वटा क्रसर उद्योगको विद्युत् महसुलको बक्यौता छ । विद्युत् महसुल बाँकी हुने क्रसर उद्योग शुभकामना निर्माण सेवा पाँच लाख रुपियाँ (३४ महिनादेखि) तिर्न बाँकी छ । दोलखा वितरण केन्द्रका प्रमुख नेत्रमणि न्यौपानेले लामो समय विद्युत् महसुल नतिर्ने शुभकामना निर्माण सेवाको विद्युत् लाइन काटिएको बताउनुभयो । प्रमुख जिल्ला अधिकारी शिवराम गेलालले राजस्व र विद्युत् महसुल नतिर्ने क्रसर उद्योगलाई कारबाही गरिने बताउनुभयो । उहाँले भन्नुभयो, “क्रसर उद्योगको विषयमा स्पष्ट मापदण्ड र निर्देशन नहुँदा नियन्त्रणमा समस्या भएको छ, सम्बन्धित कार्यालयसँग समन्वय गरेर नियन्त्रण प्रक्रिया अगाडि बढाउँछौँ ।”",
      "link": "https://gorkhapatraonline.com/news/168212",
      "image": "https://gorkhapatraonline.com/storage/media/296796/conversions/crosser-original-thumb.jpg"
    },
    {
      "slug": "168209",
      "title": "खुम्चियो प्राधिकरणको नाफा",
      "timestamp": 1755475200000,
      "source": "gp",
      "content": "नेपाल विद्युत् प्राधिकरणको नाफा घटेको छ । गत आर्थिक वर्ष २०८१/८२ मा अघिल्लो आर्थिक वर्षको तुलनामा प्राधिकरणको नाफा ३७.३२ प्रतिशतले घटेको हो । प्राधिकरणको ४० औँ वार्षिकोत्सव समारोहमा सार्वजनिक गरिएको वित्तीय विवरण अनुसार प्राधिकरणले गत आवमा कर चुक्तापूर्व नौ अर्ब छ करोड रुपियाँ खुद नाफा आर्जन गरेको छ ।",
      "longContent": "काठमाडौँ, भदौ २ गते ।  नेपाल विद्युत् प्राधिकरणको नाफा घटेको छ । गत आर्थिक वर्ष २०८१/८२ मा अघिल्लो आर्थिक वर्षको तुलनामा प्राधिकरणको नाफा ३७.३२ प्रतिशतले घटेको हो । प्राधिकरणको ४० औँ वार्षिकोत्सव समारोहमा सार्वजनिक गरिएको वित्तीय विवरण अनुसार प्राधिकरणले गत आवमा कर चुक्तापूर्व नौ अर्ब छ करोड रुपियाँ खुद नाफा आर्जन गरेको छ । यस्तो नाफा आव २०८०/८१ मा १४ अर्ब ४६ करोड रुपियाँ थियो । प्राधिकरणको सञ्चालन खर्चमा आएको वृद्धि, विदेशी मुद्रा विनिमय प्रभाव र जोखिम कोषमा रकम जम्मा गर्दा नाफामा कमी आएको प्राधिकरणका कार्यकारी निर्देशक हितेन्द्रदेव शाक्यले जानकारी दिनुभयो । वित्तीय विवरण अनुसार खुद सञ्चालन खर्च एक वर्षको अवधिमा दुई अर्ब १० करोड रुपियाँले बढेको छ । त्यस्तै विनिमय दर परिवर्तनका कारण मात्रै दुई अर्ब २५ करोड रुपियाँ थप व्ययभार थपिएको प्रतिवेदनमा उल्लेख छ । शाक्यका अनुसार गत आवमा पाँच अर्ब रुपियाँ जोखिम कोष (प्रोभिजनिङ) का लागि छुट्याइएकाले पनि नाफा घट्न पुगेको हो । कुल व्यवसाय ८.४ प्रतिशतले बढेर एक खर्ब २५ अर्ब २७ करोड पुगे पनि समग्रमा अघिल्लो आवभन्दा गत आवमा प्राधिकरणको नाफा पाँच अर्ब ३९ करोड रुपियाँले कमी आएको छ ।विद्युत् बिक्रीको मूल्यमा आएको कमीका कारण पनि प्राधिकरणको नाफा खस्कन भूमिका खेलेको देखिन्छ । अघिल्लो आवमा औसत नौ रुपियाँ ४८ पैसा प्रतियुनिट मूल्य आएकामा गत आवमा नौ रुपियाँ १३ पैसा पाएको देखिन्छ । नेपालभित्र र मध्यकालीन सम्झौता अनुसार भारत निर्यात हुने बिजुलीको मूल्य स्थिर रहे पनि इन्डियन इनर्जी एक्सचेन्जमा बोलकबोल मूल्य घटेको असर यो मूल्यमा परेको हो । भारततर्फ गत आवमा कुल दुई हजार ३८० गिगावाट/घण्टा विद्युत् बिक्री भएको देखिन्छ । यो आघिल्लो आवको तुलनामा २२.३३ प्रतिशतको वृद्धि हो ।शाक्यले दिएको जानकारी अनुसार ९८ प्रतिशत भूभागमा राष्ट्रिय ग्रिड पुगिसकेको छ भने प्रतिव्यक्ति वार्षिक ऊर्जा खपत ४२० युनिटबाट बढेर ४६५ पुगेको छ । विद्युत् चुहावट पनि ०.४७ प्रतिशत विन्दुले घटेर १२.२६ कायम भएको छ ।प्राधिकरणको एकबर्से उपलब्धि सार्वजनिक गर्दै शाक्यले गत अवमा कुल ४३४ मेगावाट विद्युत् उत्पादन थप भएको छ भने २५३ सर्किट किलोमिटर प्रसारण लाइन थप भएर कुल छ हजार ७६० सर्किट किलोमिटर पुगेको छ । प्रसारण सबस्टेसनको क्षमता एक हजार ७३ एमभिए थपिँदा कुल १४ हजार १२३ एमभिए पुगेको छ ।बहसमा गुणस्तर र बक्यौता असुलीप्राधिकरणको वार्षिकोत्सव समारोहलाई सम्बोधन गर्दै प्राधिकरण अध्यक्ष तथा ऊर्जा जलस्रोत तथा सिँचाइमन्त्री दीपक खड्काले नेपाल विद्युत् प्राधिकरणलाई २४ घण्टा अविछिन्न, सुरक्षित र भरपर्दो आपूर्ति गर्न सक्ने संस्थामा रूपान्तरण गर्नुपर्नेमा जोड दिनुभयो । उहाँले सुरक्षित, गुणस्तरीय र भरपर्दो विद्युत् प्रवाहलाई अहिलेको मुख्य आवश्यकता ठहर गर्दै प्राधिकरणलाई स्मार्ट प्रविधि प्रयोगमार्फत विद्युत् चुहावट न्यूनीकरण गर्न निर्देशन दिनुभयो । कार्यक्रममा अधिकांश वक्ताले प्राधिकरणको विद्युत् आपूर्ति गुणस्तर र वक्यौताका विषयमा प्रश्न उठाउँदै मन्त्री तथा कार्यकारी निर्देशकको गम्भीर ध्यानाकर्षण गराएका थिए । सभालाई सम्बोधन गर्दै राष्ट्रिय योजना आयोगका सदस्य आरपी विच्छाले राजधानीमै समेत विद्युत् आपूर्ति नियमित र गुणस्तरीय नभएको भन्दै यसमा संवेदनशील हुन प्राधिकरण व्यवस्थापनलाई आग्रह गर्नुभयो । मन्त्री खड्काले डेडिकेटेड र ट्रङ्क लाइन महसुल असुली एक दशकसम्म उल्झनमा पारिएको भन्दै प्राधिकरण व्यवस्थापन तथा कर्मचारीमाथि आक्रोश व्यक्त गर्नुभएको थियो । “सरकार अहिले यो समस्या समाधानका लागि गभ्भीर ढङ्गले लागिरहेको छ तर एक दशकसम्म प्राधिकरण यो विषयमा किन बोलेन ?” उहाँले प्रश्न गर्नुभयो, “तपाईंहरूले टिओडी मिटरका आधारमा बिल नपठाएर महसुल तिर भन्दै चिठी पो पठाउनुभयो भन्ने ग्राहकको भनाइ छ, यो के भएको हो तपाईंहरूलाई नै थाहा होला नि ।”मन्त्री खड्काले समस्या समाधानका लागि मन्त्रालयले नै छानबिन समिति बनाएको तर प्राधिकरणकै असहयोग र अदालतलाई गुमराहमा राखेर त्यो समितिलाई खारेज गराइएको आरोपसमेत लगाउनुभयो । “अहिले पुनरवलोकन समितिमा पनि कर्मचारी बस्नै मान्नुभएको छैन,” उहाँले भन्नुभयो, “तलब सेवा सुविधा प्राधिकरणको लिएपछि प्राधिकरणको हितमा काम गर्न किन हच्किएको ।” उहाँले डेडिकेटेड र ट्रङ्क लाइनको बक्यौता तत्काल उठाउन निर्देशन दिँदै प्रयोग गरेको बिजुलीको पैसा पाइ पाइ उठाउने काममा ढिलाइ नगर्न निर्देशन दिनुभयो ।कार्यक्रममा डेडिकेटेड र ट्रङ्क लाइनको प्रिमियम महसुल, सडक बत्ती तथा सरकारले कोरोना महामारीका क्रममा उलपब्ध गराएको छुटको भुक्तानी गरी करिब ४० अर्ब रुपियाँ उठाउन छाडेर प्राधिकरण व्यवस्थापन सरकारसँग १० अर्ब रुपियाँ ऋण मागेको भन्दै प्राधिकरणका ट्रेड युनियनका अधिकारीले विरोध जनाएका थिए । राष्ट्रिय कर्मचारी युनियनका अध्यक्ष रामेश्वर पौडेलले महसुल नतिर्ने उद्योगको लाइन काट्न मन्त्रीले रोक्दा असुली नभएको आरोप लगाउँदै प्राधिकरणले त्यस्ता ग्राहकको लाइन काट्न पाए महसुल असुल हुने दाबी गर्नुभयो ।‘निजी क्षेत्रलाई पेलियो’कार्यक्रममा स्वतन्त्र ऊर्जा उत्पादकको संस्था नेपाल (इप्पान) का वरिष्ठ उपाध्यक्ष मोहनकुमार डाँगीले नेपाल विद्युत् प्राधिकरणले निजी क्षेत्रलाई अप्ठ्यारो पारेर बहादुरी नदेखाउन आग्रह गर्नुभयो । निजी क्षेत्रलाई साथमा लिएर जानुपर्नेमा हतोत्साही गर्ने काम मात्र भइरहेको उहाँको भनाइ थियो । उहाँले भन्नुभयो, “विद्युत् प्राधिकरणको ध्यान विद्युत् उत्पादन कसरी रोक्ने, पिपिए कसरी नगर्ने, आरसिओडीको म्याद कसरी नथप्ने, उत्पादन भएको विद्युत् कसरी नलिने, कन्टिजेन्सी कायम कसरी राख्ने र समग्रमा ऊर्जा उद्यमीलाई कसरी पेलेर बहादुरी देखाउने भन्नेमा रहेको देखिन्छ । यो सोचमा परिवर्तन हुनु जरुरी छ ।”डाँगीले ऊर्जामन्त्री खड्कालाई विद्युत् व्यापार र प्रसारण लाइन निर्माणको अनुमतिपत्र निजी क्षेत्रलाई दिएर स्व. शैलजा आचार्यको जस्तै इतिहास रच्न पनि अनुरोध गर्नुभयो ।  मन्त्री खड्काले भने विद्युत् उत्पादनसँगै प्रसारण लाइन निर्माणमा पनि निजी क्षेत्रलाई सक्रिय रूपमा सहभागी गराइएको र आगामी दिनमा विद्युत् बिक्रीमा समेत संलग्न गराइने स्पष्ट पार्नुभयो । यही अनुसार सरकार नीतिगत व्यवस्थापनदेखि कार्यगत सहजीकरणमा लागिरहेको यहाँहरूलाई थाहै छ, उहाँले भन्नुभयो, “सरकार निजी क्षेत्रकै साथमा छ ।”",
      "link": "https://gorkhapatraonline.com/news/168209",
      "image": "https://gorkhapatraonline.com/storage/media/296793/conversions/NEA-annual-Function_sujan-gurung_SG_9884-original-thumb.jpg"
    },
    {
      "slug": "168208",
      "title": "असी हजार हेक्टर खेत बाँझै",
      "timestamp": 1755475200000,
      "source": "gp",
      "content": "यस वर्ष मुलुकभर खेतीयोग्य जमिनेमध्ये ८० हजार हेक्टर जमिन बाँझै रहने देखिएको छ ।   मुलुकभर १३ लाख ७६ हजार ४७७ हेक्टर क्षेत्रफल धान रोपाइँ हुने जमिन रहेकोमा हालसम्म १२ लाख ९५ हजार ८८७ हेक्टरमा धान रोपाइँ भएको बाली विकास तथा जैविक विविधता संरक्षण केन्द्रले जनाएको छ ।",
      "longContent": "गोरखापत्र समाचारदाताकाठमाडौँ, भदौ २ गते । यस वर्ष मुलुकभर खेतीयोग्य जमिनेमध्ये ८० हजार हेक्टर जमिन बाँझै रहने देखिएको छ । मुलुकभर १३ लाख ७६ हजार ४७७ हेक्टर क्षेत्रफल धान रोपाइँ हुने जमिन रहेकोमा हालसम्म १२ लाख ९५ हजार ८८७ हेक्टरमा धान रोपाइँ भएको बाली विकास तथा जैविक विविधता संरक्षण केन्द्रले जनाएको छ । भदौ लाग्दा ८० हजार ५७९ हेक्टरभन्दा बढी जमिन बाँझै रहेकाले यस वर्ष धानको उत्पादन घट्ने अनुमान गरिएको छ । केन्द्रका अनुसार आइतबारसम्म मुलुकभर ९४.१५ प्रतिशत धान रोपाइँ भएको छ । गत वर्ष सो अवधिमा ९८.४४ प्रतिशत धान रोपाइँ भएको थियो । भदौ लाग्दा सबैभन्दा कम मधेश प्रदेशमा ८६.३५ प्रतिशत अर्थात् तीन लाख १९ हजार ६२६ हेक्टरमा रोपाइँ भएको छ । गत वर्ष सो अवधिमा मधेश प्रदेशमा ९७ प्रतिशत धान रोपाइँ भएको थियो । यस वर्ष समयमा पानी नपर्दा सुक्खा र खडेरीका कारणले गर्दा यस प्रदेशमा धान रोपाइँ कम भएको हो । केन्द्रका अनुसार कोशी प्रदेशमा ९४.४२ प्रतिशत अर्थात् दुई लाख ६० हजार ९६४ हेक्टरमा रोपाइँ भएको छ । बागमती प्रदेशमा ९७.२७ प्रतिशत अर्थात् एक लाख १२ हजार ४५९ हेक्टरमा रोपाइँ भएको छ । यस्तै गण्डकी प्रदेशमा ९४.८३ प्रतिशत ८३ हजार ३११ हेक्टरमा धान रोपाइँ भएको छ । लुम्बिनी प्रदेशमा ९८ प्रतिशत अर्थात् दुई लाख ९७ हजार १०३ हेक्टरमा धान रोपाइँ भएको छ । कर्णाली प्रदेशमा ९९.३४ प्रतिशत र सुदूरपश्चिम प्रदेशमा ९९.७२ प्रतिशत खेतीयोग्य क्षेत्रफलमा धान रोपाइँ भएको छ ।",
      "link": "https://gorkhapatraonline.com/news/168208",
      "image": "https://gorkhapatraonline.com/storage/media/296792/conversions/bajho-jamin-madhes-original-thumb.jpg"
    },
    {
      "slug": "168627",
      "title": "हेवा खोलाको बेलिब्रिज उद्घाटन",
      "timestamp": 1755648000000,
      "source": "gp",
      "content": "पाँचथरमा निर्मित ७० मिटर लामो बेलिब्रिज उद्घाटन भएको छ। बेलिब्रिजको उद्घाटन नेपाल सरकारका भौतिक पूर्वाधार तथा यातायातमन्त्री देवेन्द्र दाहाल र नेपालका लागि भारतीय राजदूत नवीन श्रीवास्तवले संयुक्त रुपमा गर्नुभयो।",
      "longContent": "राधा लुइटेल फिदिम, भदौ ४ गते। पाँचथरमा निर्मित ७० मिटर लामो बेलिब्रिज उद्घाटन भएको छ। बेलिब्रिजको उद्घाटन नेपाल सरकारका भौतिक पूर्वाधार तथा यातायातमन्त्री देवेन्द्र दाहाल र नेपालका लागि भारतीय राजदूत नवीन श्रीवास्तवले संयुक्त रूपमा गर्नुभयो।बाढीका कारण पटकपटक पुल बग्ने र भाँचिने समस्यापश्चात भारत सरकारको सहयोगमा बेलिब्रिज जडान गरिएको हो। पुलको पूर्वाधार निर्माण र जडान कार्य सङ्घीय सरकार मातहतको सडक डिभिजन इलाममार्फत भएको हो। पुल उद्घाटन गर्दै मन्त्री दाहालले विकासका चरणलाई बाढी पहिरो र प्राकृतिक विपतले धक्का दिने गरेको स्मरण गर्दै हेवामा दोहोरिएका विपदलाई एउटा उदाहरणका रूपमा लिन सकिने टिप्पणी गर्नुभयो।‘भत्किएका संरचना पुनः निर्माण गर्नु पनि विकासको निरन्तरता हो, बाढी पहिरो र विपदबाट क्षतिग्रस्त संरचनाको पुनः निर्माणसँगै पीडितको पुनः स्थापना सरकारको प्राथमिकता हो’, मन्त्री दाहालले भन्नुभयो।मन्त्री दाहालले हेवा खोलामा बेलिब्रिज जडान गर्ने क्रममा जेठ ३१ गते ज्यान गुमाएका तीन जना श्रमिकको परिवारलाई क्षतिपूर्ती र घाइते तीन जनालाई उपचार खर्च उपलब्ध गराउन सरकार प्रतिबद्ध रहेको उल्लेख गर्नुभयो।कार्यक्रममा बोल्दै नेपालका लागि भारतीय राजदूत नवीन श्रीवास्तवले विपदमा परेको छिमेकीको हात समातेर उठाने दायित्त्व छिमेकीकै रहेकाले नेपाल सरकारको अनुरोधलाई स्वीकार गर्दै ५० करोड बराबरका १० वटा पुल उपलब्ध गराएको जानकारी दिनुभयो। ‘भारत नेपालको असल छिमेकी हो, हामीले छिमेकीको धर्म निर्वाह गरेका हौं’, उहाँले भन्नुभयो। हेवा खोलाका लागि मोड्युल ब्रिज भारत सरकारले निःशुल्क उपलब्ध गराएको हो। पुल भारतबाट आएका २१ सहित नेपालका प्राविधिकले ११ दिन लगाएर जडान गरेका हुन्।पुल जडान र संरचना निर्माणका लागि दोभान सुपर सौगात लाइट बिल्डर्सले तीन करोड ५० लाखमा ठेक्का लिएको थियो। पहिलो पटक हेवा खोलाको पक्की पुल २०८० साल असार–२ बाढीले बगाएको थियो। त्यसपछि बनेको बेलिब्रिज २०८१ असोज १२ गते बाढीले बगाएको थियो। पुनः जडान थालिएको अर्को बेलिब्रिज गत जेठ ३१ गते जडानको काम सम्पन्न नहुँदै भाँचिदा तीन जना श्रमिकको मृत्यु भएको थियो। दुर्घटनामा थप तीन जना घाइते भएका थिए। बेलिब्रिज उद्घाटन भएसँगै सवारी आवागमनका लागि अनुमति दिइएको सडक डिभिजन इलामका प्रमुख पवन भट्टराईले जानकारी दिनुभयो। पुल सञ्चालनमा आएपछि मेची राजमार्ग भएर झापा–इलाम–पाँचथर हुँदै ताप्लेजुङसम्म पुग्ने सवारी र ढुवानी सञ्चालन गर्न सहज हुने छ। हेवा खोलामा निर्मित बेलिब्रिजको रिबन काटेर उद्घाटन गर्नुहुँदै नेपाल सरकारका भौतिक पूर्वाधार तथा यातायात मन्त्री देवेन्द्र दाहाल र भारतीय राजदूत नवीन श्रीवास्तव।",
      "link": "https://gorkhapatraonline.com/news/168627",
      "image": "https://gorkhapatraonline.com/storage/media/297575/conversions/hewa-pool--2-original-thumb.jpg"
    },
    {
      "slug": "168620",
      "title": "संखुवासभामा एमालेले पार्टी कार्यालय भवन बनाउने",
      "timestamp": 1755648000000,
      "source": "gp",
      "content": "नेकपा (एमाले) संखुवासभाले यसै वर्ष करिब १ करोड रुपियाँ लागतमा नयाँ पार्टी कार्यालय भवन निर्माण गर्ने भएको छ । खाँदबारी नगरपालिका –१ को पोखरी बजारमा रहेको पुरानो कार्यालय जीर्ण बनेपछि नयाँ भवन बनाउन लागिएको जिल्ला अध्यक्ष खड्गबहादुर राईले जानकारी दिनुभयो ।",
      "longContent": "सुजन बज्राचार्यसंखुवासभा, भदौ ४ गते । नेकपा (एमाले) संखुवासभाले यसै वर्ष करिब १ करोड रुपियाँ लागतमा नयाँ पार्टी कार्यालय भवन निर्माण गर्ने भएको छ । खाँदबारी नगरपालिका –१ को पोखरी बजारमा रहेको पुरानो कार्यालय जीर्ण बनेपछि नयाँ भवन बनाउन लागिएको जिल्ला अध्यक्ष खड्गबहादुर राईले जानकारी दिनुभयो ।बुधबार बसेको जिल्ला कमिटीको छैटौं पूर्ण बैठकले भवन निर्माण गर्ने निर्णय गरेको हो । पार्टीले आगामी २०८३ असारभित्र भवन निर्माण सम्पन्न गर्ने लक्ष्य राखेको छ । यसका लागि सदस्यबाट सहयोग संकलन अभियान सुरु गर्ने र देउसीभैलोमार्फत रकम संकलन गर्ने तयारी रहेको संखुवासभा प्रचार विभाग प्रमुख नविन दाहालले जानकारी दिनुभयो ।बैठकमा एमाले स्थायी कमिटी सदस्य तथा पार्टी प्रचार विभाग प्रमुख राजेन्द्र गौतमले “राष्ट्रिय गौरव प्राप्त व्यक्ति सक्रिय पार्टी सदस्य बन्न नमिल्ने” धारणा राख्नुभएको थियो । त्यस्तै, केन्द्रीय सदस्य तुलसीप्रसाद न्यौपानेले अन्तरपार्टी निर्देशनको महत्व र दशौं राष्ट्रिय महाधिवेशनका उपलब्धीबारे प्रष्ट पार्नुभएको थियो ।पार्टीको विधान महाधिवेशन भदौ २० गतेबाट सुरु हुने तय भएको छ, जसमा संखुवासभाबाट १४ जना प्रतिनिधि सहभागी हुने भएका छन् । बैठकमा कोशी प्रदेश कमिटी अध्यक्ष घनश्याम खतिवडा, जिल्ला अध्यक्ष राईलगायत नेताहरूले पनि आफ्ना धारणा राख्नुभएको थियो ।",
      "link": "https://gorkhapatraonline.com/news/168620",
      "image": "https://gorkhapatraonline.com/storage/media/297556/conversions/UML-1-original-thumb.jpg"
    },
    {
      "slug": "168601",
      "title": "महिलाकै सङ्घर्षले वर्तमान उपलब्धि हासिल भएको होः परराष्ट्रमन्त्री डा. देउवा",
      "timestamp": 1755648000000,
      "source": "gp",
      "content": "परराष्ट्रमन्त्री डा. आरजु राणा देउवाले नेपाली महिलाको आफ्नै सङ्घर्षले महिला अधिकार र सशक्तिकरणका क्षेत्रमा वर्तमान उपलब्धि हासिल भएको बताउनुभएको छ।",
      "longContent": "काठमाडौँ, भदौ ४ गते। परराष्ट्रमन्त्री डा. आरजु राणा देउवाले नेपाली महिलाको आफ्नै सङ्घर्षले महिला अधिकार र सशक्तीकरणका क्षेत्रमा वर्तमान उपलब्धि हासिल भएको बताउनुभएको छ। नेपाल महिला सङ्घद्वारा आयोजित ‘विगत वर्तमान र भविष्यमा नेपाल महिला सङ्घको भूमिका’ विषयक गोष्ठीको उद्घाटन गर्दै उहाँले यस्तो बताउनुभएको हो। डा. देउवाले भन्नुभयो, “महिला अधिकारका क्षेत्रमा धेरै उपलब्धि हासिल भएका छन्। महिलाले महत्त्वपूर्ण संवैधानिक अधिकार पनि प्राप्त गरेका छन्। त्यो सबै नेपाली महिलाले गरेको सङ्घर्षकै उपलब्धि हो।”   मन्त्री डा. देउवाले नेपाली कांग्रेसकै महिला नेतृहरु मङ्गलादेवी सिंहदेखि लिएर शैलजा आचार्यसम्मको योगदानको स्मरण गर्दै उहाँहरु र अरु पनि महिला नेतृहरुको लामो सङ्घर्ष र बलिदानीपछि नेपाली महिला आन्दोलनले आजको उपलब्धि हासिल गर्न सकेको स्पष्ट गर्नुभयो। उहाँले विसं २००७ को क्रान्तिदेखि गणतन्त्रको प्राप्ति सम्मका सबै आन्दोलनमा नेपाली महिलाको सक्रिय सहभागिता रहेको स्मरण गर्नुभयो। वर्तमान संविधानले नेपालको सङ्घीय तथा प्रदेश संसदमा कम्तीमा ३३ प्रतिशत र स्थानीय तहमा ४० प्रतिशत महिला प्रतिनिधित्वको सुनिश्चितता सकारात्मक भन्दै उहाँले यसको रक्षा गर्दै यो कानुनी सुनिश्चिततालाई अर्थपूर्ण र व्यवहारिक बनाउन महिलाले नै सङ्घर्ष गर्नुपर्ने स्पष्ट गर्नुभयो। उहाँले भन्नुभयो “हाम्रो समाजमा अहिले पनि पितृसत्तात्मक सोच हाबी नै छ। महिलालाई राजनीतिमा सजिलो छैन। त्यसैले महिलाका लागि महिला नै लाग्नुपर्छ, लड्नुपर्छ भनेर नै हामीले सबै दिदीबहिनीलाई जागरुक पार्‍याैं, सशक्त बनायौँ र अधिकारका लागि अघि बढ्न तयार पार्‍याैं।”नेपालमा मात्र नभएर विश्वका अरु देशमा पनि महिलालाई राजनीति गर्न गाह्रो हुने गरेको अनुभव विश्वका नेतृले सुनाउने गरेकाे उहाँले उल्लेख गर्नुभयो।",
      "link": "https://gorkhapatraonline.com/news/168601",
      "image": "https://gorkhapatraonline.com/storage/media/297541/conversions/Dr.Arju-Rana-Deuba-original-thumb.jpg"
    },
    {
      "slug": "168595",
      "title": "बालबालिका शान्ति क्षेत्र राष्ट्रिय अभियानको अध्यक्षमा पौडेल",
      "timestamp": 1755648000000,
      "source": "gp",
      "content": "बालबालिका शान्ति क्षेत्र राष्ट्रिय अभियान (सिजप)को अध्यक्षमा तिलोत्तम पौडेल चयन हुनुभएको छ । काठमाडौँमा सम्पन्न २३ औँ स्थापना दिवस तथा नवौँ अधिवेशन एवं साधारण सभाले पौडेलको नेतृत्वमा नयाँ नेतृत्व चयन भएको हो ।",
      "longContent": "काठमाडौँ, भदौ ४ गते । बालबालिका शान्ति क्षेत्र राष्ट्रिय अभियान (सिजप)को अध्यक्षमा तिलोत्तम पौडेल चयन हुनुभएको छ । काठमाडौँमा सम्पन्न २३ औँ स्थापना दिवस तथा नवौँ अधिवेशन एवं साधारण सभाले पौडेलको नेतृत्वमा नयाँ नेतृत्व चयन भएको हो । उहाँ सिजपको सदस्य संस्था जागृति बाल तथा युवा सरोकार नेपालका अध्यक्ष तथा जागृति बाल क्लब नेपालका संस्थापक हुनुहुन्छ । अधिवेशनले सिजपको उपाध्यक्षमा हेमराज जोशी र ममता झा, महासचिवमा राजु घिमिरे, कोषाध्यक्षमा सम्झनाकुमारी मल्ललाई चयन हुनुभएको छ ।यसै गरी, सदस्यमा गीता अधिकारी (कोशी), सञ्जयकुमार कुशवाहा (मधेश), शिवप्रसाद खकुरेल-बागमती), केशवप्रसाद पौडेल (गण्डकी), शिवलाल पाण्डे (लुम्बिनी), केशव आचार्य (कर्णाली),  गीताकुमारी रावल (सुदूरपश्चिम), पिंकी सिं राणा (खुला), शान्ताकुमारी दाहाल (खुला) र कुञ्जनी परियार प्यासी (खुला) निर्वाचित भएका सिजपमा महासचिव राजु घिमिरे रहेका छन् ।द्वन्द्व, हिंसा, असुरक्षाबाट बालबालिकालाई जोगाउनुपर्ने, विद्यालय र बालबालिका शान्ति क्षेत्र हुन्, उनीहरूको बाँच्न पाउने, संरक्षण, विकास र सहभागिताको अधिकारको सुनिश्चितताको पैरवी गर्दै २०६० मा भाद्र ३ गते सिजप स्थापना भएको हो । सातै प्रदेशका ५० जिल्लामा रहेका ९८ सदस्य संस्थाको सहभागितामा सम्पन्न भएको अधिवेशनले नयाँ नेतृत्व चयन गरेको हो । राष्ट्रिय बाल अधिकार परिषद्का उपाध्यक्ष बमबहादुर बानियाँ, सिजपका परिकल्पनाकार गौरी प्रधान, पूर्व अध्यक्ष माधव प्रधान, डा. कृष्ण सुवेदी, नरेन्द्र डङ्गोल, बालिका प्रतिनिधि कृशाङ्गी अर्याल, सेभ द चिल्ड्रेनका अर्जुन थापाको उपस्थिति तथा मीना शर्माको अध्यक्षतामा सम्पन्न साधारणसभा तथा अधिवेशनले सिजपलाई सातै प्रदेशमा संरचनागत ढङ्गबाट विस्तार गर्ने, बजेट कोड, बालबालिकाका लागि स्वतन्त्र उच्च स्तरीय संयन्त्र निर्माण, बालबालिकामा लगानी वृद्धि, बालबालिका राष्ट्रिय गौरव हुन, बालविवाह अन्त्य, बालश्रम मुक्त, बालमैत्री देश निर्माणको अभियानमा योगदान पुर्‍याउने निष्कर्षसमेत निकालेको छ ।",
      "link": "https://gorkhapatraonline.com/news/168595",
      "image": "https://gorkhapatraonline.com/storage/media/297511/conversions/1-original-thumb.jpg"
    },
    {
      "slug": "168307",
      "title": "यस्ता छन् कुकुर पाल्न चाहिने मापदण्ड",
      "timestamp": 1755648000000,
      "source": "gp",
      "content": "काठमाडौं महानगरपालिकाका अनुसार महानगरभित्रका ९५ प्रतिशत सामुदायिक कुकुरलाई रोगबाट बचाउन भ्याक्सिन लगाइएको छ ।",
      "longContent": "काठमाडौं, भदौ ४  गते । काठमाडौं महानगरपालिकाका अनुसार महानगरभित्रका ९५ प्रतिशत सामुदायिक कुकुरलाई रोगबाट बचाउन भ्याक्सिन लगाइएको छ । महानगरको कृषि तथा पशुपन्छी विभागका प्रमुख नुरनिधि न्यौपानेले घरभित्र पालेका कुकुरको अभिलेखीकरणका लागि समेत स्थानीयमा अपिल जारी गरिएको जानकारी दिनुभयो ।कुकुर÷बिरालो बन्ध्याकरण÷भ्याक्सिनेसन तथा अभिलेखन कार्यविधि, २०८० को अनुसूची (३) बमोजिम अभिलेखनका लागि अपिल जारी गरिएको थियो । महानगरले २०८१ चैतमा अभिलेखीकरणका लागि अपिल जारी गरे पनि सो कार्य भने सन्तोषजनक रुपमा अघि बढ्न सकेको छैन ।उहाँले भन्नुभयो, “घरभित्र पालेका कुकुरलाई अभिलेखीकरणका लागि वडा कार्यालयमा दर्ता गर्नुस् भनेर अपिल जारी गरिएको छ । कसको कुकुर सडकमा छोडिएको हो भन्ने कुरा  सम्बन्धित घरधनीसँग सूचना गर्न सजिलो होस् भनेर यसो गरिएको हो ।”उहाँले सामुदायिक कुकुर समाजकै उत्पादन भएको तथा उनीहरुको बाँच्ने हकको सवाल पनि अधिकारकर्मीले उठाउने गरेको भनाइ राख्नुभयो ।उहाँले भन्नुभयो, “सामुदायिक कुकुर समाजकै उत्पादन हो । हामीले लखेटेर यताबाट उता गर्न पनि ठीक होइन । कुकुरको बाँच्ने हकको कुरा पनि कैयौं अधिकारकर्मीले गर्नुहुन्छ । यसकारण रोबाट बचाउन नियमित भ्याक्सिनेसन गर्ने गरेका छौं । हाम्रो अन्दाजमा करिब ९५ प्रतिशतलाई भ्याक्सिनेसन गरेका छौं ।” त्यस्ता कुकुर सन्तान नियन्त्रणका लागि बन्ध्याकरण बढाइएको तथा सडक दुर्घटनामा परेका कुकुरको उपचारका लागि मेडिकल सपोर्ट र सेल्टरको व्यवस्थापन गरिएको उहाँको भनाइ छ ।उहाँले कतिपयले घरभित्र पालेका कुकुर बुढो भएपछि सडकमा छोडिदिने र उद्धारका लागि सहयोग माग्ने गरेको पनि बताउनुभयो । उहाँले भन्नुभयो, “घरभित्र पालेका कुकुरको अलि–अलि रौं झर्न लाग्यो, बुढो भयो भने सडक बाहिर, घरको गेट बाहिर पठाएर कहाँको कुकुर आएछ भन्दै टिपेर लैजानुस् भनेर हामीलाई फोन गर्ने पनि गर्नुहुन्छ । अनि यसरी त कति गर्न सकिएला र । त्यसैले घरमा पालेका कुकुरको अभिलेखीकरण गर्नुस् भनेर अनुरोध गरेका हौं ।”के गर्दैछ राजनीतिक दल ?सहरी तथा ग्रामीण क्षेत्रमा पालिएका वा सडकमा छोडिएका कुकुरको व्यवस्थापनका सन्दर्भमा नेपाली कांग्रेसको वातावरण तथा जलवायु परिवर्तन सरोकार विभागले ध्यानाकर्षण गराएको छ । विभागका प्रमुख कल्याण गुरुङका अनुसार खासगरी, यस्ता कुकुरको दिसा, पिसाबको व्यवस्थापन हुन नसक्दा मानिसको स्वास्थ्य, वातावरण र अन्य जीवलाई घातक प्रभाव परिरहेको छ । उहाँले भन्नुभयो, “मानिसहरु घरमा कुकुर पाल्नुहुन्छ । बाहिर सडकमा, चउर, मैदानमा दिसा गराउनुहुन्छ । मैदानमा केटाकेटी खेलिरहेका हुन्छन् । मानिसहरु पैदल हिंडिरहेका हुन्छन्, यसले गर्दा त्यो दिसा घर–घरमा पुग्छ ।”“दिसाका कणहरु हावामा मिसेर उड्छ ।श्वासमार्फत मानिसको स्वास्थ्यमा असर गर्छ । बगेर पानीमा, नदीमा जान्छ, बारीका तरकारीमा पर्छ । नदीका माछालाई प्रभाव पर्छ । चराचुरुङ्गी, गाई वा अन्य जीवले खाने दाना प्रदूषित हुन्छ”, उहाँले भन्नुभयो, “अर्को कुरा बेवारिसे कुकुरबाट रेबिजको सम्भावना हुन्छ । उनीहरुको रौं झरेर खानामा समेत जान सक्छ । हावाबाट फोक्सोमा समेत जान्छ ।”उहाँले जलवायु परिवर्तन, मौसम, वनजङ्गल, वातावरण विज्ञान, जङ्गली जनावर, सिँचाइ, कृषिलगायतका विषयमा नेपाली कांग्रेसको वातावरण तथा जलवायु परिवर्तन सरोकार विभागले गत असार २ देखि साउन ६ गतेसम्म ३० दिने प्रशिक्षण कार्यक्रम आयोजना गरिएको बताउनुभयो ।उहाँले कुकुरको दिसापिसाब, खकार, रौंहरुले भयानक रोग निम्त्याउने भन्नुहुँदै यसको व्यवस्थापनमा स्थानीयदेखि सङ्घीय सरकार गम्भीरताका साथ लाग्नुपर्ने बताउनुभयो । उहाँले भन्नुभयो, “घरमा आयस्रोत कति छ ? कुकुरको दिसापिसाब कहाँ गराउँछ ? फोहोर व्यवस्थापन गर्ने ठाउँ छ कि छैन ? भ्याक्सिन दिएको छ कि छैन ? छाडा कुकुरलाई ट्याग लगाएर एक ठाउँमा व्यवस्थापन गर्नुपर्छ ।”स्थानीय सरकारले वडा तहमा प्रभावकारी कुकुर व्यवस्थापनका लागि प्रभावकारी कार्यविधि बनाएर लागू गर्नुपर्ने उहाँले जोड दिनुभएको छ ।उहाँले राम्रोसँग कुकुर पालन तथा व्यवस्थापन गर्नेलाई पुरस्कृत गर्नुपर्ने तथा लापरवाही गर्नेलाई कारवाही गर्नुपर्ने बताउनुभयो ।",
      "link": "https://gorkhapatraonline.com/news/168307",
      "image": "https://gorkhapatraonline.com/storage/media/297443/conversions/532632290_773516225632116_5914524622115058709_n-(1)-original-thumb.jpg"
    },
    {
      "slug": "168579",
      "title": "गैंडाको मूर्ति अनावरण",
      "timestamp": 1755648000000,
      "source": "gp",
      "content": "रत्ननगर उद्योग वाणिज्य सङ्घले जिल्ला प्रशासन कार्यालय परिसरमा निर्माण गरेको गैँडाको माउ बच्चाको मूर्ति अनावरण गरेको छ । प्रमुख जिल्ला अधिकारी प्रकाश पौडेल र संघका अध्यक्ष शङकर गिरीले संयुक्त रुपमा गैँडाको मूर्ति अनावरण गरेका हुन् ।",
      "longContent": "शालिग्राम नेपाल चितवन, भदौ ४ गते । रत्ननगर उद्योग वाणिज्य सङ्घले जिल्ला प्रशासन कार्यालय परिसरमा निर्माण गरेको गैँडाको माउ बच्चाको मूर्ति अनावरण गरेको छ । प्रमुख जिल्ला अधिकारी प्रकाश पौडेल र सङ्घका अध्यक्ष शङ्कर गिरीले संयुक्त रूपमा गैँडाको मूर्ति अनावरण गरेका हुन् । सङ्घका अध्यक्ष गिरीले जिल्लाको पर्यटन विकासका लागि सकारात्मक सन्देश प्रवाह गर्न जिल्ला प्रशासन कार्यालय परिसरभित्र गैँडाको मूर्ति निर्माण गरिएको बताउनुभयो । चितवनको पहिचानको रूपमा स्थापित एकसिङ्गे गैँडाको मूर्ति प्रशासन कार्यालयमा राख्दा जिल्लाप्रतिको माया जागृति हुनुको साथै यसले सफारी पर्यटनको विकासमा टेवा पुग्ने उहाको भनाइ थियो । प्रमुख जिल्ला अधिकारी पौडेलले प्रशासन कार्यालय परिसरमा निर्माण गरिएको एकसिङ्गे गैँडाको मूर्तिले जिल्लाको पहिचानलाई थप स्थापित गराउने बताउनुभयो । रत्ननगर उद्योग वाणिज्य सङ्घले गरेको उक्त कामको प्रशंसा गर्दै प्रजिअ पौडेलले निजी क्षेत्रले एउटा उदाहरणीय कामको सुरुवात गरेको बताउनुभयो । यो आगामी पुस्ताका लागि पनि सिकाइको विषय बनेको छ उहाँले भन्नुभयो, “यसले जिल्लालाई नै परिचित गराउने छ ।” सङ्घका वरिष्ठ उपाध्यक्ष निराजन खनालले सङ्घले सामाजिक उत्तरदायित्व बहन गर्दै जिल्ला प्रशासन कार्यालय परिसरमा गैँडाको मूर्ति निर्माण गरेको बताउनुभयो ।कार्यक्रममा सहायक प्रमुख जिल्ला अधिकारी चिरञ्जीवी शर्मा, जिल्ला प्रहरी कार्यालय प्रमुख गोविन्द पुरी, भरतपुर महानगरपालिका–१० का वडाध्यक्ष परमेश्वर खनाल, नेपाल उद्योग वाणिज्य महासङ्घका सदस्य अनिलकृष्ण श्रेष्ठलगायतको उपस्थिति थियो ।",
      "link": "https://gorkhapatraonline.com/news/168579",
      "image": "https://gorkhapatraonline.com/storage/media/297446/conversions/Gaidako-murti-anabaran--original-thumb.jpg"
    },
    {
      "slug": "168553",
      "title": "तिज परम्परा र परिवेश",
      "timestamp": 1755648000000,
      "source": "gp",
      "content": "भदौ भन्नेबित्तिकै कृष्णाष्टमी र तिजको सम्झना आइहाल्छ । तिजको रौनक र दिदीबहिनीको जमघटको याद आइहाल्छ । एक परम्परा चेलीलाई जन्मघरसँग चाडपर्वको बहानामा भए पनि सम्झिने दिन हो । जति नै दुरी रहोस्, भौतिक",
      "longContent": "भदौ भन्नेबित्तिकै कृष्णाष्टमी र तिजको सम्झना आइहाल्छ । तिजको रौनक र दिदीबहिनीको जमघटको याद आइहाल्छ । एक परम्परा चेलीलाई जन्मघरसँग चाडपर्वको बहानामा भए पनि सम्झिने दिन हो । जति नै दुरी रहोस्, भौतिक रूपमा यो तिज पर्वले दुरी मेटाउने भरपूर प्रयास गरेको हुन्छ । यस कारण त हामी तिजका अघिल्ला पछिल्ला दुई चार दिनहरूमा अस्वाभाविक रूपमा प्रौढावस्थाका महिलासमेत कोसेली बोकेर यात्रा गरिरहेका दृश्य देख्छौँ । उनीहरूका ओठमा मुस्कान झल्किएको देख्छौँ । हिजो सम्बन्ध नटुटोस् भनेर परिकल्पना गरिएका यस्ता चाडको महìव यस्तै रहिरहोस् भन्ने हाम्रो चाहाना हो । कतिपय अवस्थामा चाडहरूले आफ्नो रूप फेरेका हुन् कि भन्ने आभास पनि हुन थालेको छ । हिजो एउटा सिङ्गो गाउँ मात्र होइन, परपरका दुई चार गाउँ एक ठाउँमा जम्मा भएर आफ्ना मनका सुखानुभूति दुःखानुभूतिलाई सङ्गीतमय बनाई जीवनको भोगाइलाई उजागर गर्दथे । समयको गर्भमा के के थपियो, कसैले बुझेनन् । जे जे नयाँ देखियो, त्यही सुन्दर मानियो र आफ्ना प्राचीन सुन्दर कला संस्कृतिका धरोहरमा आफैँले जालो लगाइयो र स्वयं हाम्रा आफ्ना सम्पत्ति हामीलाई नै नौलो र अपरिचित जस्ता लाग्न थाले । आज हामी आफ्ना सन्तति कसरी टाढा पठाउने र कसरी सन्ततिले विकसित मुलुकमा बसेर आयआर्जन गर्ने । यही नै जीवन हो र यही नै सुख होला भनेर यतैतिर मोडिएका छौँ । बस एक पैसाले जिन्दगीको हरेक सुख किन्न सकिएको जस्तो सोच उत्ताउँलिँदै गएको समाजमा हाम्रो परम्पराबाट हराउँदै गएका हाम्रा सन्ततिका अनुहार खुब गतिलो बनेको मानिन थालेको छ । नाम पुरानो हुनु, परिचय मातापितासँग जोडिनुले अवश्य कला र संस्कृति पनि पुस्तान्तरण भएको व्याख्या गरेको हुन्छ तर नजानिँदो पाराले अलप भएको हाम्रो चिनारी हिजो आफ्नो तपस्या ध्यान शक्तिका अथक प्रयासले निर्माण गरेको पुण्यात्मा, दया, दान, अर्पण जस्ता भावनामा अङ्कुश लगाउन अलिकति पनि लज्जा महसुस गर्न नचाहने मनहरूले गाँसिँदै आएको वंश र यसको लहरोसमेत अस्वीकार गरी फरक गन्तव्यमा दौडिएका देखिन्छन् । बरु विकसित मुलुकका फरक संस्कारमा हुर्किएका मानवहरू हाम्रो संस्कृति पच्छ्याउँदै जीवनलाई अलौकिक बनाउने होडमा होमिएका छन् । धनसम्पत्ति, सुखसुविधा मात्र शानन्दी जीवनका परिचय होइनन्, कहिलेकाहीँ एक छाक भोकै बसेर पनि एक आनन्द र सुखानुभूति बटुल्न सकिन्छ भन्ने संस्कारबाट प्रेरित यो तिज पर्वमा उपवास रहे पनि नाचगान गरी शिव आराधाना गरिने अनौठो मङ्गलमय परम्पराको आजसम्म केही समुदाय संरक्षणमा लागेका पनि छन् । यो नै संसार चलायमान राख्नका लागि र वंश वंश जोडिएका इतिहास बन्नका लागि महìवपूर्ण उदाहरण हुन् । आजभोलि मान्छे मान्छेबिचको स्नेहिल सम्बन्धमा जालो लागेको महसुस भइरहेकै बेला, संसार साँगुरिएको भन्दै अपव्याख्याले सुषुप्त मस्तिष्कहरूमा नराम्ररी डेरा जमाउन सफल एक संयन्त्र बनिरहेको बेला कता कता संसार एक्लै भौँतारिरहेको पो होला कि भन्ने सशङ्कित भाव बोकेको मानव जगत्ले सङ्गठन, ऐक्यबद्धता, मिलन जस्ता सामाजिक भावनाको जगेर्ना गर्न चिन्ता बोकेर यसको गन्तव्य खोज्न प्रयासरत पनि होलान् भन्ने लाग्छ । हो यही आकलनको द्वार प्रवेश गर्दा भेटिन्छन् आस्था बोक्नेहरू, परिवार खोज्नेहरू, चिनारी पस्किन चाहनेहरू । आखिर चिनारी जन्माउन पनि यसपूर्व चिनारीको उद्गम भइसकेको हुनु पर्छ । त्यही चिनारीमा थपिने हो एक उज्यालो अक्षरले कोरिने, एक चम्किलो ताराको संज्ञा बोकेको नाम । हो नाम पुरानै हो । उही नाममा उज्यालो कोरिन्छ र गाउँ, समाज, देश हुँदै विश्वले चिन्ने मौका पाउँछ । आखिर नाम पुरानै हो । हो आफ्नो पहिचानपूर्व पिताजीको पहिचानले मलाई देखाउँथ्यो, माताजीको आँचलले ममा संस्कार भरिएको मानिन्थ्यो, मेरा सन्तति को पनि तबसम्म यस्तै हुने छ पहिचानबारेको वास्तविकता । यसरी सोच्ने मानसपटल अब लोप हुँदै गएका छन् । जो बाँकी छन्, उनीहरूमा क्षीण बनेका शक्ति आशा बोकेर पर्खिएका होलान् । सायद, वयोवृद्ध होलान् । सहारा कतै भेटिएला र गन्तव्यसम्म पुग्ने बाटो बन्ला, भनी आशातीत होलान् हृदयहरू । जो जवान होलान्, ती आकाश नै छेडिने गरी शक्ति प्रदर्शन गर्दै उडिरहेका र हुन सक्छ आफ्नै अस्तिìव के थियो, न खोजी न पहिचानको इच्छा, वश एक धुन, सफलताको धुन, सुख र सुविधाको धुन, व्यस्त दिन, उस्तै व्यस्त रात, साँच्चै बिर्सिएको फुर्सद र थकान, काम अनि काम, अनि फेरि काम, छेउमा सँगै बर्सौंदेखि काम गर्ने साथीको नामसम्म सोध्न समय ननिस्किएको धुनको कुहिरोमा लुकिरहेका एक जत्था मान्छेको हुल । निरन्तर संसार हेर्छु र चिन्छु भनेर गुण छोडेर हिँडेका बचेराहरू । पखेटा भएका बचेराहरू आकाश मार्गबाट संसार घुमेर पनि गुण फर्किए जस्तै पखेटा नभएका तर विमानरूपी पखेटाको सहारामा उडेका बचेरा गुणमा बाआमाले अन्तिम श्वास छोड्दा पनि फर्किएनन् । हो ती बचेराद्वारा लोप हुँदै गएको परम्परालाई पुर्खाले दिएको एक संस्कृतिको उपहार सकीनसकी जोड्न आँट गरेको जस्तो लाग्छ हाम्रो हिन्दु संस्कृति अन्तर्गत पर्ने यो तिज पर्व । हाम्रा पुर्खाहरूले संस्कृतिको यो रूप कोरेका पर्वहरू यही अपनत्वलाई युगौँसम्म जीवन्त राख्नकै लागि हुनु पर्छ । सोच्दै जाँदा यो तिजमा भोकै बस्नुपर्ने चलन पनि कहीँ अभाव र अभावको आँगनमा जम्मा भएका चेलीको आँखा अश्रुरहित बनून्, ओठमा मुस्कान यथावत् रहोस् र त्यो अभाव बोकेको आँगन जीवन बाँच्दासम्म शुभ मानियोस् । यस आँगनमा जुटेका चेलीको आशीर्वाद र स्नेह छल्कियोस् दृश्य बनेर, हरेक हृदयमा । उपवास र जमघटकाबिच सम्बन्ध यस्तो पो होला कि ? अहिले लोभले ग्रसित मनहरूले बुझ्न कठिन होला, पहिलेका उदार, दानी, ऋषितुल्य मनहरूको कथाले बनाएको र बचाएको आस्थालाई । धर्म भनेकै रिस, ईष्र्या, लोभ, घृणालाई तिरस्कार गरेको र प्रेमलाई अँगालेको । धर्म भनेर व्याख्या गरेको चित्र यस्तै हुनु पर्छ होला ।एक आमा तिज नजिकिँदै गर्दा ती दरका नामले प्रचलित भोजनका परिकार जुटाउन कसमकसमा हुन सक्छिन् । उपवासका दिनसमेत मन्दिरमा पुगेर पूरा गर्नुपर्ने रीतका सामग्रीको खोजी, विशेष स्नान र ऋषिमुनिहरूको सम्मानमा एक फरक आराधनाका लागि जुटेका नारी मनहरूका निमित्त तयार गरिने र ग्रहण गर्ने भोजनको मात्रा दुगुना, चौगुना एकै दिनमा हुनु स्वाभाविक हो । यही चौगुना खर्चको कटौती होला निराहार उपवासको परिकल्पना । यसरी हेर्दा पनि टाढिएका सदस्यको सोधखोज गर्ने, प्रत्यक्ष वार्ता गर्ने र सुरक्षाको गुहार लगाउनेसमेत यही मौका बनाइएको हुनु पर्छ प्राचीनकालमा । साच्चै दूरदर्शी हुन् ती पुर्खा जसले यो बन्धनको शैलीको परिकल्पना ग¥यो । अन्यथा एक दुई वर्ष नपुगेकी नाबालिका छोरीलाई एक घरमा थुनेर एक परपुरुषसँग घुम्न, महिनौ दिनसम्म आनन्द मनाउन हराउने आमा भेटिने अहिलेको युगले त मान्छे मान्छेबिच कुनै जिम्मेवारी नै नरहने दृष्टान्त खडा गरेको देखिन्छ । एक चेलीले निर्धक्क विरह बिसाउन वातावरण बनाइएको हुन्छ तिज पर्वको सहारामा खडा रहेर । अलग बनेका, पराई भनिइएका दाजुभाइबिच पुनः पुनः जोड्ने स्नेहको डोरी मजबुत बनाउन खुब बलियो लिसो बनेको छ तिज । यो कहिले नउक्किने बनाउन सधैँ प्रयोग गरिएको छ यो पर्वरूपी अनमोल पल । अर्को पाटोबाट हेर्दा विश्वास बनाएर पाले पुण्य मारे पापका वचनबद्धताका साथ नयाँ परिवारमा सुम्पिएका चेलीको बेलाबखतमा सुरक्षाको चेकजाँच पनि नहोला भन्न सकिँदैन । दोहोरो परिवारमा एकअर्काप्रति जिम्मेवार बनाउँदै सामाजिक बन्धनमा गाँसिएको यो समाजको परिकल्पनामा तिज पर्वले बलियो छाप छोडेको छ भन्दा अत्युक्ति नहोला । पारिवारिक मात्रै होइन, सामुदायिक जमघट र प्रेम साटासाटको परिदृश्य हुन्छ यो पर्वमा । एउटा विशाल आँगनको आवश्यकता पनि यही पर्वले जोडेको हुनु पर्छ । अन्यथा आजका मान्छे त खाली जमिन कसरी छोप्ने भन्नेमा तल्लीन देखिन्छन् । सांसारिक सुखभोग, मोहदेखि पर रहने शिव आराधनाद्वारा व्यथित मनलाई नियन्त्रित गर्न सक्ने शक्ति मिलोस्, जन्मघर छोडेर एक अन्जान घरलाई स्नेहले बाँधिरहन अङ्कुरित प्रेमको सीमा अझ फैलिएर घेरा बृहत् बनोस् भन्नका लागि नै यो आराधनासमेत परिकल्पना गरिएको पो होला मलाई यस्तो लाग्छ । त्यस्तै कृष्णाष्टमीको उपवास र पूरा विधि पनि प्रेमको प्रतीकका रूपमै व्याख्या गरिएको अनुभूति हुन्छ । आखिर समेट्ने, समाजको निर्माण गर्ने धारणा बनेको त प्रेमकै तराजु बढी ढल्किँदा हुनुपर्ने हो । जुन परिकल्पनामा बयोवृद्ध आँखा र मनहरू आँगनभन्दा माथिको पिँढीबाट पराई मानिएकी चेली र आफ्नै आँखा वरिपरि तितोमिठो बनाउँदै जिन्दगीको परिभाषामा आफ्नो आफ्नो तर्क थपेका छोराहरू बिचको अनमोल मिलन र स्नेहले सुखको भाग थपिएको कथा नयाँ पुस्तामा हस्तान्तरण हुने सदिच्छा बोकेर तिजको शुभकामना बाँडिरहेका होलान् । सबैमा तिज अनमोल बनोस् भनेर मनमनै आशाका फूलहरू फुलाइरहेका होलान् ।  मधुपर्क",
      "link": "https://gorkhapatraonline.com/news/168553",
      "image": "https://gorkhapatraonline.com/storage/media/297430/conversions/1-original-thumb.jpg"
    },
    {
      "slug": "168508",
      "title": "कुखुरामा देखियो रक्तअल्पता",
      "timestamp": 1755648000000,
      "source": "gp",
      "content": "चितवनमा कुखुरामा रक्तअल्पता गराउने ‘चिकेन एनेमिया’ भाइरस देखिएको छ । राष्ट्रिय पन्छी रोग अन्वेषण प्रयोगशालाले केही कुखुरामा गरेको नमुना परीक्षणमा यो रोग देखिएपछि अहिले प्रयोगशालामा आउने सबै कुखुरामा यो रोगको परीक्षण सुरु गरिएको छ ।",
      "longContent": "वसन्त पराजुलीनारायणगढ, भदौ ४ गते । चितवनमा कुखुरामा रक्तअल्पता गराउने ‘चिकेन एनेमिया’ भाइरस देखिएको छ । राष्ट्रिय पन्छी रोग अन्वेषण प्रयोगशालाले केही कुखुरामा गरेको नमुना परीक्षणमा यो रोग देखिएपछि अहिले प्रयोगशालामा आउने सबै कुखुरामा यो रोगको परीक्षण सुरु गरिएको छ । प्रयोगशालाका प्रमुख डा. विजयकुमार श्रेष्ठका अनुसार तीन महिनाको अवधिमा प्रयोगशालाले परीक्षण गरेका ९२ वटा नमुनामध्ये ३१ वटामा ‘चिकेन एनेमिया’ देखिएको हो । डा. श्रेष्ठका अनुसार नेपालका कुखुरामा यो रोगको अहिलेसम्म परीक्षण गरिएको थिएन । यो रोगले भन्दा पनि यो रोग लागेका कुखुरा अन्य रोगसँग प्रतिरोध गर्न नसकेर मर्छन्, सुरुमा नमुनाका रूपमा प्रयोगशाला आफैँले परीक्षण सुरु गर्दा केहीमा यो रोग देखिएपछि प्रयोग शालामा आउने प्रायः नमुनामा यो रोगको परीक्षण गरिए हो । पछिल्लो समय चितवनमा कुखुराको मृत्युदर पनि बढेको छ । कुखुराविज्ञ एवं भेटेरिनरी काउन्सिलका पूर्वउपाध्यक्ष डा. सुविर सिंहका अनुसार अहिले चितवनमा ब्रोइलरमा १० देखि १६ प्रतिशतको मृत्युदर रहेको छ । कुखुराको मृत्युदर चारदेखि छ प्रतिशतलाई प्राकृतिक मानिन्छ । लेयर्स कुखुराका हकमा यो प्राकृतिक रूपमा भन्दा बढी नभएको उहाँको भनाइ छ । “चितवनमा बोइलर कुखुराको मृत्युदर बढी नै छ । मृत्युका कारण यकिन अध्ययन हुन सकेको छैन,” उहाँले थप्नुभयो, “राष्ट्रिय पन्छी रोग अन्वेषण प्रयोगशालाले अहिले ‘चिकेन एनेमिया’ रोगको सङ्क्रमण रहेको तथ्य सार्वजनिक गरेको छ । यही कारणले त होइन तर पनि सामान्यभन्दा सामान्य रोगले पनि कुखुरा मरिरहेका छन् कि भन्ने अध्ययन हुन जरुरी छ ।” चितवनमा अहिले बढी मात्रामा कुखुरा एच नाइन, गम्बारो, रानीखेत जस्ता रोगले मरिरहेका पनि उहाँले बताउनुभयो । प्रयोगशालाले एक वर्षमा गरेको दुई हजार पाँच सय किसानका सात हजार कुखुराको पोस्टमार्टममा लो प्याथोनिक एभिएन इन्फ्लुन्जा (एच नाइन) ४८ वटामा, रानीखेत १३ वटामा, गम्बारो १२२ वटामा देखिएको थियो । सोही अवधिमा एक हजार १२० वटा कुखुराको कलेजो परीक्षण गरिएकामा इकोलाई ७८५ वटामा र साल्मोनेला ११२ वटामा देखिएको थियो । ‘चिकेन एनेमिया’ लागेका कुखुरामा रोगसँग लड्ने प्रतिरोधात्मक क्षमता कम हुन्छ । जसले गर्दा अन्य रोगले कुखुरामा आक्रमण गर्ने विज्ञले औँल्याएका छन् । यस रोगले कुखुरामा रक्तअल्पता हुने, तौल नबढ्ने, उत्पादनमा कमी आउने पनि डा. श्रेष्ठले जानकारी दिनुभयो । कुखुरालाई यो रोगबाट बचाउनका लागि चिकेन एनेमिया भाइरसविरुद्धको भ्याक्सिन दिनुपर्ने हुन्छ । विज्ञका अनुसार जैविक सुरक्षाको अभावमा पनि चितवनमा नयाँ नया रोगको सङ्क्रमण कुखुरामा देखिएको छ । २०१७ साल पुस १७ गते बाराको परवानीपुरमा सेन्टर ह्याचरीको स्थापना भएसँगै नेपालमा व्यावसायिक कुखुरापालन सुरु भएको देखिन्छ । कुखुरापालन क्षेत्रले नेपालमा चार लाख ५० हजार व्यक्तिलाई प्रत्यक्ष रोजगारी दिइरहेको छ । एक खर्ब ६० अर्ब रुपियाँभन्दा बढी लगानी रहेको कुखुरापालन क्षेत्रमा देखिएको चिकेन एनेमिया रोगले अहिले किसानमा चिन्ता थपिएको छ । नेपाल कुखुरा व्यवसायी मञ्चका कार्यकारी निर्देशक शिवप्रसाद बरालले नेपालमा अहिले दैनिक आठ लाख केजी ब्रोइलरको मासु र ३२ लाख अन्डा उत्पादन भइरहेको जानकारी दिनुहुन्छ । यसका लागि तीन हजार ब्रोइलर फार्ममा १५ लाख कुखुरा र सात सय फार्ममा ६० लाख लेयर्स कुखुरा पालिएका छन् । यसमा चितवनको हिस्सा २० प्रतिशत हो । कार्यालयका अनुसार २०५७/५८ सालताका नेपालमा ब्रोइलर कुखुरापालनको २१ हजार ९५६ फार्म रहेकामा २० हजार ४८३ फार्म चितवनकै थिए । जसमा पाँच करोड २६ लाख ६६ हजार २९ ब्रोइलर कुखुरा पालिएका थिए । ब्रोइलर मासुका लागि पालिने कुखुरा हुन् । त्यसबेला नेपालमा उत्पादन हुने कुखुराको मासुमध्ये ६० प्रतिशत चितवनमा उत्पादन हुने गर्दथ्यो । पूर्वउपाध्यक्ष डा. सुविर सिंह भन्नुहुन्छ, “कुखुराको मासु र अन्डा उत्पादनमा देशकै अग्रणी जिल्ला चितवनमा अहिले जुन प्रकारले उत्पादन घट्दै गएको छ, यसले व्यवसायमा पनि ठुलो असर गरेको छ । कुखुरापालनमा चितवनको साख पुनः फर्काउने हो भने ‘चिकेन एनेमिया’ जस्ता रोगको सङ्क्रमण रोक्ने गरी दीर्घकालीन योजना अघि सार्नु पर्छ ।”",
      "link": "https://gorkhapatraonline.com/news/168508",
      "image": "https://gorkhapatraonline.com/storage/media/297336/conversions/kukura-original-thumb.jpg"
    },
    {
      "slug": "168500",
      "title": "द्रुतमार्ग कुर्दै चोभार बन्दरगाह",
      "timestamp": 1755648000000,
      "source": "gp",
      "content": "काठमाडौँको चोभारस्थित चोभार सुक्खा बन्दरगाह (ड्राइपोर्ट) सञ्चालनमा आएको तीन वर्ष बितिसक्दा पनि प्रभावकारी रूपमा सञ्चालनमा आउन सकेको छैन ।   चीनसँगका तातोपानी र रसुवागढी तथा भारतसँगको वीरगन्ज भन्सारबाट चुहिएका सामग्रीबाट जेनतेन चल्दै आएको सुक्खा बन्दरगाह प्राकृतिक विपत्का कारण चीनसँगको नाका सञ्चालनविहीन हुँदा सुनसान छ । सुक्खा बन्दरगाहको मुख्य आधार रेखाका रूपमा रहेको काठमाडौँ तराई मधेश द्रुतमार्ग निर्माणमा भएको विलम्बले अझै पूर्ण सञ्चालन हुने कहिले भन्ने अन्योल छ ।",
      "longContent": "द्रुतमार्गको भौतिक प्रगति करिब त्रिचालिस प्रतिशत मात्र रहेका कारण २०८३ सम्म निर्माण सकिने सम्भावना छैन ।काठमाडौँ, भदौ ४ गते । काठमाडौँको चोभारस्थित चोभार सुक्खा बन्दरगाह (ड्राइपोर्ट) सञ्चालनमा आएको तीन वर्ष बितिसक्दा पनि प्रभावकारी रूपमा सञ्चालनमा आउन सकेको छैन । चीनसँगका तातोपानी र रसुवागढी तथा भारतसँगको वीरगन्ज भन्सारबाट चुहिएका सामग्रीबाट जेनतेन चल्दै आएको सुक्खा बन्दरगाह प्राकृतिक विपत्का कारण चीनसँगको नाका सञ्चालनविहीन हुँदा सुनसान छ । सुक्खा बन्दरगाहको मुख्य आधार रेखाका रूपमा रहेको काठमाडौँ तराई मधेश द्रुतमार्ग निर्माणमा भएको विलम्बले अझै पूर्ण सञ्चालन हुने कहिले भन्ने अन्योल छ । गत साउन २८ गते प्रतिनिधि सभाको बैठकलाई सम्बोधन गर्दै प्रधानमन्त्री केपी शर्मा ओलीले “काठमाडौँ–तराई द्रुतमार्गको काम द्रुत गतिमै भइरहेको” बताउनुभएको थियो । नेपाली सेनाले निर्माण गरिरहेको राष्ट्रिय गौरवको सो द्रुतमार्ग २०८३ भित्रै सम्पन्न हुनुपर्ने हो । तथापि प्रमले द्रुत गतिमा नै काम भइरहेको बताएको भोलिपल्ट रक्षामन्त्री मानवीर राईले २०८३ भित्रै निर्माण सकिनेमा आशङ्का गर्नुभयो । प्रधान सेनापति अशोकराज सिग्देलले भने २०८३ भित्रै निर्माण सक्ने आश्वासन दिनुभयो । हालसम्म द्रुतमार्गको भौतिक प्रगति करिब ४३ प्रतिशत मात्र रहेका कारण उक्त समयमा निर्माण सकिने सम्भावना छैन । यसका साथै चोभारको सुक्खा बन्दरगाह नजिकै खोकनामा रहने द्रुतमार्गको प्रवेशविन्दुबारे पनि अन्योल रहँदा त्यसको असर उक्त बन्दरगाहमा पर्ने देखिएको छ । अहिलेको अवस्थामा वीरगन्ज र तातोपानी नाकाबाट चोभार बन्दरगाहमा केही सामान आउने गरेका थिए । गत साउनदेखि तातोपानी नाकाबाट सामान आउन बन्द भएको चोभार सुक्खा बन्दरगाह भन्सार कार्यालयले जनाएको छ । कार्यालयका अनुसार यसअघि दुई नाकाबाट मासिक २० देखि २५ वटा कन्टेनरमा सामान आउने गरेकामा हाल वीरगन्जबाट मात्र मासिक १० देखि १२ कन्टेनर आउने गरेका छन् । बन्दरगाहमा नियमित रूपमा वीरगन्ज नाकाबाट सामान आउने गरेकोमा गत फागुनदेखि तातोपानी नाकासमेत सामान आउन थालेको थियो । तातोपानी नाकाको मार्ग अहिले बाढीपहिरोले तहसनहस हुँदा त्यहाँबाट सामान आउन ठप्प छ । चोभार भन्सार कार्यालयका सूचना अधिकारी कमलबहादुर नेपालीले बाढीपहिरोका कारण तातोपानीबाट सामान आउन बन्द भएको र २८ टनभन्दा बढीको सामान ल्याउन नपाइने व्यवस्थाले पनि सामान आउन नसकेको जानकारी दिनुभयो ।सडक डिभिजन कार्यालय दोलखाले कोदारी नाकामा बनाएको बेलिब्रिज भाँचिन्छ भनेर २८ टनभन्दा बढीको सामान आयातमा रोक लगाएको छ । जसले गर्दा बाटो खुले पनि तत्काल सामान आउने नेदेखिएको उहाँको भनाइ छ ।निर्यात शून्य२२ चैत २०७८ देखि औपचारिक रूपमा बन्दरगाह सञ्चालनमा आएको चोभार सुक्खा बन्दरगाह डेढ वर्षदेखि निजी क्षेत्र ट्रान्स नेपाल टिआरएस लोजीपार्कले सञ्चालन गरिरहेको छ । आयातनिर्यात सहजीकरण गर्ने उद्देश्यले सञ्चालन गरिएको बन्दरगाहमा सामान आयात भए पनि निर्यात भने हुन सकेको छैन । बन्दरगाह सञ्चालनको सुरुका बेला सामान्य निर्यात भए पनि अहिले भने ठप्प छ । चोभार भन्सार कार्यालयका अनुसार आर्थिक वर्ष २०८१/८२ मा एक अर्ब ७० करोड ६७ लाख रुपियाँको आयात हुँदा निर्यात शून्य छ । आव २०८०/८१ मा ९८ करोड ४४ लाख रुपियाँको आयात भएको थियो । आव २०७९/८० मा ६४ करोड २८ लाख रुपियाँको आयात भएकोमा एक करोड ४४ लाख २८ हजार रुपियाँ निर्यात भएको थियो । आव २०७८/७९ मा चोभारबाट नौ करोड ८८ लाख ७७ हजार रुपियाँ बराबरको आयात हुँदा ५५ लाख ७० हजार रुपियाँ बराबरको निर्यात भएको थियो । आव २०८१/८२ मा ९३ करोड ९६ लाख ५६ हजार राजस्व सङ्कलन भएको कार्यालयले जनाएको छ । चोभार बन्दरगाहमा फेब्रिक कपडा, विद्युतीय सामान, जुत्ताचप्पल र खुद्रा सामान आउने गरेका छन् ।पूर्ववाणिज्य सचिव पुरुषोत्तम ओझा काठमाडौँ–तराई मधेश द्रुतमार्ग (फास्टट्र्याक) समयमा निर्माण नहुँदा कनेक्टिभिटीको समस्याले बन्दरगाह प्रभावकारी रूपमा सञ्चालनमा आउन नसकेको बताउनुहुन्छ । बन्दरगाहलाई द्रुत गतिमा सञ्चालनका लागि सडक पूर्वाधार निर्माणमा जोड दिनुपर्ने उहाँको भनाइ छ । “काठमाडौँ केन्द्रित आयातनिर्यात सहजीकरण गर्र्न स्याटेलाइट ड्राइपोर्टको चोभारमा बन्दरगाह निर्माण गरिएको हो,” ओझाले भन्नुभयो, “चोभार बन्दरगाहमा आयात भए पनि निर्यात नभएकाले स्वदेशी वस्तुको उत्पादन बढाएर निर्यात बढाउनेतर्फ लाग्नु पर्छ ।”व्यापार विज्ञ रविशङ्कर सैँजूले कोलकातादेखि चोभारसम्म सामान सुरक्षित तरिकाले ल्याउने अन्डर टे«किङको व्यवस्था गर्नुपर्ने बताउनुभयो । यस अनुसार वीरगन्जमा सामान नरोकिन सिधै चोभार बन्दरगाहमा सामान आउने व्यवस्था गरे सामान आयात बढ्ने उहाँको भनाइ छ । अनलाइन ट्र्‍याकिङ प्रणाली लागु गरी सामान कहाँ आइपुगेको छ भनेर हेर्न सक्ने व्यवस्था गर्नुपर्ने उहाँको सुझाव छ । उद्योग, वाणिज्य तथा आपूर्ति मन्त्रालयका उपसचिव तर्कराज भट्टले उपत्यकामा आर्थिक हब भएकाले उत्तरी र दक्षिणी नाकाबाट आएका सामानको भन्सार जाँचपास गरी आयातनिर्यातलाई सहजीकरण गर्न बन्दरगाह स्थापना गरिएको भए पनि रेलको कनेक्टिभिटीसँगै सडक पूर्वाधार राम्रो बनेपछि मात्र बन्दरगाह प्रभावकारी रूपमा सञ्चालन हुने बताउनुभयो । हाल भएकै पूर्वाधारलाई प्रयोगमा ल्याउनुका साथै बन्दरगाह सञ्चालनका लागि निजी क्षेत्रको तत्परतासँगै भन्सार कार्यालयले सहजीकरण गर्नुपर्ने उहाँको भनाइ छ । ट्रान्स नेपाल टिआरएस लोजिपार्कले डेढ वर्षदेखि बन्दरगाह सञ्चालन गरिरहेको छ । ट्रान्स नेपाल टिआरएस लोजिपार्क प्रमुख कार्यकारी अधिकृत रविकान्त विद्यार्थीले प्रक्रियागत झन्झटले वीरगन्जदेखि चोभारसम्म सामान ल्याउन कठिन भएको बताउनु भयो । बाहिरी मुलुकबाट आएको सामान वीरगन्जमा भन्सार चेकचाँज भई फेरि चोभारमा आएर सोही कार्य दोहोरिँदा समयसँगै खर्च बढी लाग्ने उहाँको भनाइ छ । तेस्रो मुलुकबाट आएका सामान वीरगन्जबाट तीन दिन लगाएर चोभारमा आउँछ । कन्टेनरबाट निर्यात हुने सामान अन्तर्राष्ट्रिय विमानस्थलनजिकको भन्सारबाट जाँचपास हुने गरेकोमा चोभारबाटै जाँचपास गर्ने व्यवस्था गर्नसके निर्यात बढ्न सक्ने उहाँको भनाइ छ । विश्व बैङ्कको ऋण सहयोगमा एक अर्ब ६० करोड रुपियाँको लागतमा बन्दरगाह निर्माण भएको थियो । एक वर्ष छ महिनामा नै निर्माण सम्पन्न गर्ने गरी २०७५ जेठमा आयोजनाको ठेक्का सम्झौता भए पनि कोरोनाका कारणले बन्दरगाह निर्माणको काम डेढ वर्ष बढी लागेको थियो ।  बन्दरगाह निर्माण इन्टरमोडल यातायात विकास समितिले गरेको थियो । बन्दरगाह नियमन गर्ने काम समितिले गरिरहेको छ । कार्यकारी निर्देशक आशिष गजुरेलले बाढीपहिरोले बाटो अवरुद्ध भई तातोपानी नाका बन्द हुँदा वीरगन्जबाट मात्र सामान आउने गरेकाले पनि कम चहलपहल देखिएको बताउनुभयो ।  बन्दरगाहमा आन्तरिक र अन्तर्राष्ट्रिय टर्मिनल छन् । आन्तरिक टर्मिनलमा पार्किङको व्यवस्था गरिएको छ । रसुवा नाकाबाट आयात भएका एक हजार एक सय विद्युतीय गाडी पार्किङमा छन् ।",
      "link": "https://gorkhapatraonline.com/news/168500",
      "image": "https://gorkhapatraonline.com/storage/media/297328/conversions/2334-original-thumb.jpg"
    },
    {
      "slug": "168498",
      "title": "अपराध नियन्त्रणमा प्रहरीको सक्रियता बढ्यो",
      "timestamp": 1755648000000,
      "source": "gp",
      "content": "आपराधिक गतिविधि नियन्त्रणका लागि गृह प्रशासनले सक्रियता बढाएको छ ।  विगतमा गुन्डागर्दी तथा आपराधिक गतिविधिमा संलग्न तथा शङ्कास्पद व्यक्ति र समूहमाथि प्रहरीले सुरु गरेको कोभर्ड (गोप्य) र ओभर्ड (गस्ती तथा जाँच) अपरेसनमा हालसम्मकै धेरै अभियुक्त र आरोपित पक्राउ परेका छन् ।",
      "longContent": "गोरखापत्र समाचारदाता काठमाडौँ, भदौ ४ गते । आपराधिक गतिविधि नियन्त्रणका लागि गृह प्रशासनले सक्रियता बढाएको छ ।  विगतमा गुन्डागर्दी तथा आपराधिक गतिविधिमा संलग्न तथा शङ्कास्पद व्यक्ति र समूहमाथि प्रहरीले सुरु गरेको कोभर्ड (गोप्य) र ओभर्ड (गस्ती तथा जाँच) अपरेसनमा हालसम्मकै धेरै अभियुक्त र आरोपित पक्राउ परेका छन् ।जिल्ला प्रहरी परिसर काठमाडौँले गुन्डागर्दी तथा अन्य अपराधमा संलग्न राजु गोर्खाली भनिने (राजेन्द्रबहादुर गोर्खाली), मिलन चक्रे भनिने (मिलन गुरुङ) लगायतलाई कानुनी दायरमा ल्याई अनुसन्धान गरिरहेको छ । त्यसै गरी पछिल्लो एक वर्षमा भएका ३० वटा मुख्य घटनाका सबै आरोपितलाई कानुनी दायरामा ल्याउन पनि परिसर सफल भएको छ । परिसरका प्रमुख विश्व अधिकारीले जुनसुकै प्रकारका आपराधिक गतिविधि र त्यसमा संलग्नलाई कानुनी दायरामा ल्याउने गरी थप सक्रियता बढाइएको बताउनुभयो । उहाँले विगतमा आपराधिक पृष्ठभूमिका व्यक्ति र समूहले विभिन्न आवरणमा समाजलाई नै आतङ्कित पार्ने, अभद्र व्यवहार प्रस्तुत गरी शान्ति सुरक्षामा नै असर पु¥याउने गरी गतिविधि गर्न सक्ने भएकाले निगरानी बढाउनु परेको बताउनुभयो । अधिकारीले भन्नुभयो, “विगतमा जस्तो समाजलाई आतङ्कित पार्ने गरी कुनै पनि समूहले पुनः त्यस्ता गतिविधि नै गर्न सक्ने अवस्था त छैन तर त्यस्ता समूहले अप्रत्यक्ष रूपमा आपराधिक गतिविधि गर्न सक्ने भएकाले हामीले निगरानी बढाएका छौँ ।” उहाँले विगतमा आपराधिक पृष्ठभूमिका व्यक्तिका अदृश्य शैली कुनै न कुनै रूपमा समाजलाई नै आतङ्कित पार्ने र सुरक्षालाई नै चुनौती दिने खालका देखिए कानुनी दायरामा ल्याइने पनि बताउनुभयो । हालसम्मकै धेरै पक्राउ जिल्ला प्रहरी परिसर काठमाडौँले आर्थिक वर्ष २०८१/८२ मा पाँच हजार ५८५ जना फरार अभियुक्त पक्राउ गर्दै फैसला कार्यान्वयनमा नयाँ रेकर्ड कायम गरेको छ । यो सङ्ख्या देशभरि पक्राउ परेकामध्ये २५ प्रतिशतभन्दा बढी हो । देशको सङ्घीय राजधानी र धेरै बसोबास भएकाले कतिपय आरोपित काठमाडौँ उपत्यकामा गोप्य रूपमा लुकिछिपी बस्ने गरेको पाइएको छ ।  फरार अभियुक्त पक्राउ ६५ प्रतिशतले वृद्धिगृह प्रशासनले सुरु गरेको नीतिगत र कानुनी सुधारसँगै फैसला कार्यान्वयनमा पनि सफलता हासिल भएको छ । पछिल्लो एक वर्षमा मात्र मुलुकभरका अदालत र अर्धन्यायिक निकायबाट कैद र जरिबाना सजाय पाएर फरार रहेका २४ हजार ३८२ जना फरार अभियुक्त पक्राउ परेका छन् । अघिल्लो आव २०८०/८१ मा देशभरबाट कुल १४ हजार ७६४ जना फरार अभियुक्त पक्राउ परेका थिए ।",
      "link": "https://gorkhapatraonline.com/news/168498",
      "image": "https://gorkhapatraonline.com/storage/media/297326/conversions/Capture-1-original-thumb.jpg"
    },
    {
      "slug": "168497",
      "title": "बालबालिकालाई ‘स्वर्णविन्दु प्राशन’ थोपा",
      "timestamp": 1755648000000,
      "source": "gp",
      "content": "बालबालिकाको रोग प्रतिरोध क्षमता विकासका लागि भन्दै सरकारले आयुर्वेदिक पद्धतिबाट तयार गरिएको ‘स्वर्णविन्दु प्राशन’ थोपा वितरण गर्ने कार्यक्रम अघि बढाएको छ ।",
      "longContent": "गोरखापत्र समाचारदाताकाठमाडौँ, भदौ ४ गते । बालबालिकाको रोग प्रतिरोध क्षमता विकासका लागि भन्दै सरकारले आयुर्वेदिक पद्धतिबाट तयार गरिएको ‘स्वर्णविन्दु प्राशन’ थोपा वितरण गर्ने कार्यक्रम अघि बढाएको छ । पहिलो चरणमा छ महिनादेखि पाँच वर्ष उमेर समूहका बालबालिकालाई यो थोपा खुवाइने भएको छ । त्यसका लागि स्वास्थ्य तथा जनसङ्ख्या मन्त्रालयले निर्देशिका बनाएर स्वीकृतसमेत गरिसकेको छ । आयुर्वेद तथा वैकल्पिक सेवा विभागका निमित्त महानिर्देशक डा. श्यामबाबु यादवले पहिलो चरणमा २५ वटा स्वास्थ्य संस्थामार्फत ‘स्वर्णविन्दु प्राशन’ थोपा कार्यक्रम सुरु गर्न लागेको जानकारी दिनुभयो । कार्यक्रमका लागि विभागले स्वास्थ्य संस्थाहरूलाई अधिकतम पाँच लाख रुपियाँ र न्यूनतम तीन लाख रुपियाँका दरले बजेट उपलब्ध गराउँदै आएको छ । महानिर्देशक डा. यादवले ‘स्वर्णविन्दु प्राशन’ प्रत्येक महिना स्वास्थ्य संस्थामा आयुर्वेद चिकित्सक तथा स्वास्थ्यकर्मीको प्रत्यक्ष निगरानीमा तोकिएबमोजिमको मात्रामा खुवाइने जानकारी गराउनुभयो । उहाँले कार्यक्रमबाट छ महिनादेखि पाँच वर्षसम्मका बालबालिका लाभान्वित हुने जानकारी दिँदै ज्वरो, अजीर्ण, झाडापखाला, आउँ, रुघाखोकी, सर्दीमर्की भएका बालबालिकालाई खुवाउन नमिल्ने बताउनुभयो । उहाँले ‘स्वर्णविन्दु प्राशन’ बाट बाल स्वास्थ्य संवर्धनका साथै मातृशिशु स्वास्थ्य संवर्धनका कार्यक्रमसमेत सञ्चालन गर्ने उद्देश्य रहेको बताउनुभयो ।",
      "link": "https://gorkhapatraonline.com/news/168497",
      "image": "https://gorkhapatraonline.com/storage/media/297325/conversions/122-original-thumb.jpg"
    },
    {
      "slug": "168496",
      "title": "नेपाल रुबेला निवारण गर्न सफल",
      "timestamp": 1755648000000,
      "source": "gp",
      "content": "नेपालले जनस्वास्थ्य समस्याका रूपमा रहेको रुबेला रोग निवारण गरेको छ । विश्व स्वास्थ्य सङ्गठन (डब्लुएचओ) ले नेपाल रुबेला रोग निवारण गर्न सफल भएको घोषणा गरेको छ । योसँगै रुबेला निवारण गर्ने विश्व स्वास्थ्य सङ्गठनको दक्षिण पूर्वी एसिया क्षेत्रमा नेपाल छैटौँ राष्ट्र बनेको छ ।",
      "longContent": "गोरखापत्र समाचारदाताकाठमाडौँ, भदौ ४ गते । नेपालले जनस्वास्थ्य समस्याका रूपमा रहेको रुबेला रोग निवारण गरेको छ । विश्व स्वास्थ्य सङ्गठन (डब्लुएचओ) ले नेपाल रुबेला रोग निवारण गर्न सफल भएको घोषणा गरेको छ । योसँगै रुबेला निवारण गर्ने विश्व स्वास्थ्य सङ्गठनको दक्षिण पूर्वी एसिया क्षेत्रमा नेपाल छैटौँ राष्ट्र बनेको छ ।विश्व स्वास्थ्य सङ्गठनले नेपालले हासिल गरेको उल्लेखनीय उपलब्धि भन्दै खोपबाट बचाउन सकिने रोगविरुद्ध दिइने ‘खोप सेवामा गरेको निरन्तर एवं दृढ प्रयासको नतिजा’ प्राप्त गरेको भनेको छ । स्वास्थ्य सेवा विभाग, खोप शाखा प्रमुख डा. अभियान गौतमले विश्व स्वास्थ्य सङ्गठनका सम्पूर्ण चरण पूरा गरेर नेपालले रुबेला निवारण गर्न सफल भएको जानकारी दिनुभयो । डा. गौतमले एकले अर्कोलाई रोग सार्न रोकेको अवस्थामा निवारणको चरणमा हुने जानकारी दिँदै विश्व स्वास्थ्य सङ्गठनले नेपालमा आएर मात्र निवारण घोषणा गरेको बताउनुभयो । “रुबेला रोग निवारण गर्न विश्व स्वास्थ्य सङ्गठनले पर्सा र पर्वत जिल्लालाई छानेको थियो । पाँच वटा पिल्लरलाई समातेर निवारण भएको घोषणा गरिएको हो,” डा. गौतमले भन्नुभयो, “रुबेला रोग कति छ, प्रयोगशाला कत्तिको राम्रो छ, सर्भिलेन्स, खोपको उच्च कभरेजका हिसाबले निवारण घोषणा गरेको हो ।” दादुरा जस्तै देखिने रुबेला अति सङ्क्रामक रोग हो । रुबेलाले गर्भवती महिलामा जटिलता निम्त्याउनुका साथै गर्भपतन हुने, मृत शिशु जन्मिने वा बच्चालाई जीवनभर असर पार्नेलगायतका समस्या देखा पर्छ । विश्व स्वास्थ्य सङ्गठनको दक्षिण पूर्व एसिया क्षेत्रीय कार्यालयका कार्यवाहक प्रमुख डा. क्याथरिना बोहमले नेपालले प्राप्त गरेको यो सफलता नेतृत्व तहको दृढ प्रतिबद्धता, स्वास्थ्यकर्मीको लगनशीलता, महिला सामुदायिक स्वास्थ्य स्वयंसेविकाको निरन्तर सहयोग, स्वास्थ्यप्रति आमजनसमुदायको चासो र सहयोगको परिणाम भएको बताउनुभयो । यस उपलब्धिले शिशुका लागि स्वस्थ जीवनको सुरुवात र रुबेलामुक्त भविष्य सुनिश्चित गरेको उहाँको भनाइ छ । दक्षिण पूर्व एसिया क्षेत्रमा दादुरा र रुबेला निवारणका लागि क्षेत्रीय प्रमाणीकरण आयोगको सिफारिसलाई स्वीकृत गर्दै नेपालबाट रुबेला निवारण भएको हो । क्षेत्रीय प्रमाणीकरण आयोगको २०८२ साउन ६ देखि ८ गतेसम्म भएको वार्षिक बैठकले नेपालको राष्ट्रिय प्रमाणीकरण समितिले पेस गरेको रोग निगरानी र खोप कभरेज दरसम्बन्धी तथ्याङ्क तथा विवरणको समीक्षा तथा मूल्याङ्कन गरी नेपालमा रुबेला निवारण भएको प्रमाणित गर्न सिफारिस गरेको हो ।स्वास्थ्य तथा जनसङ्ख्यामन्त्री प्रदीप पौडेलले नेपालले क्षेत्रीय लक्ष्यभन्दा अगाडि रुबेला निवारण गर्नु राष्ट्रिय खोप कार्यक्रमको सफलताको अर्को प्रमाण भएको बताउनुभयो । उहाँले स्वास्थ्य प्रणालीको एक बलियो आधारस्तम्भका रूपमा रहँदै आएको जानकारी दिँदै नेपालको खोप कार्यक्रमलगायत समग्र स्वास्थ्य क्षेत्रमा ग्लोबल एलायन्स फर भ्याक्सिन्स एन्ड इम्युनाइजेसन (गाभी) र विश्व स्वास्थ्य सङ्गठनले प्रदान गर्दै आएको निरन्तर सहयोग प्रति कृतज्ञता व्यक्त गर्नुभयो । नेपालले सन् २०१२ मा नौ महिनादेखि १५ वर्षसम्मका बालबालिकालाई लक्षित गर्दै देशव्यापी अभियानमार्फत रुबेला खोपलाई राष्ट्रिय खोप कार्यक्रममा समावेश गरेको थियो । सन् २०१६ मा रुबेला खोपको दोस्रो मात्रा पनि राष्ट्रिय खोप तालिकामा थप गरियो । सन् २०१५, २०२३ का भूकम्प र कोभिड–१९ जस्ता स्वास्थ्य आपत्कालीन अवस्थाकाबिच पनि सन् २०१२, २०१६, २०२० र २०२४ मा देशभर सञ्चालन गरिएका रुबेला खोप अभियानले जीवनरक्षक खोपमा पहँच वृद्धि गर्नमा महत्वपूर्ण योगदान पु¥याएका थिए । त्यसै गरी सन् २०२४ सम्ममा नेपालले रुबेला खोपको पहिलो मात्रा ९५ प्रतिशतभन्दा बढी बालबालिकामा पु¥याउन सफल भएको थियो ।विश्व स्वास्थ्य सङ्गठन नेपालस्थित कार्यालयका प्रमुख डा. राजेश सम्भाजिराव पाण्डवले जनस्वास्थ्य क्षेत्रमा हासिल भएको महत्वपूर्ण उपलब्धि सरकार, स्वास्थ्यकर्मी, साझेदार संस्था र समुदायबिचको बलियो र प्रभावकारी सहकार्यको परिणाम भएको बताउनुभयो ।",
      "link": "https://gorkhapatraonline.com/news/168496",
      "image": "https://gorkhapatraonline.com/storage/media/297324/conversions/2323-original-thumb.jpg"
    },
    {
      "slug": "168495",
      "title": "उपसभामुख हटाउन हस्ताक्षर",
      "timestamp": 1755648000000,
      "source": "gp",
      "content": "प्रतिनिधि सभाका उपसभामुख इन्दिरा रानाले पद अनुकूल आचरण नगरेको भन्दै सत्ता साझेदार नेपाली कांग्रेस र नेकपा (एमाले) ले पदमुक्तको प्रस्ताव दर्ताका लागि हस्ताक्षर सङ्कलन गरेका छन् । सत्तारूढ दुई दलको अग्रसरतामा सांसदको हस्ताक्षर सङ्कलन गरिएको हो ।",
      "longContent": "काठमाडौँ, भदौ ४ गते । प्रतिनिधि सभाका उपसभामुख इन्दिरा रानाले पद अनुकूल आचरण नगरेको भन्दै सत्ता साझेदार नेपाली कांग्रेस र नेकपा (एमाले) ले पदमुक्तको प्रस्ताव दर्ताका लागि हस्ताक्षर सङ्कलन गरेका छन् । सत्तारूढ दुई दलको अग्रसरतामा सांसदको हस्ताक्षर सङ्कलन गरिएको हो । दुई दलले आफूबाहेक सरकारमा सहभागी र विपक्षमा रहेका दलका प्रतिनिधिसँग पनि छलफल गरेका छन् । अन्य दलको सकारात्मक सङ्केत भए पनि हस्ताक्षर भने गरिसकेका छैनन् । मङ्गलबार नै प्रस्ताव दर्ताको तयारी भए पनि सत्तारूढ दलभित्रको विमति र रानासमेत कार्यक्रमका सिलसिलामा विदेश रहेकाले अन्तिम समयमा रोकिएको छ । सोमबार साँझ दुई दलका शीर्ष नेताबिच भएको समझदारी अनुसार मङ्गलबार संसदीय दलका पदाधिकारीले हस्ताक्षरको प्रक्रिया अघि बढाएका थिए । उपत्यकाबाहिर रहेकाबाहेक अन्यलाई संसदीय दलको कार्यालयमा उपस्थित हुन दुवै दलले सांसदहरूलाई सूचित गरेका थिए । कांग्रेसका ४० भन्दा बढी र एमालेका काठमाडौँमा रहेका अधिकांश सांसदले हस्ताक्षर गरेका प्रयोजन नखुलेको र कुनै निर्णय नभएको उपस्थितिमा आफूहरूले हस्ताक्षर गरेको सांसदले स्वीकार गरेका छन् । एमालेले भने आफ्ना सांसदलाई उपत्यका नछाड्न र निर्वाचन क्षेत्रमा रहेकालाई बुधबार दिउँसो १ बजेसम्म काठमाडौँ आइसक्न ह्विप नै जारी गरेको छ । कांग्रेसका केही सांसदले भने प्रयोजन र उपसभामुखको नयाँ उम्मेदवारको प्रश्न गरेर दलका पदाधिकारीले हस्ताक्षर गर्न गरेको आग्रहलाई अस्वीकार गरेका छन् । २०७९ माघ ७ गते उपसभामुख निर्वाचित रानाले २०७९ फागुनमा भिसा सहजीकरणका लागि नेपालस्थित अमेरिकी दूतावासलाई लेखेको पत्र डेढ वर्षपछि बाहिर आएको थियो । २०८० साउनमा मात्र रानाको पत्र बाहिर आएको थियो । रानाको दल र संसद्सँग समेत सम्बन्धित नरहेका व्यक्तिको भिसा प्रक्रियाका लागि पदको दुरुपयोग भएको त्योबेला नेपाली कांग्रेसले विरोध गरेको थियो । पत्र लेखको अढाई वर्षपछि सोही प्रकरणलाई लिएर सत्ता साझेदार दलले पुनः आचरण अनुकूल काम नगरेकामा प्रस्ताव दर्ताको तयारी थालेका हुन् । यसअघि प्रस्तावको तयारी भए पनि संसद्को अङ्कगणितका कारण रोकिएको थियो । सोमबार साँझ बालुवाटारमा सत्ता साझेदार दलका नेताबिच भूमि विधेयकका विषयमा भएको छलफलका क्रममा पनि उपसभामुखको विषय उठान भएको थियो । बैठक स्रोतका अनुसार राष्ट्रिय स्वतन्त्र पार्टी (रास्वपा) लेसमेत मानव तस्करीको विषय उठान गरेर लामो समयदेखि प्रतिनिधि सभामा अवरोध/बहिष्कार जारी राखेकाले उक्त विषयसँग उपसभामुखको विषय उठाइएको थियो । शीर्ष नेताबिचको छलफलमा प्रस्ताव मङ्गलबार दर्ता गर्नेबारे ठोस समझदारी बनेको थिएन तर प्रस्तावका लागि आवश्यक प्रक्रिया अघि बढाउने भने सहमति भएको थियो । प्रस्तावको तयारी भए पनि राना भदौ ३० गते नै अमेरिका प्रस्थान गरेकाले देशबाहिर रहेको अवस्थामा प्रस्ताव दर्ता गर्दा नकारात्मक सन्देश जाने भन्दै अन्तिम समयमा रोकिएको थियो । तत्कालका लागि एक चौथाइ सदस्यको हस्ताक्षर पर्याप्त हुने भए पनि पारितका लागि तत्काल कायम सङ्ख्याको दुई तिहाइ आवश्यक पर्छ । कांग्रेस र एमाले दुवैले उपसभामुखको विषयमा अब खुला छलफल हुने बताए । नेकपा (एमाले) का मुख्य सचेतक महेश बर्तौलाले उपसभामुखको विषय सदनमा कुरा उठिरहेकाले खुला छलफलबाट निक्र्योल हुने बताउनुभयो । नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल ‘प्रचण्ड’ ले उपसभामुख इन्दिरा रानामगरलाई पदबाट हटाउन खोज्नु गलत भएको बताउनुभएको छ । पार्टी केन्द्रीय कार्यालय पेरिसडाँडामा मङ्गलबार बसेको पदाधिकारी बैठकपछि सञ्चारकर्मीसँग कुरा गर्दै अध्यक्ष प्रचण्डले उपसभामुख हटाए सशक्त प्रतिवाद गर्ने प्रस्ट पार्नुभयो ।",
      "link": "https://gorkhapatraonline.com/news/168495",
      "image": "https://gorkhapatraonline.com/storage/media/297323/conversions/indira-rana-upasabhamukh-(1)-original-thumb.jpg"
    },
    {
      "slug": "168494",
      "title": "डिम्ब निष्कासन र भण्डारण रोक्न अन्तरिम आदेश",
      "timestamp": 1755648000000,
      "source": "gp",
      "content": "सर्वोच्च अदालतले महिला तथा किशोरीहरूबाट डिम्ब निष्कासन तथा भण्डारणको कार्य तत्काल रोक लगाउन अन्तरिम आदेश जारी गरेको छ । अवैध रूपमा डिम्ब निष्कासन तथा भण्डारणको विषय बाहिर आएपछि अधिवक्ता अङ्कित त्रिपाठीसमेतले सर्वोच्चमा रिट दायर गर्नुभएको थियो । न्यायाधीश टेकप्रसाद ढुङ्गानाको एकल इजलासले मङ्गलबार अन्तरिम आदेश जारी गरेको हो ।",
      "longContent": "गोरखापत्र समाचारदाताकाठमाडौँ, भदौ ४ गते । सर्वोच्च अदालतले महिला तथा किशोरीहरूबाट डिम्ब निष्कासन तथा भण्डारणको कार्य तत्काल रोक लगाउन अन्तरिम आदेश जारी गरेको छ । अवैध रूपमा डिम्ब निष्कासन तथा भण्डारणको विषय बाहिर आएपछि अधिवक्ता अङ्कित त्रिपाठीसमेतले सर्वोच्चमा रिट दायर गर्नुभएको थियो । न्यायाधीश टेकप्रसाद ढुङ्गानाको एकल इजलासले मङ्गलबार अन्तरिम आदेश जारी गरेको हो । अदालतले बालबालिकाको मौलिक हक संरक्षण राज्यको कर्तव्य रहेकाले डिम्ब निष्कासन तथा भण्डारणको दुरुपयोग हुन सक्ने भन्दै अदालतले अन्तरिम आदेश जारी गरेको हो । सर्वोच्चको आदेशमा भनिएको छ, “संवैधानिक व्यवस्था र कानुनी प्रावधानको आलोकमा हेर्दा बालबालिकाको मौलिक हक संरक्षण गर्नु विपक्षीको संवैधानिक कर्तव्य रहेको, बालिका तथा किशोरी शोषण हुन सक्ने जोखिम र सुविधा सन्तुलनलाई समेत दृष्टिगत गरी प्रस्तुत रिट निवेदनको अन्तिम टुङ्गो नलागेसम्म नेपाल राज्यभर महिला तथा बालबालिकाबाट डिम्ब निष्कासन तथा भण्डारण गर्ने कार्यमा रोक लगाई सरकारको नियमन र निगरानी प्रभावकारी बनाउनु भनी विपक्षीको नाममा अन्तरिम आदेश जारी गरिदिएको छ ।” निवेदकले बालिकाको प्रजनन स्वास्थ्य, मर्यादित जीवन र गैरकानुनी शोषणसम्बन्धी गम्भीर र संवेदनशील प्रश्न उठाएको भन्दै अन्तरिम आदेश जारी भएको हो । संविधानको धारा ३९ ले बालबालिकालाई कुनै पनि प्रकारको दुव्र्यवहार, उपेक्षा वा शारीरिक मानसिक यौनजन्य हिंसा तथा कुनै पनि प्रकरको शोषण गर्न नपाइने व्यवस्थाको पनि इजलासले ध्यानाकर्षण गराएको छ । यस्तै जनस्वास्थ्य ऐनले मातृत्व र प्रजननको स्वास्थ्य सुरक्षा ग्यारेन्टी गरेको पनि आदेशमा उल्लेख छ ।",
      "link": "https://gorkhapatraonline.com/news/168494",
      "image": "https://gorkhapatraonline.com/storage/media/297322/conversions/ivf-sewa-original-thumb.jpg"
    },
    {
      "slug": "168493",
      "title": "बढ्दो चिकित्सक पलायन : नीतिगत सुधारको योजनामा सरकार",
      "timestamp": 1755648000000,
      "source": "gp",
      "content": "नेपालमा चिकित्सा पेसामा आकर्षण हुन छाडेको छ । न्यून तलब सुविधा, असुरक्षा, पढेको शुल्क उठ्न कठिन, रोजगार पाउन मुस्किल जस्ता समस्याले गर्दा चिकित्सा पेसामा आकर्षण हुन छाडेको हो ।",
      "longContent": "काठमाडौँ, भदौ ४ गते । नेपालमा चिकित्सा पेसामा आकर्षण हुन छाडेको छ । न्यून तलब सुविधा, असुरक्षा, पढेको शुल्क उठ्न कठिन, रोजगार पाउन मुस्किल जस्ता समस्याले गर्दा चिकित्सा पेसामा आकर्षण हुन छाडेको हो ।  त्यति मात्र होइन, राम्रो सेवासुविधा भएका सरकारी अस्पतालमा कार्यरत चिकित्सकसमेत नेपालमा भविष्य नदेखेपछि युरोप, अमेरिका, अस्ट्रेलिया, बेलायत जस्ता देशमा पलायन हुन थालेका छन् । चिकित्सकलाई टिकाइराख्न सरकारसँंग ठोस कार्ययोजना भने छैन । ३२ वर्षअघि ओएनएम भएको जनशक्तिले अहिलेसम्म स्वास्थ्य क्षेत्र टिकिरहेको छ । हालसम्म पनि ३२ वर्षअघिको दरबन्दी कायम छ । दरबन्दी नथपिँदा पनि चिकित्सक पलायनको बाटो रोज्न बाध्य छन् । सरकारी जागिर छाडेर अमेरिका, अस्ट्रेलिया  एमबिबिएसमा ७० लाख खर्च गरेर पढ्नुभएका किशोर शर्मा (नाम परिवर्तन) यतिखेर अस्ट्रेलिया जान तयार हुनुहुन्छ ।  अस्ट्रेलिया जानका लागि उहाँले सम्पूर्ण प्रक्रिया पूरा गरिसक्नुभएको छ । शर्माले चिकित्सा विज्ञान राष्ट्रिय प्रतिष्ठानबाट एमडी अर्थोपेडिकमा एक नम्बरमा नाम निकाल्न पनि सफल हुनुभएको थियो तर उहाँ अर्थोपेडिक अध्ययन गर्न छाडेर अस्ट्रेलिया जाँदै हुनुहुन्छ । हाल मेडिकल अफिसरका रूपमा नुवाकोटको एक स्थानीय तहमा कार्यरत शर्मा केही समयपछि अस्ट्रेलिया उड्दै हुनुहुन्छ । यहाँ एमडी अध्ययन गर्न छाडेर किन अस्ट्रेलिया रोज्नुभयो भन्ने प्रश्नमा उहाँले सहजै जवाफ दिनुभयो, “नेपालमा डाक्टर भएर पैसा कमाउन बुढो हुनुपर्ने रहेछ । मेरो इच्छा, आकाङ्क्षा चिकित्सा पेसाले पूरा गर्न नसकेपछि अस्ट्रेलिया जान लागेको हुँ ।” सँगसँगै उहाँको अर्को जवाफ थियो, “मेरो साथी प्लस टु गर्नेबित्तिकै अमेरिका गयो, म एमबिबिएस अध्ययनमा लागेँ । अहिले उसको काठमाडौँमा दुई वटा घर छ, अमेरिकामा पनि घर किनिसक्यो । नेपालमा आएका बेला जति पनि खर्च गर्न सक्छ । उसलाई अब पैसाको अभाव छैन तर म ४० हजारको जागिर सोर्सफोर्समा खाइरहेको छु । अर्थोपेडिकमा नाम निकाले पनि पूरा गर्न तीन वर्षभन्दा बढी समय लाग्ने र पास गर्नेबित्तिकै भने अनुसारको जागिर पाउन कठिन भएकाले अस्ट्रेलिया जान लागेको हुँ ।” शर्माले पोखरास्थित मणिपाल मेडिकल कलेजबाट एमबिबिएस गर्नुभएको हो । यस्तै त्रिवि शिक्षण अस्पतालमा कार्यरत एक चिकित्सक सम्पूर्ण परिवारसहित अमेरिका उड्नुभयो । यति राम्रो जागिर हुँदाहुँदै किन अमेरिका स्थायी बसोबासका लागि जान लाग्नुभएको भन्ने प्रश्नमा उहाँको जवाफ नेपालको अवस्था, नेपालको कमाइले नपुग्ने भएपछि सपरिवार अमेरिका जान बाध्य भएँ । उहाँले नेपालमा चिकित्सा क्षेत्रमाथिको असुरक्षा र न्यून तलब सुविधाका लागि अमेरिका गएको प्रस्ट गर्नुभयो । बढे बिदेसिने चिकित्सकनेपाल मेडिकल काउन्सिलका अनुसार विदेश जानका लागि गुड स्ट्यान्डिङ प्रमाणपत्र लिनेमा दुई हजार ६८१ जना छन् । तीमध्ये युके ५५०, अमेरिका ५८७, माल्दिभ्स ३८४, युएई २०५, अस्ट्रेलिया २५३, भारत १९२, क्यानडा ३८, जर्मनी १६, कतार १०, सिङ्गापुर नौ, डेनमार्क ३३, हङकङ ११, आयरल्यान्ड छ, साउदी तीन, ओमान ३६, अन्य राष्ट्रमा ५७ जना छन् । यो तथ्याङ्कले पनि नेपालबाट चिकित्सक पलायन भइरहेको देखाएको छ । केही वर्षभित्र नेपालमा चिकित्सक सङ्कट स्वास्थ्य तथा जनसङ्ख्या मन्त्रालयका सचिव डा. विकास देवकोटाले चिकित्सकको पलायन रोक्नलाई सेवासुविधा बढाउनुपर्ने बताउनुभयो । नेपाल चिकित्सक सङ्घका अध्यक्ष अनिलविक्रम कार्कीले नेपालमा अत्यन्त न्यून सेवासुविधाका कारण चिकित्सक पलायन हुने क्रम बढेको बताउनुभयो । उहाँले करोड क्षतिपूर्ति तिरेर चिकित्सक नेपालमा बस्न नसक्ने तर्क गर्दै अबका दिनमा बिदेसिने चिकित्सकको लाम लाग्ने दाबी गर्नुभयो ।  निजी मेडिकल कलेजको सङ्गठन एसोसिएसन अफ प्राइभेट मेडिकल एन्ड डेन्टल कलेज अफ नेपालका अध्यक्ष प्राडा ज्ञानेन्द्रमान सिंह कार्कीले विदेश जाने चिकित्सकलाई रोक्न नसकिने बताउनुभयो । उहाँले विश्वमा अवसर खोज्न जाने चिकित्सकलाई रोकेर नरोकिने भन्दै देशमा धेरै चिकित्सक आफ्नो भविष्यको खोजीमा विदेश गएको बताउनुभयो । चिकित्सक सङ्घका महासचिव डा. सञ्जीव तिवारीले पछिल्लो समय अदालतले समेत नेपालमा चिकित्सकलाई करोड क्षतिपूर्ति भराएपछि नेपालमा बस्ने वातावरण नभएको बताउनुभयो । उहाँले अबको पाँचदेखि १० वर्षभित्र नेपालमा चिकित्सक एकाधबाहेक सबै विदेश पलायन हुने निश्चित भइसकेको बताउनुभयो । उहाँले  चिकित्सक पलायन रोक्नका लागि कुनै पहल नगरी सरकार मूकदर्शक भएर बसेको आरोप लगाउनुभयो ।चिकित्सक पलायन तत्काल रोक्न सकिँदैन, नीतिगत व्यवस्था गर्नु पर्छ : स्वास्थ्यमन्त्रीस्वास्थ्य तथा जनसङ्ख्यामन्त्री प्रदीप पौडेलले गोरखापत्रसँग कुरा गर्दै चिकित्सकलगायत स्वास्थ्यकर्र्मीको पलायन रोक्न सेवासुविधामा वृद्धि गर्नुपर्ने बताउनुभएको छ । तत्काल रोक्ने भन्नेबित्तिकै रोक्न सम्भव छैन । यसका लागि योग्यता, क्षमता भएका विशिष्टीकृत चिकित्सकलाई नेपालमा काम दिन सक्नु पर्छ । त्यसका लागि लोक सेवा आयोग खोल्नु पर्छ । २०४८ सालपछि स्वास्थ्यमा ओएनएम हुन सकेको छैन । ओएनएम गरेर जनशक्ति थप गर्नु पर्छ । लोक सेवा आयोगले कम्तीमा सात/आठ सय चिकित्सक मागेर पदपूर्ति गर्न सक्नु पर्छ । यस्तै एक हजार तीन सय नर्स तत्काल पदपूर्ति गर्नुपर्ने हुन्छ । अन्य स्वास्थ्यकर्मीलाई पनि त्यही अनुसार लोक सेवा खुलाउनु पर्छ । सेवासुविधा बढाएर निर्वाहमुखी बनाउनु पर्छ । सेवासुविधामा पुनर्विचार गर्नु पर्छ । निजी क्षेत्रमा काम गर्ने चिकित्सक तथा स्वास्थ्यकर्मीलाई पनि कम तलबमा काम गराइराखिएको छ । उनीहरूलाई निर्वाहमुुखी सेवासुविधा उपलब्ध गराउन सक्नु पर्छ । कार्यस्थलमा सुरक्षित भएर काम गर्न सक्ने स्थिति बढाउनु पर्छ । समय समयमा आन्तरिक वृद्धि विकास गरिनु पर्छ । यस्ता विविध विषयलाई नीतिगत रूपमा पास गराएर चिकित्सक देशमै बस्ने वातावरण बनाउनु पर्छ । स्वास्थ्य मन्त्रालयले पाँच वर्षभित्र १२ हजार स्वास्थ्यका जनशक्ति थप्ने प्रस्ताव अघि बढाएको छ । यो वर्ष दुई हजार पाँच सय थप गर्ने प्रस्ताव अघि बढेर अर्थ मन्त्रालयमा पुगेको छ । चिकित्सकको सेवासुविधा केही हदसम्म बढाउने विषयमा छलफल भइरहेको छ ।",
      "link": "https://gorkhapatraonline.com/news/168493",
      "image": "https://gorkhapatraonline.com/storage/media/297321/conversions/docter-original-thumb.jpg"
    },
    {
      "slug": "168492",
      "title": "त्यागी र दानी नेता वासुदेवशरण",
      "timestamp": 1755648000000,
      "source": "gp",
      "content": "त्यागी एवं दानी नेताका रूपमा परिचित नेपाली कांग्रेसका पाका नेता एवं प्रजातन्त्र सेनानी वासुदेवशरण कोइरालाले समाजमा पु¥याएको योगदान अतुनीय रहेको स्मरण गरिएको छ ।",
      "longContent": "जनार्जन खत्रीसर्लाही, भदौ ४ गते । त्यागी एवं दानी नेताका रूपमा परिचित नेपाली कांग्रेसका पाका नेता एवं प्रजातन्त्र सेनानी वासुदेवशरण कोइरालाले समाजमा पुर्‍याएको योगदान अतुनीय रहेको स्मरण गरिएको छ । ९३ वर्षको उमेरमा मङ्गलबार दिवङ्गत हुनुभएका कोइरालाको सङ्घर्ष, त्याग र समर्पणका बारेमा सामाजिक तथा राजनीतिक क्षेत्रका अगुवाले गहिरो चिन्ता व्यक्त गर्नुभएको छ । उहाँहरूले कोइरालाको निधनले नेपाली राजनीतिका अतिरिक्त सामाजिक तथा सांस्कृति क्षेत्रमा पनि अपूरणीय क्षति पुगेको बताउनुभएको छ । केही समयअघिदेखि अस्वस्थ रहनुभएका कोइरालाको सर्लाहीको लालबन्दी नगरपालिका–२, जुटपानीस्थित आफ्नै निवासमा निधन भएको हो । नेपाली कांग्रेस सर्लाहीका पूर्वसभापतिसमेत रहनुभएका कोइरालाले जुटपानीमा बेसहारा वृद्धवृद्धालाई आश्रय दिन पद्म–भुवनेश्वरी नमुना वृद्ध सेवाश्रम सञ्चालन गर्दै आउनुभएको थियो । आश्रममा अहिले केही बालबालिकासहित ५० जनाभन्दा बढी वृद्धवृद्धालाई आश्रय दिइरहेको आश्रमका अध्यक्ष भवानी कोइरालाले जानकारी दिनुभयो । कोइरालाले आफ्नो घरजग्गा यसअघि नै आश्रमलाई प्रदान गरिसक्नुभएको छ । विसं २०१२ देखि नेपाली कांग्रेसमा आबद्ध कोइरालाले प्रथम जननिर्वाचित प्रधानमन्त्री विश्वेश्वरप्रसाद कोइराला (बिपी) सहित कांग्रेसका संस्थापक नेताहरूसँग लामो समय राजनीतिक जीवन बिताउनुभएको थियो । २०१५ सालको निर्वाचन, सुवर्णशमशेरको नेतृत्वको २०१८ को तथा बिपी कोइरालाको आह्वानमा २०३० देखि २०३२ को सशस्त्र सङ्घर्ष एवं २०४२ सालको सत्याग्रहमा उहाँ सक्रिय सहभागी हुनुभएको थियो । उहाँले लामो समय यातनापूर्ण काराबास र चार वर्ष निर्वासित जीवनसमेत बिताउनुभएको थियो । प्रजातन्त्र सेनानी कोइरालाको निधनसँगै एउटा इतिहास ढलेको भन्दै नेपाली कांग्रेसका नेताले उहाँको सम्झना गरिरहेका छन् । नेपाली कांग्रेस सर्लाहीका पूर्वसभापति अशोक खनालले कांग्रेसमा एउटा इतिहासको देहवसान भएको बताउनुभएको छ । खनालले भन्नुभयो, “लामो राजनीतिक इतिहास बोक्नुभएका उहाँको निधनले कांग्रेसलाई ठुलो क्षति पुगेको छ । आजबाट एउटा इतिहासको अन्त्य हुँदा साह्रै चिन्ता लागेको छ ।”कोइराला वृद्धाश्रममा पुग्ने जोकोहीसँग लोकतान्त्रिक व्यवस्था ठिक ढङ्गले अगाडि बढ्न नसकेको भन्दै चिन्ता व्यक्त गर्नुहुन्थ्यो । नेपाली कांग्रेस सर्लाहीका अर्का पूर्वजिल्ला सभापति सत्यदेवसिंह दनुवार एक जना असल राजनीतिक गुरु गुमाउनु परेको बताउनुहुन्छ । कोइरालाको निधनले लोकतन्त्रको बुलन्द विचार विलीन हुन पुगेको दनुवारको भनाइ छ । नेपाली कांग्रेस सर्लाहीको मङ्गलबार बसेको बैठकले कोइरालाले गर्नुभएको त्याग, समर्पण र सङ्घर्ष नेपाली राजनीतिमा अनुकरणीय र अविस्मरणीय रहने उल्लेख गरेको छ । कोइरालाको इच्छा अनुसार उहाँको पार्थिव शरीर मङ्गलबार नै बिपी कोइरालाको नाममा स्थापित धरानको स्वास्थ्य विज्ञान प्रतिष्ठानलाई चिकित्सा विज्ञान अनुसन्धान गर्ने विद्यार्थीको सहयोगार्थ दान दिइएको परिवारले जनाएको छ । कोइरालाको श्रीमती, दुई छोरी र एक छोरा हुनुहुन्छ । सभापति देउवाद्वारा दुःख व्यक्त कांग्रेसका संस्थापक नेता कोइरालाको निधनमा नेपाली कांग्रेसका सभापति एवं पूर्वप्रधानमन्त्री शेरबहादुर देउवाले दुःख व्यक्त गर्नुभएको छ । सभापति देउवाका तर्फबाट नेपाली कांग्रेस केन्द्रीय कार्यालयका मुख्य सचिव कृष्णप्रसाद पौडेलले मङ्गलबार शोक वक्तव्य जारी गर्दै पार्टी र भ्रातृ संस्थाको विभिन्न पदीय जिम्मेवारमा रहेर स्व. कोइरालाले नेपाली कांग्रेसको सङ्गठन निर्माण र नेपालको लोकतान्त्रिक आन्दोलनमा निर्वाह गर्नुभएको नेतृत्वदायी भूमिका पार्टीमा सदा स्मरणीय रहिरहने उल्लेख गर्नुभएको छ । कांग्रेस सभापति देउवाले कोइरालाप्रति भावपूर्ण श्रद्धाञ्जली अर्पण गर्दै आत्माको चिरशान्तिको कामना साथै शोक सन्तप्त परिवारजनप्रति पार्टी र व्यक्तिगततर्फबाट गहिरो समवेदन प्रकट गर्नुभएको छ ।",
      "link": "https://gorkhapatraonline.com/news/168492",
      "image": "https://gorkhapatraonline.com/storage/media/297320/conversions/232-original-thumb.jpg"
    },
    {
      "slug": "168491",
      "title": "वेपत्ता राई ढुंगाको चेपमा मृत फेला",
      "timestamp": 1755561600000,
      "source": "gp",
      "content": "सोमबारदेखि वेपत्ता भएका टेम्केमैयुङ गाउँपालिका –१ तिम्मा निवासी ७६ वर्षीय राधाप्रसाद राई मृत फेला पर्नुभएको छ । विहान घरबाट सामाजिक सुरक्षा भत्ता नवीकरणका लागि वडा कार्यालय हिडेका राई बेलुका अबेरसम्म घर नआइपुगेपछि परिवारले खोजी गर्दा स्थानीय बम्खुवा खोलाको किनारमा उहाँको छाता र जुत्ता भेटिएको थियो ।",
      "longContent": "गोकुल भुजेलभोजपुर, भदौ ३ गते । सोमबारदेखि वेपत्ता भएका टेम्केमैयुङ गाउँपालिका –१ तिम्मा निवासी ७६ वर्षीय राधाप्रसाद राई मृत फेला पर्नुभएको छ । विहान घरबाट सामाजिक सुरक्षा भत्ता नवीकरणका लागि वडा कार्यालय हिडेका राई बेलुका अबेरसम्म घर नआइपुगेपछि परिवारले खोजी गर्दा स्थानीय बम्खुवा खोलाको किनारमा उहाँको छाता र जुत्ता भेटिएको थियो । स्थानीय र प्रहरीले खोजी गर्दा उक्त स्थानभन्दा करिब एक किलोमिटर तल दह छेउको ढुंगाको चेपमा राइको शव फेला परेको जिल्ला प्रहरी कार्यालय भोजपुरका सूचना अधिकारी दिपक श्रेष्ठले जानकारी दिनुभयो ।वृद्ध राईको शव ढुगाको चेपमा देखेपछि शव निकाल्न नसकेर जिल्लाबाट थप सुरक्षाकर्मी माग गरिएको थियो । जिल्ला प्रहरी कार्यालय भोजपुरका प्रहरी नायब उपरीक्षक (डिएसपी) राजु लामाको नेतृत्वमा आवश्यक उद्धार सामग्रीसहित नेपाल प्रहरी, नेपाली सेना, सशस्त्र प्रहरीका करिब ४५ जनाको टोली घटनास्थलमा परिचालन गरी शव बाहिर निकालिएको थियो । मृत शवको पोष्टमार्टमका लागि जिल्ला अस्पताल भोजपुर ल्याएको प्रहरीले जानकारी दिएको छ ।",
      "link": "https://gorkhapatraonline.com/news/168491",
      "image": "https://gorkhapatraonline.com/storage/media/297319/conversions/Dead425-original-thumb.jpg"
    },
    {
      "slug": "168490",
      "title": "निसीखोलामा करेन्ट लागेर एकको मृत्यु",
      "timestamp": 1755561600000,
      "source": "gp",
      "content": "बागलुङमा करेन्ट लागेर एक किशोरीको मृत्यु भएको छ । जिल्लाको निसीखोला गाउँपालिका –३ की १९ वर्षीया कृष्णकुमारी चन्दको मृत्यु भएको हो ।",
      "longContent": "नवराज नेपालीबागलुङ (गलकोट), भदौ ३ गते । बागलुङमा करेन्ट लागेर एक किशोरीको मृत्यु भएको छ । जिल्लाको निसीखोला गाउँपालिका –३ की १९ वर्षीया कृष्णकुमारी चन्दको मृत्यु भएको हो ।सोमबार साँझ मोबाइल चार्ज गर्ने क्रममा नाङ्गो तारमा छोइँदा करेन्ट लागेर मृत्यु भएको इलाका प्रहरी कार्यालय बुर्तिबाङका प्रमुख प्रहरी निरीक्षक आनन्द बस्नेतले जानकारी दिनुभयो । करेन्ट लागेर गम्भीर घाइते हुनु भएकी चन्दलाई बुर्तिबाङ प्रादेशिक अस्पतालमा ल्याउँदा डाक्टरले मृत घोषणा गरेको उहाँको भनाइ छ ।",
      "link": "https://gorkhapatraonline.com/news/168490",
      "image": "https://gorkhapatraonline.com/storage/media/297318/conversions/Child-Death-original-thumb.jpg"
    },
    {
      "slug": "168485",
      "title": "सम्झौता गरेअनुरूप सतप्रतिशत कार्यसम्पादनमा जोड दिनुहोस्: सञ्चारमन्त्री गुरुङ",
      "timestamp": 1755561600000,
      "source": "gp",
      "content": "सञ्चार तथा सूचना प्रविधिमन्त्री पृथ्वीसुब्बा गुरुङले चालु आर्थिक वर्षमा गरिएका कार्यसम्पादन सम्झौताहरू सतप्रतिशत सम्पन्न गर्न निर्देशनात्मक सुझाव दिनुभएको छ।",
      "longContent": "काठमाडौँ, भदौ ३ गते। सञ्चार तथा सूचना प्रविधिमन्त्री पृथ्वीसुब्बा गुरुङले चालु आर्थिक वर्षमा गरिएका कार्यसम्पादन सम्झौताहरू सतप्रतिशत सम्पन्न गर्न निर्देशनात्मक सुझाव दिनुभएको छ। मन्त्रालयमा मङ्गलबार सचिव र मन्त्रालयका महाशाखा प्रमुख, विभागीय प्रमुख र मन्त्रालय सम्बद्ध निकायका प्रमुखबीच आव २०८२र८३ को कार्यसम्पादन सम्झौता कार्यक्रममा मन्त्री गुरुङले उपस्थित सबै निकायका प्रमुख र कर्मचारीलाई त्यस्तो ध्यानाकर्षण गराउनुभएको हो।कार्यक्रममा मन्त्री गुरुङ र सचिव राधिका अर्यालबीच मन्त्रालयको कार्यसम्पादन सम्झौतामा हस्ताक्षर भएको थियो। त्यसपछि मन्त्री गुरुङले सञ्चार मन्त्रालयका अन्य निकायको कार्यशैलीलाई तीव्र र चुस्त बनाउन निर्देशन दिनुभएको हो। उहाँका अनुसार मन्त्रालयले यो वर्ष विभिन्न निकायअन्तर्गतका पुराना, ऐन, कानुन र नीतिहरूलाई रूपान्तर गर्ने, भौतिक संरचनाको निर्माण गर्ने र दक्ष जनशक्ति वृद्धि गर्ने प्रतिबद्धता व्यक्त गरेको छ। यसअघिका वर्षमा सम्झौता अनुकूल कार्यसम्पादन हुन नसकेको स्वीकार गर्दै मन्त्री गुरुङले आगामी वर्षमा त्यही कुरा नदोहोर्‍याउन र लक्ष्यअनुसारको कार्यसम्पन्न गर्न निर्देशन दिनुभयो। उहाँले एनटिभी वल्र्ड टेलिभिजन सञ्चालन गर्ने, नयाँ नीति र ऐन निर्माण गर्ने, सुरक्षण मुद्रण केन्द्रमार्फत बैंक नोटबाहेक अन्य थुप्रै राष्ट्रिय कागजात छाप्न सुरू गर्नेलगायतका लक्ष्य रहेको बताउनुभयो। साथै उहाँले पुँजीगत खर्च वृद्धिमा जोड दिन पनि आग्रह गर्नुभयो। “सम्झौता गर्नको लागि मात्रै होइन, यसको कार्यान्वयन गर्नमा जोड दिनुहोस्”, मन्त्री गुरुङले भन्नुभयो।सञ्चार तथा सूचना प्रविधि मन्त्रालयका सचिव राधिका अर्याल र गोरखापत्र संस्थानका कार्यकारी अध्यक्ष विष्णुप्रसाद सुवेदीबीच कार्यसम्पादन सम्झौतामा हस्ताक्षरपछि पत्र हस्तान्तरण गरिँदै । कार्यक्रममा मन्त्रालयका सचिव अर्यालले कार्यसम्पादनका क्रममा आइपर्ने जुनसुकै समस्याको समाधान गर्न मन्त्रालय सधैँ तयार रहेको बताउँदै मन्त्रालय मातहतका निकायहरूले मन लगाएर काम गर्नुपर्नेमा जोड दिनुभयो। उहाँले गत वर्ष १९ प्रशितले कार्यसम्पादन वृद्धि देखिए पनि पुँजीगत खर्च सन्तोषजनक नरहेको बताउनुभयो। गुणात्मक कार्यसम्पादनमा ध्यान दिन पनि उहाँले सुझाव दिनुभयो। कार्यक्रममा मन्त्रालयका सहसचिव कोशहरी निरौलाले कार्यसम्पादन मूल्याङ्कनले कर्मचारीलाई थप जिम्मेवार बनाउने बताउँदै यसको कार्यान्वयनमा जोड दिनुपर्ने धारणा राख्नुभयो। रासस",
      "link": "https://gorkhapatraonline.com/news/168485",
      "image": "https://gorkhapatraonline.com/storage/media/297314/conversions/sanchar-mantri-ff-original-thumb.jpg"
    },
    {
      "slug": "168473",
      "title": "सामाजिक सञ्जाल विधेयक, २०८१ माथि विचार गरियोस् भन्ने प्रस्ताव सर्वसम्मतिले स्वीकृत",
      "timestamp": 1755561600000,
      "source": "gp",
      "content": "राष्ट्रियसभाबाट ‘सामाजिक सञ्जाल विधेयक, २०८१ माथि विचार गरियोस्’ भन्ने प्रस्ताव सर्वसम्मतिले स्वीकृत भएको छ ।",
      "longContent": "काठमाडौँ, भदौ ३  गते । राष्ट्रियसभाबाट ‘सामाजिक सञ्जाल विधेयक, २०८१ माथि विचार गरियोस्’ भन्ने प्रस्ताव सर्वसम्मतिले स्वीकृत भएको छ । सभाको आजको बैठकमा सञ्चार तथा सूचना प्रविधिमन्त्री पृथ्वी सुब्बा गुरुङले ‘सामाजिक सञ्जाल विधेयक, २०८१ माथि विचार गरियोस्’ भन्ने प्रस्ताव प्रस्तुत गर्नुभएको थियो । प्रस्तावमाथि सदस्यले उठाउनुभएका सवालको जवाफ दिँदै उहाँले विधेयकमा दुई अर्थ लाग्ने शब्द र वाक्यको प्रयोग नगरिएको, त्यस्तो पाइएमा संशोधन गरिने प्रतिबद्धता जनाउनुभयो । मन्त्री गुरुङले संसारभर साइबर अपराध चुनौतीका रूपमा देखापरेकाले यसलाई समाधान गरिनुपर्ने बताउनुभयो । अनलाइन सञ्चारमाध्यम धेरै भएकाले त्यसलाई नियमन गर्न मिडिया काउन्सिल विधेयक ल्याइएको भन्दै उहाँले धार्मिक सद्भाव कायम राख्न पनि यस्ता विधेयकले नियमन गर्नुपर्ने धारणा राख्नुभयो । मन्त्री गुरुङले नयाँ खालको विधेयक भएकाले कसरी यसलाई व्यवस्थित गर्ने भन्ने विषयमा निष्कर्षमा पुगेर अघि बढाउनुपर्ने बताउनुभयो ।   राष्ट्रियसभा सदस्यहरूले सामाजिक सञ्जाललाई नियन्त्रण नभइ नियमन गरिनुपर्नेमा जोड दिनुभएको थियो । सदस्य अञ्जान शाक्यले विभिन्न देशमा सामाजिक सञ्जाललाई नियमनका लागि गरिएका व्यवस्थाबारे जानकारी गराउँदै नेपालमा पनि बढ्दै गएका विकृति रोक्न विधेयकले सहयोग गर्ने विश्वास व्यक्त गर्नुभयो । विधेयक नियन्त्रणमुखी नभइ नियमनमुखी हुनुपर्ने उहाँको जोड थियो ।  सदस्य घनश्याम रिजालले विधेयकका कतिपय प्रावधान नियमनमुखी नभइ नियन्त्रणमुखी भएकाले संविधानमा मौलिक हकका रूपमा व्यवस्था गरिएको विचार तथा अभिव्यक्तिको स्वतन्त्रतालाई नियन्त्रण गर्ने काम स्वीकार्य नहुने बताउनुभयो । सदस्य सुरेशकुमार आलेमगरले नियमन आवश्यक भए पनि नियन्त्रण गर्न खोजिनु स्वीकार्य नहुने बताउनुभयो ।सदस्य किरणबाबु श्रेष्ठले अभिव्यक्ति स्वतन्त्रता हनन् गर्ने किसिमका विषय पनि विधेयकमा भएकाले यसलाई सुधार गरिनुपर्ने बताउनुभयो । सदस्य डा वेदुराम भुसालले विधेयकमा उद्देश्य अनुसारका विषय नराखी नियन्त्रणमुखी बनाइनु दुःखद भएको बताउनुभयो । ऐनसँग बाझिने गरी प्रत्यायोजन व्यवस्था गरिएको उहाँले सुनाउनुभयो । सदस्य तारामान स्वारले यस विधेयकले अरु कानुनको अवहेलना गरेकाले त्यस्ता प्रावधान परिमार्जन गरिनुपर्ने बताउनुभयो । सदस्य गोपाल भट्टराईले विधेयक अभिव्यक्ति स्वतन्त्रतामा असर गर्ने केही विषय परिमार्जन गरिनुपर्ने बताउनुभयो ।  सदस्य नारायणदत्त मिश्रले विधेयकमा सजायको व्यवस्था तीन तहमा राखिनुपर्ने बताउनुभयो । सामाजिक सञ्जाल चलाउँदा आधिकारिक परिचयपत्र राखेर चलाउने व्यवस्था गर्दा नक्कली सामाजिक सञ्जाल कम हुने धारणा राख्नुभयो।सदस्य गङ्गाकुमारी बेल्वासेले हतारमै नियन्त्रण गर्न खोज्नुभन्दा शिक्षा र जनचेतनाका माध्यमबाट नियमन गरिनुपर्ने भनाइ राख्नुभयो । सदस्य मदनकुमारी शाह ९गरिमा०ले मिलापत्रको व्यवस्था नगरिएकाले यसमा व्यापक बहस आवश्यक रहेको बताउनुभयो । सदस्य तुलसाकुमारी दाहालले विधेयक ल्याउन हुन्न भन्ने अवस्थाबाट सुधार भई सदनसम्म आएकाले परिमार्जन गरेर अघि बढ्नुपर्ने बताउनुभयो । सदस्य युवराज शर्माले संविधानप्रदत्त हक रोक्ने गरी कानुन बनाउन नहुने बताउनुभयो ।  सदस्य कृष्णप्रसाद अधिकारीले प्रयोगकर्ताको अधिकार सुरक्षित गर्नेभन्दा राज्यलाई नियन्त्रणमुखी बनाउन खोजेको, द्विअर्थी भाषाको प्रयोग भएकाले यसलाई परिमार्जन गरिनुपर्नेमा जोड दिनुभयो । सदस्यहरू सुमित्रा विसी, विष्णुबहादुर विश्वकर्मालगायतले सामाजिक सञ्जाललाई नियन्त्रण नभइ नियमन गरिनुपर्नेमा जोड दिनुभएको थियो । सभाअध्यक्ष नारायण दाहालले विधेयकमाथि संशोधन प्रस्ताव राख्न चाहने सदस्यले विधेयक शाखामार्फत दर्ता गर्न सक्ने जानकारी गराउनुभएको थियो ।  राष्ट्रियसभाको अर्को बैठक भदौ ६ गत शुक्रबार १२:१५ बजे बस्नेछ । रासस",
      "link": "https://gorkhapatraonline.com/news/168473",
      "image": "https://gorkhapatraonline.com/storage/media/297296/conversions/National-Assamly-original-thumb.jpg"
    },
    {
      "slug": "168469",
      "title": "संसद भवनको निर्माण कार्य ढिलाईमा उपप्रधानमन्त्री सिंहको चासो",
      "timestamp": 1755561600000,
      "source": "gp",
      "content": "उपप्रधानमन्त्री एवम् शहरी विकास मन्त्री प्रकाशमान सिंहले संसद भवन निर्माणको काम कार्यतालिकाअनुसार गर्न निर्देशन दिनुभएको छ ।",
      "longContent": "कामठाडौँ, भदौ ३ गते । उपप्रधानमन्त्री एवम् शहरी विकास मन्त्री प्रकाशमान सिंहले संसद भवन निर्माणको काम कार्यतालिकाअनुसार गर्न निर्देशन दिनुभएको छ ।  निर्माण कम्पनीले मन्त्रालयमा बुझाएको कार्यतालिका बमोजिम काम भएको नपाइएपछि उपप्रधानमन्त्री सिंहले मङ्गलबार मन्त्रालयमै बोलाएर निर्माण कम्पनीलाई यस्तो निर्देशन दिनुभएको हो । सिंहदरबारभित्र निर्माणाधिन संसद भवनमा संसदिय समिति, प्रधानमन्त्री, राष्ट्रपतिसहित सबै नागरिकको चासो जोडिएको चन्दै उपप्रधानमन्त्री सिंहले भन्नुभयो,‘‘ कुनै हालतमा काम हुनैपर्छ । समन्वयात्मक रूपमा अघि बढुनुहोस् । कन्ट्राक्टरले दिएको कार्यतालिका बमोजिम काम गर्नुहोस् ।’’उहाँले संसद भवनकै कारण मन्त्रालयको पर्फमेन्समा प्रशन उठेको भन्दै केही समस्या परे मन्त्रालयले समन्वय गर्ने भन्दै काममा आलटमल स्वीकार्य नहुने पनि बताउनुभयो । सिंहले निर्माण कम्पनीलाई  नियमित प्रगति विवरण पेश गर्न र भवन विभागलाई कामको नियमित अनुगमन गर्न  निर्देशन पनि लिदनुभयो । बैठकमा मन्त्रालयका सचिव, भवन विभागका महानिर्देशक, विशेष भवनका आयोजना प्रमुख, कन्सल्टेन्ट र निर्माण व्यवसायीको सहभागिता थियो ।बैठकमा विशेष भवन आयोजना प्रमुख सहसचिव सुनिल ठाकुरले निर्माणाधीन संसद भवनको हालसम्मको प्रगति र अवस्था बारेमा जानकारी गराउनुभयो । साइट वरिपरि बाटो निर्माण, वाटर ट्रिटमेन्ट प्लान्ट, स्यानेटेरीको काम, आन्तरिक सजावटको, कन्फरेन्सिङ काम लगायतका कामहरू बाँकी रहेको उहाँले बताउनुभयो । निर्माण व्यवसायीले आवश्यक भन्दा न्यून कामदार लगाएको र काम बाँडेर हरेक दिनको काम गर्ने तालिका दिएको तर त्योअनुसार काम नगरेको भन्दै असन्तुष्टि जनाएका थिए। निर्माण व्यवसायीले धेरै काम सम्पन्न भइसकेको भन्दै तालिकाअनुसार काम अघि बढाउन प्रतिवद्द रहेको पनि बताए । संसद भवनको पुस अन्तिम सातासम्म निर्माण सम्पन्न गर्ने म्याद छ ।",
      "link": "https://gorkhapatraonline.com/news/168469",
      "image": "https://gorkhapatraonline.com/storage/media/297291/conversions/okpq-original-thumb.jpg"
    },
    {
      "slug": "168457",
      "title": "परिचयपत्र बनाउन आएको वृद्धको मृत्यु",
      "timestamp": 1755561600000,
      "source": "gp",
      "content": "राष्ट्रिय परिचयपत्र बनाउन आएका तुर्माखाँदका ज्येष्ठ नागरिकको मृत्यु भएको छ । तुर्माखाँद गाउँपालिका–३, लकान्द्रका ७३ वर्षीय मनहरे कामीको राष्ट्रिय परिचयपत्र बनाउने क्रममा मृत्यु भएको हो ।",
      "longContent": "शिवराज ढुङ्गाना अछाम, भदौ ३ गते । राष्ट्रिय परिचयपत्र बनाउन आएका तुर्माखाँदका ज्येष्ठ नागरिकको मृत्यु भएको छ । तुर्माखाँद गाउँपालिका–३, लकान्द्रका ७३ वर्षीय मनहरे कामीको राष्ट्रिय परिचयपत्र बनाउने क्रममा मृत्यु भएको हो ।कमलबजारमा रहेको राष्ट्रिय परिचयपत्र दर्ता केन्द्रमा मङ्गलबार बिहान आइपुगेका कामी कार्यालय परिसरमै ढलेपछि मृत्यु भएको अछाम प्रहरीका सूचना अधिकारी प्रहरी निरीक्षक टेकबहादुर देउवाले जानकारी दिनुभयो । कार्यालय परिसरमै ढलेपछि स्थानीयले हतारमा नजिकै रहेको कमलबजार प्राथमिक स्वास्थ्य केन्द्रमा लगेपछि चिकित्सकले १२ः३५ बजेतिर मृत घोषणा गरेका थिए । कमलबजार नगरपालिका–२, कालापोखरास्थित रहेको नगरपालिकाको ग्राउन्डमा हिँड्दाहिँड्दै उहाँ ढल्नुभएको स्थानीयको भनाइ छ । टाढा घर भएकाले आफन्तहरू आएपछि मात्र बाँकी प्रक्रिया सुरु हुने अछाम प्रहरीले जानकारी दिएको छ । सरकारले सामाजिक सुरक्षा भत्ताका लागि राष्ट्रिय परिचयपत्र अनिवार्य गरेपछि ग्रामीण भेगका ज्येष्ठ नागरिक, अपाङ्गता भएका तथा अशक्त, आर्थिक र शारीरिक रूपमा कमजोर नागरिकलाई सास्ती खेप्नुपरेको छ । सडक अभाव, लामो दूरी र सहाराको अभावमा सास्ती भइरहेको छ ।",
      "link": "https://gorkhapatraonline.com/news/168457",
      "image": "https://gorkhapatraonline.com/storage/media/297263/conversions/death-2-original-thumb.jpg"
    },
    {
      "slug": "168437",
      "title": "नेपालमा लगानी गर्न कुनै बाधा छैन : प्रधानमन्त्री ओली",
      "timestamp": 1755561600000,
      "source": "gp",
      "content": "भृकुटीमण्डपमा आयोजित कार्यक्रममा प्रधानमन्त्री ओलीले वैज्ञानिक खोज, अध्ययनसँगै नयाँ नयाँ विकास, आविष्कार र प्रगति भएको बताउँदै नेपालले पनि त्यस प्रकारको विकासको सहज उपभोग गर्ने स्थिति बनाउनुपर्नेमा जोड दिनुभयो।",
      "longContent": "काठमाडौँ, भदौ ३ गते। प्रधानमन्त्री केपी शर्मा ओलीले १७ औँ नाडा अटो साेको उद्घाटन गर्नुभएको छ।भृकुटीमण्डपमा आयोजित कार्यक्रममा प्रधानमन्त्री ओलीले वैज्ञानिक खोज, अध्ययनसँगै नयाँ नयाँ विकास, आविष्कार र प्रगति भएको बताउँदै नेपालले पनि त्यस प्रकारको विकासको सहज उपभोग गर्ने स्थिति बनाउनुपर्नेमा जोड दिनुभयो। उहाँले नयाँ ढङ्गले काम गर्ने युवालाई सरकारले सबै खालको साथ दिने विश्वास दिलाउनुभयो। ‘हामीले अग्रगमन र आधुनिकीकरणका लागि नीतिगत व्यवस्थाहरू र पूर्वाधार विकास गरेका छौँ। लगानी र काम गर्न कुनै बाधा छैन’, उहाँले भन्नुभयो। उहाँले उत्तर र दक्षिणमा नयाँ मार्ग बनेको र अन्तर्राष्ट्रिय विमास्थल थपेर विकास र समृद्धिमा अगाडि बढेको उल्लेख गर्नुभयो। प्रधानमन्त्री ओलीले भन्नुभयो, ‘उत्तर र दक्षिणतिर नयाँ र पक्की मार्गहरू बन्दैछन्, अन्तर्राष्ट्रिय विमानस्थल थपेका छौँ। हरित उर्जा, मिथेन ग्यास, धौवादी फलामको उत्पादन गरेर प्रयोग गर्दैछौं। प्रविधिको रूपान्तरण भैसकेको छ। यी सबैको ध्येय विकास र समृद्धि हो। यसमा तपाईंहरू ढुक्कले अगाडि बढ्नुस्। देशका लागि  योगदान दिनुहोस्।’",
      "link": "https://gorkhapatraonline.com/news/168437",
      "image": "https://gorkhapatraonline.com/storage/media/297309/conversions/pm-kp-sharma-oli-speech-original-thumb.jpg"
    },
    {
      "slug": "168419",
      "title": "हुलाक टिकटमा सरदार भीमबहादुर पाँडे",
      "timestamp": 1755561600000,
      "source": "gp",
      "content": "सञ्चार तथा सूचनाप्रविधि मन्त्री पृथ्वीसुब्बा गुरुङले हुलाक टिकटले देशमक्त र राष्ट्रसेवकको खोजी गर्दै हुलाक टिकटमा जीवन्त बनाउने अभियानमा लाग्नु पर्ने बताउनु भएको छ ।",
      "longContent": "काठमाडौँ, भदौ ३  गते । सञ्चार तथा सूचनाप्रविधि मन्त्री पृथ्वीसुब्बा गुरुङले हुलाक टिकटले देशमक्त र राष्ट्रसेवकको खोजी गर्दै हुलाक टिकटमा जीवन्त बनाउने अभियानमा लाग्नुपर्ने बताउनुभएको छ ।काठमाडौँमा आज हुलाक सेवा विभागद्वारा आयोजित सरदार भीमबहादुर पाँडेको हुलाक टिकटको प्रथम दिवसीय आवरणमा टाँचा प्रदान गर्दै मन्त्री गुरुङले भन्नुभयो, “हुलाक टिकटले इतिहास जोगाउँछ र यस्ता राष्ट्रसेवकलाई राष्ट्रिय तथा अन्तर्राष्ट्रियस्तरमा चिनाउन मद्दत गर्छ ।”सरदार भीमबहादुर पाँडे देशभक्त काजी कालु पाँडेका छैटाैँ पुस्ताको सन्तति हुनुहुन्छ । उहाँ भारतबाट वाणिज्य शास्त्र विषयमा स्नातकोत्तर गर्ने पहिलो नेपाली समेत रहनुुभएको छ । प्रशासन, कूटनीतिक, लेखनलगायत समाजसेवामा उहाँले गरेको योगदानको सम्मानस्वरुप हुलाक टिकट प्रकाशन गरिनु ठुलो उपलब्धि रहेको मन्त्री गुरुङको धारणा छ । साथै यसले अग्रजको आदर गर्ने र युवा पुस्तालाई असल कार्य गर्न प्रेरणा मिल्ने उहाँले बताउनुभयो ।हुलाक सेवा विभागले पछिल्लो समय देशभक्त र राजनीतिज्ञसँगै समाजमा लोपोन्मुख रहेका रैथाने बाली, संस्कृति, परम्परा र जनजीवनको समेत हुलाक टिकटमा प्रकाशन गरेर प्रचार प्रसार गर्ने कार्य भएको जानकारी दिनुभयो ।कार्यक्रममा सरदार भीमबहादुर पाँडेका आफन्ती, छोराछोरी सहभागी हुुनुहुुन्थ्यो । जसमा उहाँका माइला छोरा हिमालय पाँडेले बुबा भीमबहादुर पाँडेको नामम हुलाक टिकट प्रकाशन गर्नुले राष्ट्रबाट पूरै परिवार नै सम्मानित भएको महसुस गरेको बताउनुभयो ।सञ्चार सचिव राधिका अर्यालले सरदार भीमबहादुरको जीवनी, सङ्घर्ष र योगदानबाट आफू सधैँ प्रेरित रहेको सुुनाउनुभयो । खासगरी नेपालको प्रशासनिक क्षेत्रमा उहाँले देखाउनुभएको कुशलता र बुुद्धिमत्ताले आगामी पुस्ताका लागि महत्वपूर्ण पाठ बनेको सञ्चार सचिव अर्यालको धारणा छ ।विभागका महानिर्देशक मनमाया पंगेनी भट्टराईले सरदार भीमबहादुर पाँडेजस्ता राष्ट्रसेवकको नामको हुलाक टिकट केवल कागज मात्रै नभई सिङ्गो मुलुकको ऐतिहासिक दस्तावेज रहेको बताउनुभयो । विभागले राष्ट्रमा योगदान पुर्‍याएका व्यक्तित्वको खोजी गर्दै  हुलाक टिकट प्रकाशन गर्ने प्रतिबद्धता पनि व्यक्त गर्नुभयो ।",
      "link": "https://gorkhapatraonline.com/news/168419",
      "image": "https://gorkhapatraonline.com/storage/media/297251/conversions/sanchae-matri-original-thumb.jpg"
    }
  ]
}