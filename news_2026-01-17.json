{
  "date": "2026-01-17T02:45:39.764Z",
  "news": [
    {
      "slug": "188274",
      "title": "छ महिनामा उनन्चालिस अर्ब,वैदेशिक लगानी प्रतिबद्धता",
      "timestamp": 1768608000000,
      "source": "gp",
      "content": "चालुुु आर्थिक वर्ष २०८२/८३ को छ महिनामा ३९ अर्ब रुपियाँको प्रत्यक्ष वैदेशिक लगानी प्रतिबद्धता (एफडिआई) आएको छ ।   उद्योग विभागले शुुक्रबार",
      "longContent": "गोरखापत्र समाचारदाताकाठमाडौँ, माघ ३ गते । चालुुु आर्थिक वर्ष २०८२/८३ को छ महिनामा ३९ अर्ब रुपियाँको प्रत्यक्ष वैदेशिक लगानी प्रतिबद्धता (एफडिआई) आएको छ । उद्योग विभागले शुुक्रबार सार्वजनिक गरेको तथ्याङ्क अनुसार चालुु आवको साउनदेखि पुुससम्म ४७५ वटा परियोजनामार्फत ३९ अर्ब २३ करोड ६१ लाख ४४ हजार रुपियाँ वैदेशिक लगानी प्रतिबद्धता आएको हो । छ महिनामा ४६० वटा साना, आठ वटा मझौला र सात वटा ठुुला उद्योगमा लगानी प्रतिबद्धता आएको छ । कृषि उत्पादनमूलक, सूचना प्रविधि र पयर्टन क्षेत्रमा बढी लगानी प्रतिबद्धता आएको छ । कृषिक्षेत्रमा १३ परियोजनाका लागि २१ अर्ब ८८ करोड, पर्यटन क्षेत्रमा १४५ वटा परियोजनाका लागि १० अर्ब ५४ करोड २० लाख, सेवामूलक क्षेत्रका ३१ परियोजनामा तीन अर्ब ४६ करोड ६० लाख, उत्पादनमूलक क्षेत्रका २७ परियोजनाका लागि दुुई अर्ब तीन करोड र सूचना प्रविधि क्षेत्रमा २५७ वटा परियोजनाका लागि एक अर्ब सात करोड ८४ लाख रुपियाँ लगानी प्रतिबद्धता आएको छ । विभागका अनुसार सुरुदेखि हालसम्म सात हजार ७१३ परियोजनामार्फत छ खर्ब ७५ अर्ब ४३ करोड ३३ लाख रुपियाँ लगानी प्रतिबद्धता आएको छ ।",
      "link": "https://gorkhapatraonline.com/news/188274",
      "image": "https://gorkhapatraonline.com/storage/media/330960/conversions/Untitled-1-original-thumb.jpg"
    },
    {
      "slug": "188271",
      "title": "चिसोले छेकेन ढोरपाटन जान",
      "timestamp": 1768608000000,
      "source": "gp",
      "content": "यतिबेला ढोरपाटनमा अत्यधिक चिसो बढेको छ । बिहानपख धारामा पानी नै जम्छ भने बाक्लो तुसारोले हिँडडुल गर्न पनि समस्या हुन्छ ।   ढोरपाटनमा चिसो बढेपछि स्थानीय बेँ",
      "longContent": "ढोरपाटन (बागलुङ), माघ ३ गते । यतिबेला ढोरपाटनमा अत्यधिक चिसो बढेको छ । बिहानपख धारामा पानी नै जम्छ भने बाक्लो तुसारोले हिँडडुल गर्न पनि समस्या हुन्छ । ढोरपाटनमा चिसो बढेपछि स्थानीय बेँसी झरे । अस्थायी रूपमा बसोबास गर्ने र व्यवसायी मात्र यहाँ छन् । पाँच वर्षअगाडिसम्म हिउँदमा ढोरपाटन सुनसान नै हुन्थ्यो तर यस वर्ष हिउँदमा पनि पर्यटकको चलहपहल छ । बाह्रै महिना यहाँको सुन्दरतामा कमी नआउने हुँदा पर्यटकको रोजाइमा ढोरपाटन परेको छ ।गत वर्ष यतिबेला ढोरपाटन सुनसान नै थियो । मङ्सिर अन्तिम सातासम्म पर्यटकको चहलपहल हुने गरे पनि चैतसम्म सुनसान हुन्थ्यो । चिसो याममा पर्यटक आउन थालेपछि होटेल व्यवसायी उत्साहित छन् । अघिल्लो वर्षसम्म करिब चार महिना होटेल बन्द हुने गरे पनि अहिले एक दिन पनि खाली बस्न नपरेको ढोरपाटन उपत्यका होटेल व्यवसायी सङ्घका अध्यक्ष जीवन अदैले बताउनुभयो ।पछिल्लो पाँच वर्षमा ढोरपाटन आउने पर्यटकको सङ्ख्या उल्लेख्य रहेको भन्दै हिउँदमा पनि पर्यटकको चहलपहल पहिलो पटक भएको उहाँको भनाइ छ । यस सिजनमा शुव्रmबार र शनिबार करिब दुई सय र अन्य बेला ३०–५० जना पर्यटक ढोरपाटन आउने गरेको अध्यक्ष अदैले बताउनुभयो । यहाँको बारेमा तीव्र प्रचारप्रसार हुँदा बुटवल, पोखरा, काठमाडौँ, चितवन, भैरहवालगायत देशैभरबाट पर्यटक आउन थालेको उहाँको भनाइ छ ।“गत वर्ष यतिबेला सुनसान नै भएको थियो तर अहिले दैनिक पर्यटक आइरहेका छन्, हिउँ पर्दा बुर्तिबाङ र त्यस आसपासबाट मान्छे हिउँ खेल्न आउँथे तर यसरी घुम्न आउने गर्दैनथे,” अध्यक्ष अदैले भन्नुभयो, “अब त बिस्तारै सडक पनि राम्रो हुँदै छ, आगामी वर्षदेखि त ढोरपाटनमा बाह्रै महिना पर्यटकको चहलपहल हुने आशा जागेको छ ।”एक दशकअगाडिसम्म ढोरपाटन पुग्ने पर्यटकको सङ्ख्या न्यून थियो तर अहिले तीव्र प्रचारप्रसारका कारण बर्खाको समयमा हजारौँ आन्तरिक तथा बाह्य पर्यटक आउने गरेका छन् ।ढोरपाटन उपत्यकासँगै बुकी पाटन र जलजला जानेको सङ्ख्या पनि उस्तै छ । होटेल व्यवसायी धीरेन्द्र घर्तीमगरले खान र बस्नका लागि राम्रो सुविधा हुन थालेपछि जाडोमा पर्यटक आउन थालेको बताउनुभयो । टाढादेखि आउने पर्यटकले अग्रिम कोठा ‘बुकिङ’ गर्ने गरेको उहाँको भनाइ छ ।नवलपुरदेखि घुम्न आउनुभएका आशिष पुरीले ढोरपाटनमा बढी चिसो भए पनि यहाँको सुन्दरताले लोभ्याएको बताउनुभयो । जाडो बिदामा नौ जनाको समूह घुम्न आएको उहाँको भनाइ छ । सामाजिक सञ्जाल र सञ्चार माध्यममा ढोरपाटनको मनमोहक तस्बिर तथा भिडियो देखेकाले घुम्न आएको उहाँले सुनाउनुभयो । यस सिजनमा ढोरपाटन आउँदा न्यानो भएर आउन उहाँले सुझाउनुभयो ।जाडोका कारण स्थानीय बोबाङ, अधिकारी चौर र निसी खोला झरेका छन् । उनीहरू अब चैत लागेपछि मात्र ढोरपाटन उक्लिन्छन् । पोहोरसम्म पर्यटकको आगामन कम हुँदा व्यवसायी फुर्सदिला हुन्थे तर अहिले त्यस्तो अवस्था छैन ।",
      "link": "https://gorkhapatraonline.com/news/188271",
      "image": "https://gorkhapatraonline.com/storage/media/330957/conversions/Untitled-1-original-thumb.jpg"
    },
    {
      "slug": "188235",
      "title": "नागरिक लगानी कोष  गर्यो पूर्वाधार पुनर्निर्माण कोषमा ५१ लाख सहयोग",
      "timestamp": 1768521600000,
      "source": "gp",
      "content": "नागरिक लगानी कोषले पूर्वाधार पुनर्निर्माण कोषमा ५१ लाख रुपियाँ सहयोग उपलब्ध गराएको छ।",
      "longContent": "काठमाडौँ, माघ २ गते । नागरिक लगानी कोषले पूर्वाधार पुनर्निर्माण कोषमा ५१ लाख रुपियाँ सहयोग उपलब्ध गराएको छ।उक्त रकम बराबरको चेक नागरिक लगानी कोषका अध्यक्ष तुलसीप्रसाद घिमिरेले शुक्रबार अर्थ मन्त्रालयमा अर्थमन्त्री रामेश्वर खनाललाई हस्तान्तरण गर्नुभएको हो।अर्थ मन्त्रालयका सहसचिव एवं प्रवक्ता टंक प्रसाद पाण्डेयले कोषले संस्थागत सामाजिक उत्तरदायित्वअन्तर्गत नेपाल सरकारले स्थापना गरेको भौतिक पूर्वाधार पुनर्निर्माण कोषमा ५१ लाख रुपियाँ सहयोग उपलब्ध गराएको जानकारी दिनुभयो ।भदौ २३ र २४ गतेको आन्दोलनका क्रममा क्षतिग्रस्त भौतिक संरचनाको पुनर्निर्माण, आर्थिक पुनरुत्थान तथा राहत कार्यमा सहयोग पुर्‍याउने उद्देश्यले उक्त रकम योगदान गरिएको कोषले जनाएको छ।सो अवसरमा अर्थ सचिव डा.घनश्याम उपाध्याय, सहसचिव उत्तरकुमार खत्री, नागरिक लगानी कोषका प्रमुख कार्यकारी अधिकृत पर्वतकुमार कार्कीलगायतको उपस्थिति थियो।भौतिक पूर्वाधार पुनर्निर्माण कोषमा योगदान पुर्‍याएकोमा अर्थमन्त्री खनालले नेपाल सरकारको तर्फबाट नागरिक लगानी कोषलाई धन्यवाद व्यक्त गर्नुभयो । नागरिक लगानी कोषको योगदानसहित हालसम्म उक्त कोषमा १४ करोड सात लाख रुपियाँ जम्मा भएको छ।",
      "link": "https://gorkhapatraonline.com/news/188235",
      "image": "https://gorkhapatraonline.com/storage/media/330912/conversions/WhatsApp-Image-2026-01-16-at-15.30.01-original-thumb.jpg"
    },
    {
      "slug": "188229",
      "title": "तोरी र केरा खेती",
      "timestamp": 1768521600000,
      "source": "gp",
      "content": "तनहुँको म्याग्दे गाउँपालिका–२ साठीमुरे आसपासको क्षेत्रमा गरिएको तोरी र केरा खेती   ।",
      "longContent": "तनहुँको म्याग्दे गाउँपालिका–२ साठीमुरे आसपासको क्षेत्रमा गरिएको तोरी र केरा खेती   । तस्बिर : मिला दरै रासस",
      "link": "https://gorkhapatraonline.com/news/188229",
      "image": "https://gorkhapatraonline.com/storage/media/330905/conversions/news12-original-thumb.jpg"
    },
    {
      "slug": "188164",
      "title": "शिथिलताबिच पनि आम्दानी र खर्चमा सुधार",
      "timestamp": 1768521600000,
      "source": "gp",
      "content": "राजनीतिक अस्थिरता र आर्थिक गतिविधिमा शिथिलताबिच पनि सरकारको आम्दानी र खर्चमा सामान्य भए पनि सुधार देखिएको छ । जेनजी आन्दोलनका क्रममा भएको तोडफोड र",
      "longContent": "गोरखापत्र समाचारदाताकाठमाडौँ, माघ २ गते  । राजनीतिक अस्थिरता र आर्थिक गतिविधिमा शिथिलताबिच पनि सरकारको आम्दानी र खर्चमा सामान्य भए पनि सुधार देखिएको छ । जेनजी आन्दोलनका क्रममा भएको तोडफोड र आगजनीले सरकार र निजी क्षेत्र दुवैलाई करिब ८५ अर्ब रुपियाँ क्षति पु-याए पनि सरकारको राजस्व खातामा गत वर्षको तुलनामा १० अर्ब रुपियाँभन्दा बढी रकम थपिएको छ । निर्वाचन गर्नुपर्ने दायित्वका कारण चालु प्रकृतिका खर्च बढ्दा समग्र खर्चमा पनि सामान्य सुधार रहेको तथ्याङ्कले देखाउँछ । अर्थ मन्त्रालयका अनुसार चालु आर्थिक वर्ष २०८२/८३ को पुससम्म सरकारले लक्ष्यको करिब ८२ प्रतिशत अर्थात् पाँच खर्ब ८१ अर्ब ४१ करोड रुपियाँ राजस्व सङ्कलन गरेको छ । पुससम्म सरकारले सात खर्ब ११ अर्ब २१ करोड रुपियाँ राजस्व सङ्कलन लक्ष्य राखेको थियो । गत आवको यही अवधिमा पाँच खर्ब ६७ अर्ब ४० करोड रुपियाँ सङ्कलन भएको थियो । तुलनात्मक रूपमा गत आवभन्दा यस वर्ष १४ अर्ब रुपियाँले राजस्व सङ्कलन बढेको छ । पुसमा मात्रै पनि सरकारको राजस्व सङ्कलनको स्थितिमा सुधार देखिएको छ । आयकरको ४० प्रतिशतसम्म दाखिला गर्नुपर्ने भएकाले पुसमा राजस्व सङ्कलन लक्ष्य सरकारले बढी राख्छ । यस वर्ष पुसमा एक खर्ब ९० अर्ब ७७ करोड रुपियाँ राजस्व सङ्कलन लक्ष्य राखेकोमा त्यसको करिब ९० प्रतिशत अर्थात् एक खर्ब ७१ अर्ब ६३ करोड रुपियाँ सङ्कलन भएको मन्त्रालयले जनाएको छ । पुसको अन्तिम दिन बुधबार मात्रै सरकारले २० अर्ब रुपियाँ राजस्व सङ्कलन गरेको छ । राजस्वका कर्मचारीले रातभर उत्कृष्ट काम गरेको भन्दै अर्थमन्त्री रामेश्वर खनालले धन्यवाद पनि दिनुभएको छ । गत वर्षको तुलनामा यस पटक पुसमा सरकारले १० अर्ब रुपियाँ बढी राजस्व सङ्कलन गर्न पनि सफल भएको छ । गत वर्ष पुसमा एक खर्ब ६१ अर्ब ६२ करोड रुपियाँ राजस्व सङ्कलन भएको थियो ।खर्चमा पनि सुधारनिर्वाचनका लागि स्रोत जुटाउनुपर्ने दबाबका कारण टुव्रmे र प्राथमिकतामा परेका आयोजनाको बजेट कटौती गरेको सरकारले खर्च भने बढाएको छ । महालेखा नियन्त्रक कार्यालयका अनुसार सरकारले पुससम्म छ खर्ब ९० अर्ब रुपियाँ खर्च गरेको छ । यो चालु वर्षको लक्ष्यको ३५ प्रतिशत हो । गत वर्ष पुससम्म सरकारको खर्च छ खर्ब ६७ अर्ब रुपियाँ थियो । कार्यालयका अनुसार सरकारले सबैभन्दा बढी चालु शीर्षकतर्फ चार खर्ब ८७ अर्ब १४ करोड रुपियाँ खर्च गरेको छ । विकास निर्माणका गतिविधिमा हुने पुँजीगत खर्च भने घटेको छ । पुससम्म सरकारले जम्मा ४९ अर्ब ४२ करोड रुपियाँ मात्र पुँजीगत खर्च गरेको छ । गत वर्षको यसै अवधिसम्म यस्तो खर्च ५६ अर्ब ९३ करोड रुपियाँ थियो । ऋणको साँवा भुक्तानीका लागि हुने वित्तीय खर्च भने एक खर्ब ५३ अर्ब रुपियाँ नाघेको कार्यालयको तथ्याङ्क छ ।",
      "link": "https://gorkhapatraonline.com/news/188164",
      "image": "https://gorkhapatraonline.com/storage/media/330798/conversions/Untitled-1-original-thumb.jpg"
    },
    {
      "slug": "188151",
      "title": "सहकारीबाट मायाको चिनो कृषि औजार",
      "timestamp": 1768521600000,
      "source": "gp",
      "content": "रिसोर्ट/होटलमा साधारण सभा गरेर महँगो मायाको चिनो दिने सहकारीभन्दा पृथक् काभ्रेपलाञ्चोक जिल्लाको मन्डनदेउपुर नगरपालिका वडा नं १० मा रहेकोे चन्डेनी साना किसान",
      "longContent": "काठमाडौँ, माघ २ गते । रिसोर्ट/होटलमा साधारण सभा गरेर महँगो मायाको चिनो दिने सहकारीभन्दा पृथक् काभ्रेपलाञ्चोक जिल्लाको मन्डनदेउपुर नगरपालिका वडा नं १० मा रहेकोे चन्डेनी साना किसान सहकारीले साधारण सभाका अवसरमा किसानलाई युरिया मल, कुटो, कोदालो, कोदाली र दुध बोक्ने क्यान उपहार दिएको छ ।किसान समृद्ध भए मात्रै सहकारी र गाउँ समृद्ध हुने भएकाले सहकारीको साधारण सभामा उत्कृष्ट कारोबार गर्ने र सहकारीको साधारण सभामा सहभागी हुने सदस्यलाई पुरस्कारस्वरूप युरिया मलदेखि कुटोसम्म उपहार दिएको हो । सहकारीले त्यस क्षेत्रका एक हजार ८०परिवारलाई आबद्ध गराएर कृषिमा यान्त्रीकरणसँगै बिउबिजनमा सहुलियत र तरकारी बजारीकरणमा आठ वर्षदेखि निरन्तर प्रयास गरिरहेको संस्थाका अध्यक्ष सुमन नेपालले जानकारी दिनुभयो । ग्रामीण क्षेत्रमा उत्पादित तरकारी बिचौलियाबिनै सहरसम्म लैजाने काम गरिरहेको सहकारीले साधारण सभाका अवसरमा किसानलाई आवश्यक पर्ने सामग्री नै उपहार दिएको उहाँले बताउनुभयो । त्यस भेगको अग्रणी किसान गीता नेपालले प्रथम पुरस्कारस्वरूप युरिया मल पाउनुभयो । उहाँले हिउँदे तरकारी बाली लगाउने तयारी गरेकाले मलको पूर्ण रूपमा सदुपयोग हुने उल्लेख गर्नुभयो । सरकारले पनि समयमा मल दिन नसकेको समयमा सहकारीमा आबद्ध भएबापत युरिया मलले पुरस्कृत हुने आफूले कहिल्यै पनि नसोचेको बताउनुभयो । कृषिकर्म गर्दा पुरस्कार पाइने आफूले पहिलो पटक भोगेको नेपालले अनुभव सुनाउनुभयो । मल पाउनुभएकी मैयाँ पराजुलीले सहकारीले आफूहरूमा आत्मनिर्भर बनाउन प्रोत्साहन गरेको बताउनुभयो । विशेष रूपमा महिला पनि व्यावसायिक तरकारी खेतीमा आबद्ध भएर त्यसबाट मनग्ने आम्दानी लिन सकिने उदाहरण सहकारीले दिएको पराजुलीले भन्नुभयो । सहकारीको साधारण सभामा सहभागी भएपछि पुरस्कारस्वरूप कोदाली पाएपछि गोविन्दप्रसाद नेपाल खुसी हुनुहुन्छ । उत्पादन बढाउन कोदालीको अनेकौँ काम भएकाले यो पुरस्कारले आफूमा ऊर्जा बढाएको गोविन्दले बताउनुभयो । अब यस्ता कोदाली आफूहरूभन्दा पनि नवयुवा (जेनजी) लाई दिन सहकारीले विशेष भूमिका खेल्न आवश्यक रहने उहाँले सुझाउनुभयो । कृषि सहकारीमा आबद्ध भएपछि जैविक विषादी प्रयोगबारे ज्ञान, कृषिमा यान्त्रीकरण र बजारीकरणको महŒवसँगै मासिक बचत गर्न सिकाएको उहाँले भन्नुभयो । किसानले नियमित रूपमा दुःख गरे पनि आफ्ना धेरै इच्छा पूरा गर्न नसक्दा मानसिक तनाव झेल्ने गरेकोमा यो माघको जाडोमा सिरक, ब्ल्याङ्केट उपहार पाएको भन्दै कृषिको असल सम्मान भएको कृष्णप्रसाद तिमिल्सनाले बताउनुभयो । नियमित बचतले ऋण पनि पाउने र ऋणले व्यावसायिक तरकारी खेतीमा सहयोग पुग्ने बताउनुभयो । कोदालो पाउने लक्ष्मण नेपाल, दुध बोक्ने क्यान पाउने बद्रीप्रसाद नेपाल, कोदालो पाउने पिङ्गे तामाङले राम्रो सहकारीमा आबद्ध भएपछि घाटा कम र नाफा धेरै हुने गरेको आफूहरूले पाएको बताउनुभयो । “अरू ठाउँमा सहकारी भागेको भन्ने सुन्छौँ तर हाम्रो गाउँको सहकारीले पुरस्कार पो दिन्छ,” तामाङले भन्नुभयो । मन्डनदेउपुर नगरपालिका वडा नं १० का अध्यक्ष कुमार तामाङले चन्डेनी कृषि सहकारीले निरन्तर रूपमा किसानसँग नजिक रहेर काम गरिरहेको बताउनुभयो । उहाँले वडाले पनि कृषकका लागि जस्तोसुकै सहयोग गर्न तयार रहेको प्रतिबद्धता जनाउनुभयो ।",
      "link": "https://gorkhapatraonline.com/news/188151",
      "image": "https://gorkhapatraonline.com/storage/media/330782/conversions/Untitled-1-original-thumb.jpg"
    },
    {
      "slug": "188138",
      "title": "छ महिनामा सोह्र प्रतिशत खर्च",
      "timestamp": 1768521600000,
      "source": "gp",
      "content": "गण्डकी प्रदेश सरकारको चालु आर्थिक वर्ष २०८२/८३ को खर्चको अवस्था निराशाजनक देखिएको छ । आर्थिक वर्षको छ महिनामा सरकारले १६ प्रतिशत मात्र बजेट खर्च गरेको छ ।",
      "longContent": "फडिन्द्र अधिकारीलेखनाथ, माघ २ गते । गण्डकी प्रदेश सरकारको चालु आर्थिक वर्ष २०८२/८३ को खर्चको अवस्था निराशाजनक देखिएको छ । आर्थिक वर्षको छ महिनामा सरकारले १६ प्रतिशत मात्र बजेट खर्च गरेको छ । प्रदेश लेखा नियन्त्रक कार्यालय गण्डकीका अनुसार यस वर्ष ३१ अर्ब ९७ करोड ९९ लाख खर्च गर्ने लक्ष्य रहेकोमा पुस मसान्तसम्म पाँच अर्ब १३ करोड ४३ लाख ८६ हजार आठ सय ३४ रुपियाँ मात्र खर्च भएको छ । गत वर्ष यही अवधिमा सरकारले १९.४ प्रतिशत बजेट खर्च गरेको थियो । पुस मसान्तसम्म सबैभन्दा बढी ऊर्जा जलस्रोत तथा खानेपानी मन्त्रालय र सबैभन्दा कम उद्योग तथा पर्यटन मन्त्रालयले बजेट खर्च गरेको कार्यालयका लेखा अधिकृत लालप्रसाद आचार्यले जानकारी दिनुभयो । उहाँका अनुसार ऊर्जा मन्त्रालयका लागि विनियोजित तीन अर्ब ८८ करोड ५१ लाख रुपियाँ बजेटमध्ये २१.८५ प्रतिशत अर्थात् ८४ करोड ८९ लाख ९२ हजार खर्च भएको छ । उद्योग मन्त्रालयका लागि ८४ करोड ७८ लाख ४३ हजार रुपियाँ विनियोजित बजेटमध्ये समीक्षा अवधिसम्म चार करोड १९ लाख ८७ हजार रुपियाँ मात्र खर्च भएको तथ्याङ्क छ । जुन लक्ष्यको ४.९५ प्रतिशत हुन आउँछ । प्रदेशमा सबैभन्दा बढी बजेट रहेको भौतिक पूर्वाधार विकास तथा यातायात व्यवस्था मन्त्रालयले १५.२२ प्रतिशत खर्च गरेको छ । मन्त्रालयको बजेट १२ अर्ब सात करोड ८२ लाख तीन हजार आठ सय ३१ रुपियाँ रहेकोमा पुससम्म एक अर्ब ८३ करोड ८८ लाख ९२ हजार एक सय ३४ रुपियाँ निकासा भएको कार्यालयले जनाएको छ । मुख्यमन्त्री तथा मन्त्रीपरिषद् कार्यालयले ९.२९ प्रतिशत अर्थात् कुल बजेट एक अर्ब चार करोड ३९ लाखबाट नौ करोड ६९ लाख ५८ हजार रुपियाँ खर्च गरेको छ । प्रदेशको अर्काे मन्त्रालय आर्थिक मामिलालाई यो वर्ष २३ करोड ३१ लाख २५ हजार बजेट रहेकोमा दुई करोड ५८ लाख ३० हजार अर्थात् ११ प्रतिशत खर्च भएको छ । पछिल्लो छ महिनामा कृषि तथा भूमि व्यवस्था मन्त्रालयका लागि विनियोजित दुई अर्ब नौ करोड ८२ लाख बजेटमध्ये २६ करोड ५१ लाख ५६ हजार तीन सय ९२ रुपियाँ अर्थात् १२.६४ प्रतिशत खर्च गरेको छ । वन तथा वातावरण मन्त्रालयले यस वर्ष एक अर्ब सात करोड ४५ लाख बजेट पाएकोमा २१ करोड ७४ लाख रुपियाँ मात्र खर्च गरेको छ । यो २०.३ प्रतिशत हो ।सामाजिक विकास युवा तथा खेलकुद मन्त्रालयलाई विनियोजित बजेटमध्ये १४.३४ प्रतिशत, स्वास्थ्य मन्त्रालयले १९ प्रतिशत खर्च गरेको कार्यालयले जनाएको छ । यस वर्ष प्रदेशका ८५ स्थानीय पालिकाका लागि विभिन्न शीर्षकको अनुदानमा प्रदेशले दुई अर्ब एक करोड ९० हजार विनियोजन गरेकोमा ७२ करोड २४ लाख ३६ हजार रुपियाँ निकासा भइसकेको छ । गण्डकी सरकारको बजेटको आकार पनि बर्सेनि घट्दै गएको छ । गत वर्ष ३२ अर्ब ९७ करोड ८५ लाख रुपियाँ बजेट ल्याएको सरकारले यो वर्ष बजेट एक अर्ब जति घटेको छ । गत वर्ष सरकारले ५९.६६ प्रतिशत बजेट खर्च गरेको थियो । गण्डकी प्रदेशका आर्थिक मामिलामन्त्री डा. टकराज गुरुङ सरकारको आम्दानी बढाउन छुट्टै कार्यालय स्थापना गर्न लागिएको बताउनुहुन्छ । “प्रदेशको आम्दानी बढाउन राजस्व उठ्ने कार्यालयहरूको गोष्ठी गरी समस्या, सम्भावना र कार्ययोजनाबारे छलफल भएको छ,” उहाँ भन्नुहुन्छ, “चाँडै प्रदेश राजस्व व्यवस्थापन कार्यालय स्थापना हुँदै छ ।” सरकार राजस्व वृद्धि गर्दै खर्चलाई पनि बढाउन प्रयत्नशील रहेको उहाँको भनाइ छ । जेनजी विद्रोह, कार्यालय एकीकृत गर्ने सरकारको निर्णय, भवनमा आगजनी, कागजात नस्ट हुनु जस्ता कारणले पनि खर्च कम देखिएको उहाँको भनाइ छ । सरकारका प्रवक्तासमेत रहनुभएका मन्त्री गुरुङले भन्नुभयो, “यसै पनि आर्थिक वर्षको सुरुमा काम भए पनि बजेट निकासा पछि हुन्छ । अर्कातिर पछिल्लो आन्दोलन र कार्यालय मर्ज गर्ने सरकारको निर्णयले पनि खर्च कम भयो ।”खर्च र राजस्व सङ्कलन दुवैलाई सुधार्दै कमसे कम गत वर्षकै दाँजोमा लैजाने गरी काम भइरहेको उहाँले उल्लेख गर्नुभयो । सङ्घकै अनुदान घटेर आउने र प्रदेशले पनि अपेक्षित आम्दानी गर्न नसक्दा सरकारको बजेटको आकार बर्सेनि घटेको उहाँको भनाइ छ ।",
      "link": "https://gorkhapatraonline.com/news/188138",
      "image": "https://gorkhapatraonline.com/storage/media/330766/conversions/Untitled-1-original-thumb.jpg"
    },
    {
      "slug": "188132",
      "title": "शिक्षकको लोभलाग्दो कृषिकर्म",
      "timestamp": 1768521600000,
      "source": "gp",
      "content": "गुल्मीमा एक शिक्षकले शिक्षण पेसासँगै कृषिकर्मबाट लोभलाग्दो आम्दानी गर्नुभएको छ । कालीगण्डकी गाउँपालिका–२, अर्बेनीका ३८ वर्षीय लक्ष्मीपति न्यौपानेले कालीगण्डकी–",
      "longContent": "तम्घास समाचारदाता तम्घास (गुल्मी), माघ २ गते  ।  गुल्मीमा एक शिक्षकले शिक्षण पेसासँगै कृषिकर्मबाट लोभलाग्दो आम्दानी गर्नुभएको छ । कालीगण्डकी गाउँपालिका–२, अर्बेनीका ३८ वर्षीय लक्ष्मीपति न्यौपानेले कालीगण्डकी–१ को देउराली माध्यमिक विद्यालयमा प्राथमिक तहको राहतमा रही अध्यापन गर्दै आउनुभएको छ । शिक्षणका साथमा उहाँले कृषि पेसाबाट लोभलाग्दो काम गर्दै आउनुभएको छ ।कृषि पेसाबाटै उहाँले वार्षिक २५ लाख रुपियाँसम्म आम्दानी गर्दै आउनुभएको छ । न्यौपानेले २०७१ सालमा दुर्गादेवी मत्स्यपालन तथा तरकारी कृषि फार्म दर्ता गर्नुभएको हो । उहाँले १४ रोपनी जग्गामा ताजा तरकारी, काउली, सिमी, अकबरे खुर्सानी लगाउनुभएको छ । यसका साथै १६ रोपनी जग्गा लिजमा लिई लगाएका ६५० वटा किवीका बिरुवाले उत्पादन दिन थालेका छन् । किवी बिक्रीबाटै १५ लाख आम्दानी गरेको उहाँले बताउनुभयो । यस्तै केही जग्गा लिजमा र आफ्नै गरी करिब ६० रोपनी जग्गामा एक हजार छ सयभन्दा बढी सुन्तलाका बिरुवा छन् । करिब आठ सय बिरुवाले राम्रो उत्पादन दिएको न्यौपानेले बताउनुभयो । यस वर्ष करिब एक सय क्विन्टल सुन्तला बेचेको उहाँको भनाइ छ । उहाँले सुन्तलाबाटै करिब सात लाख रुपियाँ आम्दानी गर्नुभएको हो । प्रतिकेजी ६५ भन्दा बढीमा सुन्तला बिक्री गरेको उहाँले बताउनुभयो । बिहान, साँझ र बिदाको दिन सदुपयोग गर्दै आफैँ बारीमा खट्ने गरेको उहाँको भनाइ छ । नियमित रूपमा नभई आवश्यकताका आधारमा दैनिक ज्यालादारीमा कामदार लगाउने गरेको न्यौपानेले बताउनुभयो । कृषिकर्मबाट नेपालमै केही गर्नु पर्छ भन्ने उद्देश्यलाई श्रीमतीको राम्रो साथ रहेकाले आफू अहिले यहाँसम्म आउन सकेको न्यौपानेले बताउनुभयो । श्रीमान्ले गर्न लागेको कामलाई आफूले सक्दो सहयोग गर्दै आएको र कृषिकर्मको रेखदेख गर्दै आएको श्रीमती सिर्जना न्यौपानेले बताउनुभयो ।हर्मिचौर, अर्बेनीमा कुनै विवाह, व्रतबन्ध र पूजाआजा भएमा तरकारीको माग सिधै आउने भएकाले घरमै पु-याइदिने गरेको न्यौपानेले बताउनुभयो । उहाँले गरेको कृषिकर्मलाई हेर्न जिल्ला र जिल्लाबाहिरबाट पनि कृषक र कार्यालयका अधिकारी जाने गरेका छन् । फार्मलाई स्थानीय सरकार र कृषि ज्ञान केन्द्रबाट पनि राम्रो सहयोग मिलेको न्यौपानेले बताउनुभयो ।",
      "link": "https://gorkhapatraonline.com/news/188132",
      "image": "https://gorkhapatraonline.com/storage/media/330759/conversions/Untitled-1-original-thumb.jpg"
    },
    {
      "slug": "188125",
      "title": "रचनात्मक झिल्कादेखि व्यावसायिक उद्यमसम्म",
      "timestamp": 1768435200000,
      "source": "gp",
      "content": "नेपालस्थित अमेरिकी दूतावासले ‘क्रिएटर्स मेला २०२६: भिजन टु भेन्चर’ को सुरुवातसँगै नेपालको रचनात्मक अर्थतन्त्रको वृद्धिलाई तीव्रता दिने विश्वास गरिएको छ ।",
      "longContent": "काठमाडौँ, माघ १ गते । नेपालस्थित अमेरिकी दूतावासले ‘क्रिएटर्स मेला २०२६: भिजन टु भेन्चर’ को सुरुवातसँगै नेपालको रचनात्मक अर्थतन्त्रको वृद्धिलाई तीव्रता दिने विश्वास गरिएको छ । यस वर्षको संस्करणले डिजिटल सामग्रीको सृजनामाथि केन्द्रित ध्यान दिगो पेसागत व्यवसायहरूतर्फ मोड्दै उक्त महत्त्वपूर्ण मञ्चमा उल्लेखनीय परिवर्तन गरेको छ । विभिन्न सहरमा गरिने यो कार्यक्रमको आयोजना चितवनमा माघ ३ गते, नेपालगन्जमा माघ १० गते र काठमाडौँमा दुई दिवसीय फिनालेका रूपमा माघ १६ र १७ गते हुने आयोजकले जनाएको छ । रचनात्मक झिल्कादेखि व्यावसायिक उद्यमसम्म : यस वर्षको विषयवस्तु ‘भिजन टु भेन्चर’ डिजिटल कथाकथन र व्यावसायिक उद्यमबिचको खाडल पुर्नेतर्फ लक्षित छ । प्रविधि, डिजिटल प्लेटफर्मबाट हुने आयआर्जन र डिजिटल व्यवसाय विकासमा रहेको अमेरिकी विज्ञतालाई समाहित गर्दै यस मेलाले डिजिटल सामग्रीका सर्जक ‘क्रिएटर्स’ लाई आफ्नो प्रभावलाई दीर्घकालीन पेसाकर्मका रूपमा विकसित गर्न मार्गचित्र प्रदान गर्नेछ ।‘क्रिएटर्स मेला २०२६ ले नेपालको रचनात्मक अर्थतन्त्रलाई सुदृढ पार्ने अमेरिकी प्रतिबद्धता दर्साउँछ,’ नेपालस्थित अमेरिकी दूतावासका सार्वजनिक मामिला प्रमुख माइक हार्करले भन्नुभयो । ‘नेपालभर ज्ञान, सीप र सञ्जालहरूलाई बढवा दिँदै हामी उद्यमशीलता र रोजगारी सिर्जनालाई टेवा पुर्‍याउँदै छौँ । हामी नेपाली क्रिएटर्सलाई स्थानीय प्रभावका लागि मात्र नभई अमेरिकी व्यावसायिक साझेदार तथा विश्वव्यापी बजारहरूमाझको सफलताका लागि तयार पार्दै छौँ, जसले अझ गहन आर्थिक सम्बन्धहरू र साझा समृद्धिलाई प्रोत्साहित गर्नेछ ।’ सहभागीहरूले सज्जन राज वैद्य, प्रियङ्का कार्की, आयुष्मान् जोशी, टु बी गेमर, लेक्स लिम्बू, नितेश जङ्ग कुँवर, कविता नेपाली, याबेश थापा, सोनाम तोप्देन, श्रीशेष मानन्धर र नेपाल एट्थ वन्डरलगायत अन्य थुप्रै प्रभावशाली आवाजहरूका यात्राबाट सिक्ने र प्रस्तुतिको अनुभव लिने अद्वितीय अवसर पाउनेछन् ।",
      "link": "https://gorkhapatraonline.com/news/188125",
      "image": "https://gorkhapatraonline.com/storage/media/330808/conversions/america-original-thumb.jpg"
    },
    {
      "slug": "188119",
      "title": "फिदिममा रैथाने खाना महोत्सव",
      "timestamp": 1768435200000,
      "source": "gp",
      "content": "पाँचथरको सदरमुकाम फिदिममा पहिलो पटक ‘रैथाने खाना महोत्सव’ सुरु भएको छ । नेपाल मगर संघ जिल्ला समिति पाँचथरले माघे संक्रान्तीको अवसर पारेर खाना महोत्सव आयोजना गरेको हो ।",
      "longContent": "राधा लुइटेल फिदिम, माघ, १ गते ।  पाँचथरको सदरमुकाम फिदिममा पहिलो पटक ‘रैथाने खाना महोत्सव’ सुरु भएको छ । नेपाल मगर संघ जिल्ला समिति पाँचथरले माघे संक्रान्तीको अवसर पारेर खाना महोत्सव आयोजना गरेको हो । जिल्ला समन्वय समिति पाँचथर अगाडी रहेको वी।पी। पार्कमा आयोजित महोत्सवमा नेवारी, तामाङ, शेर्पा, गुरुङ, राई, नेवार, मगर, गुरुङ र लिम्बूसहित पाँचथरमा बसोबास गर्ने विभिन्न जाति जनजातिका संस्कृतिमा आधारित रैथाने खानेकुरा राखिएको छ ।कृषि कर्ममा प्रयोग गरिएका औजार र जडिबुटीसँगै वन उद्यमसँग सम्वन्धित वस्तुहरु प्रदर्शनीमा राखिएको छ । नेपाल मगर संघ पाँचथरका अध्यक्ष यौवनकुमार थापा मगरले ‘रैथाने खानाको प्रवर्द्धन, आन्तरिक तथा बाह्य पर्यटनको सम्वर्द्धन’ भन्ने नारासहित महोत्सव आयोजना गरिएको बताउनुभयो ।महोत्सव उद्घाटनअघि पूर्व फिदिम बजार क्षेत्रमा अवस्थित शिवालय मन्दिरदेखि  र्‍याली निकालिएको थियो । र्‍यालीमा यस क्षेत्रमा बसोबास गर्ने विभिन्न जात जातीका साँस्कृतिक झाँकी समेत प्रस्तुत गरिएको छ । खाना महोत्सव आयोजना स्थानमा समेत साँस्कृतिक कार्यक्रम प्रदर्शन गरिएको छ । फिदिम नगरपालिकाको प्रवर्द्धनमा महोत्सव आयोजना गरिएको आयोजकले जनाएको छ । कार्यक्रमले जिल्लाको सांस्कृतिक विविधता उजागर गर्नुका साथै स्थानीय पर्यटन प्रवर्द्धनमा सकारात्मक योगदान पुग्ने विश्वास आयोजकको रहेको छ ।",
      "link": "https://gorkhapatraonline.com/news/188119",
      "image": "https://gorkhapatraonline.com/storage/media/330742/conversions/Raithane-khana-original-thumb.jpg"
    },
    {
      "slug": "188092",
      "title": "बेनीमा कृषि मेला",
      "timestamp": 1768435200000,
      "source": "gp",
      "content": "म्याग्दीको बेनीमा कृषि उपजको बजारीकरण र प्रवर्धन टेवा पुर्‍याउने उद्देश्यले कृषि मेला प्रदर्शनीको आयोजना गरिएको छ।",
      "longContent": "ठाकुरप्रसाद आचार्य म्याग्दी, माघ १ गते। म्याग्दीको बेनीमा कृषि उपजको बजारीकरण र प्रवर्धन टेवा पुर्‍याउने उद्देश्यले कृषि मेला प्रदर्शनीको आयोजना गरिएको छ। बेनीमा जारी ११ औं माघे सङ्क्रान्ति मेलाको अवसरमा जिल्ला कृषि विकास कार्यालय र महिला उद्यमी विकास समितिको संयुक्त आयोजनामा कृषि मेला प्रदर्शनी गरिएको हो। प्रदर्शनीमा जिल्लाका ६ वटै स्थानीय तहका किसानले उत्पादन गरेका कृषि उपज तथा फलफूल प्रजातिका उत्पादन कृषि प्रदर्शनीमा राखिएको छ। कृषि प्रदर्शनी मेलामा ५० जना भन्दा बढी कृषकले सहभागिता जनाएको कृषि विकास कार्यालय म्याग्दीका सहायक प्रशासकीय अधिकृत विष्णुप्रसाद पौडेलले जानकारी दिनु भयो। उहाँका अनुसार मेलामा स्थानीय जातको मुला, फर्सी, काउली, बन्दागोभी, केरा, साग, सिताके च्याउ, आलु, सुन्तला लगायतका कृषि उपज प्रदर्शनीमा राखिएका छन्। प्रदर्शनीमा राखिएका कृषि उपजको मूल्याङ्कन गरेर उत्कृष्ट किसानलाई पुरस्कृत गरिने कार्यालयले जनाएको छ। जिल्लामा उत्पादन हुने रैथाने बालीको संरक्षण, कृषि उपज तथा फलफूलको प्रदर्शनी र स्थानीय कृषकलाई प्रोत्साहन गर्ने उद्देश्यसहित कृषि प्रदर्शनी मेलाको आयोजना गरिएको कृषि विकास कार्यालयका प्रमुख सञ्जीव बाँस्तोलाले बताउनु भयो।",
      "link": "https://gorkhapatraonline.com/news/188092",
      "image": "https://gorkhapatraonline.com/storage/media/330697/conversions/kishan-original-thumb.jpg"
    },
    {
      "slug": "188088",
      "title": "कर छुटको सुविधा चैत मसान्तसम्म",
      "timestamp": 1768435200000,
      "source": "gp",
      "content": "पोखरा महानगरपालिकाको १८औँ नगर सभाले पुस मसान्तसम्मको लागि तोकिएको कर छुटको समयावधिलाई आगामी चैत मसान्तसम्म बढाएको छ ।",
      "longContent": "गण्डकी, माघ १ गते। पोखरा महानगरपालिकाको १८औँ नगर सभाले पुस मसान्तसम्मका लागि तोकिएको कर छुटको समयावधिलाई आगामी चैत मसान्तसम्म बढाएको छ । राजस्व सङ्कलन प्रणालीमा आएको समस्याका कारण सेवाग्राही मर्कामा पर्नसक्ने अवस्थालाई दृष्टिगत गर्दै नगर सभाले उक्त समयावधि थप्ने निर्णय गरेको हो ।चालु आर्थिक वर्षमा पुस मसान्तभित्र कर बुझाउने करदातालाई १० प्रतिशत छुट दिने आर्थिक ऐनको प्रावधान भए पनि महानगरको राजस्व सङ्कलन प्रणालीमा समस्या आउँदा कर तिर्न आएका सर्वसाधारण फर्किनु पर्ने अवस्था सिर्जना भएको महानगरका सूचना अधिकारी कृष्णप्रसाद तिवारीले जानकारी दिनुु भयो । सेवाग्राहीले चाहेर पनि राजस्व सङ्कलन प्रणालीको समस्याका कारण कर तिर्न नसकेकाले कर छुटको समयलाई चैत मसान्तसम्म बढाइएको उहाँले बताउनुु भयो ।यसअघि प्रणालीमा देखिएको समस्याका कारण सेवाग्राही मर्कामा परेका भन्दै उक्त छुटको समयावधि बढाउन वडा १३ का वडाध्यक्ष किरण बरालले ध्यानाकर्षणपत्र बुझाउनु भएको थियो ।रासस",
      "link": "https://gorkhapatraonline.com/news/188088",
      "image": "https://gorkhapatraonline.com/storage/media/330682/conversions/pokhara-mahanagar(1)-original-thumb.jpg"
    },
    {
      "slug": "188028",
      "title": "नागरिक लगानी कोषले तेह्र प्रतिशत लाभांश दिने",
      "timestamp": 1768435200000,
      "source": "gp",
      "content": "नागरिक लगानी कोषले सेयरधनीलाई पाँच प्रतिशत बोनस सेयर र आठ प्रतिशत नगद लाभांश गरी १३ प्रतिशत लाभांश दिनेभएको छ । कोषको बुधबार सम्पन्न ३१ औँ वार्षिक साधारण सभाले आर्थिक वर्ष २०८१/८२ को आम्दानीबाट उक्त लाभांश दिने प्रस्ताव पारित गरेको हो ।",
      "longContent": "गोरखापत्र समाचारदाताकाठमाडौँ, माघ १ गते । नागरिक लगानी कोषले सेयरधनीलाई पाँच प्रतिशत बोनस सेयर र आठ प्रतिशत नगद लाभांश गरी १३ प्रतिशत लाभांश दिनेभएको छ । कोषको बुधबार सम्पन्न ३१ औँ वार्षिक साधारण सभाले आर्थिक वर्ष २०८१/८२ को आम्दानीबाट उक्त लाभांश दिने प्रस्ताव पारित गरेको हो ।कोष सञ्चालक समितिका अध्यक्ष तुलसीप्रसाद घिमिरेको अध्यक्षतामा सम्पन्न सभाले आव २०८१/८२ को सञ्चालक समितिको प्रतिवेदन, लेखा परीक्षकको प्रतिवेदनसहितको २०८२ असार मसान्तको वासलात, नाफानोक्सान हिसाब र नगद प्रवाह विवरण पारित गरेको छ । सभामा कोष सञ्चालक समितिका अध्यक्ष घिमिरेले कोषको कार्यव्रmममा नसमेटिएका स्वरोजगार तथा वैदेशिक रोजगारमा रहेका सर्वसाधारणलाई समेट्ने गरी नागरिक पेन्सन योजनालाई प्रवर्धन गर्दै लैजाने योजना रहेको बताउनुभयो । आगामी दिनमा कोषले बचत सङ्कलनको दायरा विस्तार गर्दै जानेमा उहाँले जोड दिनुभयो । कोषले नेपाल सरकारका प्राथमिकतामा रहेका परियोजनामा लगानी बढाउने, सहभागीलाई प्रदान गर्दै आएको सहभागी कर्जालाई विस्तार गर्ने, सेयर धितो कर्जा प्रदान गर्ने, जोखिम विश्लेषण गरी उपयुक्त पूर्वाधारसम्बन्धी परियोजनामा लगानी बढाउँदै लैजानेमा उहाँले जोड दिनुभयो ।कोषका कार्यकारी निर्देशक पर्वतकुमार कार्कीले कोषले गत वर्षदेखि नागरिक लगानी कोष ऐनले निर्दिष्ट गरेको समयावधि भित्रै साधारण सभा गर्न सफल भएको बताउनुभयो । उहाँले हाल अधिक तरलताका कारण कोषको मौज्दात रकमलाई पूर्ण रूपमा परिचालन गर्न चुनौतीपूर्ण रहेको विषय उल्लेख गर्नुभयो । कोषले लगानी विविधीकरणका लागि विभिन्न नीतिगत व्यवस्था गरेको, नागरिक लगानी कोष ऐन संशोधनको प्रव्रिmयामा लगेको, जलविद्युत् आयोजनामा लगानीका लागि कार्य अघि बढाएको एवं उत्पादनशील क्षेत्रमा कर्जा विस्तार गर्न आवश्यक गृहकार्य भइरहेको उहाँले बताउनुभयो । साधारण सभामा प्रस्तुत विवरण अनुसार आव २०८२/८३ को असोज मसान्तसम्म कोषको खुद कोष मौज्दात रकम दुई खर्ब ९६ अर्ब ८९ करोड रुपियाँ पुगेको छ । सञ्चालक समितिमा सर्वसाधारण सेयरधनीका तर्फबाट नारायणप्रसाद घिमिरे निर्विरोध निर्वाचित हुनुभएको छ ।",
      "link": "https://gorkhapatraonline.com/news/188028",
      "image": "https://gorkhapatraonline.com/storage/media/330575/conversions/Untitled-1-original-thumb.jpg"
    },
    {
      "slug": "188029",
      "title": "अर्थतन्त्र ३.०२ प्रतिशतले बढ्ने",
      "timestamp": 1768435200000,
      "source": "gp",
      "content": "चालु आर्थिक वर्ष २०८२/८३ को पहिलो त्रैमास (साउनदेखि असोजसम्म) मा मुलुकको अर्थतन्त्रले ३.०२ प्रतिशतले वृद्धिदर हासिल गर्ने प्रक्षेपण गरिएको छ । राष्ट्रिय तथ्याङ्क कार्यालयले बुधबार पहिलो त्रैमासिक राष्ट्रिय लेखा तथ्या",
      "longContent": "गोरखापत्र समाचारदाताकाठमाडौँ, माघ १ गते  । चालु आर्थिक वर्ष २०८२/८३ को पहिलो त्रैमास (साउनदेखि असोजसम्म) मा मुलुकको अर्थतन्त्रले ३.०२ प्रतिशतले वृद्धिदर हासिल गर्ने प्रक्षेपण गरिएको छ । राष्ट्रिय तथ्याङ्क कार्यालयले बुधबार पहिलो त्रैमासिक राष्ट्रिय लेखा तथ्याङ्क सार्वजनिक गर्दै मौसमी प्रभाव नरहेको अवस्थामा सो बराबरको वृद्धिदर हासिल हुने प्रक्षेपण गरेको हो । यस अवधिमा कुल १८ वटै औद्योगिक क्षेत्रमा धनात्मक वृद्धिदर रहने आकलन कार्यालयको छ । कार्यालयले अर्थतन्त्रलाई विभिन्न १८ वटा क्षेत्रमा वर्गीकरण गरेर तत् क्षेत्रको वृद्धिदरको औसतका आधारमा अर्थतन्त्रको वृद्धिदर प्रक्षेपण गर्छ । सबै क्षेत्रको धनात्मक वृद्धिदरले अर्थतन्त्रमा सकारात्मक सुधारको सङ्केत गर्छ । गत आवको सोही अवधिमा २.९ प्रतिशतको वृद्धिदर रहेको थियो ।चालु आवको पहिलो त्रैमासमा खाद्यान्न बाली, वनपैदावार, निर्जीवन बिमा, आन्तरिक उत्पादनका निर्माण सामग्रीको उत्पादनमा सङ्कुचन आएको कार्यालयले जनाएको छ । यद्यपि विद्युत् उत्पादन तथा वितरण, वित्तीय व्रिmयाकलाप, पशुजन्य उत्पादन, फलफूल तथा तरकारी, व्यापार सेवा, पर्यटनलगायतका व्रिmयाकलापमा वृद्धि हुँदा अर्थतन्त्रमा उल्लिखित बराबरको वृद्धिदर हुने कार्यालयले अनुमान सार्वजनिक गरेको छ । अर्थतन्त्रमा मौसमी प्रभावलाई समेत समायोजन गर्दा वृद्धिदर भने नकारात्मक हुने कार्यालयको प्रक्षेपण छ । कार्यालयका अनुसार मौसमी प्रभावलाई समेट्दा पहिलो त्रैमासको वृद्धिदर १.६८ प्रतिशतले सङ्कुचित हुने देखिन्छ । गत आवको सोही अवधिमा ०.४ प्रतिशतको वृद्धिदर थियो । मौसमी प्रभावको समायोजन गर्दा कुल १८ वटा औद्योगिक क्षेत्रमध्ये प्रशासनिक तथा सहयोगी सेवा, पेसागत, वैज्ञानिक तथा प्राविधिक सेवा, सूचना तथा सञ्चार, विद्युत्, ग्यास, आवास र खाद्यान्न सेवाबाहेक १३ वटा क्षेत्रहरूको वृद्धिदर नकारात्मक रहेको छ । विद्युत् क्षेत्रको वृद्धिदर धेरै पहिलो त्रैमासमा मौसमी प्रभावलाई समायोजन नगर्दा विद्युत् तथा ग्यास क्षेत्रको कुल मूल्य अभिवृद्धि वृद्धिदर सबैभन्दा बढी हुने अनुमान गरिएको छ । कार्यालयका अनुसार समीक्षा अवधिमा यस क्षेत्रको वृद्धिदर १४.९१ प्रतिशत हुने अनुमान छ । त्यसपछि वित्तीय तथा बिमाक्षेत्रको ७.०७ प्रतिशत, पेसागत, वैज्ञानिक तथा प्राविधिक सेवाको ५.५२ प्रतिशत, प्रशासनिक तथा सहयोगी सेवाको ५.४६ प्रतिशत, थोक तथा खुद्रा व्यापारको ३.८९ प्रतिशतको वृद्धिदर हुने अनुमान छ । खानी तथा उत्खनन क्षेत्रको कुल मूल्य अभिवृद्धि वृद्धिदर ३.७६ प्रतिशत हुँदा निर्माणको क्षेत्रको ३.२६ प्रतिशत र शिक्षा क्षेत्रको २.६८ प्रतिशतको हुने अनुमान गरिएको छ । अर्थतन्त्रमा महìवपूर्ण योगदान हुने कृषि, वन तथा मत्स्य क्षेत्रको वृद्धिदर भने १.३६ प्रतिशतको वृद्धिदर हुने प्रक्षेपण कार्यालयले गरेको छ ।",
      "link": "https://gorkhapatraonline.com/news/188029",
      "image": "https://gorkhapatraonline.com/storage/media/330576/conversions/Untitled-1-original-thumb.jpg"
    },
    {
      "slug": "188025",
      "title": "नेपाल बैङ्क लिमिटेडको साधारण सभा सम्पन्न",
      "timestamp": 1768435200000,
      "source": "gp",
      "content": "नेपाल बैङ्क लिमिटेडको ६६ औँ वार्षिक साधारण सभा सम्पन्न भएको छ । बैङ्क सञ्चालक समितिका अध्यक्ष प्रा.डा. डिल्लीराज शर्माको अध्यक्षतामा बैंकको ६६ औँ वार्षिक साधारण सभाले आर्थिक व",
      "longContent": "गोरखापत्र समाचारदाता काठमाडौं, माघ १ गते । नेपाल बैङ्क लिमिटेडको ६६ औँ वार्षिक साधारण सभा सम्पन्न भएको छ । बैङ्क सञ्चालक समितिका अध्यक्ष प्रा.डा. डिल्लीराज शर्माको अध्यक्षतामा बैंकको ६६ औँ वार्षिक साधारण सभाले आर्थिक वर्ष २०८१/८२ को सञ्चालक समितिको वार्षिक प्रतिवेदन, लेखापरीक्षकको प्रतिवेदनसहितको २०८२ असार मसान्तको वित्तीय विवरणहरू पारित गरेको छ ।  त्यस्तै, सभाले आर्थिक वर्ष २०८२/८३ का लागि लेखापरीक्षकको पारिश्रमिक, सेवा, सर्त र सुविधा पारित गर्दै महालेखापरीक्षकको कार्यालयबाट परामर्श प्राप्त भएपछि लेखापरीक्षक नियुक्त गर्ने अधिकार सञ्चालक समितिलाई दिने प्रस्ताव पनि पारित गरेको छ । बैंकको नियमावलीको नियम ३१ मा भएको व्यवस्था बमोजिम सञ्चालकको पारिश्रमिक, भत्ता र सुविधा सम्बन्धी व्यवस्थामा संशोधन गर्ने प्रस्ताव पारित गर्दै उक्त प्रस्तावित संशोधनमा नियमनकारी निकायबाट कुनै फेरबदलको सुझाव प्राप्त भएमा सो बमोजिम आवश्यक फेरबदल गर्न सञ्चालक समितिलाई अख्तियारी प्रदानसमेत गरेको उक्त बैङ्कका प्रवक्ता प्रतिभा डङोलले जनाउनु भएको छ ।",
      "link": "https://gorkhapatraonline.com/news/188025",
      "image": "https://gorkhapatraonline.com/storage/media/330572/conversions/Untitled-1-original-thumb.jpg"
    },
    {
      "slug": "188012",
      "title": "ठुला सहरमा फाइभजी सुरु गर्दै नेपाल टेलिकम",
      "timestamp": 1768435200000,
      "source": "gp",
      "content": "नेपाल टेलिकमले राजधानी काठमाडौँसहित देशका मुख्य सहरबाट फाइभजी सेवा सुरु गर्ने भएको छ । टेलिकमको  १८ औँ वार्षिक साधारण सभाका अवसरमा बुधबार आयोजित कार्यव्रmममा कम्पनीका सञ्चालक समिति अध्यक्ष एवं सञ्चार तथा सूचना प्रविधि मन्त्रालयका सचिव राधिका अर्यालले टेलिकम छिट्टै फाइभजी सेवा सुरु गर्ने प्रव्रिmयामा रहेको जानकारी दिनुभएको हो ।",
      "longContent": "गोरखापत्र समाचारदाताकाठमाडौँ, माघ १ गते । नेपाल टेलिकमले राजधानी काठमाडौँसहित देशका मुख्य सहरबाट फाइभजी सेवा सुरु गर्ने भएको छ । टेलिकमको  १८ औँ वार्षिक साधारण सभाका अवसरमा बुधबार आयोजित कार्यव्रmममा कम्पनीका सञ्चालक समिति अध्यक्ष एवं सञ्चार तथा सूचना प्रविधि मन्त्रालयका सचिव राधिका अर्यालले टेलिकम छिट्टै फाइभजी सेवा सुरु गर्ने प्रव्रिmयामा रहेको जानकारी दिनुभएको हो । आमग्राहक र सरोकारवालामा फाइभजी सेवा उपभोग गर्ने तीव्र आकाङ्क्षा रहेकाले कम्पनीले निकट भविष्यमै यो सेवा सुरु गर्ने उहाँले बताउनुभएको हो । त्यस व्रmममा उहाँले २०८२ असोज मसान्तसम्म सातै प्रदेशका ७७ जिल्लाका ७४९ स्थानीय तहमा अत्याधुनिक दूरसञ्चार फोरजी एलटिई प्रविधि विस्तार भइसकेको जानकारी गराउनुभयो । कम्पनीको प्रतिवेदन प्रस्तुत गर्दै अध्यक्ष अर्यालले भविष्यमा ठुला  परियोजना सञ्चालन गर्नुपर्ने र थप पुँजी आवश्यक हुने अवस्थामा बोनस सेयरसमेत उपलब्ध गराइने प्रतिबद्धता व्यक्त गर्नुभयो । त्यस्तै उहाँले विविध प्रतिकूलताबिच कम्पनीले गत आवमा ३८ अर्ब १९ करोड रुपियाँ आम्दानी गरी छ अर्ब रुपियाँ नाफा आर्जन गर्न सफल भएको बताउनुभयो । समीक्षा अवधिमा कम्पनीले कर तथा शुल्कबापत आफ्नो कुल आयमध्ये १८ अर्ब ४६ करोड रुपियाँ राजस्वका रूपमा नेपाल सरकारलाई बुझाई राष्ट्रिय अर्थतन्त्रमा योगदान पु¥याएको उहाँले उल्लेख गर्नुभयो । यसका साथै उहाँले जोखिम न्यूनीकरणका लागि आय सुनिश्चितको परीक्षण, कार्यसम्पादन परीक्षण तथा प्राविधिक परीक्षणको कार्यलाई प्राथमिकतासाथ निरन्तरता दिइएको जानकारी दिनुभयो । तीव्र प्रतिस्पर्धी वातावरणमा मुनाफाभन्दा बढी सेवाभावलाई उच्च प्राथमिकतामा राखेर भौगोलिक रूपले अति विकट तथा दुर्गमक्षेत्रमा सेवा विस्तारलाई कम्पनीले प्राथमिकतामा राखेको उहाँले बताउनुभयो । नगद लाभांश दिनेटेलिकमले आफ्ना सेयरधनीलाई प्रतिसेयर ३० रुपियाँका दरले नगद लाभांश वितरण गर्ने भएको छ । साधारण सभाले सर्वसम्मत रूपमा उक्त प्रस्ताव पारित गरेको हो । लाभांश रकम बुधबारदेखि नै सर्वसाधारण सेयरधनीलाई वितरण गरिने कम्पनीले जनाएको छ । सभाले गत आर्थिक वर्ष २०८१/८२ को सञ्चालक समितिको वार्षिक प्रतिवेदन र लेखापरीक्षकको प्रतिवेदनसहित २०८२ असार मसान्तको वासलात, नाफानोक्सान हिसाब, नगद प्रवाह विवरण तथा अन्य अनुसूचीउपर छलफल गरी सर्वसम्मतले पारित गरेको छ ।",
      "link": "https://gorkhapatraonline.com/news/188012",
      "image": "https://gorkhapatraonline.com/storage/media/330559/conversions/Untitled-1-original-thumb.jpg"
    },
    {
      "slug": "187996",
      "title": "टोखाबाट यसवर्ष पाँच करोड बढीको चाकू बिक्री",
      "timestamp": 1768348800000,
      "source": "gp",
      "content": "टोखाबाट यसवर्ष रु पाँच करोडभन्दा बढी मूल्य बराबरको चाकु बिक्री भएको छ। माघे सङ्क्रान्तिको पूर्वसन्ध्यामा टोखाका चाकु व्यवसायीलाई चाकु बेच्न भ्याइनभ्याइ छ।",
      "longContent": "काठमाडौँ, पुस ३० गते। टोखाबाट यसवर्ष पाँच करोडभन्दा बढी मूल्य बराबरको चाकु बिक्री भएको छ। माघे सङ्क्रान्तिको पूर्वसन्ध्यामा टोखाका चाकु व्यवसायीलाई चाकु बेच्न भ्याइनभ्याइ छ। टोखाका हाल १८ उद्योगले चाकु, लड्डुलगायत उत्पादन गर्दै आएका छन्। १८ उद्योगमध्ये १० उद्योगले चाकू उत्पादन र बाँकी ८ उद्योगले तिलको लड्डु, भूजाको लड्डुलगायतका परिकार बनाउँदै आएका छन्। टोखा नगरपालिका–२ र ३ मा चाकू उत्पादन हुँदै आएको छ। यो टोखाको पुरानो बजारसमेत हो। उक्त बजारको नामबाट नगरपालिकाको नामसमेत राखिएको हो । टोखामा उत्पादन भएको चाकू काठमाडौँ उपत्यकाका असन, इन्द्रचोक, भक्तपुर, पाटन, कीर्तिपुर र उपत्यका बाहिरका नारायणघाट, पोखरा, बुटवल, विराटनगरलगायत सहरमा पनि बिक्रीका लागि पु¥याउने गरिन्छ। टोखामा उत्पादन हुने चाकूले नेपालको करिब  ६० प्रतिशत बढी चाकुको माग पूर्ति गर्ने बताइन्छ।टोखा परम्परागत चाकू संरक्षण समाजका संस्थापक अध्यक्ष कृष्णबहादुर श्रेष्ठले टोखामा उत्पादित चाकू नेपालसँगै जापान, अमेरिका र अष्ट्रेलियालगायतका देशमा पुग्ने गरेको बताउनुभयो। टोखामा पाँच लाख किलो चाकू र लड्डु उत्पादन हुँदै आएको छ। नेवारी भाषामा ‘टु’ को अर्थ उखु, ‘ख्यः’ को अर्थ ‘फल्ने ठाउँ’ हो। टोखा उखुखेती हुने ठाउँका रुपमा चिनिन्छ। टोखाका उद्योगमा हाल सादा चाकू, मसला चाकू, स्पेशल चाकू, सेतो लड्डु, कालो लड्डु, बम्बे लड्डु, पुष्टकारी, भूजा लड्डु, बदाम लड्डुलगायत उत्पादन हुँदै आएका छन्। टोखा परम्परागत चाकू संरक्षण समाजका अध्यक्ष  बुद्ध श्रेष्ठले टोखामा सञ्चालित चाकू उद्योगले वार्षिक चाकू र उखुबाट बन्ने परिकार बिक्रीबाट करोेडौँ रुपैँया आम्दानी गर्दै आएको बताउनुभयो। टोखामा कृष्ण चाकू उद्योग, काशीलाल चाकू उद्योग र न्हुछे चाकू एण्ड तिरौला उद्योग ठूला उद्योग हुन्। कपिलवस्तुको कृष्णनगरस्थित चन्द्रौटामा रहेको यस वन्त गुण उद्योगबाट सख्खर ल्याएर टोखामा चाकू बनाईँदै आएको छ। धेरै पहिले समयमा टोखामा उखु उत्पादन हुने भए पनि बढ्दो सहरीकरणसँगै यहाँको उखुखेती भने मासिएको छ। यहाँ उत्पादित सादा चाकूको मूल्य प्रतिकिलो १४०, मसला चाकूको मूल्य प्रतिकिलो १५०, सेतो तिलको लड्डुको मूल्य प्रतिकिलो २३०, कालो तिलको लड्डुको मूल्य प्रतिकिलो २५० निर्धारण गरिएको छ।टोखा नगरपालिकाका प्रमुख प्रकाश अधिकारी टोखाको ऐतिहासिक विशेषतालाई जीवन्त राख्न टोखामा चाकू स्तम्भ निर्माणका लागि नगरपालिकाले काम गरिरहेको बताउनुभयो। “टोखा नगरपालिका–२ गलेमा चाकू स्तम्भका लागि डिपिआर निर्माण भइसकेको छ,” छिट्टै चाकू स्तम्भ निर्माण गछौँ,” उहाँले भन्नुभयो। टोखाले चाकूलाई अन्तरराष्ट्रियस्तरमा ब्राण्डिङ गर्ने बताएको छ।नेवारी संस्कृतिमा माघ १ गते चाकू खानैपर्ने प्रचलन छ। साथै नेवार समुदायमा काजरियाको बेलामा पनि चाकू खाने चलन छ। चाकू चिसो लागेका बेला पनि खाने चलन छ। चाकू खाँदा शरीरमा धेरै फाइदा हुनाका साथै रोगसँग लड्नसक्ने क्षमता विकास हुने र बालबालिकादेखि बूढाबूढीलाई जाडो महिनामा चाकू खुवाउँदा राम्रो हुने मान्यता छ। यस्तै माघे सङ्क्रान्तिमा चाकूबाहेक सख्खर, तरुललगायतका खानेकुरासमेत खाने प्रचलन छ। रासस",
      "link": "https://gorkhapatraonline.com/news/187996",
      "image": "https://gorkhapatraonline.com/storage/media/330530/conversions/chaku1-original-thumb.jpg"
    },
    {
      "slug": "187995",
      "title": "तरुलको व्यापार",
      "timestamp": 1768348800000,
      "source": "gp",
      "content": "ताप्लेजुङमा तरुल (कन्दमुल) को मूल्य मङ्गिएको छ । यसवर्ष माघे (मकर) सङ्क्रान्ति पर्वमा तरुलको मूल्य महङ्गो भएको हो ।",
      "longContent": "चन्द्र पन्दाकताप्लेजुङ, पुस ३० गते । ताप्लेजुङमा तरुल (कन्दमुल) को मूल्य मङ्गिएको छ । यसवर्ष माघे (मकर) सङ्क्रान्ति पर्वमा तरुलको मूल्य महङ्गो भएको हो ।विगतका वर्षमा भन्दा यो वर्ष तरुलको मूल्य महङ्गो भएको उपभोक्ताले बताएका छन् । स्थानीय उपभोक्ताका अनुसार सदरमुकाम फुङ्लिङमा लागेको यसपटकको मङ्गलबारे हाटमा महङ्गो मूल्यमा तरुलको खरिदबिक्री भएको छ । माघे सङ्क्रान्तिअघि मङ्गलबार लागेको हाट बजार तरुलकै बजार झैँ भए पनि मूल्य भने विगत वर्षका तुलनामा महङ्गो भएको फुङ्लिङ नगरपालिका–५ का उपभोक्ता विक्रम लिम्बूले बताउनुभयो । लिम्बूका अनुसार मङ्गलबारे हाटमा प्रतिकिलोग्राम न्युनतम् ८० रुपियाँदेखि २५० रुपियाँ सम्ममा तरुलको खरिद विक्री भएको छ ।लिम्बू सहितका उपभोक्ताले माघे सङ्क्रान्ति मनाउनुपर्ने भएकाले महङ्गो मूल्य लगाएरै भए पनि तरुल किन्न बाध्य भएको बताएका छन् । चाडपर्वको मौका पारेर स्थानीय व्यापारीले तरुलको मूल्य महङ्गो निर्धारण गर्ने गरेको उपभोक्ताको गुनासो रहेको छ ।  हाट बजारमा बिक्री गरिने तरुलको मूल्य स्थानीय व्यापारी र उत्पादक किसान आफैँले तोक्ने गर्दछन् । तरुलको जात र प्रजातिअनुसार मूल्य तोकिने अर्थात निर्धारण गर्ने गरिन्छ । स्थानीय व्यापारी तथा किसानले सामान्य घरतरुलको प्रतिकिलोग्राम ८० रुपियाँदेखि १५० रुपियाँसम्म निर्धारण गरेर विक्री गरेका छन् । त्यस्तै वनतरुल र पताले २०० देखि २५० रुपियाँसम्म मूल्य निर्धारण गरी व्यापारीले बिक्री गरेका छन् । स्थानीय उत्पादनको सिँदुरे तरुल, सिमले, स्कूसको तरुल र पिँडालुजस्ता तरुलका प्रजाति हाट बजारमा खदिर बिक्री गर्ने गरिएको छ । यता गाउँका किसानले उत्पादन गरेको तरुल अर्गानिक हुनुका साथै स्वादिष्ट पनि हुने भएकाले उपभोक्ताको रोजाइमा पर्ने गरेको बताइन्छ ।",
      "link": "https://gorkhapatraonline.com/news/187995",
      "image": "https://gorkhapatraonline.com/storage/media/330529/conversions/Tarul-Bepar-Taplejung-original-thumb.jpg"
    },
    {
      "slug": "187979",
      "title": "नेप्से परिसूचकमा झिनो अङ्कको सुधार",
      "timestamp": 1768348800000,
      "source": "gp",
      "content": "नेपाल स्टक एक्सचेन्ज (नेप्से) परिसूचकमा झिनो अङ्कको सुधार देखिएको छ। आज नेप्से परिसूचक एक दशमलव ५२ अङ्कले बढेर दुई हजार ६४१ दशमलव ४३ को विन्दुमा कायम भएको हो।",
      "longContent": "काठमाडौँ, पुस ३० गते। नेपाल स्टक एक्सचेन्ज (नेप्से) परिसूचकमा झिनो अङ्कको सुधार देखिएको छ। आज नेप्से परिसूचक एक दशमलव ५२ अङ्कले बढेर दुई हजार ६४१ दशमलव ४३ को विन्दुमा कायम भएको हो।आज ३२० कम्पनीको एक करोड २५ लाख चार हजार ९७० कित्ता शेयर ७२ हजार ६७१ पटक खरिदबिक्री हुँदा छ अर्ब २० करोड ९४ लाख ३८ हजार ९०६ दशमलव ३७ को कारोबार भएको नेप्सेले जनाएको छ।आजको कारोबारमा विकास बैँक शून्य दशमलव शून्य एक, वित्त दुई दशमलव ५५, होटल तथा पर्यटन शून्य दशमलव ३१, जलविद्युत् शून्य दशमलव शून्य सात, लगानी शून्य दशमलव ११, म्युचुअल फन्ड शून्य दशमलव शून्य आठ, निर्जीवन बिमा शून्य दशमलव ३८ र व्यापार समूह शून्य दशमलव ६७ प्रतिशतले बढेको छ। अरू सबै समूहको उपसूचक घटेको छ। बैंकिङ शून्य दशमलव शून्य आठ, जीवन बिमा शून्य दशमलव शून्य एक, उत्पादन तथा प्रशोधन शून्य दशमलव ४१, लघुवित्त शून्य दशमलव शून्य पाँच र अन्य समूह शून्य दशमलव १३ प्रतिशतले घटेको छ।सुपर मादी हाइड्रोपावर लिमिटेडको शेयर मूल्य आज सबैभन्दा बढी नौ दशमलव ९४ प्रतिशतले बढेको छ भने सबैभन्दा बढी आइसिएफसी फाइनान्स लिमिटेड डिबेन्चर–२०८८ तीन दशमलव ३० प्रतिशतले घटेको छ।कारोबार रकमका आधारमा आज सबैभन्दा बढी राधी विद्युत् कम्पनी लिमिटेडको २६ करोड २४ लाख चार हजार १८४ बराबरको कारोबार भएको छ। कारोबार भएका शेयर सङ्ख्याका आधारमा भने दोर्दीखोला जलविद्युत् कम्पनी लिमिटेडको सबैभन्दा बढी छ लाख ७१ हजार ११८ कित्ता शेयर खरिदबिक्री भएको छ।",
      "link": "https://gorkhapatraonline.com/news/187979",
      "image": "https://gorkhapatraonline.com/storage/media/330494/conversions/Stock-exchange-original-thumb.jpg"
    },
    {
      "slug": "187975",
      "title": "नागरिक लगानी कोषको साधारण सभा सम्पन्न",
      "timestamp": 1768348800000,
      "source": "gp",
      "content": "नागरिक लगानी कोषको ३१औँ वार्षिक साधारण सभा आज सम्पन्न भएको छ। कोषको साधारण सभाले गत आर्थिक वर्ष २०८१–८२ को आम्दानीबाट पाँच प्रतिशत बोनस शेयर र आठ प्रतिशत नगद लाभांश (नगदसमेत) वितरणको प्रस्ताव पारित गरेको हो।",
      "longContent": "काठमाडौँ, पुस ३० गते। नागरिक लगानी कोषको ३१औँ वार्षिक साधारण सभा आज सम्पन्न भएको छ। कोषको साधारण सभाले गत आर्थिक वर्ष २०८१–८२ को आम्दानीबाट पाँच प्रतिशत बोनस शेयर र आठ प्रतिशत नगद लाभांश (नगदसमेत) वितरणको प्रस्ताव पारित गरेको हो।कोषको गत आवको कर पछिको खुद नाफा एक अर्ब २५ करोड ६० लाख रहेको छ। जसमध्ये २५ करोड १२ लाख साधारण जगेडा कोषमा राखी बाँकी रकमबाट लाभांश वितरण गरिएको हो।कोषले सञ्चालन गरेको विभिन्न बचत कार्यक्रमबाट गत आव २०८१/८२ मा दुई खर्ब ६६ अर्ब ६५ करोड खुद कोष सङ्कलन भएकामा चालु आवको असोज मसान्तसम्ममा बचत परिचालन मौज्दात रकम दुई खर्ब ९६ अर्ब ८९ करोड पुगेको जनाएको छ।साधारण सभाले कोषको वार्षिक प्रतिवेदन, गत आव २०८१/८२ को नाफा नोक्सान हिसाब र नगद प्रवाह विवरणलगायतका वित्तीय विवरणसमेत पारित गरेको छ। साधारण सभाले सर्वसाधारण शेयरधनीका तर्फबाट नारायणप्रसाद घिमिरेलाई सर्वसम्मत चयन गरेको छ।साधारण सभामा कोषका अध्यक्ष तुलसीप्रसाद घिमिरेले गत आवको लाभांशबाट शेयरधनी सन्तुष्ट देखिनु, कोषका कर्मचारीको सेवासुविधा र वृत्तिविकास लगायत विषयमा चासो देखाउनु सकारात्मक रहेको बताउनु भयो। उहाँले संस्थालाई व्यवस्थित बनाएर लैजान दूरदर्शी ढङ्गले काम गर्ने प्रतिबद्धता जनाउनु भयो।कोषका कार्यकारी निर्देशक पर्वतकुमार कार्कीले शेयरधनीले साधारण सभामा दिएका सुझाव सम्बोधन गरिने प्रतिबद्धता जनाउनु भयो। साथै संस्थालाई सुशासित संस्थाका रूपमा अघि बढाउँदै लगिएको उहाँले दाबी गर्नु भयो।कार्यकारी निर्देशक कार्कीले कोषले नेपाल वायुसेवा निगममा गरेको कर्जा लगानीको असुलीमा जटिलता देखिएको बताउनु भयो। निगमले विमान खरिदका लागि कर्जा लग्दा नेपाल सरकार ‘ग्यारेन्टी’ बसेको उल्लेख गर्दै उहाँले ढिलोचाँडो असुली हुने अपेक्षा व्यक्त गर्नु भयो। त्यस्तै, संस्थागत सामाजिक उत्तरदायित्व अन्तर्गत कोषले शिक्षा, विपद् व्यवस्थापन तथा पुनर्निर्माणका क्षेत्रमा खर्च गरेको उहाँको भनाइ छ। कोषका तथ्याङ्क क्रमशः ‘डिजिटलाइज्ड’ गर्दै लगिएको र डाटा भण्डारणलाई सुरक्षित बनाउँदै लगिएको पनि कार्कीले जानकारी दिनु भयो।",
      "link": "https://gorkhapatraonline.com/news/187975",
      "image": "https://gorkhapatraonline.com/storage/media/330505/conversions/nagareka-original-thumb.jpg"
    },
    {
      "slug": "187967",
      "title": "सन् २०२५ मा प्राकृतिक प्रकोपले मानव जीवन र अर्थतन्त्र प्रभावितः प्रतिवेदन",
      "timestamp": 1768348800000,
      "source": "gp",
      "content": "विश्वव्यापी वातावरणीय प्रणालीमा भइरहेका परिवर्तनले सन् २०२५ मा बाढी, खडेरी र अत्यधिक तापक्रमलाई तीव्र बनाउँदै हजारौँ मानिसको ज्यान गएको र सयौँ अर्ब अमेरिकी डलर बराबरको क्षति भएको एक नयाँ प्रतिवेदनले जनाएको छ ।",
      "longContent": "क्यानबेरा, पुस ३० गते । विश्वव्यापी वातावरणीय प्रणालीमा भइरहेका परिवर्तनले सन् २०२५ मा बाढी, खडेरी र अत्यधिक तापक्रमलाई तीव्र बनाउँदै हजारौँ मानिसको ज्यान गएको र सयौँ अर्ब अमेरिकी डलर बराबरको क्षति भएको एक नयाँ प्रतिवेदनले जनाएको छ ।अस्ट्रेलियन नेसनल युनिभर्सिटी (एएनयू)को नेतृत्वमा तयार गरिएको सन् २०२५ ग्लोबल वाटर मोनिटर प्रतिवेदन अनुसार निरन्तर तापवृद्धिले वातावरण, जमिन र महासागरबिच ठुलो परिवर्तन ल्याएको छ । यसले समाजमा गम्भीर असर पारेको एएनयूको समाचार विज्ञप्तिमा उल्लेख छ ।प्रतिवेदनका अनुसार सन् २०२५ मा पानीसँग सम्बन्धित प्राकृतिक विपत्तिका कारण करिब पाँच हजार जनाको मृत्यु भएको छ भने झन्डै ८० लाख मानिस विस्थापित भएका छन् । यस्ता घटनाबाट भएको आर्थिक क्षति ३६० अर्ब अमेरिकी डलर नाघेको बताइएको छ । बाढी, उष्णकटिबन्धीय चक्रवात, खडेरी र डढेलोजस्ता विपत्तिले ठुलो क्षति पुर्‍याएका छन् । यी घटनाले पानी, खाद्य तथा ऊर्जा प्रणालीमा एकपछि अर्को असर पार्दै सङ्कटलाई थप गहिरो बनाएको प्रतिवेदनमा उल्लेख छ । एएनयू फेनर स्कूल अफ इन्भाइरोनमेन्ट एन्ड सोसाइटीका प्राध्यापक अल्बर्ट भान डाइकले भन्नु भयो, “पानीसँग सम्बन्धित प्रक्रियामा आएको परिवर्तनले विपत्ति कुन समयमा र कुन स्थानमा हुने भन्ने कुरामा प्रत्यक्ष प्रभाव पारेको छ ।”उहाँका अनुसार सन् २०२५ मा बाढी, खडेरी र तापसम्बन्धी जोखिम छोटो समयमै एउटै क्षेत्रमा पटक-पटक देखा परे, जसले संयुक्त प्रभावलाई झनै घातक बनायो । प्रतिवेदनले वायुमण्डलमा माटो र भू-जलको अवस्था, नदीको बहाव तथा सतही पानीको फैलावटमा आएको परिवर्तन सन् २०२५ का धेरै विनाशकारी जलवायु विपत्तिसँग नजिकबाट जोडिएको जनाएको छ ।हिमालय क्षेत्रमा हिमताल फुटेर आएको बाढीदेखि भूमध्य रेखीय क्षेत्रमा आएका शक्तिशाली चक्रवातसम्मका विपत्ति असाधारण रूपमा उच्च तापक्रमसँग सम्बन्धित रहेको प्रतिवेदनमा उल्लेख छ । युरोपमा अत्यधिक गर्मीका कारण मृत्यु र डढेलो बढेको छ भने दक्षिण तथा दक्षिणपूर्वी एसियामा मनसुनजन्य बाढीले व्यापक क्षति पुर्‍याएको छ ।अनुसन्धान कर्ताले २०२६ मा भूमध्यसागर क्षेत्र, अफ्रिकाको हर्न, ब्राजिल र मध्य एसियामा खडेरीको जोखिम बढ्ने चेतावनी दिएका छन् । साथै साहेल क्षेत्र, दक्षिणी अफ्रिका, उत्तरी अस्ट्रेलिया तथा एसियाका धेरै भागमा बाढीको सम्भावना उच्च रहने अनुमान गरिएको छ । रासस/सिन्ह्वा",
      "link": "https://gorkhapatraonline.com/news/187967",
      "image": "https://gorkhapatraonline.com/storage/media/330463/conversions/world-original-thumb.jpg"
    },
    {
      "slug": "187966",
      "title": "चीनको व्यापार अधिशेष ऐतिहासिक उचाइमा",
      "timestamp": 1768348800000,
      "source": "gp",
      "content": "चीनको व्यापार अधिशेष सन् २०२५ मा करिब १२ खर्ब अमेरिकी डलरको ऐतिहासिक रेकर्डमा पुगेको सरकारी तथ्याङ्कले देखाएको छ ।",
      "longContent": "हङकङ, पुस ३० गते । चीनको व्यापार अधिशेष सन् २०२५ मा करिब १२ खर्ब अमेरिकी डलरको ऐतिहासिक रेकर्डमा पुगेको सरकारी तथ्याङ्कले देखाएको छ । बुधबार सार्वजनिक गरिएको विवरण अनुसार संयुक्त राज्य अमेरिकामा निर्यात सुस्त भए पनि अन्य क्षेत्रीय र अन्तर्राष्ट्रिय बजारमा निर्यात विस्तार हुँदा समग्र अधिशेष उल्लेखनीय रूपमा बढेको हो ।चिनियाँ भन्सार प्रशासनका अनुसार सन् २०२५ मा चीनको कुल निर्यात ५.५ प्रतिशतले बढेर ३७ खर्ब ७० अर्ब डलर पुगेको छ । यस अवधिमा आयात भने घटेर २५ खर्ब ८० अर्ब डलरमा सीमित रह्यो । यस अघिको वर्ष सन् २०२४ मा चीनको व्यापार अधिशेष नौ खर्ब ९२ अर्ब डलर भन्दा केही बढी थियो ।डिसेम्बर महिनामा चीनको निर्यात डलरको आधारमा अघिल्लो वर्षको तुलनामा ६.६ प्रतिशतले वृद्धि भएको देखिएको छ, जुन अर्थशास्त्रीको अनुमान भन्दा राम्रो र नोभेम्बरको ५.९ प्रतिशतको वार्षिक वृद्धि दर भन्दा उच्च हो । सोही महिनामा आयात पनि उल्लेख्य रूपमा बढ्दै नोभेम्बरको १.९ प्रतिशतको तुलनामा ५.७ प्रतिशतले वृद्धि भएको छ । चीनको व्यापार अधिशेषले नोभेम्बरमै पहिलो पटक १० खर्ब डलरको सीमालाई पार गरेको थियो । गत वर्षको पहिलो ११ महिनामै व्यापार अधिशेष १० खर्ब ८० अर्ब डलर पुगेको तथ्याङ्कले देखाउँछ । व्यापारिक घर्षण र भूराजनीतिक तनावका बाबजुद पनि सन् २०२६ मा निर्यातले चीनको अर्थतन्त्रलाई टेवा दिइरहने अर्थशास्त्रीको अनुमान छ । बिएनपी परिबासकी प्रमुख चिनियाँ अर्थशास्त्री ज्याकलिन रोङले सन् २०२६ मा पनि निर्यातले आर्थिक वृद्धिको प्रमुख चालकको भूमिका खेल्ने अपेक्षा कायमै रहेको बताउनु भएको छ ।अमेरिकामा राष्ट्रपति डोनाल्ड ट्रम्प पुनः सत्तामा फर्किएपछि चीन र संयुक्त राज्यबिचको व्यापार युद्ध चर्किदै जाँदा अमेरिकी बजारतर्फ चीनको निर्यात गत वर्षको अधिकांश समय घट्दो रह्यो । सन् २०२५ मा अमेरिका तर्फको निर्यात करिब २० प्रतिशतले घटेको देखिन्छ । यद्यपि दक्षिण अमेरिका, दक्षिणपूर्वी एसिया, अफ्रिका र युरोपका अन्य बजारमा निर्यात विस्तार हुँदा उक्त गिरावट धेरै हदसम्म सन्तुलनमा आएको छ ।आँकडा अनुसार सन् २०२५ मा अफ्रिकातर्फ चीनको निर्यात २६ प्रतिशतले बढेको छ । दक्षिणपूर्वी एसियाली देशमा १३ प्रतिशत, युरोपेली सङ्घ (इयु) मा ८ प्रतिशत र ल्याटिन अमेरिकामा ७ प्रतिशतले निर्यात वृद्धि भएको छ । विश्लेषकका अनुसार कम्प्युटर चिप्स, विद्युतीय उपकरण तथा ती उत्पादनमा प्रयोग हुने सामग्रीको बलियो विश्वव्यापी मागले चीनको निर्यातलाई समर्थन गरेको छ । यसका साथै गत वर्ष चीनको कार निर्यातमा पनि उल्लेख्य वृद्धि देखिएको थियो । बलियो निर्यात प्रदर्शनले चीनको अर्थतन्त्रलाई वार्षिक करिब ५ प्रतिशतको आधिकारिक वृद्धि दर लक्ष्य नजिक पुर्‍याउन मद्दत गरेको छ । तर सस्तो चिनियाँ वस्तुको बाढीले स्थानीय उद्योगलाई असर गर्न सक्ने चिन्ताका कारण केही मुलुकमा चेतावनी र चासो पनि बढेको छ । चिनियाँ भन्सार प्रशासनका उपमन्त्री वाङ जुनले सन् २०२६ मा चीनले ‘गम्भीर र जटिल’ बाह्य व्यापार वातावरणको सामना गरिरहेको बताउनु भयो । तथापि उहाँले चीनको विदेशी व्यापारका आधारभूत संरचना अझै बलियो रहेको स्पष्ट पार्नु भयो । अन्तर्राष्ट्रिय मुद्रा कोष (आइएमएफ)का प्रमुखले गत महिना चीनलाई आर्थिक असन्तुलन समाधान गर्न, घरेलु माग र लगानीलाई प्रोत्साहन गर्दै निर्यातमा अत्यधिक निर्भरताबाट बाहिर निस्कन सुधारको गति तीव्र बनाउन आग्रह गर्नु भएको थियो ।चीनमा लामो समयदेखि चलिरहेको रियल स्टेट क्षेत्रको मन्दीले उपभोक्ताको विश्वास र घरेलु मागलाई अझै प्रभावित गरिरहेको छ । अत्यधिक ऋण लिँदा धेरै डेभलपर डिफल्टमा गएपछि यस क्षेत्रको समस्या गहिरिएको हो । चिनियाँ नेताले उपभोक्ता र व्यवसायको खर्च वृद्धि आर्थिक नीतिको केन्द्रमा राखेका छन् । पछिल्ला महिनामा सरकारले ट्रेड-इन अनुदान कार्यक्रम ल्याएर उपभोक्तालाई नयाँ, ऊर्जा-कुशल घरेलु उपकरण र सवारी साधन खरिद गरी पुराना मोडेल प्रतिस्थापन गर्न प्रोत्साहन गरेको छ । तर यी उपायको प्रभाव अहिलेसम्म सीमित देखिएको छ । बिएनपी परिबासकी रोङका अनुसार घरेलु मागको वृद्धि सन् २०२६ मा पनि सुस्त नै रहने सम्भावना छ । उहाँले विशेष गरी उपभोक्ता वस्तुका लागि वित्तीय अनुदान कार्यक्रम गत वर्षको तुलनामा कमजोर देखिएको उल्लेख गर्नु भयो ।फ्रान्सेली लगानी बैँक नाटिक्सिसका वरिष्ठ अर्थशास्त्री ग्यारी एनजीले सन् २०२६ मा चीनको निर्यात करिब ३ प्रतिशतले मात्र बढ्ने अनुमान गर्नु भएको छ । यो सन् २०२५ को ५.५ प्रतिशतभन्दा कम हो । आयात वृद्धिदर सुस्त रहने सम्भावनासँगै चीनको व्यापार अधिशेष यस वर्ष पनि १० खर्ब डलरभन्दा माथि रहने उहाँको अपेक्षा रहेको छ । रासस/एपी",
      "link": "https://gorkhapatraonline.com/news/187966",
      "image": "https://gorkhapatraonline.com/storage/media/330472/conversions/China-original-thumb.jpg"
    },
    {
      "slug": "187954",
      "title": "सुनचाँदीको मूल्य हालसम्मकै उच्च",
      "timestamp": 1768348800000,
      "source": "gp",
      "content": "स्थानीय बजारमा सुनचाँदीको मूल्यमा उल्लेख्य वृद्धि भएको छ । चार दिनको अन्तरालमा सुन र चाँदी दुवैको मूल्यमा तीव्र वृद्धि भएको हो ।",
      "longContent": "काठमाडौं, पुस ३० गते । स्थानीय बजारमा सुनचाँदीको मूल्यमा उल्लेख्य वृद्धि भएको छ । चार दिनको अन्तरालमा सुन र चाँदी दुवैको मूल्यमा तीव्र वृद्धि भएको हो ।नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु. दुई लाख ७८ हजार र त्यति नै चाँदीको मोल रु. पाँच हजार ६५५ कायम भएको छ । मङ्गलबार एक तोला सुन रु. दुई लाख ७६ हजार ५०० र त्यति नै चाँदीको मोल रु. पाँच हजार ३४० मा कारोबार भएको थियो । गत आइतबार प्रतितोला रु. दुई लाख ७० हजार ६०० मा कारोबार भएको छापावाला सुन हिजो तोलामा रु. चार हजार १००ले बढेर दुई लाख ७४ हजार ७०० कायम भएको थियो । यसैगरी, चाँदीको मूल्य पनि बढेको छ । आइतबार प्रतितोला रु. चार हजार ९९० मा खरिदबिक्री भएको एक तोला चाँदी हिजो रु. पाँच हजार १९५ मा किनबेच भएको थियो ।अमेरिकी डलरको उतारचढाव तथा विश्वव्यापी आर्थिक अनिश्चितताका कारण स्थानीय बजारमा सुनचाँदीको मूल्य बढेको व्यवसायीहरूले बताएका छन् । अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा एक औँस सुन चार हजार ६३५ र त्यति नै परिमाणको सेतो धातु ९० अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/187954",
      "image": "https://gorkhapatraonline.com/storage/media/330430/conversions/gold1616689900-original-thumb.jpg"
    },
    {
      "slug": "187895",
      "title": "कर तिर्छौं भन्दा तिर्न नपाएको गुनासो",
      "timestamp": 1768348800000,
      "source": "gp",
      "content": "इलाममा रहेको करदाता सेवा कार्यालयलाई सरकारले हटाउने निर्णय गरेपछि इलामका कर तिर्ने व्यवसायी समस्यामा परेका छन् । सहज रूपमा कर तिर्दै आएका निर्माण व्यवसायीदेखि अन्य साना",
      "longContent": "कोकिला ढकाल इलाम, पुस ३० गते ।  इलाममा रहेको करदाता सेवा कार्यालयलाई सरकारले हटाउने निर्णय गरेपछि इलामका कर तिर्ने व्यवसायी समस्यामा परेका छन् । सहज रूपमा कर तिर्दै आएका निर्माण व्यवसायीदेखि अन्य साना तथा ठुला व्यवसायीले झापाको भद्रपुरस्थित आन्तरिक राजस्व कार्यालय जान बाध्य  भएका छन् । इलामबाट भद्रपुर पुुगेर २० दिनअघि करचुक्ताका लागि फाइल दर्ता गरे पनि पुसको अन्तिम हुँदा पनि काम अघि नबढेको इलामका व्यवसायी दिपेश श्रेष्ठले बताउनुुभयो । करदाताका लागि पुस मसान्त कर तिर्ने र कर चुक्ताको प्रमाणपत्र निकाल्ने अन्तिम समय हो । “हामीले इलाममा करदाता सेवा कार्यालय हुँदा समयमा कर तिर्न पाएका थियौँ । यहाँबाट हटाइएपछि राज्यलाई कर तिर्छौंभन्दा पनि समयमा कर तिर्ने अवस्था छैन ।” श्रेष्ठले भन्नुुभयो, “भोलिसम्म कर चुक्ता भएन भने जरिबाना त लाग्छ नै व्यवसाय नै डामाडोल हुने स्थिति आउँछ । भद्रपुरबाट काम हुने अवस्था छैन । फाइलको चाङ छ ।” आन्तरिक राजस्व कार्यालय झापामा गएर आफ्नो फाइल अड्किएपछि निर्माण व्यवसायी सन्तोष कटुवाल पनि थप समस्यामा हुुनुुहुन्छ । १५–२० दिनअघि बुुझाएको फाइलको अझै काम हुुँदैन भोलिसम्म काम नभए माघ २ गतेपछि जिल्लाभित्र खुल्ने ठेक्का प्रक्रियाबाट सबै निर्माण व्यवसायी वञ्चित हुने अवस्था रहेको निर्माण व्यवसायी कटुुवाल बताउनुुहुन्छ ।“कर चुक्ता नभई ठेक्कामा सहभागी हुन पाइँदैन, यो मेरो मात्र समस्या होइन, इलामका सबै निर्माण व्यवसायीको समस्या हो,” कटुवालले भन्नुुभयो, “आन्तरिक राजस्व कार्यालयले पुस मसान्तसम्म कर चुक्ता गर्नु भनेको छ । भद्रपुरको आन्तरिक राजस्व कार्यालयमा फाइल थुप्रियो, त्यहाँ काम भएन । हामीलाई फाइल अड्काएर फाइन लिन पाइँदैन र हामीलाई आवश्यक कर चुक्ताको प्रमाणपत्र दिनुु पर्छ, हामीले समयभित्रै कर तिर्न पाउनुु पर्छ ।” बैङ्कबाट कालो सूचीमा पर्ने अवस्था रहेको इलाम उद्योग वाणिज्य सङ्घ इलामका अध्यक्ष बताउनुुहुन्छ । “सरकारले स्थानीय तहमार्फत सेवा दिने, प्रविधिमा लाने भनेर यहाँको करदाता सेवा कार्यालय हटायो, हामी ठिकै होला भनेर चुप बस्यौैैैैैैैँ, अहिले सानादेखि ठुला व्यवसायी सबैलाई अहिले समस्या छ ।” अध्यक्ष पौड्यालले भन्नुुभयो, “बैङ्क ग्यारेन्टी लिन, ऋण चुक्ता गर्न र साना, ठुला तथा मझौला व्यवसायले बैङ्किङ कारोबार गर्न कर चुक्ता नै पहिलो सर्त भएकाले हामी कर तिर्ने सहज सेवा पाउनुु पर्छ भन्ने हाम्रो माग छ ।” कोष तथा लेखा नियन्त्रण कार्यालयबाट समेत सबै काम नहुने भएकाले समस्या थपिएको अध्यक्ष पौड्यालको भनाइ छ । गएको जेनजी आन्दोलनको आगजनीपछि इलाममा रहेको करदाता सेवाको काम एक महिना भएन । त्यसपछि असाज १८ को विपत्ले गर्दा थप दुुई महिना व्यवसायीले कर तिर्न सक्ने अवस्था भएन, कर तिर्ने बेला हुँदा कार्यालय नै खारेजी भयो । अध्यक्ष पौड्यालले भन्नुुभयो, “स्थानीय पालिकाबाट तत्काल त्यो व्यवस्था गरिएन, अब हामीलाई जिल्लामा करदाता कार्यालय चाहिन्छ ।”  यता जिल्लामा भर्खरै आउनुुभएका कोष तथा लेखा नियन्त्रण कार्यालय इलामका प्रमुख सूूर्य भण्डारी कोलेनिकालाई व्यवसाय कर चुक्ताको अधिकार नै नभएको बताउनुुहुुन्छ । तत्कालका लागि कोलेनिकालाई संयोजनको माध्यम बनाइएको छ तर काम हुुँदैन, कर चुक्ता गराउन झापा नै जानुु पर्छ । भण्डारीले भन्नुुभयो, “जेनजी आन्दोलन र विपत्को मार खेपेको इलामका लागि तत्काल रोकिएका फाइलको काम गर्न, समयअगावै सबै करदाताका फाइल इन्ट्री गर्न र पुुसभित्र इन्ट्री भएका फाइलमाथि थप शुल्क नलिने व्यवस्था गराउन म प्रतिबद्ध छुु ।” व्यवसायीले भने माघ ३ भित्र आफ्ना फाइलको काम नभएर कर चुक्ताको प्रमाणपत्र नदिए जिल्लामा आन्दोलन गर्न बाध्य हुुने चेतावनीसमेत दिएका छन् । यसैबिच इलाम उद्योग वाणिज्य सङ्घले करदाता कार्यालय जिल्लाबाट हटाइएपछि व्यवसायी समस्यामा परेको भन्दै इलामका प्रमुख जिल्ला अधिकारीमार्फत अर्थमन्त्रीलाई ध्यानाकर्षणपत्रसमेत बुुझाएको छ । ध्यानाकर्षणपत्रमा जिल्लामा रहेको करदाता सेवा कार्यालय हटेपछि इलामसहित पाँचथर ताप्लेजुुङका व्यवसायी मारमा परेको उल्लेख गरिएको छ । यता इलामका प्रमुख जिल्ला अधिकारी लक्ष्मण ढकालले आफूू लागेर पनि पुस मसान्तभित्र इलामका करदाताको काम गराउने प्रतिबद्धता जनाउनुुभएको छ । यसअघि इलाममा रहेको करदाता सेवा कार्यालयले वार्षिक ८० करोडभन्दा बढी राजस्व सङ्कलन गर्दै आएको जनाइएको छ ।",
      "link": "https://gorkhapatraonline.com/news/187895",
      "image": "https://gorkhapatraonline.com/storage/media/330344/conversions/Untitled-1-original-thumb.jpg"
    },
    {
      "slug": "188264",
      "title": "‘चुनावमा पैसाको खेलप्रति चनाखो बनौँ’",
      "timestamp": 1768608000000,
      "source": "gp",
      "content": "प्रधानमन्त्री सुशीला कार्कीले लोकतान्त्रिक निकासका लागि निर्वाचन एक मात्र विकल्प भएकाले समाजका सबै तह र तप्काबाट सहयोगको अपेक्षा गरेको बताउनुभएको छ । चुनावमा पैसाको खेल हुन नदिन समुदायस्तरबाटै सबै चनाखो हुनुपर्ने उहाँको भनाइ छ ।",
      "longContent": "गोरखापत्र समाचारदाता काठमाडौँ, माघ ३ गते  । प्रधानमन्त्री सुशीला कार्कीले लोकतान्त्रिक निकासका लागि निर्वाचन एक मात्र विकल्प भएकाले समाजका सबै तह र तप्काबाट सहयोगको अपेक्षा गरेको बताउनुभएको छ । चुनावमा पैसाको खेल हुन नदिन समुदायस्तरबाटै सबै चनाखो हुनुपर्ने उहाँको भनाइ छ । नेपाल तामाङ घेदुङका प्रतिनिधिसँग शुक्रबार भएको भेटमा प्रधानमन्त्री कार्कीले विगतका निर्वाचनमा पैसाको धेरै खेल हुने गरे पनि अबका निर्वाचनमा पैसाको खेल अन्त्य गरेर जानुपर्ने बताउनुभएको हो । “विगतमा पैसाको खेल भयो भन्ने गुनासो छ । भ्रष्टाचार अन्त्य गर्ने हो भने त्यसको सुरुवात चुनावबाटै हुनु पर्छ । मतदाता पनि यसमा चनाखो बन्नु पर्छ,” प्रधानमन्त्रीको भनाइ थियो ।“मुलुक चुनावमा होमिएको छ । यो चुनाव सामान्य अवस्थाको चुनाव नभई मुलुकलाई निकास दिने र दिगो स्थिरतातिर लैजाने चुनाव हो,” प्रधानमन्त्री कार्कीले भन्नुभयो, गत भदौ २३ र २४ गतेलाई दिमागमा राखौँ । अब बारम्बार यो अवस्था दोहोरिनु हुँदैन । युवाको आकाङ्क्षा अनुरूप हामी चल्नु पर्छ । तपाईंहरू पनि आउँदो चुनावमा नयाँ, युवा र इमानदार सांसद जिताएर संसद्मा पठाउनुहोस् । पुरानो मानसिकताले अब देश चल्दैन । पुरानो सोच र शैलीले पनि चल्दैन । अब नयाँ नै आउनु पर्छ, युवा आउनु पर्छ र इमानदार आउनु पर्छ । युवाको भावना अनुसार शासन चल्नु पर्छ ।”प्रधानमन्त्रीसँगको शुक्रबारको भेटमा नेपाल तामाङ घेदुङ प्रतिनिधिले समुदायको जनसङ्ख्या, संस्कृति, आर्थिक सामाजिक अवस्थालगायत विषयमा चर्चा गर्नुभयो । तामाङ घेदुङले आउँदो माघ ५ गते (सोमबार) सोनाम ल्होसारका अवसरमा काठमाडौँमा तामाङ सांस्कृतिक महोत्सव तथा शुभकामना आदानप्रदान कार्यक्रम आयोजना गर्न लागेको जानकारी गराउनुभएको थियो । उक्त कार्यक्रममा प्रमुख अतिथिका रूपमा सहभागी भइदिन प्रधानमन्त्रीलाई घेदुङ प्रतिनिधिले अनुरोध गरेका हुन् । साथै घेदुङका पदाधिकारीले तामाङ समुदायको जनसङ्ख्या ३० लाखभन्दा बढी भए पनि जनगणनामा भएको त्रुटिका कारण १७ लाख हाराहारी मात्र देखिएकोमा प्रधानमन्त्री कार्कीको ध्यानाकर्षणसमेत गराएका छन् ।",
      "link": "https://gorkhapatraonline.com/news/188264",
      "image": "https://gorkhapatraonline.com/storage/media/330950/conversions/Untitled-1-original-thumb.jpg"
    },
    {
      "slug": "188262",
      "title": "कार्यान्वयनमा दलीय प्रतिबद्धता",
      "timestamp": 1768608000000,
      "source": "gp",
      "content": "राजनीतिक दलहरूले निर्वाचन आचारसंहिता २०८२ को कार्यान्वयनमा प्रतिबद्धता जनाएका छन् । प्रतिनिधि सभा तथा राष्ट्रिय सभा सदस्य निर्वाचनका लागि आचारसंहिता जारी",
      "longContent": "गोरखापत्र समाचारदाताकाठमाडौँ, माघ ३ गते । राजनीतिक दलहरूले निर्वाचन आचारसंहिता २०८२ को कार्यान्वयनमा प्रतिबद्धता जनाएका छन् । प्रतिनिधि सभा तथा राष्ट्रिय सभा सदस्य निर्वाचनका लागि आचारसंहिता जारी गर्ने तयारीस्वरूप आयोगले राजनीतिक दलका प्रतिनिधिसँग गरेको छलफलमा अधिकांश दलका प्रतिनिधिले कार्यान्वयन गर्ने प्रतिबद्धता जनाएका हुन् । आचारसंहितामा उल्लिखित केही विषयवस्तु भने अव्यावहारिक र कार्यान्वयनका लागि चुनौतीयोग्य रहेको भन्दै दलका प्रतिनिधिले सुधारको सुझावसमेत दिएका छन् । आयोगमा आयोजित छलफलमा नेकपा (एमाले) का सचिव राजन भट्टराईले विगतमा दलले दिएका कतिपय सुझाव आचारसंहितामा अझै समेटिन नसकेको बताउनुभयो । भट्टराईले बालबालिकाको प्रयोगको सन्दर्भ आचारसंहितामा अस्पष्ट भएकाले सुधार आवश्यक रहेको बताउनुभयो । झन्डाको प्रयोग, निर्वाचित जनप्रतिनिधिको सहभागितालगायतका कतिपय व्यवस्था अव्यावहारिक रहेको पनि बताउनुभयो । निर्वाचन प्रचारप्रसारको अवधि १७ दिन मात्र तोकिएकामा पनि उहाँले व्यावहारिक नभएको बताउनुभयो । नेपाली कम्युनिस्ट पार्टीका नेता वर्षामान पुनले आचारसंहिता कार्यान्वयनमा दलीय प्रतिबद्धता जनाउँदै एआईको प्रयोगबाट हुने आचारसंहिता उल्लङ्घनका विषयमा आयोगले कसरी काम गरिरहेको छ भन्ने प्रश्न गर्नुभयो । पुनले राजनीतिक दलका नेताको अभिव्यक्तिसमेत कतिपय अवस्थामा चुनौतीपूर्ण रहेको भन्दै कसले र कसरी अनुगमन हुन्छ भन्ने प्रश्न गर्नुभयो । उहाँले प्रदेश र स्थानीय सरकारका विषयमा आचारसंहिता अनुगमनको संयन्त्रबारे पनि प्रश्न गर्नुभयो । प्रगतिशील लोकतान्त्रिक पार्टीकी ओजस्वी भट्टराईले डिजिटल प्लेटफर्मको अनुगमनको विषयमा प्रश्न गर्नुभयो । भट्टराईले सामाजिक सञ्जालमा देशबाहिरबाट उम्मेदवारको पक्षमा हुने प्रचार र बुस्टलाई नियमन र खर्चको सीमाबारे पनि आयोगको ध्यानाकर्षण गराउनुभयो । पार्टीका केदारबहादुर अधिकारीले आचारसंहिताका धेरै विषय व्यावहारिक बनाउन आवश्यक रहेको बताउनुभयो । दलका प्रतिनिधिले खर्च अनुगमन, प्रचारप्रसार अनुगमनमा निर्वाचन आयोगले विगतमा गरेको कामकारबाही प्रभावकारी हुन नसकेको बताउँदै बलियो अनुगमनका लागि आग्रह गर्नुभयो । ‘कानुनको परिपालना गरिदिनूस्’छलफलको समापनमा कार्यवाहक प्रमुख निर्वाचन आयुक्त रामप्रसाद भण्डारीले कानुनको परिपालना गर्न सबै दलका प्रतिनिधिलाई आग्रह गर्नुभयो । निर्वाचन आयोगले तोकेको खर्चको सीमाको पनि पालना गर्न भण्डारीले आग्रह गर्नुभयो । उहाँले निषेधको राजनीति नगर्न पनि दलहरूलाई अपिल गर्नुभयो । उहाँले भन्नुभयो, “एक पक्षले अर्को पक्षलाई निषेधको राजनीति गर्न मिल्दैन । यो विषयलाई आयोगले गम्भीरतापूर्वक लिन्छ । खर्चको सीमाभित्र रही कानुनको परिपालना गरिदिनूस् । आयोगको यो आग्रह हो ।”आयोगले आचारसंहिता कार्यान्वयनमा सूक्ष्म अनुगमन गर्ने पनि उहाँले जानकारी दिनुभयो । सामाजिक सञ्जालबाट हुने दुष्प्रचारका विषयमा आयोग सचेत रहेको र नियन्त्रणको विधिमा काम भइरहेको उहाँले बताउनुभयो । आयोगले अहिले निर्वाचनसम्बन्धी विभिन्न कानुनमा भएका विषयलाई समेटेर आचारसंहिता तर्जुमा गरेको पनि कार्यवाहक प्रमुख भण्डारीले बताउनुभयो । ‘सामाजिक सञ्जाल अनुगमन हुन्छ’निर्वाचन आयुक्त एवं केन्द्रीय आचारसंहिता अनुगमन समिति संयोजक सगुन शमशेर जबराले सामाजिक सञ्जालको अनुगमन हुने बताउनुभयो । जबराले अनुगमनका लागि आवश्यक विधि र प्रविधि प्रयोग हुने बताउनुभयो । नेपाली सेना र प्रहरीको साइबर ब्युरोको समेत सहयोगमा अनुगमन हुने उहाँको भनाइ थियो । छलफल समापनमा उहाँले भन्नुभयो, “‘सोसस मिडिया मनिटरिङ टुल्स’ को हामी उपयोग गर्छौं । नेपाली सेनाको मनिटरिङ टुल्स बलियो छ, यसको पनि हामीले प्रयोग गर्छौं ।” आयोगले तर्जुमा गरेको आचारसंहितालाई सातै प्रदेशमा चाँडै जानकारीमा लैजाने पनि उहाँले बताउनुभयो । आयुक्त जबराले निर्वाचन आचारसंहिता आयोगले चाँडै नै जारी गर्ने पनि बताउनुभयो । राष्ट्रिय सभा निर्वाचनसमेत ११ गते आइसकेकाले आयोगले ५ गतेसम्ममा आचारसंहिता जारी गर्ने पनि आयुक्त जबराले बताउनुभयो ।",
      "link": "https://gorkhapatraonline.com/news/188262",
      "image": "https://gorkhapatraonline.com/storage/media/330948/conversions/election-logo-(1)-original-thumb.jpg"
    },
    {
      "slug": "188261",
      "title": "पोखरा विमानस्थल प्रकरण : विशेषको आदेशविरुद्ध अख्तियार सर्वोच्चमा",
      "timestamp": 1768608000000,
      "source": "gp",
      "content": "अख्तियार दुरुपयोग अनुसन्धान आयोगले पोखरा क्षेत्रीय अन्तर्राष्ट्रिय विमानस्थल निर्माण खरिदमा गैरकानुनी लाभ वा हानि पु¥याई भ्रष्टाचार गरेको मुद्दामा विशेष अदालतबाट",
      "longContent": "गोरखापत्र समाचारदाता काठमाडौँ, माघ ३ गते  । अख्तियार दुरुपयोग अनुसन्धान आयोगले पोखरा क्षेत्रीय अन्तर्राष्ट्रिय विमानस्थल निर्माण खरिदमा गैरकानुनी लाभ वा हानि पु-याई भ्रष्टाचार गरेको मुद्दामा विशेष अदालतबाट भएको बेरीतको आदेश बदर गरी प्रतिवादीलाई थुनामा राखी मुद्दाको पुर्पक्ष गरी पाउन सर्वोच्च अदालतमा निवेदन दिएको छ । अख्तियारका प्रवक्ता सुरेश न्यौपानेका अनुसार पोखरा क्षेत्रीय अन्तर्राष्ट्रिय विमानस्थल निर्माण खरिदमा प्रतिवादी प्रदीप अधिकारी, महेशकुमार बस्नेत, अशोककुमार सुवेदी, सुवर्णराज उपाध्याय, मुरारी भण्डारी, नारायण गिरी र बाबुराम पौडेलसमेतले आफूलाई गैरकानुनी लाभ र नेपाल सरकार/नेपाल नागरिक उड्‍डयन प्राधिकरणलाई सात करोड ४३ लाख ४३ हजार ४५० अमेरिकी डलर अर्थात् आठ अर्ब ३६ करोड ७३ लाख ५५ हजार २९७ रुपियाँ गैरकानुनी हानि पु-याउने बदनियतले काम गरेको देखिएको छ । उक्त सम्झौतामा स्वीकृत लागत अनुमान संशोधन गराई १६ करोड ९६ लाख ९७ हजार अमेरिकी डलरभन्दा अस्वाभाविक रूपमा लागत अनुमान सात करोड ४३ लाख ४३ हजार ४५० अमेरिकी डलर बढाई संशोधन गरी गराई २४ करोड ४० लाख ४० हजार ४५० अमेरिकी डलर बढी मूल्य तिरेको देखिएको छ । मनासिब कारणबिना अस्वाभाविक रूपमा बढी मूल्य तिरी खरिद गरी गराई सोहीबमोजिम भुक्तानी भएको देखिएकामा प्रतिवादीलाई बिगो आठ अर्ब ३६ करोड ७३ लाख ५५ हजार २९७ रुपियाँ) कायम गरी सोही ऐनको दफा ८ को उपदफा (१) बमोजिम कैद र बिगोबमोजिम जरिबाना सजाय गरी बिगो असुलउपर हुन मागदाबी लिई विशेष अदालतमा गत मङ्सिर २१ मा आरोपपत्र दायर गरिएको थियो ।सो मुद्दामा विशेष अदालत काठमाडौँबाट प्रतिवादीलाई न्यून धरौटी, साधारण तारिखमा राखी मुद्दाको पुर्पक्ष गर्ने गरी फरक फरक मितिमा आदेश भएको थियो । आयोगले सो आदेश बेरीतको देखिएको दाबी गर्दै प्रतिवादीलाई विशेष अदालत ऐन, २०५९ को दफा ७ को देहाय (ङ) बमोजिम थुनामा राखी मुद्दाको पुर्पक्ष गरी पाउन मुलुकी फौजदारी कार्यविधि संहिता, २०७४ को परिच्छेद ७ अन्तर्गतको दफा ७३ तथा न्याय प्रशासन ऐन, २०७३ को दफा १५ बमोजिम सम्मानित सर्वोच्च अदालतसमक्ष निवेदनपत्र दर्ता गरेको हो । बोलपत्रदाता कम्पनी चाइना सिएएमसी इन्जिनियरिङ कम्पनी लिमिटेडले तयार गरेको विमानस्थल निर्माणका लागि २६४.९५८ मिलियन अमेरीकी डलर लागत लाग्ने भन्नेसमेत बेहोरा उल्लेख भई तयार भएको सम्भाव्यता अध्ययन प्रतिवेदनउपर प्रतिवादीले कुनै प्रतिव्रिmया उल्लेख नगरी लागत बढ्ने गरी पेस भएको रिपोर्ट स्वीकार तथा स्वामित्व ग्रहण गरी बदनियतपूर्ण मिलेमतोमा परियोजना लागत बढाउने उद्देश्यलाई औपचारिक प्रव्रिmयाभित्र प्रवेश गरे गराएको तथ्य एवं सबुद प्रमाणलाई मूल्याङ्कन नगरी आदेश भएको दाबी अख्तियारको छ । यसै गरी सम्झौताबाट नेपाल नागरिक उड्डयन प्राधिकरणलाई नेपाली रु. आठ अर्ब ३६ करोड ७३ लाख ५५ हजार २९७।५० हानिनोक्सानी भएको तथ्य एवं लिखित प्रमाणलाई अनदेखा गरी मागदाबी गरिएको बिगोको तुलनामा अत्यन्त न्यून पाँच लाख रुपियाँ मात्र धरौटी लिई मुद्दा पुर्पक्ष गर्ने गरी विशेष अदालत, काठमाडाँैबाट भएको थुनछेक आदेश प्रारम्भिक रूपमै बेरीतको भई त्रुटिपूर्ण देखिएको दाबी अयोगको छ ।   विशेष अदालतको आदेश सर्वोच्च अदालतबाट प्रतिपादित नजिर सिद्धान्त एवं फौजदारी न्यायको सिद्धान्तविपरीत भएको, बिगोको तुलनामा अत्यन्त न्यून धरौटी÷साधारण तारिखमा राख्ने गरी आदेश गर्न मिल्ने नदेखिएको दाबी गर्दै आयोगले नोक्सानी पु¥याउने कार्यमा संलग्न प्रतिवादीलाई तत्काल प्राप्त प्रमाण र आधारको विश्लेषण गरी विशेष अदालत ऐन, २०५९ को दफा ७ को देहाय (ङ) बमोजिम पुर्पक्षका व्रmममा थुनामा राखी मुद्दाको पुर्पक्ष हुनुपर्ने देखिएको दाबी गरेको छ ।विशेष अदालतबाट थुनछेक आदेश गर्दा अपराधको प्रकृति र गाम्भीर्यता, कसुरमा प्रतिवादीको संलग्नता, कसुर गर्दाको परिस्थिति, प्रतिवादीले प्रमाण लोप गर्न र नयाँ कृत्रिम प्रमाण सिर्जना गर्न सक्ने अवस्था, पीडित तथा साक्षीको सुरक्षा, घटनाले समाजमा पारेको प्रभाव एवं सामाजिक आव्रmोश, अदालतमा प्रतिवादीको उपस्थितिको सुनिश्चितता, निजहरूलाई हुन सक्ने सजाय एवं फैसला कार्यान्वयनको अवस्था, स्वेच्छाचारी सरकारी कामकारबाहीको नियन्त्रणसमेतका सिद्धान्तलाई ध्यानमा राखी सोमा अनुपातिक न्याय, प्रतिवादीको कसुरमा संलग्नता र निजहरूविरुद्धको प्रमाणबिच समान व्याख्या एवं मूल्याङ्कन कायम गरी थुनछेक आदेश गर्नुपर्नेमा प्रतिवादीविरुद्धका प्रमाण एवं निजले स्वीकार गरेको तथ्यलाई नजरअन्दाज गरी केही प्रतिवादीको हकमा बिगोको तुलनामा अत्यन्त न्यून धरौटी माग गर्ने तथा अन्य केही प्रतिवादीको हकमा साधारण तारिखमा राख्ने गरी भएको आदेश बेरीतको भई त्रुटिपूर्ण देखिएको दाबी आयोगको छ ।",
      "link": "https://gorkhapatraonline.com/news/188261",
      "image": "https://gorkhapatraonline.com/storage/media/330946/conversions/Untitled-1-original-thumb.jpg"
    },
    {
      "slug": "188260",
      "title": "निःशुल्क शिक्षाको हक कागजमा मात्रै",
      "timestamp": 1768608000000,
      "source": "gp",
      "content": "माध्यमिक तहसम्मको शिक्षा निःशुल्क पाउने हकबाट सामुदायिक विद्यालयले बालबालिकालाई वञ्चित गरिरहेका छन् । संविधानको धारा ३१ मा रहेको मौलिक हक अन्तर्गत शिक्षा",
      "longContent": "बोमलाल गिरीनवलपुर, माघ ३ गते  । माध्यमिक तहसम्मको शिक्षा निःशुल्क पाउने हकबाट सामुदायिक विद्यालयले बालबालिकालाई वञ्चित गरिरहेका छन् । संविधानको धारा ३१ मा रहेको मौलिक हक अन्तर्गत शिक्षासम्बन्धी हकमा ‘प्रत्येक नागरिकलाई राज्यबाट आधारभूत तहसम्मको शिक्षा अनिवार्य र निःशुल्क तथा माध्यमिक तहसम्मको शिक्षा निःशुल्क पाउने हक हुने छ’ भनेर लेखिएको छ । सोही अनुसार राष्ट्रिय शिक्षा नीति, २०७६ बनेको छ । ऐन, नियम, निर्देशिका र कार्यविधि बनेका छन् । शिक्षा नीतिमा सबै बालबालिकाका लागि निःशुल्क शिक्षा उपलब्ध गराउने व्यवस्था स्पष्ट रूपमा उल्लेख गरिएको छ । अनिवार्य तथा निःशुल्क शिक्षासम्बन्धी नियमावली २०७७ ले भनेको छ, “विद्यार्थी भर्ना शुल्क, मासिक पढाइ शुल्क, परीक्षा शुल्क, पाठ्यपुस्तकबापतको कुनै पनि शीर्षकमा रकम लिन पाइने छैन ।” तर यी नियम कानुनमा उल्लेखित हक नागरिकले पाउन सकेका छैनन् । सरकारी तथा सामुदायिक विद्यालयमा अध्ययन गर्ने हरेक बालबालिकाका अभिभावकले माथि उल्लिखित सबै शीर्षकमा रकम तिरिरहनु परेको छ । “सरकारी त भन्ने मात्रै रहेछ, यहाँ हरेक शीर्षकमा विद्यालयले शुल्क लिइरहेका छन्,” नवलपुर कावासोतीको शिव नमुना माध्यमिक विद्यालयमा अध्ययनरत विद्यार्थीका अभिभावक सुरेन्द्र पुलामीले भन्नुभयो, “सरहरूसँग कुरा गर्दा दरबन्दी नपुगेकाले लिनु परेको भन्नुहुन्छ तर शिव मावि राम्रै आयस्रोत भएको विद्यालय हो तर पनि हरेक शीर्षकमा शुल्क तिर्नुपरेको छ ।”यहाँका सबै सरकारी विद्यालयले अभिभावक सहयोगको नाममा शुल्क असुल्ने गरेका छन् । कावासोती–४, हसौरामा रहेको सरस्वती नमुना माविका विद्यालय व्यवस्थापन समितिका अध्यक्ष सुशील पौडेलले अभिभावकको राजीखुसीले न्यूनतम शुल्क लिइरहेको बताउनुभयो । “हामीले अभिभावकले स्वैच्छिक रूपमा दिएको न्यूनतम रकम लिएर, आन्तरिक शिक्षक व्यवस्थापन गरेका छौँ, हामीले अभिभावक भेला गरेर उहाँहरूले गरेको निर्णय अनुसार नै अभिभावक सहयोग लिएका हौँ ।”तर सरस्वती माविकै विद्यार्थीका अभिभावक श्यामराज सिंजाली यसरी रकम उठाउन गरिएको भेलाका बारेमा अहिलेसम्म आफूलाई जानकारी नभएको बताउनुहुन्छ । “सर मेडमसँग कुरा गर्दा शिक्षकलाई तलब खुवाउनै समस्या भएकाले स्वैच्छिक सहयोग भन्नुहुन्छ तर बिल भने हरेक कक्षा अनुसार तोकेरै आउँछ, यस्तो पनि स्वैच्छिक सहयोग हुन्छ ?” सरस्वती माविका प्रधानाध्यापक कल्पना भण्डारी कडेलले विद्यार्थी सङ्ख्या एक हजार ७० जना रहेको र सो अनुपातमा सरकारले दरबन्दी नदिँदा समस्या भएकाले अभिभावकको सहयोगबाट शिक्षकलाई तलब खुवाउन बाध्य भएको बताउनुहुन्छ । “हाम्रो विद्यालयमा शिक्षक र कर्मचारी गरेर ५८ जना छौँ, विद्यार्थी सङ्ख्याको अनुपातमा सरकारले दरबन्दी दिएको छैन, २७ जनालाई निजी स्रोतबाट तलब खुवाउनु परेको छ, यस्तो अवस्थामा अभिभावक सहयोगबाट विद्यालय चलाइरहेका छौँ ।”नवलपुरको रिठेपानीमा रहेको जनकल्याण माविका प्रधानाध्यापक गिरीराज गिरीले आफ्नो विद्यालयले विद्यार्थी भर्ना, शिक्षण सामग्री, टाई, बेल्ट, आइडी कार्ड, डायरी, यातायात र परीक्षाका लागि अभिभावकबाट सहयोग लिने गरेको बताउनुभयो ।  नगर शिक्षा अधिकारी हेमचन्द्र पौडेल यसलाई नवलपुरको मात्र नभएर राष्ट्रिय समस्या ठान्नुहुन्छ । “संविधान, ऐन, कानुनमा निःशुल्क शिक्षा भनिएको छ, जसले गर्दा विद्यार्थीबाट शुल्क लिन पाइँदैन, त्यसैले अभिभावकको नामबाट शुल्क लिने गरिएको छ,” पौडेलले भन्नुभयो, “विद्यार्थी अनुसार सरकारले दरबन्दी दिन सकेको छैन, निजी स्रोतबाट शिक्षक राख्नुपर्ने भएकाले अभिभावकबाट शुल्क नलिए विद्यालय नै चल्दैन ।”सामुदायिक विद्यालयमा पर्याप्त लगानी तथा शिक्षक दरबन्दी नहुने र समयको मागसँगै अङ्ग्रेजी माध्यममा पनि पढाउनुपर्ने बाध्यता हुँदा अभिभावकसँग चन्दा वा सहयोगका नाममा शुल्क लिइन्छ । शिक्षविद् प्राडा विद्यानाथ कोइराला सरकारको व्यवस्थापन राम्रो नहुँदा यो समस्या आएको बताउनुहुन्छ । ऐन, कानुनले शुल्क लिन नपाउने तर सहयोग लिन पाउने भनेकाले विद्यालयले अभिभावक सहयोग भनेर शुल्क लिइरहेको उहाँको भनाइ छ । “समस्या पैसाको मात्र होइन, व्यवस्थापन गर्न नसक्नु हो,” कोइरालाले भन्नुभयो, “काठमाडौँ, चितवन, पोखरा, विराटनगर जस्ता धनी पालिकालाई सरकारले रकम कटौती गरेर कमजोर र न्यून आय भएका पालिकालाई प्राथमिकता दिएर शिक्षक दरबन्दी बढाउने हो भने यो समस्या समाधान गर्न सकिन्छ ।”नेपाल सरकारले चालु आर्थिक वर्षमा शिक्षा, विज्ञान तथा प्रविधि मन्त्रालयतर्फ एक खर्ब ९७ अर्ब २९ करोड रुपियाँ विनियोजन गरिएको छ । यो करिब ११ प्रतिशत हुन आउँछ । नेपाल सरकारले अन्तर्राष्ट्रियस्तरमा गरेको प्रतिबद्धता, शिक्षा सरोकारवालाको वकालत र अन्तर्राष्ट्रिय मान्यता अनुुसार कुल राष्ट्रिय बजेटको १५ देखि २० प्रतिशतसम्म रकम शिक्षा क्षेत्रमा विनियोजन गर्नुपर्ने हुन्छ ।",
      "link": "https://gorkhapatraonline.com/news/188260",
      "image": "https://gorkhapatraonline.com/storage/media/330945/conversions/Untitled-1-original-thumb.jpg"
    },
    {
      "slug": "188258",
      "title": "हेटौँडामा खेलकुद महोत्सव हुने",
      "timestamp": 1768521600000,
      "source": "gp",
      "content": "जेनजी आन्दोलनका क्रममा भएको भौतिक क्षति पुनःस्थापना तथा खेलकुद सामग्री खरिदका लागि हेटौँडामा खेलकुद महोत्सव आयोजना गरिनेभएको छ ।",
      "longContent": "अनिल पराजुली\tहेटौँडा, माघ २ गते । जेनजी आन्दोलनका क्रममा भएको भौतिक क्षति पुनःस्थापना तथा खेलकुद सामग्री खरिदका लागि हेटौँडामा खेलकुद महोत्सव आयोजना गरिनेभएको छ । महोत्सवबाट हुने आम्दानी मकवानपुर जिल्ला खेलकुद विकास समितिको भवन निर्माण र खेल सामग्री खरिदमा खर्च गरिने आयोजकले जनाएको छ । जिल्ला खेलकुद विकास समितिले दोस्रो संस्करणको “बृहत् खेलकुद कृषि पर्यटन तथा व्यापार महोत्सव–२०८२” आयोजना गर्न लागेको हो । हेटौँडा–१० स्थित टिसिएन चौरमा माघ २८ गतेदेखि फागुन १२ गतेसम्म महोत्सव सञ्चालन हुने बताइएको छ । पत्रकार सम्मेलनमार्फत आयोजकले महोत्सव सञ्चालनमा करिब ८० लाख रुपियाँ खर्च लाग्ने र करिब ४०० व्यावसायिक स्टल रहने जानकारी दिएको छ । महोत्सवमार्फत खेल, व्यापार, कृषि र पर्यटनलाई एउटै थलोमा जोड्ने उद्देश्य राखिएको छ ।“घरेलु तथा कृषि उत्पादनको प्रदर्शन र खेलकुदलाई प्रोत्साहन मुख्य आकर्षण रहनेछ” समिति अध्यक्ष राजकुमार मोक्तानले भन्नुभयो । महोत्सवमा राष्ट्रिय महिला भलिबल, जिल्लास्तरीय पुरुष भलिबल, ब्याडमिन्टन, कराँते प्रतियोगिता, २२ किलोमिटर दौड तथा विभिन्न जातजातिका सांस्कृतिक झाँकी प्रदर्शन गरिने छ । साथै दैनिक राष्ट्रिय तथा स्थानीय कलाकारबाट सांगीतिक प्रस्तुति हुने जनाइएको छ । यसैगरी १० जना उत्कृष्ट खेलाडीलाई जनही २५ हजार नगद पुरस्कारसहित सम्मान गरिने समिति अध्यक्ष मोक्तानले बताउनुभयो ।",
      "link": "https://gorkhapatraonline.com/news/188258",
      "image": "https://gorkhapatraonline.com/storage/media/330942/conversions/khelkud_mela_hetauda1-original-thumb.jpg"
    },
    {
      "slug": "188255",
      "title": "नेपाली कांग्रेसको सभापति गगन थापा : आयोगले दियो विशेष महाधिवेशनलाई मान्यता",
      "timestamp": 1768521600000,
      "source": "gp",
      "content": "निर्वाचन आयोगले विशेष महाधिवेशनबाट निर्वाचित नेपाली कांग्रेसका सभापति गगन थापा समूहलाई आधिकारिकता दिएको छ ।",
      "longContent": "काठमाडौँ, माघ २ गते । निर्वाचन आयोगले विशेष महाधिवेशनबाट निर्वाचित नेपाली कांग्रेसका सभापति गगन थापा समूहलाई आधिकारिकता दिएको छ । शुक्रबार साँझ आयोगले विशेष महाधिवेशनबाट निर्वाचित पदाधिकारीलाई आधिकारिकता दिएको आयोगको कानुन शाखाले जनाएको छ । निर्वाचन आयोगले नेपाली कांग्रेसको दोस्रो विशेष महाधिवेशनबाट निर्वाचित सभापति थापा नेतृत्वको केन्द्रीय कार्यसमितिलाई आधिकारिकता दिएको हो । विशेष महाधिवेशनको विवरण र कांग्रेस सभापति शेरबहादुर पक्षको तर्फबाट कार्यवाहक सभापति पूर्णबहादुर खड्काले पेश गर्नुभएको विवरण अध्ययन गर्दै आयोगले यो निर्णय दिएको हो । आयोगले नेपाली कांग्रेसको विशेष महाधिवेशनलाई आधिकारिकता दिएको उपसभापति विश्वप्रकाश शर्माले फेसबुक लाइभमार्फत् पुष्टि गर्नुभएको छ ।  कार्यवाहक प्रमुख निर्वाचन आयुक्त रामप्रसाद भण्डारीसहित आयोगका तीन पदाधिकारीमध्ये दुई जनाले गगनको पक्षमा र एक जनाले विपक्षमा राय दिँदा बहुमतका आधारमा गगनको पक्षमा निर्णय भएको हो । केन्द्रीय कार्यसमितिकाठमाडौँमा भएको  विशेष महाधिवशेनबाट  पार्टी सभापतिमा गगनकुमार थापा उपसभापतिमा विश्वप्रकाश शर्मा र पुष्पा भुसाल तथा महामन्त्रीमा प्रदीप पौडेल र गुरुराज घिमिरे निर्वाचित हुनुभएको हो ।पार्टीको सहमहामन्त्री डा डिला सङ्ग्रौला पन्त (महिला), प्रकाश रसाइली स्नेही (दलित), बहादुरसिहं लामा (आदिवासी जनजाति), उदयशम्शेर राणा (खसआर्य), मुक्ताकुमारी यादव (मधेसी), फर्मुल्ला मन्सुर (मुस्लिम), योगेन्द्र चौधरी (थारु) र कर्णबहादुर बुढा (पिडडिएको क्षेत्र)  ।खुला ३५ केन्द्रीय सदस्यतर्फ गोपालमान श्रेष्ठ, ओमकारप्रसाद श्रेष्ठ, अर्जुननरसिंह केसी, राजेन्द्रकुमार केसी, अर्जुनप्रसाद जोशी, सुरेशकुमार योङ्या, चिनकाजी श्रेष्ठ, सुधिर सिवाकोटी, भरत शाह, मधु आचार्य, अमृत अर्याल, ध्रुव वाग्ले, देवराज चालिसे, विनोद चौधरी, मोहन आचार्य, उज्ज्वल बराल, जनक गिरी र देवप्रसाद तिमिल्सिना ।यस्तै, जयबाबु सिवाकोटी र प्रेमबहादुर खड्का, जयराम लामिछाने, वसन्त भट्टराई, प्रदीप शर्मा, जगत जोशी, प्रमोदहरि गुरागाईं, डा केदारनरसिंह केसी, विदुर बस्नेत, तीर्थजङ्ग शाही, भरत खड्का, सुवास पोखरेल, शम्भु बुढाथोकी, धर्मराज गौतम, टेकराज पौडेल, तिलक रानाभाट र राजेन्द्र गोपाल सिंह खुला केन्द्रीय सदस्य  ।महिला खुल्ला नौ सदस्यीय केन्द्रीय सदस्यमा चम्पादेवी खड्का, धना खतिवडा, नानु बास्तोला, चिनु पोखरेल, जानकी सिंह, प्रतिमा गौतम, गीता सत्याल, सन्तोषी साउँद ऐर र दिलकुमारी राई  । केन्द्रीय सदस्य कोशी प्रदेशतर्फ शारदादेवी कोइराला, हिमालय कर्माचार्य र अग्नि पौडेल, मधेसतर्फ मधु शाही, रामानन्द यादव र बजरङ्ग नेपाली, बागमतीतर्फ उमा दाहाल, जितनारायण श्रेष्ठ र रमेश धमला ।गण्डकीतर्फ विष्णुदेवी पाण्डे, रेशम बानियाँ र कृष्ण केसी, लुम्बिनीतर्फ पवित्राकुमारी अर्याल, केशव आचार्य र रामबहादुर कार्की, कर्णालीतर्फ रमादेवी खड्का, दिक्पाल शाही र नारायण भट्टराई तथा सुदूरपश्चिमतर्फ निपा चोख्याल, हिमबहादुर रावल र नरेन्द्रप्रसाद भट्ट  ।केन्द्रीय सदस्य (अपाङ्गता)तर्फ प्रकाश पन्त, (अल्पसङ्ख्यक)तर्फ शिवनारायण सिं गनगाई, केन्द्रीय सदस्य दलिततर्फ मैकुलाल बाल्मिकी, शिवबहादुर सुनार, धर्म नेपाली दर्जी, सूर्य विक र दिनेश सुनार  ।केन्द्रीय सदस्य आदिवासी जनजाति (महिला)तर्फ सपना राजभण्डारी, प्रमिला राई, मनकुमारी गुरुङ, कुशुमदेवी थापा मगर, लीलादेवी बोखिम लिम्बू, डा अमिता प्रधान र छोन्दुल्होम शेर्पा, आदिवासी जनजाति खुलातर्फ तारामान गुरुङ, अष्टकुमार कवे, छन्दबहादुर पहराइ मगर, नगेन्द्र कुमाल, शम्भुलाल श्रेष्ठ, भीम श्रीष, नरेन्द्र केरुङ र दिपेन श्रेष्ठ  ।केन्द्रीय सदस्य (खसआर्य महिलातर्फ) उमा सिवाकोटी, बाला अधिकारी, मुना भुसाल, इन्दिरा कार्की, विनिता खड्का र सम्झना खत्री, खसआर्य खुलातर्फ विजय स्वार, मथुरा घिमिरे, जगदीशचन्द्र उपाध्याय, विष्णुकुमार कार्की, विश्वनाथ रिजाल, केशव भेटुवाल र कमल भुसाल ।केन्द्रीय सदस्य (मधेसी महिलातर्फ) अञ्जु झा, चन्द्रकलाकुमारी यादव, गोमा अन्सारी र र निलम साह, (मधेसी खुला)मा रामपल्टन शाह, नागेन्द्र शाह, राधेश्याम पाठक, सनिलकुमार यादव र रामरुप प्रसाद । केन्द्रीय सदस्य (मुस्लिम महिला) पदमा सनम वेगम, मुस्लिम खुल्ला पदमा अब्दुल रज्जाक गद्दी र अब्दुल सत्तार, थारू महिलामा नवोदिता चौधरी र सुनिता राना, थारू खुल्लातर्फ सुरेन्द्रप्रसाद चौधरी र गोपाल दहित तथा पिछडिएको क्षेत्रतर्फ खुल्ला केन्द्रीय सदस्यमा दीपकजङ्ग शाह ।",
      "link": "https://gorkhapatraonline.com/news/188255",
      "image": "https://gorkhapatraonline.com/storage/media/330939/conversions/Gagan-thapa-nepali-congress-original-thumb.jpg"
    },
    {
      "slug": "188256",
      "title": "सहकारीमा भएको बेथिति सम्बन्धी छानबिन गर्न जाँचबुझ आयोग गठन",
      "timestamp": 1768521600000,
      "source": "gp",
      "content": "सरकारले सहकारीमा भएको बेथिति सम्बन्धी छानबिन तथा जाँचबुझ गर्न उच्च अदालतका पूर्वन्यायाधीशको नेतृत्वमा जाँचबुझ आयोग गठन गरेको छ।",
      "longContent": "काठमाडौँ, माघ २ गते। सरकारले सहकारीमा भएको बेथिति सम्बन्धी छानबिन तथा जाँचबुझ गर्न उच्च अदालतका पूर्वन्यायाधीशको नेतृत्वमा जाँचबुझ आयोग गठन गरेको छ। विनोदप्रसाद शर्माको संयोजकत्वमा सहकारीमा भएको बेथितिसम्बन्धी जाँचबुझ आयोग, २०८२ गठन गर्ने निर्णय गरेको हो।सरकारका प्रवक्ता एवं सञ्चार तथा सूचना प्रविधिमन्त्री खरेलले प्राविधिक शिक्षा तथा व्यवसायिक तालिम परिषद्को उपाध्यक्षमा महम्मद सफी उल्लाहलाई नियुक्त गर्ने निर्णय गरेको बताउनुभयो। सरकारले नेपालमा मानव तथा बाघ अन्तरसम्बन्ध व्यवस्थापन परियोजनाका लागि विश्व वातावरण सुविधाबाट विश्व वन्यजन्तु कोषमार्फत प्राप्त हुने ३६ लाख २१ हजार ९ सय ८३ अमेरिकी डलर बराबरको अनुदान सहायता स्वीकार गर्ने निर्णय गरेको मन्त्री खरेलले बताउनुभयो।",
      "link": "https://gorkhapatraonline.com/news/188256",
      "image": "https://gorkhapatraonline.com/storage/media/330936/conversions/cabinate-meeting-original-thumb.jpg"
    },
    {
      "slug": "188243",
      "title": "भूकम्पलगायत विपद्का कारण हुनसक्ने क्षति न्यूनीकरण गर्न एकढिक्का भएर लाग्न गृहमन्त्रीको आह्वान",
      "timestamp": 1768521600000,
      "source": "gp",
      "content": "गृहमन्त्री ओमप्रकाश अर्यालले भूकम्पलगायत विपद्का कारण हुनसक्ने जनधनको क्षति न्यूनीकरण गर्न एकढिक्का भएर लाग्न आह्वान गर्नुभएको छ ।",
      "longContent": "काठमाडौँ, माघ २ गते । गृहमन्त्री ओमप्रकाश अर्यालले भूकम्पलगायत विपद्का कारण हुनसक्ने जनधनको क्षति न्यूनीकरण गर्न एकढिक्का भएर लाग्न आह्वान गर्नुभएको छ । २८ औँ भूकम्प सुरक्षा दिवसका अवसरमा आज आयोजित कार्यक्रमलाई सम्बोधन गर्दै उहाँले विपद् जोखिम न्यूनीकरणसम्बन्धी आवश्यक कार्यलाई संस्थागत, दीगो र परिणामुखी बनाउन सरकारका तर्फबाट योजनाबद्ध प्रयत्न जारी रहने बताउनुभयो । मन्त्री अर्यालले भूकम्प प्रतिरोधी संरचना निर्माणलाई आगामी दिनमा थप प्रभावकारी बनाएर लैजानुपर्नेमा जोड दिनुभयो । उहाँले सरकारी निकाय, निजी क्षेत्र, गैरसरकारी संस्था, निर्माण व्यवसायी र समुदायस्तरमा पूर्वतयारी, प्रतिकार्य र पुनःनिर्माणको क्षमता अभिवृद्धि गर्नुपर्ने बताउनुभयो । “प्रविधिमा आधारित बहुप्रकोपीय पूर्वसूचना प्रणालीलाई प्रभावकारी बनाउन सक्दा पूर्वतयारीमा मद्धत पुग्न गई जनधनको क्षति कम हुन्छ”, गृहमन्त्री अर्यालले भन्नुभयो, “भूकम्पीय सुरक्षाका लागि सबै तहका सरकार र नागरिकको तयारी महत्वपूर्ण हुन आउँछ । भूकम्पबाट सुरक्षित घर, समुदाय एवं राष्ट्र निर्माण हामी सबैको जिम्मेवारी बनेको छ ।”उहाँले भूकम्पलगायत विपद्बाट सुरक्षित रहन व्यवस्थित र दिगो विकासको अवधारणामा आधारित कार्यक्रमको प्रभावकारी र परिणामुखी कार्यान्वयन आजको आवश्यकता भएको बताउनुभयो । नेपालले विगतका तुलनामा भूकम्पलगायत विपद् प्रतिकार्यमा क्षमता विकास गरिरहेको जनाउँदै गृहमन्त्री अर्यालले भूकम्पलगायत विपद्सम्बन्धी बुझाइका दायरा पनि विस्तार हुँदै गएको बताउनुभयो । “पूर्वतयारी तथा बलियो संरचना निर्माणको चेतना विस्तार भएको छ । स्थानीय तहहरूले भवनसंहिताको पालना गराउने कार्यलाई अनिवार्य गराउँदै लगेको छन् । नागरिकमा पनि नक्सा पास गरेर मापदण्डअनुसारको घर निर्माण गर्नुपर्छ भन्ने सोच विकास हुँदै गएको छ”, उहाँले भन्नुभयो । भूमि व्यवस्था, सहकारी तथा गरिबी निवारणमन्त्री कुमार इङ्नामले भूकम्पबाट हुने क्षति न्यूनीकरण गर्न आवश्यक पूर्वतयारी र सतर्कता अनिवार्य रहेको बताउनुभयो । “विकास निर्माणमा विपद् जोखिम न्यूनीकरण गर्ने सम्बन्धमा नसोची दिगो विकास सम्भव छैन”, उहाँले भन्नुभयो, “भूकम्पको जोखिम न्यूनीकरण र पूर्वतयारी अनिवार्य सर्त हो ।”काठमाडौँ महानगरपालिकाका उपप्रमुख सुनिता डङ्गोलले भूकम्पलगायत प्राकृतिक प्रकोपको जोखिम न्यूनीकरण तथा पूर्वतयारीका लागि सङ्घ, प्रदेश र स्थानीय तहको सरकारबीच समन्वय आवश्यक रहेको बताउनुभयो  । ‘सबै तहका सरकार, सबै नागरिकको तयारी, भूकम्प उत्थानशील नेपाल, अबको जिम्मेवारी’ भन्ने नाराका साथ आज भूकम्प सुरक्षा दिवस मनाइएको हो । रासस",
      "link": "https://gorkhapatraonline.com/news/188243",
      "image": "https://gorkhapatraonline.com/storage/media/330922/conversions/202601161723-a29341c9-3cd4-46bd-a2c4-36df293a3612_medium-original-thumb.jpg"
    },
    {
      "slug": "188242",
      "title": "बाँकेको राप्ती सोनारीमा गाईभैँसीलाई ‘पशु सुत्केरी भत्ता’",
      "timestamp": 1768521600000,
      "source": "gp",
      "content": "बाँकेको राप्तीसोनारी गाउँपालिकाले पशुपालक किसानलाई गाईभैँसीको स्याहारसुसार गर्दै दुध उत्पादन स्थिर राख्ने उद्देश्यसहित ‘पशु सुत्केरी भत्ता’ कार्यक्रम लागू गरेको छ ।",
      "longContent": "सिराज खान नेपालगन्ज, माघ २ गते ।बाँकेको राप्तीसोनारी गाउँपालिकाले पशुपालक किसानलाई गाईभैँसीको स्याहारसुसार गर्दै दुध उत्पादन स्थिर राख्ने उद्देश्यसहित ‘पशु सुत्केरी भत्ता’ कार्यक्रम लागू गरेको छ ।गाउँपालिकाको पशु सेवा शाखामार्फत सञ्चालन भएको सो कार्यक्रमअन्तर्गत सुत्केरी गाईभैँसीका मालिकलाई नगद र पोषण सामग्री गरी दुई हजार रुपियाँ बराबरको अनुदान उपलब्ध गराउन थालिएको छ । यसमा एक हजार रुपियाँ नगद र अर्को एक हजार रुपियाँ बराबरको भिटामिन, मिनरल र पशु आहार प्रदान गरिनेछ । गाउँपालिकाले जारी गरेको कार्यविधिअनुसार सूचना प्रकाशित भएको मितिले १५ दिनभित्र आवश्यक कागजातसहित किसानले निवेदन दिएपछि अनुदान प्रक्रिया अघि बढाइने जनाइएको छ ।राप्ती सोनारीलाई पशुपालनकालागि उपयुक्त क्षेत्रका रूपमा चिनिँदै आएको छ । यहाँको धेरैजसो घरपरिवार दूध उत्पादन, बाख्रा तथा गाईभैँसी पालनमा निर्भर छन् । सुत्केरी अवधिमा पर्याप्त पोषण र उचित स्याहार नपाउँदा पशुको स्वास्थ्य कमजोर हुने, बाच्छाबाच्छीको विकासमा असर पर्ने र दुध उत्पादन घट्ने समस्या वर्षौंदेखि देखिँदै आएको यसमा सुधार ल्याउन ‘पशु सुत्केरी अनुदान सञ्चालन कार्यविधि २०८१’ जारी गर्दै व्यवस्थित रूपमा कार्यक्रम अघि सारिएको गाउँपालिकाको पशु सेवा शाखाका प्रमुख जयबहादुर कार्कीले बताउनुभयो । उहाँका अनुसार सो कार्यविधिमा दुधालु गाईभैँसीको लैनो अवस्थामा थप स्याहार, उचित पोषणमार्फत दुध उत्पादन कायम राख्ने उद्देश्य उल्लेख गरिएको छ । त्यस्तै नवजात बाच्छाबाच्छी÷पाडा–पाडीको मृत्युदर घटाउँदै तौल र गुणस्तर कायम राख्ने तथा पशुको दुई वेतबीचको अन्तर कम गरी उत्पादन लागत घटाउने लक्ष्य पनि राखिएको छ । सुत्केरी भएपछिका पहिलो दुई महिना सबैभन्दा संवेदनशील मानिने भएकाले यस अवधिमा किसानलाई पोषणयुक्त दाना, भिटामिन र मिनरल उपलब्ध गराएर सघाउने योजना गाउँपालिकाले अघि सारेको गाउँपालिकाका उपाध्यक्ष मनिषासिंह थारुले बताउनुभयो । उहाँका अनुसार यस कार्यक्रमको मूल उद्देश्य किसानलाई राहत दिनु मात्र होइन, दुध उत्पादनलाई स्थिर राख्दै पशु स्वास्थ्यलाई दीर्घकालीन रूपमा सुधार गर्नु पनि हो । राप्ती सोनारी गाउँपालिका–२ का किसान शान्ता बुढाले यो कार्यक्रमबाट गाई भैंसीको सुत्केरी अवधिमा चाहिने औषधि, भिटामिन र विशेष दाना किन्न सहज हुने जनाउँदै गाउँपालिकाले कृषकलाई सम्झेर यस्तो काम गरेकोमा धन्यवाद व्यक्त गर्नुभयो ।  राप्तीसोनारीमा धेरै परिवारको आम्दानीको आधार पशुपालन भएकोले यसलाई अझ व्यवस्थित र व्यावसायिक बनाउने उदेश्य र योजना अनुसारनै ‘पशु सुत्केरी अनुदान सञ्चालन कार्यविधि २०८१’ लाई कार्यान्वयन गरिएको गाउँपालिकाले जनाएको छ ।",
      "link": "https://gorkhapatraonline.com/news/188242",
      "image": "https://gorkhapatraonline.com/storage/media/330920/conversions/RaptiSonari-gaupalika-karyalay-(1)-original-thumb.jpg"
    },
    {
      "slug": "188241",
      "title": "ट्राफिक जनचेतना फैलाउन ठमेलमा सांस्कृतिक कार्यक्रम हुने",
      "timestamp": 1768521600000,
      "source": "gp",
      "content": "ट्राफिक प्रहरीले ट्राफिक जनचेतना फैलाउनका लागि राजधानीको प्रमुख पर्यटकीय गन्तव्य ठमेलमा साङ्गीतिक कार्यक्रम गर्ने भएको छ ।",
      "longContent": "काठमाडौँ, माघ २ गते ।ट्राफिक प्रहरीले ट्राफिक जनचेतना फैलाउनका लागि राजधानीको प्रमुख पर्यटकीय गन्तव्य ठमेलमा साङ्गीतिक कार्यक्रम गर्ने भएको छ ।काठमाडौँ उपत्यका ट्राफिक प्रहरी कार्यालयले ठमेल पर्यटन विकास परिषद्को सहकार्यमा सवारी दुर्घटना न्यूनीकरणका लागि यही माघ ३ गते काठमाडौँ महानगरपालिका–२६ सञ्चयकोष अगाडि सडकमा साङ्गीतिक कार्यक्रम गर्न लागेको हो ।कार्यालयका प्रवक्ता, प्रहरी उपरीक्षक (एसपी) नरेशराज सुवेदीले युवालाई ट्राफिक जनचेतना फैलाउनका लागि साङ्गीतिक कार्यक्रम आयोजना गरिएको जानकारी दिनुभयो । उक्त कार्यक्रममा नेपालका चर्चित गायक जोन चाम्लिङ राईको सहभागीता रहने प्रवक्ता सुवेदीले बताउनुभयो ।ट्राफिक कार्यालयले ‘सभ्य नागरिकको चिनारी, सडक दुर्घटना न्यूनीकरण हामी सबैको जिम्मेवारी’ भन्ने मूल नाराका साथ गत पुस २६ गतेदेखि सुरु भएको ट्राफिक सप्ताह भोलि समापन हुँदैछ । ट्राफिक सप्ताहको समापन प्रहरी महानिरीक्षक दानबहादुर कार्कीको प्रमुख उपस्थितीमा गरिने कार्यक्रम रहेको प्रवक्ता सुवेदीले बताउनुभयो । उक्त कार्यक्रममा सांस्कृतिक कार्यक्रमका साथै एक हप्ताभित्र गरेका कामलाई वृत्तचित्रमार्फत प्रस्तुत गर्ने कार्यक्रम रहेको छ ।ठमेल पर्यटन विकास परिषद्का निवर्तमान अध्यक्ष भविश्वर शर्माले युवामा ट्राफिक जनचेतना फैलाउनका लागि यस्ता जनचेतनामुलक कार्यक्रमले सहयोग पुग्ने बताउनुभयो । उहाँले उक्त कार्यक्रममा सहभागी जनाउन ठमेल क्षेत्रका घरधनी तथा व्यवसायीलाई आग्रह समेत गर्नुभयो । रासस",
      "link": "https://gorkhapatraonline.com/news/188241",
      "image": "https://gorkhapatraonline.com/storage/media/330919/conversions/trf-original-thumb.jpg"
    },
    {
      "slug": "188236",
      "title": "मन्त्री चौलागाईंसँग जापानी राजदूतको भेटवार्ता",
      "timestamp": 1768521600000,
      "source": "gp",
      "content": "भौतिक पूर्वाधार तथा यातायात एवं वन तथा वातावरणमन्त्री माधवप्रसाद चौलागाईंसँग नेपालका लागि जापानका राजदूत माएदा तोरूले शिष्टाचार भेटवार्ता गर्नुभएको छ ।",
      "longContent": "काठमाडौँ, माघ २ गते ।भौतिक पूर्वाधार तथा यातायात एवं वन तथा वातावरणमन्त्री माधवप्रसाद चौलागाईंसँग नेपालका लागि जापानका राजदूत माएदा तोरूले शिष्टाचार भेटवार्ता गर्नुभएको छ ।सिंहदरबारस्थित भौतिक मन्त्रालयमा आज भएको उक्त भेटवार्तामा मन्त्री चौलागाईं र राजदूत तोरूबीच द्विपक्षीय आपसी हितका विषयमा कुराकानी भएको मन्त्री चौलागाईंको सचिवालयले जनाएको छ ।भेटका क्रममा नेपाल–जापान द्विपक्षीय सम्बन्ध तथा कूटनीतिक सम्बन्धको ७०औँ वार्षिकोत्सव तथा आगामी सहकार्य विस्तारका विषयमा कुराकानी भएको थियो ।रासस",
      "link": "https://gorkhapatraonline.com/news/188236",
      "image": "https://gorkhapatraonline.com/storage/media/330914/conversions/202601161552-7a898514-2028-4dd4-ac39-cb569edcef7e_medium-original-thumb.jpg"
    },
    {
      "slug": "188235",
      "title": "नागरिक लगानी कोष  गर्यो पूर्वाधार पुनर्निर्माण कोषमा ५१ लाख सहयोग",
      "timestamp": 1768521600000,
      "source": "gp",
      "content": "नागरिक लगानी कोषले पूर्वाधार पुनर्निर्माण कोषमा ५१ लाख रुपियाँ सहयोग उपलब्ध गराएको छ।",
      "longContent": "काठमाडौँ, माघ २ गते । नागरिक लगानी कोषले पूर्वाधार पुनर्निर्माण कोषमा ५१ लाख रुपियाँ सहयोग उपलब्ध गराएको छ।उक्त रकम बराबरको चेक नागरिक लगानी कोषका अध्यक्ष तुलसीप्रसाद घिमिरेले शुक्रबार अर्थ मन्त्रालयमा अर्थमन्त्री रामेश्वर खनाललाई हस्तान्तरण गर्नुभएको हो।अर्थ मन्त्रालयका सहसचिव एवं प्रवक्ता टंक प्रसाद पाण्डेयले कोषले संस्थागत सामाजिक उत्तरदायित्वअन्तर्गत नेपाल सरकारले स्थापना गरेको भौतिक पूर्वाधार पुनर्निर्माण कोषमा ५१ लाख रुपियाँ सहयोग उपलब्ध गराएको जानकारी दिनुभयो ।भदौ २३ र २४ गतेको आन्दोलनका क्रममा क्षतिग्रस्त भौतिक संरचनाको पुनर्निर्माण, आर्थिक पुनरुत्थान तथा राहत कार्यमा सहयोग पुर्‍याउने उद्देश्यले उक्त रकम योगदान गरिएको कोषले जनाएको छ।सो अवसरमा अर्थ सचिव डा.घनश्याम उपाध्याय, सहसचिव उत्तरकुमार खत्री, नागरिक लगानी कोषका प्रमुख कार्यकारी अधिकृत पर्वतकुमार कार्कीलगायतको उपस्थिति थियो।भौतिक पूर्वाधार पुनर्निर्माण कोषमा योगदान पुर्‍याएकोमा अर्थमन्त्री खनालले नेपाल सरकारको तर्फबाट नागरिक लगानी कोषलाई धन्यवाद व्यक्त गर्नुभयो । नागरिक लगानी कोषको योगदानसहित हालसम्म उक्त कोषमा १४ करोड सात लाख रुपियाँ जम्मा भएको छ।",
      "link": "https://gorkhapatraonline.com/news/188235",
      "image": "https://gorkhapatraonline.com/storage/media/330912/conversions/WhatsApp-Image-2026-01-16-at-15.30.01-original-thumb.jpg"
    },
    {
      "slug": "188233",
      "title": "‘विशेष महाधिवेशन सम्पन्न भएपछि फिर्ता लिएको हस्ताक्षरले वैधतामा प्रभाव पार्दैन’",
      "timestamp": 1768521600000,
      "source": "gp",
      "content": "नेपाली कांग्रेस (गगन समूह)ले विशेष महाधिवेशनमा मतदानपछि फिर्ता लिएको हस्ताक्षरले कुनै प्रभाव नपार्ने बताएको छ।  गगन समूहका प्रवक्ता देवराज चालिसेले विज्ञप्ति सार्वजनिक गर्दै यस्तो बताउनुभएको हो।",
      "longContent": "काठमाडौँ, माघ २ गते। नेपाली कांग्रेस (गगन समूह)ले विशेष महाधिवेशनमा मतदानपछि फिर्ता लिएको हस्ताक्षरले कुनै प्रभाव नपार्ने बताएको छ।  गगन समूहका प्रवक्ता देवराज चालिसेले विज्ञप्ति सार्वजनिक गर्दै यस्तो बताउनुभएको हो। उहाँले विज्ञप्तिमा भन्नुभएको छ, ‘अधिवेशन सफलतापूर्वक सम्पन्न भइसकेपछि फिर्ता लिइएको भनिने हस्ताक्षरले विशेष महाधिवेशनको वैधानिकता, निर्णय प्रक्रिया वा निर्णयको वैधतामा कुनै प्रभाव पर्दैन।’  फागुन २५ मा उद्घाटन भएर ३० गतेसम्म सम्पन्न दोस्रो विशेष महाधिवेशन सफलतापूर्वक सम्पन्न भएको भन्दै उहाँले अब वैधतामा प्रश्न गर्न नमिल्ने बताउनुभएको हो। विज्ञप्तिमा विशेष महाधिवेशनपछि  केही प्रतिनिधिले हस्ताक्षर फिर्ता गरेको भन्दै फैलाइएका समाचार भ्रामक रहेको उल्लेख गर्नुभएको छ। कुल दुई ६८५ महाधिवेशन प्रतिनिधिमध्ये दुई हजार ४६३ जना बैठकमा उपस्थित भई निर्णय प्रक्रियामा सक्रिय रूपमा सहभागी भएको विज्ञप्तिमा उल्लेख छ। विज्ञप्तिमा जम्मा २९ जनाले मात्र हस्ताक्षर फिर्ता लिएको उहाँले प्रष्ट पार्नुभएको छ।",
      "link": "https://gorkhapatraonline.com/news/188233",
      "image": "https://gorkhapatraonline.com/storage/media/330910/conversions/congress-cover-(1)-original-thumb.jpg"
    },
    {
      "slug": "188209",
      "title": "सङ्खुवासभामा खुल्यो निर्वाचन अधिकृतको कार्यालय",
      "timestamp": 1768521600000,
      "source": "gp",
      "content": "सङ्खुवासभामा मुख्य निर्वाचन अधिकृतको कार्यालय स्थापना गरिएको छ । जिल्ला सदरमुकाम खाँदबारीस्थित जिल्ला हुलाक कार्यालयको भवनमा शुक्रबार कार्यालय स्थापना गरिएको हो ।",
      "longContent": "ध्यान कुलुङसङ्खुवासभा, माघ २ गते । सङ्खुवासभामा मुख्य निर्वाचन अधिकृतको कार्यालय स्थापना गरिएको छ । जिल्ला सदरमुकाम खाँदबारीस्थित जिल्ला हुलाक कार्यालयको भवनमा शुक्रबार कार्यालय स्थापना गरिएको हो ।जिल्ला समन्वय समिति प्रमुख, जिल्लास्थित राजनीतिक दलका प्रमुख तथा प्रतिनिधिहरु, प्रमुख जिल्ला अधिकारीलगायत सरोकारवालाहरुको उपस्थितिमा कार्यालय स्थापना गरिएको हो । तोकिएकै समयमा निर्वाचन हुने माथिल्लो निकायबाट जानकारी प्राप्त भएको मुख्य निर्वाचन अधिकृत राजकुमार कोइरालाले अनुरोध गर्नुभयो । जिल्लामा शान्तिपूर्ण वातावरणमा निर्वाचन सम्पन्न गराउन सबैले सकारात्मक भूमिका खेल्न उहाँले अनुरोध गर्नुभयो ।मुख्य निर्वाचन अधिकृतको कार्यालय स्थापना भएसँगै निर्वाचनसम्बन्धि सबै कार्यहरु सुरु हुने कोइरालाले जानकारी गराउनुभयो । निर्वाचन आचार संहिताबारे माघ ४ मा सर्वदलीय बैठकको तयारी गरिएको समेत उहाँले जानकारी दिनुभयो ।",
      "link": "https://gorkhapatraonline.com/news/188209",
      "image": "https://gorkhapatraonline.com/storage/media/330873/conversions/Mukhya-Nirwachan-Adhikrit-(1)-original-thumb.jpg"
    },
    {
      "slug": "188207",
      "title": "ताप्लेजुङमा मुख्य निर्वाचन अधिकृतको कार्यालय स्थापना",
      "timestamp": 1768521600000,
      "source": "gp",
      "content": "आगामी फागुन २१ गते हुने प्रतिनिधिसभा सदस्य निर्वाचनका लागि ताप्लेजुङमा मुख्य निर्वाचन अधिकृतको कार्यालय स्थापना गरिएको छ ।",
      "longContent": "चन्द्र पन्दाकताप्लेजुङ, माघ २ गते । आगामी फागुन २१ गते हुने प्रतिनिधिसभा सदस्य निर्वाचनका लागि ताप्लेजुङमा मुख्य निर्वाचन अधिकृतको कार्यालय स्थापना गरिएको छ । ताप्लेजुङ जिल्ला अदालतसँगै रहनेगरी शुक्रबार मुख्य निर्वाचन अधिकृतको कार्यालय स्थापना गरिएको हो । मुख्य निर्वाचन अधिकृतको कार्यालयको जिल्ला न्यायाधीश एवम् मुख्य निर्वाचन अधिकृत विकास श्रेष्ठले उद्घाटन गर्नुभएको छ । मुख्य निर्वाचन अधिकृतको कार्यालयको स्थापनासँगै आगामी फागुन २१ गते हुन गइरहेको प्रतिनिधिसभा सदस्य निर्वाचनको प्रक्रिया जिल्लामा औपचारिक रुपमा सुरु भएको छ । मुख्य निर्वाचन अधिकृतको कार्यालय उद्घाटन गर्नुहुँदै मुख्य निर्वाचन अधिकृत एवम् जिल्ला न्यायाधीश श्रेष्ठले आगामी निर्वाचनलाई व्यवस्थित र मर्यादित रुपमा सम्पन्न गर्न जिल्लावासी मतदाता, राजनीतिक दललगायत सबै पक्षको सहयोग अनिवार्य हुने बताउनुभयो । उहाँले निर्वाचनलाई भयरहित, शान्तिपूर्ण र मर्यादित रुपमा सम्पन्न गराउन सबै पक्षलाई सहयोगका लागि अपिलसमेत गर्नुभयो । कार्यालय उद्घाटन कार्यक्रममा प्रमुख जिल्ला अधिकारी शिवराज सेढाइँले निर्वाचनलाई मर्यादित र भयरहित वातावरणमा सम्पन्न गर्नका लागि जिल्लास्थित सबै सुरक्षा संयन्त्र जिम्मेवार रहने र मुख्य निर्वाचन अधिकृतको कार्यालयसँग समन्वय गरेर काम गर्ने बताउनुभयो । प्रजिअ सेढाइँले निर्वाचनलाई मर्यादित बनाउन निर्वाचन आचारसंहितासहितका कानुनी व्यवस्थालाई सबैले पालना गर्न पनि आग्रह गर्नुभयो । मुख्य निर्वाचन अधिकृतको कार्यालय उद्घाटन कार्यक्रममा जिल्लास्थित नेपाली सेनाको दुर्गादल गुल्मका गुल्मपति सेनानी उमेश खड्का, ताप्लेजुङका प्रहरी प्रमुख प्रहरी नायब उपरीक्षक वेदप्रसाद गौतम, सशस्त्र प्रहरी बल नेपाल १ गुल्म हेडक्वार्टर कञ्चनजङ्घाका गुल्मपति सशस्त्र प्रहरी नायव उपरीक्षक प्रमोदप्रकाश पाठक, जिल्ला निर्वाचन अधिकारी धनराज श्रेष्ठलगायतको उपस्थिति थियो । प्रतिनिसभा सदस्यका लागि एकमात्र निर्वाचन क्षेत्र रहेको ताप्लेजुङ जिल्लामा ८० वटा मतदानस्थल र १२७ वटा मतदान केन्द्र छन् । आगामी निर्वाचनका लागि जिल्लामा मतदाताको सङ्ख्या कुल ९० हजार ३२७ छ ।",
      "link": "https://gorkhapatraonline.com/news/188207",
      "image": "https://gorkhapatraonline.com/storage/media/330872/conversions/Mukhya-Nirbachan-Taplejung1-original-thumb.jpg"
    },
    {
      "slug": "188205",
      "title": "दोलखामा मुख्य निर्वाचन अधिकृतको कार्यालय स्थापना",
      "timestamp": 1768521600000,
      "source": "gp",
      "content": "आगामी फागुन २१ गते हुने निर्वाचनका लागि दोलखामा शुक्रबार मुख्य निर्वाचन अधिकृतको कार्यालय औपचारिक रूपमा स्थापना गरिएको छ। कार्यालयको उद्घाटन मुख्य निर्वाचन अधिकृत रामप्रसाद न्यौपानेले गर्नुभयो ।",
      "longContent": "सुजन काफ्लेचरीकोट, पुस २ गते । आगामी फागुन २१ गते हुने निर्वाचनका लागि दोलखामा शुक्रबार मुख्य निर्वाचन अधिकृतको कार्यालय औपचारिक रूपमा स्थापना गरिएको छ। कार्यालयको उद्घाटन मुख्य निर्वाचन अधिकृत रामप्रसाद न्यौपानेले गर्नुभयो । उहाँले निर्वाचन भयरहित, स्वतन्त्र र निष्पक्ष हुने विश्वास दिलाउँदै त्यसका लागि राजनीतिक दल, सुरक्षा निकाय, सञ्चारकर्मी र सर्वसाधारण सबैको सहयोग अपरिहार्य रहेको बताउनुभयो। निर्वाचन सुरक्षाको समग्र तयारीबारे जानकारी दिँदै जिल्लास्थित राजनीतिक दलसँग आवश्यक छलफल सम्पन्न भइसकेको उल्लेख गर्नुभयो। उहाँले शान्तिपूर्ण र सुरक्षित निर्वाचन सम्पन्न गराउन प्रशासन पूर्ण रूपमा प्रतिबद्ध रहेको बताउनुभयो ।जिल्लाको राजनीतिक दल र मतदाताले पनि निष्पक्ष निर्वाचनको अपेक्षा व्यक्त गरेका छन्।",
      "link": "https://gorkhapatraonline.com/news/188205",
      "image": "https://gorkhapatraonline.com/storage/media/330908/conversions/1000035058-original-thumb.jpg"
    },
    {
      "slug": "188202",
      "title": "नेपालगञ्जमा निर्वाचन अधिकृतको कार्यालय स्थापना",
      "timestamp": 1768521600000,
      "source": "gp",
      "content": "आगामी फागुन २१ गते हुने प्रतिनिधिसभा सदस्य निर्वाचन २०८२ का लागि शुक्रबार नेपालगन्जमा मुख्य निर्वाचन अधिकृतको कार्यालय स्थापना गरिएको छ ।",
      "longContent": "सिराज खाननेपालगन्ज, माघ २ गते । आगामी फागुन २१ गते हुने प्रतिनिधिसभा सदस्य निर्वाचन २०८२ का लागि शुक्रबार नेपालगन्जमा मुख्य निर्वाचन अधिकृतको कार्यालय स्थापना गरिएको छ । नेपालगन्जस्थित पशु सेवा तालिम केन्द्रमा सो मुख्य निर्वाचन अधिकृतको कार्यालय स्थापना भएको जिल्ला निर्वाचन, कार्यालय बाँकेले जनाएको छ । जिल्ला निर्वाचन कार्यालय बाँकेका प्रमुख टेकबहादुर शाहीले नेपालगन्जमा बाँकेका मुख्य निर्वाचन अधिकृतको कार्यालय स्थापना भएको जनाउँदै निर्वाचन कार्यालय स्थापनापछि निर्वाचनसम्वन्धि प्रक्रियाका सबै काम निर्वाचन अधिकृतको कार्यालयबाट सुरु भएको बताउनुभयो । बाँकेका मुख्य निर्वाचन अधिकृत दीपककुमार दाहालले बाँके क्षेत्र १ को निर्वाचन अधिकृतको कार्यालय राप्तीसोनारी गाउँपालिकाको कार्यालय भवन अगैयामा, क्षेत्र नम्बर २ को पशुसेवा कार्यालय नेपालगन्जमा र निर्वाचन क्षेत्र ३ को कपास विकास समिति खजुरामा स्थापना गरिएको जानकारी दिनुभयो । मुख्य निर्वाचन अधिकृतको कार्यालय स्थापना कार्यक्रममा बाँकेका प्रमुख जिल्ला अधिकारी दिलकुमार तामाङ, प्रहरी प्रमुख प्रहरी उपरीक्षक अङ्गुर जिसी, शसस्त्र प्रहरी उपरीक्षक शोभाकान्त खनाल र राष्ट्रिय अनुसन्धानका अनुसन्धान निर्देशक हरिश विष्ट लगायतको उपस्थिति थियो । तीन निर्वाचन क्षेत्र रहेको बाँकेमा यस पटक तीन लाख ५१ हजार ४३९ जना मतदाता संख्या पुगेको जिल्ला निर्वाचन कार्यालय बाँकेले जनाएको छ । निर्वाचन क्षेत्र नम्बर १ मा एक लाख २१ हजार ५३१, क्षेत्र नम्बर दुईमा ९८ हजार ५१२ र क्षेत्र नम्बर ३ मा एक लाख १३ हजार ८९१ मतदाता रहेका छन् । बाँकेमा १३९ मतदान स्थल र ४०० मतदान केन्द्र रहेको पनि जिल्ला निर्वाचन कार्यालयले जनाएको छ ।",
      "link": "https://gorkhapatraonline.com/news/188202",
      "image": "https://gorkhapatraonline.com/storage/media/330862/conversions/nirwachan-adhikirt-ko-karryalay-esthapana-original-thumb.jpg"
    },
    {
      "slug": "188193",
      "title": "म्याग्दीमा मुख्य निर्वाचन अधिकृतको कार्यालय स्थापना",
      "timestamp": 1768521600000,
      "source": "gp",
      "content": "आगामी फागुन २१ गते हुने प्रतिनिधिसभा सदस्य निर्वाचनका लागि म्याग्दीको बेनीमा शुक्रबार मुख्य निर्वाचन अधिकृतको कार्यालय स्थापना गरिएको छ ।",
      "longContent": "ठाकुरप्रसाद आचार्य म्याग्दी, माघ २ गते । आगामी फागुन २१ गते हुने प्रतिनिधिसभा सदस्य निर्वाचनका लागि म्याग्दीको बेनीमा शुक्रबार मुख्य निर्वाचन अधिकृतको कार्यालय स्थापना गरिएको छ । निर्वाचनमा उम्मेदवारहरुको उम्मेदवारी दर्ता, निर्वाचनका लागि कर्मचारी परिचालन, निर्वाचनसम्बन्धी सामग्रीको व्यवस्थापन तथा भण्डारण, निर्वाचनको प्रशासनिक काम–कारवाही, मतगणना लगायत निर्वाचनसँग सम्बन्धित सम्पूर्ण काम सञ्चालन गर्न मुख्य निर्वाचन अधिकृतको कार्यालय स्थापना गरिएको हो । जिल्ला समन्वय समितिको परिसरमा रहेको पूर्वाधार विकास कार्यालयको माथिल्लो तल्लामा स्थापना गरिएको  मुख्य निर्वाचन अधिकृतको कार्यालयको जिल्ला अदालत म्याग्दीका न्यायाधीश एवं मुख्य निर्वाचन अधिकृत सूर्यबहादुर थापा र प्रमुख जिल्ला अधिकारी रवीन्द्र आचार्यले संयुक्त रुपमा उद्घाटन गर्नुभयो । मुख्य निर्वाचन अधिकृतको कार्यालय स्थापना भएसँगै निर्वाचनको आवश्यक तयारी औपचारिक रुपमा यसै कार्यालयमार्फत गरिने जिल्ला निर्वाचन कार्यालय म्याग्दीका निर्वाचन अधिकारी बिमलप्रसाद गौतमले जानकारी दिनुभयो । निर्वाचनलाई स्वच्छ र मर्यादित बनाउँदै सफल बनाउन जिल्ला न्यायाधीश एवम् मुख्य निर्वाचन अधिकृत थापाले सबैलाई अनुरोध गर्नुभयो । उहाँले भन्नुभयो,‘‘निर्वाचनलाई स्वतन्त्र, पारदर्शी, शान्तिपूर्ण र भयरहित वातावरणमा निर्वाचन सम्पन्न गर्न सबै सरोकारवालाको साथ र सहयोग आवश्यक हुन्छ ।’’प्रमुख जिल्ला अधिकारी आचार्यले निर्वाचनलाई स्वच्छ, मर्यादित, भयरहित र शान्तिपूर्ण वातावरणमा सम्पन्न गर्न सबैले सकारात्मक भूमिका निर्वाह गर्नुपर्ने बताउनुभयो । नेपाल पत्रकार महासङ्घका अध्यक्ष हरिकृष्ण गौतमले निर्वाचनलाई सफल पार्ने दायित्व पत्रकार एमव् सञ्चारकर्मीको पनि दायित्व भएकाले स्वतन्त्र र निष्पक्ष रुपमा कलम चलाउने प्रतिबद्धता व्यक्त गर्नुभयो । कार्यक्रममा सुरक्षा निकायका प्रमुख र जिल्लामा क्रियाशील पत्रकार तथा सञ्चारकर्मी लगायतको सहभागिता थियो । आगामी फागुन २१ गते  गते हुने प्रतिनिधिसभा  निर्वाचनको लागि म्याग्दीमा कुल ८६ हजार तीनसय ९७ मतदाता कायम भएका छन् ।  प्रतिनिधि सभातर्फ १ निर्वाचन क्षेत्र रहेको म्याग्दीमा ८२ वटा मतदानस्थल र १ सय १९ वटा मतदान केन्द्र कायम गरिएको छ । जिल्ला सुरक्षा समितिले भौगोलिक अवस्था र सुरक्षाका हिसाबले १५ वटा अति संवेदनशील, ५८ वटा संवेदनशील र ८ वटा मतदानस्थललाई समान्य भनेर वर्गीकरण गरेको छ ।",
      "link": "https://gorkhapatraonline.com/news/188193",
      "image": "https://gorkhapatraonline.com/storage/media/330860/conversions/DSC_0309-original-thumb.jpg"
    },
    {
      "slug": "188191",
      "title": "‘विधि र पद्धतिबाहिर गएर आयोगले निर्णय गर्दैन’",
      "timestamp": 1768521600000,
      "source": "gp",
      "content": "कार्यवाहक प्रमुख निर्वाचन आयुक्त रामप्रसाद भण्डारीले विधि र पद्धतिबाहिर गएर आयोगले निर्णय नगर्ने बताउनुभएको छ ।",
      "longContent": "काठमाडौँ, माघ २ गते । कार्यवाहक प्रमुख निर्वाचन आयुक्त रामप्रसाद भण्डारीले विधि र पद्धतिबाहिर गएर आयोगले निर्णय नगर्ने बताउनुभएको छ । शुक्रबार बिहान निर्वाचन आयोग पुगेका नेपाली कांग्रेस शेरबहादुर देउवा पक्षका नेता तथा कार्यकर्तासँग कार्यवाहक प्रमुख निर्वाचन आयुक्त भण्डारीले सो कुरा बताउनुभएको हो । उहाँले भन्नुभयो, ‘‘निर्वाचन आयोगले संविधान, ऐन, कानुनको परिधिमा रहेर आयोगले विश्लेषण गर्छ । विधि र पद्धतिबाहिर गएर आयोगले निर्णय गर्दैन । निर्वाचन कार्यतालिका अनुसारका काममा तपाईँहरु सहभागी हुनुहुनेछ भन्ने आयोगको विश्वास छ ।’’यसैगरी, देउवा पक्षले विशेष महाधिवेशनको पक्षमा हस्ताक्षर गरेका ८८५ जनाले आफ्नो हस्ताक्षर फिर्ता गरेको प्रमाण निर्वाचन आयोगमा बुझाएको छ ।आयोगमा दलबलसहित पुगेका कार्यवाहक सभापति पूर्णबहादुर खड्का नेतृत्वको टोलीले कार्यवाहक प्रमुख निर्वाचन आयुक्त रामप्रसाद भण्डारीलाई हस्ताक्षर फिर्ताका निवेदनसहितको प्रमाण बुझाएको हो ।",
      "link": "https://gorkhapatraonline.com/news/188191",
      "image": "https://gorkhapatraonline.com/storage/media/330848/conversions/c7a846be-31d2-4b1b-bfcc-c201b1c3b615-original-thumb.jpg"
    },
    {
      "slug": "188131",
      "title": "कृत्रिम खुट्टाले चुम्यो विश्वकै अग्ला चुचुरा",
      "timestamp": 1768521600000,
      "source": "gp",
      "content": "आत्मबल र आत्मविश्वास भए संसारमा सबै कुरा सम्भव छ भन्ने कुरो रोल्पाका हरि बुढामगरले साबित गरिदिनुभएको छ । घुँडामाथिसम्म दुवै खुट्टा गुमाउनुभएका पूर्वगोरखा सैनिक ४६ वर्षीय बुढामगरले कृत्रिम खुट्टा (प्रोस्थेटिक) को सहयोगमा विश्वका सात वटै महाद्वीपका अग्ला हिमाल आरोहण गरेर बिहीबार स्वदेश  फर्किनुभएको छ ।",
      "longContent": "गोरखापत्र समाचारदाताकाठमाडौँ, माघ २ गते । आत्मबल र आत्मविश्वास भए संसारमा सबै कुरा सम्भव छ भन्ने कुरो रोल्पाका हरि बुढामगरले साबित गरिदिनुभएको छ । घुँडामाथिसम्म दुवै खुट्टा गुमाउनुभएका पूर्वगोरखा सैनिक ४६ वर्षीय बुढामगरले कृत्रिम खुट्टा (प्रोस्थेटिक) को सहयोगमा विश्वका सात वटै महाद्वीपका अग्ला हिमाल आरोहण गरेर बिहीबार स्वदेश  फर्किनुभएको छ । सात वटै महाद्वीपका अग्ला चुचुरोमा नेपालको झन्डा फहराउँदै साहस र आत्मविश्वासको सफल प्रदर्शन गरेर फर्किनुभएका उहाँले सपना देखेर मेहनत गरे सफलता पाइन्छ भन्ने साबित गर्दै अपाङ्गता भएका व्यक्तिको जीवनमा सकारात्मक परिवर्तनको सन्देश प्रवाह हुने विश्वास व्यक्त गर्नुभयो ।उहाँ भन्नुहुन्छ, “मेरो आरोहण चुचुरोमा पाइला टेक्ने मात्रै नभई कसरी हरेक सपनालाई साकार गर्न निरन्तरको प्रयास आवश्यक पर्छ भन्ने उदाहरण पनि हो । यस सफलताले नेपाललाई संसारमा चिनाउने मात्रै नभई  शारीरिक अशक्त व्यक्ति पनि कमजोर हुँदैनन् र जीवनको जस्तासुकै चुनौती जित्न सकिन्छ भन्ने धारणा स्थापित गर्न सफल भएको छु ।”रोल्पाको दुर्गम गाउँ मिरुलमा जन्मिनुभएका उहाँ विश्वका सातै महाद्वीपका अग्ला हिमाल आरोहण गर्ने पहिलो ‘डबल एभब नी’ (दुवै खुट्टा घुँडामाथिबाट काटिएको अवस्था) आरोहीसमेत बन्नुभएको छ ।उहाँले सन् २०२३ को १९ मे मा सगरमाथा, सन् २०२० को ८ जनवरीमा अफ्रिकाको माउन्ट किलिमन्जारो, सन् २०२४ को २८ जुनमा उत्तर अमेरिकाको डेनाली, सन् २०२५ को २२ फेब्रुअरीमा दक्षिण अमेरिकाको एकोनकागुआ, सन् २०१९ को १३ अगस्टमा फ्रान्सको मोन्ट ब्ल्याङ्क, सन् २०२५ को १८ अक्टोबरमा कार्सटेन्ज पिरामिड र २०२५ को ७ जनवरीमा अन्टार्टिकाको माउन्ट भिन्सन आरोहण गर्नुभएको हो । स्की, कायाकिङ, ह्विलचेयर टेबल टेनिस, आर्चरी, इम्पिटी फुटबल, सिटिङ भलिबललगायतका खेलमा विभिन्न मेडलसमेत जित्नुभएका उहाँ दृढ इच्छाशक्ति भएमा सबै खालका गतिविधि गर्न सकिने बताउनुहुन्छ ।१५ वर्ष बेलायती सेनामा सेवारत रहेकै बेला सन् २०१० मा अफगानिस्तानको लडाइँमा उहाँले दुवै खुट्टा गुमाउनुभएको थियो ।",
      "link": "https://gorkhapatraonline.com/news/188131",
      "image": "https://gorkhapatraonline.com/storage/media/330758/conversions/Untitled-1-original-thumb.jpg"
    },
    {
      "slug": "188129",
      "title": "सङ्कटमा स्वास्थ्य बिमा कार्यक्रम",
      "timestamp": 1768521600000,
      "source": "gp",
      "content": "सेवाप्रदायक संस्थालाई भुक्तानी दिन नसक्दा स्वास्थ्य बिमा बोर्ड सङ्कटमा पुगेको छ ।  अस्पतालहरूले धमाधम स्वास्थ्य बिमा कार्यक्रम बन्द गर्न थालेपछि सङ्कटमा पुगेको हो",
      "longContent": "काठमाडौँ, माघ २ गते  ।  सेवाप्रदायक संस्थालाई भुक्तानी दिन नसक्दा स्वास्थ्य बिमा बोर्ड सङ्कटमा पुगेको छ ।  अस्पतालहरूले धमाधम स्वास्थ्य बिमा कार्यक्रम बन्द गर्न थालेपछि सङ्कटमा पुगेको हो । सरकारले सेवाप्रदायक स्वास्थ्य संस्थालाई भुक्तानीका लागि रकम उपलब्ध नगराएपछि अस्पतालहरूले यो कार्यक्रम बन्द गर्न थालेका हुन् । बिहीबारदेखि महाराजगन्जस्थित त्रिवि शिक्षण अस्पतालले पनि स्वास्थ्य बिमाबाट हुने सम्पूर्ण सेवा बन्द गरेको छ । यस्तै सरकार मातहत रहेको सहिद गङ्गालाल राष्ट्रिय हृदय केन्द्रले हालसम्म ‘इन्डोर’ सेवामा स्वास्थ्य बिमा कार्यक्रम लागु गर्न सकेको छैन । ओपिडी (बहिरङ्ग) र फार्मेसीमा मात्र बिमा कार्यक्रम लागु गरेको गङ्गालाल हृदय केन्द्रलाई बोर्डले साढे १३ करोड भुक्तानी गर्न बाँकी छ । सो केन्द्रले विपन्न कार्यक्रम अन्तर्गतको २७ करोड रुपियाँ सरकारसँग लिन बाँकी छ । स्वास्थ्य बिमा र विपन्न गरी ४० करोड ५० लाख रुपियाँ भुक्तानी हुन नसक्दा सहिद गङ्गालाल हृदय केन्द्रले पनि बिमा कार्यक्रम बन्द घोषणा मात्र गर्न बाँकी छ । “हामीले उपचार गरेको भुक्तानीसमेत सरकारबाट पाउन नसक्दा थप सेवा दिन कठिन भयो,” अस्पतालका एक पदाधिकारीले नाम उल्लेख नगर्ने सर्तमा भन्नुभयो, “स्वास्थ्य बिमामार्फत लागु भएको ओपिडी र फार्मेसी सेवामा समेत बन्द गर्ने अवस्थामा पुगेका छौँ ।” त्रिवि शिक्षण अस्पतालमा स्वास्थ्य बिमाबाट हुने सेवा बन्दबारे अस्पतालका उपनिर्देशक प्राडा पवन चालिसेले सरकारले करोडौँ रकम भुक्तानी नदिएपछि स्वास्थ्य बिमाबाट हुने सेवा बन्द गरेको जानकारी दिनुभयो । उपनिर्देशक प्राडा चालिसेले भन्नुभयो, “त्रिवि शिक्षण अस्पतालले दाबी गरेकामध्ये ३० देखि ४५ प्रतिशतसम्म दाबी खारेज गरिएपछि उपचार गर्न सक्ने स्थितिमा अस्पताल रहेन ।” यति मात्र होइन, त्रिवि शिक्षण अस्पतालमा बिमा बोर्डले ४० करोड रुपियाँ भुक्तानी गर्न बाँकी छ । “हामीले निरन्तर रूपमा बिमा बोर्डलाई दाबी पठाएका छौँ तर महिनौँ बितिसक्दा पनि ठुलो रकम भुक्तानी नआउँदा अस्पतालको औषधी खरिद, उपकरण मर्मत र दैनिक सञ्चालन खर्च धान्न गाह्रो भयो,” उहाँले भन्नुभयो । उहाँका अनुसार बोर्डले तोकेको सेवा दर र अस्पतालको वास्तविक खर्चबिच ठुलो अन्तर छ ।  सरकारले सर्वसाधारण नागरिकलाई सहुलियत दरमा स्वास्थ्य सेवा उपलब्ध गराउने उद्देश्यले स्वास्थ्य बिमा कार्यव्रmम सुरु गरेको थियो । बोर्डले अस्पतालहरूलाई समयमै भुक्तानी गर्न नसक्दा मुलुकका ठुला सरकारी अस्पताल नै बिमा सेवा रोक्न बाध्य भएका हुन् । स्वास्थ्य बिमा बोर्डका कार्यकारी निर्देशक डा. रघुराज काफ्लेले भुक्तानीका लागि सरकारले रकम उपलब्ध नगराएपछि सेवा प्रदायक संस्थालाई थप भुक्तानी दिन नसकेको प्रस्ट पार्नुभयो । उहाँले गत वैशाखदेखि असोज महिनासम्मको ४६ प्रतिशत भुक्तानी भइसकेको जानकारी दिँदै अब ११ अर्ब भुक्तानी हुन बाँकी रहेको बताउनुभयो । कार्यकारी निर्देशक डा. काफ्लेले भुक्तानीमा ढिलाइ हुनुको मुख्य कारण बजेट अभाव र दाबी व्यवस्थापन प्रणालीको कमजोरी रहेको बताउनुभयो । बिमितको सङ्ख्या बढिरहेको छ तर त्यस अनुसार बजेट समयमै निकासा हुन नसक्दा थप समस्या आएको हो । उहाँका अनुसार स्वास्थ्य बिमा ऐनमा भएको विषयलाई मात्र कार्यान्वयन गर्ने हो भने समस्या नआउने बताउनुभयो । स्वास्थ्य तथा जनसङ्ख्या मन्त्रालयका प्रवक्ता डा. प्रकाश बुढाथोकीले स्वास्थ्य बिमा कार्यक्रम जनताको पहुँचमा उपचार पु¥याउने महìवपूर्ण योजना भएको बताउनुभयो । उहाँले हाल देखिएका समस्या समाधानका लागि सरकार गम्भीर रहेको बताउनुभयो । बजेट व्यवस्थापन, कानुन, दररेट पुनरवलोकन र अस्पतालसँगको समन्वय सुधार गरी बिमा कार्यव्रmमलाई दिगो बनाउने दिशामा अघि बढ्नुपर्ने उहाँको भनाइ छ । स्वास्थ्य बिमा कार्यव्रmम सरकारले २०७२ सालमा स्थापना गरेको हो । स्वास्थ्य बिमा बोर्डका सुरुवाती अवस्थाका कार्यकारी निर्देशक डा. गुणराज लोहनीले स्वास्थ्य बिमा कार्यव्रmमलाई व्यवस्थित रूपमा अगाडि बढाउन र नागरिकलाई स्वास्थ्य सेवासम्बन्धी सामाजिक सुरक्षा प्रदान गर्न बोर्ड गठन गरिएको जानकारी दिनुभयो । उहाँका अनुसार सुरुमा पाइलट प्रोजेक्टका रूपमा स्वास्थ्य बिमा कार्यव्रmम कैलाली, बागलुङ र इलाम जिल्लाबाट सुरु भएको थियो । स्वास्थ्य बिमा बोर्ड गुणस्तरीय स्वास्थ्य सेवा सबैको पहुँचमा पु-याउने उद्देश्यले सञ्चालन गरिएको हो । स्वास्थ्य सेवा प्राप्त गर्दा अचानक आउने ठुलो खर्च, उपचार, औषधी तथा पारिवारिक आर्थिक सङ्कटका लागि स्वास्थ्य बिमाको अवधारणा ल्याइएको हो । गरिब, विपन्न, अशक्त, अपाङ्ग जस्ता समूहलाई प्राथमिकता दिएर स्वास्थ्य सेवा प्राप्तिमा सबैको पहुँच सुनिश्चित गर्ने उद्देश्यले स्वास्थ्य बिमा लागु गरिएको थियो ।",
      "link": "https://gorkhapatraonline.com/news/188129",
      "image": "https://gorkhapatraonline.com/storage/media/330799/conversions/Untitled-1-original-thumb.jpg"
    },
    {
      "slug": "188124",
      "title": "गुल्मीमा निर्वाचन प्रहरीमा बाह्रसय ५९ को आवेदन",
      "timestamp": 1768435200000,
      "source": "gp",
      "content": "गुल्मीमा निर्वाचन प्रहरीको पहिलो भर्ना अवधीभित्र बाह्र सय ५९ जनाको आवेदन दर्ता भएको छ ।  आगामी प्रतिनिधिसभा निर्वाचनका लागि एक हजार ८७४ निर्वाचन प्रहरी भर्ना आव्हान गरिएको छ । जिल्ला प्रहरी कार्यालय, गुल्मी र सशस्त्र प्रहरी वल, नेपाल नं ३७ गुल्मीमार्फत दरखास्त माग गरिएको छ ।",
      "longContent": "टोपलाल अर्यालरेसुङ्गा (गुल्मी), माघ १ गते । गुल्मीमा निर्वाचन प्रहरीको पहिलो भर्ना अवधीभित्र बाह्र सय ५९ जनाको आवेदन दर्ता भएको छ ।आगामी प्रतिनिधिसभा निर्वाचनका लागि एक हजार ८७४ निर्वाचन प्रहरी भर्ना आव्हान गरिएको छ । जिल्ला प्रहरी कार्यालय, गुल्मी र सशस्त्र प्रहरी वल, नेपाल नं ३७ गुल्मीमार्फत दरखास्त माग गरिएको छ । नेपाल प्रहरीले जिल्ला प्रहरी कार्यालयसहित इलाका प्रहरी कार्यालय रिडी र पुकोट दहबाट समेत दरखास्त दिन सकिने व्यवस्था गरेको छ । जिल्ला प्रहरी कार्यालयतर्फ एक हजार ६९५ माग संख्यामा पुस २५ देखि माघ १ गतेसम्म ९०२ पुरुष र २२६ महिला गरेर एघारसय २८ जनाको आवेदन परेको जिल्ला प्रहरी कार्यालय गुल्मीका प्रवक्ता प्रहरी नायव उपरीक्षक गंगाबहादुर सारुले जानकारी दिनुभयो । जसमा पूर्व सेना १६, पूर्व प्रहरी दुई र पूर्व म्यादी १८९ जना रहेका छन् । सशस्त्र प्रहरीका लागि १७९ जना निर्वाचन प्रहरी माग गरिएकोमा अहिलेसम्म ११८ पुरुष र १३ महिला गरेर १३१ जनाले आवेदन दिएका छन् । जसका पूर्व प्रहरी दुई र पूर्व म्यादी आठ जना रहेका छन् । जिल्ला प्रहरी कार्यालय तर्फको विवरणअनुसार महिला निर्वाचन प्रहरीको लागि मागभन्दा कम आवेदन परेको छ । अहिलेसम्म ६७६ माग संख्यामा २२६ जनाले मात्र निर्वाचन प्रहरीमा आवेदन दिएका छन् । नेपाल प्रहरीमा पुरुष एक हजार १९ र महिला ६७६ जनाको लागि दरखास्त माग गरिएको छ । २०७९ सालको निर्वाचनमा पुरुष एक हजार १३२ र महिला ३२८ गरेर एक हजार ४६० जना म्यादी प्रहरी भर्ना भएको जिल्ला प्रहरी कार्यालय गुल्मीका प्रहरी नायव उपरीक्षक सारुले बताउनुभयो । २०७९ सालको निर्वाचनमा भन्दा अहिले ४१४ बढि निर्वाचन प्रहरी माग भएको छ । निर्वाचन प्रहरीको लागि दुई दिन समय थप गरिएको छ । गुल्मीमा दुई लाख २९ हजार ५४९ मतदाता कायम भएको छ । गुल्मीमा १४५ मतदान स्थल र २८४ मतदान केन्द्र रहेका छन् । अहिले जिल्लामा तीन मतदान स्थल थपिएका थिए । गुल्मीमा रहेका १४५ मतदान स्थलमध्ये ४८ मतदान स्थल अति संवेदनशील रहेका छन् । ती मध्ये ५७ मतदान स्थल संवेदनशील र ४० मतदान स्थललाई सामान्य अवस्थाको सूचीमा राखिएको जिल्ला प्रशासन कार्यालय गुल्मीका प्रमुख जिल्ला अधिकारी बद्रीनाथ गैह्रेले बताउनुभयो ।",
      "link": "https://gorkhapatraonline.com/news/188124",
      "image": "https://gorkhapatraonline.com/storage/media/330750/conversions/Police-5-(1)-original-thumb.jpg"
    },
    {
      "slug": "188114",
      "title": "नेपालगन्जमा दुई सय प्रकारका मःमःसहित चौथो मःमः फेस्टिभल गरिने",
      "timestamp": 1768435200000,
      "source": "gp",
      "content": "अङ्ग्रेजी नयाँ वर्ष २०२६ को अवसरमा सिद्धार्थ कटेज नेपालगन्जले चौथोपटक मःमः फेस्टिभल आयोजना गर्ने भएको छ ।",
      "longContent": "सिराज खाननेपालगन्ज, माघ १ गते । अङ्ग्रेजी नयाँ वर्ष २०२६ को अवसरमा सिद्धार्थ कटेज नेपालगन्जले चौथोपटक मःमः फेस्टिभल आयोजना गर्ने भएको छ । सिद्धार्थ कटेजले सन् २०८० सालदेखि निरन्तर रूपमा नेपालगन्जमा मःमः फेस्टिभल आयोजना गर्दै आएको छ ।यस वर्षको चौथो मःमः फेस्टिभलमा दुई सय भन्दा बढी प्रकारका मःमः समावेश गरिने जनाउँदै सिद्धार्थ हस्पिटालिटी ग्रुपका पश्चिम क्षेत्रीय कार्यकारी निर्देशक केशव न्यौपानेले स्थानीय समुदायमा लोकप्रिय रहेका विभिन्न स्वादका मःमः तथा परिकारहरूको प्रवर्द्धन गर्ने उद्देश्यले फेस्टिभल आयोजना गरिएको बताउनुभयो । उहाँका अनुसार तीन दिनसम्म सञ्चालन हुने फेस्टिभलमा प्रत्येक दिन फरकफरक कलाकारहरूको विशेष प्रस्तुति रहनेछ । फेस्टिभलको पहिलो दिन स्थानीय कलाकार तथा ब्याण्डहरूको प्रस्तुति हुनेछ भने दोस्रो दिन चर्चित गायक खुमन अधिकारी, इशान सञ्ज्याललगायत कलाकार तथा ब्याण्डहरूको आकर्षक प्रस्तुति रहनेछ । साथै सोही दिन सांस्कृतिक कार्यक्रमसँगै मःमः मेकिङ एण्ड कुकिङ प्रतियोगिता पनि आयोजना गरिनेछ, जसका लागि निःशुल्क नाम दर्ता गर्न सकिने व्यवस्था गरिएको सिद्धार्थ कटेजका महाप्रबन्धक बद्री कोइरालाले बताउनुभयो । उहाँका अनुसार फेस्टिभलको अन्तिम दिन राष्ट्रिय तथा स्थानीय ब्याण्डहरूको प्रस्तुति रहनेछ भने तीनै दिन राष्ट्रिय तथा स्थानीय कलाकारहरूको नृत्य प्रस्तुति पनि निरन्तर रहने छ ।सिद्धार्थ हस्पिटालिटी ग्रुपका कर्पोरेट सेफ एलबी कौशलले फेस्टिभलमा राखिने दुई सय प्रकारका मःमः लगायत अन्य स्थानीय खानाको परिकारका बारेमा विस्तृत रुपमा जानकारी गराउनुभयो । सिद्धार्थ कटेज नेपालगन्ज शहरको मुटुमा अवस्थित, पर्याप्त स्पेस भएको लोकप्रिय रेस्टुरेन्ट हो ।सिद्धार्थ ग्रुप अन्तर्गत नेपालगन्जमा रहेको चार तारे होटल सिद्धार्थ सहित देशका विभिन्न स्थानमा होटल, रिसोर्ट, रेस्टुरेन्ट तथा क्याफे गरी ३३ वटा आउटलेट सञ्चालनमा रहेको सिद्धार्थ हस्पिटालिटी ग्रुपका सेल्स म्यानेजर नविन भट्टले बताउनुभयो ।",
      "link": "https://gorkhapatraonline.com/news/188114",
      "image": "https://gorkhapatraonline.com/storage/media/330732/conversions/mo-mo-pardarshan-gardai-(1)-original-thumb.jpg"
    },
    {
      "slug": "188108",
      "title": "‘भाषा, लिपी, कला र संस्कृतिको संरक्षणमा सहकार्य र समन्वय आवश्यक छ’",
      "timestamp": 1768435200000,
      "source": "gp",
      "content": "काठमाडौँ महानगरपालिकाका प्रमुख बालेन्द्र शाहले लोपोन्मुख भाषा, लिपी, कला र संस्कृतिको संरक्षणमा सबैको सहकार्य र समन्वय आवश्यक पर्नेमा जोड दिनुभएको छ ।",
      "longContent": "काठमाडौँ, माघ १ गते।काठमाडौँ महानगरपालिकाका प्रमुख बालेन्द्र शाहले लोपोन्मुख भाषा, लिपी, कला र संस्कृतिको संरक्षणमा सबैको सहकार्य र समन्वय आवश्यक पर्नेमा जोड दिनुभएको छ ।आज यहाँ आयोजित ‘हाङ यलम्बर स्मृति’ पुरस्कार वितरण समारोहमा प्रमुख शाहले कतिपय भाषाका लिपी हराइसकेका, कतिपय भाषा विलिन भइसकेका उल्लेख गर्दै यस्ता लोप हुन लागेका भाषा र लिपी खोजी गरी संरक्षणमा हातोमालो गर्न सबैलाई आह्वान गर्नुभयो ।किरात राई यायोक्खाद्वारा किरात यलम्बरसम्वत ५०८६ को अवसरमा आयोजित पुरस्कार समारोहमा उहाँले प्रत्येक समुदायले आफ्नो कला, संस्कृति, मूल्यमान्यता र पहिचानसँग जोडिएका भाषा जोगाउँदै जानुपर्ने धारणा राख्नुभयो ।देशभर विभिन्न जातजाति, समुदाय र सभ्यता रहेको उल्लेख गर्दै महानगरप्रमुख शाहले ती सबैको संरक्षण र सम्वर्द्धन गर्नु साझा दायित्व भएको बताउनुभयो । “हाम्रो भाषा, कला र संस्कृति जोगाउनु भनेको व्यक्तिगत मात्र नभइ सिङ्गो देशको पहिचान जोगाउनु हो”, उहाँले भन्नुभयो, “तपाईंले आफ्नो भाषा जोगाइरहनु भएको छ भने देशलाई पनि जोगाइरहनु भएको छ ।”प्रमुख शाहले नेपालका सबै कला र सम्पदालाई संरक्षण, सम्वर्द्धन तथा प्रवर्द्धन गर्दै जानुपर्ने आवश्यकता औँल्याउँदै एक सभ्यताले अर्को सभ्यताको सम्मान र संरक्षण गर्नुपर्ने धारणा राख्नुभयो । आफू जुनसुकै सभ्यतामा रहे पनि अन्य संस्कृति र सभ्यताप्रति सम्मान र इज्जतको भावना हुनुपर्ने उहाँको भनाइ छ । “त्यसले गर्दा अरू मात्र होइन, हामी आफैँ सुरक्षित हुन्छौँ र सबै कला, संस्कृति, मूल्यमान्यताको संरक्षणमा सहयोग पुग्नेछ”, उहाँले भन्नुभयो ।रासस",
      "link": "https://gorkhapatraonline.com/news/188108",
      "image": "https://gorkhapatraonline.com/storage/media/330725/conversions/sah-original-thumb.jpg"
    }
  ]
}