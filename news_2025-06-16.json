{
  "date": "2025-06-16T14:37:05.487Z",
  "news": [
    {
      "slug": "159524",
      "title": "कोशी प्रदेशको बजेट यथार्थपरक र सन्तुलित छ : मन्त्री मगर",
      "timestamp": 1750032000000,
      "source": "gp",
      "content": "कोशी प्रदेश सरकारका आर्थिक मामिला तथा योजनामन्त्री रामबहादुर मगरले आगामी आर्थिक वर्ष २०८२/८३ का लागि ल्याइएको बजेट यथार्थपरक र सन्तुलित रहेको बताउनुभएको छ ।",
      "longContent": "विराटनगर, असार २ गते । कोशी प्रदेश सरकारका आर्थिक मामिला तथा योजनामन्त्री रामबहादुर मगरले आगामी आर्थिक वर्ष २०८२/८३ का लागि ल्याइएको बजेट यथार्थपरक र सन्तुलित रहेको बताउनुभएको छ । कोशी प्रदेश सरकारले आइतबार प्रदेशसभामा पेस गरेको बजेटबारे जानकारी दिन आज मन्त्रालयमा आयोजित पत्रकार सम्मेलनमा मन्त्री मगरले आगामी आर्थिक वर्षका लागि प्रदेश सरकारले कृषि, स्वास्थ्य, सडक पूर्वाधार, सिँचाइ तथा ऊर्जा, सवारी अनुमतिपत्र, विपद् व्यवस्थापनलगायत क्षेत्रमा नयाँ–नयाँ कार्यक्रम ल्याइएको बताउनुभयो ।उहाँले २०८२ पर्यटन वर्षका रूपमा रहेको र हालसालै भएको लगानी सम्मेलनमा निजी क्षेत्रको उत्साहलाई मध्यनजर गरी उद्योग स्थापना, रुग्ण उद्योगलाई पुनर्जीवन र पर्यटन प्रवर्द्धनलाई सहयोग पुग्नेगरी प्रदेशले सङ्कलन गर्ने राजस्वमा विभिन्न खाले छुटको व्यवस्था गरिएको जानकारी दिनुभयो ।मन्त्री मगरले आगामी वर्षमा प्रदेश सरकारले प्रस्ताव गरेको सुधारबाट आन्तरिक राजस्व वृद्धि भई रु. पाँच अर्ब ५० करोड पुग्ने अनुमान रहेको बताउनुभयो । बजेटले प्रस्ताव गरेको कार्यक्रम तथा सुधारबाट प्रदेशको विकासमा सहयोग पुग्ने विश्वास लिइएको बताउनुभयो ।प्रदेश सरकारले आइतबार प्रदेशसभामा आगामी वर्षका लागि रु. ३५ अर्ब ८७ करोड ९९ लाखको बजेट प्रस्तुत गरेको थियो । बजेटमा प्रदेश सरकारको आन्तरिक राजस्वबाट रु. पाँच अर्ब ५० करोड, राजस्व बाँडफाँटबाट रु. १२ अर्ब ३९ करोड ६० लाख  व्यहोरिने उल्लेख छ । यस्तै सङ्घबाट वित्तीय समानीकरण अनुदानबाट रु. आठ अर्ब ९८ करोड ३४ लाख, ससर्त अनुदानबाट रु. चार अर्ब ५७ करोड १० लाख, समपूरक अनुदानबाट रु. ३९ करोड, १७ लाख र विशेष अनुदानबाट ५५ करोड ७२ लाख गरी राजस्व तथा वित्तीय हस्तान्तरणबाट गरी रु. ३२ अर्ब ७४ करोड ९९ लाख र रोयल्टीबाट प्राप्त हुने रकमबाट रु. ३५ करोड छ लाख खर्च गरिने र बाँकी अपुग रकम रु. तीन अर्ब १३ करोड नगद मौज्दातबाट व्यहोरिने उल्लेख छ । रासस",
      "link": "https://gorkhapatraonline.com/news/159524",
      "image": "https://gorkhapatraonline.com/storage/media/281156/conversions/ok6-original-thumb.jpg"
    },
    {
      "slug": "159455",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1750032000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ, असार २  गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ७०, गोलभेँडा ठूलो (भारतीय) प्रतिकिलो रु १००, गोलभेँडा सानो (लोकल) प्रतिकिलो रु ३२, गोलभेँडा सानो (टनेल) प्रतिकिलो रु ४४, आलु रातो भारतीय प्रतिकिलो रु ३४, आलु रातो (मुडे) प्रतिकिलो रु ३८, प्याज सुकेको (भारतीय) प्रतिकिलो रु ४२, गाजर (लोकल) प्रतिकिलो रु ८५, गाजर (तराई) प्रतिकिलो रु ५०, बन्दा (लोकल) प्रतिकिलो रु ३५, काउली स्थानीय प्रतिकिलो रु ५५, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु २ण्, भन्टा डल्लो प्रतिकिलो रु ३५, तने बोडी प्रतिकिलो रु ३५, मकै बोडी प्रतिकिलो रु ४५ कायम भएको छ । यसैगरी, मटरकोसा प्रतिकिलो रु १६०, घिउ सिमी (लोकल) प्रतिकिलो रु ४०, घिउ सिमी (हाइब्रिड) प्रतिकिलो रु ३५, टाटे सिमी मूल्य प्रतिकिलो रु ६०, भटमास कोसा प्रतिकिलो रु १००, तीतो करेला प्रतिकिलो रु ३५, लौका प्रतिकिलो रु २५, परबर (लोकल) प्रतिकिलो रु ३०, परबर (तराई) प्रतिकिलो रु ३५, चिचिण्डो प्रतिकिलो रु २५, घिरौला प्रतिकिलो रु ४०, झिगुनी प्रतिकिलो रु ४५, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ३०, भिण्डी प्रतिकिलो रु ३५ कायम गरिएको छ । यस्तै, सखरखण्ड प्रतिकिलो ७०, स्कुस प्रतिकिलो रु ५०, रायोसाग प्रतिकिलो रु ४५, पालुङ्गो साग प्रतिकिलो रु ५०, तोरीको साग प्रतिकिलो रु ३५, हरियो प्याज प्रतिकिलो रु ६५, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३६०, कुरिलो प्रतिकिलो रु ३००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ५५, चुकुन्दर प्रतिकिलो रु ७०, रातो बन्दा रु ७०, जिरीको साग प्रतिकिलो रु १००, ग्याठकोभी प्रतिकिलो रु ६०, सौफको साग प्रतिकिलो रु १००, पुदिना प्रतिकिलो रु ११०, इमली प्रतिकिलो रु १७०, तामा प्रतिकिलो रु १२०, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु १७०, आँप (माल्द) प्रतिकिलो रु ६५, आँप (दशहरी) प्रतिकिलो रु ७५, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १९०, काँक्रो (लोकल) प्रतिकिलो रु ४०, काँक्रो (हाइब्रिड) प्रतिकिलो रु १२, रुखकटहर प्रतिकिलो रु ६०, मेवा (भारतीय) प्रतिकिलो रु ११०, लिची (लोकल) प्रतिकिलो रु १९०, लिची (भारतीय) प्रतिकिलो रु १७० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ४०, खुर्सानी हरियो (बुलेट) प्रतिकिलो रु ३०, खुर्सानी हरियो (माछे) प्रतिकिलो रु ४०, खुर्सानी हरियो २३० धनियाँ प्रतिकिलो रु ३०, लसुन सुकेको चाइनिज प्रतिकिलो रु २२०, लसुन सुकेको नेपाली प्रतिकिलो रु १७०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ ।  रासस",
      "link": "https://gorkhapatraonline.com/news/159455",
      "image": "https://gorkhapatraonline.com/storage/media/280991/conversions/adrhs-original-thumb.jpg"
    },
    {
      "slug": "159433",
      "title": "प्रदेशको कुल बजेट दुई खर्ब ८७ अर्ब",
      "timestamp": 1750032000000,
      "source": "gp",
      "content": "प्रतिपक्षीको विरोध र आन्तरिक किचलोबिच प्रदेश सरकारहरूले आइतबार आगामी आर्थिक वर्ष २०८२/८३ को आय तथा राजस्वको अनुमान अर्थात् बजेट सार्वजनिक गरेका छन् ।",
      "longContent": "काठमाडौँ, असार २ गते । प्रतिपक्षीको विरोध र आन्तरिक किचलोबिच प्रदेश सरकारहरूले आइतबार आगामी आर्थिक वर्ष २०८२/८३ को आय तथा राजस्वको अनुमान अर्थात् बजेट सार्वजनिक गरेका छन् । अन्तरसरकारी वित्त व्यवस्थापन ऐन, २०७४ अनुसार प्रत्येक वर्ष असारको १ गतेभित्र प्रदेश सरकारले बजेट सार्वजनिक गर्नुपर्ने प्रावधान अनुसार प्रदेश सरकारहरूले आआफ्नो प्रदेश सभामा नयाँ बजेट प्रस्तुत गरेका हुन् । प्रतिपक्षीको विरोधका कारण कर्णाली प्रदेश सभामा निकै ढिला मात्र बजेट प्रस्तुत गर्ने वातावरण बन्यो । आइतबार राति ११ बजेर ५३ मिनेटमा कर्णालीका आर्थिक मामिला तथा योजनामन्त्री राजिवविक्रम शाहले बजेट वक्तव्य वाचन गर्न सुरु गर्नुभयो । आन्तरिक प्रशासनिक झमेलाका कारण बागमतीको बजेट पनि आइतबार राति मात्र प्रस्तुत भयो । अन्य प्रदेशमा भने सामान्य रूपमै बजेट प्रस्तुत भयो । सङ्घीय अनुदान र बाँडफाँटसमेतको रकम घटेपछि चालु वर्ष बजेटको आकार घटाएका प्रदेशहरूले सीमित स्रोतकैबिच आगामी बजेटको समग्र आकार करिब नौ अर्ब रुपियाँले  बढाएका छन् । सबै प्रदेशको बजेटको आकार दुई खर्ब ८७ अर्ब रुपियाँ पुगेको छ । चालु आवमा प्रदेशहरूले दुई खर्ब ७८ अर्ब रुपियाँको बजेट प्रस्तुत गरेका थिए । यद्यपि लुम्बिनी र गण्डकी सरकारले भने बजेटको आकार घटाएर ल्याएका छन् । चालु आवमा पनि यी दुई प्रदेशले गत आवको तुलनामा बजेट घटाएर ल्याएका थिए । आइतबार सार्वजनिक भएको बजेटमध्ये बागमती प्रदेशको बजेट सबैभन्दा ठुलो बन्न पुगेको छ । बागमतीले चालु आवको तुलनामा तीन अर्ब रुपियाँ बढाएर ६७ अर्ब ४७ करोड रुपियाँको बजेट ल्याएको छ । त्यसपछि मधेश प्रदेशले ४६ अर्ब ५८ करोड रुपियाँको बजेट प्रस्तुत गरेको छ । चालु आवका लागि मधेश प्रदेशले ४३ अर्ब ८९ करोड रुपियाँ बजेट विनियोजन गरेको थियो । बजेट आकारको हिसाबले लुम्बिनी प्रदेश तेस्रो स्थानमा छ । चालु आवको तुलनामा सामान्य मात्र बजेट घटाएको लुम्बिनीले ३८ अर्ब ९२ करोड रुपियाँ खर्चको अनुमान गरेको छ । त्यसपछि कोशीले ६० करोड रुपियाँ बढाएर ३५ अर्ब ८७ करोड रुपियाँको बजेट प्रस्ताव गरेको छ । सुदूरपश्चिम प्रदेशले पनि करिब दुई अर्ब रुपियाँ बढाएर ३३ अर्ब ४७ करोड रुपियाँको बजेट प्रस्तुत गरेको छ । यस पटक पनि बजेटको आकार घटाएको गण्डकीले सबैभन्दा कम अर्थात् ३१ अर्ब ५७ करोड रुपियाँको बजेट प्रस्तुत गरेको छ ।  छरपस्ट प्राथमिकता, अधुरालाई स्थानप्रदेशहरूको बजेट प्राथमिकताका हिसाबले मिश्रित देखिन्छ । निश्चित प्राथमिकताभन्दा पनि सबै किसिमका विषय समेटेर प्रदेशहरूले बजेट तयार गरेका छन् । बजेटमार्फत नवीनतम र प्रतिफलमुखी कार्यक्रम प्रस्तुत गर्न प्रदेश सरकारहरू चुकेका छन् । योजना बैङ्कमा स्वार्थ अनुकूल योजना प्रवेश गराइएको विषयले यस पटक पनि चर्चा पाएको छ । नयाँ कार्यक्रम धेरै नराखे पनि अधुरा आयोजना पूरा गर्नेतर्फ भने प्रदेश सरकारको जोड देखिन्छ । प्रदेशको बजेटमा परेका धेरै कार्यक्रम अलपत्र परेको आलोचना भइरहेको अवस्थामा यसले आयोजना सम्पन्न हुने आशा जगाएको छ । कोशी प्रदेशका आर्थिक मामिला तथा योजनामन्त्री रामबहादुर मगरले प्रस्तुत गर्नुभएको बजेटमा प्रदेशको उच्च आर्थिक वृद्धि कायम गरी शिक्षा, स्वास्थ्य, पूर्वाधार विकास तथा कृषि उत्पादन वृद्धि गर्दै बसाइँसराइ न्यूनीकरण गर्ने उद्देश्य राखिएको छ । मधेश प्रदेश सरकारका अर्थमन्त्री सुनीलकुमार यादवले प्रस्तुत गर्नुभएको बजेटमा कृषि र पर्यटनलाई प्राथमिकतामा राखिएको छ । बागमती प्रदेशका आर्थिक मामिला तथा योजनामन्त्री कुन्दराज काफ्लेले भौतिक पूर्वाधारलाई करिब २५ अर्ब रुपियाँ विनियोजन गर्दै निर्माण क्षेत्रलाई प्राथमिकतामा राख्नुभएको छ । गन्डकी प्रदेशका आर्थिक मामिलामन्त्री डा. टकराज गुरुङले प्रस्तुत गर्नुभएको बजेटले प्रदेशमै सवारी चालक अनुमतिपत्र छपाइ गर्ने, राइड सेयरिङलाई अनुगमन गर्ने जस्ता कार्यक्रम राखेको छ । अधुरा आयोजना पूरा गर्न बजेट लक्षित गरिएको गुरुङले जानकारी दिनुभयो । समृद्ध लुम्बिनी : खुसी नागरिकको दीर्घकालीन आकाङ्क्षा हासिल गर्ने उद्देश्यसहित लुम्बिनी प्रदेश सरकारका आर्थिक मामिला तथा योजना मन्त्री धनेन्द्र कार्कीले आगामी आवको बजेट प्रस्तुत गर्नुभएको छ । जस अन्तर्गत कृषिमा उत्पादन र उत्पादकत्व वृद्धि, गुणस्तरीय शिक्षा र स्वाथ्य सेवामा पहुँच, उद्यमशीलता विकास, दिगो पूर्वाधार विकास जस्ता प्राथमिकता लुम्बिनीको बजेटले तय गरेको छ । कर्णाली प्रदेशका आर्थिक मामिला तथा योजनामन्त्री राजीवविक्रम शाहले बजेट कृषिको व्यावसायीकरण, उत्पादकत्व अभिवृद्धि, रोजगारी सिर्जना, उद्यमशीलता विकास, जडीबुटीको उपयोग र आर्थिक समृद्धि केन्द्रित रहेको उल्लेख गर्नुभयो । सुदूरपश्चिम प्रदेशका आर्थिक मामिलामन्त्री बहादुरसिंह थापाले प्रस्तुत गर्नुभएको बजेटले भौतिक पूर्वाधार निर्माणलाई प्राथमिकतामा राखेर कुल बजेटको एक तिहाइ बजेट विनियोजन गर्दै पुराना कार्यक्रमलाई सम्पन्न गर्ने प्रतिबद्धता व्यक्त गर्नुभएको छ । वित्तीय हस्तान्तरणकै भर प्रदेश सरकारहरूले आगामी आर्थिक वर्षको खर्च जुटाउने स्रोतका रूपमा वित्तीय हस्तान्तरणलाई बलियो आधार बनाएका छन् । सङ्घले विभिन्न चार वटा शीर्षकमा उपलब्ध गराउने वित्तीय अनुदानलाई नै प्रदेश सरकारहरूले खर्च बेहोर्ने प्रमुख स्रोतका रूपमा प्रस्तुत गरेका छन् । यसबाहेक राजस्व बाँडफाँटबाट प्राप्त हुने रकम खर्च जुटाउने अर्को महत्वपूर्ण स्रोत बनाइएको छ । आफ्नो अधिकार क्षेत्रभित्र रहेर आन्तरिक राजस्व बढाउनेतर्फ प्रदेशहरू यस पटक पनि धेरै गम्भीर देखिएनन् । बरु सङ्घले जस्तै अपुग स्रोत जुटाउन आन्तरिक ऋण उठाउने उठाउने योजना प्रदेशहरूको देखिन्छ । यसबाहेक खर्च गर्न नसकेर मौज्दातका रूपमा रहेको रकमलाई पनि प्रदेशहरूले खर्च पूर्तिको स्रोतको रूपमा देखाएका छन् ।",
      "link": "https://gorkhapatraonline.com/news/159433",
      "image": "https://gorkhapatraonline.com/storage/media/280964/conversions/455-original-thumb.jpg"
    },
    {
      "slug": "159432",
      "title": "एघार महिनामा दस खर्ब सत्ताइस अर्ब राजस्व सङ्कलन",
      "timestamp": 1750032000000,
      "source": "gp",
      "content": "चालु आर्थिक वर्ष २०८१/८२ को ११ महिनामा १० खर्ब २७ अर्ब ६६ करोड ९७ लाख रुपियाँ राजस्व सङ्कलन भएको छ । गत वर्ष सो अवधिमा नौ खर्ब ३९ अर्ब ४८ करोड १२ लाख रुपियाँ राजस्व सङ्कलन भएको थियो ।",
      "longContent": "गोरखापत्र समाचारदाताकाठमाडौँ, असार २ गते । चालु आर्थिक वर्ष २०८१/८२ को ११ महिनामा १० खर्ब २७ अर्ब ६६ करोड ९७ लाख रुपियाँ राजस्व सङ्कलन भएको छ । गत वर्ष सो अवधिमा नौ खर्ब ३९ अर्ब ४८ करोड १२ लाख रुपियाँ राजस्व सङ्कलन भएको थियो । आव सकिन एक महिना बाँकी रहँदा सरकारले गरेको आम्दानीको लक्ष्य गत वर्षको सो अवधिको तुलनामा राजस्व सङ्कलनमा वृद्धि भएको छ । चालु आवको जेठसम्मको राजस्व सङ्कलन लक्ष्य १२ खर्ब ३४ अर्ब ८५ करोड रुपियाँ थियो । अर्थ मन्त्रालयका अनुसार अहिले सङ्कलित राजस्व लक्ष्यको ८३.२२ प्रतिशत हो । चालु आवको जेठमा मात्र ९४ अर्ब दुई करोड ८३ लाख रुपियाँ राजस्व सङ्कलन भएको छ । गत वर्षको जेठमा ८५ अर्ब २१ करोड १३ लाख रुपियाँ राजस्व सङ्कलन भएको थियो । चालु आवमा सरकारले १४ खर्ब १९ अर्ब रुपियाँ ३० करोड ३० लाख राजस्व असुलीको लक्ष्य राखेको छ ।महालेखा नियन्त्रणको कार्यालयको तथ्याङ्क अनुसार जेठ मसान्तसम्म पुँजीगत खर्च लक्ष्यको ४०.७ प्रतिशत भएको छ । सरकारले चालु आवमा पुँजीगत खर्च गर्ने लक्ष्य तीन खर्ब ५२ अर्ब रुपियाँ लिएकोमा हालसम्म एक खर्ब ४३ अर्ब ३९ करोड खर्च भएको छ । यस्तै चालुतर्फ लक्ष्य अनुसार ७४.६८ प्रतिशत खर्च गरेको छ । चालु खर्च ११ खर्ब ४० अर्ब ६६ करोड खर्च गर्ने लक्ष्य लिएकोमा आठ खर्ब ५१ अर्ब ५८ करोड रुपियाँ खर्च भएको छ । यस्तै वित्तीयतर्फ ७८.४१ प्रतिशत खर्च भएको छ । चालु आवमा तीन खर्ब ६७ अर्ब २८ करोड खर्च गर्ने लक्ष्य रहेकोमा हालसम्म दुई खर्ब ८७ अर्ब ९७ करोड रुपियाँ खर्च भएको महालेखा नियन्त्रकको कार्यालयले जनाएको छ ।",
      "link": "https://gorkhapatraonline.com/news/159432",
      "image": "https://gorkhapatraonline.com/storage/media/280962/conversions/rajaswo-1-768x432-1-original-thumb.jpg"
    },
    {
      "slug": "159431",
      "title": "डेडिकेटेड तथा ट्रङ्क लाइन महसुल विवाद, अधिकांश उद्योग पुनरवलोकनमा",
      "timestamp": 1750032000000,
      "source": "gp",
      "content": "डेडिकेटेड तथा ट्रङ्क लाइन महसुल विवादमा रहेका अधिकांश उद्योग नेपाल विद्युत् प्राधिकरणमा प्रशासकीय पुनरवलोकनका लागि आवदेन दिएका छन् । प्राधिकरणले गत वैशाख ३० गते सूचना प्रकाशन गरी जेठ मसान्तभित्र प्राधिकरणको सम्बन्धित शाखा कार्यालयमा आवदेन दिन समयसीमा दिएको थियो ।",
      "longContent": "गोरखापत्र समाचारदाताकाठमाडौँ, असार २ गते । डेडिकेटेड तथा ट्रङ्क लाइन महसुल विवादमा रहेका अधिकांश उद्योग नेपाल विद्युत् प्राधिकरणमा प्रशासकीय पुनरवलोकनका लागि आवदेन दिएका छन् । प्राधिकरणले गत वैशाख ३० गते सूचना प्रकाशन गरी जेठ मसान्तभित्र प्राधिकरणको सम्बन्धित शाखा कार्यालयमा आवदेन दिन समयसीमा दिएको थियो ।नेपाल विद्युत् प्राधिकरणका प्रवक्ता राजन ढकालका अनुसार ४६ वटा उद्योगले डेडिकेटेड फिडर तथा ट्रङ्क लाइनबाट खपत गरेको भन्दै प्राधिकरणले पठाएको बिलमा चित्त नबुझेकाले पुनरवलोकन गर्न भन्दै निवेदन दिएका छन् । प्राधिकरणको गत वैशाख २१ गतेको सञ्चालक समितिले विद्युत् वितरण विनियमावलीको विनियम ५५ को उपविनियम ५ बमोजिम बिल रकमको पाँच प्रतिशत बराबरको रकम बैङ्क ग्यारेन्टी पेस गर्ने सुविधा दिएको थियो । प्राधिकरणले सो विवाद समाधान गर्न प्राधिकरण सञ्चालक समिति सदस्य श्यामकिशोर यादवको संयोजकत्वमा प्रशासकीय पुनरवलोकन समिति गठन गरेको छ । समितिमा ऊर्जा, जलस्रोत तथा सिँचाइ मन्त्रालयका प्रतिनिधि सुनीलकुमार पिया, प्राधिकरणका उपकार्यकारी निर्देशकहरू बेलप्रसाद शर्मा र दुर्गानन्द वरीयत सदस्य हुनुहुन्छ । डेडिकेटेड र ट्रङ्क लाइन प्रयोगबापतको प्रिमियम महसुल विवादमा ६१ वटा उद्योग थिए । ६१ मध्ये दुई उद्योग ७५ साल वैशाखपछिको अवधिको भएकाले सो अवधिलाई लाल आयोगको प्रतिवेदन र मन्त्रीपरिषद्को निर्णय अनुसार अहिले समावेश गरिएको छैन । सूर्य नेपाल र डाबर नेपालसहित केही उद्योगको मुद्दा अहिले अदालतमा विचाराधीन छन् । नौ उद्योगले भुक्तानीको किस्ताबन्दी सुविधामा गर्न थालेका थिए । अहिले अदालती प्रक्रियामा रहेकाबाहेक अधिकांश उद्योग पुनरवलोकनमा आएको प्राधिकरणले जनाएको छ ।प्राधिकरण कार्यकारी निर्देशक हितेन्द्रदेव शाक्यले उद्योगीहरू पुनरवलोकनका लागि आएसँगै लामो समयदेखि समस्याको विषय रहँदै आएको यो विवाद निचोडमा पुग्ने अपेक्षा गर्नुभयो ।",
      "link": "https://gorkhapatraonline.com/news/159431",
      "image": "https://gorkhapatraonline.com/storage/media/280961/conversions/NEA-Head-office-original-thumb.jpg"
    },
    {
      "slug": "159429",
      "title": "असारका लागि पनि घट्यो ब्याजदर",
      "timestamp": 1750032000000,
      "source": "gp",
      "content": "पछिल्लो समय ब्याजदर निरन्तर घटाउँदै आएका वाणिज्य बैङ्कहरूले असारका लागि पनि घटाएका छन् ।",
      "longContent": "गोरखापत्र समाचारदाताकाठमाडौँ, असार २ गते । पछिल्लो समय ब्याजदर निरन्तर घटाउँदै आएका वाणिज्य बैङ्कहरूले असारका लागि पनि घटाएका छन् ।वाणिज्य बैङ्कले असारका लागि ब्याजदरको सूचना प्रकाशित गर्दै ब्याजदर केही घटाएको जनाएका छन् । बैङ्कहरूले प्रकाशित गरेको सूचना अनुसार औसत ब्याजदर जेठको तुलनामा असारमा केही घटेको छ ।जेठमा व्यक्तिगत मुद्दती निक्षेपको अधिकतम ब्याजदर औसत ५.९५२ प्रतिशत विन्दुमा रहेकामा असारका लागि ०.०५ प्रतिशतले घटेर ५.९०२ प्रतिशत विन्दुमा झरेको छ ।सञ्चालनमा रहेका २० मध्ये १५ बैङ्कले जेठकै ब्याजदरलाई निरन्तरता दिएका छन् भने पाँच बैङ्कले घटाएका छन् । जसका कारण औसत ब्याजदर पनि घटेको छ । असारका लागि ब्याजदर घटाउने बैङ्कमा कृषि विकास बैङ्क, कुमारी बैङ्क, एनएमबी बैङ्क, एभरेस्ट बैङ्क र एनआइसी एसिया बैङ्क रहेका छन् ।असारमा व्यक्तिगत मुद्दती निक्षेपको अधिकतम ब्याजदर एभरेस्ट बैङ्क र एनआइसी एसिया बैङ्कले प्रदान गरेका छन् । यी दुवै बैङ्कले व्यक्तिगत मुद्दती निक्षेपमा अधिकतममा ६.५५ प्रतिशतका दरले ब्याज दिने भएका छन् । यस्तो निक्षेपमा सबैभन्दा कम ब्याज दिने बैङ्कमा भने कृषि विकास बैङ्क र नेपाल बैङ्क रहेका छन् । कृषि विकास बैङ्क र नेपाल बैङ्कको यस्तो निक्षेपको अधिकतम ब्याजदर ५.४५ प्रतिशत रहेको छ ।ब्याजदर घटाउँदै जाँदा बैङ्कको बेस रेट पनि घट्दै जान्छ र कर्जाको ब्याजदर पनि घट्छ । ब्याजदर घट्दा कर्जा लिनेलाई भने निकै ठुलो राहत हुन्छ । ब्याजदर घट्दा लगानीको वातावरण बनाउन भने सहयोग पुग्ने देखिन्छ ।सञ्चालनमा रहेका राष्ट्रियस्तरका विकास बैङ्कमा कामना सेवा, ज्योति, गरिमा, लुम्बिनी, मुक्तिनाथ र गरिमाले जेठकै ब्याजदरलाई निरन्तरता दिएका छन् । यी बैङ्कले जेठकै व्यक्तिगत मुद्दती निक्षेप अधिकतम ब्याजदर ६.५० प्रतिशतलाई असारमा निरन्तरता दिएका हुन् ।साङ्ग्रिलाले भने जेठको ब्याजदर ६.२५ प्रतिशतलाई घटाएर असारमा ६.१६ प्रतिशत कायम गरेको छ भने महालक्ष्मीले छ प्रतिशतबाट बढाएर ६.१५ प्रतिशत कायम गरेको छ ।",
      "link": "https://gorkhapatraonline.com/news/159429",
      "image": "https://gorkhapatraonline.com/storage/media/280959/conversions/bank-original-thumb.jpg"
    },
    {
      "slug": "159409",
      "title": "लुम्बिनीको बजेट ३८ अर्ब ९१ करोड",
      "timestamp": 1749945600000,
      "source": "gp",
      "content": "लुम्बिनी प्रदेश सरकारले आगामी आर्थिक वर्ष २०८२्०८३ का लागि ३८ अर्ब ९१ करोड रुपियाँको बजेट सार्वजनिक गरेको छ ।",
      "longContent": "सन्तोष दहितदाङ, असार १ गते । लुम्बिनी प्रदेश सरकारले आगामी आर्थिक वर्ष २०८२्०८३ का लागि ३८ अर्ब ९१ करोड रुपियाँको बजेट सार्वजनिक गरेको छ ।जसमध्ये चालुतर्फ १२ अर्ब १ करोड ४७ लाख ८६ हजार अर्थात् ३० दशमलव ८८ प्रतिशत र पुँजीगततर्फ २३ अर्ब ४७ करोड १४ लाख ६५ हजार रुपियाँ अर्थात् ६० दशमलव ३२ प्रतिशत विनियोजित छ ।लुम्बिनी प्रदेश सभाको छैठौँ अधिवेशनको तेह्रौं बैठकमा आर्थिक मामिला तथा योजना मन्त्री धनेन्द्र कार्कीले आइतबार बजेट प्रस्तुत गर्नु भएको हो । \n\n\nवित्तीय हस्तान्तरणका लागि ३ अर्ब ४२ करोड ३७ लाख ४९ हजार रुपियाँ अर्थात्८ दशमलव ८० प्रतिशत अनुमान गरिएको छ ।लुम्बिनी प्रदेश सरकारले समृद्ध लुम्बिनी: खुसी नागरिकको दिर्घकालिन आकांक्षा हासिल गर्ने संकल्प गरेको छ । जसअन्तर्गत कृषिमा उत्पादन र उत्पादकत्व बृद्धि, गुणस्तरीय शिक्षा र स्वाथ्य सेवामा पहुँच, उद्यमशिलता विकास, दिगो पूर्वाधार विकास, सामाजिक न्याय सहितको समावेशी विकास र उत्पादनशील रोजगारी सृजना गर्दै आर्थिक असमानता र गरिबी न्यूनिकरणमा सहयोग पुग्नेगरी बजेटले प्राथमिकतामा राखेको छ । उच्च र दिगो आर्थिक वृद्धि हाँसिल गर्न गरिबी न्यूनिकरण तथा आर्थिक असानता घटाउनेगरी बजेट तथा कार्यक्रमलाई केन्द्रित गरिएको जनाइएको छ ।",
      "link": "https://gorkhapatraonline.com/news/159409",
      "image": "https://gorkhapatraonline.com/storage/media/280922/conversions/oee-original-thumb.jpg"
    },
    {
      "slug": "159395",
      "title": "कोशीको बजेट ३५ अर्ब ८७ करोड ९९ लाख, पर्यटनमा जोड",
      "timestamp": 1749945600000,
      "source": "gp",
      "content": "कोशी प्रदेश सरकारले आगामी आर्थिक वर्ष २०८२/८३ सालका लागि ३५ अर्ब ८७ करोड ९९ लाख रुपियाँको वार्षिक राजश्व तथा व्ययको अनुमान प्रस्तुत गरेको छ ।",
      "longContent": "शशिधर पराजुली विराटनगर, असार १ गते । कोशी प्रदेश सरकारले आगामी आर्थिक वर्ष २०८२/८३ सालका लागि ३५ अर्ब ८७ करोड ९९ लाख रुपियाँको वार्षिक राजश्व तथा व्ययको अनुमान प्रस्तुत गरेको छ । कोशी प्रदेशका आर्थिक मामिला तथा योजना मन्त्री रामबहादुर रानामगरले आइतबार कोशी प्रदेशसभामा बजेट प्रस्तुत गर्नुभएको हो । आगामी वर्षका लागि प्रस्तुत गरिएको अनुमानमध्ये चालु तर्फ १८ अर्ब ६७ करोड ३३ लाख अर्थात् ५२ प्रतिशत, पुँजीगत तर्फ १७ अर्ब १० करोड ६५ लाख अर्थात् ४७.७ प्रतिशत र वित्तीय व्यवस्थापन तर्फ १० करोड रुपियाँ अर्थात् ०.३ प्रतिशत रहेको छ ।यो अनुमान चालु आर्थिक वर्षको विनियोजनको तुलनामा १.७ प्रतिशतले बढी र संशोधित अनुमानको तुलनामा १२ प्रतिशतले बढी रहेको मन्त्री मगरले बजेट वक्तव्यमार्फत जानकारी दिनुभयो । प्रदेश सरकारले स्थानीय तहमा गर्ने वित्तीय हस्तान्तरणका लागि ४ अर्ब ७० करोड ७२ लाख रुपियाँ विनियोजन गरेको छ । प्रदेश सरकारले आगामी आर्थिक वर्षका लागि गर्न प्रस्ताव गरेको खर्च आन्तरिक राजस्वबाट ५ अर्ब ५० करोड, राजस्व बाँडफाँडबाट १२ अर्ब ३९ करोड ६० लाख, सङ्घबाट प्राप्त हुने वित्तीय समानीकरण अनुदानबाट ८ अर्ब ९८ करोड ३४ लाख, सशर्त अनुदानबाट ४ अर्ब ५७ करोड १० लाख, समपूरक अनुदानबाट ३९ करोड १७ लाख, विशेष अनुदानबाट ५५ करोड ७२ लाख प्राप्त गर्ने जनाएको छ । यस्तै राजस्व तथा वित्तीय हस्तान्तरणबाट ३२ अर्ब ७४ करोड ७९ लाख र रोयल्टीबाट ३५ करोड ६ लाख रुपियाँ प्राप्त गर्ने मन्त्री रामबहादुर मगरले जानकारी दिनुभयो । बाँकी अपुग हुने रकम चालु वर्ष खर्च नभई बाँकी रहने नगद मौज्दातबाट ३ अर्ब १३ करोड व्यहोरिने बजेट वक्तव्यमा उल्लेख गरिएको छ ।कोशी प्रदेश सरकारले ल्याएको बजेटमा पूर्वाधार विकासतर्फ १० अर्ब ५७ करोड, खानेपानी, सिंचाइ तथा ऊर्जातर्फ ४ अर्ब ७३ करोड ३० लाख, कृषि र उद्योगतर्फ २ अर्ब १८ करोड, पर्यटन, वन तथा वातावरणतर्फ २ अर्ब ९७ करोड ६६ लाख, शिक्षा, विज्ञान र सामाजिकतर्फ २ अर्ब ५ करोड ५५ लाख, स्वास्थ्यतर्फ ३ अर्ब ५१ करोड ७१ लाख, शान्ति सुरक्षाका लागि ९६ करोड रुपियाँ विनियोजन गरेको छ । कोशी प्रदेश सरकारले प्रदेशको उच्च आर्थिक वृद्धि कायम गरी शिक्षा, स्वास्थ्य, पूर्वाधार विकास तथा कृषि उत्पादन वृद्धि गर्दै बसाइसराइ न्युनीकरण गर्ने उद्देश्य राखेर बजेट तर्जुमा गरेको जनाएको छ । बजेटमार्फत सरकारले पर्यटन विकास र प्रवर्धनमा जोड दिएको देखिए पनि प्राथमिकता किटान गर्न भने नसकेको देखिन्छ । कोशी प्रदेश सरकारले बजेटमार्फत खाद्य पोषण कार्यक्रम सञ्चालन गर्ने, स्वच्छ दुध तथा मासु उत्पादन गर्न खोरेतविरुद्ध खोप कार्यक्रम सञ्चालन गर्ने, विद्यालयहरूमा स्वयंसेवक विज्ञान शिक्षक कार्यक्रम, पर्यटन प्रवर्धन र पर्यटन पूर्वधार विकासमा लगानी गर्ने जस्ता अधिकांश विगतकै कार्यक्रमहरूलाई निरन्तरता दिएको छ ।  कोशी प्रदेशमा उत्पादित घिउ विदेश निर्यात गर्न प्रोत्साहन गर्दै सरकारले दिने अनुदान भने बढाएको छ । घिउ निर्यात गर्दा प्रतिकिलो १०० रुपियाँका दरले दिइँदै आएको अनुदान रकमलाई बढाएर प्रतिकिलो १२० रुपियाँ बनाइएको छ । यसैगरी चालु वर्षमा सरकारले आयोजना गर्न नसकेको अन्तर्राष्ट्रिय चिया सम्मेलन आगामी वर्षमा गर्ने गरी बजेट विनियोजन गरेको छ । त्यसका लागि सरकारले २ करोड रुपियाँ विनियोजन गरेको छ । यस्तै प्रदेशमा निर्माण गरिएका चार वटा पदमार्गहरुको विकास तथा प्रवर्धन गर्न ५ करोड ५० लाख रुपियाँ बजेट विनियोजन गरेको छ भने पर्यटन प्रवर्धनका लागि १० करोड रुपियाँ विनियोजन गरेको छ । चालु आर्थिक वर्षमा लगानी सम्मेलन आयोजना गरेको सरकारले आउँदो वर्ष अन्तर्राष्ट्रिय चिया सम्मेलन र कोशी प्रदेश जलवायु सम्मेलन आयोजना गर्ने कार्यक्रममा बजेट विनियोजन गरेको छ । सरकारले खोटाङ जिल्लामा जडिबुटी प्रशोधन केन्द्र स्थापना गर्न बजेट विनियोजन गरेको छ भने झापाको दमक स्थित सरस्वती माध्यामिक विद्यालयमा अटिजम अनुसन्धान केन्द्र स्थापना गर्न बजेट विनियोजन गरेको छ । त्यस्तै किशोरी सशक्तीकरण कार्यक्रमका लागि एक करोड रुपियाँ बजेट विनियोजन गरेको छ । त्यसबाहेक सरकारले ज्योतिष, तान्त्रिक तथा वास्तु अध्ययनका लागि पनि बजेट विनियोजन गरेको छ । साथै सरकारले प्रदेशभित्र उत्पादन हुने अल्लो तथा खाडीका कपडालाई प्रदेशका सार्वजनिक सेवाका कर्मचारीहरूको पोशाकको रूपमा प्रयोग गर्ने पनि बजेट मार्फत घोषणा गरेको छ । चालु वर्षका लागि कुल ३५ अर्ब २७ करोड ९३ लाख रुपियाँ बजेटमध्ये असार मसान्तभित्र ३१ अर्ब ५८ करोड रुपियाँ खर्च हुने अनुमान सरकारले गरेको छ ।",
      "link": "https://gorkhapatraonline.com/news/159395",
      "image": "https://gorkhapatraonline.com/storage/media/280924/conversions/ok6-original-thumb.jpg"
    },
    {
      "slug": "159393",
      "title": "गण्डकी प्रदेशको बजेट (प्रत्यक्ष प्रसारण)",
      "timestamp": 1749945600000,
      "source": "gp",
      "content": "गण्डकी प्रदेश सभामा आर्थिक वर्ष २०८२/०८३ बजेट प्रस्तुत भएको छ । प्रदेशसभामा आइतबार गण्डकीका आर्थिक मामिला मन्त्री डा. टकराज गुरुङले आर्थिक वर्ष २०८२/०८३ राजस्व र व्ययको अनुमान प्रस्तुत गर्नुभएको हो ।",
      "longContent": "पोखरा, असार १ गते । गण्डकी प्रदेश सभामा आर्थिक वर्ष २०८२/०८३ बजेट प्रस्तुत भएको छ । प्रदेशसभामा आइतबार गण्डकीका आर्थिक मामिला मन्त्री डा. टकराज गुरुङले आर्थिक वर्ष २०८२/०८३ राजस्व र व्ययको अनुमान प्रस्तुत गर्नुभएको हो ।",
      "link": "https://gorkhapatraonline.com/news/159393",
      "image": "https://gorkhapatraonline.com/storage/media/280925/conversions/gandaki-buget-original-thumb.jpg"
    },
    {
      "slug": "159383",
      "title": "‘राजस्व चुहावट नियन्त्रण गरी लक्ष्यअनुरूप राजस्व उठाउनुपर्छ’",
      "timestamp": 1749945600000,
      "source": "gp",
      "content": "नेपाल कम्युनिष्ट पार्टी (एमाले)का सांसद भीमप्रसाद आचार्यले राजस्व चुहावटलाई नियन्त्रण गर्नसक्ने हो भने लक्ष्यअनुसार राजस्व उठाउन सकिने धारणा राख्नुभएको छ।",
      "longContent": "काठमाडौँ, असार १  गते। नेपाल कम्युनिष्ट पार्टी (एमाले)का सांसद भीमप्रसाद आचार्यले राजस्व चुहावटलाई नियन्त्रण गर्नसक्ने हो भने लक्ष्यअनुसार राजस्व उठाउन सकिने धारणा राख्नुभएको छ।प्रतिनिधिसभाको आजको बैठकमा आगामी वर्षको राजस्व र व्ययको वार्षिक अनुमानमाथिको सामान्य छलफलमा पार्टीको तर्फबाट विचार राख्दै उहाँले रु २० अर्ब राजस्व उठाउन सकिने बताउँदै अहिले ५० प्रतिशत राजस्व चुहावट भइरहेको जानकारी दिनुभयो। “बजेट तुलनात्मक रूपमा यथार्थपरक छ, निजी क्षेत्रका समस्या समाधान गर्न उन्मुख बजेट आएको छ, बजेटले आयोजनालाई प्राथमिकीकरण गर्न खोजेको छ, अनुत्पादक क्षेत्रमा ऋण लिनुहुँदैन, आवश्यक विषयमा ऋण लिन डराउनु पनि हुँदैन । तीन करोडभन्दा कमका आयोजना नराख्ने भनिए पनि  एक हजारका आयोजना पनि आउनुले सरकारको निर्णय कार्यान्वयन नभएको देखिएको छ”, पूर्वमन्त्रीसमेत रहनुभएका सांसद आचार्यले भन्नुुभयो। कृषिक्षेत्रमा अनुसन्धान हुन नसकेको उल्लेख गर्दै सांसद आचार्यले फौजी कीराकाबारेमा अनुसन्धान हुन नसकेको बताउनुभयो। बजेटको वाक्यांशमा परेका विषय कार्यान्वयन हुनुपर्नेमा उहाँको जोड थियो। उद्योग क्षेत्रमा दक्ष जनशक्ति नभएर धेरै विदेशीलाई काम दिनुपरेको अवस्था, अर्कोतिर रोजगारी नपाएर समस्या भएकाले दक्ष जनशक्ति उत्पादनका लागि काम गर्न पनि सांसद आचार्यले सरकारको ध्यानाकर्षण गराउनुभयो। विद्यार्थी नभएर सामुदायिक विद्यालय खाली हुन थालेकाले रोजगारीमूलक शिक्षा दिने व्यवस्था मिलाएर दक्ष जनशक्तिको अभावलाई पूर्ति गर्नुपर्ने उहाँको भनाइ छ। बजेटले पर्यटन क्षेत्रमा सुधार गर्न खोजेकाले त्यसलाई कार्यान्वयन गरेर जानुपर्ने उहाँले बताउनुभयो।लघुउद्यमका क्षेत्रमा तालिम दिने, स्टार्टअप पुँजीको व्यवस्था पनि गर्नुपर्नेमा सांसद आचार्यले सरकारको ध्यानाकर्षण गराउनुभयो। उहाँले हाल वार्षिक रूपमा डेढ खर्बको एलपी ग्यासको आयात भइरहेकामा विद्युतबाट त्यसलाई प्रतिस्थापन गर्नेगरी बजेट कार्यान्वयन गर्नुपर्नेमा जोड दिनुभयो।  अवैतनिक वाणिज्य दूतलाई व्यवस्थित रूपमा उद्देश्यअनुरूप परिचालन गर्नुपर्ने सुझाव सांसद आचार्यले दिनुभयो। उहाँले निर्वाचन क्षेत्र रणनीतिक सडकलाई समयमै निर्माण गरेर उदाहरणीय बनाउनुपर्ने आवश्यकता औँल्याउनुभयो।रासस",
      "link": "https://gorkhapatraonline.com/news/159383",
      "image": "https://gorkhapatraonline.com/storage/media/280861/conversions/Bhim-a-original-thumb.jpg"
    },
    {
      "slug": "159378",
      "title": "बजेटमा आर्थिक अनुशासन आवश्यक छ : पूर्वअर्थमन्त्री महत",
      "timestamp": 1749945600000,
      "source": "gp",
      "content": "नेपाली कांग्रेसका सांसद एवं पूर्वअर्थमन्त्री डा. प्रकाशशरण महतले बजेटमा आर्थिक अनुशासनको आवश्यकता रहेको बताउनुभएको छ।",
      "longContent": "काठमाडौँ, असार १ गते। नेपाली कांग्रेसका सांसद एवं पूर्वअर्थमन्त्री डा. प्रकाशशरण महतले बजेटमा आर्थिक अनुशासनको आवश्यकता रहेको बताउनुभएको छ। प्रतिनिधिसभाको आजको बैठकमा आर्थिक वर्ष २०८२/८३ को राजस्व र व्ययको वार्षिक अनुमानमाथिको सामान्य छलफलमा भाग लिँदै उहाँले विगतको तुलनामा यो पटकको बजेट सन्तुलित र अनुशासित भएको उल्लेख गर्नुभयो।“आजको आवश्यकता आर्थिक अनुशासनको हो, बजेट तुलनात्मक रूपमा सन्तुलित छ। प्राथमिकताका आधारमा बजेट विनियोजन आजको अपरिहार्यता हो”, पूर्वअर्थमन्त्री डा. महतले भन्नुभयो, “बजेट विनियोजनमा अराजकता र अनुशासन हिनता हुने तर परिणाम प्राप्त नहुने परिस्थिति थियो, त्यसलाई कम गर्न यो बजेटले कोसिस गरेको छ।”नेपाली कांग्रेसका प्रवक्तासमेत रहनुभएका डा. महतले सङ्घीय बजेटले तीन करोडभन्दा तलका आयोजना प्रस्तावित नगर्ने कार्यविधिलाई कार्यान्वयन गर्ने कोसिस गरेको भन्दै यसलाई अझ सशक्त र प्रभावकारी बनाइनुपर्नेमा जोड दिनुभयो।उहाँले भन्नुभयो, “अहिले पनि कतिपय आयोजना तिन करोडभन्दा तल परेका छन्। कार्यविधि पूर्ण लागु गरिएको भए अझ परिणामुखी हुन्थ्यो। यद्यपि, चार हजारभन्दा बढी आयोजना कटौती गरेर बजेटलाई परिणाममुखी बनाउने कोसिस गर्नुभएको छ, म सराहना गर्न चाहन्छु।”सांसद महतले अहिले देशको आवश्यकता अनुसार बजेट अनुशासन र परिणाममुखी विनियोजन भएको भन्दै यसबाट आर्थिक वृद्धिको लक्ष्यमा सरकारी लगानीले योगदान गर्नसक्ने विश्वास व्यक्त गर्नुभयो। सरकारले बजेट कार्यान्वयन गर्दै परिणाममुखी आयोजनालाई प्राथमिकतामा राखेर कार्यान्वयन गर्नुपर्नेमा उहाँले जोड दिनुभयो।“मुलुकमा पर्यटन क्षेत्रको सम्भावना बढी छ। जहाँजहाँ महत्त्वपूर्ण पर्यटकीय क्षेत्र छन्, तिनलाई बाह्रै महिना चल्ने सडक सञ्जालबाट जोडेर निजी क्षेत्रले होटल, रेस्टुरेन्टलगायत पूर्वाधार विकासमार्फत पर्यटन क्षेत्रको विकास गरिनुपर्छ”, उहाँले भन्नुभयो।      पूर्वअर्थमन्त्री महतले बजेटमा प्रस्तावित स्रोत सुनिश्चितताको लक्ष्यमा पुग्न कठिनाइ हुने धारणा राख्नुभयो। उहाँले भन्नुभयो, “आन्तरिक ऋण, वित्तीय तथा बैंकिङ प्रणालीबाट ऋण लिन बढी प्रस्ताव गरिएको छ, ऋणको साँवाब्याज तिर्न पुँजीगत खर्च बराबरको वित्तीय व्यवस्थापन गर्नुपर्ने हुन्छ। आगामी दिनमा विनियोजनमा देखिएको समस्या, स्रोत जुटाउने समस्याप्रति थप गम्भीर हुन जरुरी छ। ठोस, सार्थक र प्राथमिकताका आधारमा मात्रै खर्च गर्ने प्रचलनलाई विकसित गर्नुपर्छ।”      सांसद महतले प्रदेशमा पनि बजेट अनुशासन कायम हुन जरुरी रहेको भन्दै सानासाना आयोजनामा बजेट विनियोजन गरेर रकम दुरुपयोग हुने गरेकाले अनिवार्य ठेक्काबाट मात्रै आयोजना कार्यान्वयन गर्ने, एक करोडभन्दा माथिको आयोजना मात्रै कार्यान्वयन गर्न प्रदेशमा बाध्यकारी अवस्था हुनुपर्नेमा जोड दिनुभयो।      उहाँले प्रमुख प्रतिपक्षी दललगायत सबै दल सहभागी भएर बजेटमा छलफल गरेको सन्दर्भमा राष्ट्रिय स्वतन्त्र पार्टी (रास्वपा) ले आधारहीन विषयलाई उठाएर विरोध गरी बजेटमाथिको छलफलको महत्त्वपूर्ण अवसर गुमाएको बताउनुभयो। हरेक बजेटको लक्ष्य देशमा आर्थिक समृद्धि, आर्थिक अवसर सिर्जना गर्नु र रोजगारी सिर्जना गरी देशको आर्थिक विकासलाई गति दिनु रहेको भन्दै उहाँले त्यसका लागि राज्यको स्रोतसाधन कसरी परिचालन गर्ने, वैदेशिक सहायता, राजस्व परिचालन गरी कुन क्षेत्रमा लगानी गर्ने, पुँजीगत खर्च कसरी गर्नेलगायत प्राथमिकताका विषयलाई केन्द्रमा राखेर कार्यान्वयन हुने विश्वास व्यक्त गर्नुभयो।पूर्वअर्थमन्त्री डा. महतले प्रस्तावित १९ खर्ब ६४ अर्बको बजेटको आम्दानीको अनुमान चाहेजस्तो हुने अवस्था नरहेको भन्दै विदेशी अनुदान प्रस्ताव गरेअनुसार आउन कठिन हुने तथा वैदेशिक ऋण पनि प्रस्ताव गरेजस्तो आउने अवस्था नभएको, राजस्व परिचालन लक्ष्य भेट्टाउन पनि सरकारले बढी मेहनत गर्नुपर्ने बताउनुभयो। उहाँले भन्नुभयो, “आन्तरिक ऋण, वित्तीय तथा बैंकिङ प्रणालीबाट ऋण लिन बढी प्रस्ताव गरिएको छ, ऋणको साँवाब्याज तिर्न पुँजीगत खर्च बराबरकै वित्तीय व्यवस्थापन गर्नुपर्ने अवस्था छ। आउने दिनमा सरकारले विनियोजनमा देखिएको समस्या, स्रोत जुटाउने समस्याप्रति थप गम्भीर हुन जरुरी छ।”",
      "link": "https://gorkhapatraonline.com/news/159378",
      "image": "https://gorkhapatraonline.com/storage/media/280869/conversions/prakashran-original-thumb.jpg"
    },
    {
      "slug": "159380",
      "title": "राजस्व र व्ययको अनुमानमाथिको प्रस्ताव प्रतिनिधिसभामा प्रस्तुत",
      "timestamp": 1749945600000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले ‘आगामी आर्थिक वर्ष २०८२र८३ को राजस्व र व्ययको वार्षिक अनुमानमाथि सामान्य छलफल प्रारम्भ गरियोस्’ भन्ने प्रस्ताव प्रतिनिधिसभामा प्रस्तुत गर्नुभएको छ ।",
      "longContent": "काठमाडौँ, असार १ गते । उपप्रधानमन्त्री एवं अर्थमन्त्री विष्णुप्रसाद पौडेलले ‘आगामी आर्थिक वर्ष २०८२र८३ को राजस्व र व्ययको वार्षिक अनुमानमाथि सामान्य छलफल प्रारम्भ गरियोस्’ भन्ने प्रस्ताव प्रतिनिधिसभामा प्रस्तुत गर्नुभएको छ । प्रतिनिधिसभाको आजको बैठकमा प्रस्ताव प्रस्तुत गर्दै उहाँले प्राङ्गारिक र प्राकृतिक मल उत्पादनलाई प्रवर्द्धन, डिजिटल भुक्तानीलाई प्रोत्साहन गर्न यसमा लागेको कर हटाइएको तथा बजेटको कार्यान्वयनबाट आर्थिक गतिविधि वृद्धि हुने बताउनुभएको थियो । अर्थमन्त्री पौडेलले प्रस्ताव प्रस्तुत गरिरहनुभएका बेला सांसद राजेन्द्र पाण्डेले सांसदको नाराबाजीका कारण मन्त्रीले भनेको कुरा नसुनिएकाले यसलाई एउटा निष्कर्षमा लगेरमात्र सभा सञ्चालन गर्न माग गर्नुभएको थियो । राष्ट्रिय स्वतन्त्र पार्टी (रास्वपा) का सांसदहरूको नाराबाजीबीच प्रतिनिधिसभाको बैठक सञ्चालन भएको हो । रास्वपाको विरोधबिच बैठकमा राजस्व र व्ययको वार्षिक अनुमानमाथि सामान्य छलफल भएको छ ।",
      "link": "https://gorkhapatraonline.com/news/159380",
      "image": "https://gorkhapatraonline.com/storage/media/280849/conversions/Bishnu-poudel-original-thumb.jpg"
    },
    {
      "slug": "159379",
      "title": "राजपुर नगरपालिकाको बजेट ५७ करोड ५३ लाख",
      "timestamp": 1749945600000,
      "source": "gp",
      "content": "रौतहटको राजपुर  नगरपालिकाले आर्थिक वर्ष २०८२–८३  का लागि ५७  करोड ५३  लाख ७८  हजारको बजेट सार्वजनिक गरेको छ । नगरपालिकाले ९  औं नगरसभाबाट नगर प्रमुख डाक्टर राजिक आलमले आन्तरिक स्रोत, प्रदेश सरकार, सङ्घीय सरकारबाट अनुदान गरी उक्त बजेट प्रस्तुत गर्नुभयो ।",
      "longContent": "प्रवीण कुमार शर्मा चन्द्रपुर (रौतहट), असार १ गते । रौतहटको राजपुर  नगरपालिकाले आर्थिक वर्ष २०८२–८३  का लागि ५७  करोड ५३  लाख ७८  हजारको बजेट सार्वजनिक गरेको छ । नगरपालिकाले ९  औं नगरसभाबाट नगर प्रमुख डाक्टर राजिक आलमले आन्तरिक स्रोत, प्रदेश सरकार, सङ्घीय सरकारबाट अनुदान गरी उक्त बजेट प्रस्तुत गर्नुभयो । जसमा आन्तरिक आम्दानी ८५ लाख, राजस्व बाँडफाँट सङ्घीय सरकार ११ करोड ४७ लाख, बित्तीय समानिकरण अनुदान सङ्घीय सरकार ११ करोड ३९ लाख, संघिय सरकार सशर्त अनुदान २६ करोड ४२ लाख , सङ्घिय सरकार विशेष अनुदान १ करोड ६४  लाख,सङ्घिय सरकार समपुरक अनुदान २ करोड ८९ लाखको बजेट सार्वजनिक  गरिएको छ ।त्यस्तै, राजस्व बाँडफाँट प्रदेश सरकार ८० लाख, प्रदेश सरकार समानिकरण अनुदान ७७ लाख ७८ हजार, प्रदेश सरकार सशर्त अनुदान ८० लाख, प्रदेश सरकार बिशेष अनुदान ३० लाख, प्रदेश सरकार समपूरक अनुदान २० लाख नगर सभाबाट सार्वजनिक गरिएको हो ।सिमित स्रोत साधनबिच बजेट निर्माण गरिएको नगर प्रमुख डा. आलमले जानकारी दिनुभयो ।  नगरपालिकाले शिक्षालाई प्राथमिकतामा राखेर बजेट छुट्याएको छ । प्रत्येक वडामा एउटा स्मार्ट विद्यालयको स्थापना, विद्यार्थीसँग मेयर कार्यक्रमलाई निरन्तरता, नगरका निरक्षरको डाटा सङ्कलन गरी साक्षरता कक्षा सञ्चालन गरिने, प्रत्येक माध्यमिक विद्यालयमा पुस्तकालय स्थापना, शिक्षकहरूको मासिक तलव भुक्तानीको व्यवस्था मिलाइने लगायतका विषय नीति तथा कार्यक्रममा समेटिएको छ ।त्यस्तै स्वास्थ्य, पूर्वाधार विकास, कृषि, पशु सेवा लगायतका क्षेत्रलाई प्राथमिकतामा राखेर बजेट निर्माण गरिएको नगर प्रमुख डा. आलमले बताउनुभयो । नगरपालिका अन्तर्गत प्रत्येक वडामा नागरिक आरोग्य सेवा केन्द्र स्थापना, मूल सडकलाई कालोपत्रे  र सहायक सडकलाई पक्की ढलान, प्रत्येक घरमा एक बिरुवा अनिवार्य लगाउने, बेरोजगारलाई आवश्यक सीप दिई न्यून ब्याजदरमा ऋण उपलब्ध गराई स्वरोजगार बनाइने लगायतका कार्यक्रम समेटिएको छ । रङ्गशाला निर्माण, प्रत्येक वडामा सामुदायिक  मेलमिलाप केन्द्र सञ्चालन, हाल रहेको बर्थिङ सेन्टरलाई व्यवस्थित गरी अरू वडामा समेत बर्थिङ सेन्टर विस्तार गरिने भएको छ ।नगरवासीलाई सेवा सुविधाको जानकारी तथा प्रक्रिया बुझ्न प्रत्येक नागरिकलाई जानकारी दिन मोबाइल एप समयानुकुल अध्यावधिक गर्ने, फोहोर मैला व्यवस्थापनका लागि फोहोर बिसर्जन केन्द्र बनाइने समेत नीति तथा कार्यक्रममा उल्लेख छ ।",
      "link": "https://gorkhapatraonline.com/news/159379",
      "image": "https://gorkhapatraonline.com/storage/media/280877/conversions/rajpur-nagar-sabha-original-thumb.jpg"
    },
    {
      "slug": "159377",
      "title": "नेप्सेमा झिनो अङ्कको सुधार,११ अर्ब बढीको कारोबार",
      "timestamp": 1749945600000,
      "source": "gp",
      "content": "यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचकमा झिनो अङ्कको सुधार देखिँदा कारोबार रकम बढेको छ। आज नेप्से परिसूचक शून्य दशमलव ४७ अङ्कले बढेर दुई हजार छ सय ५५ दशमलव ८५ को बिन्दुमा कायम भएको हो।",
      "longContent": "काठमाडौँ, असार १ गते। यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचकमा झिनो अङ्कको सुधार देखिँदा कारोबार रकम बढेको छ। आज नेप्से परिसूचक शून्य दशमलव ४७ अङ्कले बढेर दुई हजार छ सय ५५ दशमलव ८५ को बिन्दुमा कायम भएको हो।आज तीन सय आठ कम्पनीको दुई करोड ५३ लाख ९३ हजार ७६२ कित्ता शेयर ९५ हजार ३७४ पटक खरिदबिक्री हुँदा ११ अर्ब ४४ करोड ३२ लाख ७२ हजार ६३६ दशमलव ९४ को कारोबार भएको नेप्सेले जनाएको छ।आजको कारोबारमा विकास बैंक समूह शून्य दशमलव ४८, जलविद्युत् शून्य दशमलव ९६, उत्पादन तथा प्रशोधन एक दशमलव ४७, निर्जीवन बिमा शून्य दशमलव शून्य सात र व्यापार समूह एक दशमलव शून्य आठ प्रतिशतले बढेका छन् भने अरु सबै समूहको उपसूचक घटेको छ। बैंकिङ शून्य दशमलव ४४, वित्त शून्य दशमलव ५९, होटल तथा पर्यटन शून्य दशमलव शून्य छ, लगानी शून्य दशमलव ७६ र जीवन बिमा शून्य दशमलव ५४ प्रतिशतले घटेका छन्। त्यस्तै, लघुवित्त शून्य दशमलव ३१, म्यचुअल फण्ड शून्य दशमलव ४१ र अन्य समूह शून्य दशमलव ४६ प्रतिशतले घटेका हुन्।ग्रिन डेभलपमेन्ट बैंक लिमिटेड, प्युअर् इनर्जी लिमिटेड र छ्याङ्दी हाइड्रोपावर लिमिटेडको शेयर मूल्यमा सकारात्मक सर्किट लागेको छ। नेपाल हाइड्रो डेभलपर्स लिमिटेडको शेयर मूल्य सबैभन्दा बढी चार दशमलव ४३ प्रतिशतले घटेको छ।कारोबार रकमका आधारमा आज सबैभन्दा बढी सानिमा माई हाइड्रोपावर लिमिटेडको ८९ करोड एक लाख बराबरको शेयर किनबेच भएको छ। कारोबार भएका शेयर सङ्ख्याका आधारमा सबैभन्दा बढी ङादी ग्रुप पावर लिमिटेडको २० लाख ७५ हजार एक सय ९७ कित्ता शेयर खरिदबिक्री भएको छ।",
      "link": "https://gorkhapatraonline.com/news/159377",
      "image": "https://gorkhapatraonline.com/storage/media/280850/conversions/Nepesa-original-thumb.jpg"
    },
    {
      "slug": "159373",
      "title": "कोशी प्रदेशको बजेट (प्रत्यक्ष प्रसारण)",
      "timestamp": 1749945600000,
      "source": "gp",
      "content": "विराटनगर, असार १ गते । कोशी प्रदेश सरकारका आर्थिक मामिला तथा योजना मन्त्री  रामबहादुर मगरले आर्थिक वर्ष २०८२/८३ को बजेट प्रस्तुत गर्नुभएको हो ।",
      "longContent": "विराटनगर, असार १ गते । कोशी प्रदेश सरकारका आर्थिक मामिला तथा योजना मन्त्री  रामबहादुर मगरले आर्थिक वर्ष २०८२/८३ को बजेट प्रस्तुत गर्नुभएको हो ।",
      "link": "https://gorkhapatraonline.com/news/159373",
      "image": "https://gorkhapatraonline.com/storage/media/280851/conversions/koshi1-original-thumb.jpg"
    },
    {
      "slug": "159365",
      "title": "कालीकोटका स्थानीय तहको बेरुजु दुई अर्ब बढी",
      "timestamp": 1749945600000,
      "source": "gp",
      "content": "यो वर्षको बेरुजु सबैभन्दा बढी खाँडाचक्र नगरपालिकाको रहेको छ । खाँडाचक्र नगरपालिकाको बेरुजु रकम आर्थिक वर्ष २०८०-२०८१ को पाँच करोड ३३ लाख ७१ हजार २९९ रहेको छ ।",
      "longContent": "प्रेमराज सिम्खडाकालीकोट, असार १ गते । कालीकोट जिल्लाका स्थानीय तहको बेरुजु एकपछि अर्को गरेर थप हुँदै आएको छ । बेरुजु रकम घट्दै जानुको सट्टा कालीकोटका स्थानीय तहमा झन थपिँदै आएको हो । कालीकोटका नौ स्थानीय तहको बेरुजु रकम हाल सम्म दुई अर्ब ९९ करोड ५२ लाख ८ हजार ४७२ रुपियाँ पुगेको छ । यो वर्षको बेरुजु सबैभन्दा बढी खाँडाचक्र नगरपालिकाको रहेको छ । खाँडाचक्र नगरपालिकाको बेरुजु रकम आर्थिक वर्ष २०८०-२०८१ को पाँच करोड ३३ लाख ७१ हजार २९९ रहेको छ । त्यसपछि दोस्रो स्थानमा महावै गाउँपालिका रहेको छ । महावै गाउँपालिकाको ३ करोड ८७ लाख ९४ हजार ४७८ रुपियाँ बेरुजु छ । महालेखा परिक्षकको कार्यालयले हालै सार्वजनिक गरेको प्रतिवेदनमा बेरुजुको सङ्ख्या एकिन गरिएको छ । कालीकोटमा तेस्रो स्थानमा बेरुजु रहेको पालिका शुभकालिका गाउँपालिका रहेको छ । शुभकालिका गाउँपालिकाको बेरुजु रकम ३ करोड ३२ लाख ९६ हजार ७०२ रुपियाँ रहेको छ ।  यो वर्ष सबैभन्दा कम बेरुजु पलाँता गाउँपालिकाको रहेको छ पलाँताको एक करोड १२ लाख ३६ हजार ९७२ रुपियाँ छ । अघिल्लो आर्थिक वर्षको समेत जोड्दा पलाँता बेरुजुको सुचीमा अब्बल भए पनि आर्थिक वर्ष २०८०-०८१ मा भने बेरुजुको दर घटाएको छ । अघिल्ला आर्थिक वर्षको बेरुजु समेत जोड्दा सबै भन्दा अगाडी पहिलो नम्बर सान्नीत्रिवेणी गाउँपालिका रहेको छ । सान्नीत्रिवेणीको जम्मा बेरुजु ३१ करोड ५४ लाख, ५१ हजार ४०९ रुपियाँ रहेको छ । शान्नीत्रिवेणी पछि पलाँता गाउँपालिका रहेको छ । पलाँताको ३१ करोड, २४ लाख ७५ हजार ३९२ रुपियाँ बेरुजु छ । तेस्रो नम्बरमा आर्थिक वर्ष २०८०-०८१ मा पाँच करोड भन्दा बढी बेरुजु भएको खाँडाचक्र नगरपालिकाको जम्मा बेरुजु भने तेस्रो नम्बरमा छ । खाँडाचक्रको जम्मा बेरुजु २७ करोड १२ लाख ५८ हजार ३१७ रुपियाँ रहेको छ । चौथो नम्बरमा २३ करोड ४९ लाख १५ हजार ४७८ रुपियाँ बेरुजु महावै गाउँपालिकाको रहेको छ । जम्मा बेरुजुमा पाँचौ नम्बरमा रास्कोट नगरपालिका रहेको छ । रास्कोटको जम्मा बेरुजु २१ करोड ४५ लाख १६ हजार ६५७ रुपियाँ रहेको छ । यस्तै पचालझरना गाउँपालिकाको जम्मा बेरुजु २१ करोड ३१ लाख ५८ हजार १३७ रुपियाँ छ भने सातौ नम्बर शुभकालिका गाउँपालिका रहेको छ । यसको बेरुजु २१ करोड १२ लाख ७० हजार ६९४ रुपियाँ छ । आठौ नम्बर नरहरिनाथ गाउँपालिक रहेको छ । नरहरिनाथ गाउँपालिकाको १९ करोड ३७ लाख ९२ हजार २२७ रुपियाँ र सबैभन्दा कम नौ नम्बरमा तिलागुफा नगरपालिका रहेको छ । तिलागुफा नगरपालिकाको बेरुजु फच्यौट गर्न बाँकी रकम १३ करोड २६ लाख ९० हजार १६१ रुपियाँ रहेको छ । यसरी बेरुजु थुपारिँदा पनि स्थानीय तहका जनप्रतिनिधि र कर्मचारीमा कुनै चिन्ता छैन ।",
      "link": "https://gorkhapatraonline.com/news/159365",
      "image": "https://gorkhapatraonline.com/storage/media/280832/conversions/kalikot-original-thumb.jpg"
    },
    {
      "slug": "159334",
      "title": "सुनको मूल्य निरन्तर बढ्दो",
      "timestamp": 1749945600000,
      "source": "gp",
      "content": "गत जेठ २७ गतेदेखि अन्तर्राष्ट्रिय बजारमा सुनको मूल्य निरन्तर बढिरहेको छ । आज बजार खुल्दा शुक्रबारको तुलनामा सुन तोलामा रु ४०० ले वृद्धि भएको छभने चाँदीको मोल भने स्थिर छ ।",
      "longContent": "काठमाडौँ, असार १  गते ।  गत जेठ २७ गतेदेखि अन्तर्राष्ट्रिय बजारमा सुनको मूल्य निरन्तर बढिरहेको छ । आज बजार खुल्दा शुक्रबारको तुलनामा सुन तोलामा रु. ४०० ले वृद्धि भएको छ भने चाँदीको मोल भने स्थिर छ । नेपाल सुनचाँदी व्यवसायी महासङ्घका अनुसार आज एक तोला सुनको मोल रु. एक लाख ९७ हजार ५०० कायम भएको छ भने एक तोला चाँदी रु. दुई हजार १६५ मा कारोबार भइरहेको छ । \tगत जेठ २७ एक तोला सुन रु. एक लाख ९० हजार तथा सोही परिमाणको चाँदी रु. दुई हजार १६५ मा कारोबार भएको थियो । जेठ २८ गते रु. एक लाख ९१ हजार ३०० जेठ २९ गते एक लाख ९२ हजार ९०० तथा जेठ ३० र ३१ गते प्रतितोला सुन रु. एक लाख ९७ हजार १०० मा खरिदबिक्री भएको थियो । अन्तर्राष्ट्रिय बजारमा आज एक औँस सुन तीन हजार ४४८ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् ।  रासस",
      "link": "https://gorkhapatraonline.com/news/159334",
      "image": "https://gorkhapatraonline.com/storage/media/280726/conversions/_gold-original-thumb.jpg"
    },
    {
      "slug": "159304",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1749945600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ, असार १  गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ७०, गोलभेँडा ठूलो (भारतीय) प्रतिकिलो रु १००, गोलभेँडा सानो (लोकल) प्रतिकिलो रु ३५, गोलभेँडा सानो (टनेल) प्रतिकिलो रु ५०, आलु रातो प्रतिकिलो रु ४१, आलु रातो (मुडे) प्रतिकिलो रु ३९, प्याज सुकेको (भारतीय) प्रतिकिलो रु ४२, गाजर (लोकल) प्रतिकिलो रु ७५, गाजर (तराई) प्रतिकिलो रु ५०, बन्दा (लोकल) प्रतिकिलो रु ३५, काउली स्थानीय प्रतिकिलो रु ५०, मूला रातो प्रतिकिलो रु ३२, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु १५, भन्टा डल्लो प्रतिकिलो रु २५, तने बोडी प्रतिकिलो रु २०, मकै बोडी प्रतिकिलो रु ५५ कायम भएको छ । यसैगरी, मटरकोसा प्रतिकिलो रु १६०, घिउ सिमी (लोकल) प्रतिकिलो रु ३५, घिउ सिमी (हाइब्रिड) प्रतिकिलो रु ३५, घिउ सिमी राजमा मूल्य प्रतिकिलो रु १००, टाटे सिमी मूल्य प्रतिकिलो रु ६५, भटमास कोसा प्रतिकिलो रु १००, तीतो करेला प्रतिकिलो रु ३५, लौका प्रतिकिलो रु २५, परबर (लोकल) प्रतिकिलो रु ३५, परबर (तराई) प्रतिकिलो रु ४०, चिचिण्डो प्रतिकिलो रु २५, घिरौला प्रतिकिलो रु ४०, झिगुनी प्रतिकिलो रु ५०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ३०, भिण्डी प्रतिकिलो रु २५ कायम गरिएको छ । यस्तै, सखरखण्ड प्रतिकिलो ७०, स्कुस प्रतिकिलो रु ६५, रायोसाग प्रतिकिलो रु ५०, पालुङ्गो साग प्रतिकिलो रु ५५, तोरीको साग प्रतिकिलो रु ३५, हरियो प्याज प्रतिकिलो रु १००, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३००, कुरिलो प्रतिकिलो रु ३५०, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ५५, चुकुन्दर प्रतिकिलो रु ६५, रातो बन्दा रु ७८, जिरीको साग प्रतिकिलो रु १००, ग्याठकोभी प्रतिकिलो रु ६०, सौफको साग प्रतिकिलो रु १००, पुदिना प्रतिकिलो रु १२०, इमली प्रतिकिलो रु १७०, तामा प्रतिकिलो रु १२०, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु १६०, आँप (माल्द) प्रतिकिलो रु ६५, आँप (दशहरी) प्रतिकिलो रु ८०, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १९०, काँक्रो (लोकल) प्रतिकिलो रु ४०, काँक्रो (हाइब्रिड) प्रतिकिलो रु १५, रुखकटहर प्रतिकिलो रु ६०, मेवा (भारतीय) प्रतिकिलो रु ११०, लिची (लोकल) प्रतिकिलो रु १९०, लिची (भारतीय) प्रतिकिलो रु १७० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ३५, खुर्सानी हरियो (माछे) प्रतिकिलो रु ४०, भेडेखुर्सानी प्रतिकिलो रु ८०, हरियो धनियाँ प्रतिकिलो रु ५०, लसुन सुकेको चाइनिज प्रतिकिलो रु २२०, लसुन सुकेको नेपाली प्रतिकिलो रु १७०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ । रासस",
      "link": "https://gorkhapatraonline.com/news/159304",
      "image": "https://gorkhapatraonline.com/storage/media/280667/conversions/tarkari-original-thumb.jpg"
    },
    {
      "slug": "159297",
      "title": "आजका लागि विदेशी मुद्राको विनिमयदर",
      "timestamp": 1749945600000,
      "source": "gp",
      "content": "नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३७ रुपैयाँ ४४ पैसा र बिक्रीदर १३८ रुपैयाँ ०४ पैसा निर्धारण गरिएको छ ।",
      "longContent": "काठमाडौँ,असार  १  गते ।  नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३७ रुपैयाँ ४४ पैसा र बिक्रीदर १३८ रुपैयाँ ०४ पैसा निर्धारण गरिएको छ । युरोपियन युरो एकको खरिददर १५८ रुपैयाँ ०३ पैसा र बिक्रीदर १५८ रुपैयाँ ७२ पैसा, युके पाउण्ड स्ट्रलिङ एकको खरिददर १८५ रुपैयाँ ९६ पैसा र बिक्रीदर १८६ रुपैयाँ ७७ पैसा, स्वीस फ्रयाङ्क एकको खरिददर १६८ रुपैयाँ ८३ पैसा र बिक्रीदर १६९ रुपैयाँ ५७ पैसा कायम गरिएको छ । अष्ट्रेलियन डलर एकको खरिददर ८८ रुपैयाँ ९४ पैसा र बिक्रीदर ८९ रुपैयाँ ३३ पैसा, क्यानेडियन डलर एकको खरिददर १०० रुपैयाँ ७३ पैसा र बिक्रीदर १०१ रुपैयाँ १७ पैसा, सिङ्गापुर डलर एकको खरिददर १०७ रुपैयाँ ०१ पैसा र बिक्रीदर १०७ रुपैयाँ ४८ पैसा तोकिएको छ । जापानी येन १० को खरिददर नौ रुपैयाँ ५२ पैसा र बिक्रीदर नौ रुपैयाँ ५६ पैसा, चिनियाँ युआन एकको खरिददर १९ रुपैयाँ १३ पैसा र बिक्रीदर १९ रुपैयाँ २२ पैसा, साउदी अरेबियन रियाल एकको खरिददर ३६ रुपैयाँ ६२ पैसा र बिक्रीदर ३६ रुपैयाँ ७८ पैसा, कतारी रियाल एकको खरिददर ३७ रुपैयाँ ७१ पैसा र बिक्रीदर ३७ रुपैयाँ ८७ पैसा कायम भएको छ । केन्द्रीय बैंकका अनुसार थाइ भाट एकको खरिददर चार रुपैयाँ २३ पैसा र बिक्रीदर चार रुपैयाँ २५ पैसा, युएई दिराम एकको खरिददर ३७ रुपैयाँ ४३ पैसा र बिक्रीदर ३७ रुपैयाँ ५९ पैसा, मलेसियन रिङ्गेट एकको खरिददर ३२ रुपैयाँ ३७ पैसा र बिक्रीदर ३२ रुपैयाँ ५१ पैसा, साउथ कोरियन वन १०० को खरिददर १० रुपैयाँ ०२ पैसा र बिक्रीदर १० रुपैयाँ ०७ पैसा, स्वीडिस क्रोनर एकको खरिददर १४ रुपैयाँ ३८ पैसा र बिक्रीदर १४ रुपैयाँ ४५ पैसा र डेनिस क्रोनर एकको खरिददर २१ रुपैयाँ १९ पैसा र बिक्रीदर २१ रुपैयाँ २८ पैसा तोकिएको छ । राष्ट्र बैंकले हङकङ डलर एकको खरिददर १७ रुपैयाँ ५१ पैसा र बिक्रीदर १७ रुपैयाँ ५९ पैसा, कुवेती दिनार एकको खरिददर ४४९ रुपैयाँ र बिक्रीदर ४५० रुपैयाँ ९६ पैसा, बहराइन दिनार एकको खरिददर ३६४ रुपैयाँ २७ पैसा र बिक्रीदर ३६५ रुपैयाँ ८६ पैसा, ओमनी रियाल एकको खरिददर ३५६ रुपैयाँ ९७ पैसा र बिक्रीदर ३५८ रुपैयाँ ५३ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैककले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।रासस",
      "link": "https://gorkhapatraonline.com/news/159297",
      "image": "https://gorkhapatraonline.com/storage/media/280660/conversions/money-exchange-original-thumb.jpg"
    },
    {
      "slug": "159279",
      "title": "पाँच रुपियाँमा पनि बिक्दैन भिन्डी",
      "timestamp": 1749945600000,
      "source": "gp",
      "content": "भिन्डी बिक्री हुन छाडेपछि सर्लाहीका किसान मारमा परेका छन् । यहाँको बजारमा भिन्डी प्रतिकेजी पाँच रुपियाँमा समेत बिक्री हुन छाडेको किसानको भनाइ छ । चन्द्रनगर गाउँपालिका–२, बबरगन्जका किसान हरिप्रसाद महतोले केही दिनदेखि भिन्डी मुस्किलले प्रतिकेजी दुईदेखि पाँच रुपियाँसम्ममा बिक्री भइरहेको जानकारी दिनुभयो ।",
      "longContent": "सर्लाही समाचारदातासर्लाही, असार १ गते ।  भिन्डी बिक्री हुन छाडेपछि सर्लाहीका किसान मारमा परेका छन् । यहाँको बजारमा भिन्डी प्रतिकेजी पाँच रुपियाँमा समेत बिक्री हुन छाडेको किसानको भनाइ छ । चन्द्रनगर गाउँपालिका–२, बबरगन्जका किसान हरिप्रसाद महतोले केही दिनदेखि भिन्डी मुस्किलले प्रतिकेजी दुईदेखि पाँच रुपियाँसम्ममा बिक्री भइरहेको जानकारी दिनुभयो । बबरगन्जदेखि लालबन्दी बजारसम्म ल्याउँदा पेट्रोलको खर्चसमेत नउठ्ने उहाँले गुनासो गर्नुभयो । “दुई बोरा भिन्डी बोकेर लालबन्दी लैजाँदा दुई सय पनि आउँदैन तर त्योभन्दा बढी त मोटरसाइकलको पेट्रोल जान्छ,” महतोले भन्नुभयो, “योभन्दा बरु खेतमै कुहिएर जाओस् भनेर भिन्डी टिप्नै छाडेँ ।” १० कट्ठा खेतमा भिन्डी लगाउनुभएका महतोले सुरुमा प्रतिकेजी २० रुपियाँसम्ममा बिक्री गरेको भए पनि अहिले दुईदेखि पाँच रुपियाँ भाउ भएपछि मार परेको गुनासो गर्नुभयो । सर्लाहीमा जिल्लाभरका किसानले लालबन्दी थोक तरकारी बजार डुमडुमेमा ल्याएर तरकारी बिक्री गर्ने गरेका छन् । ईश्वरपुर नगरपालिका–१०, बेलामा व्यावसायिक तरकारी खेती गर्दै आएका किसान दयाराम कुशवाहाले बोडीपछि अहिले भिन्डी बिक्री हुन छाडेको जानकारी दिनुभयो । चर्को घाममा महँगो विषादी र मल प्रयोग गरेर उत्पादन गरेको तरकारीले भाउ नपाउँदा जाँगर नै हराएको उहाँको भनाइ छ । तरकारीको बजार भाउले किसानलाई निराश बनाएको कुशवाहले बताउनुभयो । “पाँच रुपियाँ केजीमा पनि तरकारी नबिक्दा किसानलाई जति पीडा अहिले कसैलाई छैन,” उहाँले भन्नुभयो, “हामी किसानको मेहेनत र लगानी त्यसै खेर गएको छ ।” भिन्डी बिक्री नभएपछि बिहीबार बिहान लालबन्दीमा केही किसानले बजारमै तरकारी फालेर नाराबाजी गरेका थिए । लालबन्दी नगरपालिका–११, हिरापुरका किसान सिकिन्द्र महतोले भिन्डी बिव्रmी नभएपछि बजारमै फालेर घर फर्किएको बताउनुभयो । आफूले त्यही दिन नै खेतको भिन्डी फालेको महतोले बताउनुभयो । “बिक्री नभएर घरमा नै फर्काएर ल्याउनुपर्ने भएपछि मैले पाँच कट्ठाको भिन्डी ट्याक्टर लगाएर जोतिसकेँ,” उहाँले भन्नुभयो, “किसानको यस्तो अवस्था हुँदा पनि पालिका, प्रदेश र सङ्घ सरकार कसैलाई पनि वास्ता छैन ।” लालबन्दी कृषि थोक तरकारी बजारका अध्यक्ष प्रमोद थपलियाले अहिले बजारको मागभन्दा बढी भिन्डी उत्पादन भएकाले बिक्री हुन नसकेको बताउनुभयो । सर्लाहीबाट तरकारी निकासी हुने काठमाडौँ, पोखरालगायतका ठुला बजारमा निर्यात नै नहुँदा स्थानीय बजारमा भिन्डी बिक्री हुन नसकेको थपलियाको भनाइ छ । थपलियाले बिहीबार किसानले बिक्री गर्न नसकेको भिन्डी मानव सेवा आश्रममा लगेर दिएको बताउनुभयो ।",
      "link": "https://gorkhapatraonline.com/news/159279",
      "image": "https://gorkhapatraonline.com/storage/media/280642/conversions/sarlahi-ka-kisan-original-thumb.jpg"
    },
    {
      "slug": "159278",
      "title": "लसुनमय लेहडागाउँ",
      "timestamp": 1749945600000,
      "source": "gp",
      "content": "कर्णाली प्रदेश राजधानीमै रहेको लेहेडागाउँ यतिबेला लसुनमय बन्दै छ । यहाँका अधिकांश कृषकले लसुन खेती गर्छन् । लसुन नलगाउने र नबेच्ने घर नै छैन । वीरेन्द्रनगर नगरपालिका–१६ मा रहेको लेहडागाउँमा ४८ घरधुरी छन् । ती सबैले लसुन खेती गर्न थालेका छन् ।",
      "longContent": "रजनी योगीसुर्खेत, असार १ गते । कर्णाली प्रदेश राजधानीमै रहेको लेहेडागाउँ यतिबेला लसुनमय बन्दै छ । यहाँका अधिकांश कृषकले लसुन खेती गर्छन् । लसुन नलगाउने र नबेच्ने घर नै छैन । वीरेन्द्रनगर नगरपालिका–१६ मा रहेको लेहडागाउँमा ४८ घरधुरी छन् । ती सबैले लसुन खेती गर्न थालेका छन् । वडाका थिमबहादुर खड्काले व्यावसायिक रूपमा लसुन खेती गरेको १५ वर्ष भयो । पछिल्लो केही वर्षयता थिमबहादुर लसुन खेतीतर्फ आकर्षित हुनुभएको छ । लसुन खेतीले उहाँको आर्थिक अवस्थामा समेत सुधार ल्याएको छ । गहुँभन्दा लसुनबाट राम्रो आम्दानी हुने भएकाले लसुन खेतीलाई जोड दिएको उहाँ बताउनुहुन्छ । लसुन सजिलै फस्टाउने र तुसारो पनि सहन सक्ने भएकाले नगदेबाली लसुन खेती राम्रो भएको खड्काले जानकारी दिनुभयो । लसुनबाट नै उहाँ वार्षिक तीन लाख आम्दानी गर्नुहुन्छ । लेहडाका ४८ घरधुरीले अघिल्लो वर्ष १२ लाख बराबरको नगदे बाली लसुन बिक्री गरेका थिए । यस वर्ष मूल्य बढेसँगै उत्पादन पनि राम्रो भएको छ । यो वर्ष उक्त गाउँका किसानले १७ लाखसम्म आम्दानी गरे ।सोही वडाका रुद्रदेव चपाईंले गत वर्ष नौ क्विन्टल लसुन बिक्री गर्नुभयो । उक्त खेतीबाट एक लाख आम्दानी भएको थियो । यो वर्ष पनि सोही हाराहारीमा उहाँले लसुन बिक्री गर्नुभएको छ । अघिल्लो वर्षभन्दा मूल्य बढेकाले पनि आम्दानी राम्रै भएको उहाँले बताउनुभयो । नगदे खेतीका लागि आवश्यक सिँचाइको व्यवस्था गर्न सकेमा उत्पादन अझै बढ्ने उहाँको भनाइ छ । विसं २०७० भन्दा पहिले थोरै मात्रामा किसानले लसुन खेती गर्ने गरेका थिए तर २०७२ सालदेखि व्यावसायिक रूपमा वडाका किसानले लसुन खेती गर्न थालेपछि भने हाल वडाको सिङ्गो गाउँ नै लसुन खेतीमा आबद्ध भएको छ । अहिले वडामा व्यावसायिक रूपमा किसानले लसुन खेती गर्न थालेको वडाध्यक्ष डण्डबहादुर विश्वकर्माले बताउनुभयो । वडा सडक सञ्जालमा जोडिएपछि भने २०७६ सालबाट वडाबाटै किसानले उत्पादन गरेको लसुनलगायत अन्य उत्पादित तरकारी गाडीमा वीरेन्द्रनगरसम्म लैजान सजिलो भएको उहाँले बताउनुभयो । वडाका प्रत्येक किसानले एक सिजनमा कम्तीमा १३ क्विन्टल लसुन बिक्री गर्ने गरेका छन् । उत्पादन भने त्योभन्दा बढी हुन्छ । बाँकी लसुन बिउका लागि राख्ने गरिएको छ । उत्पादित लसुन प्रतिकिलो एक सयदेखि ११० रुपियाँसम्ममा गाउँबाटै बिक्री हुँदै आएको कृषकले बताएका छन् । हरेक सिजनमा किसानले लसुन बिक्री गरेर एक लाखदेखि तीन लाख रुपियाँसम्म आम्दानी गर्ने गरेका छन् ।",
      "link": "https://gorkhapatraonline.com/news/159278",
      "image": "https://gorkhapatraonline.com/storage/media/280641/conversions/Gau-original-thumb.jpg"
    },
    {
      "slug": "159277",
      "title": "बेमौसममै दुधको उत्पादन वृद्धि",
      "timestamp": 1749945600000,
      "source": "gp",
      "content": "यस वर्ष बेमौसममै दुधको उत्पादन वृद्धि भएको छ । दुध उत्पादनका हिसाबले वैशाख, जेठ, असार, साउन र भदौ महिनालाई बैमौसम मानिन्छ । लुम्बिनी वितरण आयोजनाका निमित्त प्रमुख कृष्णप्रसाद अर्यालले उत्पादन अनुसार बजार माग नहुँदा कन्भर्सन (दुधलाई पाउडर बनाउन) गर्न बाहिर पठाउनु परेको बताउनुभयो ।",
      "longContent": "कपिल ज्ञवालीसिद्धार्थनगर, असार १ गते । यस वर्ष बेमौसममै दुधको उत्पादन वृद्धि भएको छ । दुध उत्पादनका हिसाबले वैशाख, जेठ, असार, साउन र भदौ महिनालाई बैमौसम मानिन्छ । लुम्बिनी वितरण आयोजनाका निमित्त प्रमुख कृष्णप्रसाद अर्यालले उत्पादन अनुसार बजार माग नहुँदा कन्भर्सन (दुधलाई पाउडर बनाउन) गर्न बाहिर पठाउनु परेको बताउनुभयो ।यो समयमा दुधको उत्पादन कम हुने भए पनि यो वर्ष समयमै पानी पर्दा गाईभैँसीलाई हरियो घाँसपात खुवाउन पाइएको र व्यावसायिक उत्पादनसमेत बढेकाले दुधको उत्पादन बढी भएको हुन सक्ने अर्यालले बताउनुभयो ।नेपाल दुग्ध विकास संस्थान लुम्बिनी वितरण आयोजनामा गत वैशाख महिनामा दैनिक सरदर सात हजार लिटर दुध सङ्कलन भएको छ भने चार हजार पाँच सय लिटर दुध स्थानीय बजारमा खपत भएको छ । दैनिक सरदर दुई हजार पाँच लिटर दुध कन्भर्सनका लागि हेटौँडा पठाउनु परेको छ ।आयोजना प्रमुख अर्यालले भन्नुभयो, “अघिल्लो वर्षको वैशाखमा दैनिक करिब दुई हजार पाँच सय लिटर दुध सङ्कलन भएको थियो । स्थानीय बजार माग अनुसारको दुध पु¥याउनका लागि नेपाल दुग्ध विकास संस्थानको विराटनगर, बालाजु, हेटौँडा आयोजनाबाट ल्याउनु परेको थियो ।” लुम्बिनी दुग्ध वितरण केन्द्रमातहतका क्षेत्रमा दैनिक करिब चार हजार पाँच सय लिटर दुधको माग छ । आयोजनाले खपतभन्दा बढी दुधका सहायक उत्पादन (घिउ, पनिर, मखन, दही, चिजलगायत) मा पनि जोड दिएको जनाएको छ । लुम्बिनी दुग्ध विकास आयोजनामा काठमाडौँ उपत्यकाबाहिर बुटवलमा स्वास्थ्यवर्धक ‘प्रोबायोटिक दही’ उत्पादन सुरु भएको छ । उहाँले गर्मी समयलाई लक्षित गरी तीन सय एमएलको मोही उत्पादन गरेकामा शुक्रबारदेखि एक लिटरको बोत्तलमा मोही उत्पादन सुरु गरिएको पनि जानकारी गराउनुभयो ।लुम्बिनी दुग्ध वितरण आयोजनामातहत नवलपरासीपूर्वको प्रगतिनगर, नवलपरासीपश्चिमका सुनवल, बासा, रुपन्देहीका मणिग्राम, अमुवा, कपिलवस्तुको चन्द्रौटा र गुल्मीको बलेटक्सारमा चिस्यान केन्द्र रहेको छ । त्यस्तै रुपन्देहीसहित कपिलवस्तु, नवलपरासीपूर्व, नवलपरासीपश्चिम, पाल्पा र गुल्मीबाट दुध सङ्कलन हुँदै आएको छ । उहाँले गुल्मीको रुरुसम्म रहेको डिडिसीको बजारलाई अहिले तम्घाससम्म विस्तार गरिएको र अर्घाखाँचीमा बजार विस्तारको तयारी भइरहेको जानकारी दिनुभयो । उहाँले दुधको उत्पादन बढी हुने सिजनमा (असोजदेखि चैतसम्म) दैनिक १५ हजार लिटर दुध सङ्कलन हुँदै आएको छ भने खपत पाँच हजार लिटर रहेको अर्यालले बताउनुभयो । यो सिजनमा खपत भएकोभन्दा बढी १० हजार लिटर दुधलाई कन्भर्सन गरी पाउडर तथा मखन उत्पादन गर्ने गरिएको छ । दुधलाई कन्भर्सन गरी उत्पादन गरिएको पाउडर डेढ वर्षसम्म र मखन एक वर्षसम्म निश्चित तापक्रममा राख्न सकिन्छ ।",
      "link": "https://gorkhapatraonline.com/news/159277",
      "image": "https://gorkhapatraonline.com/storage/media/280640/conversions/ddc-officen-mechine-(1)-original-thumb.jpg"
    },
    {
      "slug": "159276",
      "title": "‘अर्थतन्त्रको स्थायित्वमा प्रतिबद्ध’",
      "timestamp": 1749945600000,
      "source": "gp",
      "content": "नेपाल राष्ट्र बैङ्कका गभर्नर डा. विश्वनाथ पौडेलले नेपालको बैङ्किङ क्षेत्रको प्रभावकारिता र समग्र अर्थतन्त्रमा स्थायित्वका लागि आफू प्रतिबद्ध रहेको बताउनुभएको छ ।",
      "longContent": "गोरखापत्र समाचारदाताकाठमाडौँ, असार १ गते । नेपाल राष्ट्र बैङ्कका गभर्नर डा. विश्वनाथ पौडेलले नेपालको बैङ्किङ क्षेत्रको प्रभावकारिता र समग्र अर्थतन्त्रमा स्थायित्वका लागि आफू प्रतिबद्ध रहेको बताउनुभएको छ । नेपाल बैङ्कर्स एसोसिएसनले शुक्रबार आयोजना गरेको गभर्नर पौडेलको स्वागत तथा निवर्तमान गभर्नर महाप्रसाद अधिकारीको बिदाइ कार्यक्रममा डा. पौडेलले राष्ट्र बैङ्कको विद्यमान प्रभावकारी वर्तमान नीति र व्यवस्थालाई ठुलो परिवर्तन नगरी निरन्तरता दिने बताउनुभयो । “आवश्यक परेको ठाउँमा मात्रै सुधार गर्ने छौँ, अर्थतन्त्रमा स्थायित्व ल्याउने गरी नीतिगत व्यवस्था गर्ने हो,” उहाँले भन्नुभयो । पौडेलले आगामी दिनमा बैङ्किङ क्षेत्रसँग समन्वय र परामर्श गरेर नीति निर्माण गर्ने र नेपाली बैङ्किङ क्षेत्रलाई अझ सबल, समावेशी र दीर्घकालीन विकासको दिशामा लैजाने प्रतिबद्धता व्यक्त गर्नुभयो । कार्यक्रममा निवर्तमान गभर्नर अधिकारीले कोभिड–१९ महामारीपछि आर्थिक स्थायित्व कायम भएको दाबी गर्दै यस्तो उपलब्धि राष्ट्र बैङ्कको मात्र नभई, बैङ्किङ क्षेत्रको सहकार्य र साझा प्रयासले सम्भव भएको औँल्याउनुभयो । अधिकारीले विगतका केही निर्णय कठिन भए पनि दीर्घकालीन सुधारका लागि आवश्यक भएको बताउनुभयो । नेपालको बैङ्किङ क्षेत्रले विगतका गल्तीबाट सिक्दै भविष्यमा त्यस्ता गल्ती दोहोरिन नदिनतर्फ सतर्क रहनुपर्ने बताउनुभयो ।",
      "link": "https://gorkhapatraonline.com/news/159276",
      "image": "https://gorkhapatraonline.com/storage/media/280639/conversions/bankers-3-original-thumb.jpg"
    },
    {
      "slug": "159275",
      "title": "पाँच प्रतिशत आर्थिक वृद्धिको प्रक्षेपण",
      "timestamp": 1749945600000,
      "source": "gp",
      "content": "चालु आर्थिक वर्ष २०८१/८२ मा बागमती प्रदेशले करिब पाँच प्रतिशतको आर्थिक वृद्धिदर हासिल गर्ने प्रक्षेपण गरिएको छ । बागमती प्रदेशका आर्थिक मामिला तथा योजनामन्त्री कुन्दनराज काफ्लेले बागमती प्रदेश आर्थिक सर्वेक्षण २०८१/८२ प्रदेश सभामा प्रस्तुत गर्दै चालु आवमा ५.१८ प्रतिशतको वृद्धिदर हासिल हुने अनुमान गर्नुभएको हो ।",
      "longContent": "मकवानपुर समाचारदातामकवानपुर, असार १ गते  । चालु आर्थिक वर्ष २०८१/८२ मा बागमती प्रदेशले करिब पाँच प्रतिशतको आर्थिक वृद्धिदर हासिल गर्ने प्रक्षेपण गरिएको छ । बागमती प्रदेशका आर्थिक मामिला तथा योजनामन्त्री कुन्दनराज काफ्लेले बागमती प्रदेश आर्थिक सर्वेक्षण २०८१/८२ प्रदेश सभामा प्रस्तुत गर्दै चालु आवमा ५.१८ प्रतिशतको वृद्धिदर हासिल हुने अनुमान गर्नुभएको हो । सर्वेक्षण अनुसार फागुनसम्म प्रदेश सरकारले कुल आन्तरिक राजस्व बाँडफाँट र नगद मौज्दात ४४ अर्ब ५६ करोड ५३ लाख अर्थात् वार्षिक अनुमानको ६९.०५ प्रतिशत प्राप्त गरेको छ । नेपालको समग्र अर्थतन्त्रको आकार ६१ खर्ब सात अर्ब २२ करोड रहने अनुमान गरिएका बागमती प्रदेशको अंश सबैभन्दा बढी ३६.५२ प्रतिशत अर्थात् २२ खर्ब ३० अर्ब २३ करोड रहने अनुमान पनि सर्वेक्षणमा प्रस्तुत गरिएको छ । समीक्षा अवधिमा बागमती प्रदेशको कुल गार्हस्थ उत्पादनमा कृषि क्षेत्रको योगदान ११.८ प्रतिशत, उद्योगमा ११.१३ र सेवा क्षेत्रको ७७.०७ प्रतिशत रहेको उल्लेख छ । यस्तै बागमती प्रदेशको प्रतिव्यक्ति कुल गार्हस्थ उत्पादन दुई हजार ६०१ अमेरिकी डलर पुग्ने अनुमान गरिएको छ । फागुनसम्म प्रदेश सरकारले १६ अर्ब ५३ करोड ४३ लाख ९२ हजार अर्थात् २५.६२ प्रतिशत खर्च गरेको छ । जसमध्ये चालुतर्फ ३५.२२ प्रतिशत र पुँजीगततर्फ १९.९४ प्रतिशत खर्च भएको छ । यस अवधिमा वित्तीय साक्षरता ६४.५ प्रतिशत रहेको र सबै पालिकामा बैङ्क र वित्तीय सेवाको पहुँच विस्तार भएको पनि सर्वेक्षणमा उल्लेख गरिएको छ । सर्वेक्षण अनुसार गत फागुनसम्म थप ३८.२ किलोमिटर नयाँ सडक र १०२.१८ किलोमिटर पक्की सडक तथा स्तरोन्नति भएको भएको छ । यसअवधिमा वैकल्पिक ऊर्जासहित ९९.९७ जनसङ्ख्यामा विद्युत् पहुँच र जम्मा घरधुरीको ९२.३५ मा आधारभूत खानेपानी सुविधा पुगेको पनि उल्ल्ेख गरिएको छ । प्रदेशमा साक्षरता दर ८२.१ प्रतिशत रहेको छ । शैक्षिक सत्र २०८१ मा आधारभूत तहमा कक्षा १ देखि ८ सम्म खुद भर्नादर ९४.४ प्रतिशत र माध्यमिक तहमा कक्षा ९ देखि १२ सम्म ५५ प्रतिशत पुगेको उल्लेख छ  ।",
      "link": "https://gorkhapatraonline.com/news/159275",
      "image": "https://gorkhapatraonline.com/storage/media/280724/conversions/Cover-Bagmati-original-thumb.jpg"
    },
    {
      "slug": "159544",
      "title": "जलविद्युत् आयोजनाबारे राष्ट्रपतिलाई ‘ब्रिफिङ’",
      "timestamp": 1750032000000,
      "source": "gp",
      "content": "राष्ट्रपति रामचन्द्र पौडेललाई ऊर्जा, जलस्रोत  तथा सिँचाइमन्त्री दीपक खड्काले देशका विभिन्न भागमा सञ्चालित जल विद्युत् आयोजनाको प्रगतिबारे जानकारी दिनुभएको छ ।",
      "longContent": "काठमाडौँ, असार २ गते । राष्ट्रपति रामचन्द्र पौडेललाई ऊर्जा, जलस्रोत  तथा सिँचाइमन्त्री दीपक खड्काले देशका विभिन्न भागमा सञ्चालित जल विद्युत् आयोजनाको प्रगतिबारे जानकारी दिनुभएको छ । मन्त्री खड्काले आज उहाँलाई १४० मेघावाट क्षमताको तनहुँ जलविद्युत् तथा १२६ मेघावाटको तल्लो सेती आयोजनामा हालसम्म भएका प्रगतिबारे जानकारी गराउनुभएको राष्ट्रपतिको निजी सचिवालयले जनाएको छ ।निर्माणाधीन सबै आयोजना चाँडोभन्दा चाँडो सम्पन्न गर्न सम्बद्ध सबै पक्ष लाग्नुपर्नेमा राष्ट्रपतिले जोड दिनुभएको थियो । रासस",
      "link": "https://gorkhapatraonline.com/news/159544",
      "image": "https://gorkhapatraonline.com/storage/media/281203/conversions/up-original-thumb.jpg"
    },
    {
      "slug": "159536",
      "title": "सूचना प्रविधिको विकासमा तीन तहको सरकारबिच सहकार्य जरुरी : मन्त्री गुरुङ",
      "timestamp": 1750032000000,
      "source": "gp",
      "content": "सञ्चार तथा सूचना प्रविधि मन्त्री पृथ्वी सुब्बा गुरुङले सूचना प्रविधि क्षेत्रको विकासका लागि तीन वटै तहका सरकारबिच सहकार्य जरुरी रहेको बताउनुभएको छ ।",
      "longContent": "काठमाडौँ, असार २ गते । सञ्चार तथा सूचना प्रविधि मन्त्री पृथ्वी सुब्बा गुरुङले सूचना प्रविधि क्षेत्रको विकासका लागि तीन वटै तहका सरकारबिच सहकार्य जरुरी रहेको बताउनुभएको छ ।मन्त्रायले आज राष्ट्रिय सूचना तथा सञ्चार प्रविधि दिवस–२०८२ को समीक्षा तथा प्रशंसा–पत्र वितरण कार्यक्रममा मन्त्री गुरुङले सूचना प्रविधिको विकास स्थानीय तहसम्मै व्यापक हुनुपर्नेमा जोड दिनुभयो ।उहाँका अनुसार आइटी दिवसलाई सरकारले उत्सवका रूपमा मनाउनुपर्ने र युवा पुस्तालाई जति सक्दो प्रोत्साहित गर्ने कार्यक्रम ल्याउन आवश्यक रहेको बताउनुभयो  । “यो दिवस देशभर उत्सवका रूपमा मनाउनुपर्छ, नयाँ जनशक्तिको हौसला बढाउनका लागि थप गतिविधिहरू बढाउन आवश्यक छ”, मन्त्री गुरुङले भन्नुभयो ।नेपाल सरकारका प्रवक्ता समेत रहनुभएका मन्त्री गुरुङले सरकारले डिजिटल नेपाल फ्रेमवर्क(डिएनएफ) को मस्यौदा अन्तिम चरणमा रहेको उल्लेख गर्नुभयो । “सरकार सूचना प्रविधि क्षेत्रको विकासका लागि आवश्यक पूर्वाधार निर्माणमा तयार छौँ, यसका लागि निजी क्षेत्रको सहकार्य जरुरी छ ।”मन्त्रालयका सचिव राधिका अर्यालले आइटी क्षेत्रमा युवा प्रोत्साहन गर्न मन्त्रालयले आइटी इन्टर्नसिपका लागि बजेट नै छुट्याएको बताउनुभयो । कार्यक्रममा सहभागी सरोकारवालाले प्रदेश र स्थानीय तहको सहकार्यमा यस क्षेत्रको विकास गर्न सुझाव दिनुभयो । रासस",
      "link": "https://gorkhapatraonline.com/news/159536",
      "image": "https://gorkhapatraonline.com/storage/media/281174/conversions/bewq-original-thumb.jpg"
    },
    {
      "slug": "159535",
      "title": "कांग्रेस सभापति देउवाद्वारा नेता शास्त्रीको निधनप्रति दु:ख व्यक्त",
      "timestamp": 1750032000000,
      "source": "gp",
      "content": "नेपाली कांग्रेसका सभापति एवं पूर्वप्रधानमन्त्री शेरबहादुर देउवालेले पार्टीका पूर्वकेन्द्रीय सदस्य, पूर्वमन्त्री एवं समाजवादी चिन्तक ढुण्डीराज शास्त्रीको निधनप्रति दु:ख व्यक्त गर्नुभएको छ ।",
      "longContent": "काठमाडौँ, असार २ गते । नेपाली कांग्रेसका सभापति एवं पूर्वप्रधानमन्त्री शेरबहादुर देउवालेले पार्टीका पूर्वकेन्द्रीय सदस्य, पूर्वमन्त्री एवं समाजवादी चिन्तक ढुण्डीराज शास्त्रीको निधनप्रति दु:ख व्यक्त गर्नुभएको छ । शास्त्रीको काठमाडौं मेडिकल कलेज, सिनामङ्गलमा उपचारका क्रममा ९० वर्षको उमेरमा सोमबार बिहान निधन भएको हो ।सभापति देउवाले शोक विज्ञप्तिमार्फत उहाँप्रति श्रद्धाञ्जली अर्पण गर्दै उहाँको आत्माको चिरशान्तिको कामना र शोक सन्तप्त परिवारजनमा समवेदना प्रकट गर्नुभएको छ ।शास्त्री नेपालको प्रजातान्त्रिक आन्दोलनका एक अथक योद्धा, सरल र निष्ठावान राजनीतिज्ञ, समाजवादी चिन्तक रहनुभएको पार्टी कार्यालयले जनाएको छ । कांग्रेसले सङ्गठन निर्माण र प्रजातान्त्रिक आन्दोलनहरूमा उहाँले पुर्‍याउनु भएको सक्रिय योगदान पार्टीको इतिहासमा सदा स्मरणीय रहने उल्लेख गरेको छ ।प्रजातान्त्रिक आन्दोलनका अथक योद्धा शास्त्रीको पार्थिव शरीरलाई यही असार ४ गते बिहान ९:०० बजेदेखि ११:०० बजेसम्म पार्टीको केन्द्रीय कार्यालयमा श्रद्धाञ्जलीका लागि राखिने कार्यक्रम छ ।कांग्रेसको राजनीतिमा जननायक विपी कोइराला, लौहपुरुष गणेशमान सिंह, सन्त नेता कृष्णप्रसाद भट्टराई र गिरिजाप्रसाद कोइरालालगायतका शीर्ष नेताहरूसँग निकटमा रहेर उहाँले काम गर्नुभएको थियो ।प्रजातन्त्र पुन: स्थापनाको सङ्घर्षका क्रममा भारतको बनारस र गोरखपुरमा उहाँले लामो समय प्रवासी जीवन बिताउनुभएको थियो । शास्त्री आम निर्वाचन २०४८ र २०५१ मा अर्घाखाँची निर्वाचन क्षेत्र नं. २ बाट प्रतिनिधिसभा सदस्यमा निर्वाचित हुनुभएको थियो ।नेपालमा प्रजातन्त्र स्थापना तथा पुनःस्थापनाका क्रममा उहाँले नेतृत्वदायी भूमिका निर्वाह गर्नुभएको थियो । उहाँद्वारा लिखित ‘मेरो जीवन र अनुभूति’ नामक पुस्तक प्रकाशित छ । नेपाल सरकारद्वारा स्थापित विपी कोइराला राष्ट्रिय पुरस्कार-२०७९ (राजनीतिक दर्शन क्षेत्र) पुरस्कारद्वारा उहाँ सम्मानित हुनुहुन्थ्यो । शास्त्री ‘सहिद स्मृति प्रतिष्ठान’ का संरक्षक तथा संस्थापक अध्यक्ष हुनुहुन्थ्यो । उहाँको निधनबाट कांग्रेसले एक अग्रज र अनुभवी नेतृत्वलाई गुमाएको जनाइएको छ । रासस",
      "link": "https://gorkhapatraonline.com/news/159535",
      "image": "https://gorkhapatraonline.com/storage/media/281175/conversions/aaa-original-thumb.jpg"
    },
    {
      "slug": "159528",
      "title": "नेप्से परिसूचकमा सामान्य सुधार",
      "timestamp": 1750032000000,
      "source": "gp",
      "content": "नेपाल स्टक एक्सचेञ्ज (नेप्से) परिसूचकमा सामान्य अङ्कको सुधार देखिएको छ । आज नेप्से परिसूचक दुई दशमलव ८० अङ्कले बढेर दुई हजार छ सय ५८ दशमलव ६६ विन्दुमा कायम भएको हो ।",
      "longContent": "काठमाडौँ, असार २ गते । नेपाल स्टक एक्सचेञ्ज (नेप्से) परिसूचकमा सामान्य अङ्कको सुधार देखिएको छ । आज नेप्से परिसूचक दुई दशमलव ८० अङ्कले बढेर दुई हजार छ सय ५८ दशमलव ६६ बिन्दुमा कायम भएको हो ।आज तीन सय १८ कम्पनीका तीन करोड ३६ लाख ३७ हजार नौ सय ६६ कित्ता शेयर एक लाख पाँच हजार छ सय ३५ पटक खरिदबिक्री हुँदा रू. १३ अर्ब १८ करोड ६९ लाख ४५ हजार सात सय ४२ बराबरको कारोबार भएको छ ।आजको कारोबारमा वित्त समूह एक दशमलव २२, जलविद्युत् एक, लगानी शून्य दशमलव १३ उत्पादन तथा प्रशोधन शून्य दशमलव ३३ र अन्य समूह शून्य दशमलव प्रतिशतले घटेको छ भने अरु सबै समूहको उपसूचक बढेको छ ।सबैभन्दा धेरै होटल तथा पर्यटन समूहको उपसूचक चार दशमलव ६९ प्रतिशतले बढेको छ । बैंकिङ शून्य दशमलव ४८, विकास बैंक शून्य दशमलव २९, जीवन बीमा शून्य दशमलव १२, लघुवित्त शून्य दशमलव ५९, म्युचुअल फन्ड शून्य दशमलव ३५, निर्जीवन बीमा शून्य दशमलव २५ र व्यापार समूह शून्य दशमलव ०९ प्रतिशतले बढेको छ ।आजको कारोबारमा पिओर इनर्जी लिमिटेड र पिपुल्स पावर लिमिटेडको शेयर मूल्यमा सकारात्मक सर्किट लागेको छ भने सबैभन्दा धेरै गुमाउनेमा  अपर हेवाखोला हाइड्रोपावर कम्पनी लिमिटेडको शेयर मूल्य सात दशमलव ५८ प्रतिशतले घटेको छ ।कारोबार रकमका आधारमा आज सबैभन्दा धेरै सानिमा माई हाइड्रोपावर लिमिटेडको रू. ९५ करोड १६ लाख २२ हजार छ सय ८७ बराबरको शेयर किनबेच भएको छ । त्यस्तै खरिदबिक्री भएका शेयर सङ्ख्याका आधारमा आज सबैभन्दा धेरै हिमालयन ८०–२० को २७ लाख एक हजार आठ सय कित्ता शेयर किनबेच भएको छ । रासस",
      "link": "https://gorkhapatraonline.com/news/159528",
      "image": "https://gorkhapatraonline.com/storage/media/281150/conversions/akkk-0-original-thumb.jpg"
    },
    {
      "slug": "159522",
      "title": "वैदेशिक रोजगार पीडितलाई दुई करोड सहयोग",
      "timestamp": 1750032000000,
      "source": "gp",
      "content": "लमजुङका वैदेशिक रोजगार पीडितहरूले करिब दुई करोड रुपियाँ आर्थिक सहायता पाएका छन् । जिल्ला प्रशासन कार्यालयमा स्थापना भएको आप्रवासी स्रोत केन्द्रले वैदेशिक रोजगारीका क्रममा समस्यामा परेका पीडितलाई उक्त आर्थिक सहयोग उपलब्ध गराएको हो ।",
      "longContent": "नवीनराज कुइँकेललमजुङ, असार २ गते । लमजुङका वैदेशिक रोजगार पीडितहरूले करिब दुई करोड रुपियाँ आर्थिक सहायता पाएका छन् । जिल्ला प्रशासन कार्यालयमा स्थापना भएको आप्रवासी स्रोत केन्द्रले वैदेशिक रोजगारीका क्रममा समस्यामा परेका पीडितलाई उक्त आर्थिक सहयोग उपलब्ध गराएको हो । आप्रवासी स्रोत केन्द्रका अनुसार जिल्लामा हालसम्म एक करोड ९२ लाख ५९ हजार रुपियाँ आर्थिक सहयोग उपलब्ध भएको छ । सोमध्ये सबैभन्दा धेरै एक करोड १८ लाख रुपियाँ वैदेशिक रोजगारीको क्रममा मृत्यु भएका परिवारमा गएको छ । केन्द्रका अनुसार वैदेशिक रोजगारको क्रममा मृत्यु भएका १५ जनामध्ये ११ जनाको परिवारले आर्थिक सहयोग पाइसकेको र चार जनाको प्रक्रियामा छ । त्यसैगरी ठगीसम्बन्धी समस्याका पीडितका लागि ४९ लाख ५५ हजार रुपियाँ आर्थिक सहयोग उपलब्ध भएको छ । ठगीसम्बन्धी ३४ निवेदनमध्ये १८ वटाको समाधान भइसकेको र १६ वटा प्रक्रियामा रहेको स्रोत केन्द्र लमजुङका परामर्शदाता ईश्वर लोहनीले जानकारी दिनुभयो ।वैदेशिक रोजगारीको क्रममा स्वास्थ्यसम्बन्धी समस्या भएकालाई १२ लाख ४२ हजार रुपियाँ आर्थिक सहयोग गरेको केन्द्रले जनाएको छ । स्वास्थ्यसम्बन्धी समस्या भएका १२ जनाको निवेदन आएकोमा पाँच जनाको समस्या समाधान भएको र सात जनाको प्रक्रियामा रहेको केन्द्रले जनाएको छ । सो बाहेक अलपत्र, उद्धारलगायत विभिन्न समस्यामा परेकालाई ६२ लाख ६२ हजार रुपियाँ सहयोग गरेको केन्द्रले जनाएको छ । उक्त रकम जिल्ला प्रशासन कार्यालयमा आएको र पीडितहरूलाई प्रदान गरिएको आप्रवासी स्रोत केन्द्र लमजुङका परामर्शदाता लोहनीले बताउनुभयो । सुरक्षित आप्रवासन परियोजना (सामी) नेपाल सरकार र स्विस सरकारबीच भएको द्विपक्षीय सम्झौता बमोजिम सन् २०१३ देखि कार्यान्वयन भइरहेको छ । नेपाल सरकारको तर्फबाट श्रम तथा रोजगार मन्त्रालय र हेल्भेटास स्वीस इन्टर कोअपरेसनले संयुक्त रूपमा लमजुङसहित देशका विभिन्न जिल्लाहरू छनोटगरी सो परियोजना कार्यान्वयनमा आएको वैदेशिक रोजगार विभागका बोर्ड सदस्य शिव रेग्मीले जानकारी दिनुभयो । यसअघि जिल्लाको सदरमुकाम बेसीसहरमा मात्र कार्यान्वयन भएको सो योजना यसै वर्षदेखि सुन्दरबजार र दोर्दीमा पनि सुरु भएको छ । बेंसीसहर नगरपालिकाले जिल्ला प्रशासन कार्यालय परिसर भित्रको संरचनाबाट सेवा प्रवाह गरिरहेको छ । सो परियोजना अन्तर्गत सम्भावित आप्रवासी कामदार, वैदेशिक रोजगारबाट फर्किएका आप्रवासी कामदार, आप्रवासी कामदारका परिवार, विद्यालयका विद्यार्थीहरू, सञ्चार क्षेत्र तथा समाजका विभिन्न समूहलाई आवश्यकताअनुसार सूचना, सीप, न्यायको पहुँच, मनोसामाजिक परामर्श सेवा, पैरवी, पुनःस्थापन, क्षमता विकासजस्ता विभिन्न कार्यक्रम सञ्चालन हुँदैआएको छ ।परियोजनाबाट सुरक्षित वैदेशिक रोजगारमा जान चाहनेका लागि भरपर्दाे तथा तथ्यमा आधारित आवश्यक सूचनाहरू उपलव्ध गराउने, वैदेशिक रोजगारमा सीप तालिम लिएर मात्र जान अभिप्रेरित गर्ने, साथै निःशुल्क सीप तालिमका लागि सिफारिस गर्ने, वैदेशिक रोजगारमा जाँदा लेखबद्ध भएर जान अभिप्रेरित गर्ने र यसका प्रक्रियाहरूबारे जानकारी गराउने, बिमा गराउँदा, स्वास्थ्य परीक्षण गराउँदा, करारनामामा हस्ताक्षर गर्दा र वैदेशिक रोजगार व्यवसायी कम्पनी छनोट गर्दा ध्यान दिनुपर्ने कुराहरू जानकारी तथा परामर्श हुनेगर्छ ।",
      "link": "https://gorkhapatraonline.com/news/159522",
      "image": "https://gorkhapatraonline.com/storage/media/281132/conversions/suraxit-baideshik-rojgar-news-photo-original-thumb.jpg"
    },
    {
      "slug": "159518",
      "title": "महायज्ञबाट एक करोड १९ लाख बचत",
      "timestamp": 1750032000000,
      "source": "gp",
      "content": "स्याङ्जाको वालिङमा आयोजना गरिएको महायज्ञबाट एक करोडभन्दा धेरै रुपियाँ बचत भएको छ । वालिङमा रहेको केदारनाथ मन्दिर क्षेत्रलाई शिवधामको रुपमा विकास गर्न भन्दै गत वैशाख १७ गतेदेखी २३ गते वालिङ खेल मैदानमा महायज्ञ आयोजना गरिएको थियो ।",
      "longContent": "राधाकृष्ण डुम्रे वालिङ, असार २ गते । स्याङ्जाको वालिङमा आयोजना गरिएको महायज्ञबाट एक करोडभन्दा धेरै रुपियाँ बचत भएको छ । वालिङमा रहेको केदारनाथ मन्दिर क्षेत्रलाई शिवधामको रुपमा विकास गर्न भन्दै गत वैशाख १७ गतेदेखी २३ गते वालिङ खेल मैदानमा महायज्ञ आयोजना गरिएको थियो । केदारनाथ मन्दिर व्यवस्थापन समितिको आयोजनामा भएको महायज्ञमा एक करोड ४१ लाख ४६ हजार ९८ रुपियाँ आम्दानी भएकोमा व्यवस्थापनतर्फ २२ लाख ३६ हजार १५४ रुपैया खर्च भएको आयोजकको भनाइ छ । महायज्ञमा एक करोड १९ लाख ९ हजार ९४४ बचत भएको महायज्ञका वाचक पण्डित नेत्रप्रसाद पराजुलीले जानकारी दिनुभयो । महायज्ञमा बचत भएको रकममध्येबाट संस्थाको नाममा ६२ लाख ४० हजारको जग्गा खरिद गरिएको उहाँले जानकारी दिनुभयो । उहाँका अनुसार अब बचत बाँकी ५६ लाख ६९ हजार ९४४ छ । महायज्ञमा घोषित भएको रकममध्येबाट चेक साट्नसहित ५१ लाख १८ हजार २५४ उठ्न बाँकी रहेको सोमबार पत्रकार सम्मेलन गरेर जानकारी गराइएको हो ।  संस्थाको नाममा झण्डै ८ आना जग्गा खरिद गरेको जानकारी दिनुहुँदै महायज्ञ आयोजक समितिका कोषाध्यक्ष चेतनारायाण श्रेष्ठले जग्गा खरिद गरेसँगै आगामी आर्थिक वर्षका लागि शहरी विकास मन्त्रालयबाट ३ करोड विनियोजन भएको जानकारी दिनुभयो । योगी नरहरिनाथद्वारा नामकरण गरिएको वालिङ नगरपालिका –८ को केदारनाथ मन्दिरलाई स्तरोन्नति गरी शिवधाम निर्माण गर्न लागिएको आयोजक समितिका अध्यक्ष तथा वालिङ नगरपालिकाका पूर्व मेयर दिलीपप्रताप खाँणले जानकराी दिनुभयो । स्याङ्जाको मुख्यबजार क्षेत्रमा रहेको मन्दिरलाई नयाँ स्वरुप दिन र धाम निर्माणका लागि महायज्ञ सफलतापूर्वक सम्पन्न गरिएको उहाँको भनाइ छ । निकट भविष्यमा निर्माण गरिने धाममा धर्मशाला, क्रियापुत्री भवन, अन्न क्षेत्र तीर्थयात्री निवास, संस्कृत भाषा अनुसन्धान केन्द्र (गुरुकुलम्) आदि निर्माण गरिने सचिव भूपराज बगालेले जानकारी दिनुभयो । महायज्ञमा पण्डित नेत्रप्रसाद पराजुलीले सङ्गीतमय कथा वाचन गर्नुभएको थियो ।",
      "link": "https://gorkhapatraonline.com/news/159518",
      "image": "https://gorkhapatraonline.com/storage/media/281128/conversions/Mahayegya-Waling-(3)-original-thumb.jpg"
    },
    {
      "slug": "159112",
      "title": "मलमा बेथिति : कृषक वर्गीकरण गरी वितरण गर्न सुझाव",
      "timestamp": 1750032000000,
      "source": "gp",
      "content": "कृषि तथा पशुपक्षी विकास मन्त्रालयका अनुसार आर्थिक वर्ष २०८१/८२ मा मल अनुदानका लागि २७ अर्ब ९५ करोड रुपियाँ छुट्याएको थियो ।",
      "longContent": "काठमाडौँ, असार २ गते । कृषि तथा पशुपक्षी विकास मन्त्रालयका अनुसार आर्थिक वर्ष २०८१/८२ मा मल अनुदानका लागि २७ अर्ब ९५ करोड रुपियाँ छुट्याएको थियो । गत आर्थिक वर्षमा पाँच लाख ५० हजार मेट्रिक टन मल आयातको लक्ष्य राखिएको तथ्याङ्क छ । नेपालमा अनुदानको मल ल्याउन कृषि सामग्री कम्पनी लिमिटेड र साल्ट ट्रेडिङ्ग कम्पनी गरी दुई वटा कम्पनी तोकिएको छ । कृषि तथा पशुपक्षी विकास मन्त्रालयका सहसचिव डा. रामकृष्ण श्रेष्ठका अनुसार यी दुई कम्पनीले मात्र अनुदानको मल ल्याएर बेच्न पाउँछन् र भारतको सीमावर्ती मूल्यको आधारमा सरकारले अनुदान प्रयोजनको मूल्य तोक्छ । सरकारले ६५ देखि ७० प्रतिशत मल अनुदानमा रकम विनियोजन गर्ने गरेको छ ।डा. श्रेष्ठले भन्नुभयो, “भारतको सीमावर्ती मूल्य प्रतिकिलो १४ रुपियाँ पर्छ । हाम्रो बजारमा २०-२५ रुपियाँ पुग्छ । २५ रुपियाँ पर्ने मल १४ रुपियाँमा बेचेको छ, अर्थात् ११ रुपियाँ किसानलाई अनुदान गएको अवस्था हो ।” यी दुई कम्पनीका लागि अनुदान मल आयात तथा बिक्री गरेबापत प्रतिमेट्रिक टन १२ सय ५० रुपियाँ सञ्चालन खर्च छुट्याइएको हुन्छ ।आपूर्तिको अवस्था मन्त्रालयको तथ्याङ्कअनुसार गत आर्थिक वर्षमा कृषि सामग्री लिमिटेडबाट युरिया एक लाख ५६ हजार ९२, डीएपी एक लाख ११ हजार ७८२ र पोटास दस हजार १९० गरी जम्मा दुई लाख ७८ हजार ६३ मेट्रिक टन मल आपूर्ति भएको छ । यसैगरी, साल्ट ट्रेडिङ्ग कर्पोरेसनबाट युरिया ५५ हजार १३७, पोटास पाँच हजार ७५ गरी जम्मा ६० हजार २१३ मेट्रिक टन मल आपूर्ति भएको छ । मौज्दात कति छ ?हाल कृषि सामग्री कम्पनी लिमिटेडमा युरिया २४ हजार ५२५, डीएपी २७ हजार ३६, र पोटास सात हजार २१२ गरी जम्मा ५८ हजार ७७४ मेट्रिक टन रासायनिक मल मौज्दात छ ।यसैगरी, साल्ट ट्रेडिङ कम्पनी लिमिटेडमा युरिया सात हजार ३६८, डीएपी दुई हजार १२, पोटास दुई हजार ३६५ गरी जम्मा ११ हजार ७४५ मेट्रिक टन रासायनिक मल मौज्दात छ । आयातमै झन्झट उहाँका अनुसार नेपालमा मल आपूर्ति गर्ने तीनवटा सप्लायर्स कम्पनी छन् । विदेशका ठुला कम्पनी विभिन्न अप्ठ्याराका कारण नेपालमा मल आपूर्ति गर्दैनन् ।उहाँ भन्नुहुन्छ, “मिडियामा बाहिर सजिलैसँग भनिन्छ कि ‘मल सधैं अभाव हुन्छ, सरकार के हेरेर बस्छ ?’ यो सस्तो कुरा भयो । हामी उत्पादन गर्दैनौं । भित्र गएर कसैले पनि हेर्न चाहेको छैन । विदेशबाट आयात गर्नै जटिल छ । जम्माजम्मी तीन वटा सप्लायर्स छन् । ठुला–ठुला सप्लायर्स हामीकहाँ आउँदैनन् । अन्तर्राष्ट्रिय रूपमै पनि चलखेल हुन्छ ।”उहाँले टेण्डर खोलेर नेपालमा भित्रिन मात्रै दुईसय २७ दिन लाग्ने गरेको बताउनुभयो । उहाँ भन्नुहुन्छ, “हामी पल्लो पसलमा चिनी, चियापत्ती तुरुन्त किनेर ल्याएको जस्तो सोच्छौं । त्यस्तो हुँदैन । उताबाट समुद्रमा ५० हजार टन आएपछि जहाजमा झारेर त्यहाँबाट डुङ्गा हुँदै बन्दरगाहमा आएपछि रेलले ब्लकमा ल्याउँछ । त्यसपछि बोरामा प्याक गरेर बल्ल आउँछ । रेल र डब्बा पाउन  पर्‍याे । लाइनमा बस्नपर्ने, ठाउँ पाएर, आउने नआउने कुरा हुन्छ । त्यसपछि मात्र वीरगन्ज आउँछ ।”वितरण कसरी हुन्छ ?उहाँले मल वितरण व्यवस्थापन निर्देशिका, २०७७ मा भएको व्यवस्था अनुरूप सबैभन्दा पहिले प्रदेशका लागि कोटा निर्धारण हुन्छ । खेतीयोग्य जमिन, सिँचाइको उपलब्धता, माटो अवस्था, मल खपतलगायत मागका आधारमा प्रदेशमार्फत पालिकाका लागि मलको कोटा छुट्याइन्छ । पालिकाले सहकारी तथा बिक्रेतासँग सहकार्य गर्छ । उहाँका अनुसार मलको आवश्यकता बर्सेनि १३ लाख टन देखिन्छ । सरकारले हालसम्म अधिकतम पाँच लाखको हाराहारीमा मल वितरण गरेको अवस्था छ । निजी कम्पनीले खुलारूपमा मल बेच्न नपाउने हुँदा सानादेखि ठुला सबै किसानले अनुदानको मल नै उपभोग गर्नुपर्ने अवस्था रहेको उहाँको भनाइ छ । उहाँले मल वितरणको जिम्मेवारी ९० प्रतिशत स्थानीय निकायलाई दिइएको बताउनुभयो । उहाँले भन्नुभयो, “यो समस्या स्थानीय तहले हेर्नुपर्छ । यसमा ९० प्रतिशत जिम्मा स्थानीय तहले राख्छ । जति मल आउँछ, त्यो सबै उहाँहरूलाई जिम्मा लाएको हुन्छ । स्थानीय तहले कुन सहकारीले कस्तो काम गरेको छ ? त्यो हेरेर मल वितरण गर्नुपर्‍याे । बदमासी गर्‍याे भने कारबाही गर्नुपर्‍याे ।” कतिपय सहकारीले अनधिकृतरूपमा मल अन्त बिक्री गर्ने गरेको समेत उहाँको भनाइ छ ।   साझा अनुदान बन्द गर्नुपर्छ यता, राष्ट्रिय कृषक समूह महासङ्घका अध्यक्ष पञ्चकाजी श्रेष्ठले किसानलाई दिइएको मल अनुदान रकम लापरबाही ढङ्गले वितरण भइरहेको गुनासो गर्नुभयो । उहाँले भूमिहीन किसान र उद्यमी किसानबिच भएको मल अनुदान वितरण असमान भएको बताउनुभयो ।उहाँले भन्नुभयो, “किसानलाई दिइने मल अनुदान लापारबाही ढङ्गले भएको छ । किनभने ठुला किसानले पनि ११५० मै पाउने अनि सीमान्तकृत, भूमिहीन किसानले पनि एउटै रकममा मल पाउने साझा अनुदान दिने कुरा बन्द गर्नुपर्‍याे। भूमिहीन किसानलाई शतप्रतिशत सुविधा दिनुपर्‍याे।” साना किसानलाई ६० देखि ८० प्रतिशत सुविधा दिनुपर्ने उहाँको भनाइ छ ।उहाँले स्थानीय  पालिकाको कृषि शाखा वा वडाले मल वितरण गर्ने व्यवस्था हुनुपर्नेमा जोड दिनुभयो । उहाँले भन्नुभयो, “कतिपय सहकारीलाई मागे जति दिइँदैन, नदिएपछि घाटा हुन्छ । त्यो झन्झटमा मल ल्याउनुभन्दा नल्याउनु ठीक हुन्छ भन्छ । यसकारण, पालिकाले लगेर कृषि शाखाले बाँड्ने अथवा गाउँपालिकाको वडाले सूचना दिएर बाँड्ने गर्‍याे भने सबैभन्दा राम्रो हुन्छ ।” उहाँले किसान परिचयपत्रबाट वर्गीकरण गरेर मल अनुदान वितरण हुनुपर्ने भनाइ राख्नुभयो ।  उहाँले भन्नुभयो, “सबैले अनुदान पाउने प्रणाली हटाउनुपर्छ । ठुला किसान, बिघाका बिघा जमिन भएका किसान अनि एक रोपनी, एक आना, चार आना जग्गा भएका किसान पनि छन् । गरिब र धनीबिचको खाडल के छ त्यो हेरेर किसान परिचयपत्रबाट वर्गीकरण हुनुपर्‍याे। त्यही अनुसार वितरण भयो भने समाधान हुन्छ ।” हाल ४२ लाख कृषक घरपरिवार छन् भने ११ हजार सहकारीले मल वितरण गर्दैआएको तथ्याङ्क छ । मन्त्रालयका सहसचिव श्रेष्ठले मन्त्रालयले वितरण प्रक्रिया पारदर्शी एवम् सबैको सहज पहुँचका लागि अनुदानको मल वितरण व्यवस्थापन निर्देशिका, २०७७ परिमार्जन गर्ने क्रममा रहेको जानकारी दिनुभयो । यसका साथै साउन १ गतेदेखि कार्यान्वयन हुनेगरी एकीकृत सफ्टवेयर प्रणाली विकास भइसकेको उहाँको भनाइ छ । उहाँले भन्नुभयो, “वितरण प्रक्रिया पारदर्शी एवम् सबैको पहुँचमा पुर्‍याउनका लागि एकीकृत सफ्टपेयर प्रणाली तयार गरिकन परीक्षणको क्रममा छ । यो साउन १ गतेदेखि कार्यान्वयन गर्नेगरी तयार गरेका छौं । यसका लागि सफ्टवेयरमा आबद्ध हुनुपर्ने छ । यसले मल कसले पाउने भन्ने निश्चित हुनेछ भने मल वितरणमा हुने बदमासीलाई नियन्त्रण गर्न सघाउने छ ।”उहाँले रासायनिक मलको अधिक प्रयोगले माटोको गुण, जमिनमुनिका पानीको स्रोत, तालतलैया, नदी सबैमा केमिकल मिसिएका कारण वातावरण समेत प्रदुषण हुँदै गएको भन्नु हुँदै गोबर, कम्पोष्ट मल, हरियो मल आदिको प्रयोग बढाउनुपर्ने सुझाव पनि दिनुभयो ।",
      "link": "https://gorkhapatraonline.com/news/159112",
      "image": "https://gorkhapatraonline.com/storage/media/281139/conversions/mal-original-thumb.jpg"
    },
    {
      "slug": "159508",
      "title": "दर्ताबिनाका डिजिटल मिडिया नियमन आवश्यक",
      "timestamp": 1750032000000,
      "source": "gp",
      "content": "दर्ता नगरी सञ्चालन गरिएको डिजिटल मिडियाको नियमन आवश्यक भएको बताइएको छ । सञ्चार तथा सूचना प्रविधि मन्त्रालय काठमाडौँले भरतपुरमा आयोजना गरेको छलफल कार्यक्रममा सो कुरामा छलफल भएको हो ।",
      "longContent": "शालिग्राम नेपाल चितवन, असार २ गते । दर्ता नगरी सञ्चालन गरिएको डिजिटल मिडियाको नियमन आवश्यक भएको बताइएको छ । सञ्चार तथा सूचना प्रविधि मन्त्रालय काठमाडौंले भरतपुरमा आयोजना गरेको छलफल कार्यक्रममा सो कुरामा छलफल भएको हो । बेलगाम अवस्थामा रहेकालाई नियमन गर्नुपर्ने सुझाव सहभागीको छ । यस्ता मिडियाका कारण पछिल्लो समयमा प्रकाशित सामग्रीका कारण चुनौती थपिएकोमा चिन्ता व्यक्त गरिएको छ । डिजिटल मिडियामा प्रकाशित हुने सामग्रीका विषयमा नियमन निकायले ध्यान दिनुपर्नेमा जोड दिइएको छ ।  कार्यक्रममा सञ्चार तथा सूचना प्रविधि मन्त्रालयका प्रवक्ता गजेन्द्रकुमार ठाकुरले डिजिटल मिडियालाई नियमन गर्न जरुरी रहेको बताउनुभयो । पछिल्लो समय सामाजिक सञ्चालमा आएका सूचना सामग्री सबै सत्य हुँदैनन् । झुटा सामग्रीलाई समाचार बनाएर प्रकाशित गर्ने, दर्ता नगरी सञ्चार माध्यम सञ्चालन गर्ने, अफवाह फैलाउने काम भइराखेकाले यस्तो गतिविधिको नियमन गर्नु आवश्यक भएको बताउनुभयो । डिजिटल मिडियामा अनलाइन, युट्युब, अनलाइन टिभीलगायतको नियमन गर्न कानुन निर्माणको चरणमा रहेको जानकारी दिनुभयो । कार्यक्रममा प्रेस काउन्सिलका सदस्य विजयराज अधिकारीले पछिल्लो एक सातामा आधा दर्जन डिजिटल सञ्चार माध्यमको समाचारका कारण उजुरी परेको जानकारी दिनुभयो । उहाँले कानुनले दिएको अधिकार प्रयोग गरेर समाचार प्रकाशित भएका विषयमा प्रेस काउन्सिलले हेर्ने भएकाले यो विषयमा सबैको ध्यानाकर्षण गराउनुभयो । उहाँले पछिल्लो समय नेपालमा एक करोड ५० लाख जनाले युटुब हेर्ने गरिएको अनुमानित तथ्याङ्क रहेको जानकारी दिनुभयो । यस्तै एक करोड ६४ लाख जनाले फेसबुक चलाउने गरेको विवरण छ । काउन्सिलले २०८० सालमा बनाएको युट्युब सञ्चालन मापदण्ड लागु गरेर लैजाने जानकारी दिनुभयो । कार्यक्रममा जिल्ला समन्वय समिति चितवनका प्रमुख नारायणप्रसाद अधिकारीले अभिव्यक्ति स्वतन्त्रता संविधानले दिएकाले त्यसअनुसार लेख्न र बोल्न पाउने अधिकार भएको बताउनुभयो । सञ्चारकर्मी पत्रकार आफै जिम्मेवार भएर सामग्री प्रकाशित गरे समस्या नआउने बताउनुभयो । उहाँले आफ्नो अधिकार र सिमाको विषयमा जानकार भएमा कुनै पनि समस्या आउन नसक्ने भएकाले पत्रकारले सत्यतथ्य विषय ढुक्कसँग लेख्न पाउनुपर्ने बताउनुभयो । कार्यक्रममा नेपाल पत्रकार महासङ्घका केन्द्रीय वरिष्ठ उपाध्यक्ष दीपक आचार्यले अभिव्यक्ति स्वतन्त्रता भए पनि सरकारले कुण्ठित गर्दै जान थालेको बताउनुभयो । उहाँले सञ्चार माध्यममा नियमनको नाममा नियन्त्रण गर्न खोजेको भन्दै आलोचना गर्नुभयो । समाचार लेखेकै भरमा अदालतका मुद्दा लगाएर पक्राउपूर्जी गर्नु निन्दनीय भएको बताउनुभयो । कार्यक्रममा सहायक प्रमुख जिल्ला अधिकार चूडामणि शर्मा, नेपाल पत्रकार महासङ्घ चितवनका अध्यक्ष वसन्त पराजुलीलगायतले संविधानले दिएको अधिकार पत्रकारले प्रयोग गर्न पाउने बताउनुभयो ।",
      "link": "https://gorkhapatraonline.com/news/159508",
      "image": "https://gorkhapatraonline.com/storage/media/281141/conversions/digital-media-chhalfal-chitwan-original-thumb.jpg"
    },
    {
      "slug": "159504",
      "title": "श्रीमतीको हत्या अभियोगमा पक्राउ",
      "timestamp": 1750032000000,
      "source": "gp",
      "content": "श्रीमतीको घाँटी च्यापेर हत्या गरेको अभियोगमा एक पुरुष पक्राउ परेका छन् । पक्राउ पर्नेमा कञ्चनपुरको शुक्लाफाँटा नगरपालिका –१० मुक्तिटोलका ५० वर्षिय कालु सुनार रहेका छन् ।",
      "longContent": "भवानीदत्त भट्टकञ्चनपुर, असार २ गते । श्रीमतीको घाँटी च्यापेर हत्या गरेको अभियोगमा एक पुरुष पक्राउ परेका छन् । पक्राउ पर्नेमा कञ्चनपुरको शुक्लाफाँटा नगरपालिका –१० मुक्तिटोलका ५० वर्षीय कालु सुनार रहेका छन् । जिल्ला प्रहरी कार्यालय कञ्चनपुरका अनुसार सुनारले शनिवार राति श्रीमती जुनादेवीको घाँटी च्यापेर हत्या गरेको अभियोगका आधारमा निजलाई पक्राउ गरिएको हो । शनिवार राति गम्भीर घाइते हुनुभएका जुनादेवीको कैलालीको सेती प्रादेशिक अस्पतालमा उपचारका क्रममा ज्यान गएको थियो । जुनादेवीको श्रीमानले घाँटी च्यापेर हत्या गरेको किटानी जाहेरीका आधारमा शनिवार राति ३ बजे उनलाई जिल्ला प्रहरी कार्यालय कैलालीको समन्वयमा धनगढीस्थित ट्राफिक चोकबाट नियन्त्रणमा लिइएको प्रहरीको भनाइ छ । घटना बारेमा थप अनुसन्धान भइरहेको जिल्ला प्रहरी कार्यालय कञ्चनपुरका प्रवक्ता प्रहरी नायब उपरीक्षक (डिएसपी) सागर बोहराले जानकारी दिनुभयो ।",
      "link": "https://gorkhapatraonline.com/news/159504",
      "image": "https://gorkhapatraonline.com/storage/media/281078/conversions/Pakrau-original-thumb.jpg"
    },
    {
      "slug": "159502",
      "title": "चार दिनपछि फ्लाइओभरबाटै गाडी चल्ने",
      "timestamp": 1750032000000,
      "source": "gp",
      "content": "ललितपुरको ग्वार्कोस्थित फ्लाइओभरमा चार दिनपछि सवारीसाधन चल्ने भएका छन् । फ्लाइओभरको मुख्य संरचना निर्माण सकिएसँगै अब सवारीसाधन सञ्चालनको तयारी गरिएको सडक विभाग, गुणस्तर अनुसन्धान तथा विकास केन्द्रका प्रमुख दीप बाराहीले जानकारी दिनुभयो ।",
      "longContent": "काठमाडौँ,  असार २ गते ।  ललितपुरको ग्वार्कोस्थित फ्लाइओभरमा चार दिनपछि सवारीसाधन चल्ने भएका छन् । फ्लाइओभरको मुख्य संरचना निर्माण सकिएसँगै अब सवारीसाधन सञ्चालनको तयारी गरिएको सडक विभाग, गुणस्तर अनुसन्धान तथा विकास केन्द्रका प्रमुख दीप बाराहीले जानकारी दिनुभयो । यही असार ६ गते प्रधानमन्त्री केपी शर्मा ओलीले फ्लाइओभरको उद्घाटन गर्नुहुने कार्यक्रम तय भएको छ । गत शनिबार भौतिक पूर्वाधार तथा यातायातमन्त्री देवेन्द्र दाहालसहित सडक विभागको नेतृत्वले स्थलगत निरीक्षण गरी सवारीसाधन सञ्चालनको तयारी गर्न निर्देशन दिएको थियो । मुख्य संरचनाको निर्माणपछि लेन सेपरेटर राख्ने, लाइनिङ गर्नेलगायतका काम पूरा भएपछि सवारीसाधन सञ्चालन हुने अवस्थामा पुगेको हो । रासस",
      "link": "https://gorkhapatraonline.com/news/159502",
      "image": "https://gorkhapatraonline.com/storage/media/281122/conversions/Untitled-8-original-thumb.jpg"
    },
    {
      "slug": "159500",
      "title": "पाथीभराबाट उठ्यो करिब २४ लाख भेटी",
      "timestamp": 1750032000000,
      "source": "gp",
      "content": "प्रसिद्ध धार्मिकस्थल पाथीभराबाट पछिल्लो एक महिनामा झण्डै २४ लाख रुपियाँ भेटी सङ्कलन भएको छ । जेठ महिनामा २३ लाख ९५ रुपियाँ भेटी सङ्कलन भएको हो ।",
      "longContent": "साहारा लिम्बूफुङलिङ, असार २ गते । प्रसिद्ध धार्मिकस्थल पाथीभराबाट पछिल्लो एक महिनामा झण्डै २४ लाख रुपियाँ भेटी सङ्कलन भएको छ । जेठ महिनामा २३ लाख ९५ हजार रुपियाँ भेटी सङ्कलन भएको हो । पाथीभरा क्षेत्र विकास समितिले हरेक महिनाको मसान्तमा सार्वजनिक गर्दै आइरहेको विवरणअनुसार उक्त रकम सङ्कलन भएको छ । वैशाखमा करिब ६१ लाख भेटी सङ्कलन भएको पाथीभरामा जेठमा घटेको समितिले जनाएको छ । पाथीभरा दर्शनका लागि प्रमुख सिजन समाप्त भएसँगै दर्शनार्थीको सङ्ख्या क्रमशः कम हुँदै गएकाले भेटी रकम पनि कम सङ्कलन भएको समितिका कार्यकारी निर्देशक प्रजिन हाङबाङले जानकारी दिनुभयो । तीर्थयात्रीले मन्दिरमा चढाएको भेटी रकम समितिका कर्मचारीले नेपाल प्रहरीको रोहबरमा सङ्कलन गरी पोकामा लाहा छाप लगाई फेदीमा ल्याएर जम्मा गर्ने गरेका छन् । फेदीमा करिब एक सातासम्म संलकन गरी फुङलिङमा रहेको कार्यालयमा ल्याएर दैनिक गणना गरी बैँकमा जम्मा गर्ने प्रचलन रहेको छ । कर्मचारीले कार्यालय समयमा प्रहरी तथा सिसिटिभीको निगरानीमा भेटी गणना गर्ने समितिले व्यवस्थापन गरेको छ । आइतबार सार्वजनिक तथ्याङ्कअनुसार जेठ महिनामा १६ हजार २१० जना दर्शनार्थी मन्दिर पुगेका छन् । वैशाखमा दर्शन गर्ने तीर्थयात्रीको  सङ्ख्या करिब ३८ हजार थियो । भक्तजनको गणना हरेक दिन माथिल्लो फेदीमा समितिका कर्मचारीले गर्ने गरेका छन् ।",
      "link": "https://gorkhapatraonline.com/news/159500",
      "image": "https://gorkhapatraonline.com/storage/media/281071/conversions/Veti_Gandai_Karmachari-original-thumb.jpg"
    },
    {
      "slug": "159498",
      "title": "अनुशासन भए मात्र चुरे संरक्षणको काम प्रभावकारी हुन्छ : राष्ट्रपति",
      "timestamp": 1750032000000,
      "source": "gp",
      "content": "राष्ट्रपति रामचन्द्र पौडेलले चुरे संरक्षणका कार्यक्रम कार्यान्वयन अनुभवका आधारमा सम्बन्धित नीतिगत तथा कानुनी व्यवस्थाहरूमा सुधार, सङ्गठनात्मक संरचनामा सबलिकरण तथा थप सेवा विस्तार गरी चुरे संरक्षणलाई प्रभावकारी रूपमा अगाडि बढाउनुपर्ने बताउनुभएको छ ।",
      "longContent": "काठमाडौँ, असार २ गते । राष्ट्रपति रामचन्द्र पौडेलले चुरे संरक्षणका कार्यक्रम कार्यान्वयन अनुभवका आधारमा सम्बन्धित नीतिगत तथा कानुनी व्यवस्थाहरूमा सुधार, सङ्गठनात्मक संरचनामा सबलीकरण तथा थप सेवा विस्तार गरी चुरे संरक्षणलाई प्रभावकारी रूपमा अगाडि बढाउनुपर्ने बताउनुभएको छ ।चुरे संरक्षण दिवस २०८२ को अवसरमा आज नवलपरासीको कावासोतीमा आयोजित कार्यक्रमलाई सम्बोधन गर्दै उहाँले राष्ट्रपति चुरे–तराई मधेश संरक्षण विकास समिति गठनको उद्देश्य अनुरूपका उपलब्धि हासिल भएनभएको समीक्षा गरी यसतर्फ सम्बन्धित सबै पक्ष गम्भीर हुन जरूरी रहेको बताउनुभयो ।सो अवसरमा नवलपरासीको कावासोती नगरपालिका–३ मा अवस्थित अठ्ठाइस बिघा क्षेत्रको ज्योतिपुञ्ज सामुदायिक वनमा राष्ट्रपति पौडेलले बर र प्रथम महिला सविता पौडेलले पीपल रोपेर चुरे संरक्षण दिवसकाे शुभारम्भ गर्नुभयो ।उहाँले चुरे संरक्षणको यति ठुलो जिम्मेवारी पाएको संस्थामा अनुशासन र कर्तव्यपरायणता भए मात्रै संस्थाको काम प्रभावकारी हुने भन्दै यसतर्फ पनि ध्यान जानुपर्ने उल्लेख गर्नुभयो ।उहाँले भन्नुभयो, “राष्ट्रपति चुरे संरक्षण कार्यक्रममार्फत गल्छी पहिरो तथा खहरे रोकथाम, तालतलैया तथा सीमसार व्यवस्थापन, पोखरी निर्माण, नदी उकास जग्गा संरक्षण तथा वृक्षारोपण, कृषि वन कार्यक्रम, संवेदनशील क्षेत्र संरक्षणलगायतमा केही काम भए पनि राष्ट्रपति चुरे–तराई मधेश संरक्षण विकास समिति जुन उद्देश्यअनुसार गठन भएको थियो त्यसअनुसार अझै उपलब्धि हासिल गर्न सकिएको छैन ।”राष्ट्रपति पौडेलले चुरे क्षेत्रको प्राकृतिक स्राेतहरूको संरक्षण र सदुपयोग गरी चुरे क्षेत्रको वर्तमान अवस्थामा सुधार गर्ने, चुरे क्षेत्रमा भइरहेको वा हुनसक्ने सम्भावित क्षयीकरणलाई न्यूनीकरण गर्नुपर्नेमा जोड दिनुभयो । उहाँले स्थानीय जनताको जिवनस्तरमा सुधार गर्ने उद्देश्यका साथ चुरे पहाडको जलाधार क्षेत्रका १६४ नदी प्रणाली र तिनका जलाधार क्षेत्रलाई वातावरण संरक्षण क्षेत्र कायम गरी उक्त क्षेत्रको दिगो संरक्षण तथा व्यवस्थापन गर्न नेपाल सरकारले राष्ट्रपति चुरे–तराई मधेश संरक्षण विकास समितिको गठन गरेको स्मरण गराउनुभयो ।राष्ट्रपति पौडेलले भन्नुभयो, “३७ जिल्लामा फैलिएको चुरे क्षेत्र नेपालका करिव ६० प्रतिशत मानिसको जीवन पद्धतिसँग जोडिएको छ । जनसङ्ख्याको चाप, गरिबी, अवैज्ञानिक खेतीप्रणाली, वन अतिक्रमण, नदीजन्य पदार्थको दोहनजस्ता मानवीय कृयाकलापको कारणले गर्दा यस क्षेत्रका प्राकृतिक स्राेतहरूको क्षयीकरण भइरहेको छ ।”राष्ट्रपति पौडेलले माथिबाट गेग्रान आउने, त्यसले खोला पुरिने  र खोला गाउँ तथा खेततिर हिंडेपछि ठुलो क्षय हुने गरेकाले खोला घर (बाटो) खोलेर गेग्रानको उपयोग गर्न सके तराई–मधेशलाई बचाउन सकिने धारणा व्यक्त गर्नुभयो । उहाँले चुरे संरक्षणमा नेपाली सेनाको सहभागिता उपलब्धिमूलक रहँदै आएको उल्लेख गर्दै क्षतिग्रस्त क्षेत्रलाई वृक्षरोपण र संरक्षण गरेर हराभरा बनाउने र पानीको संरक्षणको लागि ठुला–ठुला पोखरी निर्माण गरेर समुदायलाई हस्तान्तरण गर्ने कार्यलाई अझै व्यापक बनाउनुपर्ने बताउनुभयो ।उहाँले कमलो चट्टानबाट निर्मित चुरे क्षेत्र भौगर्भिक हिसाबले कमजोर छ जसका कारण यो क्षेत्र भूक्षय, बाढीपहिरो, नदी कटानलगायत प्राकृतिक प्रकोपहरूबाट अति जोखिमयुक्त र संवेदनशील क्षेत्रको रूपमा रहेको भन्दै चुरे पहाडको भूक्षय तथा पहिरोको  कारणले उत्पन्न बाढीले तराईको उर्वराभूमि मरूभूमि बन्ने  खतरा बढिरहेको बताउनुभयो । उहाँले भन्नुभयो, “चुरे क्षेत्र तराईको जल पुनर्भरण क्षेत्र हो ।  चुरे क्षेत्र जैविक विविधतामा धनी, दुर्लभ वन्यजन्तुहरूको वासस्थान र जैविक मार्ग  भएकाले पारिस्थितिकीय प्रणाली संरक्षण तथा सन्तुलनमा महत्त्वपूर्ण भूमिका खेलेको छ ।”  रासस",
      "link": "https://gorkhapatraonline.com/news/159498",
      "image": "https://gorkhapatraonline.com/storage/media/281090/conversions/Untitled-7-original-thumb.jpg"
    },
    {
      "slug": "159392",
      "title": "ग्वार्को ओभरपास अन्तिम चरणमा",
      "timestamp": 1750032000000,
      "source": "gp",
      "content": "ललितपुरको ग्वार्को चोकमा निर्माणाधीन ओभरपासको काम अन्तिम चरणमा पुगेको छ  । लामो समयदेखि प्रतीक्षा गरिएको यस आयोजनाको मुख्य संरचनाको काम सकिएसँगै अहिले कालोपत्रे (अस्फाल्टिङ) र रङरोगनको कामलाई तीव्रता दिइएको छ ।",
      "longContent": "ललितपुर, असार २ गते । ललितपुरको ग्वार्को चोकमा निर्माणाधीन ओभरपासको काम अन्तिम चरणमा पुगेको छ  । लामो समयदेखि प्रतीक्षा गरिएको यस आयोजनाको मुख्य संरचनाको काम सकिएसँगै अहिले कालोपत्रे (अस्फाल्टिङ) र रङरोगनको कामलाई तीव्रता दिइएको छ ।यो ओभरपास २०७८ फागुन १२ मा सुरू भएको सम्झौताअनुसार दुई वर्षमा सम्पन्न हुनुपर्ने थियो । सम्झौताको म्याद २०८० फागुन १२ मा सकिए पनि काम पूरा नभएपछि पहिलो पटक २०८१ पुस ८ सम्म म्याद थप गरिएको थियो ।तर, उक्त अवधिमा पनि निर्माण सम्पन्न नभएपछि सडक विभागले गत पुस १० देखि निर्माण कम्पनीलाई दैनिक ०.०५ प्रतिशत (करिब ८५ हजार रुपियाँ) हर्जाना तिराएर काम गराइरहेको छ । हर्जाना तिरेर २०० दिनसम्म काम गर्न पाइने व्यवस्था छ । यो अवधिमा पनि काम नसकिएमा ठेक्का रद्द गर्ने चेतावनी सडक विभागले दिएको थियो । १७ करोड ६ लाख ८८ हजार रुपियाँ लागत अनुमान गरिएको यो ओभरपासले ग्वार्को चोकको चर्को ट्राफिक जाम हटाउने अपेक्षा गरिएको छ । ओभरपास बनेपछि कलङ्की–कोटेश्वर सडक खण्डका सवारीसाधन माथिबाट र ग्वार्को–लामाटार तथा ग्वार्को–पाटनतर्फका सवारीसाधन तलबाट गुड्ने छन् । यसले ट्राफिक व्यवस्थापनमा सहजता ल्याउने विश्वास गरिएको छ ।",
      "link": "https://gorkhapatraonline.com/news/159392",
      "image": "https://gorkhapatraonline.com/storage/media/281102/conversions/over_pass_3-original-thumb.jpg"
    },
    {
      "slug": "159446",
      "title": "मुन्धुमी विधिअनुरुप मुक्कुमलुङमा वृक्षरोपण",
      "timestamp": 1750032000000,
      "source": "gp",
      "content": "जैविक विविधता, पर्यावरण र संस्कृतिको संरक्षण गर्ने उद्देश्यसाथ ताप्लेजुङको मुक्कुलुङ क्षेत्रमा मुन्धुमी बिधिअनुसार वृक्षरोपण गरिएको छ । मुन्धुमी संस्कारअनुसार प्रकृति र प्रकृतिकी देवी ताम्भुङनासँग फेदाङमाले नागरिकको तर्फबाट माफ मागेपछि मात्र जमिन खनेर विरुवा रोप्ने परम्परा छ ।",
      "longContent": "गोरखापत्र अनलाइनताप्लेजुङ, असार २ गते । जैविक विविधता, पर्यावरण र संस्कृतिको संरक्षण गर्ने उद्देश्यसाथ ताप्लेजुङको मुक्कुलुङ क्षेत्रमा मुन्धुमी बिधिअनुसार वृक्षरोपण गरिएको छ । मुन्धुमी संस्कारअनुसार प्रकृति र प्रकृतिकी देवी ताम्भुङनासँग फेदाङमाले नागरिकको तर्फबाट माफ मागेपछि मात्र जमिन खनेर विरुवा रोप्ने परम्परा छ । बृक्षरोपणमा पूर्वी नेपालको नौ जिल्लाका प्रकृति प्रेमीहरुले केवलकार निर्माणका लागि रुख काटेको स्थानमा करिब ६ हजार विरुवा रोपेको मुक्कुमलुङ संरक्षण संयुक्त संघर्ष समितिको संयोजक लिङखिमलेले जानकारी दिनुभयो ।  मुक्कुमलुङ क्षेत्रमा पाथिभरा केवलकार दर्शन प्रालिले केवलकार निर्माणका निम्ति करिव ५० हजार जति रुख काटिसकेको छ । मुक्कुमलुङ क्षेत्रमा केवलकार निर्माणले आदिवासी जनजाति लिम्बु समुदाय, हिन्दु र बौद्ध धर्मालम्बीहरुको आस्थामा आघात पुगेको स्थानीयको गुनासो छ ।मुक्कुलुङको वन क्षेत्र सुख्खा र चिसो मौसमका कारण विरुवा वाच्ने सम्भावना कम हुनुका साथै हुर्कन पनि समय लाग्ने हुनाले गत साल रोपिएको विरुवा मरेको हुर्कन नसकेको ठाउँमा पुनः रोपिएको हो ।गत बर्ष जेठ ३१ देखि असार २५ सम्ममा करिव ६० हजार विरुवा रोपिएको थियो । वृक्षरोपणको मुन्धुमि बिधि गर्न मुक्कुलुङ आउने फेदाङमाहरुलाई सुरक्षाकर्मीले चेकजाँच गरेको छ । लठ्ठी र खुकुरी बोकेको भन्दै फेदाङमाहरुलाई प्रहरीले चेकजाँच गरेको संघर्ष समितिका संयोजक लिंखिमले जानकारी दिनुभयो । संघर्ष समितिका संयोजक लिंखिमका अनुसार बृक्षरोपणपछि लिम्बुहरुको मुन्धुमी सभ्यताको उदगमस्थल इम्बिरि यङघङ, तमोर खोलामा जाने कार्यक्रमसँगै शान्तिपूर्ण आन्दोलनको अर्को चरण सुरु भएको छ ।",
      "link": "https://gorkhapatraonline.com/news/159446",
      "image": "https://gorkhapatraonline.com/storage/media/280981/conversions/briksharopan-original-thumb.jpg"
    },
    {
      "slug": "159433",
      "title": "प्रदेशको कुल बजेट दुई खर्ब ८७ अर्ब",
      "timestamp": 1750032000000,
      "source": "gp",
      "content": "प्रतिपक्षीको विरोध र आन्तरिक किचलोबिच प्रदेश सरकारहरूले आइतबार आगामी आर्थिक वर्ष २०८२/८३ को आय तथा राजस्वको अनुमान अर्थात् बजेट सार्वजनिक गरेका छन् ।",
      "longContent": "काठमाडौँ, असार २ गते । प्रतिपक्षीको विरोध र आन्तरिक किचलोबिच प्रदेश सरकारहरूले आइतबार आगामी आर्थिक वर्ष २०८२/८३ को आय तथा राजस्वको अनुमान अर्थात् बजेट सार्वजनिक गरेका छन् । अन्तरसरकारी वित्त व्यवस्थापन ऐन, २०७४ अनुसार प्रत्येक वर्ष असारको १ गतेभित्र प्रदेश सरकारले बजेट सार्वजनिक गर्नुपर्ने प्रावधान अनुसार प्रदेश सरकारहरूले आआफ्नो प्रदेश सभामा नयाँ बजेट प्रस्तुत गरेका हुन् । प्रतिपक्षीको विरोधका कारण कर्णाली प्रदेश सभामा निकै ढिला मात्र बजेट प्रस्तुत गर्ने वातावरण बन्यो । आइतबार राति ११ बजेर ५३ मिनेटमा कर्णालीका आर्थिक मामिला तथा योजनामन्त्री राजिवविक्रम शाहले बजेट वक्तव्य वाचन गर्न सुरु गर्नुभयो । आन्तरिक प्रशासनिक झमेलाका कारण बागमतीको बजेट पनि आइतबार राति मात्र प्रस्तुत भयो । अन्य प्रदेशमा भने सामान्य रूपमै बजेट प्रस्तुत भयो । सङ्घीय अनुदान र बाँडफाँटसमेतको रकम घटेपछि चालु वर्ष बजेटको आकार घटाएका प्रदेशहरूले सीमित स्रोतकैबिच आगामी बजेटको समग्र आकार करिब नौ अर्ब रुपियाँले  बढाएका छन् । सबै प्रदेशको बजेटको आकार दुई खर्ब ८७ अर्ब रुपियाँ पुगेको छ । चालु आवमा प्रदेशहरूले दुई खर्ब ७८ अर्ब रुपियाँको बजेट प्रस्तुत गरेका थिए । यद्यपि लुम्बिनी र गण्डकी सरकारले भने बजेटको आकार घटाएर ल्याएका छन् । चालु आवमा पनि यी दुई प्रदेशले गत आवको तुलनामा बजेट घटाएर ल्याएका थिए । आइतबार सार्वजनिक भएको बजेटमध्ये बागमती प्रदेशको बजेट सबैभन्दा ठुलो बन्न पुगेको छ । बागमतीले चालु आवको तुलनामा तीन अर्ब रुपियाँ बढाएर ६७ अर्ब ४७ करोड रुपियाँको बजेट ल्याएको छ । त्यसपछि मधेश प्रदेशले ४६ अर्ब ५८ करोड रुपियाँको बजेट प्रस्तुत गरेको छ । चालु आवका लागि मधेश प्रदेशले ४३ अर्ब ८९ करोड रुपियाँ बजेट विनियोजन गरेको थियो । बजेट आकारको हिसाबले लुम्बिनी प्रदेश तेस्रो स्थानमा छ । चालु आवको तुलनामा सामान्य मात्र बजेट घटाएको लुम्बिनीले ३८ अर्ब ९२ करोड रुपियाँ खर्चको अनुमान गरेको छ । त्यसपछि कोशीले ६० करोड रुपियाँ बढाएर ३५ अर्ब ८७ करोड रुपियाँको बजेट प्रस्ताव गरेको छ । सुदूरपश्चिम प्रदेशले पनि करिब दुई अर्ब रुपियाँ बढाएर ३३ अर्ब ४७ करोड रुपियाँको बजेट प्रस्तुत गरेको छ । यस पटक पनि बजेटको आकार घटाएको गण्डकीले सबैभन्दा कम अर्थात् ३१ अर्ब ५७ करोड रुपियाँको बजेट प्रस्तुत गरेको छ ।  छरपस्ट प्राथमिकता, अधुरालाई स्थानप्रदेशहरूको बजेट प्राथमिकताका हिसाबले मिश्रित देखिन्छ । निश्चित प्राथमिकताभन्दा पनि सबै किसिमका विषय समेटेर प्रदेशहरूले बजेट तयार गरेका छन् । बजेटमार्फत नवीनतम र प्रतिफलमुखी कार्यक्रम प्रस्तुत गर्न प्रदेश सरकारहरू चुकेका छन् । योजना बैङ्कमा स्वार्थ अनुकूल योजना प्रवेश गराइएको विषयले यस पटक पनि चर्चा पाएको छ । नयाँ कार्यक्रम धेरै नराखे पनि अधुरा आयोजना पूरा गर्नेतर्फ भने प्रदेश सरकारको जोड देखिन्छ । प्रदेशको बजेटमा परेका धेरै कार्यक्रम अलपत्र परेको आलोचना भइरहेको अवस्थामा यसले आयोजना सम्पन्न हुने आशा जगाएको छ । कोशी प्रदेशका आर्थिक मामिला तथा योजनामन्त्री रामबहादुर मगरले प्रस्तुत गर्नुभएको बजेटमा प्रदेशको उच्च आर्थिक वृद्धि कायम गरी शिक्षा, स्वास्थ्य, पूर्वाधार विकास तथा कृषि उत्पादन वृद्धि गर्दै बसाइँसराइ न्यूनीकरण गर्ने उद्देश्य राखिएको छ । मधेश प्रदेश सरकारका अर्थमन्त्री सुनीलकुमार यादवले प्रस्तुत गर्नुभएको बजेटमा कृषि र पर्यटनलाई प्राथमिकतामा राखिएको छ । बागमती प्रदेशका आर्थिक मामिला तथा योजनामन्त्री कुन्दराज काफ्लेले भौतिक पूर्वाधारलाई करिब २५ अर्ब रुपियाँ विनियोजन गर्दै निर्माण क्षेत्रलाई प्राथमिकतामा राख्नुभएको छ । गन्डकी प्रदेशका आर्थिक मामिलामन्त्री डा. टकराज गुरुङले प्रस्तुत गर्नुभएको बजेटले प्रदेशमै सवारी चालक अनुमतिपत्र छपाइ गर्ने, राइड सेयरिङलाई अनुगमन गर्ने जस्ता कार्यक्रम राखेको छ । अधुरा आयोजना पूरा गर्न बजेट लक्षित गरिएको गुरुङले जानकारी दिनुभयो । समृद्ध लुम्बिनी : खुसी नागरिकको दीर्घकालीन आकाङ्क्षा हासिल गर्ने उद्देश्यसहित लुम्बिनी प्रदेश सरकारका आर्थिक मामिला तथा योजना मन्त्री धनेन्द्र कार्कीले आगामी आवको बजेट प्रस्तुत गर्नुभएको छ । जस अन्तर्गत कृषिमा उत्पादन र उत्पादकत्व वृद्धि, गुणस्तरीय शिक्षा र स्वाथ्य सेवामा पहुँच, उद्यमशीलता विकास, दिगो पूर्वाधार विकास जस्ता प्राथमिकता लुम्बिनीको बजेटले तय गरेको छ । कर्णाली प्रदेशका आर्थिक मामिला तथा योजनामन्त्री राजीवविक्रम शाहले बजेट कृषिको व्यावसायीकरण, उत्पादकत्व अभिवृद्धि, रोजगारी सिर्जना, उद्यमशीलता विकास, जडीबुटीको उपयोग र आर्थिक समृद्धि केन्द्रित रहेको उल्लेख गर्नुभयो । सुदूरपश्चिम प्रदेशका आर्थिक मामिलामन्त्री बहादुरसिंह थापाले प्रस्तुत गर्नुभएको बजेटले भौतिक पूर्वाधार निर्माणलाई प्राथमिकतामा राखेर कुल बजेटको एक तिहाइ बजेट विनियोजन गर्दै पुराना कार्यक्रमलाई सम्पन्न गर्ने प्रतिबद्धता व्यक्त गर्नुभएको छ । वित्तीय हस्तान्तरणकै भर प्रदेश सरकारहरूले आगामी आर्थिक वर्षको खर्च जुटाउने स्रोतका रूपमा वित्तीय हस्तान्तरणलाई बलियो आधार बनाएका छन् । सङ्घले विभिन्न चार वटा शीर्षकमा उपलब्ध गराउने वित्तीय अनुदानलाई नै प्रदेश सरकारहरूले खर्च बेहोर्ने प्रमुख स्रोतका रूपमा प्रस्तुत गरेका छन् । यसबाहेक राजस्व बाँडफाँटबाट प्राप्त हुने रकम खर्च जुटाउने अर्को महत्वपूर्ण स्रोत बनाइएको छ । आफ्नो अधिकार क्षेत्रभित्र रहेर आन्तरिक राजस्व बढाउनेतर्फ प्रदेशहरू यस पटक पनि धेरै गम्भीर देखिएनन् । बरु सङ्घले जस्तै अपुग स्रोत जुटाउन आन्तरिक ऋण उठाउने उठाउने योजना प्रदेशहरूको देखिन्छ । यसबाहेक खर्च गर्न नसकेर मौज्दातका रूपमा रहेको रकमलाई पनि प्रदेशहरूले खर्च पूर्तिको स्रोतको रूपमा देखाएका छन् ।",
      "link": "https://gorkhapatraonline.com/news/159433",
      "image": "https://gorkhapatraonline.com/storage/media/280964/conversions/455-original-thumb.jpg"
    },
    {
      "slug": "159432",
      "title": "एघार महिनामा दस खर्ब सत्ताइस अर्ब राजस्व सङ्कलन",
      "timestamp": 1750032000000,
      "source": "gp",
      "content": "चालु आर्थिक वर्ष २०८१/८२ को ११ महिनामा १० खर्ब २७ अर्ब ६६ करोड ९७ लाख रुपियाँ राजस्व सङ्कलन भएको छ । गत वर्ष सो अवधिमा नौ खर्ब ३९ अर्ब ४८ करोड १२ लाख रुपियाँ राजस्व सङ्कलन भएको थियो ।",
      "longContent": "गोरखापत्र समाचारदाताकाठमाडौँ, असार २ गते । चालु आर्थिक वर्ष २०८१/८२ को ११ महिनामा १० खर्ब २७ अर्ब ६६ करोड ९७ लाख रुपियाँ राजस्व सङ्कलन भएको छ । गत वर्ष सो अवधिमा नौ खर्ब ३९ अर्ब ४८ करोड १२ लाख रुपियाँ राजस्व सङ्कलन भएको थियो । आव सकिन एक महिना बाँकी रहँदा सरकारले गरेको आम्दानीको लक्ष्य गत वर्षको सो अवधिको तुलनामा राजस्व सङ्कलनमा वृद्धि भएको छ । चालु आवको जेठसम्मको राजस्व सङ्कलन लक्ष्य १२ खर्ब ३४ अर्ब ८५ करोड रुपियाँ थियो । अर्थ मन्त्रालयका अनुसार अहिले सङ्कलित राजस्व लक्ष्यको ८३.२२ प्रतिशत हो । चालु आवको जेठमा मात्र ९४ अर्ब दुई करोड ८३ लाख रुपियाँ राजस्व सङ्कलन भएको छ । गत वर्षको जेठमा ८५ अर्ब २१ करोड १३ लाख रुपियाँ राजस्व सङ्कलन भएको थियो । चालु आवमा सरकारले १४ खर्ब १९ अर्ब रुपियाँ ३० करोड ३० लाख राजस्व असुलीको लक्ष्य राखेको छ ।महालेखा नियन्त्रणको कार्यालयको तथ्याङ्क अनुसार जेठ मसान्तसम्म पुँजीगत खर्च लक्ष्यको ४०.७ प्रतिशत भएको छ । सरकारले चालु आवमा पुँजीगत खर्च गर्ने लक्ष्य तीन खर्ब ५२ अर्ब रुपियाँ लिएकोमा हालसम्म एक खर्ब ४३ अर्ब ३९ करोड खर्च भएको छ । यस्तै चालुतर्फ लक्ष्य अनुसार ७४.६८ प्रतिशत खर्च गरेको छ । चालु खर्च ११ खर्ब ४० अर्ब ६६ करोड खर्च गर्ने लक्ष्य लिएकोमा आठ खर्ब ५१ अर्ब ५८ करोड रुपियाँ खर्च भएको छ । यस्तै वित्तीयतर्फ ७८.४१ प्रतिशत खर्च भएको छ । चालु आवमा तीन खर्ब ६७ अर्ब २८ करोड खर्च गर्ने लक्ष्य रहेकोमा हालसम्म दुई खर्ब ८७ अर्ब ९७ करोड रुपियाँ खर्च भएको महालेखा नियन्त्रकको कार्यालयले जनाएको छ ।",
      "link": "https://gorkhapatraonline.com/news/159432",
      "image": "https://gorkhapatraonline.com/storage/media/280962/conversions/rajaswo-1-768x432-1-original-thumb.jpg"
    },
    {
      "slug": "159429",
      "title": "असारका लागि पनि घट्यो ब्याजदर",
      "timestamp": 1750032000000,
      "source": "gp",
      "content": "पछिल्लो समय ब्याजदर निरन्तर घटाउँदै आएका वाणिज्य बैङ्कहरूले असारका लागि पनि घटाएका छन् ।",
      "longContent": "गोरखापत्र समाचारदाताकाठमाडौँ, असार २ गते । पछिल्लो समय ब्याजदर निरन्तर घटाउँदै आएका वाणिज्य बैङ्कहरूले असारका लागि पनि घटाएका छन् ।वाणिज्य बैङ्कले असारका लागि ब्याजदरको सूचना प्रकाशित गर्दै ब्याजदर केही घटाएको जनाएका छन् । बैङ्कहरूले प्रकाशित गरेको सूचना अनुसार औसत ब्याजदर जेठको तुलनामा असारमा केही घटेको छ ।जेठमा व्यक्तिगत मुद्दती निक्षेपको अधिकतम ब्याजदर औसत ५.९५२ प्रतिशत विन्दुमा रहेकामा असारका लागि ०.०५ प्रतिशतले घटेर ५.९०२ प्रतिशत विन्दुमा झरेको छ ।सञ्चालनमा रहेका २० मध्ये १५ बैङ्कले जेठकै ब्याजदरलाई निरन्तरता दिएका छन् भने पाँच बैङ्कले घटाएका छन् । जसका कारण औसत ब्याजदर पनि घटेको छ । असारका लागि ब्याजदर घटाउने बैङ्कमा कृषि विकास बैङ्क, कुमारी बैङ्क, एनएमबी बैङ्क, एभरेस्ट बैङ्क र एनआइसी एसिया बैङ्क रहेका छन् ।असारमा व्यक्तिगत मुद्दती निक्षेपको अधिकतम ब्याजदर एभरेस्ट बैङ्क र एनआइसी एसिया बैङ्कले प्रदान गरेका छन् । यी दुवै बैङ्कले व्यक्तिगत मुद्दती निक्षेपमा अधिकतममा ६.५५ प्रतिशतका दरले ब्याज दिने भएका छन् । यस्तो निक्षेपमा सबैभन्दा कम ब्याज दिने बैङ्कमा भने कृषि विकास बैङ्क र नेपाल बैङ्क रहेका छन् । कृषि विकास बैङ्क र नेपाल बैङ्कको यस्तो निक्षेपको अधिकतम ब्याजदर ५.४५ प्रतिशत रहेको छ ।ब्याजदर घटाउँदै जाँदा बैङ्कको बेस रेट पनि घट्दै जान्छ र कर्जाको ब्याजदर पनि घट्छ । ब्याजदर घट्दा कर्जा लिनेलाई भने निकै ठुलो राहत हुन्छ । ब्याजदर घट्दा लगानीको वातावरण बनाउन भने सहयोग पुग्ने देखिन्छ ।सञ्चालनमा रहेका राष्ट्रियस्तरका विकास बैङ्कमा कामना सेवा, ज्योति, गरिमा, लुम्बिनी, मुक्तिनाथ र गरिमाले जेठकै ब्याजदरलाई निरन्तरता दिएका छन् । यी बैङ्कले जेठकै व्यक्तिगत मुद्दती निक्षेप अधिकतम ब्याजदर ६.५० प्रतिशतलाई असारमा निरन्तरता दिएका हुन् ।साङ्ग्रिलाले भने जेठको ब्याजदर ६.२५ प्रतिशतलाई घटाएर असारमा ६.१६ प्रतिशत कायम गरेको छ भने महालक्ष्मीले छ प्रतिशतबाट बढाएर ६.१५ प्रतिशत कायम गरेको छ ।",
      "link": "https://gorkhapatraonline.com/news/159429",
      "image": "https://gorkhapatraonline.com/storage/media/280959/conversions/bank-original-thumb.jpg"
    },
    {
      "slug": "159428",
      "title": "भत्ता बुझेको पच्चिस वर्षपछि मुद्दा",
      "timestamp": 1750032000000,
      "source": "gp",
      "content": "उमेर नपुगी ज्येष्ठ नागरिक तथा अन्य सामाजिक सुरक्षा भत्ता वितरण गर्ने र लिने १७ जनाविरुद्ध भ्रष्टाचार मुद्दा दायर भएको छ ।",
      "longContent": "गोरखापत्र समाचारदाताकाठमाडौँ, असार २ गते । उमेर नपुगी ज्येष्ठ नागरिक तथा अन्य सामाजिक सुरक्षा भत्ता वितरण गर्ने र लिने १७ जनाविरुद्ध भ्रष्टाचार मुद्दा दायर भएको छ । यस्ता कार्यमा संलग्न भएको आरोपमा अख्तियार दुरुपयोग अनुसन्धान आयोगले बाँकेको तत्कालीन नरैनापुर गाउँ विकास समिति (गाविस) का अध्यक्ष, सचिव, मुखिया र भत्ता लिने व्यक्तिविरुद्ध आइतबार विशेष अदालत काठमाडौँमा मुद्दा दायर गरेको हो ।उक्त गाविसले आर्थिक वर्ष २०५७/५८ देखि २०७२/७३ सम्म सामाजिक सुरक्षा भत्ता पाउन उमेर नपुगेका १९ जनालाई वितरण गरेको आयोगले जनाएको छ । नागरिकतामा उल्लिखित जन्ममिति र नागरिकता जारी मिति अन्देखा गरी ज्येष्ठ नागरिक तथा दलित ज्येष्ठ नागरिकका रूपमा, नागरिकताको प्रमाणपत्र नभएको व्यक्तिलाई एकल महिलाका रूपमा र भारतमा विवाह गरी गएका महिलालाई एकल महिलाका रूपमा परिभाषित गरेर भत्ता वितरण गरेको आयोगले विशेष अदालतमा दायर गरेको आरोपपत्रमा उल्लेख छ । यी सबै कार्यबाट ६ लाख ५६ हजार सात सय रुपियाँ हानि नोक्सानी गरेको आयोगको दाबी छ । आयोगले तत्कालीन गाविस अध्यक्ष अजयकुमार श्रीवास्तव, सचिव सावितराम कुर्मी, अशोककुमार श्रीवास्तवसहित भत्ता लिने व्यक्तिलाई पनि प्रतिवादी बनाएको छ । प्रतिवादीलाई फरक फरक बिगो कायम गरेर भ्रष्टाचार निवारण ऐन अनुसार कारबाही माग गरिएको छ । त्यतिबेला भत्ता लिनेमध्ये केहीको भने मृत्युसमेत भइसकेको छ ।",
      "link": "https://gorkhapatraonline.com/news/159428",
      "image": "https://gorkhapatraonline.com/storage/media/280958/conversions/CIAA-original-thumb.jpg"
    },
    {
      "slug": "159427",
      "title": "सीमित प्रतियोगिताबाट करार सेवाका कर्मचारीलाई स्थायी बनाउन माग",
      "timestamp": 1750032000000,
      "source": "gp",
      "content": "नेपाल निजामती कर्मचारी सङ्गठनले सरकारी निकायमा करार सेवाका कर्मचारी राख्ने व्यवस्था अन्त्य गर्न सरकारको ध्यानाकर्षण गराएको छ ।",
      "longContent": "गोरखापत्र समाचारदाता काठमाडौँ, असार २ गते । नेपाल निजामती कर्मचारी सङ्गठनले सरकारी निकायमा करार सेवाका कर्मचारी राख्ने व्यवस्था अन्त्य गर्न सरकारको ध्यानाकर्षण गराएको छ । अस्थायी र करार सेवामा काम गरिरहेका कर्मचारीलाई एक पटकका लागि उमेरको हद नलाग्ने गरी सीमित प्रतियोगिताबाट लोक सेवा आयोगको प्रक्रियाबाट स्थायी गर्ने र परीक्षा उत्तीर्ण हुन नसक्ने कर्मचारीलाई स्थायीसरहको उपदान दिएर अवकाश दिने व्यवस्था गरी करार सेवामा कर्मचारी राख्ने व्यवस्था अन्त्य गर्न सरकारलाई आग्रह गरेको हो । सङ्गठनका महासचिव रामचन्द्र अधिकारीले करार सेवामा काम लगाउने प्रवृत्ति सधैँका लागि अन्त्य गर्न एक पटकलाई उमेरको हद नलाग्ने गरी सीमित प्रतियोगिताबाट स्थायी गर्ने व्यवस्था गर्नुपर्ने बताउनुभयो । हाल सरकारको विभिन्न निकायमा एक लाखभन्दा बढी करार सेवामा कर्मचारी कार्यरत रहेको अनुमान गरिएको छ ।",
      "link": "https://gorkhapatraonline.com/news/159427",
      "image": "https://gorkhapatraonline.com/storage/media/280957/conversions/staff-original-thumb.jpg"
    },
    {
      "slug": "159426",
      "title": "छुवाछूतविरुद्ध लड्न वैकल्पिक शक्ति बनाइने",
      "timestamp": 1750032000000,
      "source": "gp",
      "content": "जातीय भेदभाव तथा छुवाछूतविरुद्ध लड्न वैकल्पिक राजनीतिक शक्ति निर्माण गर्ने घोषणा भएको छ । ऐतिहासिक राष्ट्रिय दलित गोलमेच सम्मेलनले २१ बुँदे काठमाडौँ घोषणापत्र जारी गर्दै वैकल्पिक राजनीतिक शक्ति निर्माण गर्ने घोषणा गरेको हो ।",
      "longContent": "गोरखापत्र समाचारदाताकाठमाडौँ, असार २ गते  । जातीय भेदभाव तथा छुवाछूतविरुद्ध लड्न वैकल्पिक राजनीतिक शक्ति निर्माण गर्ने घोषणा भएको छ । ऐतिहासिक राष्ट्रिय दलित गोलमेच सम्मेलनले २१ बुँदे काठमाडौँ घोषणापत्र जारी गर्दै वैकल्पिक राजनीतिक शक्ति निर्माण गर्ने घोषणा गरेको हो । २०८४ सम्म वैकल्पिक राजनीतिक शक्ति निर्माण गर्न २१ सदस्यीय सचिवालय गठन गरी देशभर विभेदविरुद्ध जागरण अभियान सञ्चालन गर्ने कार्ययोजना सम्मेलनले पारित गरेको छ । तीन दिनसम्म चलेको सम्मेलनले दलित समुदायको आर्थिक, राजनीतिक, शैक्षिक, सामाजिक र संवैधानिक हक अधिकारका सवालमा अबको कार्यदिशाबारे छलफल गरेको थियो । घोषणापत्रमा संविधानको धारा २४ र ४० लाई कानुन बनाएर कार्यान्वयन गर्न माग गरिएको छ । जातीय भेदभाव तथा छुवाछूत गर्नेलाई कडा कारबाही र विभेद अन्त्यका लागि तीन तहका सरकारको नीति, बजेट र कार्यक्रम माग गरिएको छ । सम्मेलनले राजनीतिक रूपमा वैकल्पिक शक्ति निर्माण गर्नुपर्ने निष्कर्षसहित निर्देशन दिएको सम्मेलनका संयोजक डा. निर्मलकुमार विश्वकर्माले बताउनुभयो । उहाँले भन्नुभयो, “संविधानले दिएका अधिकार उपभोग गर्न नपाउने, छुवाछूतका घटनामा न्याय नपाउने र राजनीतिक रूपमा दलित भोट बैङ्कका रूपमा मात्र प्रयोग हुँदै आएकाले अब बलियो वैकल्पिक राजनीतिक शक्तिको विकल्प नभएको सम्मेलनको निष्कर्ष छ ।”  शक्ति निर्माणका लागि देशभर विभेदविरुद्ध, न्याय र समानताका लागि जागरण अभियान सञ्चालन गर्ने कार्ययोजना पारित भएको सचिवालयका सदस्य सरोजदिलु विश्वकर्माले जानकारी दिनुभयो । साथै राजनीतिक रूपमा विचार, दर्शन र सिद्धान्त मिल्ने शक्तिसँग पनि सहकार्य गर्दै अभियानलाई अघि बढाइने भएको छ । घोषणापत्रमा राज्यका हरेक निकाय र संरचनामा पूर्ण समानुपातिक प्रतिनिधित्व माग गरिएको छ ।   सम्मेलनमा ५२ जिल्लाबाट दुई सय जनाको सहभागिता थियो । साथै भारतीय दलित आन्दोलनका नेताको पनि सहभागिता रहेको विश्वकर्माले बताउनुभयो । सम्मेलनको उद्घाटन महायज्ञ लगाउन दलित भएकै कारण घर भत्काइएका सिराहा औरही गाउँपालिकाका दीपक मल्लिक डोम र अन्तरजातीय विवाहको नाममा हत्या गरिएका काभ्रेका अजित मिजारका बुवा हरिभक्त ढकालले गर्नुभएको थियो । सम्मेलनमा दलित आन्दोलनको समीक्षा, दलित समुदायको वर्तमान स्थिति, दलित समुदायमाथिको विभेदको अवस्था, नेपाली समाजको अन्तरद्वन्द्व, दलित मुक्ति आन्दोलनको भावी रणनीति, दलित मुक्ति आन्दोलनमा राजनीतिक शक्ति निर्माणका वैचारिक आधारलगायतका विषयमा छलफल भएको थियो ।",
      "link": "https://gorkhapatraonline.com/news/159426",
      "image": "https://gorkhapatraonline.com/storage/media/280956/conversions/untitled-1-original-thumb.jpg"
    },
    {
      "slug": "159423",
      "title": "नागढुङ्गा–सिस्नेखोला सुरुङमार्गमा प्राविधिक परीक्षण जारी",
      "timestamp": 1750032000000,
      "source": "gp",
      "content": "बहुप्रतीक्षित नागढुङ्गा–सिस्नेखोला सुरुङमार्ग आयोजना सञ्चालन गर्नुअघि प्राविधिक परीक्षण (फेसिलिटेट टेस्टिङ) सुरु गरिएको छ । सुरुङमार्ग निर्माण अन्तिम चरणमा रहेको आयोजनाले जनाएको छ ।",
      "longContent": "काठमाडौँ, असार २ गते । बहुप्रतीक्षित नागढुङ्गा–सिस्नेखोला सुरुङमार्ग आयोजना सञ्चालन गर्नुअघि प्राविधिक परीक्षण (फेसिलिटेट टेस्टिङ) सुरु गरिएको छ । सुरुङमार्ग निर्माण अन्तिम चरणमा रहेको आयोजनाले जनाएको छ । उक्त सुरुङमार्ग आयोजनाको परामर्शदाता कम्पनी निप्पन कोइका इन्जिनियर रमेश कोइरालाले मुख्य सुरुङको काम सम्पन्न भएसँगै सञ्चालनअघि गर्नुपर्ने प्राविधिक परीक्षण सुरु गरिएको जानकारी दिनुभयो । उहाँले यस परीक्षण अन्तर्गत सुरुङभित्र जडान गरिएका प्रकाश प्रणाली, अक्सिजन, सञ्चार, अग्नि नियन्त्रण, सुरक्षा, दुर्घटनाको उद्धारसम्बन्धी प्रणाली, सिसिटिभी, टेलिफोनलगायतका उपकरणको सम्बन्धित विज्ञबाट परीक्षण गरिने बताउनुभयो । उहाँले भन्नुभयो, “जडान गरिएका प्रणाली र त्यसका उपकरणले पूर्ण रूपमा काम गरिरहेको छ/छैनलगायतको विषयमा परीक्षण गर्ने गरिन्छ । परीक्षणमा सफल नभएका प्रणाली र उपकरण पुनः जडान गर्ने गरिन्छ ।” उहाँले सुरुङभित्र नियमित रूपमा सवारीसाधन सञ्चालन गर्नुअघि केही दिन परीक्षणस्वरूप गाडीसमेत गुडाउनुपर्ने बताउनुभयो । भौतिक पूर्वाधार तथा यातायात मन्त्रालयका पूर्वसचिव अर्जुनजङ्ग थापाका अनुसार यस परीक्षण अन्तर्गत त्यहाँका लाइटिङ प्रणाली, सञ्चार प्रणाली, फायर फाइटिङ उपकरण, भ्यान्टिलेसनका लागि जडान गरिएका जेट फैन, एफएम प्रणालीलगायतको परीक्षण गर्ने गरिन्छ । त्यसै गरी त्यहाँ राखिएका एम्बुलेन्स, दमकल, सुरुङभित्र दुर्घटनामा परेको गाडी तान्ने मेसिनसमेत परीक्षण गरिने छ ।विदेशी विज्ञबाट परीक्षणपूर्वमहानिर्देशक थापाका अनुसार जापानका विषयगत विज्ञबाट यो परीक्षण भइरहेको छ । जापानी प्राविधिकसँग सडक विभागका ४० जना नेपाली प्राविधिकसमेत संलग्न छन् । परीक्षण सकिएपछि जापानी प्राविधिकले नेपाली प्राविधिकलाई प्रशिक्षण दिने छन् । नेपाली प्राविधिकले सबै कुरा बुझेपछि हस्तान्तरण गरेर जापानी स्वदेश फर्कने छन् । मुख्य सुरुङमा मोटरसाइकल, पेट्रोलियम पदार्थ तथा विस्फोटक पदार्थ बोकेका र गह्रौँ तौल हुने सवारीसाधन प्रवेश नहुने आयोजनाले जनाएको छ । मुख्य सुरुङमा सवारीसाधन बिग्रेमा वा कुनै समस्या आएमा आपतकालीन उद्धारका लागि खटिनुपर्ने सवारीसाधनलाई मात्रै सहायक सुरुङमा प्रवेश दिइने छ । सुरुङमार्ग निर्माणका लागि जापानी अन्तर्राष्ट्रिय सहयोग नियोग (जाइका) ले सन् २०१५ मा प्रारम्भिक अध्ययन गरेको थियो । यसको विस्तृत परियोजना प्रतिवेदन (डिपिआर) सन् २०१८ मा तयार पारिएको हो । यसै गरी सन् २०१६ मा जाइकासँग १६ अर्ब ६३ करोड रुपियाँको ऋण सम्झौता भएको थियो । ०.०१ प्रतिशत ब्याजदरमा ४० वर्षभित्र फिर्ता गर्ने गरी सो ऋण सम्झौता भएको हो । प्रधानमन्त्री केपी शर्मा ओलीले २०७६ कात्तिक ४ गते यस आयोजनाको शिलान्यास गर्नुभएको थियो ।",
      "link": "https://gorkhapatraonline.com/news/159423",
      "image": "https://gorkhapatraonline.com/storage/media/280953/conversions/photo-original-thumb.jpg"
    },
    {
      "slug": "159422",
      "title": "‘लोक सेवा युवाको भरोसा केन्द्र’",
      "timestamp": 1750032000000,
      "source": "gp",
      "content": "राष्ट्रपति रामचन्द्र पौडेलले राज्यका नीति निर्माण तहमा सबै वर्गको प्रतिनिधित्वले राष्ट्रिय एकतालाई मजबुत बनाउन योगदान पुग्ने बताउनुभएको छ । उहाँले लोकतान्त्रिक व्यवस्थाको मर्म र भावनालाई आत्मसात् गरी निजामती सेवामा समावेशी समूहमार्फत उम्मेदवार सिफारिस हुनु सकारात्मक पक्ष रहेको बताउनुभयो ।",
      "longContent": "काठमाडौँ, असार २ गते । राष्ट्रपति रामचन्द्र पौडेलले राज्यका नीति निर्माण तहमा सबै वर्गको प्रतिनिधित्वले राष्ट्रिय एकतालाई मजबुत बनाउन योगदान पुग्ने बताउनुभएको छ । उहाँले लोकतान्त्रिक व्यवस्थाको मर्म र भावनालाई आत्मसात् गरी निजामती सेवामा समावेशी समूहमार्फत उम्मेदवार सिफारिस हुनु सकारात्मक पक्ष रहेको बताउनुभयो । लोक सेवा आयोगको हीरक महोत्सवका अवसरमा काठमाडौँमा आयोजित समारोहमा राष्ट्रपति पौडेलले नेपालमा निजामती सेवामा समावेशी रूपले कर्मचारी नियुक्ति प्रक्रिया सुरु भएयता विभिन्न समावेशी समूहमार्फत उम्मेदवार सिफारिस हुनु सकारात्मक पक्ष रहेको बताउनुभएको हो । उहाँले भन्नुभयो, “यसबाट राज्यका नीति निर्माण तहमा सबै वर्गको प्रतिनिधित्व भई राष्ट्रिय एकतालाई मजबुत बनाउने र सङ्घीयता अनुरूप समावेशी समूहतर्फ उम्मेदवार छनोट प्रक्रियालाई समयसापेक्ष परिष्कृत गर्दै यी समूहबाट थप उम्मेदवार सफल हुन सक्ने गरी आयोगले कार्यसम्पादन गर्ने विश्वास लिएको छु ।”राष्ट्रपति पौडेलले आयोगले वर्तमान पुस्ताप्रति न्याय तथा भविष्यका पुस्ताप्रतिको आशा एवं भरोसाको केन्द्रका रूपमा आफ्नो कर्तव्य, दायित्व, जिम्मेवारी निर्वाह गर्नुपर्ने आवश्यकता औँल्याउनुभयो । सङ्घीय लोकतान्त्रिक गणतान्त्रिक व्यवस्थामा जनताको मुख्य चाहना भनेको तीव्र आर्थिक विकासको बाटोमा अग्रसर हुनु रहेको उल्लेख गर्दै राष्ट्रपति पौडेलले यसको पहिलो खुड्किलो सुशासन रहेकाले त्यसप्रति कर्मचारीतन्त्र सचेत हुनुपर्नेमा जोड दिनुभयो । उहाँले भन्नुभयो, “अब सहज, सरल र प्रभावकारी तवरले सेवा प्रवाह गरेर कर्मचारीतन्त्रले नागरिकको मनसमेत जित्न सक्नु पर्छ । नागरिक हकका निम्ति सहज पहुँच नदिएसम्म लोकतन्त्र दह्रो हुन सक्दैन ।” उहाँले स्थायी सरकारका रूपमा लिइएको कर्मचारीतन्त्रले आधुनिक विधि, प्रविधि र दक्ष जनशक्तिको उपयोग गरी सुशासनको भावना र मर्म अनुरूप काम गर्नुपर्ने आवश्यकता औँल्याउनुभयो । लोक सेवामाथि विश्वास प्रबल : प्रधानमन्त्रीसो अवसरमा शुभकामना मन्तव्य राख्ने क्रममा प्रधानमन्त्री केपी शर्मा ओलीले अहिले थुप्रै निकायमाथि जनविश्वास कमी भएको अवस्थामा लोक सेवा आयोगमाथिको जनविश्वास प्रबल हुनु सकारात्मक भएको बताउनुभयो । उहाँले शासन व्यवस्था प्रभावकारी रूपमा सञ्चालनका लागि सरकार र प्रशासनको भूमिका महट्टवपूर्ण रहेको बताउनुभयो । “सरकारको कार्य सफलता कर्मचारीतन्त्रको सक्षमतामा धेरै हदसम्म निर्भर हुन्छ । तसर्थ राज्य सञ्चालनका लागि छनोट गरिने कर्मचारी योग्य, दक्ष, निपुण हुनुका अतिरिक्त नेपालको राष्ट्रिय हितको जगेर्ना र प्रवर्धन गर्ने हुनु आवश्यक छ,” प्रधानमन्त्री ओलीले बताउनुभयो । प्रधानमन्त्री ओलीले नयाँ धारका विषयवस्तु समेटेर शैक्षिक योग्यता निर्धारण गर्न सुझाव दिनुभयो । उहाँले काम र परिवेश अनुसार समय सापेक्ष रूपमा कार्यसम्पादन गर्न उपयुक्त ज्ञान, सिप र क्षमता प्रदान गर्न सक्ने विषयवस्तु समेटिएका पाठ्यक्रम हुन आवश्यक रहेको तर्क गर्नुभयो । प्रधानमन्त्री ओलीले लाखौँ सङ्ख्यामा बिदेसिने युवा शक्तिलाई देशमै निष्पक्ष रूपमा रहेर रोजगारीमा छनोट गर्ने संस्थाको रूपमा लोक सेवा आयोगको भूमिकाको प्रशंसा गर्नुभयो । उहाँले भन्नुभयो, “संवैधानिक व्यवस्थाबमोजिम सरकारी निकायका लागि उपयुक्त उम्मेदवार छनोट गर्ने जिम्मेवारी लोक सेवा आयोगको हो । आयोगले जति निष्पक्ष, स्वच्छ र वस्तुनिष्ठ भएर कर्मचारी छनोट गर्छ, कर्मचारी संयन्त्र त्यति नै सबल र प्रभावकारी हुन्छ ।”प्रधानमन्त्री ओलीले आयोगको कार्यसम्पादनमा आवश्यक पर्ने साधन र स्रोत सम्पन्न तथा प्रविधिमैत्री बनाउने विषयमा सम्बन्धित सबै निकाय प्रतिबद्ध हुनुपर्ने बताउनुभयो । लोक सेवा आयोगले आफ्नो वार्षिक प्रतिवेदनमा औँल्याएका र सिफारिस गरेका सुझाव कार्यान्वयनमा सबै निकायले ध्यान दिन जरुरी रहेको उहाँको भनाइ थियो । शुभकामना मन्तव्यका क्रममा प्रतिनिधि सभाको राज्य व्यवस्था तथा सुशासन समितिका सभापति रामहरि खतिवडाले लोक सेवा आयोगले निष्पक्षता र स्वच्छताको मानक तयार गरेको भन्दै प्रशंसा गर्नुभयो । उहाँले भन्नुभयो, “राजनीतिक नेतृत्वले पनि पारदर्शिता, निष्पक्षता र स्वच्छताका लागि आयोगको कार्यसम्पादनबाट प्रेरित हुनु पर्छ ।”सो अवसरमा आयोगका अध्यक्ष माधवप्रसाद रेग्मीले आयोगले हालसम्म गरेको सुधारको प्रयासबारे जानकारी गराउनुभयो । उहाँले भन्नुभयो, “विगतका सफलताप्रति गौरवबोध गर्दै कमजोरीबाट सिक्ने एवं वर्तमान र भविष्यका आवश्यकताको पहिचान गर्दै आगामी कार्ययोजना निर्माण गर्न निरन्तर क्रियाशील रहने प्रतिबद्धता व्यक्त गर्दछु ।” सो अवसरमा आयोगका सदस्य दिनेश सिलवालले धन्यवाद ज्ञापन र सचिव किरणराज शर्माले स्वागत मन्तव्य राख्नुभयो । हीरक महोत्सव मनाउने क्रममा आयोगले चार जना कर्मचारीलाई सम्मानित गरेको छ । लोक सेवा आयोग बुटवल कार्यालयका खरिदार चित्रकुमार सुवाल, केन्द्रीय कार्यालय, कमलपोखरीका शाखा अधिकृतहरू लक्ष्मीप्रसाद पराजुली र ऋषिकेश चौलागाई तथा कम्प्युटर अपरेटर प्रल्हाद सिलवाललाई आयोगले सम्मान गरेको हो । विसं २००८ असार १ गते स्थापना भएको आयोगले स्थापनाको ७५ औँ वर्ष पुगेको अवसरमा बर्सैभरि विभिन्न कार्यक्रम गरी हीरक महोत्सव मनाउने छ ।",
      "link": "https://gorkhapatraonline.com/news/159422",
      "image": "https://gorkhapatraonline.com/storage/media/280952/conversions/lok-sewa-aayog_anniversary_Sagar_SGR3717-original-thumb.jpg"
    },
    {
      "slug": "159421",
      "title": "वडा कार्यालय नै सेवाप्रवाह बिन्दु",
      "timestamp": 1750032000000,
      "source": "gp",
      "content": "वडा कार्यालयलाई स्थानीय नागरिकको प्रभावकारी सेवाप्रवाह बिन्दु (डेलिभरी प्वाइन्ट) का रूपमा विकास गर्न स्थानीय शासनविज्ञहरूले सुझाव दिएका छन् । स्थानीय तहका वडा कार्यालय अहिले पनि सेवाप्रवाह बिन्दु नै भए पनि प्रभावकारी रूपमा विकास हुन सकेका छैनन् ।",
      "longContent": "काठमाडौँ, असार २ गते  । वडा कार्यालयलाई स्थानीय नागरिकको प्रभावकारी सेवाप्रवाह बिन्दु (डेलिभरी प्वाइन्ट) का रूपमा विकास गर्न स्थानीय शासनविज्ञहरूले सुझाव दिएका छन् । स्थानीय तहका वडा कार्यालय अहिले पनि सेवाप्रवाह बिन्दु नै भए पनि प्रभावकारी रूपमा विकास हुन सकेका छैनन् । वडा कार्यालयबाट दैनिक रूपमा प्रदान गर्ने सेवालाई छिटो, छरितो, सहज र चुस्त बनाई वडा कार्यालयलाई प्रभावकारी सेवाप्रवाह बिन्दुका रूपमा विकास गर्दा मात्र स्थानीय नागरिकले वडा कार्यालयप्रति अपनत्व महसुस गर्ने तर्क विज्ञहरूको छ । स्थानीय तहको आधारभूत जग भनेकै स्थानीय तहका वडा कार्यालय भएकाले वडा कार्यालयबाट प्रदान गरिने सेवालाई प्रभावकारी बनाउनुपर्ने सुझाव विज्ञहरूको छ । वडाभित्रको योजना तर्जुमा कार्यान्वयन तथा अनुगमन, तथ्याङ्कको अद्यावधिक तथा संरक्षण, विकास कार्य, नियमन कार्य र सिफारिस तथा प्रमाणित गर्ने काम गर्नुपर्ने स्थानीय सरकार सञ्चालन ऐनमा उल्लेख गरिएको छ तर सबै वडा कार्यालयले उक्त कार्य व्यवस्थित र प्रभावकारी रूपमा कार्यान्वयन गर्न सकेका छैनन् । राष्ट्रिय प्राकृतिक स्रोत तथा वित्त आयोगका पूर्वअध्यक्ष बालानन्द पौडेलले वडा कार्यालयलाई सेवाप्रवाह बिन्दुका रूपमा विकास गर्न वडाध्यक्ष र वडा सदस्यको क्षमता विकास गर्नुपर्ने आवश्यकता औँल्याउनुभयो । वडा समितिका सदस्यहरूबिच कार्य विभाजन गरी जिम्मेवारी प्रदान गर्ने, अधिकार प्रत्यायोजनको माध्यमबाट सेवा प्रवाह नियमित बनाउने, वडाबाट असुल भएको राजस्व रकम तथा कार्यपालिकामा पेस गर्नुपर्ने प्रतिवेदनहरू समयमा नै पठाइएको वा नपठाइएको अनुगमन गर्नु पर्छ । साथै सञ्चालनमा रहेका योजना तथा सामाजिक सुरक्षा भत्ता वितरणलगायत कामको नियमित अनुगमन गर्ने, आफ्नो वडामा टोल विकास संस्थाहरू गठन गरी क्रियाशील गराउने, नियमित रूपमा सम्पादन गर्नुपर्ने कार्यको कार्यतालिका तथा दैनिक कार्यसूची बनाई काम गरी वडा कार्यालयलाई थप प्रभावकारी बनाउन उहाँले सुझाव दिनुभयो । पौडेलले भन्नुभयो, “अहिलेको स्थानीय तहका वडा कार्यालय परिकल्पना हुँदा नै ती कार्यालयलाई सेवाप्रवाह बिन्दुका रूपमा विकास गर्ने भन्ने थियो । अहिले केही काम त भएका छन् तर पर्याप्त छैन तसर्थ अब स्थानीय तहले वडा कार्यालयलाई यसमा थप प्रभावकारी बनाउनु पर्छ ।” स्थानीय शासनविज्ञ डा. शेषरमण न्यौपाने तराईमा वडा गाभेर वडाको क्षेत्र विस्तार गरी अहिले वडा समितिलाई भएकै अधिकारलाई थप सबलीकरण गर्नुपर्ने आवश्यकता देखाउनुहुन्छ । उहाँले भन्नुभयो, “दुर्गम पहाडी क्षेत्रमा नागरिकलाई सेवा लिनका लागि पुनः पालिका धाउनुपर्ने अवस्थाको अन्त्य गर्दै वडा समितिका पदाधिकारी र कर्मचारीको क्षमता विकास गर्नुको विकल्प छैन ।” नेपाल सरकारका पूर्वसचिव गोपीकृष्ण खनालले वडा समिति जति पारदर्शी, समन्वयकारी भयो, त्यति नै नागरिकले अपनत्व महसुस गर्ने भएकाले वडा कार्यालयले प्रदान गर्ने सेवालाई प्रभावकारी बनाउँदै लैजानुपर्ने बताउनुभयो ।  खनाल भन्नुहुन्छ, “जनताको दिनैपिच्छेको काम वडा तहबाटै सम्पन्न गर्नुपर्ने भएकाले स्थानीयले गाउँपालिका अध्यक्ष र नगरपालिका प्रमुखलाई नै चिन्दैनन् तर वडाध्यक्षलाई अधिकांश नागरिकले चिन्छन् । यसबाट पनि प्रस्ट हुन्छ, वडाध्यक्ष जनतासँग जोडिएका हुन्छन् ।” वडालाई जति शक्तिशाली र बलियो बनायो, आमनागरिकले उति नै राहत पाउँछन् । स्थानीय लोकतन्त्रका लागि वडा कार्यालय र वडा तहका जनप्रतिनिधिहरू महìवपूर्ण संस्था भएको उहाँ बताउनुहुन्छ । काठमाडौँको कागेश्वरी मनोहरा नगरपालिका वडा नं. १ का वडाध्यक्ष मुकुन्द गजुरेल वडाको कामलाई प्रभावकारी बनाउन वडा समितिका पदाधिकारी र कर्मचारीको क्षमता विकास गर्नेतर्फ स्थानीय सरकार, सङ्घ र प्रदेश सरकारले चासो नदिएको गुनासो गर्नुहुन्छ । “अहिले वडा कार्यालयले गरेका सबै काम आफ्नै क्षमताले मात्र गरेका छन्, वडा समितिका पदाधिकारी र कर्मचारीलाई पर्याप्त तालिम हुने हो भने अहिलेको भन्दा अझ प्रभावकारी सेवा प्रवाह गर्न सकिन्छ,” उहाँले भन्नुभयो । विज्ञहरूका अनुसार अहिले वडाहरू सक्रिय भएका ठाउँमा नागरिकका ससाना विषयमा गुनासा आउने गरेका छैनन् । त्यसैले वडा कार्यालयलाई अझ सशक्त बनाउँदै जानु पर्छ । कुल ७५३ स्थानीय सरकारमा छ हजार ७४३ वडा छन् । प्रतिवडा कार्यालयमा वडाध्यक्षसहित पाँच जना वडा समितिका पदाधिकारी गरी ३३ हजार ७१५ जना जनप्रतिनिधि क्रियाशील छन् ।",
      "link": "https://gorkhapatraonline.com/news/159421",
      "image": "https://gorkhapatraonline.com/storage/media/280950/conversions/Sthaniya-Sarkar-original-thumb.jpg"
    },
    {
      "slug": "159419",
      "title": "मधेश प्रदेशको वजेट ४६ अर्ब ५८ करोड ३३ लाख (पूर्णपाठ)",
      "timestamp": 1749945600000,
      "source": "gp",
      "content": "मधेश प्रदेश सरकारका अर्थमन्त्री सुनिलकुमार यादवले मधेश प्रदेश सभाको पाँचौ अधिबेशनको आइतबार बसेको प्रदेशसभाको १० औं बैठकमा मधेश प्रदेश सरकारको अगामी आर्थिक वर्ष २०८२–८३ का लागि ४६ अर्ब ५८ करोड ३३ लाख ५१  हजार रुपियाँको बजेट प्रस्तुत गर्नुभएको छ ।",
      "longContent": "धर्बेन्द्र झा  जनकपुरधाम, असार १ गते । मधेश प्रदेश सरकारका अर्थमन्त्री सुनिलकुमार यादवले मधेश प्रदेश सभाको पाँचौ अधिबेशनको आइतबार बसेको प्रदेशसभाको १० औं बैठकमा मधेश प्रदेश सरकारको अगामी आर्थिक वर्ष २०८२–८३ का लागि ४६ अर्ब ५८ करोड ३३ लाख ५१  हजार रुपियाँको बजेट प्रस्तुत गर्नुभएको छ ।प्रस्तुत बजेटमध्ये चालुतर्फ १६ अर्ब ७२  करोड ५ लाख १७  हजार अर्थात ३५.८९  प्रतिशत र पुँजीगततर्फ ३० अर्ब २६ करोड २८ लाख ३४ हजार अर्थात ६४.११ प्रतिशत रहेको छ ।चालु आर्थिक वर्षको विनियोजित बजेटमध्ये अगामी आर्थिक वर्षको लागि ६.१३ प्रतिशतले बजेट बढेको अर्थमन्त्री यादवले बताउनुभयो । अगामी आर्थिक वर्षको लागि अनुमान गरिएको खर्च ब्यहोर्ने स्रोतमध्ये आन्तरिक राजस्वबाट ९ अर्व ५० करोड ३ लाख, नेपाल सरकारवाट प्राप्त हुने वित्तीय समानीकरण अनुदानवाट ७ अर्व ६२ करोड १९ लाख सशर्त अनुदानवाट ४ अर्व २६ करोड १८ लाख रुपियाँ रहेको छ । त्यस्तै, विशेष अनुदानबाट ३९ करोड ४५ लाख, समपुरक अनुदानबाट ३५ करोड २ लाख गरी जम्मा १२ अर्व ७३ करोड ६४ लाख, संघीय सरकारको १२ अर्व ३५ करोड ४ लाख र गत वर्षको मौजुदा रकम १० अर्व ३८ करोड २ लाख व्यहोर्दा २ अर्व खुद न्यून हुन जाने र सो न्यून पुर्तिगर्न आवश्यक कानूनी व्यवस्था गरी आन्तरिक क्रृणवाट पुर्याउने बजेट वक्तव्यमा उल्लेख छ । प्रदेश सरकारले अगामी आर्थिक वर्षमा पुर्वाधार, कृषि, पर्यटन, शिक्षा तथा स्वास्थ्य क्षेत्रलाई प्राथमिकतामा राखेर बजेट विनियोजन गरेको छ ।",
      "link": "https://gorkhapatraonline.com/news/159419",
      "image": "https://gorkhapatraonline.com/storage/media/280946/conversions/Arth-Mantri-Sunil-(1)-original-thumb.jpg"
    }
  ]
}