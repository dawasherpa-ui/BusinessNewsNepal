{
  "date": "2025-12-12T14:53:42.206Z",
  "news": [
    {
      "slug": "183465",
      "title": "अण्डाको लागत मूल्य बढ्यो",
      "timestamp": 1765497600000,
      "source": "gp",
      "content": "अण्डाको लागत मूल्य निरन्तर उकालो लागेको छ । पोल्ट्री व्यवसायी मञ्चले कृषि तथा वन विज्ञान विश्वविद्यालयका विज्ञहरुको समिति बनाई निकालेको लागत मूल्यअनुसार यसअघिको लागत मूल्यभन्दा वृद्धि भएको हो ।",
      "longContent": "नारायण अधिकारी चितवन,  मङ्सिर  २६ गते ।  अण्डाको लागत मूल्य निरन्तर उकालो लागेको छ । पोल्ट्री व्यवसायी मञ्चले कृषि तथा वनविज्ञान विश्वविद्यालयका विज्ञहरुको समिति बनाई निकालेको लागत मूल्यअनुसार यसअघिको लागत मूल्यभन्दा वृद्धि भएको हो । लागत मूल्य अध्ययन समितिका सदस्यसचिव कृषि तथा वनविज्ञान विश्वविद्यालय रामपुरका उपप्राध्यापक डा. अनन्त दाहालका अनुसार अहिले निकालिएको एउटा अण्डाको लागत मूल्य रु. १९.१२ पर्न आउँछ । विगतमा लागत मूल्य रु. १६.५६ थियो । तीन वर्ष अघि सरकारी र निजी क्षेत्रका भेटेरियन चिकित्सकहरुले लागत मूल्य निकालेका थिए । डा. दाहालका अनुसार दश हजार लेयर्स कुखुरापालन गरी अण्डा उत्पादन गर्दा लाग्ने अण्डाको मूल्य निकालिएको हो । यस अनुसार चल्लाको मूल्य प्रतिगोटा रु. १५० का दरले रु. १५ लाख, तीन प्रकारका दाना, औषधि र भेक्सिन गरी रु. तीन करोड ४८ लाख ८८ हजार ८०० खर्च निकालिएको छ । यसमा सुरुमा चल्लालाई खुवाउने एल वान दाना एउटा चल्लालाई दुई किलो, जसको मूल्य प्रतिकिलो रु. ६८ राखिएको छ । हुर्काउलो कुखुराका लागि छ किलो (एल टु दाना), यसको सरदर मूल्य रु. ६१ राखिएको छ । उन्नाइस हप्तादेखि ८० हप्तासम्मको अण्डा दिने समयका लागि ४८ किलो एलथ्री दाना एउटा कुखुराले खान्छ । जसको मूल्य रु ६०.५० पर्दछ । त्यस्तै औषधि र भेक्सिनको रु. ११ लाख खर्च हुने उहाँले जानकारी दिनुभयो । त्यसैगरी मजदुर, भेटेरिनरी चिकित्सक, व्यवस्थापक, विद्युत्, धानको भुस, खोरको मर्मत, खोरमा त्रिपाल, चल्ला तातो बनाउने ग्यास, अण्डाको क्रेट र डिजेल गरी रु. ६० लाख ५८ हजार ६९६ खर्च हुने दाहालले बताउनुभयो । जसमा मजदुर खर्च रु. २५ लाख २० हजार, भेटेरिनरी चिकित्सक (आंशिक) को रु. चार लाख ५० हजार, व्यवस्थापकको रु. सात लाख २० हजार, बिजुलीकाे रु. दुई लाख १३ हजार ९९६, धानको भुसको रु. चार लाख, खोरको मर्मत रु. तीन लाख ५० हजार, पाँच वटा खोरमा त्रिपाल राख्दा रु. एक लाख ५० हजार, ग्यासको रु. ४० हजार लागत निकालिएको छ । यस्तै अण्डाको क्रेटको रु. आठ लाख ९६ हजार र डिजल एवं जेनेरेटर खर्च रु. तीन लाख १९ हजार लागत निकालिएको उहाँले जानकारी दिनुभयो । त्यसैगरी अण्डा ढुवानीको मजदुर खर्च रु. छ लाख ३० हजार, ढुवानी सवारीको रु. दुई लाख ५० हजार र खोरको ह्रासकट्टी रु. १९ लाख ७२ हजार ५००, मजदुरको आवासको ह्रासकट्टी रु. दुई लाख र बैंक ब्या रु. ४९ लाख ५९ हजार ७५० लागत निकालिएको छ । यी सबैको एकमुष्ट रु. ८० लाख १२ हजार २५० हुन आउँछ । सम्पूर्ण खर्च जोड्दा १० हजार कुखुरापालन गरी अण्डा उत्पादन गर्दा रु. चार करोड ९८ लाख ५९ हजार हुन आउँने उहाँको भनाइ छ । डा. दाहालले भन्नुभयो, “१० हजार कुखुरापालन गरी अण्डा उत्पादनपछि बजारसम्म पुर्‍याउँदा लाग्ने सम्पूर्ण खर्चलाई जोडेर लागत मूल्य निकालेका हौँ ।” त्यसैको आधारमा प्रतिगोटा लागत मूल्य रु. १९.१२ पर्न आएको उहाँको भनाइ छ । पालिएका सबै कुखुराले शतप्रतिशत अण्डा नदिने, अण्डा बजारसम्म पुर्‍याउँदा नोक्सान हुनेजस्ता विषयवस्तु समेतको अध्ययन गरी लागत मूल्य निर्धारण गरिएको उहाँले बताउनुभयो । चल्ला राखेदेखि अण्डा दिई ८० हप्तासम्म पाल्दा दुई हजार कुखुरा मर्ने हुँदा आठ हजार कुखुराले २६ लाख ८८ हजार अण्डा पार्दछन् । जसको तीन प्रतिशत फुट्ने र बिक्री अयोग्य हुन्छ । दाहालका अनुसार जसबाट ८० हजार ६४० वटा अण्डा बिक्री गर्न अयोग्य हुन्छ । यसरी हेर्दा २६ लाख ७ हजार ३६० अण्डा बिक्री गर्न योग्य हुन्छन् । यसैगरी आम्दानीतर्फ अण्डा दिन छाडेपछि आठ हजार कुखुरा रु. २०० का दरले बिक्री गर्दा रु. १६ लाख र ३०० बोरा मल रु. २०० का दरले बिक्री गर्दा रु. ६० हजार गरी कुल अन्य आम्दानी रु. १६ लाख ६० हजार हुने उहाँको भनाइ छ । अध्ययन समितिको संयोजकमा सोही विश्वविद्यालयका प्रा. डा. रेवन्तकुमार भट्टराई, प्रा. डा. सुविर सिंह,सहप्राध्यापक डा. अनिलकुमार तिवारी र सदस्यसचिवमा उपप्राध्यापक डा. अनन्त दाहाल रहनुभएको छ । अध्ययन प्रतिवेदनमाथि सरोकारवालाहरुबीच अन्तर्क्रिया सम्पन्न भएको छ । मञ्चले आज एक विज्ञप्ति जारी गर्दै अध्ययन समितिले बुझाएको प्रतिवेदनमाथि छलफल गरी निर्णय गरेको जनाइएको छ । छलफलमा पन्छीरोग अन्वेषण प्रयोगशाला भरतपुरका प्रमुख डा. विजयकुमार श्रेष्ठ, पशु सेवा कार्यालय चितवनका प्रमुख डा. प्रभात न्यौपाने, भरतपुर महानगरपालिकाका वरिष्ठ कृषि अर्थविज्ञ तेजेन्द्र पौडेल, उद्योग वाणिज्य सङ्घ चितवनका उपाध्यक्ष राजेन्द्र ओली, उद्योग वाणिज्य सङ्घ रत्ननगरका अध्यक्ष शङ्कर गिरी, चितवन उद्योग सङ्घका उपाध्यक्ष गोपाल गैरे, चितवन चेम्बर अफ कमर्सका कोषाध्यक्ष प्रकाश श्रेष्ठलगायत पोल्ट्रीसँग सरोकार राख्ने सङ्घ संस्थाका प्रतिनिधि सहभागी हुनुहुन्थ्यो । नेपाल कुखुरा व्यवसायी मञ्चले अण्डाको लागत मूल्य निर्धारणका लागि गठित समितिले अण्डा उत्पादनका लागि लाग्ने विभिन्न खर्चहरुको विश्लेषण गरी वर्तमान अवस्थामा अण्डाको प्रतिगोटा उत्पान लागत रु. १९.१२ कायम भएकाले उक्त लागत मूल्यलाई समर्थन गर्ने निर्णय गरेको विज्ञप्तिमा जनाइएको छ । सो मूल्यलाई जिल्ला पशु सेवा कार्यालय हुँदै कृषि तथा पशुपन्छी विकास मन्त्रालय पठाई अनुमोदन गराउने निर्णय भएको सङ्घका अध्यक्ष रघुनाथ भट्टले बताउनुभयो । रासस",
      "link": "https://gorkhapatraonline.com/news/183465",
      "image": "https://gorkhapatraonline.com/storage/media/322946/conversions/images-original-thumb.jpg"
    },
    {
      "slug": "183411",
      "title": "नेपाल र भियतनामबिच आर्थिक सहकार्यबारे छलफल",
      "timestamp": 1765497600000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्रप्रसाद ढकालले भियतनामका लगानीकर्तासमक्ष नेपाल र भियतनामबिच थप आर्थिक सहकार्य विस्तार गर्न आग्रह गर्नुभएको छ ।",
      "longContent": "गोरखापत्र समाचारदाताकाठमाडौँ, मङ्सिर २६ गते । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले भियतनामका लगानीकर्तासमक्ष नेपाल र भियतनामबिच थप आर्थिक सहकार्य विस्तार गर्न आग्रह गर्नुभएको छ ।दुई देशबिच कूटनीतिक सम्बन्ध ५० वर्ष पुगेको उल्लेख गर्दै उहाँले अब दुई देशबिचको आर्थिक सहकार्यलाई थप बलियो बनाउनुपर्नेमा जोड दिनुभयो । बिहीबार भियतनामको राजधानी हनोईमा नेपाल उद्योग वाणिज्य महासङ्घ र भियतनामी चेम्बर अफ कमर्स इन्डस्ट्रीसँगको छलफलका क्रममा उहाँले नेपाल र भियतनामबिचको कूटनीतिक सम्बन्ध स्थापना भएको ५० औँ वर्र्ष पुगेको उल्लेख गर्दै दुवै देशले व्यापार र लगानी क्षेत्रमा सहकार्य गर्नुपर्नेमा जोड दिनुभयो । “दुई देशबिच आर्थिक सहकार्यका लागि म भियतनामी लगानीकर्तालाई आग्रह गर्दछु । नेपालमा लगानीको ठुलो सम्भावना छ, यस अवसरलाई सदुपयोग गर्नका लागि हाम्रो प्रयास रहने छ,” उहाँले भन्नुभयो । नेपालमा हस्तकला, चिया, कफी, जडीबुटी जस्ता उत्पादनको भियतनाममा राम्रो बजार सम्भावना रहेको उल्लेख गर्दै अध्यक्ष ढकालले त्यसतर्फ पनि लगानी बढाउन सकिने उल्लेख गर्नुभयो । उहाँले दुई देशको अर्थतन्त्र एकापसमा पूरक बन्न सक्ने सम्भावना रहेको पनि बताउनुभयो । कार्यक्रममा थाइल्यान्ड र भियतनामका लागि नेपाली राजदूत धनबहादुर ओलीले भियतनामी लगानीकर्तालाई नेपालमा लगानीको सम्भावना रहेको उल्लेख गर्दै नेपालमा लगानी बढाउनका लागि आग्रह गर्नुभएको छ । “पछिल्लो समय विश्वको अर्थतन्त्रमा नयाँ चुनौती देखिएको छ, यस्तो अवस्थामा दुवै देशले एकापसमा आर्थिक सहकार्य बढाउँदै लाभ लिनेतर्फ ध्यान दिनु जरुरी छ,” उहाँले भन्नुभयो, “नेपालमा निर्यातजन्य उद्योगमा लगानीका लागि म भियतनामी लगानीकर्तालाई आग्रह गर्दछु ।” उहाँले दुवै देशबीच पर्यटनको क्षेत्रमा सम्भावना रहेकोसमेत उल्लेख गर्नुभयो ।\tनेपाल र भियतनाम सरकारबिचको आर्थिक सहकार्यमार्फत क्षेत्रीय तथा अन्तर्राष्ट्रियस्तरमा व्यापार गर्न सकिने पनि उहाँको भनाइ थियो । उहाँले नेपालमा उत्पादनमूलक उद्योग, आइसिटी, फर्मास्युटिकल्स तथा जडीबुटीलगायतका क्षेत्रमा लगानीको सम्भावना रहेको बताउनुभयो । नेपाल सरकार भियतनामी लगानीकर्ताका लागि स्वागत गर्न तयार रहेको उल्लेख गर्दै उहाँले दुवै देशबिचको व्यापार तथा लगानीका लागि नेपाल सरकारले सहजीकरण गर्ने प्रतिबद्धता जनाउनुभयो । नेपालमा भियतनामको कृषि उत्पादन, सी फुड, इलेक्ट्रोनिक्सलगायतका उत्पादनको ठुलो बजार रहेको अध्यक्ष ढकालकोे भनाइ थियो । “नेपालमा प्रत्यक्ष विदेशी लगानीको वातावरण बन्दै गएको छ, कानुन पनि लगानीमैत्री छन्, लाइसेन्स, भन्सार र कर प्रशासनलगायतका क्षेत्रमा सुधार भएको छ । सरकार पनि विदेशी लगानीको सुरक्षामा पनि सरकार सचेत छ,” उहाँले भन्नुभयो ।नेपालमा पर्यटन क्षेत्रमा विशेष गरी केबुलकार, रिसोर्ट, साहसिक पर्यटन, वेलनेस सेन्टरमा क्षेत्रीय लगानी बढिरहेको उल्लेख गर्दै उहाँले भियतनामी लगानीकर्तालाई आफूहरू स्वागत गर्न चाहेको बताउनुभयो । अध्यक्ष ढकालले भियतनामी टोलीलाई महासङ्घको आगामी वार्षिक साधारण सभामा सहभागी हुन र नेपालको व्यावसायिक वातावरण प्रत्यक्ष अवलोकन गर्नका लागि पनि निम्तो दिनुभयो । भियतनामी चेम्बर अफ कमर्स इन्डस्ट्रीका उपकार्र्यकारी अध्यक्ष न्गुयेन क्याङ भिनले आफूहरू पनि नेपालसँग थप आर्थिक साझेदारीका लागि इच्छुक रहेको बताउनुभयो । नेपाल उद्योग वाणिज्य महासङ्घलाई भियतनाममा स्वागत गर्न पाउँदा खुसी लागेको उल्लेख गर्दै उहाँले दुई देशबिच लगानी र व्यापारका क्षेत्रमा ठुलो सम्भावना रहेको उल्लेख गर्दै आर्थिक साझेदारीलाई थप मजबुत बनाउनुपर्नेमा जोड दिनुभयो । “दुई देशबिच व्यापार र लगानीका क्षेत्रमा ठुलो सहकार्य छैन, यद्यपि यस क्षेत्रमा सहकार्यका लागि ठुलो सम्भावना छ, आगामी दिनमा पनि हाम्रो सहकार्य जारी रहने छ,” उहाँले भन्नुभयो ।",
      "link": "https://gorkhapatraonline.com/news/183411",
      "image": "https://gorkhapatraonline.com/storage/media/322876/conversions/vieatnam-1-original-thumb.jpg"
    },
    {
      "slug": "183410",
      "title": "गोठमै पुग्छन् पशु प्राविधिक",
      "timestamp": 1765497600000,
      "source": "gp",
      "content": "म्याग्दीको धवलागिरि गाउँपालिका–७ का ५७ वर्षीय पशु प्राविधिक देवीप्रसाद सुवेदी घोडा चढेर गोठ गोठमा पुगी किसानलाई सेवा दिनुहुन्छ ।   करिब तीन दशकदेखि पशुपालक कृषकको सेवामा सक्रिय पशु प्राविधिक सुवेदीले घरमै औषधीसहित पुगेर सेवा दिन मोटरसाइकलभन्दा सस्तो र भरपर्दो हुने भएकाले घोडा किनेको उल्लेख गर्नुभयो । उहाँ किसानको घरमा समयमै पुग्न र ज्यानकै जोखिममा परेका पशुको उपचारमा सहज होस् भनेर घोडा किनेको बताउनुहुन्छ । उहाँसँगै सो वडामा रहनुभएका पशु प्राविधिकले पशुधनको सुरक्षामा उल्लेखनीय भूमिका निर्वाह गर्नुभएको छ ।",
      "longContent": "काठमाडौँ, मङ्सिर २६ गते । म्याग्दीको धवलागिरि गाउँपालिका–७ का ५७ वर्षीय पशु प्राविधिक देवीप्रसाद सुवेदी घोडा चढेर गोठ गोठमा पुगी किसानलाई सेवा दिनुहुन्छ । करिब तीन दशकदेखि पशुपालक कृषकको सेवामा सक्रिय पशु प्राविधिक सुवेदीले घरमै औषधीसहित पुगेर सेवा दिन मोटरसाइकलभन्दा सस्तो र भरपर्दो हुने भएकाले घोडा किनेको उल्लेख गर्नुभयो । उहाँ किसानको घरमा समयमै पुग्न र ज्यानकै जोखिममा परेका पशुको उपचारमा सहज होस् भनेर घोडा किनेको बताउनुहुन्छ । उहाँसँगै सो वडामा रहनुभएका पशु प्राविधिकले पशुधनको सुरक्षामा उल्लेखनीय भूमिका निर्वाह गर्नुभएको छ । काभ्रेपलाञ्चोक मण्डनदेउपुरका हरिकृष्ण श्रेष्ठ तीन दशकदेखि पशु प्राविधिकका रूपमा कार्यरत हुनुहुन्छ । उहाँ मण्डनदेउपुर नगरपालिका, पाँचखाल नगरपालिका र सिन्धुपाल्चोकको इन्द्रावती गाउँपालिकासम्म पुगेर सेवा दिनुहुन्छ । विशेष गरेर नस्ल सुधारमा क्रियाशील उहाँले ब्याउन नसकेका हजारौँ गाईभैँसीको उपचार गरी ज्यान जोगाइदिनुभएको छ । किसानको घरसम्म जान मोटरसाइकलको प्रयोग गर्ने श्रेष्ठले पशुलाई स्वस्थ बनाउन नियमित रूपमा नाम्ले र जुकाको औषधी खुवाउने परामर्श पनि दिने गर्नुहुन्छ । पशुको जाँच गर्ने भएकाले श्रेष्ठलाई स्थानीयले डाक्टर भनेर पनि बोलाउँछन् । सिन्धुपाल्चोकको मेलम्चीका पशु प्राविधिक चेतप्रसाद घोरासैनी दिनरात नभनी किसानको गोठमा पुग्नुहुन्छ । ब्याउन नसकेर मृत्युको मुखमा पुगेका भैँसीका माउ पाडाको ज्यान जोगाइदिने उहाँले स्थानीय कुलप्रसाद लुइटेलको एक लाख ६० हजार रुपियाँको पशुधन जोगाइदिनुभयो । पर्वतको मोदी गाउँपालिकाले कृषकको सहजताका लागि भन्दै पशु प्राविधिकलाई कृषकका घर घरमा पठाउन सुरु गरेपछि त्यहाँका किसानले लाभ उठाएका छन् । अधिकांश नागरिक पशुपालनमा रहेकाले पालिकाले पनि कृषकलाई सोही अनुसारको सुविधा पु¥याउने उद्देश्यले पशुसम्बन्धी कुनै पनि समस्या परेमा कृषकका गोठमा नै प्राविधिक पुग्ने प्रबन्ध गरेको पशु चिकित्सक गोपाल पासीले जानकारी दिनुभयो । काभ्रेपलाञ्चोक मण्डनदेउपुरका पशु प्राविधिक राजेश लम्साल पनि किसानको फोन आउनेबित्तिकै दिनरात नभनी सेवामा सक्रिय हुनुहुन्छ । दिउँसोको समयभन्दा रातको समयमा किसानको फोन धेरै आउने र उहाँ जुनसुकै समयमा पनि किसानको पशुधन जोगाउन सक्रिय बन्नुहुन्छ । पशुको ज्यान नै जाने सङ्केत देखेपछि किसानले तत्कालै पशु प्राविधिकलाई फोन गरिहाल्छन् । “महिनामा २० वटासम्म गाईभैँसीको ज्यान जोगाएका छौँ,” लम्सालले भन्नुभयो । स्थानीय सरकारको ‘एक वडा एक पशु प्राविधिक’ का रूपमा कार्यरत लम्साल त्यहाँका पशुपालक किसानको साथी बन्नुभएको छ । पशुमा देखिने समस्या समाधान गरेर ग्रामीण पशु प्राविधिकले किसानको मुहारमा खुसी ल्याउने गरेका छन् । ७५३ वटै स्थानीय तहका पशु प्राविधिकले किसानको गोठमै पुगेर सेवा दिन थालेपछि किसानको मुहारमा खुसी छाउन थालेको हो । धवलागिरि गाउँपालिका–६ म्याम्दीका वडाध्यक्ष अशोक खत्रीले पशुको स्वास्थ्यमा आएको समस्या समाधान गर्न पशु प्राविधिकले खेलेको भूमिकाले किसानले मुहारमा खुसी ल्याएको बताउनुभयो । नेपाल पशु चिकित्सक परिषद्का उपाध्यक्ष डा. मनोजकुमार शाहीका अनुसार देशभरका पशु प्राविधिकले दैनिक हजारौँ किसानको मुहारमा खुसी ल्याउने गरेको उल्लेख गर्नुभयो । पशु प्राविधिकले किसानको लाख रुपियाँभन्दा धेरै रुपियाँ पर्ने पशुधन जोगाइदिने मात्रै नभएर पशुपालक किसानको स्नेह पाउने गरेको बताउनुभयो । औपचारिक र अनौपचारिक रूपमा झन्डै एक लाख जनशक्ति पशुसेवाको क्षेत्रमा क्रियाशील छन् । पशु स्वास्थ्य तथा पशुसेवा व्यवसायी परिषद्मा भने १३ हजार १०३ जनाले मात्रै सदस्यता लिएका छन् । प्राविधिकलाई परिषद्मा आबद्ध गराएर अझै जिम्मेवार बनाउन सके पशुधनको सुरक्षामा टेवा पुग्ने किसान बताउँछन् । पशु स्वास्थ्य तथा पशुसेवा व्यवसायी परिषद्का रजिस्ट्रार जनकबहादुर रावलले देशभरका एक लाखभन्दा धेरै पशु प्राविधिकले सेवा पु¥याइरहेको उल्लेख गर्नुभयो ।पशुलाई छोएर, स्नेह गरेर मात्रै उपचार सम्भव भएकाले पशु प्राविधिकले किसानको गोठमै पुगेर सेवा दिँदा पशुधनको सुरक्षामा योगदान पु¥याएको उहाँको भनाइ छ ।",
      "link": "https://gorkhapatraonline.com/news/183410",
      "image": "https://gorkhapatraonline.com/storage/media/322875/conversions/443-original-thumb.jpg"
    },
    {
      "slug": "183408",
      "title": "दोस्रो चरणको पाइप लाइन विस्तार सुरु",
      "timestamp": 1765497600000,
      "source": "gp",
      "content": "दोस्रो चरणको पेट्रोलियम पाइप लाइन विस्तारको निर्माण अगाडि बढेको छ ।    नेपाल आयल निगम र इन्डियन आयल कर्पोरेसन (आइओसी) को संयुक्त लगानीमा पेट्रोलियम पाइप लाइन परियोजनाको निर्माण प्रक्रिया अगाडि बढेको हो ।",
      "longContent": "काठमाडौँ, मङ्सिर २६ गते । दोस्रो चरणको पेट्रोलियम पाइप लाइन विस्तारको निर्माण अगाडि बढेको छ ।  नेपाल आयल निगम र इन्डियन आयल कर्पोरेसन (आइओसी) को संयुक्त लगानीमा पेट्रोलियम पाइप लाइन परियोजनाको निर्माण प्रक्रिया अगाडि बढेको हो ।निगमका कार्यकारी निर्देशक डा. चण्डिका भट्टले झापा–सिलिगुडी पेट्रोलियम पाइप लाइन विस्तारका लागि आइओसीले टेन्डर आह्वान गरिसकेको जानकारी दिनुभयो । भारतको सिलिगुडी–चारआली पेट्रोलियम पाइप लाइन, चारआलीमा इन्धन भण्डारण डिपो र अमलेखगन्ज–लोथर पाइप लाइन आइओसीको प्राविधिक र आर्थिक सहयोगमा निर्माण हुने जानकारी उहाँले दिनुभयो ।पाँच वर्षभित्रमा पाइप लाइन परियोजना सक्ने गरी सम्झौता भएकोमा तीन वर्षभित्र सक्ने आइओसीका प्रतिनिधिले जानकारी गराएको उहाँको भनाइ छ । हालै आइओसीका प्रतिनिधिबिच भारतमा भएको भेटमा आइओसीका तर्फबाट पाइप लाइन निर्माण तीव्र गतिमा अगाडि बढाउने प्रतिबद्धता जनाएको उहाँले जानकारी दिनुभयो । यस्तै मोतीहारीदेखि सर्लाहीसम्म खाना पकाउने एलपी ग्यास आयातका लागि अनुदानमा पाइप लाइन बनाउन आइओसीसमक्ष प्रस्ताव राखेको भट्टले जानकारी दिनुभयो । उहाँले भन्नुभयो, “पाइप लाइनबाट ग्यास आयात गर्दा वार्षिक पाँचदेखि छ अर्ब रुपियाँ ढुवानी रकम बचत हुन्छ ।” यस्तै बाराको अमलेखगन्जदेखि चितवनको लोथरसम्म पाइप लाइन विस्तारका लागि जग्गा व्यवस्थापन गर्ने काम सकिएको निगमले जनाएको छ । पाइप लाइन आइओसीले बनाइदिने र लोथरमा भण्डारणगृह निगम आफैँले बनाउन लागेको हो । पाइप लाइनका तीन परियोजना आइओसीले १५ अर्ब रुपियाँमा निर्माण गर्ने छ । निगमले नौ अर्ब रुपियाँमा चितवनमा भण्डारणगृह निर्माण गर्ने छ । निगमका उपनिर्देशक रामहरि निरौलाले चितवनमा भण्डारणगृह (टर्मिनल) निर्माणका लागि जग्गाको स्तरोन्नति, रुख कटान र सडक पहुँच मार्ग विस्तार गर्ने काम भइसकेको जानकारी दिनुभयो । आगामी नौ महिनाभित्र पाइप लाइन बिछ्याउन सुरु हुने उहाँले जानकारी दिनुभयो । चितवनको पेट्रोलियम भण्डारणगृह भने निगमको नौ अर्ब रुपियाँ लगानीमा बन्ने छ । अमलेखगन्ज–लोथर ६२ किलोमिटर लामो पेट्रोलियम पाइप लाइन निर्माण हुने छ । यस्तै भारतको सिलिगुडीमा रहेको आइओसी डिपोबाट झापाको चारआलीसम्म पाइप लाइनको ३५ किलोमिटर क्षेत्रफल भारतमा पर्ने छ भने १५ किलोमिटर नेपालतर्फ पर्ने छ । दुवै पाइप लाइनको निर्माण भारतीय लगानीमा हुने छ । निगमका कुल परियोजनाको दुई इन्धन भण्डारण डिपो (ग्रिन फिल्ड टर्मिनल) मध्ये एक नेपालले बनाउने छ भने एउटा भारतले नै बनाइदिने सम्झौतामा उल्लेख छ । चितवनको लोथरमा एक लाख किलोलिटर र झापामा ४५ हजार किलोलिटर क्षमताको भण्डारणगृह निर्माण गरिने छ । यसअघि भारतको मोतीहारीदेखि बाराको अमलेखगन्जसम्मको ६९ किलोमिटर लामो अन्तरदेशीय पेट्रोलियम पाइप लाइन परियोजना २०७६ सालदेखि सञ्चालनमा आएको हो । सुरुवाती चरणमा डिजेल र मटितेल पाइप लाइनमार्फत आयात गरिएकामा केही समयअघिदेखि पेट्रोलियम पदार्थ पनि पाइप लाइनबाट ल्याइएको छ ।",
      "link": "https://gorkhapatraonline.com/news/183408",
      "image": "https://gorkhapatraonline.com/storage/media/322873/conversions/444-original-thumb.jpg"
    },
    {
      "slug": "183407",
      "title": "चिनी उद्योग सञ्चालनको तयारी",
      "timestamp": 1765497600000,
      "source": "gp",
      "content": "अधिकांश चिनी मिल पुस पहिलो सातादेखि सञ्चालनमा आउने भएका छन् । प्रत्येक चिनी उद्योगमा अहिले मिलका उपकरण मर्मत, परीक्षण र कामदार जुटाउनेसहितका तयारी गरिरहेका छन् । सरकारले उखुको मूल्य तोकिसकेकाले चिनी उद्योगले पनि अब धमाधम मिल सञ्चालन गरेर उखु क्रसिङ (पेल्ने) काम सुरु गर्ने तयारी गरेका हुन् ।  सर्लाहीमा तीन वटा चिनी उद्योगमध्ये इन्दुशङ्कर चिनी उद्योग हरिवन र महालक्ष्मी चिनी उद्योग बगदहले मिल सञ्चालन गर्नुअघि गरिने डोङ्गा पूजा गरिसकेका छन् ।",
      "longContent": "सर्लाही समाचारदातासर्लाही, मङ्सिर २६ गते । अधिकांश चिनी मिल पुस पहिलो सातादेखि सञ्चालनमा आउने भएका छन् । प्रत्येक चिनी उद्योगमा अहिले मिलका उपकरण मर्मत, परीक्षण र कामदार जुटाउनेसहितका तयारी गरिरहेका छन् । सरकारले उखुको मूल्य तोकिसकेकाले चिनी उद्योगले पनि अब धमाधम मिल सञ्चालन गरेर उखु क्रसिङ (पेल्ने) काम सुरु गर्ने तयारी गरेका हुन् ।  सर्लाहीमा तीन वटा चिनी उद्योगमध्ये इन्दुशङ्कर चिनी उद्योग हरिवन र महालक्ष्मी चिनी उद्योग बगदहले मिल सञ्चालन गर्नुअघि गरिने डोङ्गा पूजा गरिसकेका छन् । महालक्ष्मी चिनी उद्योगका प्रशासकीय प्रमुख शिवशङ्कर महतोले पुस पहिलो साता मिल सञ्चालन गर्ने गरी तयारी भइरहेको जानकारी दिनुभयो । उहाँका अनुसार महालक्ष्मीले यो वर्ष २० देखि २२ लाख क्विन्टल उखु क्रसिङ गर्ने लक्ष्य लिएको छ । महालक्ष्मीले गएको वर्ष १३ लाख ८१ हजार क्विन्टल उखु क्रसिङ गरेको थियो । मङ्सिर १४ गते नै डोङ्गा पूजा गरेको इन्दुशङ्कर चिनी उद्योग हरिवन पनि पुस लागेपछि मात्रै सञ्चालनको तयारी रहेको छ । इन्दुशङ्कर चिनी उद्योगका उखु प्रबन्धक योगनारायण रजकले यो वर्ष ३५ लाख क्विन्टल उखु क्रसिङ गर्ने लक्ष्यसहित मिल सञ्चालनको अन्तिम तयारी भइरहेको बताउनुभयो । इन्दुशङ्करले गएको वर्ष ३० लाख ४० हजार क्विन्टल उखु क्रसिङ गरेको थियो । अन्नपूर्ण चिनी उद्योग धनकौलका सञ्चालक शैलेन्द्र गुप्ताले अन्य उद्योगभन्दा दुई/चार दिन ढिलो गरी उद्योग सञ्चालन हुने बताउनुभयो । उद्योगमा डोङ्गा पूजा भने शुक्रबार गर्न लागिएको उद्योगपति गुप्ताले बताउनुभयो । केही साताअघि उखु किसानले पुरानो बक्यौता रकम माग गर्दै अन्नपूर्ण चिनी उद्योगविरुद्ध आन्दोलन नै गरेका थिए । गत सोमबार बसेको मन्त्रीपरिषद्को बैठकले उखुको मूल्य प्रतिक्विन्टल उद्योगीले ६२० रुपियाँ र सरकारले अनुदानबापत ७० रुपियाँ उपलब्ध गराउने निर्णय गरेको थियो ।",
      "link": "https://gorkhapatraonline.com/news/183407",
      "image": "https://gorkhapatraonline.com/storage/media/322872/conversions/indira-sugar-mill-(1)-original-thumb.jpg"
    },
    {
      "slug": "183405",
      "title": "युएईको श्रमिक भिसा सहज",
      "timestamp": 1765497600000,
      "source": "gp",
      "content": "नेपालीको प्रमुख श्रम गन्तव्य देश संयुक्त अरब इमिरेट्स (युएई) ले श्रमिक भिसा प्रक्रिया खुकुलो बनाएको छ । नेपालमा पछिल्लो समयमा देशमा शान्तिसुरक्षा ठिक भइसकेको र देश निर्वाचनमय भएको सन्देश प्रवाह भएपछि युएई सरकारले नेपालीका लागि श्रमिक भिसामा खुकुलो गर्न थालेको हो ।",
      "longContent": "गोरखापत्र समाचारदाता काठमाडौँ, मङ्सिर २६ गते । नेपालीको प्रमुख श्रम गन्तव्य देश संयुक्त अरब इमिरेट्स (युएई) ले श्रमिक भिसा प्रक्रिया खुकुलो बनाएको छ । नेपालमा पछिल्लो समयमा देशमा शान्तिसुरक्षा ठिक भइसकेको र देश निर्वाचनमय भएको सन्देश प्रवाह भएपछि युएई सरकारले नेपालीका लागि श्रमिक भिसामा खुकुलो गर्न थालेको हो । जेनजी आन्दोलनपछि नेपालमा बढ्दै गएको असुरक्षाले आफ्नो देशमा हुन सक्ने सुरक्षा जोखिमलाई ध्यानमा राख्दै युएईले भ्रमण भिसा औपचारिक रूपमा नेपाललाई दिँदै आएको भिसा सुविधा रोकेको थियो । सुरुमा भ्रमण भिसामा रोक लगाएको युएईले पछि कामदार भिसा पनि अनौपचारिक रूपमा रोकेको थियो । नेपाल वैदेशिक रोजगार व्यवसायी सङ्घका पूर्वअध्यक्ष रोहन गुरुङले नेपाल सरकारको अनुरोधपछि युएई सरकारले श्रमिकलगायत अन्य भिसामा लचकता देखाएको बताउनुभयो । उहाँका अनुसार जेनजी आन्दोलनलाई देखाएर भिसा प्रक्रिया बन्द भएपछि सरकारले भिसा प्रक्रियालाई सहज गर्न सक्रियता देखाएको थियो ।अध्यागमन विभागका निर्देशक टीकाराम ढकालका अनुसार नेपालीका लागि युएई भिसामा अहिले समस्या छैन । अन्य श्रम गन्तव्यले समेत अनौपचारिक रूपमा नेपाललाई दिने भिसामा लचकता देखाउन थालेका छन् । नेपालबाट श्रम स्वीकृति लिएर दैनिक औसत ७५२ नेपाली युएई जाने गरेको गत वर्षको तथ्याङ्कले देखाउँछ । विभागले सार्वजनिक गरेको तथ्याङ्क अनुसार नेपालबाट सबैभन्दा बढी नेपाली रोजगारीका लागि युएई पुग्छन् ।युएईले नेपालीका लागि भ्रमण तथा श्रमिक भिसा बन्द गरेसँगै त्यसको प्रत्यक्ष असर म्यानपावर व्यवसायी र बेरोजगार युवामा परेको थियो । त्यसै गरी सो क्षेत्रबाट आउने विप्रेषणमा पनि असर पर्ने अवस्था थियो । भिसामा कडाइ हुनुअघि मासिक २२ हजारभन्दा बढी श्रमिक युएई गइरहेका थिए । आर्थिक वर्ष २०७७/७८ मा ४० हजार ४७७, आव २०७८/७९ एक लाख २२ हजार, आव २०७९/८० मा एक लाख १६ हजार, आव २०८०/८१ मा एक लाख ९३ हजार र आव २०८१/८२ मा दुई लाख ७४ हजारले रोजगारीका लागि युएई जान श्रम स्वीकृति लिएको तथ्याङ्क छ ।चालु आवको पहिलो चार महिना (साउनदेखि कात्तिक) मा ८० हजार ९०१ जनाले युएईमा रोजगारीका लागि अन्तिम श्रम स्वीकृति लिएका छन् । श्रमिक भिसामा युएई जानेमध्ये करिब ९० प्रतिशत संस्थागत प्रक्रियाबाटै जाने गरेका छन् ।",
      "link": "https://gorkhapatraonline.com/news/183405",
      "image": "https://gorkhapatraonline.com/storage/media/322870/conversions/bideshi-kamdar-original-thumb.jpg"
    },
    {
      "slug": "183370",
      "title": "नेप्से परिसूचकमा सामान्य अङ्कको गिरावट",
      "timestamp": 1765411200000,
      "source": "gp",
      "content": "साताको अन्तिम कारोबार दिन आज नेपाल स्टक एक्सचेञ्ज ९नेप्से० परिसूचकमा सामान्य अङ्कको गिरावट देखिएको छ । आज नेप्से परिसूचक एक दशमलव ६६ प्रतिशतले घटेर दुई हजार ६०७ दशमलव ३७ को बिन्दुमा कायम भएको हो ।",
      "longContent": "काठमाडौँ, मङ्सिर २५ गते । साताको अन्तिम कारोबार दिन आज नेपाल स्टक एक्सचेञ्ज ९नेप्से० परिसूचकमा सामान्य अङ्कको गिरावट देखिएको छ । आज नेप्से परिसूचक एक दशमलव ६६ प्रतिशतले घटेर दुई हजार ६०७ दशमलव ३७ को बिन्दुमा कायम भएको हो ।आज ३२६ कम्पनीको ७७ लाख ६८ हजार ६०१ कित्ता शेयर ६९ हजार ७२९ पटक खरिदबिक्री हुँदा रु तीन अर्ब ४९ करोड ७९ लाख ७९ हजार ७५६ दशमलव ५७ को कारोबार भएको नेप्सेले जनाएको छ । आजको कारोबारमा ९८ कम्पनीको शेयर मूल्य बढेको छ भने १४९ को मूल्य घट्दा ११ कम्पनी स्थिर छन् ।आज बैंकिङ शून्य दशमलव १५, जीवन बिमा शून्य दशमलव १८, उत्पादन तथा प्रशोधन शून्य दशमलव ९२, माइक्रोफाइनान्स शून्य दशमलव शून्य नौ, तथा व्यापार समूह शून्य दशमलव शून्य सात प्रतिशतले बढेका छन् । विकास बैंक शून्य दशमलव १९, फाइनान्स शून्य दशमलव ६५, होटल तथा पर्यटन शून्य दशमलव ५४, हाइड्रोपावर शून्य दशमलव ३६, लगानी शून्य दशमलव २९, निर्जीवन बिमा शून्य दशमव १६ र अन्य समूह शून्य दशमलव ६३ प्रतिशतले घटेका छन् ।आज स्वस्तिक लघुवित्त वित्तीय संस्थान लिमिटेडको शेयर मूल्यमा सकारात्मक सर्किट लागेको छ भने मुक्तिनाथ कृषि कम्पनी लिमिटेडको शेयर मूल्य सबैभन्दा बढी आठ दशमलव ४२ प्रतिशत घटेको छ । कारोबारका आधारमा आज सबैभन्दा बढी ङादी ग्रुप पावर लिमिटेडको शेयर किनबेच भएको छ ।",
      "link": "https://gorkhapatraonline.com/news/183370",
      "image": "https://gorkhapatraonline.com/storage/media/322813/conversions/Stock-exchange-original-thumb.jpg"
    },
    {
      "slug": "183336",
      "title": "गुल्मीमा यसवर्ष धान उत्पादनमा आठ प्रतिशतले कमी",
      "timestamp": 1765411200000,
      "source": "gp",
      "content": "यसवर्ष यहाँ धान उत्पादनमा कमी आएको छ । गत वर्षको तुलनामा जिल्लामा आठ प्रतिशतले उत्पादनमा कमी आएको कृषि ज्ञान केन्द्रले जनाएको छ । कृषि ज्ञान केन्द्रका सूचना अधिकारी टीकाराम न्यौपानका अनुसार यसवर्ष जिल्लामा २२ हजार ३२३ मेट्रिकटन मात्र धान उत्पादन भएको छ ।",
      "longContent": "गुल्मी,  मङ्सिर २५ गते ।   यसवर्ष यहाँ धान उत्पादनमा कमी आएको छ । गत वर्षको तुलनामा जिल्लामा आठ प्रतिशतले उत्पादनमा कमी आएको कृषि ज्ञान केन्द्रले जनाएको छ । कृषि ज्ञान केन्द्रका सूचना अधिकारी टीकाराम न्यौपानका अनुसार यसवर्ष जिल्लामा २२ हजार ३२३ मेट्रिकटन मात्र धान उत्पादन भएको छ ।  गतवर्ष जिल्लामा २४ हजार चार सय २६ मेट्रिकटन धान उत्पादन भएको थियो । यस पटक जिल्लामा धानको उत्पादनसँगै धान रोपणको क्षेत्रफलसमेत घटेको सूचना अधिकारी न्यौपानेले बताउनुभयो । गत वर्ष जिल्लामा सात हजार दुई सय ८८ हेक्टरमा क्षेत्रफलमा धान उत्पादन भएको थियो । यसवर्ष उत्पादन घटेर छ हजार दुई सय ७० हेक्टरमा मात्र धान उत्पादन भएको छ ।  जिल्लामा पछिल्ला वर्षमा क्रमशः धानको उत्पादन र क्षेत्रफल घट्दै जान थालेको ज्ञान केन्द्रले जनाएको छ । यसरी उत्पादन र क्षेत्रफल घट्नुमा बेमौसमी वर्षा हुनु, लामो समय खडेरी पर्नु, गाउँबाट बसाइँसराइ बढ्दै जानु, उन्नत बीउ र रासायनिक मलको अभाव हुनु जस्ता कारण रहेकोे कार्यालयले जनाएको छ । गत वर्षभन्दा यसवर्ष बर्खे धान उत्पादनमा पनि आठ प्रतिशतले कमी आएको छ । जिल्लामा कूल छ हजार पाँच सय ८५ हेक्टर क्षेत्रफलमा धानखेती हुँदै आएको छ । त्यसअन्तर्गत चैते धान उत्पादनको क्षेत्रफल तीन सय १५ हेक्टर र बर्खे धान उत्पादनको क्षेत्रफल छ हजार दुई सय ७० हेक्टर रहेको छ । यस वर्ष चैते धान एक हजार दुई सय ८६ मेट्रिकटन र बर्खे धान २२ हजार तीन सय २३  मेट्रिकटन उत्पादन भएको कृषि ज्ञान केन्द्रका प्रमुख नरेश धितालले जानकारी दिनुभयो । जिल्लामा सबैभन्दा बढी धान उत्पादन हुने फाँटहरुमा इस्माको चौरासी, सत्यवतीको जोहाङ्, उर्लीखोला र अस्लेवा कालीगण्डकीको अर्बेनी, कनौटा, छापचौर, चन्द्रकोटको मजुवा, रुपाकोटलगायत रहेका छन् । त्यसैगरी मुसिकोट नगरपालिकाको तल्लाफाँट, इन्द्रेगौडा, बडीगाडको सुदी, मालिका गाउँपालिकाको सिमलटारी, फूलबारी र मदानेको सिर्सेनी छन । धुुर्कोटको छल्दी तथा पनाहा, गुल्मी दरबारको गरमटारी, छत्रकोटको खज्र्याङ्, मनबाग लगायतका फाँटमा पनि राम्रो धान उत्पादन हुने गर्दछ । जिल्लामा आयातित चामलको गुणस्तर तथा मूल्यमा स्वदेशी र स्थानीय धानले प्रतिस्पर्धा गर्न नसक्दा पछिल्लो समयमा धानको आयात बढ्दै गएको छ । गतवर्ष गुल्मीमा रु पाँच करोड मूल्य बराबरको चामल आयात भएको कृषि ज्ञान केन्द्रले जनाएको छ । जिल्लामा विशेषगरी हँसराज, झोत्री, काठे, भिनुवा, सानोभट्टे, ठूलोभट्टे, कोडे, मडियारे, रातोे मार्सी र मार्सिलगायत धानका जात किसानको रोजाइमा पर्ने गरेको छ । उन्नत र हाइब्रिड जातका धानभन्दा स्थानीय जातको धान किसानको रोजाइमा पर्ने गरेको हो । स्थानीय धानको भात खाँदा भोक कम लाग्ने, खानका लागि नरम र स्वादिलो हुने हुँदा यहाँका किसानले रैथाने धानको उत्पादनमासमेत निरन्तरता दिँदै आएका छन् । कृषि ज्ञान केन्द्रले पनि जिल्लामा यस्ता प्रकारका रैथाने जातका धानका बीउको संरक्षण गर्नुपर्नेमा किसानलाई जोड दिँदै आएको छ । रासस",
      "link": "https://gorkhapatraonline.com/news/183336",
      "image": "https://gorkhapatraonline.com/storage/media/322751/conversions/dhan_-original-thumb.jpg"
    },
    {
      "slug": "183325",
      "title": "सुनचाँदीको मूल्य निरन्तर बढ्दो",
      "timestamp": 1765411200000,
      "source": "gp",
      "content": "नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु. दुई लाख ५३ हजार १०० कायम भएको छ भने एक तोला चाँदीको मोल रु तीन हजार ८०५ निर्धारण भएको छ ।",
      "longContent": "काठमाडौँ,  मङ्सिर २५ गते ।  बुधबारको तुलनामा आज सुनचाँदीको मूल्य वृद्धि भएको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु. दुई लाख ५३ हजार १०० कायम भएको छ भने एक तोला चाँदीको मोल रु. तीन हजार ८०५ निर्धारण भएको छ ।बुधबार सुनको मूल्य प्रतितोला रु. दुई लाख ५२ हजार १०० निर्धारण भएको थियो भने एक तोला चाँदी रु. तीन हजार ७५० मा कारोबार भएको थियो । अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा एक औँस सुन चार हजार २४२ र त्यति नै परिमाणको चाँदी ६२ अमेरिकी डलरमा खरिदबिक्री भइरहेको छ ।रासस",
      "link": "https://gorkhapatraonline.com/news/183325",
      "image": "https://gorkhapatraonline.com/storage/media/322735/conversions/_gold-original-thumb.jpg"
    },
    {
      "slug": "183293",
      "title": "एउटै टोलबाट एक करोडको सुन्तला",
      "timestamp": 1765411200000,
      "source": "gp",
      "content": "गोरखाको गण्डकी गाउँपालिका–२, याङ्दी टोलबाट यस वर्ष एक करोड रुपियाँ बराबरको सुन्तला बिक्री भएको छ । याङ्दीका किसानको मेहनत, उचित हेरचाह र अनुकूल मौसमका कारण यस पटक उत्पादन बढेर एक करोड रुपियाँको सुन्तला बिक्री भएको हो ।",
      "longContent": "गुणबहादुर रोकासुलीकोट, मङ्सिर २५ गते । गोरखाको गण्डकी गाउँपालिका–२, याङ्दी टोलबाट यस वर्ष एक करोड रुपियाँ बराबरको सुन्तला बिक्री भएको छ । याङ्दीका किसानको मेहनत, उचित हेरचाह र अनुकूल मौसमका कारण यस पटक उत्पादन बढेर एक करोड रुपियाँको सुन्तला बिक्री भएको हो ।  सुन्तला उत्पादक कृषि सहकारी संस्था लिमिटेडका अध्यक्ष एकबहादुर थापाका अनुसार यस वर्ष मात्र याङ्दी टोलका १४० जना सुन्तला किसानको बगैँचाबाट एक करोड रुपियाँ बराबरको सुन्तला बिक्री गरिएको छ ।  गोरखामा प्रधानमन्त्री कृषि आधुनिकीकरण परियोजना गोरखा र कृषि ज्ञान केन्द्र गोरखा तथा विभिन्न सहकारी संस्थाले प्रवर्धन गरेको प्राविधिक सहयोगका कारण उत्पादनमा वृद्धिमा मद्दत पुगेको सुन्तला किसान एकबहादुर थापाले बताउनुभयो । यस वर्ष याङ्दीका सुन्तलामा जौविक मलको प्रयोग किरा नियन्त्रणका लागि समयमै उपचार तथा सिँचाइ व्यवस्थापनमा सुधार भएकाले बगैँचाका रुख स्वास्थ्य रहेकाले सुन्तला उत्पादन पनि उच्च भएको याङ्दीका अर्का सुन्तला किसान तुलबहादुर थापाको भनाइ छ । अघिल्लो वर्षमा सुन्तला उत्पादन राम्रो भए पनि बजार मूल्यमा समस्या भएको थियो । सुन्तला किसान एकबहादुर थापाले भन्नुभयो, “यस पटक व्यापारी सुन्तलाको बोटमा गएर किसानसँग सम्झौता गरी एक लाखदेखि २५ लाखसम्म रकम बुझाएपछि किसानको लगानी सुरक्षित भएको छ ।” याङ्दीमा सुन्तला राम्रो उत्पादन भएपछि विभिन्न ठाउँका व्यापारी आफैँ सुन्तला टिप्ने, ढुवानी आफैँ गर्ने भएकाले किसालाई कुनै समस्या नदेखिएको किसानले बताएका छन् । गुणस्तरीय फलले बाहिरी बजारमा समेत राम्रो माग पाएको छ । याङ्दी टोलका अधिकांश किसानले सुन्तलालाई मुख्य आम्दानीको स्रोत बनाएका छन् । पछिल्लो समय युवा जनशक्ति पनि वैदेशिक रोजगारीको विकल्पका रूपमा सुन्तला खेतीतर्फ आकर्षित हुँदै गएका छन् । उत्पादन वृद्धि तथा बजार विस्तारसँंगै किसानको जीवनस्तरमा सकारात्मक परिवर्तन देखिन थालेको स्थानीयले बताएका छन् ।  गण्डकी गाउँपालिकाले पनि सुन्तला उत्पादनलाई दीर्घकालीन रूपमा प्रवर्धन गर्न कृषि सडक, सिँचाइ, भण्डारण केन्द्र तथा प्रविधिमैत्री तालिममा थप लगानी गर्दै आगामी वर्षदेखि उत्पादनलाई ब्रान्ड बनाई ‘गोरखा याङ्दी सुन्तला’ नाममा बजारमै चिनाउने तयारी भएको पालिकाका अध्यक्ष दीपक तिमल्सिनाले बताउनुभयो ।  यस वर्ष उत्पादन र बिक्री दुवै पक्षबाट सफल परिणाम आएकाले किसानमा ठुलो उत्साह छ । किसानले आगामी वर्ष झनै उत्पादन बढी गर्ने लक्ष्यसहित नयाँ बगैँचा विस्तार, गुणस्तरीय बिरुवा तथा आधुनिक प्रविधिको प्रयोगमा जोड दिने योजना बनाएका छन् । एउटा टोलबाट एक करोड रुपियाँभन्दा बढीको सुन्तला बिव्रmी हुनुले गोरखा जिल्लामा सुन्तला खेतीले उज्ज्वल सम्भावना बोक्ने सङ्केत दिएको प्रधानमन्त्री तथा कृषि आधुनिक परियोजना कार्यालय गोरखाका प्रमुख पूर्ण ढुङ्गानाले बताउनुभयो ।",
      "link": "https://gorkhapatraonline.com/news/183293",
      "image": "https://gorkhapatraonline.com/storage/media/322687/conversions/Untitled-1-original-thumb.jpg"
    },
    {
      "slug": "183289",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1765411200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, मङ्सिर २५ गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु ८५, गोलभेँडा ठूलो (भारतीय) प्रतिकिलो रु ९५, गोलभेँडा सानो (लोकल) प्रतिकिलो रु ५०, गोलभेँडा सानो (टनेल) प्रतिकिलो रु ९०, गोलभेँडा सानो (भारतीय) प्रतिकिलो रु ६०, गोलभेँडा सानो (तराई) प्रतिकिलो रु ७०, आलु रातो प्रतिकिलो रु ४०, आलु रातो (भारतीय) प्रतिकिलो रु ३८, आलु सेतो प्रतिकिलो रु ३५ र प्याज सुकेको (भारतीय) प्रतिकिलो रु ३८ रहेको छ । यस्तै, गाजर (लोकल) प्रतिकिलो रु ११०, गाजर (तराई) प्रतिकिलो रु १००, बन्दा (लोकल) प्रतिकिलो रु ५०, बन्दा (तराई) प्रतिकिलो रु ५०, बन्दा (नरिवल) प्रतिकिलो रु ५०, काउली स्थानीय प्रतिकिलो रु ५०, काउली स्थानीय (ज्यापु) प्रतिकिलो रु ६०, काउली तराई प्रतिकिलो रु ४५, रातो मूला प्रतिकिलो रु ५०, सेतो मूला (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३८, भन्टा लाम्चो प्रतिकिलो रु ८०, भन्टा डल्लो प्रतिकिलो रु १००, तने बोडी प्रतिकिलो रु १७०, मकै बोडी प्रतिकिलो रु ७० कायम भएको छ । त्यसैगरी, मटरकोसा प्रतिकिलो रु १४५, घिउ सिमी (लोकल) प्रतिकिलो रु १३०, घिउ सिमी (हाइब्रिड) प्रतिकिलो रु १३०, घिउ सिमी (राजमा) प्रतिकिलो रु १००, टाटे सिमी प्रतिकिलो रु १४०, तिते करेला प्रतिकिलो रु १४०, लौका प्रतिकिलो रु ८५, परबर (लोकल) प्रतिकिलो रु ९०, परबर (तराई) प्रतिकिलो रु ९०, घिरौँला प्रतिकिलो रु १२०, फर्सी पाकेको प्रतिकिलो रु ४०, हरियो फर्सी (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ५५, सलगम प्रतिकिलो १००, भिन्डी प्रतिकिलो १६०, सखरखण्ड प्रतिकिलो ७५, पिँडालु प्रतिकिलो रु ९० र स्कुस प्रतिकिलो रु ३० कायम गरिएको छ ।रायोसाग प्रतिकिलो रु ५०, पालुङ्गो साग प्रतिकेजी रु १२०, चमसुर प्रतिकिलो रु १२०, तोरीको साग प्रतिकिलो रु ५०, मेथीको साग प्रतिकिलो रु १६०, हरियो प्याज प्रतिकिलो रु ५०, तरुल प्रतिकिलो रु ८०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३५० र कुरिलो प्रतिकिलो रु १२०० निर्धारण गरिएको छ ।ब्रोकाउली प्रतिकिलो रु १२०, चुकुन्दर प्रतिकिलो रु ९०, रातो बन्दा प्रतिकिलो रु १८०, जिरीको साग प्रतिकिलो रु ३००, सेलरी प्रतिकिलो रु ५५०, पार्सले प्रतिकिलो रु ६००, सौफको साग प्रतिकिलो रु १५०, पुदिना प्रतिकिलो रु ४००, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु २००, कागती प्रतिकिलो रु ११०, अनार प्रतिकिलो रु ४००, सुन्तला (नेपाली) प्रतिकिलो रु ११०, तरबुजा हरियो प्रतिकिलो रु १००, मौसम प्रतिकिलो रु १००, जुनार प्रतिकिलो रु १२०, भुइँकटहर प्रतिगोटा रु १५५, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ४०, निबुवा प्रतिकिलो रु ६०, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, अम्बा प्रतिकिलो रु १२०, लप्सी प्रतिकिलो रु ७५, स्ट्रबेरी भुइँऐँसेलु प्रतिकिलो रु ५००, किबी प्रतिकिलो रु ३००, सरिफा प्रतिकिलो रु २५० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ९०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु ८०, खुर्सानी हरियो (बुलेट) प्रतिकिलो रु १००, खुर्सानी हरियो (माछे) प्रतिकिलो रु १२०, खुर्सानी हरियो (अकबरे) प्रतिकिलो रु २००, भेडे खुर्सानी प्रतिकिलो रु १३०, हरियो लसुन प्रतिकिलो रु १००, हरियो धनियाँ प्रतिकिलो रु ६०, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु २००, छ्यापी सुकेको प्रतिकिलो रु १८०, छ्यापी हरियो प्रतिकिलो रु २२०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु ३५०, रूख टमाटर प्रतिकिलो रु १५०, राजा च्याउ प्रतिकिलो रु ३००, सिताके च्याउ प्रतिकिलो रु ९०० र काँक्रो (लोकल क्रस) प्रतिकिलो रु ६० निर्धारण गरिएको छ । रासस",
      "link": "https://gorkhapatraonline.com/news/183289",
      "image": "https://gorkhapatraonline.com/storage/media/322683/conversions/adrhs-original-thumb.jpg"
    },
    {
      "slug": "183277",
      "title": "मौरीससलाई दोहोरो करमुक्ति,सम्झौता खारेजीको जानकारी",
      "timestamp": 1765411200000,
      "source": "gp",
      "content": "नेपाल सरकारले मौरीसससँग सन् १९९९ अगस्ट ३ मा सम्पन्न भएको द्विपक्षीय दोहोरो करमुक्ति सम्झौता खारेज गर्ने निर्णयको औपचारिक जानकारी कूटनीतिक माध्यमबाट पठाएको छ ।",
      "longContent": "काठमाडौँ, मङ्सिर २५ गते । नेपाल सरकारले मौरीसससँग सन् १९९९ अगस्ट ३ मा सम्पन्न भएको द्विपक्षीय दोहोरो करमुक्ति सम्झौता खारेज गर्ने निर्णयको औपचारिक जानकारी कूटनीतिक माध्यमबाट पठाएको छ ।आन्तरिक राजस्व विभागका महानिर्देशक मदन दाहालले नेपालका तर्फबाट तोकिएका सक्षम अधिकारीको हैसियतमा सम्झौताको धारा २९, उपधारा १ बमोजिम खारेजीको सूचना औपचारिक पत्रमार्फत मौरीसस सरकारलाई प्रेषण गर्नुभएको हो ।विभागद्वारा जारी प्रेस विज्ञप्ति अनुसार यो कदम हालको घरेलु कर कानुन तथा विश्वव्यापी कर शासनव्यवस्थामा आएका महìवपूर्ण परिवर्तनसँग नेपाललाई मिलाएर लैजान आवश्यक भएकाले चालिएको रणनीतिक निर्णय हो । नेपालले आयकर ऐन, २०५८ ले कर प्रणालीमा व्यापक सुधार गरेको र ऐनमा कर दुरुपयोग नियन्त्रणसम्बन्धी आधुनिक प्रावधान समावेश हुँदा विद्यमान दोहोरो करमुक्ति सम्झौताका केही धारासँग मेल नखाने अवस्था उत्पन्न भएको विभागले जनाएको छ ।विशेष गरी ऐनको दफा ७३९५० मा समावेश सीमित लाभको प्रावधानले सन्धि कार्यान्वयनमा प्रत्यक्ष प्रभाव पार्ने उल्लेख गरिएको छ । नेपालले पुरानो सन्धि खारेज गरेर समकालीन आवश्यकताका अनुरूप नयाँ कर सम्झौताका लागि मार्गप्रशस्त गर्न खोजेको सरकारको भनाइ छ ।नेपालले मौरीसससँग आर्थिक तथा कर सहयोगका क्षेत्रमा सहकार्यलाई निरन्तरता दिने प्रतिबद्धता व्यक्त गरेको छ । सरकारका अनुसार दुवै पक्षबिच नयाँ तथा आधुनिक दोहोरो करमुक्ति सम्झौता र द्विपक्षीय लगानी संरक्षण सम्झौतामा वार्ता गर्ने सम्भावना खुला छ ।आगामी कुनै पनि सम्झौता पारस्परिक हित, पारदर्शिता र वर्तमान विश्वव्यापी आर्थिक परिवेशसँग मेल खाने आधारमा गर्नुपर्नेमा सरकार दृढ रहेको विज्ञप्तिमा उल्लेख छ । दोहोरो करमुक्ति सम्झौताको खारेजीको प्रभाव नेपालका लागि आर्थिक वर्ष २०८३/८४ को साउन १ गतेदेखि लागु हुने छ । यो मिति सम्झौतामा उल्लिखित समाप्ति प्रावधान अनुसार निर्धारण गरिएको हो ।",
      "link": "https://gorkhapatraonline.com/news/183277",
      "image": "https://gorkhapatraonline.com/storage/media/322670/conversions/Untitled-1-original-thumb.jpg"
    },
    {
      "slug": "183267",
      "title": "कार्बन व्यापारमा  निजी क्षेत्र पनि",
      "timestamp": 1765411200000,
      "source": "gp",
      "content": "निजी क्षेत्रले गरेको कार्बन उत्सर्जन न्यूaनीकरणलाई पनि कार्बन व्यापारमा समेट्ने गरी सरकारले कार्बन व्यापार नियमावली, २०८२ कार्यान्वयनमा ल्याएको छ । मङ्गलबार नेपाल राजपत्रमा प्रकाशित भएसँगै नियमावली कार्यान्वयनमा आएको हो ।",
      "longContent": "गोरखापत्र समाचारदाताकाठमाडौँ, मङ्सिर २५ गते । निजी क्षेत्रले गरेको कार्बन उत्सर्जन न्यूaनीकरणलाई पनि कार्बन व्यापारमा समेट्ने गरी सरकारले कार्बन व्यापार नियमावली, २०८२ कार्यान्वयनमा ल्याएको छ । मङ्गलबार नेपाल राजपत्रमा प्रकाशित भएसँगै नियमावली कार्यान्वयनमा आएको हो ।नियमावलीले विगतमा वैकल्पिक ऊर्जा प्रवर्धन केन्द्रका परियोजना मात्र कार्बन व्यापारका लागि सूचीकृत हुने गरेकामा अब सबै  क्षेत्रलाई कार्बन व्यापारमा सूचीकृत गर्न सकिने भएको छ ।  मन्त्रीपरिषद्को मङ्सिर १५ गतेको बैठकले कार्बन व्यापारसम्बन्धी नियमावली अनुमोदन गरेको थियो । नियमावली स्वीकृत भएसँगै अब कार्बन सञ्चितमा योगदान पु¥याउने निजी क्षेत्र तथा गैरसरकारी संस्थाका परियोजनासमेत समेट्न सकिने भएको छ । नयाँ नियमावली आएसँगै नेपालले अब पेरिस सम्झौताको दफा ६ बमोजिम दुई देशबिच समझदारी गरेर वा खुला प्रतिस्पर्धा वा गैरबजारमुखी विधिबाट पनि कार्बन व्यापार गर्न पाइने भएको छ । कार्बन व्यापार सङ्घीय मात्र नभई प्रदेश तथा स्थानीय सरकारले पनि गर्न पाउने भएका छन् । नेपालमा कार्बन उत्सर्जन गर्ने गतिविधिलाई वातावरणमैत्री बनाउँदै कार्बन उत्सर्जन न्यूनीकरण र त्यो न्यूनीकरण गरिएको परिमाणलाई कार्बन उत्सर्जक मुलुकले गणना गर्न पाउने गरी बिव्रmी गर्ने कार्य कार्बन व्यापार हो । खास गरी औद्योगिक राष्ट्रहरूले कार्बन उत्सर्जन न्यूनीकरणको प्रतिबद्धता आफँैले पूरा गर्न ठुलो मूल्य चुकाउनुपर्ने भएपछि नेपाल जस्ता कार्बन उत्सर्जन न्यूनीकरण सम्भावी मुलुकमार्पmत भएको न्यूनीकरणलाई खरिद गर्ने व्यवस्था सन् २००५ मा पारित क्योटो प्रोटोकलमा उल्लेख छ । पारित नियमावली अनुसार कार्बन व्यापारका लागि उपयुक्त आयोजना भएमा नेपाल सरकारमार्पmत पनि गर्न सकिने भएको छ । कार्बनको मूल्य निर्धारण व्रmेता राष्ट्रसँग सम्झौता भएको भए सोही सम्झौतामा निर्धारित मूल्य अनुसार तथा दुईपक्षीय समझदारीका आधारमा पनि हुने तय भएको छ ।   वन तथा वातावरण मन्त्रालय जलवायु परिवर्तन व्यवस्थापन महाशाखा प्रमुख डा. महेश्वर ढकालका अनुसार नियमावली पारित भएसँगै नेपालको जलविद्युत्, वनक्षेत्र, वैकल्पिक ऊर्जा, कृषिक्षेत्र जस्ता बृहत् क्षेत्रलाई अब कार्बन व्यापारमा समावेश गर्न सकिने भएको छ । “हामीले पहिलो पटक नियमावली ल्याएर कार्बन व्यापारलाई विदेशी मुद्रा आर्जनको स्रोत बनाउन सक्ने अवस्था आएको छ,” उहाँले भन्नुभयो, “अब यो विषयमा निजी क्षेत्र ऊर्जा उत्पादक गैरसरकारीलगायत सरोकारावालासँग  बसेर यसको प्रभावकारी कार्यान्वयन सिर्जना गर्ने छौँ ।” ढकालले अब अन्तर्राष्ट्रिय खरिदकर्तालाई पनि जानकारी गराउने तथा सहज वातावरण निर्माण गर्नुपर्ने आवश्यकता  रहेको औँल्याउनुभयो ।",
      "link": "https://gorkhapatraonline.com/news/183267",
      "image": "https://gorkhapatraonline.com/storage/media/322657/conversions/Untitled-1-original-thumb.jpg"
    },
    {
      "slug": "183264",
      "title": "एउटै गाउँबाट दुई करोडको तरुल,गाउँ नै व्यावसायिक उत्पादनमा",
      "timestamp": 1765411200000,
      "source": "gp",
      "content": "माटो अनुसारको बाली छनोट गर्ने हो भने सिँचाइ सुविधा नभएका खेतबाट पनि प्रशस्त आम्दानी लिन सकिन्छ । मोरङको सुन्दरहरैँंचा नगरपालिका–७ र ८ का किसानलाई यतिबेला कन्दमूल",
      "longContent": "हरिप्रसाद कोइराला उर्लाबारी, मङ्सिर २५ गते  । माटो अनुसारको बाली छनोट गर्ने हो भने सिँचाइ सुविधा नभएका खेतबाट पनि प्रशस्त आम्दानी लिन सकिन्छ । मोरङको सुन्दरहरैँंचा नगरपालिका–७ र ८ का किसानलाई यतिबेला कन्दमूल (तरुल) खन्न भ्याइनभ्याइ छ । पहिले केरा खेती लगाएको खेतमा हात्तीले दुःख दिएपछि यहाँका किसान तीन वर्षयता तरुलको व्यावसायिक उत्पादनमा लागेका छन् । वडा नम्बर ७ र ८ राजमार्ग उत्तरतर्फका जमिनमा आजभोलि जताततै तरुल खेती देख्न सकिन्छ । स्थानीय किसान खेमराज कट्टेलले तीन वर्षअघि एक बिघा खेतमा तरुल रोपेर उत्पादन र बजारको परीक्षण गर्नुभएको थियो । पहिलो वर्षमै खर्च कटाएर सवालाख रुपियाँ बचत भएपछि उहाँले दोस्रो वर्ष साढे तीन बिघामा तरुल लगाउनुभयो । उहाँले भन्नुभयो, “रुखो खेत थियो । सिँचाइ हुँदैन । केरा खेती गर्दा हात्तीले बाली पनि खाने मान्छे पनि मार्ने गरेपछि तरुल खेती लगाउन थालेको हुँ ।” दोस्रो वर्ष पाँच लाख रुपियाँ बचत भएपछि कट्टेलले यस वर्ष सात बिघामा तरुल लगााउनुभएको छ । यो वर्ष विगतको तुलनामा दोब्बर आम्दानी गर्न  उहाँको लक्ष्य छ ।हाल सुन्दरहरैँचाको ७ र ८ वडाका किसानले १२५ बिघामा तरुलको व्यावसायिक खेती गरिरहेका छन् । हाल बजारमा प्रतिकिलो सय रुपियाँमा बिव्रmी भइरहेको तरुल किसानले बारीबाट ४५ देखि ५० रुपियाँ किलोमा बेच्छन् । अगुवा किसान कट्टेलले आफूले मात्र झन्डै २३ लाखको तरुल बेच्ने बताउँदै सबै किसानको हिसाब गर्ने हो भने दुई करोड रुपियाँभन्दा माथिको तरुल बजार जाने बताउनुभयो ।तरुल खेती गर्दा प्रति बिघा छ सय किलो बिउ आवश्यक पर्छ । घन्सी जातको घाँसे बिरुवा बिच बिचमा रोपेपछि त्यही बिरुवामा लहरा झाँगिन्छ । बिचमा एक पटक सामान्य गोडमेल गरेपछि तरुल खन्न लायक हुन्छ । कट्टेलका अनुसार तरुल खेती सुरु भएपछि स्थानीय कृषि मजदुरले काम पाउन थालेका छन् । काम मौसमी हुन्छ तर काम सुरु भएपछि दुई महिना निरन्तर चल्छ । उहाँले २२ जना कामदारलाई आफूले नियमित काम दिइरहेको बताउनुभयो ।    यहाँ उत्पादन हुने तरुल मुख्यतः काठमाडौँमा बढी खपत हुने गर्छ । हात्तीछाप जातको गुलाबी रङको सजिलै खन्न सकिने भएकाले खेती गर्दा सहज हुने अर्का किसान देवीरमण खरेलले बताउनुभयो  ।  खरेलले केरा बालीमा  हात्तीको  दुःखसँगै  रोग  बढेपछि विकल्पका रूपमा तरुल खेती रोजेको बताउनुभयो । उहाँले आफ्नै १२ बिघामा तरुल लगाउनुभएको छ । कट्टेल र खरेलले तरुल खेती लगाएपछि यतिबेला गाउँ नै तरुलमय भएको छ । राजु सिटौलाले चार बिघामा, हेम उप्रेतीले डेढ बिघामा र शङ्कर उराँवले छ बिघामा तरुल लगाउनुभएको छ ।",
      "link": "https://gorkhapatraonline.com/news/183264",
      "image": "https://gorkhapatraonline.com/storage/media/322654/conversions/Untitled-1-original-thumb.jpg"
    },
    {
      "slug": "183228",
      "title": "देशभरका भन्सार कार्यालय सञ्चालनमा",
      "timestamp": 1765324800000,
      "source": "gp",
      "content": "मङ्सिर २१ गतेबाट लागू भएको भन्सार ऐनका केही प्रावधानबाट असन्तुष्ट भएका भन्सार एजेन्टहरूले सेवा सुचारु गर्ने भएका छन् ।",
      "longContent": "काठमाडौँ, मङ्सिर २४ गते । मङ्सिर २१ गतेबाट लागु भएको भन्सार ऐनका केही प्रावधानबाट असन्तुष्ट भएका भन्सार एजेन्टहरूले सेवा सुचारु गर्ने भएका छन् । भन्सार विभागका निर्देशक (सूचना अधिकारी) किशोर वर्तौलाले गोरखापत्र अनलाइनसँग भन्नुभयो, ‘‘भन्सार ऐनमा भएका कतिपय प्रावधान र जरिवानाका विषय उठान भएका थिए, कतिपय विषय विनियमावली बन्ने क्रममा रहेकाले स्पष्ट हुने छन् र कतिपय विषय सबै पक्षले ध्यान दिनुपर्ने छ, आजबाटै देशैभरका सबै भन्सार कार्यालय सञ्चालनमा आएका छन् ।’’  विभागले आजै प्रकाशन गरेको विज्ञप्तिमा भनिएको छ, ‘‘भन्सार एजेन्ट महासङ्घको तर्फबाट विभिन्न किसिमका मागहरू भन्सार विभागमा पेस गरिएकोमा व्यवस्थापन सुधार गर्ने र विभाग र कार्यालयबाट सम्बोधन हुने प्रकृतिका मागहरू विभाग र कार्यालयबाट क्रमशः कार्यान्वयन गर्दै जाने एवम् नियमावलीमा सम्बोधन गर्नुपर्ने उपयुक्त मागका विषयमा अर्थ मन्त्रालयमा अवगतार्थ पठाउने निर्णय भएको छ ।’’यो निर्णयसँगै सबै कार्यालय सञ्चालनमा आएको भनाइ निर्देशक बर्तौलाले बताउनु भयो । नेपालमा उत्तरतर्फ ९, दक्षिणतर्फ २९, तीन वटा अन्तर्राष्ट्रिय विमानस्थलमा भन्सार कार्यालय छन् भने चोभारमा एउटा सुख्खा बन्दरगाह छ ।",
      "link": "https://gorkhapatraonline.com/news/183228",
      "image": "https://gorkhapatraonline.com/storage/media/322590/conversions/bhansar-ff-original-thumb.jpg"
    },
    {
      "slug": "183148",
      "title": "सिएनआई अन्तर्गतका संस्था सामाजिक सुरक्षा कोषमा",
      "timestamp": 1765324800000,
      "source": "gp",
      "content": "योगदानमा आधारित सामाजिक सुरक्षामा आबद्ध गर्ने गरी सामाजिक सुरक्षा कोष र नेपाल उद्योग परिसङ्घ (सिएनआई) बिच मङ्गलबार समझदारीपत्रमा हस्ताक्षर भएको छ ।",
      "longContent": "गोरखापत्र समाचारदाता काठमाडौँ, मङ्सिर २४ गते । योगदानमा आधारित सामाजिक सुरक्षामा आबद्ध गर्ने गरी सामाजिक सुरक्षा कोष र नेपाल उद्योग परिसङ्घ (सिएनआई) बिच मङ्गलबार समझदारीपत्रमा हस्ताक्षर भएको छ । कोषको योजनामा सबै उद्योग व्यवसायलाई जोड्ने गरी श्रम, रोजगार तथा सामाजिक सुरक्षा मन्त्रालयका सचिव एवं कोषका अध्यक्ष कृष्णहरि पुष्करको उपस्थितिमा कोषका कार्यकारी निर्देशक कविराज अधिकारी र सिएनआईका महानिर्देशक डा. घनश्याम ओझाले समझदारीपत्रमा हस्ताक्षर गर्नुभयो । समझदारी अनुसार परिसङ्घले आफ्नो आबद्धतामा रहेका सङ्घ संस्था र उद्योग प्रतिष्ठानलाई श्रम ऐन तथा योगदानमा आधारित सामाजिक सुरक्षा ऐनबमोजिम सामाजिक सुरक्षा कोषमा आबद्ध गर्न सहजीकरण गर्ने उल्लेख छ । सोही अवसरमा कोषले उद्योग परिसङ्घसँगको सहकार्यमा सामाजिक सुरक्षा योजनासम्बन्धी सचेतना तथा प्रशिक्षण कार्यक्रम नियमित रूपमा सञ्चालन गर्ने तथा कार्यक्रमका लागि आवश्यक सहयोग उपलब्ध गराउने प्रतिबद्धतासमेत जनाएको छ । कोषका अध्यक्ष कृष्णहरि पुष्करले यस समझदारीले परिसङ्घमा आबद्ध सबै प्रकारका उद्योग प्रतिष्ठानलाई जोड्न सहयोग पुग्ने विश्वास व्यक्त गर्नुभयो । साथै सामाजिक सुरक्षा योजनामा रोजगारदाता र श्रमिकको आबद्धता बढाउन यो समझदारी महत्वपूर्ण कदम रहेको बताउँदै उहाँले श्रमिक तथा रोजगारदातामाझ सामाजिक सुरक्षा योजना अझै विस्तार हुने बताउनुभयो । परिसङ्घका महानिर्देशक डा. घनश्याम ओझाले यस समझदारीपछि उद्योगसँग जोडिएका उद्योगीलाई कोषको योजनामा आबद्धता गराउने प्रतिबद्धता व्यक्त गर्नुभयो । ‘सामाजिक सुरक्षा : सर्वव्यापी स्वास्थ्यसेवाको पहुँच, पेन्सनयोग्य समाज र उत्पादकत्व अभिवृद्धिसहित नागरिकको जीवन रक्षा’ आठौँ सामाजिक सुरक्षा दिवसको नाराले निर्धारण गरेका लक्ष्यप्राप्तिमा पनि सहयोग पुग्ने विश्वास कोषले लिएको छ ।",
      "link": "https://gorkhapatraonline.com/news/183148",
      "image": "https://gorkhapatraonline.com/storage/media/322465/conversions/ssf-mou-photo-original-thumb.jpg"
    },
    {
      "slug": "183147",
      "title": "दैजीछेला औद्योगिक क्षेत्र : रुख कटान नहुँदा निर्माण अलपत्र",
      "timestamp": 1765324800000,
      "source": "gp",
      "content": "दैजीछेला औद्योगिक क्षेत्र स्थापनाको काम अलपत्र परेको छ । जिल्लाको वेदकोट नगरपालिका–२ र ३ को वनक्षेत्रमा औद्योगिक क्षेत्र निर्माण गर्ने तयारी भए पनि रुख कटानको काम नहुँदा निर्माण अलपत्र परेको हो ।",
      "longContent": "बेलौरी समाचारदाताबेलौरी (कञ्चनपुर), मङ्सिर २४ गते । दैजीछेला औद्योगिक क्षेत्र स्थापनाको काम अलपत्र परेको छ । जिल्लाको वेदकोट नगरपालिका–२ र ३ को वनक्षेत्रमा औद्योगिक क्षेत्र निर्माण गर्ने तयारी भए पनि रुख कटानको काम नहुँदा निर्माण अलपत्र परेको हो । छेला औद्योगिक क्षेत्र स्थापनाका लागि झन्डै २५ हजार रुख कटान गर्नुपर्ने वन मन्त्रालयले जनाएको छ । रुख कटानको अनुमति प्राप्त नहुँदा औद्योगिक क्षेत्र निर्माणको काम भने अलपत्र परेको वेदकोट नगरपालिका–२ का अध्यक्ष नरेशबहादुर सिंहले बताउनुभयो । औद्योगिक क्षेत्र विस्तारका लागि रुख गणनाको कामपछि छपानको काम सकिएको उहाँले बताउनुभयो । डिभिजन वन कार्यालय कञ्चनपुरका सूचना अधिकारी सुवास कुँवरले औद्योगिक क्षेत्र स्थापनाका लागि आवश्यक पर्ने रुख कटानका लागि रायसुझावसहितको प्रतिवेदन मन्त्रालयमा पेस गरिएको बताउनुभयो । नापी कार्यालयले चार किल्ला प्रमाणित गरेर १३६.५९ हेक्टर वनक्षेत्रमा औद्योगिक क्षेत्र विस्तारका लागि यसअघि नै सिफारिस गरिसकेको जनाएको छ । सरकारले २०७२ सालमा मा मन्त्रीपरिषद् बैठकले दैजीमा औद्योगिक क्षेत्र स्थापना गर्ने निर्णय गरेको थियो । जेनजी आन्दोलनपछि यहाँ औद्योगिक क्षेत्र स्थापनाको काम अलपत्र परेको वडाध्यक्ष सिंहले बताउनुभयो । यसका लागि मन्त्रीपरिषद् बैठकले निर्णय गर्नुपर्ने उहाँले जानकारी दिनुभयो । पहुँच मार्गमा कालोपत्रे औद्योगिक क्षेत्र निर्माण अघि बढ्न नसके पनि पहुँच मार्गमा कालोपत्रेको काम भने अन्तिम चरणमा पुगेको छ । सङ्घीय सरकारको समपूरक अनुदान र बेदकोट नगरपालिकाको गरी सात करोड लागतमा छेला औद्योगिक क्षेत्रको पहुँच मार्गमा कालोपत्रेको काम भइरहेको वेदकोट नगरप्रमुख भोजराज बोहोराले बताउनुभयो । हाल ३.५ किलोमिटर कालोपत्रेको काम भइरहेको र बाँकी दुई किलोमिटरमा कालोपत्रेको कामलगत्तै प्रक्रियामा जाने उहाँले बताउनुभयो । हाल पहुँच मार्ग निर्माण अन्तिम चरणमा रहेको निर्माण व्यवसायी भागेश्वर न्यु उग्रतारा शिव शङ्कर जेभीका सञ्चालक ब्रिज चन्दले बताउनुभयो । उहाँका अनुसार हाल ६० प्रतिशत कालोपत्रेको काम सकिएको छ । अबको दुई महिनाभित्रै पहुँच मार्गको काम सकिने उहाँले बताउनुभयो । पहुँच मार्ग निर्माणले तीव्रता पाए पनि औद्योगिक क्षेत्र विस्तारको काम भने अगाडि नबढ्दा यहाँका स्थानीय निराश छन् । औद्योगिक क्षेत्र निर्माण गरिए १० औँ हजार नागरिकले क्षमता अनुसारको रोजगारी पाउने अपेक्षा गरिएको वडा नं. २ का अध्यक्ष नरेश सिंहले बताउनुभयो । कञ्चनपुर आउने मन्त्रीहरूलाई यस क्षेत्रको पटक अवलोकन गराए पनि निर्माण अगाडि बढ्न नसकेको उहाँले बताउनुभयो ।",
      "link": "https://gorkhapatraonline.com/news/183147",
      "image": "https://gorkhapatraonline.com/storage/media/322464/conversions/CHELA-छेला-औद्योगिक-पहुँच-मार्ग-निर्माण-गरिँदै(1)-original-thumb.jpg"
    },
    {
      "slug": "183146",
      "title": "विदेशको जस्तै कमाइमा रमाउँदै श्रेष्ठ दम्पती",
      "timestamp": 1765324800000,
      "source": "gp",
      "content": "इलामको माईजोगमाई गाउँपालिका–३ का पूजन श्रेष्ठ र लक्ष्मी श्रेष्ठलाई आफूले पालेका बङ्गुर स्याहार्न भ्याइनभ्याइ छ । साना बुच्चादेखि बङ्गुरका माउ र बेच्नयोग्य बङ्गुरको हेरचाह गर्न श्रेष्ठ दम्पतीलाई निकै गाह्रो पर्छ ।",
      "longContent": "इलाम समाचारदाताइलाम, मङ्सिर २४ गते । इलामको माईजोगमाई गाउँपालिका–३ का पूजन श्रेष्ठ र लक्ष्मी श्रेष्ठलाई आफूले पालेका बङ्गुर स्याहार्न भ्याइनभ्याइ छ । साना बुच्चादेखि बङ्गुरका माउ र बेच्नयोग्य बङ्गुरको हेरचाह गर्न श्रेष्ठ दम्पतीलाई निकै गाह्रो पर्छ । वैदेशिक रोजगारीका लागि छ वर्ष साइप्रस बसेर घर फर्किएका दम्पतीलाई पुनः विदेशमा गएर काम गर्न त्यति इच्छा भएन । पारिवारिक समस्या र विदेश नजाने मनले उहाँहरूले तीन वर्षअघि ‘पशुपति पशुपालन तथा कृषि फार्म’ दर्ता गरेर बङ्गुरपालनलाई व्यवसायका रूपमा अँगालिरहनुभएको छ । सुरुमा पाँच/छ लाख रुपियाँ लगानी गरेर थालेको बङ्गुरपालन व्यवसायमा अहिले लगानी नै ३५ लाख रुपियाँभन्दा माथि पुगिसकेको लक्ष्मीले बताउनुभयो । उहाँले भन्नुभयो, “उन्नत जातका बङ्गुरपालन, बुच्चा उत्पादन र बिक्रीले गर्दा अहिलेको लगानी अनुसारको आम्दानी सन्तोषजनक रहेको छ ।” लक्ष्मीले भन्नुभयो, “विदेशमा पनि काम नगरी हुँदैन, घरमै बरु आराम गर्न त पाइन्छ । फेरि विदेश जान मन लागेन, कमाइ त यहाँ र विदेशमा उस्तै उस्तै थियो ।” श्रेष्ठ दम्पतीले अहिले मासिक डेढ लाख रुपियाँ आम्दानी गर्नुहुन्छ । बङ्गुर फार्म एक्लै धान्न नसक्ने भएपछि एक जनालाई मासिक तलबमा काम लगाएको उहाँले बताउनुभयो । “अहिले ठुला साना गरी १२० वटा बङ्गुर छन् । तिनीहरूलाई दाना, चारोमा पनि निकै खर्च हुन्छ । गाई, बाख्रा पाल्नभन्दा बङ्गुर पाल्न सजिलो भएकाले यसैलाई व्यवसायका रूपमा अगाडि सारेका छौँ,” पूजनले भन्नुभयो, “अहिले नेपालका स्थानीयदेखि झापाका बजार र भारतको मिरिकदेखि सिक्कमसम्म बुच्चा पठाउने गरेका छौँ ।” यो फार्ममा एउटा बुच्चाको मूल्य न्यूनतम सात हजार रुपियाँ रहेको छ । उमेर र जात अनुसार बुच्चाको मूल्य फरक पर्ने गरेको बताइएको छ । यहाँबाट बुच्चा उत्पादनका लागि माउ बङ्गुर पनि बिक्री हुने गरेको छ । माईजोगमाई गाउँपालिकाले पनि यस वर्ष ‘युवा उद्यमी कार्यक्रम’ अन्तर्गत यस फार्मलाई व्यवसाय प्रवर्धनका लागि नगद एक लाख रुपियाँ अनुदान सहयोग उपलब्ध गराएकाले आफूहरू व्यवसायप्रति उत्साहित रहेको श्रेष्ठ दम्पतीको भनाइ छ  । “स्थानीय सरकारले युवा उद्यमी र गाउँमा चलेका यस्ता व्यवसायलाई प्रोत्साहित गर्ने हो भने हामी जस्ता धेरै युवा विदेशको सपना हटाएर गाउँमै रमाउन सक्ने रहेछन् जस्तो लाग्छ,” पूजनले भन्नुभयो, “पहिलो कुरा लगानी गर्न पैसा हुँदैन, बल्लतल्ल गरेको लगानीको सुरक्षा हुँदैन, उत्पादन भएको वस्तुको आवश्यक बजार हुँदैन । स्थानीय, प्रदेश र सङ्घीय सरकारले उत्पादित वस्तुको बजारलाई निश्चित गरिदिने हो भने धेरै युवाले विदेशको सपना त्याग्न सक्छन् ।”",
      "link": "https://gorkhapatraonline.com/news/183146",
      "image": "https://gorkhapatraonline.com/storage/media/322463/conversions/pig-ilam(1)---Copy-original-thumb.jpg"
    },
    {
      "slug": "183144",
      "title": "एक पात सागले सात जनालाई छाक",
      "timestamp": 1765324800000,
      "source": "gp",
      "content": "प्युठानको स्वर्गद्वारी पुग्ने जोकसैको ध्यान छेउछाउका खेतमा रायोको भारी बोकेर उक्लिँदै गरेका मानिसको दृश्यले तान्छ । असोज–कात्तिकदेखि माघसम्म यहाँका बारी एकनासले हरिया हुन्छन् । ठुलो पात, बाक्लो बोट र डाले घाँसको आँठो जस्तो बाँधेर बोक्नुपर्ने भारीले स्वर्गद्वारीको ‘पास्सी रायो’ ले छुट्टै पहिचान बनाइसकेको छ ।",
      "longContent": "सलिम मियाँबिजुवार, मङ्सिर २४ गते । प्युठानको स्वर्गद्वारी पुग्ने जोकसैको ध्यान छेउछाउका खेतमा रायोको भारी बोकेर उक्लिँदै गरेका मानिसको दृश्यले तान्छ । असोज–कात्तिकदेखि माघसम्म यहाँका बारी एकनासले हरिया हुन्छन् । ठुलो पात, बाक्लो बोट र डाले घाँसको आँठो जस्तो बाँधेर बोक्नुपर्ने भारीले स्वर्गद्वारीको ‘पास्सी रायो’ ले छुट्टै पहिचान बनाइसकेको छ ।स्वर्गद्वारी आश्रमका प्रमुख प्रशासकीय अधिकृत हरि अधिकारीले यहाँको माटो, हावापानी र गोबरले साग राम्रो उत्पादन हुने बताउनुभयो । उहाँले भन्नुभयो, “एक पात नै पाँच/सात जनाको परिवारलाई पुग्ने गरी उत्पादन हुन्छ ।” उहाँका अनुसार बारीमा उत्पादन हुने सागको भारी बनाएर ओसार्नुपर्छ ।गोठको दक्षिणतर्फ फैलिएको १९ रोपनी क्षेत्रफलमा रायोको व्यवस्थित खेती भइरहेको छ । आश्रमको मेसमा दैनिक करिब सात सय जनालाई खाना पकाइने भएकाले साग यहाँ अनिवार्य परिकार हो । अधिकारीले भन्नुभयो, “हाम्रो भान्सामा प्रत्येक दिन साग पक्छ । उत्पादन पर्याप्त भएकाले बजारतिर निर्भर हुनुपर्दैन ।”साग खेतीका लागि आश्रमले चार जना महिलालाई ज्यालादारीमा राखेको छ । उनीहरूले बारीको स्याहार, पानी सिँचाइ, टिपाइदेखि सागको भारी ओसार्नेसम्मको काम गर्छन् । बिहान सबेरै घामसँगै बारीमा काम सुरु हुन्छ र बेलुकीसम्म चलिरहन्छ । २० वर्षदेखि आश्रममा साग रोप्नेदेखि भान्सासम्म काम गर्दै आउनुभएकी कोचिवाङकी निमा खत्रीले भन्नुभयो, “साग टिप्दा पात नै यति ठुलो हुन्छ कि भारी बनाउनैपर्ने हुन्छ । पाहुनाले अचम्म मानेर सोध्छन्, “यो साग हो कि घाँसको भारी ?”स्वर्गद्वारीको गौशालामा पालिएका गाईको गोबरले बारी मलिलो बनाउँछ । यही कारणले यहाँको साग स्वादिलो र पोसिलो हुने स्थानीयको बुझाइ छ ।स्थानीयका लागि भने यो दृश्य सामान्य भइसकेको छ । खेतमा उम्रिएको साग भारी बनाएर भान्सामा पुग्छ, अनि पाहुनासँग फेरि गाउँसम्म कोसेली बनेर फर्किन्छ ।स्थानीय पनि सागको मौसमको लाभ उठाउँछन् । स्वर्गद्वारी नगरपालिकाका १, २ र ३ का उपल्लो क्षेत्रका बासिन्दा गाईका लागि खर लिएर आश्रम पुग्छन् र साग बोकेर फर्कन्छन् । स्वर्गद्वारीमा बर्सौंदेखि चलिरहेको सामुदायिक परम्परा यही हो ।",
      "link": "https://gorkhapatraonline.com/news/183144",
      "image": "https://gorkhapatraonline.com/storage/media/322525/conversions/Swargadwari-saag(1)-original-thumb.jpg"
    },
    {
      "slug": "183143",
      "title": "भोकमरीको अवस्था मध्यम",
      "timestamp": 1765324800000,
      "source": "gp",
      "content": "नेपालले भोकमरीको समस्या समाधानमा सुधार गर्दै गम्भीरबाट मध्यम स्तरको भोकमरीको अवस्थामा पुगेको छ । विश्व भोकमरी सूचकाङ्क (जिएआई) मा नेपाल मध्यम भोकमरीको अवस्थामा सुधार आएको मङ्गलबार जारी एक प्रतिवेदनले देखाएको हो ।  वेल्ट हङ्गर हिल्फ र लिबर्डले मङ्गलबार सार्वजनिक गरेको विश्व भोकमरी सूचकाङ्क २०२५ प्रतिवेदनमा नेपाल ‘मध्यम भोक",
      "longContent": "काठमाडौँ, मङ्सिर २४ गते । नेपालले भोकमरीको समस्या समाधानमा सुधार गर्दै गम्भीरबाट मध्यम स्तरको भोकमरीको अवस्थामा पुगेको छ । विश्व भोकमरी सूचकाङ्क (जिएआई) मा नेपाल मध्यम भोकमरीको अवस्थामा सुधार आएको मङ्गलबार जारी एक प्रतिवेदनले देखाएको हो ।वेल्ट हङ्गर हिल्फ र लिबर्डले मङ्गलबार सार्वजनिक गरेको विश्व भोकमरी सूचकाङ्क २०२५ प्रतिवेदनमा नेपाल ‘मध्यम भोकमरीको श्रेणीमा’ रहेको हो । सन् २००० मा जिएचआई अङ्क ३७.१ सहित नेपाल ‘गम्भीर भोकमरी’ भएको देशको श्रेणीमा रहेको थियो ।प्रतिवेदन अनुसार यस वर्ष नेपालको जिएचआई अङ्क १४.८ रहेको छ । यसले नेपाल मध्यम खालको भोकमरीको श्रेणीलाई जनाउँछ । सरकारले गरेको नीतिगत सुधारसँगै रेमिट्यान्सका कारणले गर्दा पनि भोकमरी सूचकाङ्कमा सुधार आएको तथ्याङ्कले देखाएको छ । सन् २०३० सम्म भोकमरीलाई शून्यमा झार्ने दिगो विकास लक्ष्य राखिएकोमा यस वर्ष भोकमरीको सूचकाङ्कमा सुधार आएको हो । नेपालले दुई दशकयता भोकमरी न्यूनीकरणमा उल्लेखनीय प्रगति गरे पनि कुपोषण र बालबालिकामा हुने पुड्कोपनाको समस्या अझै चुनौतीपूर्ण रहेको प्रतिवेदनमा उल्लेख छ ।विश्व भोकमरी सूचकाङ्क २०२५ अनुसार सूचकाङ्क ३१ सहित सबैभन्दा धेरै भोकमरी पपुवान्युगिनीमा र सूचकाङ्क पाँचसहित सबैभन्दा कम भोकमरी चीनमा रहेको छ ।  छिमेकी मुलुक भारतमा भोकमरी सूचकाङ्क २५.८ रहेको छ । विश्व भोकमरी सूचकाङ्क भने १८.३ र दक्षिण एसियामा २४.९ रहेको छ । प्रतिवेदन अनुसार जलवायु परिवर्तन, प्राकृतिक विपत् र युद्धका कारणले विश्वमा भोकमरी हुने गर्छ । प्रतिवेदन अनुसार पाँच वर्षमुनिका बालबालिकामा पुड्कोपना २६ प्रतिशत छ । गत वर्ष यस्तो प्रतिशत २४.८ थियो । बालमृत्युदर २.६ प्रतिशत र ख्याउटेपना (चाइल्ड वेस्टिङ) सात प्रतिशत रहेको छ । नेपालमा कुपोषणको अवस्था अझै पनि सार्वजनिक स्वास्थ्य चुनौतीका रूपमा रहेको प्रतिवेदनले औँल्याएको छ । अल्पपोषण वा क्यालोरी खपत कम हुने जनसङ्ख्या ५.३ प्रतिशत रहेको प्रतिवेदनले देखाएको छ ।नेपालमा पुड्कोपना दर भने गत वर्षको तुलनामा १.२ प्रतिशतले वृद्धि भएको छ । नेपालमा चार जना बालबालिकामध्ये एक जना कुपोषणबाट प्रभावित हुने गरेको तथ्याङ्कले देखाएको छ ।प्रतिवेदन सार्वजनिक समारोहमा अर्थमन्त्री रामेश्वरप्रसाद खनालले भोकमरी प्रतिवेदन केवल आँकडा र सङ्ग्रह मात्र होइन भन्दै उल्लेख भएका उपलब्धिलाई दिगो खाद्य र पोषण सुरक्षा सुनिश्चितता गर्न आवश्यक रहेको बताउनुभयो । भोकमरीका बहुआयामिक समस्या समाधान गर्न निजी क्षेत्र, सङ्घ संस्था, अन्तर्राष्ट्रिय साझेदार संस्थाको सहकार्य अपरिहार्य रहेको अर्थमन्त्री खनालले जानकारी दिनुभयो ।सन् २००० मा नेपाल ३७ अङ्कसहित गम्भीर भोकमरीको सूचीमा रहेकोमा सन् २०२५ मा घटेर १४.८ अङ्कमा झर्नुु सकारात्मक भए पनि बाल कुपोषणको समस्या भने कायम रहेको उहाँको भनाइ छ । जलवायु परिवर्तन, अव्यवस्थित सहरीकरण, बसाइँसराइ र बेरोजगारीले कुपोषणलाई थप जटिल बनाएको उहाँको भनाइ छ । जलवायु परिवर्तन, असमानता, प्राकृतिक प्रकोपमा वृद्धि, व्यापक बसाइँसराइ, कमजोर खाद्य प्रणाली, खाद्य र पोषण सुरक्षामा चुनौती रहेको उहाँले बताउनुभयो । खाद्य अधिकारसम्बन्धी कानुन कार्यान्वयनमा भए पनि खाद्य सुरक्षाका लागि थप बजेट छुट्याउन जरुरी रहेको र सन् २०३० सम्म भोकमरीलाई शून्यमा झार्न सबैको सहकार्य आवश्यक रहेको उहाँले बताउनुभयो । पूर्वपरराष्ट्रमन्त्री डा. विमला राई पौडेलले नीतिगत सुधारले नेपालमा भोकमरी न्यूनीकरणमा सुधार आएको बताउनुभयो । भोकमरी न्यूनीकरणमा नेपालको प्रगति दक्षिण एसियामै राम्रो भए पनि अझै पुड्कोपन र कुपोषणको समस्या कायम रहेको बताउनुभयो । कृषि तथा पशुपन्छी विकास मन्त्रालयका सहसचिव रामकृष्ण श्रेष्ठले नेपालको भोकमरी घट्नुको मुख्य आधार रेमिट्यान्स रहेको भन्दै यस्तो अवस्थामा यो कमी दिगो नहुने बताउनुभयो । खाद्य प्रणालीमा र खानेबानीमा आएको परिवर्तनका कारण कुपोषण र पुड्कोपनको समस्या बढेकाले स्थानीय खाद्य प्रणालीको विकास गर्न सके समस्या समाधान गर्न सकिने उहाँको भनाइ थियो । लिबर्डका कार्यकारी निर्देशक भरत भण्डारीले नेपालमा भोकमरी न्यूनीकरणमा धेरै प्रगति भए पनि टिकाइराख्ने चुनौती रहेको बताउनुभयो ।",
      "link": "https://gorkhapatraonline.com/news/183143",
      "image": "https://gorkhapatraonline.com/storage/media/322460/conversions/bhokmari-560x280-original-thumb.jpg"
    },
    {
      "slug": "183141",
      "title": "उखुको मूल्यप्रति किसान असन्तुष्ट",
      "timestamp": 1765324800000,
      "source": "gp",
      "content": "सरकारले उखुको न्यूनतम समर्थन मूल्य प्रतिक्विन्टल ६२० रुपियाँ निर्धारण गरेको छ । सोमबार बसेको मन्त्रीपरिषद् बैठकले आर्थिक वर्ष २०८२/८३ का लागि उखुको खरिद मूल्य प्रतिक्विन्टल ६२० रुपियाँ निर्धारण गरेको हो ।",
      "longContent": "गोरखापत्र समाचारदाताकाठमाडौँ, मङ्सिर २४ गते । सरकारले उखुको न्यूनतम समर्थन मूल्य प्रतिक्विन्टल ६२० रुपियाँ निर्धारण गरेको छ । सोमबार बसेको मन्त्रीपरिषद् बैठकले आर्थिक वर्ष २०८२/८३ का लागि उखुको खरिद मूल्य प्रतिक्विन्टल ६२० रुपियाँ निर्धारण गरेको हो । यस्तै उखु कृषकलाई अनुदान रकम प्रतिक्विन्टल ७० रुपियाँ निर्धारण गरिएको छ । गत वर्ष खर्च अभाव कारण देखाउँदै सरकारले कृषकलाई दिँदै आएको अनुदानमा ५० प्रतिशतले कटौती गरेको थियो । किसानले कटौती गरिएको उक्त अनुदान रकम उपलब्ध गराउनुपर्ने माग राख्दै निरन्तर आन्दोलन गर्दै आएका छन् ।सरकारले प्रत्येक वर्षका लागि उखुको न्यूनतम समर्थन मूल्य निर्धारण गर्दै आएको छ । चालु आवका लागि गत वर्षभन्दा प्रतिक्विन्टल ३५ रुपियाँ बढाएर ६२० रुपियाँ निर्धारण गर्न कृषि तथा पशुपन्छी विकास मन्त्रालयले मन्त्रीपरिषद्मा सिफारिस पठाएको थियो । मन्त्रालयले अध्ययन गरी उखुको लागत मूल्य प्रतिक्विन्टल ४३७ रुपियाँ, ढुवानी ८१ रुपियाँ र नाफा १०२ रुपियाँ हुने गरी न्यूनतम समर्थन मूल्य ६२० निर्धारणका लागि सिफारिस गरेको जनाएको छ । मन्त्रालयले उखु उत्पादक किसान र उखु मिलका प्रतिनिधिसँग छलफल गरी लागत, ढुवानी र नाफा जोडेर उक्त मूल्य निर्धारण गर्न सिफारिस गर्ने गर्छ । सर्लाही समाचारदाताका अनुसार सरकारले निर्धारण गरेको उखुको समर्थन मूल्यप्रति किसानले असन्तुष्टि व्यक्त गरेका छन् । आफूहरूसँग छलफल नै नगरी उखुको समर्थन मूल्य कायम गरिएको भन्दै किसानले असन्तुष्टि व्यक्त गरेका हुन् । नेपाल उखु उत्पादक महासङ्घका कार्यवाहक अध्यक्ष श्यामबाबु रायले सरकार, उद्योगी र किसानबिच त्रिपक्षीय छलफल गरेर मात्रै मूल्य निर्धारण गर्न माग राखे पनि सरकारले एकलौटी ढङ्गले मूल्य तोकेको आरोप लगाउनुभयो । सरकारले मूल्य निर्धारण गरेसँगै चिनी उद्योगीले भने अब यो वर्षको उखु पेल्न सुरु गर्ने तयारी गरेका छन् । मङ्सिरमै चल्नुपर्ने चिनी उद्योग उखुको मूल्य कुरेर बसेका थिए । इन्दुशङ्कर चिनी उद्योग हरिवनका उखु प्रबन्धक योगनारायण रजकले सरकारले उखुको मूल्य निर्धारण गरेसँगै पुस पहिलो सातादेखि मिल सञ्चालन गर्ने तयारीमा जुटेको जानकारी दिनुभयो ।",
      "link": "https://gorkhapatraonline.com/news/183141",
      "image": "https://gorkhapatraonline.com/storage/media/322457/conversions/Ukhu-bardibas-cane-IMG20241118095446(1)-original-thumb.jpg"
    },
    {
      "slug": "183139",
      "title": "कर्णाली विकास बैङ्कका अभियुक्तको सेयर एक प्रतिशतमा झारियो",
      "timestamp": 1765324800000,
      "source": "gp",
      "content": "कर्णाली विकास बैङ्कको पुनर्संरचनासहित बैङ्कलाई पुनः सञ्चालन गर्ने गरी नेपाल राष्ट्र बैङ्कले महत्वपूर्ण निर्णय गरेर कार्यान्वयन सुरु गरेको छ । नेपालगन्जमा केन्द्रीय कार्यालय रहेको सो बैङ्कका निक्षेपकर्तालाई बचत फिर्ता गर्न नसक्ने स्थिति देखिएपछि घोटालाका आरोपितको सेयर एक प्रतिशतमा झारेर निक्षेपकर्तालाई नै सेयरधनी बनाई बैङ्क पुनर्संरचना गर्ने प्रक्रियामा राष्ट्र बैङ्क अघि बढेको हो ।",
      "longContent": "सिराज खान\tनेपालगन्ज, मङ्सिर २४ गते । कर्णाली विकास बैङ्कको पुनर्संरचनासहित बैङ्कलाई पुनः सञ्चालन गर्ने गरी नेपाल राष्ट्र बैङ्कले महत्वपूर्ण निर्णय गरेर कार्यान्वयन सुरु गरेको छ । नेपालगन्जमा केन्द्रीय कार्यालय रहेको सो बैङ्कका निक्षेपकर्तालाई बचत फिर्ता गर्न नसक्ने स्थिति देखिएपछि घोटालाका आरोपितको सेयर एक प्रतिशतमा झारेर निक्षेपकर्तालाई नै सेयरधनी बनाई बैङ्क पुनर्संरचना गर्ने प्रक्रियामा राष्ट्र बैङ्क अघि बढेको हो । राष्ट्र बैङ्कले गठन गरेको कर्णाली बैङ्क व्यवस्थापन समूहका संयोजक तथा राष्ट्र बैङ्कका उपनिर्देशक टीकाराम खतिवडाले बचतकर्ताको बचत रकमलाई सेयरमा रूपान्तरण गरेर बैङ्क बचाउने विकल्प अघि सारिएको बताउनुभयो । उहाँले यो विकल्प नेपालमा पहिलो पटक प्रयोग गरिएको जनाउँदै बैङ्कको पुनर्संरचनाका लागि तीन चरणमा काम गर्ने योजना बनाइएको बताउनुभयो । जस अनुसार पहिलो चरणमा घोटालाका आरोपितको सेयरलाई एक प्रतिशतमा झार्ने, दोस्रो चरणमा बचतकर्तालाई उनीहरूको सहमतिमा सेयरधनी बनाउने तथा तेस्रो चरणमा नयाँ लगानीकर्ता खोजेर नयाँ व्यवस्थापनका साथ बैङ्क सञ्चालनमा ल्याइने छ । संयोजक खतिवडाका अनुसार राष्ट्र बैङ्कले पहिलो चरणमा अपचलनमा संलग्न भनेर मुद्दामा अभियोजन गरिएका १८ जना व्यक्ति र एक कम्पनीको नाममा रहेका सबै संस्थापक सेयरका साथै सात जना व्यक्ति र एउटा कम्पनीको नाममा रहेका साधारण सेयरलाई एक प्रतिशतमा झारेको छ । उक्त निर्णयपछि २१ लाख ३६ हजार ६० कित्ता संस्थापक सेयर २१ हजार ३६० कित्तामा झरेको छ भने साधारणतर्फ पहिले कायम १२ हजार ६८४ कित्ता सेयर १२६.८५ कित्तामा झरेको छ । यसबाट अब बैङ्कको ९९ प्रतिशत सेयर खाली रहेकाले दोस्रो चरणमा उक्त सेयर बैङ्कका निक्षेपकर्तालाई पहिलो प्राथमिकतामा राखेर दिने गरी नेपाल राष्ट्र बैङ्कले प्रक्रिया अघि बढाएको छ । खतिवडाका अनुसार बचतकर्तालाई उनीहरूको बचत सेयरमा परिणत हुँदा हुने फाइदाबारे बुझाउने र उनीहरूलाई सहमतिमा ल्याउने प्रयासमा अहिले राष्ट्र बैङ्कले काम गरिरहेको छ । तेस्रो चरणमा नयाँ लगानीकर्ता खोजेर नयाँ व्यवस्थापन र नयाँ नामका साथ बैङ्कलाई पुनर्जीवित गर्ने गरी काम सुरु गरिएको नेपाल राष्ट्र बैङ्कले जनाएको छ । बैङ्कको बचतलाई सेयरमा रूपान्तरणपछि बैङ्कको नामदेखि कार्यक्षेत्रसमेत नयाँ भएर आउने संयोजक खतिवडाले बताउनुभयो । उहाँले थप्नुभयो, “नाम कर्णाली विकास बैङ्क राख्नै पर्छ भन्ने छैन । बोर्डलाई बर्खास्त गरिसक्यौँ । अब नयाँ व्यवस्थापन, नयाँ बोर्ड, नयाँ सिइओ, नयाँ सेयर होल्डर सबै नयाँ हुने छ । अनि कार्यक्षेत्र पनि फरक हुन सक्छ । अहिले पुँजीको हिसाबले राष्ट्रियस्तरको विकास बैङ्क पनि हुन सक्छ ।” कर्णाली विकास बैङ्कमा तत्कालीन सञ्चालक तथा व्यवस्थापनका कर्मचारीको मिलेमतोमा तीन अर्ब २० करोड अपचलन गरेको भन्दै प्रहरीको केन्द्रीय अनुसन्धान ब्युरो सिआइबीले १०९ जनालाई प्रतिवादी बनाएर २०८२ साउन १४ गते उच्च अदालतमा मुद्दा दायर गरेको थियो । उच्च अदालत तुलसीपुर नेपालगन्ज इजलासले बैङ्कका संस्थापक अध्यक्ष एवं तत्कालीन प्रमुख कार्यकारी अधिकृत राजेन्द्रवीर राय, तत्कालीन अध्यक्ष पशुपतिदयाल मिश्र र बैङ्कका तत्कालीन वित्त प्रमुख वेदप्रकाशसिंह ठकुरीलाई पुर्पक्षका लागि कारागार चलान गरेको थियो भने राष्ट्र बैङ्कका कर्मचारी भुवन बस्नेत धरौटीमा छुट्नुभएको थियो ।२०६० सालमा स्थापना भएर बाँके, बर्दिया र दाङ जिल्लामा १९ वटा शाखा कार्यालयमार्फत सञ्चालनमा रहेको सो बैङ्कमा करिब चार अर्ब ६५ करोड रुपियाँ निक्षेप र दुई अर्ब ९३ करोडभन्दा बढी कर्जा रहेको थियो ।",
      "link": "https://gorkhapatraonline.com/news/183139",
      "image": "https://gorkhapatraonline.com/storage/media/322455/conversions/karnali-bikas-bank-kendriy-karryalay-npj-original-thumb.jpg"
    },
    {
      "slug": "183132",
      "title": "स्थानीय तहका काममा बढ्दै छ युवा चासो",
      "timestamp": 1765324800000,
      "source": "gp",
      "content": "जेनजी आन्दोलनपछि नयाँ सरकार गठन भएसँगै जेनजीले स्थानीय तहका गतिविधिप्रति उच्च निगरानी राख्न थालेका छन् । स्थानीय तहले प्रदान गर्ने सेवा, विकास निर्माणका कार्य, उपभोक्ता समिति निर्माण र उपभोक्ता समितिका हक अधिकारका विषय, स्थानीय तहमा प्रमुख प्रशासकीय अधिकृत नहुँदा सेवा लिन समस्या पर्ने गरेको, स्थानीय तहका कामकारबाहीमा अनियमितता भएको, कतिपय स्थानीय तहका वडा कार्यालयले घरबाटोको सिफारिस नदिएकोलगायतका विषयमा जेनजी सचेत बन्न थालेका हुन् ।",
      "longContent": "काठमाडौँ, मङ्सिर २४ गते । जेनजी आन्दोलनपछि नयाँ सरकार गठन भएसँगै जेनजीले स्थानीय तहका गतिविधिप्रति उच्च निगरानी राख्न थालेका छन् । स्थानीय तहले प्रदान गर्ने सेवा, विकास निर्माणका कार्य, उपभोक्ता समिति निर्माण र उपभोक्ता समितिका हक अधिकारका विषय, स्थानीय तहमा प्रमुख प्रशासकीय अधिकृत नहुँदा सेवा लिन समस्या पर्ने गरेको, स्थानीय तहका कामकारबाहीमा अनियमितता भएको, कतिपय स्थानीय तहका वडा कार्यालयले घरबाटोको सिफारिस नदिएकोलगायतका विषयमा जेनजी सचेत बन्न थालेका हुन् । त्यस्तै सरुवा गरिएको स्थानमा कर्मचारी हाजिर हुन नजाँदा कर्मचारीको अभावमा सेवा लिन समस्या भएको, निमित्त प्रमुख प्रशासकीय अधिकृत हुँदा स्थानीय तहमा सेवाग्राहीलाई कतिपय सेवा लिन झन्झटिलो हुने गरेको, स्थानीय तहका विकास निर्माणका काममा गुणस्तर नभएकोलगायतका सवालमा जेनजी सचेत हुन थालेका पाइएको हो । सङ्घीय मामिला तथा सामान्य प्रशासन मन्त्रालयको गुनासो व्यवस्थापन केन्द्रमा पर्ने अधिकांश गुनासा स्थानीय तहसँग सम्बन्धित हुने गरेका छन् । त्यस्ता गुनासो गर्नेमा जेनजीकै बाहुल्य हुने गरेको छ । मन्त्रालयले गत साउन ८ गतेदेखि गुनासो व्यवस्थापन केन्द्र स्थापना गरी सेवाग्राहीको गुनासो सुनुवाइ, कारबाही र गुनासाका सम्बोधन गर्न अन्तरमन्त्रालय र निकायसँग समन्वयात्मक भूमिका निर्वाह गर्दै आएको छ । मन्त्रालयको सुशासन प्रवर्धन शाखाका प्रमुख तथा गुनासो व्यवस्थापन शाखा प्रमुख दीपककुमार थापाले गुनासो व्यवस्थापन केन्द्रमा आएका कतिपय गुनासा जेनजीले गर्ने गरेको बताउनुभयो । युवाले उक्त गुनासो मन्त्रालयमा फोन, ह्वाट्सएप, भाइबर र इमेलमार्फत टिपाउँछन् । कतिपय सेवाग्राहीले भौतिक रूपमा नै उपस्थित भई निवेदनसमेत दिने गरेका छन् । स्थानीय तहमा आवश्यकताभन्दा बढी करारमा कर्मचारी भर्ना गरिएको, प्रमुख प्रशासकीय अधिकृतको शैक्षिक योग्यताको प्रमाणपत्र र बढुवापत्र नक्कली रहेकोलगायतका गुनासासमेत केन्द्रमा आउने गरेका छन् । गुनासो व्यवस्थापन शाखामा आएका ती गुनासालाई केन्द्रले सम्बन्धित महाशाखामा पठाई सम्भव भए तत्काल र तत्काल सम्भव नभए केही दिनभित्र गुनासोको सम्बोधन गर्दै आएको दाबी गर्छ । तत्कालीन सङ्घीय मामिला तथा सामान्य प्रशासनमन्त्री भगवती न्यौपानेले गुनासो व्यवस्थापन केन्द्रको शुभारम्भ गर्नुभएको थियो । साउन ८ गतेदेखि हालसम्म गरी १८९ वटा गुनासो सो केन्द्रमा परेका छन् । जसमा साउनमा २१, भदौमा १६, असोजमा ४९, कात्तिकमा ६५ र मङ्सिरको २१ गतेसम्म ३८ वटा गुनासा आएका हुन् । स्थानीय तहको बेवास्ता मन्त्रालयको गुनासो व्यवस्थापन केन्द्रमा आउने गुनासालाई सम्बन्धित स्थानीय तहमा पठाउने गरिए पनि स्थानीय तहले भने मन्त्रालयले पठाएका गुनासालाई सुनुवाइमा बेवास्ता गर्ने गरेका छन् । मन्त्रालयमा आउने अधिकांश गुनासा सम्बोधन गर्न मन्त्रालयले सम्बन्धित स्थानीय तहलाई परिपत्र गरे पनि त्यसको जवाफ स्थानीय तहबाट नआउने गरेको मन्त्रालयकै गुुनासो छ । मन्त्रालयले गुनासो व्यवस्थापन गर्न स्थानीय तहका प्रमुख, उपप्रमुख, प्रमुख प्रशासकीय अधिकृतलगायतका जिम्मेवार व्यक्तिलाई फोन, इमेल, ह्वाट्सएप र भाइबरमार्फत पत्राचार गर्दा स्थानीय तहले त्यसको बेवास्ता गर्दै आएका हुन् । जनकपुरधाम उपमहानगरपालिकाका कतिपय गुनासा व्यवस्थापन केन्द्रमा आउने गरे पनि उपमहानगरपालिकाले बेवास्ता गरेको मन्त्रालयले जनाएको छ । जनकपुरधाम उपमहानगरपालिकाका सूचना अधिकारी उमाशङ्कर मल्लिकले मन्त्रालयले उपमहानगरपालिकको आधिकारिक इमेलमा कुनै पनि पत्र नआएको र इमेलमा आएका पत्रको भने सम्बोधन भइरहेको दाबी गर्नुभयो । उहाँले भन्नुभयो, “मन्त्रालयले कुन इमेलमा कहिले, कहाँ पत्र पठाएको छ, हामीलाई नै जानकारी छैन । हेलो सरकारबाट आएका गुनासा भने उपमहानगरपालिकाले सम्बोधन गर्दै आएको छ तर मन्त्रालयबाट त्यस्तो पत्र आएको छैन । पत्र आउनेबित्तिकै उपमहानगरपालिकाले सम्बोधन गर्छ ।”",
      "link": "https://gorkhapatraonline.com/news/183132",
      "image": "https://gorkhapatraonline.com/storage/media/322447/conversions/Sthaniya-Sarkar-original-thumb.jpg"
    },
    {
      "slug": "183130",
      "title": "गाई दुहुन घरघरै पुग्छन् मुन्ना",
      "timestamp": 1765324800000,
      "source": "gp",
      "content": "मुन्नाका बुवाआमा सानैमा बिते । बुवाआमा बितेसँगै टुहुरो बनेका मुन्ना सानै उमेरदेखि घरेलु कामदारका रूपमा अर्काको घरमा बस्न बाध्य हुनुभयो । बाध्यताले बालश्रमिक बन्न पुगेका मुन्नाको दैनिकी सानै उमेरदेखि घाँसदाउरा गर्ने र गाई चराउने थियो । त्यही क्रममा उहाँले गाई दुहुन सिक्नुभयो र अहिले त्यही सिप उहाँको जीविकोपार्जन गर्ने बलियो माध्यम बन्यो ।",
      "longContent": "महेन्द्र विष्ट विराटनगर, मङ्सिर २४ गते । मुन्नाका बुवाआमा सानैमा बिते । बुवाआमा बितेसँगै टुहुरो बनेका मुन्ना सानै उमेरदेखि घरेलु कामदारका रूपमा अर्काको घरमा बस्न बाध्य हुनुभयो । बाध्यताले बालश्रमिक बन्न पुगेका मुन्नाको दैनिकी सानै उमेरदेखि घाँसदाउरा गर्ने र गाई चराउने थियो । त्यही क्रममा उहाँले गाई दुहुन सिक्नुभयो र अहिले त्यही सिप उहाँको जीविकोपार्जन गर्ने बलियो माध्यम बन्यो । हातमा सिप र जाँगर भए भोकले मरिँदैन भन्ने भनाइलाई विराटनगर–५, विशाल चोकका २८ वर्षीय मो. मुन्नाले पुष्टि गर्नुभएको छ । दुध दुहुन पारङ्गत मुन्ना अचेल यही पेसा गरेर तीन जनाको परिवार धान्दै आउनुभएको छ । विगत १४ वर्षदेखि गाउँघरमा छरछिमेकले पालेका गाई दुहुने र त्यही पेसाको आम्दानीले परिवारको गुजारा टार्ने र बालबच्चालाई विद्यालय पढाउन मुन्ना सफल हुनुभएको छ । यति मात्र होइन, उहाँको हातमा राजमिस्त्रीको सिप पनि छ तर उहाँको मुख्य पेसा भने हालसम्म गाई दुहुने नै छ । उहाँ भन्नुहुन्छ, “म त सानैमा टुहुरो बने र पठ्न पाइन त्यही सम्झेर अहिले बालबच्चालाई दुःख गरेर अर्काको गोठ गोठ चहारेर भए पनि राम्रै ढङ्गले पठाइरहेको छु, घडेरी पनि जोडेको छु ।” मुन्नाको जीवनी अरू जोकोहीका लागि प्रेरणाको स्रोत बन्ने मुन्नालाई जान्ने बुझ्ने स्थानीय बताउँछन् । विराटनगर–५, विशाल चोकका लक्ष्मी खरेल भन्नुहुन्छ, “अभिभावकलाई दङ्ग्याएर वैदेशिक रोजगारीमा विदेश पलायल हुने युवालाई मुन्नाको जीवनीले राम्रो पाठ सिकाउँछ ।”मुन्नाले एक वर्षअघिसम्म दैनिक २० वटासम्म गाई दुहुँदै आउनुभएको थियो । अहिले त्यो सङ्ख्या घट्दै आएको छ । अहिले उहाँ दैनिक आठ वटा गाई दुहुन घर घरमा पुग्नुहुन्छ । दैनिक चार घण्टा उहाँको काम गाई दुहेरै बित्ने गर्छ । बिहान ५ बजेदेखि ८ बजे र साँझ पाँचदेखि ७ बजेसम्म उहाँ गाई दुहुने गर्नुहुन्छ । गाई दुहेर उहाँले अहिले मासिक २५ हजार आम्दानी गर्नुहुन्छ । एउटा गाई दुहेको तीन हजारदेखि तीन हजार पाँच सयसम्म लिने गर्नुहुन्छ । एक वर्षअघिसम्म २० वटा गाई दुहुँदा राम्रै आम्दानी भएको पनि उहाँले बताउनुभयो । एउटै घरमा उहाँले बर्सौंदेखि दुध दुहुँदै आउनुभएको छ । गाई दुहेर छोरालाई स्कुल पढाउन र घर खर्च धान्न सकेको मुन्ना बताउनुहुन्छ । उहाँले गाई दुहेर कमाएको आम्दानीले विराटनगर–५ मा पाँच धुर घडेरी पनि खरिद गर्नुभएको छ तर पछिल्लो समयमा घरमा गाई पालेर दुध खाने परिवारको सङ्ख्या घट्दै जाँदा उहाँको आयस्रोत पनि कमी हुँदै गएको छ । हिजोआज घरमा वृद्धवृद्धा मात्रै हुने र गाई स्याहार गर्ने परिवारका सदस्य बिदेसिने कारणले गाई पाल्नेको सङ्ख्या घट्दै गएको उहाँको भनाइ छ । गाई पाल्नेको सङ्ख्या घट्दै गए पनि अहिलेसम्म गाई दुहेरै जीवन निर्वाह भइरहेकाले अन्य पेसातिर आफूले तत्काल नसोचेको उहाँले बताउनुभयो । दिउँसोको समयमा गाईका लागि घाँस काट्ने र राज मिस्त्रीको काम पनि उहाँले गर्नुहुन्छ तर राजमिस्त्रीको काम नियमित नहुने मुन्ना बताउनुहुन्छ । उहाँ भन्नुहुन्छ, “दुध दुहुने काम दैनिक हुन्छ, मेरो बानी नै परिसक्यो ।”आफ्नो घरमा मुन्नाले करिब सात वर्षदेखि गाई दुहुँदै आएको विराटनगर–५ की रमा थापा बताउनुहुन्छ । घरमा दुध दुहुने सिप भएका कोही नभएकाले मासिक पारिश्रमिक दिएरै राखिएको उहाँको भनाइ छ । दुई वटा गाई पाल्दै आउनुभएकी रमा भन्नुहुन्छ, “दुध दुहुन पनि राम्रो सिप हुनु पर्छ ।” घरमा गाई पालेर दुध खानुको आनन्द नै अलग्गै हुने थापाको भनाइ छ ।",
      "link": "https://gorkhapatraonline.com/news/183130",
      "image": "https://gorkhapatraonline.com/storage/media/322444/conversions/Milk-pic-23-mansir-.-original-thumb.jpg"
    },
    {
      "slug": "183529",
      "title": "प्रधान सेनापतिबाट सहायक रथी क्षेत्रीलाई दर्ज्यानी चिह्न प्रदान",
      "timestamp": 1765497600000,
      "source": "gp",
      "content": "नेपाली सेनाका प्रधान सेनापति अशोकराज सिग्देलले सहायक रथी लिलाबहादुर खनाललाई दर्ज्यानी चिन्ह प्रदान गर्नुभएको छ ।",
      "longContent": "काठमाडौँ, मङ्सिर २६ गते । नेपाली सेनाका प्रधान सेनापति अशोकराज सिग्देलले सहायक रथी लिलाबहादुर खनाललाई दर्ज्यानी चिन्ह प्रदान गर्नुभएको छ । शुक्रबार जङ्गी अड्डामा आयोजित कार्यक्रममा उपरथी क्षेत्रीलाई प्रधान सेनापति सिग्देलले दर्ज्यानी चिन्ह प्रदान गर्नुभएको हो । मङ्सिर २२ गते बसेको नेपाल सरकार, मन्त्रिपरिषद् बैठकले उपरथी दर्जामा क्षेत्रीलाई विशेष बढुवा गरेको हो ।नेपाली सेनाको जनसम्पर्क तथा सूचना निर्देशनालय अङ्गी अड्डाका अनुसार कार्यक्रममा नेपाली सेनाका रथी र अधिकृतको उपस्थिति थियो ।",
      "link": "https://gorkhapatraonline.com/news/183529",
      "image": "https://gorkhapatraonline.com/storage/media/323053/conversions/Nepal-Army-original-thumb.jpg"
    },
    {
      "slug": "183528",
      "title": "तमोर नदीमा हाम फालेका पुरुष बेपत्ता",
      "timestamp": 1765497600000,
      "source": "gp",
      "content": "धनकुटा नगरपालिका –९, मुलघाटस्थित तमोर नदीमा हाम फलेर एक जाना पुरुष बेपत्ता भएका छन् । शुक्रबार दिउँसो करिब २ बजे तमोर नदीमा हाम फलेर एकजना पुरुष बेपत्ता भएका हुन् ।",
      "longContent": "सन्तोष सुवेदीपाख्रीबास (धनकुटा), मंसिर २६ गते। धनकुटा नगरपालिका –९, मुलघाटस्थित तमोर नदीमा हाम फलेर एक जाना पुरुष बेपत्ता भएका छन् । शुक्रबार दिउँसो करिब २ बजे तमोर नदीमा हाम फलेर एकजना पुरुष बेपत्ता भएका हुन् ।धनकुटाका प्रहरी प्रमुख एसपी शरतकुमारी थापा क्षेत्रीका अनुसार नाम थर नखुलेको मंगोलियनजस्तो देखिने पुरुष नदीमा हाम फाली बगाइरहेको स्थानीयहरुले देखेपछि प्रहरीलाई खबर गरेका थिए । घटनाबारे थाहा पाउनासाथ प्रहरी चौकी मुलघाट धनकुटाबाट प्रहरी सहायक निरीक्षक टंकबहादुर थापाको कमाण्डमा चार जनाको टोली र सशस्त्र प्रहरी बल बिपद व्यवस्थापन सुरक्षा बेस मुलघाटबाट सशस्त्र प्रहरी सहायक निरीक्षक सबिन राईको कमाण्डमा ७ जनाको टोली र स्थानीयबासी समेतमा खोजी कार्य भइ रहेको प्रहरीले जनाएको छ ।नदीमा हाम फाल्ने ब्यक्ति कहाँ को हो ? आफन्तको खोजी र के कति कारणले हाम फालेको हो भन्नेबारे अनुसन्धान भइरहेको प्रहरीले जनाएको छ ।",
      "link": "https://gorkhapatraonline.com/news/183528",
      "image": "https://gorkhapatraonline.com/storage/media/323052/conversions/Tamor-river-original-thumb.jpg"
    },
    {
      "slug": "183514",
      "title": "सल्लाघारीमा तीन लाख बढी मास उतार्ने तयारी",
      "timestamp": 1765497600000,
      "source": "gp",
      "content": "नेकपा (एमाले) को शनिबारदेखि सुरु हुने ११ औं महाधिवेशनको उदघाटनसत्रमा तीन लाख बढी मास उतार्ने सो दलले जनाएको छ । भक्तपुरको सल्लाघारीस्थित तीनकुनेको १०८ रोपनी (८ विघा) खाली जग्गामा प्रविधियुक्त आधुनिक मञ्चमार्फत कार्यक्रमको उदघाटन पार्टीका अध्यक्ष केपी शर्मा अ‍ोलीले गर्नु हुने छ ।",
      "longContent": "काठमाडौं, मंसिर २६ गते । नेकपा (एमाले) को शनिबारदेखि सुरु हुने ११ औं महाधिवेशनको उदघाटनसत्रमा तीन लाख बढी मास उतार्ने सो दलले जनाएको छ । भक्तपुरको सल्लाघारीस्थित तीनकुनेको १०८ रोपनी (८ विघा) खाली जग्गामा प्रविधियुक्त आधुनिक मञ्चमार्फत कार्यक्रमको उदघाटन पार्टीका अध्यक्ष केपी शर्मा अ‍ोलीले गर्नु हुने छ ।  महाधिवेशनको तयारीबारेमा जानकारी दिन आज सल्लाघारीमै आयोजित पत्रकार सम्मेलनमा टाउको गिनेर ३ लाख जना र बढीमा ५ लाख जनालाई उदघाटन सत्रमा उतार्ने तयारी भएको प्रचार विभाग प्रमुख राजेन्द्र गौतमले जानकारी दिनुभयो । त्यसका लागि १० हजार तालिम प्राप्त स्वयम्सेवक परिचालन गर्ने तयारी भएको उहाँको भनाइ छ । कार्यक्रमलाई व्यवस्थित र शान्तिपूर्ण बनाउन सुरक्षाकर्मी, पार्टीको नेशनल युथ भोलेन्टियर्स, भूतपूर्व सैनिकसहित सुरक्षाकर्मी, स्वयम्सेवक सुरक्षार्थ खटिने प्रमुख गौतमले बताउनुभयो । अध्यक्ष ओलीलाई गुण्डुदेखि सल्लाघारीसम्म तीन सुरक्षाकर्मी समूहले स्कटिङ गरी मञ्चसम्म ल्याउने उहाँको भनाइ छ । सोहीअनुसार स्थायी कमिटी सदस्य तथा स्वयम्सेवक परिचालन कमिटीका संयोजक भानुभक्त ढकालले सुरक्षार्थ खटाइने १० हजार स्वयम्सेवकमध्ये १० स्वयम्सेवक बरावर एक जना कमाण्डरको व्यवस्था गरिएको बताउनुभयो । कार्यक्रमलाई व्यवस्थित र प्रभावकारी बनाउन सुरक्षार्थ खटिने सुरक्षाकर्मी र स्वयम्सेवकलाई कार्यक्रम र सुरक्षाको योजनाबारे जानकारी गराइएको बताउनुभयो । त्यस्तै, महाधिवेशन जनपरिचालन कमिटीका संयोजक डा. राजन भट्टराईले एमालेले ११ औं महाधिवेशनबाट नयाँ मानक स्थापित गर्ने बताउनुभयो । एमाले पार्टी आफैमा मानक भएको बताउँदै उहाँले महाधिवेशनको उदघाटनसत्रका लागि अहिलेसम्म कसैले नबनाएको ठुलो र प्रविधियुक्त मञ्च तयारी गरिएको बताउनुभयो । महाधिवेशनको उदघाटनसत्रले प्रतिगमनविरुद्धको अभियानको सन्देश प्रवाह गर्ने उहाँको भनाइ छ । संविधान मिचेर मुलुकलाई प्रतिगमनतर्फ उन्मुख गराउनेहरु विरुद्ध एमालेले महाधिवेशनमार्फत अग्रगमनको अभियान सुरु गर्ने उहाँले प्रष्ट पार्नुभयो । “एमालेले महाधिवेशनमार्फत निर्णायक जवाफ दिन्छ” उहाँले थप्नुभयो, “संविधानलाई संकुचन गर्नेकाम भएको छ, संविधानको रक्षा गर्नेगरी एमालेले अभियान चलाउँछ ।”मञ्च व्यवस्थापन कमिटीका संयोजक तथा जिफन्टका अध्यक्ष विनोद श्रेष्ठले सभास्थलभन्दा ३ किलोमिटर टाढासम्म सुनिने गरी आधुनिक साउण्ड सिस्टमको व्यवस्था गरिएको बताउनुभयो । प्रविधियुक्त मञ्च व्यवस्थापनमा विज्ञ प्राविधिक टोलीको सहभागिता रहेको बताउँदै उहाँले अहिलेसम्म यत्ति ठुलो र आधुनिक मञ्च निर्माण कसैले नबनाएको उहाँले दावी गर्नुभयो । मञ्चको पृष्ठभूमिमा चाँगुनारायण मन्दिर, पशुपतिनाथसहितका मन्दिर, यहाँका पर्यटकीय स्थलको तस्बिर र सांस्कृतिक प्रदर्शनलाई प्राथमिकतामा राखिएको बताउँदै उहाँले नेपालको सांस्कृतिक पक्षको प्रवर्धनमा पनि एमालेले जोड दिएको उहाँको भनाइ छ । मञ्चको दायाँ–बायाँ डिस्प्ले बोर्ड राखिएको र छेउमा अध्यक्ष ओलीको ठुलो आकारको तस्बिर राखिएको छ । एकातिर धरहरा र त्यसमा पार्टीको लोगो अंकित व्यानर राखिएको र अर्कोतर्फ राष्ट्रिय झण्डासहित अध्यक्षको तस्बिर राखिएको उहाँले बताउनुभयो । उदघाटनसत्रमा प्रमुखसहित १६ राजनीतिक दलका अध्यक्ष र सभापतिहरुलाई निमन्त्रणा गरिएको स्थायी कमिटी सदस्य डा. भट्टराईले बताउनुभयो । सोहीअनुसार छिमेकी देशका कुटनीतिक नियोगका केही प्रतिनिधि, उहाँहरुको शुभकामना सन्देश बाचन गरेर उदघाटन सत्रमा सुनाइने उहाँले जानकारी दिनुभयो । महाधिवेशनको मञ्च व्यवस्थापन तथा साउण्ड सिष्टममा करोडौं खर्च गरिएकाले टाढाबाट नेताहरुको धारणा सुन्न सकिने व्यवस्था गरिएको उहाँले बताउनुभयो । सभास्थलमा मास बढी भएमा बाहिर सडक, पसल र खुला क्षेत्रमा समेत उपस्थिति रहनेगरी व्यवस्थापन मिलाइएको उहाँले बताउनुभयो । प्रचार विभाग प्रमुख गौतमका अनुसार पूर्वमा जगातीमा गाडी पार्किङमा राख्ने व्यवस्था मिलाइएको र पश्चिममा ठिमीमा गाडी पार्किङको व्यवस्थापन मिलाइएको छ । मञ्चमा तीन भाषा रञ्चना लिपीको नेवाः भाषा, नेपाली भाषा र अंग्रेजी भाषामा सन्देशहरु जारी गरिएको उहाँको भनाइ छ । उदघाटनसत्रमा दुईसय बढी पहिचानजन्य जातीय समुदायको सांस्कृतिक प्रदर्शनी हुने उहाँले बताउनुभयो । एमालेले महाधिवेशनको उदघाटनसत्र भक्तपुरको सल्लाघारीमा गर्ने भनेको छ । त्यसपछि बन्दसत्र प्रदर्शनीमार्गस्थित भृकुटीमण्डपमा गर्ने जनाएको छ । महाधिवेशनको बन्दसत्रमा २ हजार ६ सय १३ जना प्रतिनिधि सहभागी हुँदैछन् । बन्दसत्रमार्फत नयाँ कार्य समिति चयन गर्नेछ । अध्यक्षमा वर्तमान अध्यक्ष केपी शर्मा ओली र वरिष्ठ उपाध्यक्ष ईश्वर पोखरेल प्रतिस्पर्धा गर्ने दावी गर्नुभएको छ ।",
      "link": "https://gorkhapatraonline.com/news/183514",
      "image": "https://gorkhapatraonline.com/storage/media/323041/conversions/UML-presmeet-3-original-thumb.jpg"
    },
    {
      "slug": "183513",
      "title": "फोहर व्यवस्थापन केन्द्रमा आगलागी हुँदा  ६७ लाखको क्षति",
      "timestamp": 1765497600000,
      "source": "gp",
      "content": "यहाँको राप्ती गाउँपालिका–२ पुन्यपुरमा रहेको फोहर व्यवस्थापन तथा स्रोत केन्द्रमा भएको आगलागीका कारण ६७ लाख रुपियाँ बराबरको क्षति भएको छ ।",
      "longContent": "घोराही (दाङ), मङ्सिर २६ गते । यहाँको राप्ती गाउँपालिका–२ पुन्यपुरमा रहेको फोहर व्यवस्थापन तथा स्रोत केन्द्रमा भएको आगलागीका कारण ६७ लाख रुपियाँ बराबरको क्षति भएको छ ।शुक्रबार बिहान भएको आगालागीका कारण एउटा ट्रस्ट भवनसहित ठूलासाना मेसिन र टायल तथा इन्टरलक जलेर नष्ट हुँदा रु ६७ लाख बराबरको क्षति भएको जिल्ला प्रहरी कार्यालयका सूचना अधिकारी तथा प्रहरी नायब उपरीक्षक चक्रबहादुर शाहले जानकारी दिनुभएको छ । आगलागीका कारण फोहर व्यवस्थापनका लागि बनाइको घरसमेत जलेको छ । यसअघि राप्ती गाउँपालिकाले यहाँ फोहर व्यवस्थापन गर्दै आएको थियो । यहाँ गढवाको दमकल, राप्ती गाउँपालिकाको मिनी दमकल, डोजरको सहयोगमा करिब दुई घण्टामा आगो निभाइएको थियो । आगलागीको कारण पहिचान हुन नसकेको र घट्नाबारे थप अनुसन्धान भइरहेको प्रहरीले जनाएको छ । रासस",
      "link": "https://gorkhapatraonline.com/news/183513",
      "image": "https://gorkhapatraonline.com/storage/media/323032/conversions/aaglagi-original-thumb.jpg"
    },
    {
      "slug": "183511",
      "title": "एसियन युथ पारा गेम्सः नेपाललाई टेबलटेनिसमा रजत पदक",
      "timestamp": 1765497600000,
      "source": "gp",
      "content": "पालका पारा टेबलटेनिस खेलाडी स्वीकृत न्यौपानेले युनाइटेड अरब इमिरेट्स (युएई) को दुबईमा भइरहेको एसियन युथ पारा गेम्समा रजत पदक प्राप्त गर्नुभएको छ ।",
      "longContent": "काठमाडौँ, मङ्सिर २६ गते । नेपालका पारा टेबलटेनिस खेलाडी स्वीकृत न्यौपानेले युनाइटेड अरब इमिरेट्स (युएई) को दुबईमा भइरहेको एसियन युथ पारा गेम्समा रजत पदक प्राप्त गर्नुभएको छ ।  उहाँले टेबलटेनिस यु–२३ पुरुष एकल (क्लास ७) तर्फ उक्त पदक प्राप्त गरेका हुन् । बिहीबार भएको फाइनल खेलमा न्यौपाने चाइनिज ताइपेइका खेलाडी रेन तिङ ह्वाङसँग ३–२ सेटमा पराजित हुनुभयो ।  फाइनलमा न्यौपानेले चाइनिज ताइपेइका खेलाडीसँग पहिलो सेट १३–११ अङ्कले र तेस्रो सेट १२–१० ले जिते पनि दोस्रो सेटमा ११–६, चौथो सेट ११–५ र अन्तिम सेटमा १२–१० अङ्कले हार बेहोनुभएको थियो ।  न्यौपानले सेमिफाइनलमा फिलिपिन्सका बार्गे काबनेरोेलाई ३–१ सेटमा पराजित गर्नुभएको थियो ।  उहाँले उक्त खेल ११–९, ११–८, ५–११ र ११–९ अङ्कले जित्नुभएको थियो ।  न्यौपानेले लिग चरणमा भने काजकिस्तान, कीर्गिस्तान र इराकका खेलाडीलाई पराजित गरी सेमिफाइनलमा स्थान बनाउनुभएको थियो ।  टेबलटेनिसमा महिलातर्फ निर्मला भण्डारीले सहभागिता जनाएकी युएइमा रहेका राष्ट्रिय पारा टेबलटेनिस सङ्घका अध्यक्ष गणेश केसीले जानकारी दिनुभयो ।  एसियन पारा युथ गेम्समा नेपालले टेबलटेनिससहित एथलेटिक्स, तेक्वान्दो र भारत्तोलनमा सहभागिता जनाएको छ । प्रतियोगिता यही मङ्सिर २८ गतेसम्म चल्नेछ ।रासस",
      "link": "https://gorkhapatraonline.com/news/183511",
      "image": "https://gorkhapatraonline.com/storage/media/323030/conversions/swikrit-neupane...-original-thumb.jpg"
    },
    {
      "slug": "183510",
      "title": "अनौपचारिक क्षेत्रका श्रमिकद्वारा सरकारसमक्ष मागपत्र प्रस्तुत",
      "timestamp": 1765497600000,
      "source": "gp",
      "content": "अनौपचारिक क्षेत्रका श्रमिकहरूको दोस्रो राष्ट्रिय सम्मेलनमा सरकारसमक्ष सात बुँदे मागपत्र प्रस्तुत गरिएको छ । पाँच प्रदेशका १३ जिल्लामा रहेका अनौपचारिक क्षेत्रका कामकाजी महिलाले पत्रकार सम्मेलनमार्फत आफ्ना माग सार्वजनिक गरेका हुन् ।",
      "longContent": "काठमाडौँ, मङ्सिर २६ गते । अनौपचारिक क्षेत्रका श्रमिकहरूको दोस्रो राष्ट्रिय सम्मेलनमा सरकारसमक्ष सात बुँदे मागपत्र प्रस्तुत गरिएको छ । पाँच प्रदेशका १३ जिल्लामा रहेका अनौपचारिक क्षेत्रका कामकाजी महिलाले पत्रकार सम्मेलनमार्फत आफ्ना माग सार्वजनिक गरेका हुन् । स्थानीय तहमा सबै अनौपचारिक क्षेत्रका श्रमिकको अनिवार्य दर्ता तथा श्रम ऐन, २०७४ ले तोकेअनुसार न्यूनतम तथा न्यायसङ्गत पारिश्रमिकको सुनिश्चितता गर्नुपर्ने, सुरक्षित कार्यस्थल तथा बीमा सुविधामा पहुँचको व्यवस्था गर्नुपर्ने तथा अनौपचारिक क्षेत्रमा काम गर्ने महिला यौन दुव्र्यवहार, शोषण र भेदभावको जोखिममा  रहने भएकाले सम्बन्धित निकायलाई ती समस्या समाधान गर्न तत्काल प्रभावकारी कदम चाल्नुपर्ने उनीहरुको माग छ । शिशुलाई स्तनपान गराउन स्तनपान कक्षको व्यवस्था गर्नुपर्ने, पिउने पानी, शौचालय, बाल–हेरचाह केन्द्रलगायतका सुविधाको व्यवस्थासहित उनीहरुको सम्मानपूर्वक काम गर्ने अधिकारको ग्यारेन्टी गर्नुपर्ने मागपत्रमा उल्लेख छ । अनौपचारिक क्षेत्रका महिला श्रमिक नै यस्तो क्षेत्रमा कार्यरत कूल श्रमिक सङ्ख्याको ९० प्रतिशत हिस्सा रहने उल्लेख गर्दै स्थानीय तहले श्रम अनुगमन संयन्त्र स्थापना गर्न तथा शोषण र अन्याय न्यून गर्न कानूनी कार्यविधि तयार गर्न माग गरिएको छ । “हामीलाई शोषणमुक्त, सुरक्षित र सम्मानित कार्यस्थल आवश्यक छ,” मागपत्रमा उल्लेख छ । साथै, उनीहरूले योगदानमा आधारित सामाजिक सुरक्षा योजनामा आफ्नो समावेशीकरण तथा दिगो रोजगारीको सुनिश्चितता गर्न समेत माग गरेका छन् । आगामी निर्वाचनलाई दृष्टिगत गर्दै, राजनीतिक दलले अनिवार्य रूपमा अनौपचारिक क्षेत्रका श्रमिकसम्बन्धी मुद्दा आफ्ना चुनावी घोषणापत्रमा समेट्नुपर्ने, तिनलाई प्राथमिकताको एजेन्डा बनाइ श्रमिकका अधिकार सुनिश्चित गरी न्याय दिलाउनुपर्ने उनीहरुको माग छ ।रासस",
      "link": "https://gorkhapatraonline.com/news/183510",
      "image": "https://gorkhapatraonline.com/storage/media/323029/conversions/12ddb84c-f6ce-4ae1-8126-5421602ef257-original-thumb.jpg"
    },
    {
      "slug": "183508",
      "title": "नागढुङ्गाबाट खैरो हेरोइनसहित दुई जना पक्राउ",
      "timestamp": 1765497600000,
      "source": "gp",
      "content": "प्रहरीले चन्द्रागिरि नगरपालिका–२ नागढुङ्गाबाट लागुऔषध खैरो हेरोइनसहित दुई जनालाई पक्राउ गरेको छ ।",
      "longContent": "काठमाडौँ, मङ्सिर २६ गते । प्रहरीले चन्द्रागिरि नगरपालिका–२ नागढुङ्गाबाट लागुऔषध खैरो हेरोइनसहित दुई जनालाई पक्राउ गरेको छ । काभ्रेपलाञ्चोकको पनौती नगरपालिका–८ का २४ वर्षीय सजोल रावत र बेथानचोक गाउँपालिका–३ धुनिखर्कका २५ वर्षीय सरोज तिमल्सिनालाई दुई ग्राम खैरो हेरोइनसहित पक्राउ गरेको हो । त्यस्तै, वैदेशिक रोजगारीमा आकर्षक तलबको प्रलोभनमा पारी बुल्गेरिया पठाइदिन्छु भन्दै र आठ लाख रुपियाँ ठगेको अभियोगमो चितवनको माडी नगरपालिकाका ५० वर्षीय ज्ञानराज सुवेदी पक्राउ पर्नुभएको छ ।  काठमाडौँ महानगरपालिका–९ गौशाला रून्चेडाँडास्थित ओमसहारा गेष्ट हाउसमा रामेछापको दोरम्बा गाउँपालिका–२ का अन्दाजी ३५ वर्षीय फुर्वा तामाङ आज मृत फेला परेका छन् । रासस",
      "link": "https://gorkhapatraonline.com/news/183508",
      "image": "https://gorkhapatraonline.com/storage/media/323027/conversions/handcuffs-original-thumb.jpg"
    },
    {
      "slug": "183506",
      "title": "महाधिवेशनबाट २० प्रतिशत युवा केन्द्रीय कमिटीमा ल्याउनुपर्छः उपाध्यक्ष पाण्डे",
      "timestamp": 1765497600000,
      "source": "gp",
      "content": "नेपाल कम्युनिष्ट पार्टी (एमाले) का उपाध्यक्ष सुरेन्द्र पाण्डेले अबको महाधिवेशनबाट कम्तीमा पनि २० प्रतिशत युवा केन्द्रीय कमिटीमा ल्याउनुपर्ने बताउनुभएको छ ।",
      "longContent": "काठमाडौँ, मङ्सिर २६ गते । नेपाल कम्युनिष्ट पार्टी (एमाले) का उपाध्यक्ष सुरेन्द्र पाण्डेले अबको महाधिवेशनबाट कम्तीमा पनि २० प्रतिशत युवा केन्द्रीय कमिटीमा ल्याउनुपर्ने बताउनुभएको छ ।आज यहाँ पार्टीको ११औँ महाधिवेशनका सन्दर्भमा आयोजित युवा भेला कार्यक्रममा उहाँले पार्टीमा नाम टाँसेर कमिटी बनाउने प्रवृत्ति हुर्किएकाले त्यसलाई विस्थापित गर्दै कार्यकर्ताबाटै नेता छान्ने प्रवृत्तिको विकास गर्न सक्नुपर्नेमा जोड दिनुभयो ।उपाध्यक्ष पाण्डेले भन्नुभयो, “अबको महाधिवेशनबाट कमसेकम २० प्रतिशत युवासमेत केन्द्रीय कमिटीमा ल्याउन आफूहरूले लडाइँ गरिरहेका छौँ । युवालाई नेतृत्वमा सहभागी गराउनुपर्छ । युवाको शक्तिविना अब पार्टी राम्रोसँग चल्न सक्दैन । युवाको शक्तिबाट पाकाहरूको अनुभवसहितको शक्तिशाली पार्टी निर्माण गर्न आवश्यक छ ।”उहाँले प्रतिस्पर्धाद्वारा श्रेष्ठता हासिल गर्ने जनताको बहुदलीय जनवाद (जबज) को मूल मान्यता रहेकासमेत जिकिर गर्नुभयो । रासस",
      "link": "https://gorkhapatraonline.com/news/183506",
      "image": "https://gorkhapatraonline.com/storage/media/323024/conversions/BBB_KTMIMG_8015(1)-original-thumb.jpg"
    },
    {
      "slug": "183504",
      "title": "आगलागीबाट एक महिनामा आठको मृत्यु, जोखिम न्यूनीकरणमा खट्न प्राधिकरणको आग्रह",
      "timestamp": 1765497600000,
      "source": "gp",
      "content": "राष्ट्रिय विपद् जोखिम न्यूनीकरण तथा व्यवस्थापन प्राधिकरणले सुक्खा मौसममा आगलागीजन्य विपद्का घटना हुन नदिन आवश्यक पूर्वतयारी, प्रतिकार्य तथा पुनर्लाभसम्बन्धी कार्यमा समन्वय र सहजीकरण गर्न तीनै तहका सरकारसँग अनुरोध गरेको छ ।",
      "longContent": "काठमाडौँ, मङ्सिर २६ गते । राष्ट्रिय विपद् जोखिम न्यूनीकरण तथा व्यवस्थापन प्राधिकरणले सुक्खा मौसममा आगलागीजन्य विपद्का घटना हुन नदिन आवश्यक पूर्वतयारी, प्रतिकार्य तथा पुनर्लाभसम्बन्धी कार्यमा समन्वय र सहजीकरण गर्न तीनै तहका सरकारसँग अनुरोध गरेको छ । प्राधिकरणले शुक्रबार  सूचना जारी गर्दै राष्ट्रसङ्घीय निकाय, गैरसरकारी सङ्घसंस्था, विकास साझेदार, निजी क्षेत्र, नागरिक समाज र सञ्चार जगतलगायत सम्बद्ध सबैले आफ्नो तर्फबाट आवश्यक पहल एवं सहयोग गर्न अनुरोध गरेको हो । “प्राधिकरणबाट जारी हुने पूर्वसूचना एवं ‘अलर्ट’अनुसार आवश्यक सतर्कताका लागि विशेष भूमिका निर्वाहगरी नागरिक सुरक्षामा योगदान पु¥याउनु हुनसमेत आग्रह गर्दछ”, प्राधिकरणका प्रवक्ता शान्ति महतद्वारा जारी सूचनामा उल्लेख छ । पछिल्लो एक महिनाको अवधिमा देशका विभिन्न भूभागमा आगलागीका घटनामा परी आठ जनाको ज्यान गएको छ भने ५५ जना घाइते भएका प्राधिकरणले जनाएको छ । पछिल्लो समय सुक्खायाम र चिसो बढ्दै गएका कारण आगलागीका घटना बढ्दै गएका छन् । विपद् जोखिम न्यूनीकरण तथा व्यवस्थापन बहुपक्षीय सहकार्य, समन्वय र सहभागिताबाट मात्र सम्भव हुने उल्लेख गर्दै प्राधिकरणले आगलागीजन्य विपद् रोकथाम तथा न्यूनीकरणका लागि सचेतना अभिवृद्धि गर्न सचेतनामूलक श्रव्यदृश्य सामग्री लक्षित वर्ग, क्षेत्र र समुदायमा पुर्याउन आग्रह गरेको छ । रासस",
      "link": "https://gorkhapatraonline.com/news/183504",
      "image": "https://gorkhapatraonline.com/storage/media/323021/conversions/aaglagi-original-thumb.jpg"
    },
    {
      "slug": "183503",
      "title": "विदेशमा पनि मतदानको व्यवस्था मिलाउन प्रमुख आयुक्तलाई अनुरोध",
      "timestamp": 1765497600000,
      "source": "gp",
      "content": "आगामी निर्वाचनमा अन्तर जिल्ला र विदेशबाट मतदानको व्यवस्था मिलाउन माग गर्दै पूर्वमन्त्री सुमना श्रेष्ठ, प्रवासबाट फर्किएका नेपाली तथा जेनजी पुस्ताका प्रतिनिधिसहितको समूहले कायममुकायम प्रमुख निर्वाचन आयुक्त रामप्रसाद भण्डारीसमक्ष आज ज्ञापनपत्र प्रस्तुत गरेको छ ।",
      "longContent": "काठमाडौँ,  मङ्सिर २६ गते । आगामी निर्वाचनमा अन्तर जिल्ला र विदेशबाट मतदानको व्यवस्था मिलाउन माग गर्दै पूर्वमन्त्री सुमना श्रेष्ठ, प्रवासबाट फर्किएका नेपाली तथा जेनजी पुस्ताका प्रतिनिधिसहितको समूहले कायममुकायम प्रमुख निर्वाचन आयुक्त रामप्रसाद भण्डारीसमक्ष आज ज्ञापनपत्र प्रस्तुत गरेको छ ।सर्वोच्च अदालतले २०७४ मा गरेको निर्णयअनुसार विदेशमा रहेका नेपालीलाई मतदानको अधिकार सुनिश्चितत गर्न ज्ञापनपत्रमा माग गरिएको छ ।  समूहमा नेपाल विवेकशील पार्टीका अध्यक्ष सन्तोष घिमिरे, जेनजी पुस्ताका प्रतिनिधि प्रकृति ढकाललगायत सहभागी हुनुहुन्थ्यो । रासस",
      "link": "https://gorkhapatraonline.com/news/183503",
      "image": "https://gorkhapatraonline.com/storage/media/323018/conversions/ECN-logo-original-thumb.jpg"
    },
    {
      "slug": "183502",
      "title": "मन्त्रिपरिषद् विस्तार :  चार मन्त्रीले राष्ट्रपतिसमक्ष लिनुभयो शपथ",
      "timestamp": 1765497600000,
      "source": "gp",
      "content": "प्रधानमन्त्री कार्कीले महिला, बालबालिका तथा जेष्ठ नागरिक मन्त्रीको जिम्मेवारी श्रद्धा श्रेष्ठ, वन तथा वातावरण मन्त्रीको जिम्मेवारी माधव चौलागाईं, श्रम तथा सामाजिक सुरक्षा मन्त्रीको जिम्मेवारी राजेन्द्रसिंह भण्डारी र भूमि व्यवस्था, सहकारी तथा गरिबी निवारण मन्त्रीको जिम्मेवारी कुमार इङ्नामलाई तोक्नुभएको छ ।",
      "longContent": "काठमाडौँ, मङ्सिर २६ गते । प्रधानमन्त्री सुशीला कार्कीले चौथो पटक मन्त्रिपरिषद् विस्तार गर्नुभएको छ। शुक्रबार नियुक्त हुनुभएका चार मन्त्रीले राष्ट्रपति रामचन्द्र पौडेलसमक्ष पद तथा गोपनीयताको शपथ लिनुभएको छ । राष्ट्रपति कार्यालयमा आयोजित शपथ समारोहमा राष्ट्रपति पौडेलसमक्ष नयाँ चार जना मन्त्रीले शपथ लिनुभएको हो ।शुक्रबार राष्ट्रपति पौडेलसमक्ष भूमि व्यवस्था, सहकारी तथा गरिबी निवारण मन्त्री कुमार इङ्नाम, श्रम, रोजगार तथा सामाजिक सुरक्षामन्त्री राजेन्द्रसिंह भण्डारी, वन तथा वातावरण मन्त्री माधवप्रसाद चौलागाई र महिला, बालबालिका तथा ज्येष्ठ नागरिकमन्त्री श्रद्धा श्रेष्ठले पद तथा गोपनीयताको शपथ लिनुभएको हो । शुक्रबारको मन्त्रिपरिषद् विस्तारसँगै सुशीला कार्की नेतृत्वको सरकार १४ सदस्यीय बनेको छ ।  शपथ कार्यक्रममा उपराष्ट्रपति रामसहायक प्रसाद यादव, प्रधानमन्त्री सुशीला कार्की, प्रतिनिधिसभाका सभामुख देवराज घिमिरे, राष्ट्रिय सभाका अध्यक्ष नारायणप्रसाद दाहाल, प्रधान न्यायाधीश प्रकाशमानसिंह राउतसहित सरकारका उच्च पदस्थ कर्मचारी, कूटनीतिक नियोगका प्रमुख, सुरक्षाकर्मीसँगै संवैधानिक अंगका प्रमुख र उच्चपदस्थ कर्मचारीको सहभागिता थियो ।",
      "link": "https://gorkhapatraonline.com/news/183502",
      "image": "https://gorkhapatraonline.com/storage/media/323039/conversions/1-original-thumb.jpg"
    },
    {
      "slug": "183500",
      "title": "आसन्न निर्वाचनमा सशस्त्र प्रहरी दोस्रो घेरामा परिचालित हुने",
      "timestamp": 1765497600000,
      "source": "gp",
      "content": "सशस्त्र प्रहरी बल नेपालले आसन्न प्रतिनिधिसभा सदस्य निर्वाचनलाई पारदर्शी, निष्पक्ष र भयरहित वातावरणमा सम्पन्न गराउन अन्य सुरक्षा निकायसँग समन्वयात्मक रुपमा परिचालित हुने तयारी गरेको छ ।",
      "longContent": "काठमाडौँ,  मङ्सिर २६ गते ।  सशस्त्र प्रहरी बल नेपालले आसन्न प्रतिनिधिसभा सदस्य निर्वाचनलाई पारदर्शी, निष्पक्ष र भयरहित वातावरणमा सम्पन्न गराउन अन्य सुरक्षा निकायसँग समन्वयात्मक रुपमा परिचालित हुने तयारी गरेको छ ।आगामी फागुन २१ गते हुने आमनिर्वाचनलाई सफल बनाउन भरपर्दो सुरक्षा व्यवस्था प्रदान गर्ने नीतिअनुरुप ‘प्रतिनिधिसभा सदस्य निर्वाचन एकीकृत सुरक्षा योजना, २०८२’ अनुसार परिचालित हुने तयारी गरिएको सशस्त्र प्रहरीले जनाएको छ । त्यसका लागि सशस्त्र प्रहरीले ‘प्रतिनिधिसभा सदस्य निर्वाचन २०८२ सुरक्षा कार्यमा सशस्त्र प्रहरी बल नेपालको परिचालन नीति’ तर्जुमा गरी कार्यान्वयनमा ल्याइसकेको छ ।एकीकृत निर्वाचन सुरक्षा योजनाअनुसार सरकारबाट तोकिएको जिम्मेवारी त्रुटिरहित ढङ्गबाट सम्पन्न गराउन उपलब्ध स्रोत र साधनको अधिकतम परिचालन गर्नेगरी तयारी गरिएको सशस्त्र प्रहरी प्रवक्ता एवं सशस्त्र प्रहरी नायब महानिरीक्षक मनीष थापाले जानकारी दिनुभयो । प्रधान कार्यालय हल्चोकमा आज आयोजित पत्रकार सम्मेलनमा उहाँले सुरक्षा चुनौतीका आधारमा निर्वाचन क्षेत्रलाई अतिसंवेदनशील, संवेदनशील र सामान्यमा वर्गीकरण गरी तोकिएको जिम्मेवारीमा परिचालन गरिने बताउनुभयो । सशस्त्र प्रहरी निर्वाचन सुरक्षार्थ सुरक्षाको दोस्रो घेरामा रही अन्य सुरक्षा निकायसँग समन्वयात्मक रुपमा परिचालित हुनेछ । निर्वाचन सुरक्षासँग सम्बन्धित विषयवस्तुमा सुपरीवेक्षण, समन्वय एवं सहजीकरणका लागि सशस्त्र प्रहरी मुख्यालयमा केन्द्रीय निर्वाचन सेल, प्रत्येक बाहिनी मुख्यालयमा बाहिनी निर्वाचन सेल र जिल्लामा अप्रेशनल जिम्मेवारीमा रहेका प्रत्येक गण÷गुल्ममा निर्वाचन सेल गठन गरिनेछ । निर्वाचन सुरक्षार्थ सशस्त्र प्रहरी कर्मचारीलाई मोबाइल, स्ट्राइकिङ, क्युआरटी रिजर्भ, निर्वाचन क्षेत्र सुरक्षा, सुरक्षा बेस, कमाण्ड पोष्ट, संयुक्त निर्वाचन परिचालन केन्द्र, जिल्ला निर्वाचन, मुख्य निर्वाचन अधिकृतको कार्यालयलगायत क्षेत्रमा आवश्यक बन्दोबस्तीसहित परिचालन गर्ने नीतिमा उल्लेख छ ।निर्वाचनविरोधी गतिविधि नियन्त्रण एवं आपराधिक क्रियाकलाप नियन्त्रण गर्न सूचना आदानप्रदानलगायत परिचालनमा आवश्यकताअनुसार समन्वयात्मक रुपमा गर्ने । रासस",
      "link": "https://gorkhapatraonline.com/news/183500",
      "image": "https://gorkhapatraonline.com/storage/media/323015/conversions/APF-Press-Meet.00_01_08_21.Still004-original-thumb.jpg"
    },
    {
      "slug": "183498",
      "title": "‘युवालाई नेतृत्वमा ल्याउन तयार नभई सुखै छैन'",
      "timestamp": 1765497600000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेलले जेनजी आन्दोलनलाई छाडेर गरिने कुनै पनि संवाद र कार्यक्रम अपुरो हुने बताउनु भएको छ।",
      "longContent": "काठमाडौँ,  मङ्सिर २६ गते। सञ्चार तथा सूचना प्रविधिमन्त्री जगदीश खरेलले जेनजी आन्दोलनलाई छाडेर गरिने कुनै पनि संवाद र कार्यक्रम अपूरो हुने बताउनुभएको छ। राष्ट्रिय युवा परिषदद्वारा शुक्रबार आयोजित ‘सामाजिक जवाफदेहिता : मिडिया र युवा संवाद’ विषयक कार्यक्रममा मन्त्री खरेलले गत भदौ २३ र २४ गतेको जेनजी आन्दोलनलाई सरकार र जेनजी प्रतिनिधिबिचको सम्झौतामा जनआन्दोलनको मान्यता दिइसकिएकाले त्यस आन्दोलनलाई कसैले पनि बेवास्ता गर्न नमिल्ने बताउनुभएको हो। “अबको समय मात्रै होइन, हिजो र भोलिको समय पनि युवाकै हो। युवाले केही गर्न सक्दैनन् भन्ने भ्रम जेनजी आन्दोलनले तोडिदिएको छ। उनीहरुले परिवर्तनका लागि बलिदान दिन सक्छन् भन्ने देखाएका छन्”, नेपाल सरकारका प्रवक्ता खरेलले भन्नुभयो, “हरेक चरणका आन्दोलनमा युवाको भूमिका रहँदै आएको छ। युवाहरुले चाहेमा २७ घन्टामा कायापलट हुन सक्छ भनेर प्रमाणित गरे तर यस पटक जेनजीहरु सरकारमा आउन चाहेनन्। त्यसकारण यो निःस्वार्थ आन्दोलन हो। उनीहरु आफू सत्तामा आउन चाहेनन्, सुशासन र रोजगारीको माग मात्रै गरे।”उहाँले जेनजी आन्दोलनलाई छाडेर गरिने कुनै पनि संवाद अपूरो हुने भन्दै युवाहरु नेतृत्वमा आउन सक्दैनन्, उनीहरु दास र हनुमान मात्रै बन्ने हुन् भन्ने प्रवृत्ति अन्त्य गरिनुपर्ने बताउँदै एउटा नेतालाई ३०–३५ वर्ष उसको दास बनेर युवा बस्न मिल्छ ? भन्ने प्रश्न गर्नुभयो। उहाँले नेपाली राजनीतिमा अब युवाको दबदबा हुने भएको र त्यसलाई कसैले रोकेर नरोकिने भनाइ व्यक्त गर्नुभयो। उहाँले भन्नुभयो, “अब हरेक राजनीतिक पार्टीले युवालाई नेतृत्वमा ल्याउन तयार नभई सुखै छैन। नेपालको अहिलेको वर्तमानले युवा र राजनीतिमा जाज्वल्यमान भविष्य देखाइरहेको छ।”मन्त्री खरेलले निकट भविष्यमा हुने राजनीतिक दलहरुको महाधिवेशनमा कति युवा आउँछन् ? आगामी फागुन २१ गते हुने चुनावमा कति प्रतिशत युवाले टिकट पाउँछन् ? भन्ने प्रश्नले ती दलहरु कत्तिको युवामैत्री छन् भन्ने झल्कने बताउँदै उहाँले अब युवा कुनै वादको बन्धक नभई अधिकार लिने र देश बनाउने अभियानमा लाग्नुपर्नेमा जोड दिनुभयो। उहाँले सञ्चार क्षेत्रले पनि यस आयामलाई बोक्न सक्नुपर्ने बताउँदै मुलुक परिवर्तनको बाटोमा सरकारको साथ रहने बताउनुभयो। राष्ट्रियसभाका सदस्य एवं जनसङ्ख्या एवं विकासका लागि संसदीय सञ्जालका महासचिव गङ्गाकुमारी बेलवासेले युवालाई समस्या नभई समाधान, ऊर्जा र नवप्रवर्तनका रुपयमा उपयोग गरिनुपर्ने बताउनुभयो।कार्यक्रममा परिषद्का उपाध्यक्ष सुरेन्द्र बस्नेतले युवा  र मिडियाका आयामलाई जवाफदेहितासँग जोडेर काम गर्न सक्नुपर्नेमा जोड दिँदै नीतिगत तहमा युवाको प्रभावकारी भूमिका आवश्यक रहेको बताउनुभयो। युवा तथा खेलकुद मन्त्रालयका सहसचिव मनिता श्रेष्ठले शिक्षा र रोजगारीमार्फत सक्षम जनशक्तिको सदुपयोग गरेर राज्यलाई बलियो बनाउनुपर्ने बताउनुभयो। संयुक्त राष्ट्रसङ्घीय जनसङ्ख्या विकाससम्बन्धी निकायका नेपाल प्रतिनिधि श्रीराम हरिदासले मिडिया, युवा र जवाफदेहिताका विषयका संवादलाई निरन्तरता दिन आवश्यक भएको बताउनुभयो। नेपाल पत्रकार महासङ्घका अध्यक्ष निर्मला शर्माले जेनजी आन्दोलनमा सञ्चार क्षेत्रमाथि पनि भौतिक प्रहार हुनुले मिडियामाथि पनि आक्रोश रहेछ भन्ने बुझेर सामग्रीमा पुनः विचार गर्नुपर्नेमा जोड दिनुभयो। कार्यक्रममा डा. जगत नेपाल, लेखनाथ पाण्डे, टीकाराम यात्री र जेनजी प्रतिनिधि राजेन्द्र अधिकारीलगायतले सत्य र तथ्यका आधारमा युवा र मिडियाको अन्तरसंवाद बढाउन आग्रह गर्नुभयो। परिषद्का सदस्यसचिव गेहनाथ गौतमले नयाँ परिवेशमा युवालाई समेटेर राष्ट्रलाई दिशाबोध गराउन संवाद गरिएको जानकारी दिनुभयो।",
      "link": "https://gorkhapatraonline.com/news/183498",
      "image": "https://gorkhapatraonline.com/storage/media/323011/conversions/media-news-original-thumb.jpg"
    },
    {
      "slug": "183497",
      "title": "'जेनजी सुशासन योद्धा' का ४५ जनाको शालिक संसद् भवन परिसरमा बनाइने",
      "timestamp": 1765497600000,
      "source": "gp",
      "content": "गृह मन्त्रालयबाट विगत तीन महिनामा जेनजी आन्दोलन र यससँग सम्बन्धित विभिन्न ३२ वटा महत्वपूर्ण निर्णय भइ मन्त्रिपरिषदबाट स्वीकृत भएका छन् ।",
      "longContent": "काठमाडौं, मङ्सिर २६ गते । गृह मन्त्रालयबाट विगत तीन महिनामा जेनजी आन्दोलन र यससँग सम्बन्धित विभिन्न ३२ वटा महत्वपूर्ण निर्णय भई मन्त्रिपरिषदबाट स्वीकृत भएका छन् । गृह मन्त्रालयका अनुसार सो अवधिमा १० वटा प्रस्तावमध्ये ९ वटा मन्त्रिपरिषदबाट स्वीकृत भएर कार्यान्वयनका क्रममा छन् ।जेनजी आन्दोलनका कुल दुई हजार ४२९ घाइतेमध्ये, मङ्सिर २३ गतेसम्ममा ६४८ जनाले जेनजी घाइते परिचयपत्र प्राप्त गरिसकेका छन् जसमध्ये, ६१६ वटा विभिन्न जिल्ला प्रशासन कार्यालयबाट वितरण भएका छन् भने ३२ वटा मन्त्रालयको सिफारिसमा अस्पतालहरूबाट वितरण भएका हुन्।यसैगरी,  ५८३ जनालाई २० हजारका दरले घाइतेका परिवारलाई भैपरी आउने खर्च वितरण गरिएको छ । यस्तै, ४८५ जनालाई १५ हजार रुपियाँका दरले तत्काल राहतस्वरूप रकम उपलब्ध गराएको छ । यस्तै, आन्दोलनमा शहादत प्राप्त गर्नुभएका परिवारले भने यसअघि नै १५ लाख राहतस्वरूप पाइसकेका छन्।\"सरकार गठनपश्चात् यसका प्रमुख कार्यभार भनेकै भ्रष्टाचार नियन्त्रण गर्दै सुशासन कायम गर्ने, जेनजी पुस्ताका हकहित, घाइतेहरूको उचित हेरचाह तथा उनीहरूको दीर्घकालीन समस्याका सम्बोधन गर्न र फागुन २१ गतेका लागि घोषित प्रतिनिधि सभा सदस्यको निर्वाचन तोकिएकै मितिमा गर्न र समाजमा अपराध नियन्त्रण र सम्भावित सडक आन्दोलनलाई शान्तिपूर्ण बनाउनु नै हो,\" गृहमन्त्री अर्यालले भन्नुभयो। गृहमन्त्री मन्त्री ओमप्रकाश अर्यालले जेनजी आन्दोलनको जगमा गठित सरकारले जेनजी पुस्ताका माग सम्बोधन गर्न लागिपरेको जानकारी दिनुभयाे । उहाँले भ्रष्टाचार नियन्त्रण गर्दै सुशासन कायम गर्ने, जेनजी पुस्ताका हकहित, घाइतेहरूको उचित हेरचाह तथा उहाँहरूको दीर्घकालीन समस्याका सम्बोधन गर्न र फागुन २१ गतेका लागि घोषित प्रतिनिधिसभा सदस्यको निर्वाचन तोकिएकै मितिमा गर्न सरकार दत्तचित्त भएर लागिपरेको बताउनुभयाे ।मन्त्रिपरिषदबाट भएका निर्णयहरूमध्ये जेनजी आन्दोलनमा अपाङ्ग तथा घाइते भएका व्यक्तिहरूलाई राहत तथा सहायता उपलब्ध गराउनेसम्बन्धी कार्यविधि २०८२ स्वीकृत, प्रत्येक वर्ष भदौ २३ लाई जेनजी सहिद दिवसकाे रूपमा मनाउने, सहिद परिवारका व्यक्तिहरूलाई तस्बिरसहितको परिचयपत्र उपलब्ध गराउने, सम्पूर्ण २ हजार ४२९ घाइते जेनजीहरूलाई परिचयपत्र वितरण, मृतक ४५ (जेनजी सुशासन योद्दा ४२ र अमर प्रहरी ३ जना) जनालाई सहिद घोषणा गर्ने र भदौ २३ र २४ गतेको घटनाको सत्य तथ्य पत्ता लगाउन न्यायिक जाँचबुझ आयोग गठनलगायत प्रमुख छन् । साथै, जेनजी घाइते तथा परिवारहरूका शिक्षा, स्वास्थ्य, रोजगारी लगायतका विषयमा पनि मन्त्रिपरिषद्ले निर्णय गरिसकेको छ।यस्तै, जेनजी आन्दोलनका घाइतेहरूको उपचार र राहतलाई प्रभावकारी बनाउन गठित समन्वय समितिबाट भएका कुल ६ वटा निर्णयउपर मन्त्रालयले तदारुकताका साथ अघि बढाएर निर्णयहरूलाई कार्यान्वयनका लागि सम्बन्धित मन्त्रालयलाई पत्राचार तथा समन्वय गरिएको मन्त्रालयले जनाएको छ।मन्त्रालयका अनुसार हालसम्म ६१६ जेनजी घाइतेहरूलाई परिचयपत्र वितरण गरिएको र यसै अवधिमा कुल घाइतेहरूमध्ये २०९ जनाले वर्गीकरणका लागि निवेदन दिएर वर्गीकृत भइसकेका छन्।यसै क्रममा गृह मन्त्रालयबाट कुल ११ वटा मन्त्रीस्तरीय निर्णय तथा कार्य अन्तर्गत जेनजी शहिदहरूको शालिक नयाँ बन्ने संसद् भवनको अग्रभागमा बनाउनका लागि शहरी विकास मन्त्रालयलाई सिफारिस गरी लेखी पठाउने निर्णय भएको छ। जेनजी शहिदहरुको नामावली सबै प्रमुख जिल्ला अधिकारीको कार्यकक्षमा राख्न व्यवस्थापन मिलाउने गरी गृह मन्त्रालयबाट ७७ वटै जिल्ला प्रशासन कार्यालयलाई परिपत्र भई कार्यान्वयनमा आइसकेको छ।सरकार-जेनजी जनआन्दोलन प्रतिनिधिबीच १० बुँदे सम्झौतामा हस्ताक्षरयसैगरी, जेनजी जनआन्दोलनकै एक ऐतिहासिक दस्ताबेज तयार भएर सरकार र जेनजी जनआन्दोलनका प्रतिनिधिबीच मङ्सिर २४ गते सरकार र जेनजीबिच १० बुँदे सहमतिमा हस्ताक्षर भएर कार्यान्वयनमा गएको छ । मङ्सिर २५ गते मात्रै बसेको मन्त्रिपरिषद्को बैठकले १० बुँदे सम्झौतालाई सरकारले अनुमोदन गरिसकेको छ।सहमतिको दस्ताबेजमा जेनजी आन्दोलनलाई अबदेखि जेनजी जनआन्दोलन भनी सम्बोधन तथा नामकरण हुने भएको छ। भ्रष्टाचार छानबिनका लागि उच्चस्तरीय आयोग गठन गर्ने, संविधान संशोधनका लागि सुझाव आयोग गठन गरिने, घाइते तथा शहीद परिवारलाई राहत, क्षतिपूर्ति, निस्शुल्क उपचार, शिक्षा तथा रोजगारीको सुनिश्चितता गर्ने, मानव अधिकार उल्लङ्घनका विषयमा निष्पक्ष छानबिन गरिने, नव पुस्ताको सहभागिता सुनिश्चित गर्न जेनजी परिषद् गठन गरिने लगायत महत्त्वपूर्ण बुँदाहरूमा हस्ताक्षर भएका छन्।यस्तै, राजनीतिक दलभित्र निर्वाचनमा जानुपूर्व ‘प्राइमरी इलेक्सन’ गरिने व्यवस्था, दलमा अध्यक्ष वा सभापति अधिकतम दुई कार्यकाल, राष्ट्रप्रमुख, सरकार प्रमुखको पदावधि दुई पूर्ण कार्यकाल र जनप्रतिनिधिका लागि उम्मेदवार हुन न्यूनतम उमेर २५ बाट २१ वर्ष हुने पर्ने जस्ता महत्त्वपूर्ण बुँदामा हस्ताक्षर भएर मङ्सिर २५ गतेको मन्त्रिपरिषद्को बैठकले १० बुँदे सम्झौतालाई अनुमोदन गरिसकेको छ।निःशुल्क ‘जेनजी मनोसामाजिक परामर्श सेवा’ को सुरुवातयस्तै, जेनजी आन्दोलनपछि उत्पन्न परिस्थितिका कारणले देशका विभिन्न ठाउँमा सामाजिक र मनोवैज्ञानिक रूपमा प्रभावित घाइते तथा युवालाई उपत्यकालगायत देशका विभिन्न जिल्ला र अस्पतालहरू राप्ति प्रतिष्ठान, दाङ, बीपी स्वास्थ्य विज्ञान प्रतिष्ठान, धरानमा निःशुल्क जेनजी मनोसामाजिक परामर्श सेवाको थालनी यसबिचमा भएका छन् ।",
      "link": "https://gorkhapatraonline.com/news/183497",
      "image": "https://gorkhapatraonline.com/storage/media/323008/conversions/Untitled-11-original-thumb.jpg"
    },
    {
      "slug": "183495",
      "title": "हिमपातपछि हुम्लाकाे लिमी गाउँ पूर्ण रुपमा बन्द",
      "timestamp": 1765497600000,
      "source": "gp",
      "content": "नाम्खा गाउँपालिका–६ को हिमालपारीको गाउँ लिमी आउजाउ पूर्ण रुपमा बन्द भएको छ ।",
      "longContent": "राजन रावत हुम्ला, मङ्सिर २६ गते । नाम्खा गाउँपालिका–६ को हिमालपारीको गाउँ लिमी आउजाउ पूर्ण रुपमा बन्द भएको छ । पाँच हजार मिटर उचाइको न्यालु लेकमा परेको यसअघिको हिउँ जमेर यातायातका साधन गुड्न नसक्ने अवस्था भएपछि लिमी आउजाउ यस वर्षका लागि बन्द भएको हो ।मङ्सिर दोस्रो हप्ताबाट हिमालपारीको गाउँ लिमी आउजाउ यस वर्षका लागि बन्द भएको लिमीका वडा अध्यक्ष पाल्जोर तामाङले जानकारि दिनुभयो । लिमी जाने न्यालु लेकको सडकमा असोज अन्तिम साता परेको हिउँ जमेर सडक बरफमय भएको र त्यसमा यातायातका साधन चलाउन नसकिने अवस्था आएपछि लिमी पूर्ण रुपमा प्राकृतिक बन्दाबन्दी परेको उहाँले बताउनुभयो । लिमीबाट गाडी ल्याएर एउटा समूह सिमकोटतर्फ आउन खोजेको भएपनि लिमीतर्फको न्यालुमा जमेको बरफमा गाडी अगाडी बढ्न नसकेपछि लिमीनै फिर्ता भएको उहाँले बताउनुभयो । असोजमा परेको हिउँबाट बनेको बरफलेनै सडक अवरुद्ध गरेको र यो वर्ष हिउँ पर्न नै बाँकी रहेको कारण अब आगामी चैत वैशाख महिनासम्म लिमी आउजाउ बन्द भएको उहाँले बताउनुभयो । यसले गर्दा अब लिमी जान र लिमीबाट आउने सम्भावना नभएको नाम्खा गाउँपालिका अध्यक्ष प्रेमबहादुर लामाले बताउनुभयो । यतिबेला हिउँ कम भएपनि करिब दुई किलो मिटर सडकमा बरफ जमेको कारण यातायात सेवा चलाउन नसकिने अवस्था रहेकोले गाउँपालिकाले जोखिम उठाएर यात्रा नगर्न सवैलाई आग्रह गरेको उहाँले बताउनुभयो । सडकमा जमेको बरफ फुटाउन सकिने अवस्था समेत रहेको देखिँदैन । त्यसैले जोखिम उठाउनु भन्दा जो जहाँ भएपनि त्यही बस्नु पर्ने सुझाव उहाँको छ । गाउँपालिका वा पूर्वाधार विकास कार्यालयले डोजर लगाएर सडकमा जमेको बरफ फुटाएर सडक सुचारु गर्न सक्ने सम्भावना पनि कम भएको उहाँले बताउनुभयो । लिमीका स्थानीय कोही बिरामी परे महङ्गो भाडादर तिरेर हवाई उद्धार गर्नुको अन्य बिकल्प भने देखिदैन । घाम लागेको भएपनि न्यालु क्षेत्रमा दिउसै तापक्रम माईनस पाँचसम्म झर्ने गरेको छ ।",
      "link": "https://gorkhapatraonline.com/news/183495",
      "image": "https://gorkhapatraonline.com/storage/media/323003/conversions/Untitled-10-original-thumb.jpg"
    },
    {
      "slug": "183479",
      "title": "बागलुङ महोत्सवको तयारी तीव्र",
      "timestamp": 1765497600000,
      "source": "gp",
      "content": "खस्कँदै गरेको व्यापार बढाउने र आन्तरिक पर्यटक भित्र्याउने उद्देश्यले बागलुङकै सबैभन्दा ठुलो मेलाको रुपमा लिएको बागलुङ महोत्सवको तयारी तीव्र पारिएको छ । बागलुङ उद्योग वाणिज्य संघले पुस ११ देखि २१ गतेसम्म आठौं बागलुङ महोत्सव गर्न थालेको छ ।",
      "longContent": "नवराज नेपाली बागलुङ (गलकोट), मङ्सिर २६ गते । खस्कँदै गरेको व्यापार बढाउने र आन्तरिक पर्यटक भित्र्याउने उद्देश्यले बागलुङकै सबैभन्दा ठुलो मेलाको रुपमा लिएको बागलुङ महोत्सवको तयारी तीव्र पारिएको छ । बागलुङ उद्योग वाणिज्य सङ्घले पुस ११ देखि २१ गतेसम्म आठौं बागलुङ महोत्सव गर्न थालेको छ ।महोत्सवले बागलुङको व्यापारमा सघाउने लक्ष्य लिइएको छ । सातवटा महोत्सव बागलुङ बजारको मुटु धौलागिरी क्याम्पसमा गरिदैआएको थियो । यस पटकबाट बाङ्गेचौर खेल मैदानमा गर्न थालिएको छ ।  ‘पर्यटन, कृषि, कला, संस्कृति, उद्योग र व्यापार, समृद्ध बागलुङ निर्माणको आधार’ भन्ने नारासहित गण्डकी प्रदेश स्तरीय पर्यटन, कृषि औद्योगिक व्यापार मेला तथा बागलुङ महोत्सव आयोजना गरिएको उद्योग वाणिज्य सङ्घका अध्यक्ष राजनकुमार शाक्यले जानकारी दिनुभयो । अध्यक्ष शाक्यले महोत्सवलाई मौलिक र पृथक् बनाउने प्रयास गरिने बताउनुभयो । उहाँले महोत्सवमा यानीमाया, सोरठीजस्ता नृत्य देखाइने बताउनुभयो ।  पर्यटनको प्रवर्धन, जिल्लाको विकास निर्माणमा महोत्सवले सघाउने शाक्यको भनाइ छ । महोत्सवमा ८ लाख देखि १० लाख दर्शकले अवलोकन गर्ने र १० करोडभन्दा बढीको आर्थिक कारोबार गर्ने लक्ष्य लिइएको छ। महोत्सवको मुनाफाबाट कोसेली घर व्यवस्थित गर्ने, सडक मानवमुक्त नेपाल बनाउने मानव सेवा आश्रमको अभियानलाई सफल बनाउन महोत्सवको टिकटबाट प्रतिटिकट १० रुपियाँ सहयोग गर्ने, खेलकुदको विकासका लागि कोष स्थापना गर्ने, उद्योग वाणिज्य सङ्घबाट सञ्चालन गरिने सदस्य कल्याणकारी कोष सञ्चालनका लागि पाँच लाख रुपियाँ जम्मा गर्ने लगायतको सामाजिक उद्देश्यसहित महोत्सव आयोजना गरिएको अध्यक्ष शाक्यले जानकारी दिनुभयो ।महोत्सवमा जिल्ला र प्रदेशका पर्यटकीय स्थलको वृत्तचित्र प्रर्दशनी, टिकटक च्यालेन्ज, फोटो कन्टेन्ट प्रतियोगिता, हाइकिङ एण्ड टुर प्याकेज, ‘मेड इन बागलुङ’ कक्ष स्थापना गरी स्थानीय भागो, गुन्द्रुकजस्ता उत्पादनको प्रचार–प्रसार गर्ने गतिविधि सञ्चालन हुने आयोजकले जनाएको छ । महोत्सवमा रैथाने बाली र पशुजन्य उत्पादनको बिक्री, मौलिक जातीय झाँकी प्रदर्शन, सूचना प्रविधिसम्बन्धी परामर्श र बिक्री, शैक्षिक परामर्श, जातीय खानाका परिकारको स्टल तथा  ‘एक गाउँ एक उत्पादन’को सामग्रीसहितको प्रदर्शनी राखिनेछ ।",
      "link": "https://gorkhapatraonline.com/news/183479",
      "image": "https://gorkhapatraonline.com/storage/media/322978/conversions/1000049663-original-thumb.jpg"
    },
    {
      "slug": "183475",
      "title": "पाल्पामा जिप दुर्घटना हुँदा तीन जनाको मृत्यु",
      "timestamp": 1765497600000,
      "source": "gp",
      "content": "पाल्पाको निस्दी गाउँपालिका–४, मा जिप दुर्घटना हुँदा तीन जनाको मृत्यु भएको छ । मित्याल–अरुणखोला सडक खण्ड अन्तर्गत निस्दी–४, च्युरीबास नजिकै एकलफोक्सिङ्ग भन्ने स्थानमा जिप दुर्घटना भएको हो ।",
      "longContent": "इमान सिं रानारामपुर (पाल्पा), मङ्सिर २६ गते । पाल्पाको निस्दी गाउँपालिका–४, मा जिप दुर्घटना हुँदा तीन जनाको मृत्यु भएको छ । मित्याल–अरुणखोला सडक खण्ड अन्तर्गत निस्दी–४, च्युरीबास नजिकै एकलफोक्सिङ् भन्ने स्थानमा जिप दुर्घटना भएको हो ।नवलपुरको अरुणखोलाबाट पाल्पाको रामपुरतर्फ आउँदै गरेको जिप लु १ ज ३९०८ नम्बरको जिप शुक्रबार दुर्घटना भएकाे जिल्ला प्रहरी कार्यालय पाल्पाले जनाएको छ । प्रारम्भिक विवरण अनुसार दुर्घटना तीन जनाको घटनास्थलमै मृत्यु भएको र आठ जना घाइते भएको जिल्ला प्रहरी कार्यालय पाल्पाका प्रहरी नायब उपरीक्षक होम प्रकाश चौधरीले जानकारी दिनुभयो ।मृतक र घाइतेहरुको पहिचान हुन बाँकी छ । उकालो सडकमा जिपले नतानेपछि यात्रु ओराल्ने क्रममा जिप ब्याक भएर दुर्घटना भएको स्थानीय जानकारी दिएका छन् । जिप सडकबाट झण्डै एक किलोमिटर तल खसेको छ । घाइतेहरुलाई उद्धार गरी अस्पताल पठाइएको छ । उद्धार कार्य जारी रहेको प्रहरीले जनाएको छ । घटनाको विषयमा विस्तृत जानकारी आउन बाँकी छ।",
      "link": "https://gorkhapatraonline.com/news/183475",
      "image": "https://gorkhapatraonline.com/storage/media/323020/conversions/palpa-original-thumb.jpg"
    },
    {
      "slug": "183471",
      "title": "दाउन्नेमा काम तीव्र, यात्रुलाई सास्ती उस्तै (फोटो फिचर)",
      "timestamp": 1765497600000,
      "source": "gp",
      "content": "पूर्वपश्चिम राजमार्गअन्तर्गत नारायणगढ–बुटवल सडक विस्तार आयोजनाको दाउन्ने क्षेत्रमा कामले तीव्रता लिएको छ । विस्तारका कारण सवारी आवागमनमा असुविधा भए पनि स्थानीय सरोकारवालाहरूसँग समन्वय गरी काम अघि बढाइएको छ ।",
      "longContent": "काठमाडौँ, मङ्सिर २६ गते । पूर्वपश्चिम राजमार्गअन्तर्गत नारायणगढ–बुटवल सडक विस्तार आयोजनाको दाउन्ने क्षेत्रमा कामले तीव्रता लिएको छ । विस्तारका कारण सवारी आवागमनमा असुविधा भए पनि स्थानीय सरोकारवालासँग समन्वय गरी काम अघि बढाइएको छ । नारायणगढ–बुटवल सडक विस्तारको काम २०७५ माघ २४ गते चाइना स्टेट कन्स्ट्रक्सन कर्पोरेसन प्रालिसँग सम्झौता भएर सुरु भएको थियो । मूल रूपमा २०७९ साउन २२ गते सम्पन्न गर्ने लक्ष्य राखिएको यो परियोजना एशियाली विकास बैंक (एडिबी) को ऋण सहयोगमा सञ्चालित छ । तर विभिन्न प्राविधिक र मौसमी अवरोधका कारण काममा ढिलाइ हुँदा हालसम्म चार पटक म्याद थप गरिएको छ । तेस्रो पटक २०८२ साउन ८ सम्म र चौथो पटक २०८३ असारसम्म म्याद बढाइएको हो । कुल सडकमध्ये ७० किलोमिटर चार लेन, २९ किलोमिटरमा चार लेनसहित दुवैतर्फ ६/६ मिटर सर्भिस लेन र दाउन्ने क्षेत्रको १४ किलोमिटरमा तीन लेन निर्माण हुनेछ । पूर्वी खण्ड (गैँडाकोटदेखि दाउन्नेसम्म ६५ किलोमिटर) मा ३३ वटा पुल निर्माण सकिएको छ । दाउन्ने क्षेत्र पूर्वी खण्डको सबैभन्दा चुनौतीपूर्ण भाग मानिन्छ । यहाँको साँघुरो सडक र पहाडी भूगोलका कारण विस्तारमा ढिलाइ भएको थियो ।",
      "link": "https://gorkhapatraonline.com/news/183471",
      "image": "https://gorkhapatraonline.com/storage/media/322955/conversions/Untitled-111-original-thumb.jpg"
    },
    {
      "slug": "183469",
      "title": "स्थानीय तहमा विपद् जोखिम न्यूनीकरणः नीति र कार्यान्वयनको प्रभाव",
      "timestamp": 1765497600000,
      "source": "gp",
      "content": "जलवायु उत्थानशील योजना निर्माणमा स्थानीय सरकारहरुले चासो दिन थालेपछि विपद् व्यवस्थापन सहज र प्रभावकारी भएको छ ।",
      "longContent": "काठमाडौँ, मङ्सिर २६ गते । जलवायु उत्थानशील योजना निर्माणमा स्थानीय सरकारहरुले चासो दिन थालेपछि विपद् व्यवस्थापन सहज र प्रभावकारी भएको छ । बाढी, पहिरो र अन्य प्रकोपबाट हुने जोखिम न्यूनीकरण गर्न उनीहरूले नीति, कार्यविधि र कार्ययोजना बनाई कार्यान्वयनमा ल्याउन थालेका छन् । यसले क्षति न्यूनीकरण र राहत वितरणलाई पनि छिटो र पारदर्शी बनाएको छ । कैलालीको टीकापुर नगरपालिकाले विपद् व्यवस्थापन नीति, विपद जोखिम न्यूनीकरण रणनीतिक कार्ययोजना बनाएको छ । कार्ययोजनाले बहु–प्रकोप पूर्वसूचना प्रणालीको विकास, जीविकोपार्जन, लैङ्गिक समानता तथा विपद्प्रति पूर्वाधार निर्माण जस्ता विषयलाई केन्द्रमा राखेको छ । सात वर्षे यो कार्ययोजनाले विपद् जोखिमबारे साझा बुझाइको विकास गर्ने तथा बहुप्रकोपको अवस्था लेखाजोखा र अनुगमन आँकलन गरी अन्तर निकायसँगको समन्वय मजबुत बनाउने अपेक्षा गरिएको छ । नीति नहुँदा बाली बिमा, राहत वितरण जस्ता काममा सङ्घसंस्था सिधै समुदायमा पुग्ने गर्दथे । मापदण्ड बनेपछि आवश्यकताको आधारमा सङ्घसंस्थाको सहयोगमा स्थानीय सरकारले गर्ने गरेका छन् । यसले पारदर्शितामा पनि सहयोग गरेको वन वातावरण तथा विपद् व्यवस्थापन शाखा प्रमुख निर्मला चौधरीले बताउनुभयो ।  उहाँले भन्नुभयो, ‘‘विपद्को समयमा, विपद्पछि र विपद् अगाडि विपद् पूर्वतयारी, विपद्कै बेला र विपद्पछि राहत र पुनर्निर्माणको काम र संरचनाको कार्यहरु, जुन पूर्वाधारमा क्षति हुँदा पनि त्यस्तो काम पनि यो कार्ययोजनामा रहेर काम गरेका छौँ । विपद् जोखिम बिमा तथा राहत वितरणसम्बन्धी मापदण्ड, २०८२ पनि प्राक्टिकल एक्शन बी ग्रुपकै सहयोगमा बनेको हो ।’’उहाँले यो नीति, कार्ययोजना र मापदण्ड भएपछि, खासगरी राहतमा योभन्दा पहिले हरेक पटक विपदबाट क्षति हुँदा नगरस्तरीय विपद् व्यवस्थापन समितिको निर्णयलाई पर्खनुपर्ने थियो, अहिले भने मापदण्डमा रहेर क्षति भएकालाई राहत दिन सकिने अवस्था रहेको बताउनुभयो । टीकापुरमा गत वर्षको बाढीले वडा नं. ६ र ७ का १ सय ६४ घरमा क्षति गरेको थियो । बाढीको पूर्वसूचना दिएकाले मानवीय क्षति हुन पाएन । वन वातावरण तथा विपद् व्यवस्थापन समितिका संयोजक तथा वडा नं. ६ का वडाध्यक्ष बलिराम चौधरी नीति बनेपछि कार्यसम्पादन सहज भएको बताउनुहुन्छ । उहाँले भन्नुभयो, ‘‘मापदण्ड बनेपछि बिमाको होस् या राहत मापदण्डका कुरामा होस् जुनसुकै योजना कार्यान्वयन र साझेदार गर्नमा एकदम सजिलो भएको छ ।’’यसैगरी, जानकी गाउँपालिकाले पनि विपद् जोखिम बिमा सञ्चालन कार्यविधि र स्थानीय विपद् तथा जलवायु उत्थानशील योजना बनाएको छ । विपद् जोखिम बिमा सञ्चालन कार्यविधि, धानबालीको सुरक्षामा केन्द्रित छ । कार्यविधिमा किसानलाई प्रोत्साहन, बिमामा सहुलियत, जोखिम मापन, अनुगमन, क्षतिअनुसार दाबी भुक्तानी जस्ता विषय समेटिएको छ ।वन वातावरण तथा विपद् व्यवस्थापन शाखा प्रमुख नेत्रप्रसाद जैसी भन्नुहुन्छ, ‘‘हामीले सबैभन्दा पहिले २०७८ सालमा विपद्, जलवायु उत्थानशिल योजना निर्माण गरेका थियौं, व्यावहारिक कार्यान्वयनको प्राविधिक सहयोगमा । त्यसपछि सोही योजनाभित्र रहेर विपद् व्यवस्थापनका कार्यक्रम गर्दथ्याैं । जानकी गाउँपालिकामा हामीले विपद् बिमा सञ्चालन कार्यविधि २०८१ पनि निर्माण गर्‍याैं । अहिले स्थानीय तहले आफैंले कानुन बनाउँदा एकद्वार प्रणाली पनि भएको छ र हामीसँग जसरी बिमा र योजनाका कुराहरु छन् त्यसलाई ऐन र कार्यविधिमा राखेर अघि बढिरहेका छौं ।’’स्थानीय विपद् तथा जलवायु उत्थानशील योजनामार्फत नै अहिले विपद् व्यवस्थापनका काम हुँदै आएका छन् । जानकी गाउँपालिकाका अध्यक्ष गणेश चौधरीले विपद् व्यवस्थापन र जलवायु उत्थानशील योजना बनेपछि एकद्वार प्रणालीमार्फत काम भइरहेको बताउनुभयो । गाउँपालिका अध्यक्ष गणेश चौधरी भन्नुहुन्छ, ‘‘नेपालको संविधान तथा विपद् जोखिम न्यूनीकरण तथा व्यवस्थापन ऐनले स्थानीय सरकारलाई नै विपद् जोखिम व्यवस्थापनको मुख्य भूमिका दिएको छ । त्योअन्तर्गत हामी पालिकाले सबै काम गर्नुपर्ने अवस्था छ र पालिका एक्लैले त्यो काम गर्नसक्छ कि सक्दैन भन्ने हो, त्यो भएर प्राक्टिकल एक्शन जस्ता सस्थाले हामीलाइ सपोर्ट गर्नुभएको  त्यसले हामीलाई राम्रो सहयोग पुगेको छ ।’’बर्दियाको गेरुवा गाउँपालिकामा पहिले नीति नहुँदा स्थानीयवासी सहज राहत पाउनबाट वञ्चित थिए । वडा नम्बर ६ की स्थानीय पार्वती थारु भन्नुहुन्छ, ‘‘पहिला राहत पाउन कठिन थियो । नीति बनेपछि हामीले बाढी बीमा पनि गराउँछौं । क्षति भयो भने राहत पनि पाइराखेका छौं । जङ्गली जनावरले गरेको क्षतिको पनि राहत दिन्छ, गाउँपालिकाले ।’’गेरुवा गाउँपालिकाले प्राक्टिकल एक्शन र बि ग्रुपको सहयोगमा विपद् जोखिम न्यूनीकरण रणनीतिक कार्ययोजना बनाएको हो । कार्ययोजनामा गाउँपालिकाको विपद् जाखिमको अवस्था विश्लेषण गरिएको गर्दै जोखिम न्यूनीकरणको रणनीति समावेश छ । यस्तै विपद् पूर्वतयारी तथा प्रतिकार्य योजना पनि गाउँपालिकाले बनाएको छ । गेरुवा गाउँपालिकाका अध्यक्ष जमान सिंह खत्रीले कानुन बनेपछि काम गर्न सजिलो भएको अनुभव सुनाउनुभयो । यस्तै, बर्दियाको राजापुर नगरपालिकाले पनि स्थानीय विपद तथा जलवायु उत्थानशिल योजना बनाएको छ । राजापुर नगरपालिका सूचना प्रविधि अधिकृत तथा विपद् सम्पर्क व्यक्ति खुशीराम थारुका अनुसार पालिकाभित्रको विपद्को नक्साङ्कन तथा संवेशनशीलता विश्लेषण गरी बनाइएको उत्थानशील योजनाले समुदायमा विपद् तथा विपद्पछि काम गर्न सहज भएको छ । उहाँले भन्नुभयो, ‘‘मुख्य रुपमा राजापुर नगरपालिकाले विपदका सम्पूर्ण चरणहरुमा काम गरिरहेको हुन्छ । विपद् पूर्व, विपद् तयारी, प्रतिकार्य र पुनःलाभका कुराहरु जुन चारवटा पिलर छन्, ती सबैमा ठाउँमा विपदले काम गरिराखेको छ । पूर्वतयारी अवस्थामा  हेर्ने हो भने हामीसँग सम्पूर्ण सामग्री छ । सीडिएमसी पनि रहेका छन् हामीसँग । हामीसँग २७ वटा सिडिएमसी छन् । ती सिडिएमसीलाई हामीले रेस्क्युका सामान पनि दिइरहेका छौं ।’’बर्दियाकै मधुवन नगरपालिकाले पनि स्थानीय विपद् तथा जलवायु उत्थानशील योजना, स्थानीय विपद् जोखिम न्यूनीकरण रणनीतिक कार्ययोजना, विपद् जोखिम बीमा सञ्चालन कार्यविधि बनाएको छ । प्राक्टिकल एक्शनका वरिष्ठ कार्यक्रम अधिकृत चक्रबहादुर बम जलवायु परिवर्तनका असर कम गर्न तथा विपद् व्यवस्थापनमा सहजीकरण गर्न आफूहरुले स्थानीय सरकारलाई प्राविधिक सहयोग गरेको बताउनुभयो । कानुन र नीतिहरुले कर्मचारी र जनप्रतिनिधिलाई कानुनी सुरक्षा, पारदर्शिता र जवाफदेहिता प्रदान गर्न मद्दत पुगेको छ । राहत कोषको रकम पनि नीतिभित्र रहेर विपद् पूर्व, विपद्को बेला र विपद्पछि खर्च गर्न पाइने भएकाले विपदमा काम गर्न सहज भएको छ । स्थानीय सरकारले आफैँ कानुन बनाउँदा एकद्वार प्रणाली स्थापित भएको छ । यसले गर्दा समुदायस्तरमा नागरिकमा पूर्वकार्य गर्ने बानीको विकास भएको छ । बाली लगाउने, बाली भित्र्याउने जस्ता काममा पूर्वसूचना लिई विपदपूर्वको व्यवस्थापनमा चासो राख्ने गरेकाले विपद् व्यवस्थापन पालिकाको मात्रै जिम्मेबारी होइन भन्ने बुझाइको विकास स्थानीय नागरिकमा हुँदै गएको बुझ्न सकिन्छ । स्थानीय तहले बनाएका नीति, कार्ययोजना र मापदण्डका कारण विपदबाट हुने क्षति न्यूनीकरणमा सफलता मिलेको र प्रभावितहरुले छिटो राहत पाउन थालेका छन् । विपद् व्यवस्थापन सम्बन्धमा नीति, निर्देशिका, मापदण्ड तथा कार्ययोजनाका यी केही उदाहरणीय दृष्टान्तको अनुकरण गर्नसक्ने हो भने विपद् व्यवस्थापनमा सबै स्थानीय सरकारहरु अब्बल ठहरिनेछन् ।",
      "link": "https://gorkhapatraonline.com/news/183469",
      "image": "https://gorkhapatraonline.com/storage/media/322952/conversions/Untitled-1-original-thumb.jpg"
    },
    {
      "slug": "183418",
      "title": "जनसङ्ख्याका आधारमा समावेशी प्रतिनिधित्व गराउन समिति गठन",
      "timestamp": 1765497600000,
      "source": "gp",
      "content": "। निर्वाचन आयोगले जनसङ्ख्याका आधारमा समानुपातिकतर्फको प्रतिशत निर्धारणको प्रक्रिया अगाडि बढाएको छ । प्रतिनिधिसभा सदस्य निर्वाचन क्षेत्र, २०७४ ले गरेको व्यवस्थाबमोजिम दलित, आदिवासी, जनजाति, खस आर्य, मधेशी, थारू, मुस्लिम समूहका लागि प्रतिशत निर्धारण गर्न लागिएको हो ।",
      "longContent": "काठमाडौँ, मङ्सिर २६ गते । निर्वाचन आयोगले जनसङ्ख्याका आधारमा समानुपातिकतर्फको प्रतिशत निर्धारणको प्रक्रिया अगाडि बढाएको छ । प्रतिनिधिसभा सदस्य निर्वाचन क्षेत्र, २०७४ ले गरेको व्यवस्थाबमोजिम दलित, आदिवासी, जनजाति, खस आर्य, मधेशी, थारू, मुस्लिम समूहका लागि प्रतिशत निर्धारण गर्न लागिएको हो ।जनसङ्ख्याका आधारमा समावेशी समूहको प्रतिनिधित्व गराउने सन्दर्भमा कानुन, न्याय तथा संसदीय मामिला मन्त्रालयका सहसचिव सुभाषकुमार भट्टराईको संयोजकत्वमा निर्वाचन आयोग, सङ्घीय मामिला तथा सामान्य प्रशासन मन्त्रालय र राष्ट्रिय तथ्याङ्क कार्यालयका प्रतिनिधि रहेको छ सदस्यीय समिति गठन गरिएको छ ।सो समितिले राष्ट्रिय जनगणनाका आधारमा समावेशी आधार प्रतिशत तय गरी तीन दिनभित्र प्रतिवेदन पेस गर्ने कार्यादेश तोकिएको प्रवक्ता नारायणप्रसाद भट्टराईले जानकारी दिनुभयो ।राष्ट्रिय जनगणना, २०७८ अनुसार जनसङ्ख्याका आधारमा प्रतिशत निर्धारण गर्ने आयोगको तयारी छ । आयोगले त्यसका लागि गृहमन्त्री ओमप्रकाश अर्यालको अध्यक्षतामा कार्यवाहक प्रमुख निर्वाचन आयुक्त रामप्रसाद भण्डारी, मुख्यसचिव सुमनराज अर्याल, निर्वाचन आयुक्त डा जानकी तुलाधरसहितका आयोगका पदाधिकारी, गृहसचिव रामेश्वर दङ्गाल, प्रमुख तथ्याङ्क अधिकृत मधुसुदन बुर्लाकोटीबिच छलफल भएको आयोगका प्रवक्ता  भट्टराईले जानकारी दिनुभयो । रासस",
      "link": "https://gorkhapatraonline.com/news/183418",
      "image": "https://gorkhapatraonline.com/storage/media/322885/conversions/election_commision_nepal1-original-thumb.jpg"
    },
    {
      "slug": "183410",
      "title": "गोठमै पुग्छन् पशु प्राविधिक",
      "timestamp": 1765497600000,
      "source": "gp",
      "content": "म्याग्दीको धवलागिरि गाउँपालिका–७ का ५७ वर्षीय पशु प्राविधिक देवीप्रसाद सुवेदी घोडा चढेर गोठ गोठमा पुगी किसानलाई सेवा दिनुहुन्छ ।   करिब तीन दशकदेखि पशुपालक कृषकको सेवामा सक्रिय पशु प्राविधिक सुवेदीले घरमै औषधीसहित पुगेर सेवा दिन मोटरसाइकलभन्दा सस्तो र भरपर्दो हुने भएकाले घोडा किनेको उल्लेख गर्नुभयो । उहाँ किसानको घरमा समयमै पुग्न र ज्यानकै जोखिममा परेका पशुको उपचारमा सहज होस् भनेर घोडा किनेको बताउनुहुन्छ । उहाँसँगै सो वडामा रहनुभएका पशु प्राविधिकले पशुधनको सुरक्षामा उल्लेखनीय भूमिका निर्वाह गर्नुभएको छ ।",
      "longContent": "काठमाडौँ, मङ्सिर २६ गते । म्याग्दीको धवलागिरि गाउँपालिका–७ का ५७ वर्षीय पशु प्राविधिक देवीप्रसाद सुवेदी घोडा चढेर गोठ गोठमा पुगी किसानलाई सेवा दिनुहुन्छ । करिब तीन दशकदेखि पशुपालक कृषकको सेवामा सक्रिय पशु प्राविधिक सुवेदीले घरमै औषधीसहित पुगेर सेवा दिन मोटरसाइकलभन्दा सस्तो र भरपर्दो हुने भएकाले घोडा किनेको उल्लेख गर्नुभयो । उहाँ किसानको घरमा समयमै पुग्न र ज्यानकै जोखिममा परेका पशुको उपचारमा सहज होस् भनेर घोडा किनेको बताउनुहुन्छ । उहाँसँगै सो वडामा रहनुभएका पशु प्राविधिकले पशुधनको सुरक्षामा उल्लेखनीय भूमिका निर्वाह गर्नुभएको छ । काभ्रेपलाञ्चोक मण्डनदेउपुरका हरिकृष्ण श्रेष्ठ तीन दशकदेखि पशु प्राविधिकका रूपमा कार्यरत हुनुहुन्छ । उहाँ मण्डनदेउपुर नगरपालिका, पाँचखाल नगरपालिका र सिन्धुपाल्चोकको इन्द्रावती गाउँपालिकासम्म पुगेर सेवा दिनुहुन्छ । विशेष गरेर नस्ल सुधारमा क्रियाशील उहाँले ब्याउन नसकेका हजारौँ गाईभैँसीको उपचार गरी ज्यान जोगाइदिनुभएको छ । किसानको घरसम्म जान मोटरसाइकलको प्रयोग गर्ने श्रेष्ठले पशुलाई स्वस्थ बनाउन नियमित रूपमा नाम्ले र जुकाको औषधी खुवाउने परामर्श पनि दिने गर्नुहुन्छ । पशुको जाँच गर्ने भएकाले श्रेष्ठलाई स्थानीयले डाक्टर भनेर पनि बोलाउँछन् । सिन्धुपाल्चोकको मेलम्चीका पशु प्राविधिक चेतप्रसाद घोरासैनी दिनरात नभनी किसानको गोठमा पुग्नुहुन्छ । ब्याउन नसकेर मृत्युको मुखमा पुगेका भैँसीका माउ पाडाको ज्यान जोगाइदिने उहाँले स्थानीय कुलप्रसाद लुइटेलको एक लाख ६० हजार रुपियाँको पशुधन जोगाइदिनुभयो । पर्वतको मोदी गाउँपालिकाले कृषकको सहजताका लागि भन्दै पशु प्राविधिकलाई कृषकका घर घरमा पठाउन सुरु गरेपछि त्यहाँका किसानले लाभ उठाएका छन् । अधिकांश नागरिक पशुपालनमा रहेकाले पालिकाले पनि कृषकलाई सोही अनुसारको सुविधा पु¥याउने उद्देश्यले पशुसम्बन्धी कुनै पनि समस्या परेमा कृषकका गोठमा नै प्राविधिक पुग्ने प्रबन्ध गरेको पशु चिकित्सक गोपाल पासीले जानकारी दिनुभयो । काभ्रेपलाञ्चोक मण्डनदेउपुरका पशु प्राविधिक राजेश लम्साल पनि किसानको फोन आउनेबित्तिकै दिनरात नभनी सेवामा सक्रिय हुनुहुन्छ । दिउँसोको समयभन्दा रातको समयमा किसानको फोन धेरै आउने र उहाँ जुनसुकै समयमा पनि किसानको पशुधन जोगाउन सक्रिय बन्नुहुन्छ । पशुको ज्यान नै जाने सङ्केत देखेपछि किसानले तत्कालै पशु प्राविधिकलाई फोन गरिहाल्छन् । “महिनामा २० वटासम्म गाईभैँसीको ज्यान जोगाएका छौँ,” लम्सालले भन्नुभयो । स्थानीय सरकारको ‘एक वडा एक पशु प्राविधिक’ का रूपमा कार्यरत लम्साल त्यहाँका पशुपालक किसानको साथी बन्नुभएको छ । पशुमा देखिने समस्या समाधान गरेर ग्रामीण पशु प्राविधिकले किसानको मुहारमा खुसी ल्याउने गरेका छन् । ७५३ वटै स्थानीय तहका पशु प्राविधिकले किसानको गोठमै पुगेर सेवा दिन थालेपछि किसानको मुहारमा खुसी छाउन थालेको हो । धवलागिरि गाउँपालिका–६ म्याम्दीका वडाध्यक्ष अशोक खत्रीले पशुको स्वास्थ्यमा आएको समस्या समाधान गर्न पशु प्राविधिकले खेलेको भूमिकाले किसानले मुहारमा खुसी ल्याएको बताउनुभयो । नेपाल पशु चिकित्सक परिषद्का उपाध्यक्ष डा. मनोजकुमार शाहीका अनुसार देशभरका पशु प्राविधिकले दैनिक हजारौँ किसानको मुहारमा खुसी ल्याउने गरेको उल्लेख गर्नुभयो । पशु प्राविधिकले किसानको लाख रुपियाँभन्दा धेरै रुपियाँ पर्ने पशुधन जोगाइदिने मात्रै नभएर पशुपालक किसानको स्नेह पाउने गरेको बताउनुभयो । औपचारिक र अनौपचारिक रूपमा झन्डै एक लाख जनशक्ति पशुसेवाको क्षेत्रमा क्रियाशील छन् । पशु स्वास्थ्य तथा पशुसेवा व्यवसायी परिषद्मा भने १३ हजार १०३ जनाले मात्रै सदस्यता लिएका छन् । प्राविधिकलाई परिषद्मा आबद्ध गराएर अझै जिम्मेवार बनाउन सके पशुधनको सुरक्षामा टेवा पुग्ने किसान बताउँछन् । पशु स्वास्थ्य तथा पशुसेवा व्यवसायी परिषद्का रजिस्ट्रार जनकबहादुर रावलले देशभरका एक लाखभन्दा धेरै पशु प्राविधिकले सेवा पु¥याइरहेको उल्लेख गर्नुभयो ।पशुलाई छोएर, स्नेह गरेर मात्रै उपचार सम्भव भएकाले पशु प्राविधिकले किसानको गोठमै पुगेर सेवा दिँदा पशुधनको सुरक्षामा योगदान पु¥याएको उहाँको भनाइ छ ।",
      "link": "https://gorkhapatraonline.com/news/183410",
      "image": "https://gorkhapatraonline.com/storage/media/322875/conversions/443-original-thumb.jpg"
    },
    {
      "slug": "183404",
      "title": "सरकार–जेनजी सम्झौता अनुमोदन",
      "timestamp": 1765497600000,
      "source": "gp",
      "content": "प्रधानमन्त्री र जेनजी आन्दोलनका प्रतिनिधिबिच बुधबार भएको सम्झौता अनुमोदन गर्ने निर्णय भएको छ । प्रधानमन्त्री तथा मन्त्रीपरिषद्को कार्यालय सिंहदरबारमा बिहीबार बसेको मन्त्रीपरिषद् बैठकले गरेको जेनजी सम्झौताको निर्णय राजपत्रमा प्रकाशित गर्ने निर्णयसमेत भएको सञ्चार तथा सूचना प्रविधिमन्त्री जगदीश खरेलले जानकारी दिनुभयो ।",
      "longContent": "गोरखापत्र समाचारदाता काठमाडौँ, मङ्सिर २६ गते । प्रधानमन्त्री र जेनजी आन्दोलनका प्रतिनिधिबिच बुधबार भएको सम्झौता अनुमोदन गर्ने निर्णय भएको छ । प्रधानमन्त्री तथा मन्त्रीपरिषद्को कार्यालय सिंहदरबारमा बिहीबार बसेको मन्त्रीपरिषद् बैठकले गरेको जेनजी सम्झौताको निर्णय राजपत्रमा प्रकाशित गर्ने निर्णयसमेत भएको सञ्चार तथा सूचना प्रविधिमन्त्री जगदीश खरेलले जानकारी दिनुभयो । मन्त्री खरेलले जेनजी सम्झौता सम्बद्ध मन्त्रालयले उच्च प्राथमिकताका साथ कार्यान्वयन गर्नुपर्ने निर्णय भएको जानकारी दिनुभयो । प्रधानमन्त्री र जेनजी प्रतिनिधिबिच मुलुकको दीर्घकालीन फाइदा हुने गरी संरचनात्मक सुधार गर्न बुधबार १० बुँदे सम्झौता भएको थियो । प्रधानमन्त्री र जेनजी प्रतिनिधिबिच बुधबार भएको सम्झौताबमोजिम जेनजी आन्दोलनको न्यायिक जाँचबुझ आयोगको क्षेत्राधिकार थप गर्ने निर्णय भएको मन्त्री खरेलले बताउनुभयो । सरकारले गत असोज ५ गते आयोगको प्रमुखमा गौरीबहादुर कार्कीको संयोजकत्वमा समिति गठन गरेको थियो । “हामीले जेनजी प्रतिनिधि राखेर सम्झौता गरेका छौँ । जाँचबुझ आयोगको जुन क्षेत्र थियो यसले बढाउने छ,” उहाँले भन्नुभयो, “आयोग आफ्नै ढङ्गले स्वतन्त्र रूपमा काम गर्न सक्षम छ । निष्पक्ष रूपमा आयोगले काम गर्ने छ भन्ने विश्वास छ ।” यसै गरी मन्त्रीपरिषद्ले अख्तियार दुरुपयोग अनुसन्धान आयोगमा कार्यरत सहसचिव पुष्कर सापकोटालाई न्याय सेवाको राजपत्राङ्कित विशिष्ट श्रेणी सचिव पदमा बढुवा गरी प्रधानमन्त्री तथा मन्त्रीपरिषद्को कार्यालयको सचिव पदमा पदस्थापन गर्ने निर्णय गरेको छ । समाज कल्याण परिषद्को सदस्यसचिवमा सरोज शर्मालाई नियुक्तिको सिफारिस गर्ने निर्णय भएको मन्त्री खरेलले जानकारी दिनुभयो । परिषद्का सदस्यसचिव मनोज भट्टको कार्यकाल सकिएपछि उक्त पद रिक्त थियो । साढे चौरासी अर्बको क्षति : प्रतिवेदन प्रधानमन्त्री सुशीला कार्कीलाई गत भदौ २३ र २४ गतेको जेनजी आन्दोलनमा सार्वजनिक सम्पत्ति र निजी सम्पत्तिको क्षतिको मूल्याङ्कन तथा सार्वजनिक सम्पत्तिको पुनर्निर्माण योजना तयार गर्न गठित समितिले प्रतिवेदन बुझाएको मन्त्री खरेलले जानकारी दिनुभयो । उक्त समितिका संयोजक एवं राष्ट्रिय योजना आयोगका सचिव रविलाल पन्थले सिंहदरबारमा बसेको मन्त्रीपरिषद् बैठकमा प्रतिवेदन सारांशको प्रस्तुतीकरण गर्नुभएको थियो ।नेपाल सरकार मन्त्रीपरिषद्को निर्णयले राष्ट्रिय योजना आयोगका सचिवको संयोजकत्वमा गत असोज ५ गते यो समिति गठन भएको थियो । समितिले ७५ दिनमा आफ्नो प्रतिवेदन बुझाएको हो । समितिका अनुसार जेनजी आन्दोलनका क्रममा सातै प्रदेशमा क्षति भएको थियो । यस्तो क्षति भएका जिल्ला ५४ र स्थानीय तह २६२ रहेका छन् । प्रतिवेदन अनुसार भदौ २३ गते २० जना, २४ गते ३७ जना र त्यसपछि २० जना गरी कुल ७७ जनाको ज्यान गएको थियो । दुई हजार ४२९ जना घाइते भएकामा १७ जना १३ वर्षमुनिका छन् । १३ देखि २८ वर्षका एक हजार ४३३ जना घाइते भएको प्रतिवेदनमा उल्लेख छ । समग्र भौतिक क्षति हेर्दा ८४ अर्ब ४५ करोड ७७ लाख रुपियाँ बराबरको भएको समितिको मूल्याङ्कन छ । जसमध्ये प्रभावित निकाय/संस्था दुई हजार १६८ छन् । दुई हजार ६७१ भवनमा क्षति पुगेको छ, जसमा क्षतिको मूल्याङ्कन ३९ अर्ब ३१ करोड ७५ लाख रुपियाँ बराबर रहेको छ । १२ हजार ६५९ वटा सवारीसाधन क्षतिग्रस्त हुँदा १२ अर्ब ९३ लाख ६१ हजार रुपियाँबराबरको नोक्सान हुन पुगेको छ । सरकारी÷सार्वजनिक क्षेत्रको ४४ अर्ब ९३ करोड ७३ लाख रुपियाँ बराबरको क्षति पुगेको छ । निजी क्षेत्रको क्षतिको मूल्याङ्कन ३३ अर्ब ५४ करोड ८७ लाख रुपियाँ बराबर छ । सामुदायिक तथा अन्य क्षेत्रको पाँच अर्ब ९७ करोड १७ लाख रुपियाँ बराबरको क्षति भएको छ । सरकारी क्षतिमा तीन तहमध्ये सङ्घीय सरकारको ६८ प्रतिशत छ भने प्रदेश र स्थानीय तहको क्रमशः १० र २२ प्रतिशत छ । समितिले पुनर्निर्माण कार्ययोजना पनि पेस गरेको छ । पुनर्निर्माण गर्न ३६ अर्ब ३० करोड २१ लाख रुपियाँ बराबरको बजेट आवश्यक पर्ने अनुमान गरिएको छ ।भ्रष्टाचारविरुद्ध कारबाही पनि सँगसँगैप्रधानमन्त्री सुशीला कार्कीले निर्वाचनको तयारीसँगै भ्रष्टाचारविरुद्धको कारबाही पनि अगाडि बढाइएको बताउनुभएको छ । जय मातृभूमि पार्टीका प्रतिनिधिसँगको भेटघाटमा उहाँले उक्त कुरा बताउनुभएको हो । राजनीति गर्नेले भाषण गरेर विचार मात्रै पोख्ने गरेकाले अब मुलुकमा उत्पादनलाई केन्द्रमा राखेर काम गर्ने पार्टीको आवश्यकता रहेको पनि उहाँले बताउनुभयो । प्रधानमन्त्री कार्कीले भन्नुभयो, “विचार मात्र पोख्ने दल धेरै भए । काम र रोजगारीमा केन्द्रित रहेर काम गर्ने भएनन् । यही कारण मुलुकको आर्थिक अवस्था कमजोर भयो ।” रोजगारीको अवसर नहुँदा युवा विदेश पलायन हुनुपर्ने बाध्यता बनेको र त्यसैको परिणामस्वरूप युवामा वितृष्णा बढेको उहाँले चर्चा गर्नुभयो । प्रधानमन्त्रीले जय मातृभूमि पार्टीका प्रतिनिधिलाई भन्नुभयो, “भाषणले त रासन दिँदैन नि । राम्रो काम गर्ने र देशको आर्थिक समृद्धि तथा सुशासनका निम्ति प्रतिबद्ध प्रतिनिधिलाई जिताएर संसद्मा पठाउनुहोस् ।” प्रधानमन्त्री कार्कीलाई जय मातृभूमि पार्टीले सुशासन कायम र भ्रष्टाचारीलाई कारबाहीको माग राख्दै ज्ञापनपत्र बुझाएको छ । चुनावको तयारीमा मात्र नलागी सरकारले सुशासनको मूल कार्यादेशमा केन्द्रित हुनुपर्ने सुझाव सो पार्टीले दिएको छ । भेटमा पार्टीका वरिष्ठ नेता क्याप्टेन केबी लिम्बू, सहअध्यक्ष रामशरण पाण्डे, महासचिव गोविन्द गिरीलगायत हुनुहुन्थ्यो ।",
      "link": "https://gorkhapatraonline.com/news/183404",
      "image": "https://gorkhapatraonline.com/storage/media/322868/conversions/066A0530-original-thumb.jpg"
    },
    {
      "slug": "183403",
      "title": "जाँचबुझ आयोगको काम अन्तिम चरणमा",
      "timestamp": 1765497600000,
      "source": "gp",
      "content": "गत भदौ २३ र २४ गतेको जेनजी आन्दोलनमा जनधनको अकल्पनीय क्षति भएको घटनाबारे छानबिन गर्न गठित उच्चस्तरीय जाँचबुझ आयोगको काम अन्तिम चरणमा पुगेको छ ।",
      "longContent": "काठमाडौँ, मङ्सिर २६ गते । गत भदौ २३ र २४ गतेको जेनजी आन्दोलनमा जनधनको अकल्पनीय क्षति भएको घटनाबारे छानबिन गर्न गठित उच्चस्तरीय जाँचबुझ आयोगको काम अन्तिम चरणमा पुगेको छ । जेनजी आन्दोलनका क्रममा जेनजीसहित ७६ जनाको ज्यान गएको थियो । आन्दोलनका क्रममा दुई हजार ४२९ जना घाइते हुनुका साथै अराजक समूहबाट गरिएको लुटपाट, तोडफोड र आगजनीबाट सार्वजनिक तथा निजी क्षेत्रमा झन्डै साढे ८४ अर्बको क्षति भएको छ । आन्दोलनपछि गठित प्रधानमन्त्री सुशीला कार्की नेतृत्वको सरकारले गत असोज ५ गतेको मन्त्रीपरिषद् बैठकमार्फत जेनजी आन्दोलन घटना छानबिन गर्न पूर्वन्यायाधीश गौरीबहादुर कार्कीको संयोजकत्वमा आयोग गठन गर्ने निर्णय गरेको थियो ।सो आयोगमा नेपाल प्रहरीका पूर्वअतिरिक्त महानिरीक्षक (एआइजी) विज्ञानराज शर्मा र कानुनविद् विश्वेश्वरप्रसाद भण्डारी सदस्य हुनुहुन्छ । जाँचबुझ आयोग ऐन, २०२६ को दफा ३ को उपदफा (२) बमोजिम गठन भएको तीन सदस्यीय जाँचबुझ आयोगले गत असोज ९ गतेदेखि कार्य प्रारम्भ गरेको थियो । जाँचबुझ आयोगलाई गत भदौ २३ र २४ गते काठमाडौँलगायतका मुलुकका विभिन्न भागमा प्रदर्शनका क्रममा भएका भौतिक एवं मानवीय क्षतिको छानबिन गर्ने कार्यदेश तोकिएको थियो ।आयोगका सदस्य तथा प्रवक्ता विज्ञानराज शर्माले भदौ २३ र २४ को घटनामा प्रत्यक्ष र अप्रत्यक्ष संलग्न झन्डै एक सय जनासँग बयान तथा सोधपुछ भइसकेको र केही नीतिगत तहमा रहेका व्यक्तिसँग बयानको तयारी भइरहेको बताउनुभयो । शर्माले भन्नुभयो, “घटनासँग सम्बन्धित अधिकांशसँग बयान लिने र सोधपुछ गर्ने काम सकिएको छ, अब नीतिगत तहमा रहेका तत्कालीन केही उच्चपदस्थसँग बयान लिएपछि हामी प्रतिवेदन तयार गरी बुझाउँछौँ ।” उहाँले सुरक्षा निकाय तथा प्रशासनिक क्षेत्रका व्यक्तिसँगको बयान तथा सोधपुछ पूरा भएको र तत्कालीन प्रधानमन्त्री र गृहमन्त्रीसँग बयान लिइने बताउनुभयो । आयोगले आन्दोलनका बेला गरिएको अत्यधिक बल प्रयोग र आगजनी, तोडफोड तथा लुटपाटका घटना हुनुको कारण, आन्दोलनमा मुलुकले बेहोरेको अकल्पनीय मानवीय तथा भौतिक क्षतिसँग सम्बन्धित सूचना तथा निवेदनको जाँचबुझ तथा विश्लेषण गरी भविष्यमा यस्ता घटना दोहोरिन नदिन सुझावसहितको प्रतिवेदन तयारीको काम पनि अघि बढाएको छ । प्रवक्ता शर्माले आयोगमा बोलाइएका सबैले सहज रूपमा आयोगमा उपस्थित भएर लिखित तथा मौखिक बयानमा सहभागी भएको र आयोगले पनि स्वतन्त्र र निष्पक्ष ढङ्गले प्रभाव र दबाबबिना जिम्मेवारी निर्वाह गरिरहेको बताउनुभयो । आयोगले भदौ २३ गते माइतीघर मण्डला र नयाँ बानेश्वरमा परिचालित प्रहरी अधिकृतसँग बयान लिई बिहीबार तत्कालीन गृहसचिव गोकर्णमणि दुवाडी, सशस्त्र प्रहरी बलका प्रमुख राजु अर्याल, राष्ट्रिय अनुसन्धान विभागका पूर्वप्रमुख हुतराज थापासँग पनि बयान लिइसकेको छ । जेनजी प्रदर्शनको पहिलो दिन भदौ २३ गते २२ जना किशोरको ज्यान जाने गरी गोली चलाउने काम कानुनसम्मत भए/नभएकोबारे सोधपुछ गरी आदेश दिएको पाइए वा सुरक्षा कमजोरी भेटिए कारबाहीको सिफारिस गर्ने तयारी आयोगले गरेको छ । यसअघि आयोगले आन्दोलनका क्रममा देशभरका ‘जेलब्रेक’ को घटनाबारे नख्खु कारागारको थुनामा रहेका राष्ट्रिय स्वतन्त्र पार्टी (रास्वपा) का सभापति रवि लामिछाने र उक्त कारागार प्रमुख सत्यराज जोशीबाट बयान सुरु गरेको थियो । यसबिचमा आयोगले आन्दोलनमा खटिएका सुरक्षाकर्मी, तत्कालीन मुख्य सचिव एकनारायण अर्याल, तत्कालीन प्रहरी प्रमुख चन्द्रकुबेर खापुङ, काठमाडौँ जिल्ला प्रशासन कार्यालयका प्रमुख छविराज रिजालसँग बयान लिइसकेको छ । ओली र लेखकसँग बयान लिने तयारी आयोगले जेनजी आन्दोलन हुँदा प्रधानमन्त्री रहनुभएका केपी शर्मा ओली र गृहमन्त्री रमेश लेखकसँग बयान लिने तयारी गरेको छ । यसअघि आयोगले ओली, लेखक, दुवाडी, खापुङ, थापा र रिजाललाई स्थान हद तोकी राहदानी रोक्का गरेको थियो । आयोगले आन्दोलनका क्रममा आगजनीबाट भएको ठुलो भौतिक क्षति भएकाले कुनै पूर्वयोजना अनुसार नियोजित रूपमा रसायनको प्रयोग भए नभएकोबारे घटनास्थलको नमुना सङ्कलन गरी परीक्षणका लागि पठाइसकेको छ । आन्दोलनका क्रममा निजी क्षेत्रका उद्योग, प्रतिष्ठान भवन तथा कारखानालगायत विभिन्न व्यक्तिका निजी घर भवनमा भएको लुटपाट, तोडफोड र आगजनीबाट पु¥याइएको क्षतिको विवरण पनि सङ्कलन भइसकेको आयोगले जनाएको छ । आयोगले पाएको कार्यदेश अनुसार तीनमहिने अवधि आगामी पुस ९ गते पूरा हुने भएकाले सोही समयसीमाभित्र रायसहितको छानबिन प्रतिवेदन बुझाउने गरी आफ्नो कामलाई तीव्रता दिएको छ । आयोगको कार्यदेश थप बुधबार सरकार र जेनजीबिचको १० बुँदे सम्झौतामा जाँचबुझ आयोगको कार्यदेश थप गर्ने निर्णय भएको छ । आयोगलाई थपिएको कार्यदेशमा आन्दोलनको क्रममा भएको अत्यधिक बल प्रयोगका कारण गैरन्यायिक हत्या तथा मानव अधिकार उल्लङ्घनको छानबिन, घटनाको जाँचबुझ, सत्य निरूपण तथा मेलमिलापको अवधारणा अनुसार सङ्गठित हिंसात्मक गतिविधिको छानबिन, आन्दोलनमा सहभागी भएकै कारण मुद्दामा पुगेको भए १५ दिनभित्र आयोगले स्क्रिनिङ तथा छानबिन गरी नियोजित नरहेको भेटिए हिरासत/थुनामुक्त गर्न र निजविरुद्ध दायर भएका मुद्दा फिर्ता गर्न आयोगले सरकारलाई सिफारिस गर्ने उल्लेख छ ।",
      "link": "https://gorkhapatraonline.com/news/183403",
      "image": "https://gorkhapatraonline.com/storage/media/322867/conversions/gauri-karki-original-thumb.jpg"
    },
    {
      "slug": "183402",
      "title": "आज दललाई निर्वाचन चिह्न",
      "timestamp": 1765497600000,
      "source": "gp",
      "content": "निर्वाचन आयोगले समानुपातिक निर्वाचन प्रणालीतर्फ भाग लिन निवेदन दिएका दलको अन्तिम नामावली आज (शुक्रबार) प्रकाशन गर्दै छ । आयोगले शुक्रबार नै दललाई निर्वाचन चिह्नसमेत प्रदान गर्ने छ ।",
      "longContent": "गोरखापत्र समाचारदाताकाठमाडौँ, मङ्सिर २६ गते । निर्वाचन आयोगले समानुपातिक निर्वाचन प्रणालीतर्फ भाग लिन निवेदन दिएका दलको अन्तिम नामावली आज (शुक्रबार) प्रकाशन गर्दै छ । आयोगले शुक्रबार नै दललाई निर्वाचन चिह्नसमेत प्रदान गर्ने छ । समानुपातिक निर्वाचन प्रणालीतर्फको निर्वाचन अधिकृतको कार्यालयका अनुसार बिहीबार दलहरूबाट नाम फिर्ता लिन चाहेमा फिर्ताका लागि निवेदन दिने कार्यक्रम रहेकामा कुनै दलबाट नाम फिर्ता लिने निवेदन आएको छैन । समानुपातिक निर्वाचन प्रणालीतर्फ कुल ९३ वटा राजनीतिक दलबाट दर्ताका लागि निवेदन परेको छ । परेको निवेदन उपर आयोगले छानबिन गरी चुनावमा भाग लिने दलको अन्तिम नामावली प्रकाशन गर्ने छ । नामावली प्रकाशन भएपछि आयोगले समानुपातिकतर्फ उम्मेदवारको बन्दसूची पेस गर्न करिब दुई साताको समय दिने छ । सोबमोजिम दलहरूले उम्मेदवारको बन्दसूची पुस १३ गते पेस गर्नुपर्ने छ । आयोगले प्रकाशन गरेको निर्वाचन कार्यक्रमबमोजिम प्रत्यक्ष निर्वाचन प्रणालीतर्फको निर्वाचन कार्यक्रम माघ ६ गतेदेखि मात्रै सुरु हुने छ ।",
      "link": "https://gorkhapatraonline.com/news/183402",
      "image": "https://gorkhapatraonline.com/storage/media/322866/conversions/e.-aayog-original-thumb.jpg"
    }
  ]
}