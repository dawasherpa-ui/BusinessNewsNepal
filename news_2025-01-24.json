{
  "date": "2025-01-24T04:58:26.014Z",
  "news": [
    {
      "slug": "140297",
      "title": "ताप्लेजुङमा सुन्तला उत्पादन बढ्यो",
      "timestamp": 1737676800000,
      "source": "gp",
      "content": "ताप्लेजुङ, माघ ११ गते । ताप्लेजुङमा यस वर्ष सुन्तला उत्पादन बढेको छ । कृषि ज्ञान केन्द्र ताप्लेजुङका अनुसार गत वर्षभन्दा यो वर्ष सुन्तला उत्पादनमा वृद्धि भएको हो । गत वर्षको तुलनामा यो वर्ष सुन्तला उत्पादनमा वृद्धि भएको कृषि ज्ञान केन्द्रका प्रमुख सन्तोष थापा मगरले जानकारी दिनुभयो । थापा मगरका अनुसार यस वर्ष खेती विस्तारसँगै सुन्तला उत्पादन बढेको हो । जिल्लामा ५५६ हेक्टर क्षेत्रफल बराबरको जग्गामा गरिएको खेतीबाट तीन हजार ५४३.७ मेट्रिक टन सुन्तला उत्पादन भएको छ । सुन्तला खेतीका लागि यस वर्ष मौसम अनुकूल भई दिएकाले उत्पादन बढेको कृषि ज्ञान केन्द्रले जनाएको छ । केन्द्रका अनुसार गत वर्ष तीन हजार ५६ मेट्रिक टन मात्र सुन्तला उत्पादन भएको थियो । जिल्लामा सुन्तला खेती गरिएको जमिनमध्ये ४३४ हेक्टर क्षेत्रफललाई भने उत्पादनशील क्षेत्रका रूपमा कृषि ज्ञान केन्द्रले औँल्याएको छ । यता जिल्लामा सुन्तलाको मूल्य भने प्रतिकिलोग्राम १०० देखि १५० रुपियाँसम्म रहेको छ । उत्पादक किसान तथा स्थानीय व्यवसायीले सो मूल्यमा सुन्तला बिक्री गर्दै आएका छन् । किसानका अनुसार यहाँ उत्पादन हुने सुन्तला जिल्ला बाहिरसमेत निर्यात हुने गरेको छ । जिल्ला बाहिरका व्यापारीले प्रतिकिलोग्राम ८० देखि ९० रुपियाँका दरले बगान (बगैँचा) बाटै सुन्तला खरिद गर्ने गरेका किसानको भनाइ छ । बगैँचाबाट टिपेर सुन्तला बिक्रीका लागि तयारी गर्दै किसान । तस्बिर ः चन्द्र पन्दाक",
      "longContent": "ताप्लेजुङ, माघ ११ गते । ताप्लेजुङमा यस वर्ष सुन्तला उत्पादन बढेको छ । कृषि ज्ञान केन्द्र ताप्लेजुङका अनुसार गत वर्षभन्दा यो वर्ष सुन्तला उत्पादनमा वृद्धि भएको हो । गत वर्षको तुलनामा यो वर्ष सुन्तला उत्पादनमा वृद्धि भएको कृषि ज्ञान केन्द्रका प्रमुख सन्तोष थापा मगरले जानकारी दिनुभयो । थापा मगरका अनुसार यस वर्ष खेती विस्तारसँगै सुन्तला उत्पादन बढेको हो । जिल्लामा ५५६ हेक्टर क्षेत्रफल बराबरको जग्गामा गरिएको खेतीबाट तीन हजार ५४३.७ मेट्रिक टन सुन्तला उत्पादन भएको छ । सुन्तला खेतीका लागि यस वर्ष मौसम अनुकूल भई दिएकाले उत्पादन बढेको कृषि ज्ञान केन्द्रले जनाएको छ । केन्द्रका अनुसार गत वर्ष तीन हजार ५६ मेट्रिक टन मात्र सुन्तला उत्पादन भएको थियो । जिल्लामा सुन्तला खेती गरिएको जमिनमध्ये ४३४ हेक्टर क्षेत्रफललाई भने उत्पादनशील क्षेत्रका रूपमा कृषि ज्ञान केन्द्रले औँल्याएको छ । यता जिल्लामा सुन्तलाको मूल्य भने प्रतिकिलोग्राम १०० देखि १५० रुपियाँसम्म रहेको छ । उत्पादक किसान तथा स्थानीय व्यवसायीले सो मूल्यमा सुन्तला बिक्री गर्दै आएका छन् । किसानका अनुसार यहाँ उत्पादन हुने सुन्तला जिल्ला बाहिरसमेत निर्यात हुने गरेको छ । जिल्ला बाहिरका व्यापारीले प्रतिकिलोग्राम ८० देखि ९० रुपियाँका दरले बगान (बगैँचा) बाटै सुन्तला खरिद गर्ने गरेका किसानको भनाइ छ । बगैँचाबाट टिपेर सुन्तला बिक्रीका लागि तयारी गर्दै किसान । तस्बिर ः चन्द्र पन्दाक",
      "link": "https://gorkhapatraonline.com/news/140297",
      "image": "https://gorkhapatraonline.com/storage/media/247291/conversions/asdfh-original-thumb.jpg"
    },
    {
      "slug": "140296",
      "title": "व्यवसायिक स्कुसखेती",
      "timestamp": 1737676800000,
      "source": "gp",
      "content": "दाङ, माघ ११ गते । दाङको घोराही उपमहानगरपालिका ६ स्थित गुरुवागाउँमा किसान बाबुराम चौधरीले भाडाको जग्गामा व्यवसायिक रुपमा गरेको स्कुसखेती । तस्बिर : रासस",
      "longContent": "दाङ,  माघ ११  गते । दाङको घोराही उपमहानगरपालिका ६ स्थित गुरुवागाउँमा किसान बाबुराम चौधरीले भाडाको जग्गामा व्यवसायिक रुपमा गरेको स्कुसखेती । तस्बिर : रासस",
      "link": "https://gorkhapatraonline.com/news/140296",
      "image": "https://gorkhapatraonline.com/storage/media/247290/conversions/KN_DANG_DSC_5071-original-thumb.jpg"
    },
    {
      "slug": "140295",
      "title": "सिर्कुङगाउँ र निलगिरि हिमाल",
      "timestamp": 1737676800000,
      "source": "gp",
      "content": "मुस्ताङ, माघ ११ गते । मुस्ताङको थासाङ गाउँपालिका २ स्थित सिर्कुङगाउँ र पृष्ठभूमिमा निलगिरि हिमाल । सिर्कुङ गाउँका स्थानीय वर्षामा ६ महिना खोलावारि र हिउँदमा ६ महिना खोलापारि रहनुपर्ने बाध्यता रहि आएको छ । तस्बिर : रासस",
      "longContent": "मुस्ताङ,  माघ ११  गते । मुस्ताङको थासाङ गाउँपालिका २ स्थित सिर्कुङगाउँ र पृष्ठभूमिमा निलगिरि हिमाल । सिर्कुङ गाउँका स्थानीय वर्षामा ६ महिना खोलावारि र हिउँदमा ६ महिना खोलापारि रहनुपर्ने बाध्यता रहि आएको छ । तस्बिर : रासस",
      "link": "https://gorkhapatraonline.com/news/140295",
      "image": "https://gorkhapatraonline.com/storage/media/247289/conversions/SBT_MUSTANG_1737682819884-original-thumb.jpg"
    },
    {
      "slug": "140294",
      "title": "साँखुकाे कलश पोखरी",
      "timestamp": 1737676800000,
      "source": "gp",
      "content": "काठमाडौँ, माघ ११ गते । काठमाडौँको शङ्खरापुर नगरपालिका–६ साँखुस्थित कलश पोखरी। तस्बिर : रासस",
      "longContent": "काठमाडौँ,  माघ ११  गते । काठमाडौँको शङ्खरापुर नगरपालिका–६ साँखुस्थित कलश पोखरी। तस्बिर : रासस",
      "link": "https://gorkhapatraonline.com/news/140294",
      "image": "https://gorkhapatraonline.com/storage/media/247288/conversions/HRB_KTM_IMG_8605-original-thumb.jpg"
    },
    {
      "slug": "140293",
      "title": "आहारा खोज्दै चखेवाका बथान",
      "timestamp": 1737676800000,
      "source": "gp",
      "content": "नेपालगञ्ज, माघ ११ गते । नेपालगञ्ज उपमहानगपालिका वडा नं २१ र २२ को सिमानामा रहेको कान्तितालमा आहार खोज्दै आगन्तुक चखेवाको बथान । दक्षिणपूर्वी युरोप तथा मध्य एसियाबाट हिउँ छल्न र आहारको खोजीमा चखेवा चरा पाहुना बनेर दक्षिण एसियाका नेपालसहित विभिन्न देशमा आउने गर्दछन् । तस्बिर : रासस",
      "longContent": "नेपालगञ्ज, माघ ११  गते । नेपालगञ्ज उपमहानगपालिका वडा नं २१ र २२ को सिमानामा रहेको कान्तितालमा आहार खोज्दै आगन्तुक चखेवाको बथान । दक्षिणपूर्वी युरोप तथा मध्य एसियाबाट हिउँ छल्न र आहारको खोजीमा चखेवा चरा पाहुना बनेर दक्षिण एसियाका नेपालसहित विभिन्न देशमा आउने गर्दछन् । तस्बिर : रासस",
      "link": "https://gorkhapatraonline.com/news/140293",
      "image": "https://gorkhapatraonline.com/storage/media/247287/conversions/RG_JANAKI_chakhewa(2)-original-thumb.jpg"
    },
    {
      "slug": "140292",
      "title": "आहा कर्णाली नदी",
      "timestamp": 1737676800000,
      "source": "gp",
      "content": "अछाम , माघ ११ गते । अछाम र दैलेख जिल्लाको सीमा बिचमा भएर बगिरहेको कर्णाली नदीको । तस्बिर ः रासस",
      "longContent": "अछाम ,  माघ ११  गते । अछाम र दैलेख जिल्लाको सीमा बिचमा भएर बगिरहेको कर्णाली नदीको । तस्बिर ः रासस",
      "link": "https://gorkhapatraonline.com/news/140292",
      "image": "https://gorkhapatraonline.com/storage/media/247286/conversions/SB_ACHHAM_IMG20250120103815-original-thumb.jpg"
    },
    {
      "slug": "140291",
      "title": "च्याङ्ग्रे बजार र च्याङ्ग्रे पोखरी",
      "timestamp": 1737676800000,
      "source": "gp",
      "content": "भोजपुर, माघ ११ गते । भोजपुरको पूर्वी क्षेत्रमा अवस्थित पौवादुङमा गाउँपालिकाको केन्द्र च्याङ्ग्रे बजार र गाउँपालिकाको प्रमुख आकर्षणको रुपमा रहेको च्याङ्ग्रे पोखरी । तस्बिर : रासस",
      "longContent": "भोजपुर, माघ ११  गते । भोजपुरको पूर्वी क्षेत्रमा अवस्थित पौवादुङमा गाउँपालिकाको केन्द्र च्याङ्ग्रे बजार र गाउँपालिकाको प्रमुख आकर्षणको रुपमा रहेको च्याङ्ग्रे पोखरी । तस्बिर : रासस",
      "link": "https://gorkhapatraonline.com/news/140291",
      "image": "https://gorkhapatraonline.com/storage/media/247285/conversions/YRB_BHOJPUR_pohkari-original-thumb.jpg"
    },
    {
      "slug": "140290",
      "title": "कुवामा डुबेर वृद्धाको मृत्यु",
      "timestamp": 1737676800000,
      "source": "gp",
      "content": "कुवामा डुबेर एक जनाको मृत्यु भएको छ । पालुङटार नगरपालिका–६, ठूलाचौर घर भएकी ६७ वर्षीया कृष्णामाया कामीको डुबेर मृत्यु भएको जिल्ला प्रहरी कार्यालयका प्रहरी निरीक्षक धुव्रप्रसाद शर्माले जानकारी दिनुभयो ।",
      "longContent": "गोरखा,  माघ ११ गते ।  कुवामा डुबेर एक जनाको मृत्यु भएको छ । पालुङटार नगरपालिका–६, ठूलाचौर घर भएकी ६७ वर्षीया कृष्णामाया कामीको डुबेर मृत्यु भएको जिल्ला प्रहरी कार्यालयका प्रहरी निरीक्षक धुव्रप्रसाद शर्माले जानकारी दिनुभयो ।करिब पाँच फिट गहिरो कुँवामा मृतावस्थामा कामीको शव देखेपछि स्थानीयले प्रहरीलाई खबर गरेका थिए । घटना बिहीबार भएको प्रहरीको भनाइ छ । घटनापछि मृतकको शव उद्धार गरी परीक्षणपछि अन्त्येष्टिका लागि परिवारलाई बुझाइएको उहाँले बताउनुभयो । परिवारका सदस्यले मृतक मानसिक रोगी भएको जानकारी  प्रहरी निरीक्षक शर्माले दिनुभयो । रासस",
      "link": "https://gorkhapatraonline.com/news/140290",
      "image": "https://gorkhapatraonline.com/storage/media/247284/conversions/_death-original-thumb.jpg"
    },
    {
      "slug": "140289",
      "title": "सुदूरपश्चिम प्रदेशः कृषि भूमि घट्दा उत्पादन भने बढ्यो",
      "timestamp": 1737676800000,
      "source": "gp",
      "content": "सुदूरपश्चिम प्रदेशमा कृषि भूमि क्रमशः घट्दै गएको पाइएको छ । नेपाल राष्ट्र बैंकले गरेको अध्ययनअनुसार सो प्रदेशमा प्रमुख कृषि बाली (खाद्य तथा अन्य बाली, तरकारी एवं फलफूल तथा मसला)ले ढाकेको भू–क्षेत्र सात दशमलव ७१ प्रतिशतले ह्रास भएको छ । यस्तै,  त्यस्ता बालीको उत्पादन दुई दशमलव ८५ प्रतिशतले बढेको छ ।",
      "longContent": "काठमाडौँ,  माघ ११ गते ।  सुदूरपश्चिम प्रदेशमा कृषि भूमि क्रमशः घट्दै गएको पाइएको छ । नेपाल राष्ट्र बैंकले गरेको अध्ययनअनुसार सो प्रदेशमा प्रमुख कृषि बाली (खाद्य तथा अन्य बाली, तरकारी एवं फलफूल तथा मसला)ले ढाकेको भू–क्षेत्र सात दशमलव ७१ प्रतिशतले ह्रास भएको छ । यस्तै,  त्यस्ता बालीको उत्पादन दुई दशमलव ८५ प्रतिशतले बढेको छ । केन्द्रीय बैंकले सार्वजनिक गरेको आर्थिक वर्ष २०८०/८१ को प्रादेशिक आर्थिक गतिविधि अध्ययन प्रतिवेदनअनुसार प्रमुख खाद्य तथा अन्य बालीमध्ये सबैभन्दा बढी फापर र जौँको उत्पादन क्रमशः ६५ दशमलव ७१ प्रतिशत र २५ दशमलव शून्य तीन प्रतिशतले वृद्धि भएको छ भने तेलहनको उत्पादनमा सबभन्दा बढी १८ दशमलव ५३ प्रतिशतले ह्रास आएको छ ।पशुजन्य उत्पादनअन्तर्गत दूध चार दशमलव ५८ प्रतिशत, मासु नौ दशमलव ३२ प्रतिशत र अण्डा छ दशमलव चार प्रतिशतले बढेको छ । सो प्रदेशका बैंक तथा वित्तीय संस्थाहरूबाट प्रवाहित कुल कर्जाको १० दशमलव ८१ प्रतिशत हिस्सा कृषि क्षेत्रमा प्रवाहित भएको छ । गत असार मसान्तसम्ममा सुदूरपश्चिम प्रदेशमा कृषिमा प्रवाहित कर्जा २०८० असार मसान्तको तुलनामा एक दशमलव ३१ प्रतिशतले ह्रास भई रू १६ अर्ब ५२ करोड ८५ लाख पुगेको छ ।अध्ययन नमूनामा समेटिएका उद्योगहरूको औसत क्षमता उपयोग ४८ दशमलव ९६ प्रतिशत रहेको छ । औद्योगिक उत्पादनमध्ये चामल र गहुँको उत्पादन वृद्धि भएको छभने तोरीको तेल, साबुन, इँटा, चिनीे र रोजिनको उत्पादनमा ह्रास आएको छ ।समीक्षा वर्षको अन्त्यसम्ममा यस प्रदेशका बैंक तथा वित्तीय संस्थाहरूबाट प्रवाहित कुल कर्जाको १६ दशमलव ७५ प्रतिशत हिस्सा उद्योग क्षेत्रमा प्रवाहित भएको छभने उक्त क्षेत्रमा प्रवाह भएको कर्जा २०८० असार मसान्तको तुलनामा चार दशमलव ७९ प्रतिशतले ह्रास भई रू २५ अर्ब ६० करोड १८ लाख पुगेको छ ।यस्तै, पर्यटकस्तरीय होटल तथा लजको सङ्ख्यामा चार दशमलव १७ प्रतिशतले कमी आएको छभने होटल शय्याको सङ्ख्या एक दशमलव ४७ प्रतिशतले घटेको छ । यस्तै, घरजग्गा रजिष्ट्रेशन सङ्ख्या आठ दशमलव २३ प्रतिशतले घटेको छभने रजिष्ट्रेशन राजस्व ३१ दशमलव शून्य चार प्रतिशतले वृद्धि भएको छ । गत असार मसान्तसम्म सुदूरपश्चिम प्रदेशमा बैंक तथा वित्तीय संस्थाले सङ्कलन गरेको कुल निक्षेप २०८० असार मसान्तको तुलनामा १६ दशमलव शून्य नौ प्रतिशतले बढेको छभने कर्जा प्रवाह शून्य दशमलव ७५ प्रतिशतले वृद्धि भएको छ ।समीक्षा वर्षमा यातायात साधन सङ्ख्या चार दशमलव १२ प्रतिशतले वृद्धि भएको छ । बैंक तथा वित्तीय संस्थाहरूबाट प्रवाहित कुल कर्जाको ७२ दशमलव ४४ हिस्सा सेवा क्षेत्रमा प्रवाहित भएको छ । सुदूरपश्चिम प्रदेश सरकारको चालु खर्चतर्फ विनियोजन भएको बजेटमध्ये समीक्षा वर्षमा ६६ दशमलव ५५ प्रतिशत खर्च भएको छभने पुँजीगत खर्चतर्फ विनियोजन भएको बजेटमध्ये ६२ दशमलव शून्य छ  प्रतिशत खर्च भएको छ ।अध्ययनअनुुसार,  २०८० फागुनसम्ममा यस प्रदेशका विभिन्न जलविद्युत् आयोजनाहरूबाट कुल एक सय ७१ मेगावाट विद्युत् उत्पादन भएको छ । आव २०८०/८१ मा यस प्रदेशबाट जम्मा २४ हजार २५ जनाले वैदेशिक रोजगारीका लागि श्रम स्वीकृति लिएका छन् । आव २०८०/८१ को फागुन मसान्तसम्म सुदूरपश्चिम प्रदेशमा प्रधानमन्त्री रोजगार कार्यक्रमबाट सिर्जित रोजगारीमा खटिएका व्यक्तिको औषत रोजगारी दिन ६५ दशमलव ७७ रहेको छ । रासस",
      "link": "https://gorkhapatraonline.com/news/140289",
      "image": "https://gorkhapatraonline.com/storage/media/247283/conversions/nepal-rastra-bank-original-thumb.jpg"
    },
    {
      "slug": "140285",
      "title": "भाषासम्बन्धी विधेयक फिर्ता गर्न माग",
      "timestamp": 1737676800000,
      "source": "gp",
      "content": "मधेश प्रदेश सभामा पेस भएको प्रदेश सरकारी कामकाजको भाषासम्बन्धी विधेयक फिर्ता गर्न माग गरेको छ । प्रदेश सभाको बिहीबार बसेको चौथो अधिवेशनको ११ औँ बैठकमा प्रदेश सांसदहरूले सो माग गरेको हो ।",
      "longContent": "धीरेन्द्रप्रसाद साहजनकपुर, माघ ११ गते । मधेश प्रदेश सभामा पेस भएको प्रदेश सरकारी कामकाजको भाषासम्बन्धी विधेयक फिर्ता गर्न माग गरेको छ । प्रदेश सभाको बिहीबार बसेको चौथो अधिवेशनको ११ औँ बैठकमा प्रदेश सांसदहरूले सो माग गरेको हो । सांसदहरूले शून्य समयमा बोल्दै बुधबार संसद्मा पेस भएको प्रदेश सरकारी कामकाजको भाषा सम्बन्धमा व्यवस्था गर्न बनेको विधेयक, २०८१ फिर्ता गर्न माग गर्नुभएको हो । विधेयकमा थारू उर्दू, मगही, मगर, तामाङ भाषा नसमेटिएकोमा आपत्ति जनाउँदै ती भाषालाई समेटर फेरि विधेयक पेस गर्न माग गर्नुभएको छ । सदनको शून्य समयमा प्रदेश सांसदहरू वीरेन्द्रप्रसाद सिंह, रामसरोज यादव, जितेन्द्र सोनल, रामअशिष यादव, जीवछी यादव, राजेन्द्रप्रसाद चौधरी, सहिदा खातुन, किरणकुमारी साह, बेचु लुङ्गेलीलगायतले विधेयक फिर्ता गरेर प्रदेशका बोलिने सबै भाषभाषीको अपनत्व हुने गरी समावेश गरेर संसद्मा प्रस्तुत गर्न माग गर्नुभएको छ । प्रदेश सभाको बैठक सुरुअगावै प्रदेश सरकारका प्रतिनिधिले सो विधेयक फिर्ता गर्ने प्रव्रिmयाबारे सोध्न आएको सभामुख रामचन्द्र मण्डलले जानकारी दिँदै भन्नुभयो, “सदनको आजको कार्यसूचीमा कामकाजी भाषा सम्बन्धमा व्यवस्था गर्न बनेको विधेयक राखेका छैनाँै ।” विधेयकउपर छलफल कार्यसूचीमा रहेको दिन मात्र आफ्नो विचार, धारणा राख्नुहोला । सरकारले विधेयक फिर्ता लिन्छ, यसको कानुनी प्रव्रिmया, प्रावधान के छ बुझेर गएको छ । संसद्मा टेबुल भइसकेको विधेयक सदनको सहमतिमै प्रस्तावकले विधेयक फिर्ता लिन सकिने कानुनी प्रावधान रहेको सभामुख मण्डलले जानकारी गराउनुभयो । प्रदेश सभाको बुधबार बसेको बैठकमा शिक्षा तथा संस्कृतिमन्त्री रानीकुमारी तिवारीले सो विधेयक पेस गर्नुभएको थियो । विधेयकमा सरकारी कामकाजको भाषा मधेश प्रदेश सरकारी कार्यालयमा लिखित वा मौखिक रूपमा प्रयोग हुने गरी नेपाली भाषाका अतिरिक्त मैथिली, भोजपुरी, बज्जिका, हिन्दी र अङ्ग्रेजीलाई समावेश गरिएको छ । मधेश सरकारले प्रस्ताव गरेका कामकाजी भाषामा राष्ट्रिय जनगणना, २०७८ अनुसार पहिलोमा मैथिली, दोस्रोमा भोजपुरी, तेस्रोमा बज्जिका रहेको छ भने हिन्दी १० र अङ्ग्रेजी ४६ नम्बरमा रहेको छ । प्रतिशतका आधारमा मधेश प्रदेशका सबभन्दा बढी मैथिली ४१.७३ प्रतिशत मानिसले बोल्ने गरेको छ भने दोस्रोमा भोजपुरी १८.८१ प्रतिशत, तेस्रोमा बज्जिका १८.४४, १० औँमा हिन्दी ०.२३ प्रतिशत र ४६ औँमा अङ्ग्रेजी ०.०० प्रतिशत रहेको तथ्याङ्कमा उल्लेख गरिएको छ । चौथोमा नेपाली भाषा ५.७६ प्रतिशत मानिसले बोल्ने गरेको जनाएको छ । सदनमा सांसदहरूले विधेयकमा समावेश गर्न माग गरिएका थारू भाषा पाँचौँ नम्बरमा रहेको छ । प्रदेशमा ४.१७ प्रतिशत मानिसले थारू भाषा बोलिने गरेको राष्ट्रिय जनगणनामा उल्लेख छ । त्यस्तै छैटौँ स्थानमा रहेको उर्दू ४.०८ प्रतिशत, सातौ स्थानमा रहेको मगही ३.५२ प्रतिशत, नवौँ स्थानमा रहेको मगर ०.७३ प्रतिशत र आठौँ स्थानमा रहेको तामाङ १.६५ प्रतिशत मानिस बोलिने गरेको छ । मधेश प्रदेशमा ६२ वटा विभिन्न भाषा गणना भएको राष्ट्रिय जनगणना २०७८ मा उल्लेख छ ।",
      "link": "https://gorkhapatraonline.com/news/140285",
      "image": "https://gorkhapatraonline.com/storage/media/247279/conversions/Untitled-1-original-thumb.jpg"
    },
    {
      "slug": "140288",
      "title": "झोलुङ्गे पुलले यात्राअवधि छोटियो",
      "timestamp": 1737676800000,
      "source": "gp",
      "content": "भौगोलिक रूपमा विकट र दुर्गम क्षेत्रमा पर्ने म्याग्दीको धवलागिरि गाउँपालिका–४ खिवाङको खोलाखर्कमा झोलुङ्गे पुल निर्माण भएपछि यात्राअवधि छोटिएको छ ।",
      "longContent": "म्याग्दी, माघ ११  गते । भौगोलिक रूपमा विकट र दुर्गम क्षेत्रमा पर्ने म्याग्दीको धवलागिरि गाउँपालिका–४ खिवाङको खोलाखर्कमा झोलुङ्गे पुल निर्माण भएपछि यात्राअवधि छोटिएको छ । एक सय १२ मिटर लामो पुलबाट धवलागिरि–४ खिवाङ, वडा नं ५ मलम्पार र मराङका एक सय ७० घरका आठ सय ५० जनसङ्ख्या लाभान्वित भएका छन् । रू ५७ लाख ५२ हजार पाँच सय ८८ को लागतमा पुल निर्माण भएको वडाध्यक्ष यामबहादुर घर्तीले बताउनुभयो । उपभोक्ता समितिका सदस्य चन्द्रबहादुर हमालले पुल बनेपछि एक घण्टा ३० मिनेटको बाटो पाँच मिनेटमा छोटिएको बताउनुभयो । “पहाडको टुप्पोबाट फेदीमा झेरर जङ्गल र भिरको बाटो भएर पुनः डाँडामा उक्लँदा भालु, चितुवाको डर थियो”, उहाँले भन्नुभयो, “पुल बनेपछि सुरक्षित रूपमा छोटो बाटो हिँड्न पाएका छौँ ।” धवलागिरि गाउँपालिका, उपभोक्ता र झोलुङ्गे पुल क्षेत्रगत सहयोग कार्यक्रम (स्वाप)को सहकार्यमा पुल निर्माण भएको हो । पुल निर्माणका लागि गैरसरकारी संस्था मिलन म्याग्दीले सामाजिक तथा प्राविधिक सहयोग गरेको थियो । गाउँपालिकाले रू सात लाख ४९ हजार ९२ सहयोग गरेको पुल निर्माणका लागि उपभोक्ताले रू एक लाख १५ हजार दुई सय ४५ बराबरको श्रमदान गरेका मिलन म्याग्दीका अध्यक्ष दिलु बिटालुले बताउनुभयो । स्वाप कार्यक्रममार्फत लठ्ठा, बुल्डअफ ग्रिप, निर्माण सामग्री खरिद, ढुवानी, मजदुरको ज्याला र गैरसरकारी संस्थाको सेवा शुल्कका लागि रू ४८ लाख ८८ हजार दुई सय ५१ बराबरको सहयोग भएको छ । यस वर्ष धवलागिरिमा खोलाखर्क र हाडेभिर–खारा जोड्ने म्याग्दी खोलामाथि दुईवटा झोलुङ्गे पुल निर्माण भएको छ । रू ५७ लाख ८६ हजार चार सय ८८ को लागतमा निर्माण भएको हाडेभिर–खारा जोड्ने एक सय एक मिटर लामो झोलुङ्गे पुलबाट धारापानी, खारा, बिम, इल्पुका एक सय ७४ घरका एक हजार दुई सय ३३ जनसङ्ख्या लाभान्वित भएका छन् । खोलाखर्कको झोलुङ्गे पुलको बिहीबार धवलागिरिका उपाध्यक्ष रेशम पुनमगरले उद्घाटन गर्नुभयो । सडक सुविधाको पहुँच नभएको भौगोलिक रूपमा विकट र दुर्गम क्षेत्रमा निर्माण भएको झोलुङ्गे पुल सुरक्षित आवतजावत र यात्राअवधि छोट्याउन प्रभावकारी बनेको बताउनुभयो । समुदाय, दातृ निकाय र गैरसकारी संस्थासँग समन्वय गरेर आवश्यक अन्य ठाउँमा पनि पुल निर्माणका लागि गाउँपालिकाले पहल गरेको पुनले बताउनुभयो । रासस",
      "link": "https://gorkhapatraonline.com/news/140288",
      "image": "https://gorkhapatraonline.com/storage/media/247282/conversions/Untitled-3-original-thumb.jpg"
    },
    {
      "slug": "140287",
      "title": "देशभक्त छोरो मर्दा देशै रूँदो रैछ...",
      "timestamp": 1737676800000,
      "source": "gp",
      "content": "उपचारका क्रममा भारतको एक अस्पतालमा मङ्गलबार निधन हुनुभएका पूर्वऊर्जा राज्यमन्त्री एवं संविधानसभा सदस्य रामजीप्रसाद शर्माको बिहीबार बागलुङस्थित निरयघाटमा अन्त्येष्टि गरिएको छ ।",
      "longContent": "गण्डकी, माघ ११ गते ।  उपचारका क्रममा भारतको एक अस्पतालमा मङ्गलबार निधन हुनुभएका पूर्वऊर्जा राज्यमन्त्री एवं संविधानसभा सदस्य रामजीप्रसाद शर्माको बिहीबार बागलुङस्थित निरयघाटमा अन्त्येष्टि गरिएको छ । सशस्त्र प्रहरी बलको शोक सलामीसहित गरिएको अन्त्येष्टिमा पूर्वप्रधानमन्त्री तथा नेपाल कम्युनिष्ट पार्टी ९एकीकृत समाजवादी०का अध्यक्ष माधवकुमार नेपालसहित सयौँ मानिस उपस्थित थिए ।  पूर्वप्रधानमन्त्री नेपालले दिवङ्गत शर्माको घर र अन्त्येष्टिस्थलमा पुगेर उहाँप्रति श्रद्धाञ्जली अर्पण गर्नुभएको थियो । सो क्रममा उहाँले नेपालको राजनीतिक आन्दोलनले असल र निष्ठावान नेतालाई गुमाएको बताउनुभयो । अढसठ्ठी वर्षको उमेरमा भएको शर्माको अप्रत्यासित निधनको खबरले आफू स्तब्ध बनेको उहाँको भनाइ थियो । मानिसको जीवन नश्वर रहेको भन्दै पूर्वप्रधानमन्त्री नेपालले व्यक्ति दिवङ्गत भएर गए पनि उसका सही कर्म र योगदानको सदा स्मरण भइरहने बताउनुभयो । जेबी टुहुरेको गीत ‘मृत्यु पनि मान्छेपिच्छे फरक हुँदोरैछ, देशभक्त छोरो मर्दा देशै रूँदो रैछ’ सम्झँदै उहाँले शर्माको निधनको खबर सुन्ने जोकोही मर्माहत भएको बताउनुभयो । पूवप्रधानमन्त्री नेपालले आगामी ससंद् बैठकमा दिवङ्गत शर्माप्रति श्रद्धाञ्जलीसहित सम्मान गरिनुपर्ने बताउनुभयो । देश र जनताप्रति जीवन समर्पित गर्नेहरू सधैँ प्रंशसायोग्य रहने भन्दै उहाँले शर्मा पनि आफ्ना व्यवहार र आचरणका कारण जनतामाझ लोकप्रिय रहेको बताउनुभयो ।  विसं २०६४ को पहिलो संविधानसभा चुनावमा बागलुङ–१ बाट निर्वाचित शर्मा बागलुङको कम्युनिष्ट आन्दोलनको अगुवा नेताका रूपमा चिनिनुहुन्छ । पछिल्लो समय नेकपा (एकीकृत समाजवादी)मा क्रियाशील रहनुभएका उहाँ संविधानसभाको पहिलो कार्यकालमा ऊर्जा राज्यमन्त्री हुनुभएको थियो । उहाँ कुशल सङ्गठक र विकासप्रेमी नेताका रूपमा परिचित हुनुहुन्थ्यो । शर्माले पञ्चायतकालमा बागलुङमा तत्कालीन नेकपा (माले) स्थापना र सङ्गठन विस्तारमा महत्त्वपूर्ण भूमिका निर्वाह गर्नुभएको थियो ।उहाँले पञ्चायतविरोधी आन्दोलनमा मालेका तत्कालीन नेता गोविन्द अधिकारी, मोहनलाल शर्मा, नरबहादुर थापालगायतसँग मिलेर काम गर्नुभएको थियो । शर्माले नेकपा (एमाले) बागलुङको सचिवका रूपमा १५ वर्ष, धवलागिरि इञ्जार्ज र केन्द्रीय सदस्यका रूपमा पनि जिम्मेवारी पूरा गर्नुभएको थियो । मिर्गौला प्रत्यारोपणका लागि भारत जानुभएका शर्माको उपचारकै क्रममा निधन भएको थियो । शर्माका श्रीमती, दुई छोरा र छोरी छन् । रासस",
      "link": "https://gorkhapatraonline.com/news/140287",
      "image": "https://gorkhapatraonline.com/storage/media/247281/conversions/Untitled-2-original-thumb.jpg"
    },
    {
      "slug": "140286",
      "title": "खेलकुद पत्रकार मञ्च गण्डकीमा आस्थामगर निर्वाचित",
      "timestamp": 1737676800000,
      "source": "gp",
      "content": "नेपाल खेलकुद पत्रकार मञ्च गण्डकीको अध्यक्षमा मानबहादुर घर्तीमगर (एमबी आस्था) निर्वाचित हुनुभएको छ । मञ्चको बिहीबार साँझ अबेर सम्पन्न तेस्रो अधिवेशनले आगामी दुईवर्षे कार्यकालका लागि आस्थाको नेतृत्वमा नयाँ कार्यसमिति निर्वाचित गरेको हो ।",
      "longContent": "कास्की, माघ ११  गते ।  नेपाल खेलकुद पत्रकार मञ्च गण्डकीको अध्यक्षमा मानबहादुर घर्तीमगर (एमबी आस्था) निर्वाचित हुनुभएको छ । मञ्चको बिहीबार साँझ अबेर सम्पन्न तेस्रो अधिवेशनले आगामी दुईवर्षे कार्यकालका लागि आस्थाको नेतृत्वमा नयाँ कार्यसमिति निर्वाचित गरेको हो । प्रतिस्पर्धी सुरज श्रेष्ठलाई नौ मतान्तरले पराजित गर्दै आस्था निर्वाचित हुनुभएको हो । यसैगरी, उपाध्यक्षमा राजाराम पौडेल, उपाध्यक्ष समावेशीमा उमा आलेमगर, महासचिवमा पर्शुराम शर्मा, सचिवमा राजु गिरी र कोषाध्यक्षमा विमल तिवारी निर्वाचित हुनुभयो । मञ्चको उपाध्यक्ष, कोषाध्यक्ष र सदस्यमा सर्वसम्मत भए पनि अध्यक्ष, उपाध्यक्ष (समावेशी), महासचिव र सचिवमा निर्वाचन भएको थियो । यसैगरी, कार्यसमिति सदस्यमा कृष्ण दवाडी, गीता राना, चेतबहादुर (प्रवीण) थापा, बसबहादुर (वसन्त) शेर्पा, रिखिराम जिसी, विजय नेपाली र बालकुमारी पौडेल निर्वाचित हुनुभयो । नवनिर्वाचित अध्यक्ष आस्था मगरले खेलकुद विधामा कलम चलाइरहेका पत्रकारको क्षमता अभिवृद्धिका लागि योजना बनाएर काम गर्ने प्रतिबद्धता जनाउनुभयो ।मञ्चको अधिवेशन गण्डकी प्रदेश सरकारका सामाजिक विकास, युवा तथा खेलकुदमन्त्री विन्दुकुमार थापाले उद्घाटन गर्नुभएको थियो । नेपाल खेलकुद पत्रकार मञ्च गण्डकी, गण्डकी प्रदेशका सम्पूर्ण खेलकुद पत्रकारहरूको साझा संस्था हो । नेपाल खेलकुद पत्रकार मञ्च गण्डकी प्रदेशका रूपमा स्तरोन्नति गर्दै २०७५ सालमा स्वायत्त संस्थाका रूपमा विकास गरिएको हो । मञ्चले खेल पत्रकारको क्षमता अभिवृद्धिका लागि तालिम तथा खेल क्षेत्रमा कलम चलाउने पत्रकारको हकहित र सहयोगका लागि काम गरिरहेको छ । मञ्चले हरेक वर्ष भव्य समारोहबीच आयोजना गर्ने पोखरा स्पोट्र्स अवार्डले खेल क्षेत्रमा अगाडि बढ्नेलाई उत्प्रेरणा दिने कार्य मात्र नगरी मञ्चप्रतिको आकर्षण बढाएको छ । रासस",
      "link": "https://gorkhapatraonline.com/news/140286",
      "image": "https://gorkhapatraonline.com/storage/media/247280/conversions/Untitled-1-original-thumb.jpg"
    },
    {
      "slug": "140284",
      "title": "समितिद्वारा तरकारी र फलफूलको मूल्य निर्धारण",
      "timestamp": 1737676800000,
      "source": "gp",
      "content": "कालीमाटी फलफूल तरकारी विकास समितिले आजका लागि कृषिउपजहरूको थोक मूल्य निर्धारण गरेको छ ।",
      "longContent": "काठमाडौँ,   माघ ११  गते ।   कालीमाटी फलफूल तरकारी विकास समितिले आजका लागि कृषिउपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (भारतीय) प्रतिकेजी रु ७०, गोलभेँडा सानो (लोकल) प्रतिकेजी रु २०, गोलभेँडा सानो (तराई) प्रतिकेजी रु ३०, गोलभेँडा सानो भारतीय रु ३० आलु रातो प्रतिकेजी रु ४७, आलु रातो (भारतीय) प्रतिकेजी रु ४०, प्याज सुकेको (भारतीय) प्रतिकेजी रु ७०, गाजर (लोकल) प्रतिकेजी रु ५०, गाजर (तराई) प्रतिकेजी रु ४०, बन्दा (लोकल) प्रतिकेजी रु २५, बन्दा (तराई) प्रतिकेजी रु १५, बन्दा (नरिवल) प्रतिकेजी रु १५, काउली स्थानीय प्रतिकेजी रु १५, स्थानीय काउली (ज्यापु) प्रतिकेजी रु २०, काउली (तराई) प्रतिकेजी रु १५, मूला रातो प्रतिकेजी रु ४०, मूला सेतो (लोकल) प्रतिकेजी रु २०, सेतो मूला (हाइब्रिड) प्रतिकेजी रु ३०, भन्टा लाम्चो प्रतिकेजी रु ३०, भन्टा डल्लो प्रतिकेजी रु ४० कायम भएको छ ।यसैगरी, मकै बोडी प्रतिकेजी रु ७०, मटरकोसा प्रतिकेजी रु ६०, घिउ सिमी (लोकल) प्रतिकेजी रु ७०, घिउ सिमी (हाइब्रिड) प्रतिकेजी रु ७०, घिउ सिमी (राजमा) प्रतिकेजी रु ७०, टाटे सिमी प्रतिकेजी रु ५०, तिते करेला प्रतिकेजी रु १००, लौका प्रतिकेजी रु ७०, परवर (तराई) प्रतिकेजी रु १००, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु २०, हरियो फर्सी (डल्लो) प्रतिकेजी रु २०, सलगम प्रतिकेजी रु १००, भिण्डी प्रतिकेजी रु १३०, सखरखण्ड प्रतिकेजी ७०, बरेला प्रतिकेजी रु ३०, पिँडालु प्रतिकेजी रु ८०, स्कूस प्रतिकेजी रु ५०, रायो साग प्रतिकेजी रु १५, पालुङ्गो साग प्रतिकेजी ५०, चमसुरको साग रु ५०, तोरीको साग प्रतिकेजी रु ३०, मेथीको साग प्रतिकेजी रु ५०, प्याज हरियो प्रतिकेजी रु ४०, बकुला प्रतिकेजी रु ६०, तरुल प्रतिकेजी रु ९०, च्याउ (कन्य) प्रतिकेजी रु ८०, च्याउ (डल्ले) प्रतिकेजी रु ३५० निर्धारण गरिएको छ ।ब्रोकाउली प्रतिकेजी रु ३०, चुकुन्दर प्रतिकेजी रु ९०, सजिवन रु २५०, रातो बन्दा प्रतिकेजी रु ६०, जिरीको साग प्रतिकेजी रु ७०, ग्याठ कोबी प्रतिकेजी रु ९०, सेलरी प्रतिकेजी रु ४००, पार्सले प्रतिकेजी रु ८००, सौफको साग प्रतिकेजी रु ८०, पुदिना प्रतिकेजी रु ४००, गान्टे मूला प्रतिकेजी रु ८०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२०, गुन्द्रुक प्रतिकेजी रु ३०० तोकेकोे छ ।समितिले स्याउ (झोले) प्रतिकेजी रु २६०, स्याउ (फूजी) प्रतिकेजी रु ३००, केरा (दर्जन) रु १७०, कागती प्रतिकेजी रु १६०, अनार प्रतिकेजी रु ४००, अङ्गुर (हरियो) प्रतिकेजी रु २४०, अङ्गुर (कालो) प्रतिकेजी रु ३८०, सुन्तला (नेपाली) प्रतिकेजी रु १३५, सुन्तला (भारतीय) प्रतिकेजी रु १००, काँक्रो (लोकल) प्रतिकेजी रु १४०, काक्रो (हाइब्रिड) प्रतिकेजी रु ६०, निबुवा प्रतिकेजी रु ५०, नासपाती (चाइनिज) प्रतिकेजी रु २४०, मेवा (नेपाली) प्रतिकेजी रु ५०, मेवा (भारतीय) प्रतिकेजी रु १००, अम्बा प्रतिकेजी रु १२०, लप्सी प्रतिकेजी रु ५०, स्ट्रबेरी (भुइऐसेलु) प्रतिकेजी रु ५००, किबी प्रतिकेजी रु २५०, आभोकाडो प्रतिकेजी रु २५०, अमला प्रतिकेजी रु ७० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ७०, खुर्सानी हरियो (बुलेट) प्रतिकेजी रु ८०, खुर्सानी हरियो (माछे) प्रतिकेजी रु ००, खुर्सानी हरियो (अकबरे) प्रतिकेजी रु ३००, भेडे खुर्सानी प्रतिकेजी रु ७०, लसुन हरियो प्रतिकेजी रु १००, हरियो धनिया प्रतिकेजी रु ३०, लसुन सुकेको चाइनिज प्रतिकेजी रु ३००, लसुन सुकेको नेपाली प्रतिकेजी रु ३००, छ्यापी सुकेको प्रतिकेजी रु १६०, छ्यापी हरियो प्रतिकेजी रु २५०, ताजा माछा (रहु) प्रतिकेजी रु ३५०, ताजा माछा (बचुवा) प्रतिकेजी रु २६०, ताजा माछा (छडी) प्रतिकेजी रु २६०, ताजा माछा (मुङ्गरी) प्रतिकेजी रु ४५०, रुख टमाटर प्रतिकेजी १५०, राजा च्याउ प्रतिकेजी रु ३०० र सिताके च्याउ प्रतिकेजी रु ८०० तोकेको छ । रासस",
      "link": "https://gorkhapatraonline.com/news/140284",
      "image": "https://gorkhapatraonline.com/storage/media/247278/conversions/adrhs-original-thumb.jpg"
    },
    {
      "slug": "140283",
      "title": "सडक निर्माणको काम तीव्र गतिमा",
      "timestamp": 1737676800000,
      "source": "gp",
      "content": "विश्व बैङ्कको सहयोगमा सुरु गरिएको गाईघाटस्थित त्रियुगा नगरपालिका क्षेत्रमा सानाठुला गरी विभिन्न १३ वटा सडक निर्माणको काम ५० प्रतिशत सम्पन्न भएको छ । निर्धारित समयसीमाभित्र काम सम्पन्न",
      "longContent": "भक्तिविलास पोखरेल गाईघाट, माघ ११ गते । विश्व बैङ्कको सहयोगमा सुरु गरिएको गाईघाटस्थित त्रियुगा नगरपालिका क्षेत्रमा सानाठुला गरी विभिन्न १३ वटा सडक निर्माणको काम ५० प्रतिशत सम्पन्न भएको छ । निर्धारित समयसीमाभित्र काम सम्पन्न नभए विश्व बैङ्कको सहयोग कटौती हुने भएपछि निर्माण कम्पनीले सडक निर्माणको कामलाई तीव्रता दिएको हो । अबको पाँच महिनाभित्रमा सम्पूर्ण काम समाप्त गर्ने गरी क्यालेन्डर डेका आधारमा तीव्र गतिमा उच्च गुणस्तरको कालोपत्रे सडक निर्माणलाई तीव्र गतिमा अगाडि नबढाउने हो भने तोकिएको मितिमा काम सम्पन्न गर्न नसकिने र त्यसबाट यो योजना नै अलपत्र हुनसक्ने भएकाले अब  चौबिसै घण्टा निर्माण कार्य गर्न जरुरी भएको त्रियुगा नगरपालिकाका नगरप्रमुख वसन्त बस्नेतले बताउनुभयो ।गाईघाट बजारलगायत वडा नं. १०, ११, १२ र १३ भित्रमा करिब १५ किलोमिटर कालोपत्रे सडक निर्माण गर्न त्रियुगा नगरपालिकाले अगाडि सारेको योजनालाई एक अर्ब रुपियाँ लगानी गर्ने गरी विश्व बैङ्कले अघिल्लो वर्ष नै स्वीकृत गरेको भए पनि घटाघट प्रणालीमा ठेक्का लगाउँदा ६७ करोड रुपियाँमा सम्झौता भएकाले गुणस्तरमा कमी आउन नदिन आफूले निर्माण भइरहेका क्षेत्रमा कडाइका साथ निगरानी गरिरहेको नगरप्रमुख बस्नेतले बताउनुभयो ।जिल्लाको सदरमुकामसमेत रहेको गाईघाट बजारको पिपल चोक बरुवा सडक, करमगाछी आदर्शटोल सडक, सिटी हल पश्चिमको सडक, बाबारानी डिएम गेट सडक, पूmलचोक बोटेटोल सडक, प्रगति टोल साकेला सडक र सगरमाथा कृषि बजार क्षेत्रको सडकसमेत गरी करिब १५ किलोमिटर सडक निर्माणका लागि सहरी विकास मन्त्रालयमार्फत ‘सहरी सुशासन तथा पूर्वाधार सुधार कार्यव्रmम’ (युजिआइआइपी) अन्तर्गत विश्व बैङ्कले यस नगरपालिकालाई उक्त रकम सहयोग गरेको नगरप्रमुख बस्नेतले बताउनुभयो ।सडक निर्माणका लागि चाहिने आवश्यक रकमको जोहो हुन नसक्दा विगत लामो समयदेखि जीर्ण अवस्थामा गुज्रिरहेका यी सडकमा दुवैतर्फ गरी करिब २९ किलोमिटर नालीसहितको अस्पाल प्रविधिको उच्च गुणस्तरको कालोपत्रेबाट स्थानीय बासिन्दामा उत्साह छाउनुका साथै निर्वाचनका समयमा आपूmहरूले जनतासामु गरेका बाचा पनि पूरा हुनेमा आपूm विश्वस्त रहेको नगरप्रमुख बस्नेतले बताउनुभयो । त्रियुगा नगरपालिका वडा नं. ११ का वडाध्यक्ष सुमन्त कोइरालाले विश्व बैङ्कको सहयोगमा १८ मिटर चौडाइको दायाँबायाँ नालासहित सडक निर्माणको काम भइरहेको र अबको छ महिनापछि गाईघाट बजारमात्र नभएर पुरानो गाईघाट, करमगाछी, ढिम्की मन्दिर क्षेत्र, सङ्गमटोल, पुरानो हवाई फिल्ड तथा तरकारी बजारलगायत समग्रमा गाईघाट बजारको स्वरूप परिवर्तन हुने बताउनुभयो । निर्माण कम्पनी आशिष/आशीर्वाद/स्वामीनारायण जेभीका प्रोजेक्ट प्रमुख इन्जिनियर राजेश यादवका अनुसार यो पाँचबर्से परियोजना भए पनि डिपिआर तयार गरी त्यसको ड्रोइङ निर्माण, सूचना प्रकाशन, टेन्डर स्वीकृति प्रव्रिmया, आशयपत्र र सम्झौता आदि प्रशासनिक काममा साढे तीन वर्ष लागेको र सम्झौता गर्दा १५ महिनाको अवधि बाँकी रहेको भए पनि अबको ५ महिनाभित्रमा सबै काम सम्पन्न गरिने र सडकको नाला निर्माणको काम हालसम्म ८५ प्रतिशत सकिएकाले अब बेस, सबबेसलगायत कालोपत्रेको काम सुरु गरिने बताउनुभयो । सात प्रदेशका ५६ स्थानीय तहमा ‘सहरी शासकीय सुधार तथा पूर्वाधार आयोजना’ सञ्चालन गर्ने नेपाल सरकारको निर्णयबमोजिम उक्त आयोजनामा नेपाल सरकारलाई विश्व बैङ्कले एक अर्ब ५० करोड अमेरिकी डलर (करिब दुई खर्ब रुपियाँ ) सहुलियत ऋण उपलब्ध गराउने सम्झौता भए अनुसार यी सडक निर्माण गर्न थालिएको नगरपालिकाका प्रमुख प्रशासकीय अधिकृत विष्णुभक्त सिग्देलले बताउनुभयो । त्रियुगा नगरपालिकाका इन्जिनिएर शैलेन्द्र मण्डलले हालसम्म निर्माण कम्पनीलाई करिब २० करोड रुपियाँ भुक्तानी दिइसकिएको र अब २४ सै घण्टा सडक निर्माणको काममा लाग्न भनिएको छ । यही माघ मसान्तसम्ममा नाला निर्माणको सम्पूर्ण काम सम्पन्न गरेर बेस, सबबेस लगाउने र जेठ मसान्तसम्ममा अस्पाल प्रविधिको कालोपत्रे सडक निर्माणको काम पूर्वनिर्धारित समयसीमाभित्रै सम्पन्न गरिने बताउनुभयो ।",
      "link": "https://gorkhapatraonline.com/news/140283",
      "image": "https://gorkhapatraonline.com/storage/media/247277/conversions/Untitled-1-original-thumb.jpg"
    },
    {
      "slug": "140282",
      "title": "तिब्बतसँगको सिमा टिप्ताला पुग्यो गाडी",
      "timestamp": 1737676800000,
      "source": "gp",
      "content": "चीनको स्वशासित क्षेत्र तिब्बतसँग जोडिएको नेपालको टिप्ताला क्षेत्रमा नेपाली सवारीसाधन सञ्चालनले नयाँ सम्भावनाको ढोका खोलिदिएको छ । तमोर करिडोरको मर्मतपश्चात कच्ची सडकमार्ग हुँदै टिपतालासम्म जीप, ट्रयाक्टरलगायत सवारीसाधन नियमित रूपमा पुग्न थालेका छन् ।",
      "longContent": "ताप्लेजुङ, माघ ११ गते । चीनको स्वशासित क्षेत्र तिब्बतसँग जोडिएको नेपालको टिप्ताला क्षेत्रमा नेपाली सवारीसाधन सञ्चालनले नयाँ सम्भावनाको ढोका खोलिदिएको छ । तमोर करिडोरको मर्मतपश्चात कच्ची सडकमार्ग हुँदै टिपतालासम्म जीप, ट्रयाक्टरलगायत सवारीसाधन नियमित रूपमा पुग्न थालेका छन् ।   टिपताला क्षेत्रको सहज पहुँचले पर्यटन प्रवर्द्धनमा सकारात्मक प्रभाव पारेको छ । फक्ताङलुङ गाउँपालिका–७ का वडाध्यक्ष छेतेन शेर्पाका अनुसार सडक मर्मतसँगै अहिले धेरै यात्रु टिपताला क्षेत्र भ्रमण गर्न सवारीमार्फत आउन थालेका छन् । पहिले कठिन यात्राका रूपमा लिइने यो खण्डमा अहिले सहज रूपमा सवारीसाधन चल्न थालेपछि आन्तरिक पर्यटकको आगमन बढेको छ ।फक्ताङलुङ गाउँपालिका–६ को लेलेप र ७ को ओलाङचुङ्गोला हुँदै टिप्तालासम्मको खण्डमा खाल्डाखुल्डी पुर्ने, ह्युमपाइप राख्ने र नदी तथा खोल्साका भागलाई मर्मत गरिएपछि सवारी सञ्चालन सम्भव भएको हो । फुङ्लिङबाट टिपताला पुगेर फर्किने यात्रा अब तीन दिनमा सम्भव भएको छ । ताप्लेजुङ उद्योग वाणिज्य सङ्घका अध्यक्ष नारायण थापाको नेतृत्वमा गएको व्यवसायीको टोलीले तीन दिनभित्रै फुङ्लिङ–टिप्ताला ओहोरदोहोर गरेको छ । अध्यक्ष थापाका अनुसार यो खण्डमा नियमित व्यापारिक गतिविधि सञ्चालन गर्न सकिने सम्भावना बढेको छ । पानी र हिलोको समस्या केही ठाउँमा भए पनि समग्र यात्रा सहज छ । ओलाङचुगोलासम्म नियमित यातायात सञ्चालन भइरहेको फक्ताङलुङ गाउँपालिकाका कार्यपालिका सदस्य तथा ओलाचुङगोलाका स्थानीय फुपुल्हमु श्रेष्ठका अनुसार पहिले आवश्यक सामग्री ढुवानी गर्न ठूलो खर्च हुन्थ्यो, अहिले गाउँमा गाडी आइपुग्छ सहज भएको छ ।   वडाध्यक्ष शेर्पाका अनुसार सुक्खा मौसममा मात्र सवारीसाधन सञ्चालन सम्भव भए पनि यदि तमोर नदीका मुख्य भागमा पक्की पुल निर्माण गरियो भने बर्खामा पनि सहज आवागमन हुनसक्छ । वडाध्यक्ष शेर्पाले भन्नुभयो, “सुकेपानी, जोङ्गिन र फेदी क्षेत्रमा पुल बनेपछि सधैँभरि टिप्ताला पुग्न सम्भव हुनेछ ।”  फक्ताङलुङ गाउँपालिकाका अध्यक्ष राजन लिम्बूका अनुसार सुकेपानीमा बेलिब्रिज निर्माणका लागि ठेक्का प्रक्रिया अघि बढिसकेको छ । जोङ्गिन र ओलाङचुङ्गोलाका क्षेत्रमा मोटर गुड्ने पुल निर्माण भएमा टिप्ताला क्षेत्र पर्यटन र व्यापारको केन्द्रविन्दु बन्न सक्छ । तिब्बतको डिङ्जी काउन्टी सरकार र ताप्लेजुङका सुरक्षा अधिकारीबीच भएको बैठकले पनि यस क्षेत्रमा थप अवसर सिर्जना गर्न सक्ने सङ्केत गरेको छ ।तिब्बत सरकारले टिपतालाबाट फुङ्लिङसम्मको सडक कालोपत्र गरिदिन इच्छुक रहेको जनाएपछि सरकारले प्रस्ताव अघि बढाउने तयारी गरेको छ । ताप्लेजुङका प्रमुख जिल्ला अधिकारी नेत्रप्रसाद शर्माका अनुसार सरकार–सरकार सहकार्यमार्फत प्रस्ताव आएमा तिब्बतले सडक कालोपत्र गर्ने वचन दिएको छ । टिपतालासम्म सवारीसाधन सञ्चालनले ताप्लेजुङका दुर्गम क्षेत्रको विकास र सम्भावनालाई उजागर गरेको छ । सडक मर्मत, पुल निर्माण र अन्तरदेशीय सहकार्यले यो क्षेत्र पर्यटन र व्यापारिक केन्द्रका रूपमा स्थापित हुने अपेक्षा गरिएको छ ।",
      "link": "https://gorkhapatraonline.com/news/140282",
      "image": "https://gorkhapatraonline.com/storage/media/247293/conversions/asdrrgaqd-original-thumb.jpg"
    },
    {
      "slug": "140281",
      "title": "काठमाडौँ उपत्यकाको तापक्रम क्रमशः बढ्दो",
      "timestamp": 1737676800000,
      "source": "gp",
      "content": "काठमाडौँ, माघ ११ गते । हाल देशको पश्चिमी भू–भागमा पश्चिमी न्यून चापीय प्रणालीको प्रभाव रहेको छ । गण्डकी, कर्णाली र सुदूरपश्चिम प्रदेशका पहाडी भू–भागमा आंशिक बदली रही बाँकी भू–भागमा मौसम सफा रहेको छ । साथै तराइका धेरै भागमा हुस्सु लागेको जल तथा मौसम विज्ञान विभागले जनाएको छ । आगामी साताभर तराई भेगमा कुहिरो नफाट्ने तथा त्यसपछि क्रमशः त्यो हराउँदै जाने मौसमविद् प्रतिभा मानन्धरले बताउनुभयो । काठमाडौँ उपत्यकाको तापक्रम पनि क्रमशः वृद्धि हुन थालेको छ । बिहीबार बिहान यहाँकोको न्यूनतम तापक्रम ६।१ डिग्री सेल्सियस मापन गरिएकामा आज त्यो ६।१ डिग्री सेल्सियस कायम भएको छ । आज यहाँको अधिकतम तापक्रम २१ देखि २३ डिग्री सेल्सियस रहने विभागको पूर्वानुमान छ । विभागका अनुसार आज दिउँसो कोशी, गण्डकी र कर्णाली प्रदेशका पहाडी भू–भागमा आंशिक बदली रही बाँकी भू–भागमा मौसम मुख्यतया सफा रहने छ । कर्णाली प्रदेशका उच्च पहाडी तथा हिमाली भू–भागका एक–दुई स्थानमा हल्का हिमपातको सम्भावन छ ।त्यसैगरी, आज राति कोशी र कर्णाली प्रदेशका पहाडी भू–भागमा आंशिक बदली रही बाँकी भू–भागमा मौसम मुख्यतया सफा रहने छ ।आगामी २४ घण्टामा कर्णाली प्रदेशका उच्च पहाडी तथा हिमाली भू–भागका एक–दुई स्थानमा हल्का हिमपातको सम्भावना छ । शनिबार बिहान तराईका धेरै स्थानमा हुस्सुको सम्भावना रहेकाले त्यसबाट दैनिक जनजीवन, कृषि, स्वास्थ्य, यातायात तथा हवाई उडानमा असर पर्न सक्ने जनाउँदै विभागले सम्बद्ध सबैलाई सतर्कता अपनाउन अनुरोध गरेको छ ।",
      "longContent": "काठमाडौँ, माघ ११ गते । हाल देशको पश्चिमी भू–भागमा पश्चिमी न्यून चापीय प्रणालीको प्रभाव रहेको छ । गण्डकी, कर्णाली र सुदूरपश्चिम प्रदेशका पहाडी भू–भागमा आंशिक बदली रही बाँकी भू–भागमा मौसम  सफा रहेको छ । साथै तराइका धेरै  भागमा हुस्सु लागेको  जल तथा मौसम विज्ञान विभागले जनाएको छ । आगामी साताभर तराई भेगमा कुहिरो नफाट्ने तथा त्यसपछि क्रमशः त्यो हराउँदै जाने मौसमविद् प्रतिभा मानन्धरले बताउनुभयो । काठमाडौँ उपत्यकाको तापक्रम पनि क्रमशः वृद्धि हुन थालेको छ । बिहीबार बिहान यहाँकोको न्यूनतम तापक्रम ६।१ डिग्री सेल्सियस मापन गरिएकामा आज त्यो ६।१ डिग्री सेल्सियस कायम भएको छ । आज यहाँको अधिकतम तापक्रम २१ देखि २३ डिग्री सेल्सियस रहने विभागको पूर्वानुमान छ । विभागका अनुसार आज दिउँसो कोशी, गण्डकी  र कर्णाली प्रदेशका पहाडी भू–भागमा आंशिक बदली रही बाँकी भू–भागमा मौसम मुख्यतया सफा रहने छ । कर्णाली प्रदेशका उच्च पहाडी तथा हिमाली भू–भागका एक–दुई स्थानमा हल्का हिमपातको सम्भावन छ ।त्यसैगरी, आज राति कोशी र कर्णाली प्रदेशका पहाडी भू–भागमा आंशिक बदली रही बाँकी भू–भागमा मौसम मुख्यतया सफा रहने छ ।आगामी २४ घण्टामा  कर्णाली प्रदेशका उच्च पहाडी तथा हिमाली भू–भागका एक–दुई स्थानमा हल्का हिमपातको सम्भावना छ ।  शनिबार बिहान तराईका धेरै स्थानमा हुस्सुको सम्भावना रहेकाले त्यसबाट दैनिक जनजीवन, कृषि, स्वास्थ्य, यातायात तथा हवाई उडानमा असर पर्न सक्ने जनाउँदै विभागले सम्बद्ध सबैलाई सतर्कता अपनाउन अनुरोध गरेको छ ।",
      "link": "https://gorkhapatraonline.com/news/140281",
      "image": "https://gorkhapatraonline.com/storage/media/247275/conversions/weather_good-original-thumb.jpg"
    },
    {
      "slug": "140271",
      "title": "समावेशीकरणको दिशामा नयाँ फड्को : गोरखापत्रद्वारा प्रकाशित अवधी भाषा",
      "timestamp": 1737676800000,
      "source": "gp",
      "content": "समावेशीकरणको दिशामा नयाँ फड्को : गोरखापत्रद्वारा प्रकाशित अवधी भाषा",
      "longContent": "",
      "link": "https://gorkhapatraonline.com/news/140271",
      "image": "https://gorkhapatraonline.com/storage/media/247263/conversions/6-original-thumb.jpg"
    },
    {
      "slug": "140280",
      "title": "स्याङ्जामा दुई हजार चार सय रोपनीमा आलुखेती",
      "timestamp": 1737676800000,
      "source": "gp",
      "content": "यहाँका केही किसानले व्यावसायिक रुपमा आलुखेती थालेका छन् । गल्याङ, चापाकोट, भीरकोट, वालिङका किसानले व्यावसायिक रुपमा आलुखेती थालेका हुन् ।",
      "longContent": "स्याङ्जा, माघ ११ गते । यहाँका केही किसानले व्यावसायिक रुपमा आलुखेती थालेका छन् । गल्याङ, चापाकोट, भीरकोट, वालिङका किसानले व्यावसायिक रुपमा आलुखेती थालेका हुन् । यस वर्ष स्याङ्जामा दुई हजार चार सय रोपनीमा आलुखेती गरिएको कृषि ज्ञान केन्द्रका प्रमुख विनोद हमालले बताउनुभयो । गत वर्ष एक हजार आठ सय ५० रोपनीमा आलुखेती गरिएको थियो । “जिल्लामा आलुखेती हुने क्षेत्रफल वृद्धि भएको छ, क्षेत्रफल वृद्धि हुँदा उत्पादन पनि वृद्धि हुन्छ”, उहाँले भन्नुभयो, “यस वर्ष पनि उत्पादन वृद्धि हुने सङ्केत देखिएको छ ।” आलुखेती गर्ने किसानलाई स्थलगत प्राविधिक प्रशिक्षण, बीउ खरिदमा अनुदान, सिँचाइ, रोगकीरा व्यवस्थापन, गे्रडिङ, प्याकिङ, भण्डारण र बजारीकरणका लागि ज्ञान केन्द्रले सहयोग गर्दै आएको उहाँले बताउनुभयो ।जिल्लामा कृषक समूह, सहकारी व्यावसायिक फार्ममार्फत व्यक्तिगत र सामूहिक रुपमा आलुखेती गरिएको छ । “विभिन्न जातका बीउ आलु उत्पादनमा स्याङ्जा आत्मनिर्भर रहेको छ, बीउ आलु जिल्लाबाट अन्यत्र पनि निर्यात हुने गरेको छ”, उहाँले भन्नुभयो, “खायन आलु जिल्लामा उत्पादन भएकाले नपुगेकाले अन्यत्रबाट आयात गर्नुपर्ने अवस्था रहेको छ, व्यावसायिक आलु उत्पादनतर्फ किसान आकर्षित हुनेक्रम बढ्दै गएकाले उत्पादन पनि वृद्धि हुँदै जाने छ ।”किसानले बीउ आलु छनोट गर्नसक्ने, उत्पादन भएपछि त्यसको भण्डारण र बजारीकरणका विषयमा पनि बुझ्दै गएकाले अबका वर्षहरुबाट किसानले सीधै बजारीकरण गर्नसक्ने बन्नुहुनेछ । कुन हावापानी र भूगोलमा कुन जातको आलु लगाउँदा उपयुक्त हुन्छ सो अध्ययन गरेर बीउ सिफारिस गर्ने गरेको उहाँले बताउनुभयो । जिल्लामा जनकदेव, खुमल उज्वल, कार्डिनल, एमएस ४५, रोजिटालगायतका उन्नत जातको बीउ आलु लगाउने गरिएको छ ।",
      "link": "https://gorkhapatraonline.com/news/140280",
      "image": "https://gorkhapatraonline.com/storage/media/247274/conversions/sh-original-thumb.jpg"
    },
    {
      "slug": "140279",
      "title": "प्रधानमन्त्री ओलीद्वारा सिद्धबाबा सुरुङको आज ‘ब्रेक थ्रु’",
      "timestamp": 1737676800000,
      "source": "gp",
      "content": "राष्ट्रिय गौरवको आयोजनाको रुपमा निर्माणाधीन सिद्धबाबा सुरुङमार्गको मुख्य सुरुङ छिचोल्ने काम [‘ब्रेक थ्रु’] आज हुँदैछ । सिद्धार्थ राजमार्गअन्तर्गत बुटवल–तानसेन सडकखण्डको माथिल्लो सिद्धबाबा मन्दिरदेखि एक किलोमिटर १२६ मिटर सुरुङमार्ग छिचोल्ने काम सकिएको छ ।",
      "longContent": "लुम्बिनी, माघ ११ गते । राष्ट्रिय गौरवको आयोजनाको रुपमा निर्माणाधीन सिद्धबाबा सुरुङमार्गको मुख्य सुरुङ छिचोल्ने काम [‘ब्रेक थ्रु’] आज हुँदैछ । सिद्धार्थ राजमार्गअन्तर्गत बुटवल–तानसेन सडकखण्डको माथिल्लो सिद्धबाबा मन्दिरदेखि एक किलोमिटर १२६ मिटर सुरुङमार्ग छिचोल्ने काम सकिएको छ । प्रधानमन्त्री केपी शर्मा ओलीको उपस्थितिमा आज मुख्य सुरुङको ‘ब्रेक थ्रु’ गरिने कार्यक्रम छ । मुख्य सुरुङ ‘ब्रेक थ्रु’ कार्यक्रममा उपप्रधानमन्त्री तथा अर्थमन्त्री विष्णुप्रसाद पौडेल, भौतिक पूर्वाधारमन्त्री देवेन्द्र दाहाललगायत उपस्थित हुने कार्यक्रम छ । आयोजनाका योजनाप्रमुख कृष्णराज अधिकारीले आज प्रधानमन्त्रीबाट अन्तिम ‘ब्रेक थ्रु’ गर्ने कार्यक्रमको सबै तयारी पूरा भएको जानकारी दिनुभयो । सिद्धार्थ राजमार्गको तल्लो सिद्धबाबा मन्दिरदेखि पाल्पाको दोभानसम्म अत्यधिक पहिरो झर्ने क्षेत्र पर्छ  । सुक्खायाममा पनि धुले पहिरो खस्ने गरेकाले राजमार्गको यस खण्डलाई सुरक्षित बनाउन सुरुङमार्ग निर्माण गरिएको हो । यो सुरुङमार्गका लागि २०७७ सालमा मन्त्रिपरिषद् बैठकले बजेट विनियोजन गरेसँगै २०७८ साल जेठ ९ मा सडक विभागले अन्तर्राष्ट्रिय रुपमा बोलपत्र आह्वान गरी  सुरुङमार्ग निर्माणक ठेक्का लगाएको थियो । सुरुङभित्र केही समस्या आए निस्कन मिल्नेगरी तीनवटा बाइपास बनाइएको छ । तेस्रो र पहिलो बाइपास को ‘ब्रेक थ्रु’ भदौ तथा असोजमा भएकामा दोस्रो बाइपासको ब्रेक थ्रु गत पुस ७ गते भएको हो । यहाँ पहिलो बाइपासको लम्बाइ एक सय ५१ मिटर,  दोस्रोको लम्बाइ एक सय ६१ मिटर र तेस्रोको एक सय ३० मिटर छ । पहिलो बाइपास माथिल्लो सिद्धबाबा मन्दिरतर्फको र तेस्रो बाइपास दोभान ड्याम साइडतर्फको हो । सुरूङमार्ग पाँच वर्षमा सक्ने गरी चाइना स्टेट कन्स्ट्रक्सन इन्जिनियरिङ कर्पोरेसनले रु सात अर्ब ३४ करोड २१ लाख ४० हजारको लागतमा सुरु गरेको काम २०८३ सालमा सम्पन्न हुनेछ ।विस २०७८ फागुनमा निर्माण ठेक्का सम्झौता भएपनि कम्पनीले २०७९ सालको अन्तिमतिर सुरूङ खन्न थालेको हो । आयोजना प्रमुख कृष्णराज अधिकारीले सुरूङमार्गका तीनवटै बाइपास सुरूङ ब्रेक थ्रु भइसकेका  छन् ।सरकारले राष्ट्रिय गौरवको आयोजनाका रूपमा अगाडि बढाइरहेको यो सुरूङमार्ग बनेपछि बुटवलबाट पाल्पा, गुल्मी, स्याङ्जा, बागलुङ, पर्वतलगायत लुम्बिनी र गण्डकी प्रदेशका पहाडी जिल्लामा आवतजावत सहज हुनेछ ।स्वीस एजेन्सी फर डेभलपमेन्ट एन्ड कोअप्रेशन ९एसडिसी० ले २०७५ सालमा यो क्षेत्रको सर्वेक्षण गरी सुरुङमार्गको विस्तृत परियोजना प्रतिवेदन ९डिपीआर० तयार गरेको थियो । उक्त कम्पनीले सिद्धार्थ राजमार्गको बर्तुङ–चिडियाखोला सडकखण्डको सिद्धबाबादेखि दोभान चौकीसम्मको दुई हजार सात सय मिटर सडकक्षेत्र जोखिमयुक्त रहेको जानकारी सरकारलाई दिएको थियो । सोही सुझावअनुसार सुरुङमार्ग निर्माणको निर्णय भएको हो ।विशाल चट्टानले युक्त भिरमा रक सेटअर्थात् स्लोप प्रोटेक्सनको काम गर्न सम्भव नभएको क्षेत्रमा सुरुङको प्रस्ताव भएअनुसार यो सुरुङ खन्न थालिएको हो । २०७६ मङ्सिर २ गते सुरुङमार्गका लागि रु १० अर्ब १५ करोड स्रोत सुनिश्चित भएको थियो । हाल यहाँ दैनिक ४० जना चिनियाँ र नेपाली दक्ष, अर्धदक्ष र अदक्ष गरी एक सय ५० जनाले नियमित काम गरिरहेका छन् । छिचोलिएको सुरुङभित्र पसेर सेकेण्डरी सपोर्टको काम भइरहेको छ । सुरुङका दुवै मोहोडामा ‘रक सेट र स्लोप प्रोटेक्सन’सिद्धबाबा सुरुङमार्ग निर्माण गर्दा सडकमा मुख्य जोखिम क्षेत्रलाई छाडेर छोटो सुरुङ बनाइएको आम बुझाइ छ । सुरुङमार्गको बुटवल र तानसेनतिरका दुवै मोहोडामा जोखिम क्षेत्रमा तीन हजार पाँच सय मिटर लामो रकनेट ९जाली० र स्लोप प्रोटेक्सन गरिनेछ । यो सुरुङमार्गमा पुग्ने बुटवलतिरको खण्ड र सुरुङमार्गबाट निस्किएर तानसेनतिरको खण्डको जोखिमको सडकलाई माथि भिरसम्मै सुरक्षा गर्ने प्रविधि प्रयोग गरिने छ । अष्ट्रियाको ‘न्याथम मेथड’ नामको नयाँ डिजाइनमा सुरुङमार्ग बनेको छ । सोहीअनुसारका नयाँ डिजाइनमा रकसेट र स्लोप प्रोटेक्सनको काम हुने सुरुङमार्गका इञ्जिनियर श्रीजेस पौडेलले बताउनुहुन्छ । यसअघि इञ्जिनियर पौडेल नागढुङ्गा–सिस्नेखाला सुरुङमार्ग निर्माणमा संलग्न हुनुहुन्थ्यो । दुवै मोहोडामा सडकदेखि करिब ३५ मिटर माथिसम्मै स्लोपलाई सुरक्षा प्रदान गरिने इञ्जिनियर पौडेलले बताउनुभयो । अग्लो भिर र चट्टानी पहाड भएकाले सिद्धबाबा सडकखण्डमा बर्खा र हिउँदमा पहिरो झरिरहन्छ । दोभानदेखि बुटवलको चिडियाखोलासम्मको पाँच किलोमिटर क्षेत्र जोखिमपूर्ण मानिन्छ । बाह्रै महिना पहिरो झरेर हरेक वर्ष मानवीय क्षति हुने यो खण्डलाई सुरक्षित बनाउन सुरुङ निर्माण थालिएको हो ।बुटवल–गोरुसिङ्गे सडक स्तरोन्नति हुँदैप्रधानमन्त्री ओलीले आजै पूर्व–पश्चिम राजमार्गअन्तर्गत बुटवल–गोरुसिङ्गे सडक स्तरोन्नति आयोजनाको शिलान्यास गर्ने कार्यक्रम छ । उक्त आयोजनाका प्रमुख इञ्जिनियर कुशलता न्यौपानेले बुटवल उपमहानगरपालिका–१३ जितगढीमा प्रधानमन्त्रीले शिलान्यास गर्नुहुने बताउनुभयो ।सडक विभागले दुई चरणमा गरेर बुटवलदेखि गोरुसिङ्गेसम्म ५० किलोमिटर र गोरुसिङ्गेबाट चन्द्रौटासम्म १९ किलोमिटर सडक स्तरोन्नति गर्दैछ । बुटवलदेखि रूपन्देही र कपिलवस्तुको सीमाक्षेत्र कोठीनदीसम्मको २५ किलोमिटर र कोठीदेखि गोरुसिङ्गेसम्म २५ किलोमिटरलाई दुई भागमा विभाजन गरी गत असार १३ गते सडक निर्माण ठेक्का सम्झौता भएको थियो । चिनियाँ निर्माण कम्पनी सान्सी कन्स्ट्रक्सन इञ्जिनियरिङ ग्रुप कर्पोरेशन र चितवन निर्माण सेवाले ठेक्का सम्झौता गरेको यो सडक स्तरोन्नति गर्दा सञ्चालनमा रहेको यातायात सेवा अवरुद्ध नहुने गरी निर्माण गरिने आयोजना प्रमुख न्यौपानेले बताउनुभयो । आयोजना प्रमुख न्यौपानेका अनुसार निर्माण कम्पनीले गत कात्तिक ४ गते सडक विभागसँग सडक स्तरोन्नतिका लागि कार्यादेश लिएको कम्पनीले ल्याब, क्रसर र कङ्क्रिट बनाउने ठाउँ बनाइसकेको छ । निर्माण कम्पनी एउटै भए पनि दुई भागमा विभाजन गरी अलगअलग ठेक्का भएकाले काम पनि दुईतर्फबाट एकैपटक हुनेछ । पचास किलोमिटर सडकअन्तर्गत सालझण्डी–पिपरा र वनगाई–गोरुसिङ्गेसम्म करिब २० किलोमिटर जङ्गल क्षेत्र छ । यो खण्डमा सर्भिस लेनबिना २४ मिटर चौडाइको चार लेन सडक बन्नेछ ।पूर्व–पश्चिम राजमार्ग खण्ड भएकाले बजार तथा बस्ती क्षेत्र पर्ने ३० किलोमिटरमा भने दुवैतर्फ सर्भिस लेनसहितको छ लेन सडक बन्ने आयोजना प्रमुख न्यौपानेले जानकारी दिनुभयो । यो सडक सहर उन्मुख क्षेत्रमा सर्भिस लेनसहित ३७ मिटर र सहरी क्षेत्रमा सर्भिस लेनसहित ५० मिटर चौडा हुनेछ । ठूला चोकहरुमा अन्डर पास र ओभर पास हुनेछन् ।",
      "link": "https://gorkhapatraonline.com/news/140279",
      "image": "https://gorkhapatraonline.com/storage/media/247294/conversions/asb-original-thumb.jpg"
    },
    {
      "slug": "140278",
      "title": "बालबालिकाको उपचार निःशुल्क",
      "timestamp": 1737676800000,
      "source": "gp",
      "content": "रुकुमपश्चिमको चौरजहारी अस्पतालमा बालबालिकाको उपचार निःशुल्क हुने गरेको छ ।",
      "longContent": "मुसीकोट समाचारदातारुकुमपश्चिम, माघ ११ गते । रुकुमपश्चिमको चौरजहारी अस्पतालमा बालबालिकाको उपचार निःशुल्क हुने गरेको छ । अस्पतालले विगतदेखि नै अस्पतालमा भर्ना भएर उपचार गराइरहेका पाँच वर्षमुनिका बालबालिका र ‘साथी सेवा’ मार्फत १६ वर्षमुनिका बालबालिकाको निःशुल्क उपचार गर्ने गरेको छ । अस्पताल प्रशासक डिलबहादुर गिरीका अनुसार पाँच वर्षमुनिका बालबालिका अस्पताल भर्ना भएपछि लाग्ने सम्पूर्ण औषधी उपचार खर्चका साथै कुरुवासमेतको खाना र बस्ने व्यवस्था अस्पतालले गर्ने गरेको छ । यस कामबापत वार्षिक करिब ९० लाख रुपियाँ खर्च हुने गरेको छ भने दुई हजार बालबालिकाले उपचार पाउने गरेका छन् । प्रशासक गिरीका अनुसार अस्पतालमा निमोनिया, टाइफाइड, झाडापखाला, श्वासप्रश्वास, हड्डी भाँचिएकालगायतका समस्या भएका बालबालिकालाई भर्ना गरेर उपचार गर्ने गरिएको छ । यसै गरी अस्पतालले विगत सात वर्षदेखि ‘साथी सेवा’ कार्यक्रमसमेत सञ्चालन गरिरहेको छ । यस कार्यक्रम अन्तर्गत १६ वर्षमुनिका मुटुका रोगी, जन्मजात अपाङ्गता भएका, जलनको समस्या भएका बालबालिकाको उपचार हुने गरेको छ । अस्पताल प्रशासक गिरीले चौरजहारीमै हुने जाँच, उपचार र थप उपचारका लागि रेफर भएमा समेत लाग्ने सम्पूर्ण खर्च बिरामीले तिर्नु पर्दैन । सबै खर्च अस्पतालले नै बेहोर्ने गरेको छ । हरेक वर्ष ४० देखि ४५ जना बालबालिकाले यस कार्यक्रममार्फत सेवा लिने गरेको अस्पतालले जनाएको छ । ‘साथी सेवा’ मार्फत छोरीको उपचार गराउनुभएका चौरजहारी नगरपालिका–८, सोतीखोलाका डिल्ली शाहीले अस्पताल र उक्त कार्यक्रमले छोरीको उपचार निःशुल्क गरिदिएको बताउनुभयो । उहाँकी नौ वर्षीय छोरी सुमिना शाहीलाई मुटुमा समस्या देखा परेको थियो । शाहीका अनुसार छोरीको मुटुमा प्वाल परेको र एउटा भल्भ सानो थियो । अस्पतालले साथी सेवामार्फत सबै उपचार गरिदिएको छ । सर्वसाधारणका लागि यो ठुलो राहत हो । उहाँका अनुसार करिब १० लाख रुपियाँ खर्च लाग्ने अवस्था रहेकोमा उपचारको सम्पूर्ण खर्च निःशुल्क भएको हो । शाहीले सहिद गङ्गालाल राष्ट्रिय हृदय केन्द्रमा छोरीको अपरेसन भएको र अहिले स्वास्थ्य अवस्था राम्रो रहेको जनाउनुभयो । मानव विकास तथा सामुदायिक सेवाद्वारा सञ्चालित यस अस्पतालले सुत्केरी, गरिब तथा असहायका लागि समेत निःशुल्क सेवा सञ्चालन गरिरहेको छ । यस अस्पतालबाट वार्षिक एक लाखभन्दा बढीले उपचार सेवा लिने गरेका छन् ।",
      "link": "https://gorkhapatraonline.com/news/140278",
      "image": "https://gorkhapatraonline.com/storage/media/247272/conversions/Chaurjahari-hospital_Rukum_Raju-original-thumb.jpg"
    },
    {
      "slug": "140277",
      "title": "संसदीय समितिलाई पूर्णता",
      "timestamp": 1737676800000,
      "source": "gp",
      "content": "झन्डै १० महिनादेखि नेतृत्वविहीन रहेका कर्णाली प्रदेश सभाका तीन वटा संसदीय समितिले नेतृत्व पाएका छन् । चार वटामध्ये तीन वटा समिति सभापतिविहीन थिए ।",
      "longContent": "ललित बसेलसुर्खेत, माघ ११ गते । झन्डै १० महिनादेखि नेतृत्वविहीन रहेका कर्णाली प्रदेश सभाका तीन वटा संसदीय समितिले नेतृत्व पाएका छन् । चार वटामध्ये तीन वटा समिति सभापतिविहीन थिए । विधायन समितिबाहेक सार्वजनिक लेखा समिति, अर्थ तथा प्राकृतिक स्रोत समिति र सामाजिक विकास समिति सभापतिविहीन थिए । प्रदेश मामिला तथा विधायन समितिको सभापति कल्याणी खड्का भने यथावत् हुनुहुन्छ । बुधबार तीन राजनीतिक दलले प्रत्येक पदमा एक/एक जनाको उम्मेदवारी दिने आपसी सहमति गरेर एकल उम्मेदवारी दिएपछि ती समितिले नेतृत्व पाउने निश्चित भएको छ । समितिको औपचारिक घोषणा भने बिहीबार बेलुका नै गरेर पदभार गराउने योजना प्रदेश सभा सचिवालयले गरेको छ । सचिवालयका सूचना अधिकारी राजेन्द्र पौडेलका अनुसार सार्वजनिक लेखा समितिको सभापतिमा बिन्दमान विष्ट, अर्थ तथा प्राकृतिक स्रोत समितिको सभापतिमा दक्षिणा शाही र सामाजिक विकास समितिको सभापतिमा पूर्णबहादुर खत्रीको एकल उम्मेदवारी परेको छ । लेखा समिति प्रतिपक्षले पाउने प्रावधान अनुसार नेकपा माओवादी केन्द्रले विष्टलाई सभापतिमा पठाएको हो । यसअघि उहाँ सोही समितिको सदस्य हुनुहुन्थ्यो ।",
      "link": "https://gorkhapatraonline.com/news/140277",
      "image": "https://gorkhapatraonline.com/storage/media/247271/conversions/karnali-pradesh-sava-skt-lalit-original-thumb.jpg"
    },
    {
      "slug": "140276",
      "title": "वनमै कुहिन थाल्यो काठ",
      "timestamp": 1737676800000,
      "source": "gp",
      "content": "कालीगण्डकी विद्युत् प्रसारण लाइन बनाउँदा काटिएका काठ कुहिने अवस्थामा पुगेको छ ।",
      "longContent": "तानसेन समाचारदातातानसेन, माघ ११ गते । कालीगण्डकी विद्युत् प्रसारण लाइन बनाउँदा काटिएका काठ कुहिने अवस्थामा पुगेको छ । पटक पटक बिक्रीका लागि सूचना प्रकाशन गर्दासमेत टेन्डर प्रक्रिया अगाडि बढ्न नसक्दा एक करोड ५० लाख रुपियाँभन्दा बढी मूल्य पर्ने विभिन्न प्रजातिका काठ कुहिने अवस्थामा पुगेको हो । जिल्लाको माथागढी गाउँपालिकाका विभिन्न सामुदायिक वनमा तीन वर्षअघि काटेर राखेका डेढ करोडभन्दा बढी मूल्य पर्ने काठ कुहिन लागेको हो । माथागढी–५ र ६ को पाँच वटा सामुदायिक वनका २५ हजार ३० क्युफिट काठ कुहिने अवस्थामा पुगेको त्यहाँका स्थानीय बासिन्दाले बताएका छन् । पाँच वटा सामुदायिक वनको साल, अस्ना, जामुन, टुनी जातका काठ बिक्री हुन सकेको छैन । त्यतिबेला माथागढीको भावना, गोरेडाँडा, मलौटाचौपारी, माथागढी र टोक्लक्दी सामुदायिक वनका हजारौँ रुख काटिएका थिए । आर्थिक वर्ष २०७८/७९ मा काटेको काठ तीन वर्षमा पनि बिक्री हुन नसकेको स्थानीय वीरबहादुर बाह्रघरेले बताउनुभयो । विद्युत् प्रसारण लाइन बनाउँदा काटेका काठ बिक्री नहुँदा जङ्गलमै कुहिन लागेको उहाँले बताउनुभयो । स्थानीय बासिन्दाको संरक्षणमा हुर्किएको सामुदायिक वनको काठ बिक्री नहुँदा वन उपभोक्ता समूह र राज्यलाई राजस्वमा घाटा लागेको उहाँको भनाइ छ । डिभिजन वन कार्यालयका अनुसार प्रसारण लाइन बनाउँदा काटेका तीन हजार ८१९ क्युफिट ‘ए’ ग्रेडका रहेका छन् । यस्तै अन्य ‘बी’, ‘सी’ र ‘डी’ ग्रेडका २० हजार क्युफिटभन्दा बढी काठ कुहिने अवस्थामा पुगेको छ । एक वर्षभित्रै बिक्री हुनुपर्ने काठ तीन वर्षसम्म बिक्री नहुँदा धमिरा लाग्न थालेको छ भने कतिपय काठ चोरिएको स्थानीय बासिन्दा बताउँछन् । काठ बिक्रीका लागि तीन पटकसम्म सूचना प्रकाशन गर्दासमेत कसैको निवेदन नपरेको डिभिजन वन कार्यालय पाल्पाका सूचना अधिकारी खिलबहादुर तामाङले बताउनुभयो । “पटक पटक सूचना प्रकाशन गर्दा पनि कुनै पनि व्यवसायीले काठ चाहिने भनेर निवेदन दिनुभएको छैन,” उहाँले भन्नुभयो, “पुनः सूचना प्रकाशन गर्ने तयारीमा छौँ ।” त्यहाँ निस्केको काठ सानो र ढुवानी खर्च बढी लाग्ने भएकाले पनि व्यवसायीको निवेदन नपरेको हुन सक्ने वन कार्यालयका कर्मचारीको भनाइ छ । कालीगण्डकी प्रसारण लाइनसहित अन्य विद्युत् आयोजना बनाउँदा काटिएका अन्य स्थानको काठ भने स्थानीय उपभोक्ताले नै दाउराका लागि प्रयोग गरेका छन् । जिल्लाको तिनाउ र बगनासकालीका स्थानीय बासिन्दाले विद्युत् प्रसारण लाइन बनाउँदा काटेका काठ तथा दाउरा आफैँ व्यवस्थापन गरेको डिभिजन वन कार्यालय पाल्पाका प्रमुख नारायणदेव भट्टराईले जानकारी दिनुभयो ।",
      "link": "https://gorkhapatraonline.com/news/140276",
      "image": "https://gorkhapatraonline.com/storage/media/247270/conversions/kath-kuhidai-palpa-original-thumb.jpg"
    },
    {
      "slug": "140275",
      "title": "मरिण तटबन्धविरुद्ध जग्गाधनी आन्दोलित",
      "timestamp": 1737676800000,
      "source": "gp",
      "content": "राष्ट्रिय गौरवको सुनकोशी–मरिण डाइभर्सन बहुउद्देश्यीय आयोजना अन्तर्गत मरिणखोलामा तटबन्ध निर्माण सुरु भएसँगै जग्गाधनी आन्दोलित बनेका छन् ।  आयोजनाले पहिले खोलाको बहाव क्षेत्र",
      "longContent": "बाबुराम देवकोटाकुसुमटार (सिन्धुली), माघ ११ गते । राष्ट्रिय गौरवको सुनकोशी–मरिण डाइभर्सन बहुउद्देश्यीय आयोजना अन्तर्गत मरिणखोलामा तटबन्ध निर्माण सुरु भएसँगै जग्गाधनी आन्दोलित बनेका छन् ।आयोजनाले पहिले खोलाको बहाव क्षेत्रमा तटबन्ध नगरी हाल खोला हिँडिरहेको जग्गाधनीको जग्गामा तटबन्ध सुरु गरेपछि आफूहरू आन्दोलित हुनु परेको जग्गाधनीको भनाइ छ । आयोजनाले सुनकोशी नदीको पानी सुरुङमार्फत मरिणखोलामा मिसाउँदा मरिण क्षेत्रको उर्वर जमिन डुबान र कटानमा पर्ने भएकाले दुवै किनारमा तटबन्ध निर्माण गर्न थालेको हो । हाल मरिणखोला बगिरहेको क्षेत्रलाई आधार मानी तटबन्ध गर्दा आफूहरू सुकुमवासी हुने भन्दै आयोजना प्रभावित क्षेत्रका किसानले सुनकोशी–मरिण डाइभर्सन बहुउद्देश्यीय आयोजनाको कार्यालय, जिल्ला प्रशासन कार्यालय, कमलामाई नगरपालिका कार्यालय र सम्बन्धित वडा कार्यालयमा निवेदन दर्ता गराएका छन् ।कमलामाई नगरपालिका–१ निवासी किसान नरेश ढकाल नक्सा अनुसार पहिले खोला हिँडेको ठाउँमा तटबन्ध निर्माणको माग गर्दा आफूहरू आन्दोलित भएको गुनासो गर्नुहुन्छ । उहाँले भन्नुभयो, “हामी विकासविरोधी होइनौँ । नक्सा अनुसार पहिले खोला हिँडेको ठाउँमा खेत बिराएर अर्काले बाली लगाएर उपभोग गरिरहेको छ । अहिले खोला बगिरहेको ठाउँमा हामीले बर्सेनि तिरो तिरिरहेका छौँ ।”नक्सा अनुसार खोला हिँडेको ठाउँलाई आधार मानी तटबन्ध निर्माण गर्नुपर्ने स्थानीय किसानको माग रहेको उहाँले जानकारी दिनुभयो । “अहिले खोलो बगेको ठाउँलाई आधार मानी तटबन्ध निर्माण गर्दा दुई÷तीन बिघाका मालिक रहेका किसान पनि सुकुमवासी हुने अवस्था आएको छ,” उहाँले भन्नुभयो, “नक्सा अनुसार खोलाको भाग छुट्याएर तटबन्ध निर्माण गरौँ । नपुगे खोलाको दुवै किनारबाट सबैलाई न्याय हुने गरी तटबन्ध गरौँ भन्ने हाम्रो माग हो ।”सोही ठाउँका अर्का किसान प्रतिमान बम्जनले आयोजनाले जबरजस्ती काम गरे पीडित किसान न्यायको माग गर्दै सर्वोच्च अदालतसम्म जाने तयारी गरिरहेको बताउनुहुन्छ । आयोजनाले तटबन्ध निर्माणका लागि प्रभावित क्षेत्रमा किसानको जग्गामा रातो रिबन बाँधेर किला ठोकेर रेखाङ्कन गरेको र ती किला पीडित किसानले उखेलेर फालेको उहाँले जानकारी दिनुभयो ।“आयोजना आउँदा हामीलाई धेरै खुसी लागेको छ,” उहाँले भन्नुभयो, “यो आयोजना पहिले नै आउनु पर्दथ्यो, ढिला आयो तर आयोजनाको काम सुरु भएसँगै आफूहरू सुकुमवासी हुने भएपछि आन्दोलित हुन परेको हो ।”सुनकोशी–मरिण डाइभर्सन बहुउद्देश्यीय आयोजनाका अनुसार सुनकोशीको पानी मरिणखोलामा खस्ने कुसुमटारदेखि बागमती नदीसम्म मरिणखोलाको बहाव क्षेत्र करिब ४० किलोमिटर लम्बाइको छ । हाल प्याकेजमा दुवै किनारमा तटबन्धको काम सुरु भएको छ ।गत वर्ष पहिलो प्याकेज अन्तर्गत दुई किलोमिटर तटबन्धको काम भइरहेको छ । हाल दोस्रो प्याकेज अन्तर्गत छ किलोमिटर तटबन्ध गर्ने तयारी भइरहेको छ । सुुनकोशी नदीको पानी मरिणखोलामा मिसाउँदा डुबान र कटान हुने क्षेत्र पहिचान गरी तटबन्ध गरेर जग्गाको सुरक्षा गर्न लागिएको आयोजनाले जनाएको छ ।आयोजना प्रमुख बद्री कार्कीले संवेदनशील क्षेत्र पहिचान गरी ती ठाउँमा तटबन्ध निर्माणको काम अघि बढेको बताउनुभयो । तटबन्ध निर्माण स्थानीयको सहमतिमा वरपर सार्न सकिने उहाँले स्पष्ट पार्नुभयो ।पहिलो प्याकेज जयमा स्वर्गद्वारी–सिद्धकाली–कालिका भगवती जेभी निर्माण कम्पनीसँग सम्झौता भई निर्माण सुरु भएको र उक्त कार्य मूल्य अभिवृद्धि करसहित सात करोड १३ लाख ४७ हजार ३९१ रुपियाँमा ठेक्का सम्झौता भएको आयोजनाले जनाएको छ । दोस्रो प्याकेजका लागि स्रोत सुनिश्चित गर्नका लागि अर्थ मन्त्रालयमा फाइल गएको र स्रोत सुनिश्चित भएपछि यो वर्ष ठेक्का सम्झौता हुने आयोजना प्रमुख कार्कीले जानकारी दिनुभयो ।उहाँका अनुसार सुनकोशी तथा तामाकोशीको दोभानभन्दा नौ सय मिटर तल सुनकोशी नदीमा करिब ३० मिटर अग्लो र १५८ मिटर लामो बाँध निर्माण गरी पानी बग्ने ५.५ डायमिटरको १३.३ किलोमिटर लामो सुरुङमार्फत प्रतिसेकेन्ड ६७ क्युसेक पानी कुसुमटारस्थित मरिणखोलामा खसालिने योजना रहेको छ ।उक्त आयोजना अन्तर्गत ३१.७ मेगावाट विद्युत् उत्पादन गर्ने र सुनकोशी नदीको पानीलाई बागमती सिँचाइ आयोजनामा पु-याई तराईका बारा, रौतहट, सर्लाही, महोत्तरी र धनुषा जिल्लामा गरी एक लाख २२ हजार हेक्टर जमिनमा सिँचाइ सुविधा पु¥याउने मुख्य उद्देश्य रहेको आयोजनाले जनाएको छ ।",
      "link": "https://gorkhapatraonline.com/news/140275",
      "image": "https://gorkhapatraonline.com/storage/media/247269/conversions/Untitled-1-original-thumb.jpg"
    }
  ]
}