{
  "date": "2025-05-09T01:32:22.762Z",
  "news": [
    {
      "slug": "154146",
      "title": "एनसेलको पहिलो ‘एनसेल सप इन सप’ भैरहवामा",
      "timestamp": 1746748800000,
      "source": "gp",
      "content": "एनसेलले भैरहवामा बिहीबारदेखि ‘एनसेल सप इन सप’ सञ्चालनमा ल्याएको छ ।",
      "longContent": "गोरखापत्र समाचारदाताकाठमाडौँ, वैशाख २६ गते । एनसेलले भैरहवामा बिहीबारदेखि ‘एनसेल सप इन सप’ सञ्चालनमा ल्याएको छ । भैरहवाको मैलावरमा रहेको एनसेलको आधिकारिक खुद्रा विक्रेता न्यु लुम्बिनी एटुजेड मोबाइलसँगको साझेदारीमा एनसेलले आफ्नो यो पहिलो सप इन सप सञ्चालन गरेको जनाइएको छ । एनसेलका चिफ अफ स्टाफ स्टिवन रोड्रिगेजले यो एनसेल सप इन सपको उद्घाटन गर्नुभयो । सप इन सपबाट ग्राहकले एनसेलका सेवा सुविधासम्बन्धी साधारण सोधपुछदेखि सम्पूर्ण सेवा एनसेल सेन्टरबाट जस्तै गरी लिन सक्ने कम्पनीले जनाएको छ । ग्राहकले सिम लिने, रिचार्ज गर्ने, केवाइसी अपडेट गर्ने, सिम स्वामित्व पुनः प्रमाणीकरण गर्ने, लोकप्रिय सधैँ अन रिन्युअल जस्ता प्याक, सेवा, सुविधा लिने, ई सिममा स्तरोन्नति गर्ने, इन्टरनेट सेटिङ मिलाउनेलगायतका विविध ग्राहक सेवा लिन सक्ने जनाइएको छ ।आइतबारदेखि शुक्रबार हप्ताको छ दिन यस सप इन सपले ग्राहकलाई सेवा प्रदान गर्ने छ । एनसेलले देशका विभिन्न भागमा ३३ वटा एनसेल सेन्टर पनि सञ्चालन गर्दै आएको छ ।",
      "link": "https://gorkhapatraonline.com/news/154146",
      "image": "https://gorkhapatraonline.com/storage/media/271729/conversions/Ncell-pr-final-original-thumb.jpg"
    },
    {
      "slug": "154145",
      "title": "बजेटबारे स्थानीय सरकारसँग छलफल",
      "timestamp": 1746748800000,
      "source": "gp",
      "content": "सुदूरपश्चिम प्रदेश सरकारले आगामी आर्थिक वर्ष २०८२/८३ को बजेटबारे बिहीबार प्रदेशका पालिकासँग छलफल गरेको छ ।",
      "longContent": "कैलाली समाचारदाताधनगढी, वैशाख २६ गते । सुदूरपश्चिम प्रदेश सरकारले आगामी आर्थिक वर्ष २०८२/८३ को बजेटबारे बिहीबार प्रदेशका पालिकासँग छलफल गरेको छ । प्रदेश तथा स्थानीय शासन सबलीकरण कार्यक्रम प्रादेशिक सहयोग एकाइले धनगढीमा आयोजना गरेको नीति तथा कार्यक्रम र बजेटसम्बन्धी छलफलमा नौ वटै जिल्लाका पालिकासँग छलफल गरिएको हो । त्यस अवसरमा मुख्यमन्त्री कमलबहादुर शाहले सही रूपमा परिचालन हुने बजेट निर्माण गर्न आवश्यक रहेको औँल्याउनुभयो । उहाँले बजेट निर्माणमा त्रुटि गर्न छुट नरहेको उल्लेख गर्दै थप्नुभयो, “बजेट निर्माणमा हामीले सधैँ त्रुटि गरिरहने र जनताले सधैँ गुनासो गरिरहने परिपाटी दोहोर्‍याउने हो भने सङ्घीय संरचनामा उभिएको अर्थै भएन ।”उहाँले तीन तहकै सरकारबिचको सम्बन्धलाई प्रगाढ बनाउन आवश्यक रहेको औँल्याउनुभयो । अस्तित्व स्विकार्न नसक्ने परिपाटीका कारण समस्या भइरहेको भन्दै मुख्यमन्त्री शाहले सबैले सबैका अस्तित्व स्विकार्न आवश्यक रहेको जोड दिनुभयो । छलफलमा प्रदेश नीति तथा योजना आयोगका उपाध्यक्ष डा. जीवन रानाले सरकारको नीति तथा कार्यक्रम र बजेटको सन्दर्भमा कार्यपत्र प्रस्तुत गर्नुभएको थियो । छलफलमा ८८ वटै पालिकाका प्रमुख, उपप्रमुखको उपस्थिति रहेको थियो । कार्यक्रममा जिल्लागत योजनाबारे छलफल गरिएको छ ।",
      "link": "https://gorkhapatraonline.com/news/154145",
      "image": "https://gorkhapatraonline.com/storage/media/271728/conversions/Chief-Minister-original-thumb.jpg"
    },
    {
      "slug": "154144",
      "title": "निर्यात प्रवर्धनमा लाग्न आग्रह",
      "timestamp": 1746748800000,
      "source": "gp",
      "content": "उद्योग, वाणिज्य तथा आपूर्तिमन्त्री दामोदर भण्डारीले सरकारले औद्योगिक विकास, स्वदेशी उत्पादनको बजारीकरण र निर्यात प्रवर्धनका लागि विभिन्न नीतिगत सुधार र सहजीकरणका प्रयास गरिरहेको बताउनुभएको छ ।",
      "longContent": "गोरखापत्र समाचारदाताकाठमाडौँ, वैशाख २६ गते । उद्योग, वाणिज्य तथा आपूर्तिमन्त्री दामोदर भण्डारीले सरकारले औद्योगिक विकास, स्वदेशी उत्पादनको बजारीकरण र निर्यात प्रवर्धनका लागि विभिन्न नीतिगत सुधार र सहजीकरणका प्रयास गरिरहेको बताउनुभएको छ । शुक्रबारदेखि यहाँ सुरु भएको नेपाल अन्तर्राष्ट्रिय व्यापार मेला २०२५ को १० औँ संस्करणलाई उद्घाटन गर्दै उहाँले यस्तो बताउनुभएको हो ।सरकारले रुग्ण उद्योगको पुनरुत्थान, नयाँ औद्योगिक सम्भावनाको पहिचान र लगानीमैत्री वातावरण निर्माणलाई प्राथमिकतामा राखेको जानकारी उहाँले दिनुभयो । निजी क्षेत्रले भने अनुसार नीतिगत सुधारका लागि सरकारले काम गरिरहको उल्लेख गर्दै उहाँले नेपाली उद्योगी व्यवसायीलाई उत्पादन र उत्पादकत्व वृद्धि गरी निर्यात प्रवर्धनमा लाग्न आग्रह गर्नुभयो ।हालै संसद्मा पेस भएको नीति तथा कार्यक्रममा औद्योगिक विकास तथा निजी क्षेत्र प्रवर्धनलाई प्राथकितामा राखिएको बताउँदै उहाँले देशको आर्थिक विकासमा सरकार निजी क्षेत्रको साथमा रहेको उल्लेख गर्नुभयो । मेलाले नेपाली वस्तुको गुणस्तर र मौलिकतालाई विश्व बजारमा स्थापित गर्न र स्वदेशी उत्पादनको ब्रान्डिङ गर्न मेलाले सहयोग पुर्‍याउने बताउँदै नेपाली व्यवसायीलाई आफ्नो प्रतिस्पर्धात्क क्षमता बढाउन मन्त्री भण्डारीले आग्रह गर्नुभयो । नेपाल उद्योग वाणिज्य महासङ्घका वरिष्ठ उपाध्यक्ष अञ्जन श्रेष्ठले नेपाली उत्पादनको अन्तर्राष्ट्रिय बजार प्रवर्धन र मुलुकको आर्थिक विकासमा मेलाले महत्वपूर्ण योगदान पुर्‍याउने बताउनुभयो । मुलुकको अर्थतन्त्र अझै पनि जटिल मोडमा रहेको र बजारमा माग बढ्न नसकेको अवस्थामा आफूहरूले मेला आयोजना गरेर बजारमा सकारात्मक सन्देश दिन खाजेको उहाँको धारणा थियो ।",
      "link": "https://gorkhapatraonline.com/news/154144",
      "image": "https://gorkhapatraonline.com/storage/media/271727/conversions/maxresdefault-original-thumb.jpg"
    },
    {
      "slug": "154143",
      "title": "कुलेखानी तेस्रोको एउटा युनिटमा समस्या",
      "timestamp": 1746748800000,
      "source": "gp",
      "content": "मकवानपुरमा रहेको कुलेखानी जलविद्युत् आयोजना विद्युत् अधिक माग हुने समयमा पनि पूर्ण क्षमतामा सञ्चालनमा आउन सकेको छैन ।",
      "longContent": "राममणि दाहालमकवानपुर, वैशाख २६ गते । मकवानपुरमा रहेको कुलेखानी जलविद्युत् आयोजना विद्युत् अधिक माग हुने समयमा पनि पूर्ण क्षमतामा सञ्चालनमा आउन सकेको छैन । आयोजनाका तीन वटा केन्द्रमध्ये भीमफेदी गाउँपालिकाको सानुटारस्थित कुलेखानी जलविद्युत् तेस्रो जलविद्युत् केन्द्रको एउटा युनिटमा समस्या आएपछि एक साताभन्दा लामो समयदेखि पूर्ण क्षमतामा सञ्चालनमा नल्याएको हो ।कुलेखानी जलविद्युत् तेस्रो जलविद्युत् केन्द्रको दुई वटा युनिटमध्ये एउटा युनिटको जेनेरेटरको प्लेटमा खराबी आएपछि गत मङ्गलबारदेखि मर्मत भइरहेको केन्द्रका प्रमुख प्रसन्नमणि ताम्राकारले जानकारी दिनुभयो । उहाँले आइसोलेसन प्लेटमा समस्या आएपछि फेर्ने काम भएको भन्दै टर्बाइन र जेनेरेटरको एलाइनमेन्ट मिलाउने काम भइरहेको बताउनुभयो । “चिनियाँ प्राविधिकबाट काम भइरहेको छ, एलाइनमेन्ट नमिलाउँदा समस्या आउँछ,” केन्द्र प्रमुख ताम्राकारले भन्नुभयो, “मर्मत गरेर सञ्चालनमा ल्याउन अझै दुई/तीन दिन लाग्छ ।” कुलेखानीको तीन वटै केन्द्र गरी १०६ मेगावाटको रहेको छ । कुलेखानी प्रथम ६०, दोस्रो ३२ र तेस्रो केन्द्र १४ मेगावाट क्षमतामा रहेको छ । हाल तेस्रो मर्मतका क्रममा रहेकाले पहिलो पूर्ण क्षमतामा सञ्चालन गर्दा पानी खेर जाने भएको पूर्ण क्षमतामा सञ्चालनमा नरहेको उहाँको भनाइ छ । “कुलेखानी आयोजनाबाट मागका आधारमा र विद्युत् आपूर्तिलाई सन्तुलित बनाउन उत्पादन गर्ने हो,” उहाँले भन्नुभयो, “कुलेखानी प्रथमबाट करिब ४० मेगावाट उत्पादन भइरहेको छ, दोस्रो पूर्ण क्षमतामा र तेस्रोको क्षमताको आधा मात्र उत्पादन भइरहेको छ । कुलेखानी आयोजनाबाट विद्युत् अधिक माग भएको समयमा विद्युत् उत्पादन हुँदै आएको छ । कुलेखानी तेस्रोमा सात/सात मेगावाट क्षमताका दुई वटा युनिट रहेका छन् ।”",
      "link": "https://gorkhapatraonline.com/news/154143",
      "image": "https://gorkhapatraonline.com/storage/media/271726/conversions/2323-original-thumb.jpg"
    },
    {
      "slug": "154142",
      "title": "महसुल विवाद निरूपणमा आयोगको सक्रियता आवश्यक",
      "timestamp": 1746748800000,
      "source": "gp",
      "content": "ऊर्जा, जलस्रोत तथा सिँचाइमन्त्री दीपक खड्काले डेडिकेटेड र ट्रङ्क लाइन महसुल विवाद निरूपणमा विद्युत् नियमन आयोगले भूमिका खेल्नुपर्ने बताउनुभएको छ । आयोगको छैटौँ वार्षिकोत्सव समारोहलाई सम्बोधन गर्दै उहाँले यो विवाद अब छिट्टै टुङ्गिनुपर्ने पनि बताउनुभयो ।",
      "longContent": "गोरखापत्र समाचारदाताकाठमाडौँ, वैशाख २६ गते । ऊर्जा, जलस्रोत तथा सिँचाइमन्त्री दीपक खड्काले डेडिकेटेड र ट्रङ्क लाइन महसुल विवाद निरूपणमा विद्युत् नियमन आयोगले भूमिका खेल्नुपर्ने बताउनुभएको छ । आयोगको छैटौँ वार्षिकोत्सव समारोहलाई सम्बोधन गर्दै उहाँले यो विवाद अब छिट्टै टुङ्गिनुपर्ने पनि बताउनुभयो ।नेपाल विद्युत् प्राधिकरणले सार्वजनिक गरेको पछिल्लो विवरण अनुसार प्रिमियमबापतको महसुल र ब्याज तथा जरिबाना गरी करिब २३ अर्ब रुपियाँ विभिन्न उद्योगबाट असुल हुन बाँकी छ । प्राधिकरणको सञ्चालक समितिले निर्णय गरेरै यही वैशाख मसान्तभित्र महसुलमा चित्त नबुझेको भए पुनरवलोकका लागि आउन पनि भनेको छ तर उद्योगीले प्राधिकरणले आफूहरूलाई प्रमाणित बिल नदिएको भन्दै पुनरवलोकनमा जान नसकिने बताउँदै आएका छन् । ऊर्जामन्त्री खड्काले कार्यक्रममा यो समस्याको निराकरणमा विद्युत् नियमन आयोगको भूमिकाप्रति पनि असन्तुष्टि जनाउनुभयो । “प्राधिकरणले बिल दिएको भन्छ । उद्योगीहरू त्यो बिल होइन भन्दै आएका छन्, यति लामो समय भइसक्यो, नियामक रहेको आयोगले त यसमा छिनोफानो गर्नु पर्‍यो नि,” उहाँले प्रश्न गर्नुभयो, “तिनुपर्नेले रकम नतिर्ने, उठाउनुपर्नेले नउठाउने, यस्तो पनि हुन्छ ?” उद्योगीले टिओडी विवरण, आधिकारिक बिल दिनूस् भन्ने र प्राधिकरणले बिल पठाइसकेका छौँ भन्ने विवादास्पद अवस्थाको निरूपण आयोगबाट हुनुपर्ने मन्त्री खड्काको भनाइ छ । सरकारले यो महसुल नउठाउन कहिल्यै नभनेको पनि उहाँको जिकिर थियो ।कार्यक्रममा आयोगका अध्यक्ष रामप्रसाद धितालले यो विषयमा कुनै प्रतिक्रिया भने जनाउनुभएन । वार्षिकोत्सव समारोहलाई सम्बोधन गर्दै उहाँले आयोग पाँचबर्से मार्गचित्र बनाएर काम गरिरहेको जानकारी दिनुभयो । उहाँले विद्युत् क्षेत्रमा निजी क्षेत्रको लगानीलाई प्रवर्धन गर्दै प्रतिस्पर्धात्मक अभिवृद्धि तथा उपभोक्तालाई सेवाप्रदायक छनोटको अवसर प्रदान गर्ने दिशामा कार्यरत रहेको जानकारी गराउनुभयो ।",
      "link": "https://gorkhapatraonline.com/news/154142",
      "image": "https://gorkhapatraonline.com/storage/media/271725/conversions/Energy-Minister-Photo-original-thumb.jpg"
    },
    {
      "slug": "154141",
      "title": "मकैको बिउमा आत्मनिर्भर, किसान भने आयातित नै रोज्छन्",
      "timestamp": 1746748800000,
      "source": "gp",
      "content": "तराई, भित्री मधेश र मध्य पहाडी क्षेत्रका किसानले भारत र चीनबाट आयातित वर्णशङ्कर जातको मकैमा रुचि राख्दा सरकारले विकास र सिफारिस गरेका मकैका बिउ भने ओझेलमा परेका छन् ।",
      "longContent": "काठमाडौँ, वैशाख २६ गते । तराई, भित्री मधेश र मध्य पहाडी क्षेत्रका किसानले भारत र चीनबाट आयातित वर्णशङ्कर जातको मकैमा रुचि राख्दा सरकारले विकास र सिफारिस गरेका मकैका बिउ भने ओझेलमा परेका छन् । राष्ट्रिय बिउबिजन केन्द्र रामपुरबाट नेपालकै रैथाने र हावापानी सुहाउँदा ४१ जातलाई उपयुक्त रहेको सिफारिस गरेको छ । तीमध्ये १० वटा वर्णशङ्कर र ३१ वटा उन्नत जात छन् । सिफारिस गरिएका जातका मकै कम्तीमा ९० दिनदेखि अधिकतम १८० दिनसम्ममा पाक्ने र तराई, पहाड र हिमाली क्षेत्रमा फल्ने फरक फरक जातका छन् । बिउबिजन तथा गुण नियन्त्रण केन्द्रले ११४ जातका मकै नेपालमा उपयुक्त भएको सिफारिस गरेको छ । तीमध्ये २०३३ सालमा सफल प्रयोग भएको रामपुर कम्पोजिटसँग अत्याधिक ताप सहन गर्न सक्ने क्षमता छ । अहिले नेपालमा बिउ अभाव भएको भनिएका ठाउँमा सो मकै उपयुक्त हुने राष्ट्रिय बिउबिजन केन्द्रका संयोजक तीर्थराज रिजालले जानकारी दिनुभयो । लामो समयको अध्ययन अनुसन्धानबाट सिफारिस भएको र समुद्री सतहदेखि पाँच हजार मिटरसम्ममा खेती हुने खालका मकैका बिउ सिफारिस गरिएको बताउनुभयो । सरकारी र गैरसरकारी क्षेत्रबाट कृषकसम्म समयमै प्रचार हुन नसक्दा नेपाली बिउ ओझेलमा परेको पनि उहाँले स्पष्ट पार्नुभयो । राष्ट्रिय बिउबिजन केन्द्रले मकैको बुवाआमा तयार पारेर कम्पनीलाई उपलब्ध गराउने र सोही आधारमा कम्पनीले उत्पादन गर्ने गरेको उहाँले बताउनुभयो तर सममयै उत्पादन हुन नसक्नु र नेपाली कम्पनीले ठुलो मात्रामा उत्पादन गर्न नसक्दा किसान आयातित वर्णशङ्करतर्फ आकर्षित भएको हुन सक्ने उहाँले बताउनुभयो । सरकारीस्तरबाट नै नेपाली बिउलाई प्रोत्साहन गर्न र कम्पनीसँग समन्वय गर्न आवश्यक हुने उहाँले बताउनुभयो । तराईमा हुने रामपुर कम्पोजिट, मध्यपहाडमा देउती उच्च पहाडमा हुने गणेशलगायतका सबै बिउको राम्रोसँग प्रचार हुन नसकेको उहाँले उल्लेख गर्नुभयो । नेपालमै सिफारिस भएको मकै तोकिएकै क्षेत्रमा मात्रै रोपिन्छ र शतप्रतिशत सफल पनि भएको छ तर आयातित वर्णशङ्करको मकैको बिउमा हुने गडबडीले घोगा नलाग्ने र घोगामा दान नलाग्ने समस्या देखिने गरेको छ । किसानले पटक पटक आन्दोलन गर्ने परेको किसान अगुवा ज्ञानेन्द्र दाहालले बताउनुभयो । उहाँले अघिल्लो वर्ष ४० रोपनी बारीमा रोपेको सफल भएपछि यो वर्ष रामपुर कम्पोजिटलाई दुई सय रोपनीमा विस्तार गरिएको बताउनुभयो तर धेरै किसान वर्णशङ्करमै आकर्षित भएकाले स्थानीय जातको प्रोत्साहन आवश्यक रहेको उल्लेख गर्नुभयो । धेरै आयातित वर्णशङ्कर सात सय मिटरभन्दा कम उचाइमा फल्ने सिफारिस भए पनि एक हजार पाँच सय मिटरसम्म पनि रोपिँदै आएको छ तर त्यसबारे सरकारी र निजी क्षेत्रबाट कुनै अनुसन्धान नै सुरु गरिएको छैन । कृषक आफैँले त्यस्ता मकैको बिउको माग गर्ने गरेका छन् । किसानले पछिल्लो समय आकर्षक प्याकेजिङ र सर्वसुलभ भएसँगै अन्तर्राष्ट्रिय कम्पनीका वर्णशङ्करमा बिउमा ध्यान दिने गरेका हुन् ।  कृषि प्रसार अधिकृत कृष्ण धितालले सिफारिस भएका स्थानीय जातको मकैको राम्रोसँग प्रसार हुन नसक्दा विदेशी बिउले जरा गाडेको उल्लेख गर्नुभयो । तराई, भित्री, मधेश, पहाडी र उच्च पहाडी जिल्लामा लाग्ने मकैको बिउ भए पनि त्यसबारे किसानसम्म प्रसार हुन नसक्दा नेपाली बिउले बजार लिन नसकेको उहाँले स्पष्ट पार्नुभयो । वरिष्ठ कृषि प्रसार अधिकृत कुलप्रसाद दवाडीले नेपाल मकैको बिउमा आत्मनिर्भर रहे पनि किसानसम्म नेपाली बिउको प्रचार हुन नसक्दा आयातित वर्णशङ्कर बिउमा किसानको आकर्षण बढेको जानकारी दिनुभयो ।नेपालमा उत्पादित बिउको राम्रो प्याकेजिङ छैन, जसको कारणले किसानले चम्किला आकर्षक बिउका प्याकेटमा बिउ मात्रै किन्ने गर्दा नेपाली बिउ ओझेलमा परेको उहाँले उल्लेख गर्नुभयो । किसानस्तरमा बिउको महìव बुझाएर स्थानीय रोग प्रतिरोधात्मक क्षमता भएका बिउ प्रोत्साहन गर्ने कार्यक्रम सरकारले ल्याउनु आवश्यक रहेको सुझाव दिनुभयो । केही नेपाली कम्पनी युनिक सिड, लुम्बिनी सिड र गोरखा सिड कम्पनीले स्थानीय जातका बिउ उत्पादन गरे पनि पर्याप्त नहुँदा किसानसम्म पुग्न सकेका छैनन् । एकातिर नेपाली कम्पनीको उत्पादन कम हुँदा समस्या परेको छ भने विदेशी कम्पनीले बलियो मार्केटिङ पोलिसी बनाएर बजार नै कब्जा जस्तै गरेका छन् । वितरकलाई बिउ बेच्ने लक्ष्य दिएर हरेक वर्ष बिउ कम्पनीले वितरकलाई विदेश भ्रमणसमेत गराउने गरेका छन्, जसका कारणले वितरण स्थानीय बिउलाई प्राथमिकतामा राख्दैनन् । स्थानीय बिउमा नाफासमेत कम हुने भन्दै व्यापारीले त्यसलाई प्राथमिकता दिने गरेका छैनन् । छिटो पाक्ने नयाँ जात सिफारिसको तयारी राष्ट्रिय बिउबिजन केन्द्रले असारसम्ममा छिटो पाक्ने जातको बिउ बिउबिजन गुणस्तर तथा नियन्त्रण केन्द्रमा सिफारिस गर्ने तयारी थालेको छ । केन्द्रले अनुमोदन गरेर राष्ट्रिय बिउ नियन्त्रण केन्द्रमा पठाएपछि त्यहाँ अनुमोदन भएपछि व्यावसायिक उत्पादनका लागि आउने संयोजक रिजालले उल्लेख गर्नुभयो । यस कार्यक्रममार्फत नेपालमा अहिलेसम्म उन्नत जातका लागि ३१ वटा मकैका बिउका जात सिफारिस गरिएको छ, जुन नेपाली जनताले रुचाएका छन् । उच्च पहाडका लागि गणेश १ र २, मध्यपहाडका लागि मनकामना १, ३, ५, ७ र ९ जात सिफारिस गरिएको छ । यस्तै तराईका लागि रामपुर जातका मकै सिफारिस गरिएको छ । अब सिफारिस गर्न लागिएका मकै तराई र मध्यपहाडी क्षेत्रका लागि उपयुक्त हुने उहाँले दाबी गर्नुभयो । किसानलाई चाँडो पाक्ने खालका मकै पनि सिफारिस गरिएको छ । जसमा अरुण १, २, ३, ४, ५, ६ जातका रहेका छन् । यी मकै लगाएको ८० देखि ९० दिनमा तयारी हुने गर्छन् । अन्य मकै १२० देखि १५० दिनसम्म लाग्ने गर्दछन् । कार्यालयले हाइब्रिड मकैतर्फ अहिलेसम्म १० जात सिफारिस गरेको छ । अहिले तीन जात सिफारिसको चरणमा रहेको र त्यसपछि हाइब्रिडको सङ्ख्या १३ पुग्ने छ । सिफारिस गर्न लागिएका जात सिएएच १५११, सिएएच ११८७, सिएएच १९ छन् । यी मकैमा तापक्रम सहन सक्ने क्षमता भएकाले भित्री मधेश र तराईका जिल्लाका लागि सिफारिसको काम भइरहेको रिजालले बताउनुभयो । २०७७ सालदेखि हामीले कुनै जातको मकै सिफारिस भएको छैन । किसानले नरुचाएका आठ वटा जातलाई सूचीबाट हटाइसकिएको छ भने पाँच वटा जातलाई सूचीबाट हटाउन सिफारिसको तयारी थालिएको छ । चलनचल्तीमा नआएका, रोग र किराले समस्या बनाएका यस्ता जातलाई सूचीबाट हटाउन सिफारिस गरिने गरिन्छ ।",
      "link": "https://gorkhapatraonline.com/news/154141",
      "image": "https://gorkhapatraonline.com/storage/media/271724/conversions/makai-ko-biu--(1)-original-thumb.jpg"
    },
    {
      "slug": "154092",
      "title": "कृषि एम्बुलेन्समा गाउँको तरकारी बजारमा",
      "timestamp": 1746662400000,
      "source": "gp",
      "content": "कृषि एम्बुलेन्सको व्यवस्था भएपछि गाउँ–घरमा उत्पादन भएका तरकारी सदरमुकाम बेसीसहर झर्न थालेको छ।",
      "longContent": "नवीनराज कुइँकेललमजुङ, वैशाख २५ गते। कृषि एम्बुलेन्सको व्यवस्था भएपछि गाउँ–घरमा उत्पादन भएका तरकारी सदरमुकाम बेसीसहर झर्न थालेको छ। बेसीसहर नगरपालिकाले किसानको उत्पादन बजारीकरण गर्न कृषि एम्बुलेन्सको व्यवस्था गरेपछि हरियो तरकारी तथा फलफूल बजार ल्याउन सजिलो भएको हो। तरकारी सङ्कलनका लागि नगरपालिकाले एकता कृषि सहकारी संस्थालाई कृषि एम्बुलेन्स सञ्चालनको जिम्मेवारी दिएको छ। सहकारीले गाउँ गाउँमा पुगेर तरकारी संकलन गरि बजारमा ल्याउने गरेको छ।सहकारीले गाउँको तरकारी संकलनका लागि रुटिङ (समय तालिका) बनाएको छ।  साताव्यापी तालिका तोकेर गाउँको तरकारी ‘किसान घरमा’ ल्याउन सुरु गरेको एकता कृषि सहकारी संस्थाका अध्यक्ष हरिबहादुर घिमिरले बताउनुभयो। तालिका अनुसार आइतबार बेसीशहर–१ स्थित नयाँगाउँ, धिमिरे, वडा नम्बर–२ को हटिया र भकुण्डेको तरकारी संकलन हुनेछ। सोमबार बेसीशहर–२ को चिसापानी, वडा नम्बर–५ को पुरानोकोट, वडा नम्बर–४ को नाल्मा, वडा नम्बर–३ को गाउँ र रानीकुवाको तरकारी संकलन गरिने छ। त्यसैगरी मंगलबार बडा नम्बर–१० को सालडाँडा, वडा नम्बर ११ को बस्नेत गाउँ, स्याउता, तिलहार, रामचोकबेसी, वडा नम्बर १ को उदिपुरका किसानको तरकारी संकलन गरिने एकता कृषि सहकारी संस्थाले जनाएको छ।कृषि एम्बुलेन्सले बुधबार वडा नम्बर ९ को बिम्दाबेसी, साम्दी, दिहीथोक, पाखाथोक र बिहीबार वडा नम्बर ७ को वनथोक, वडा नम्बर ६ को मकैडाँडा, सारिङ, भलमशेरा, बेलौती बिसौनाको तरकारी संकलन गरी बजारमा ल्याउने भएको छ। शुक्रबार वडा नम्बर १० को खासुरबेसी, बाँझाखेतबाट तरकारी संकलन हुनेछ भने शनिबार अत्यावश्यक स्थानमा पुग्ने कृषि सहकारी संस्थाका अध्यक्ष घिमिरेले बताउनुभयो।कृषि एम्बुलेन्स सञ्चालन भएपछि किसानका उत्पादन बजारमा ल्याउन सहज भएको नगरप्रमुख गुमानसिंह अर्यालले बताउनुभयो। उहाँले किसानले उत्पादन गरेका तरकारीको मुख्य समस्या नै बजारीकरण रहेकाले त्यसको निराकरणमा पालिका लागेको उहाँले बताउनुभयो। स्वामित्व नगरपालिकामै रहनेगरी आगामी असार मसान्तसम्म सञ्चालन तथा व्यवस्थानका लागि एकता कृषि सहकारी संस्थालाई कृषि एम्बुलेन्स प्रदान गरिएको बेसीशहर नगरपालिकाका नगर उपप्रमुख पद्मा गुरुङले जानकारी दिनुभयो। कृषि एम्बुलेन्सबाट बजार ल्याइएको तरकारी विक्री गर्नका लागि सहकारीले बेसीसहर बजारमा ‘किसान घर’ सञ्चालन गर्दै आएको छ।",
      "link": "https://gorkhapatraonline.com/news/154092",
      "image": "https://gorkhapatraonline.com/storage/media/271646/conversions/krishi-ambulense-original-thumb.jpg"
    },
    {
      "slug": "154048",
      "title": "तोलामा छ सयले बढ्यो सुन",
      "timestamp": 1746662400000,
      "source": "gp",
      "content": "अन्तर्राष्ट्रिय बजारमा सुनको मूल्यमा सामान्य वृद्धि भएसँगै त्यसको प्रभाव स्थानीय बजारमा पनि परेको छ । आज तोलामा छ सयले वृद्धि भएको छ ।",
      "longContent": "काठमाडौँ,  वैशाख २५  गते ।  अन्तरराष्ट्रिय बजारमा सुनको मूल्यमा सामान्य वृद्धि भएसँगै त्यसको प्रभाव स्थानीय बजारमा पनि परेको छ । आज तोलामा छ सयले वृद्धि भएको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य एक लाख ९२ हजार २०० कायम भएको छ । त्यसैगरी, एक तोला चाँदी एक हजार ९५५ मा बेचबिखन भइरहेको छ । बुधबार प्रतितोला सुन एक लाख ९१ हजार ६०० र त्यति नै परिमाणको चाँदी एक हजार ९६५ मा खरिदबिक्री भएको थियो । अन्तर्राष्ट्रिय बजारमा आज एक औँस सुन तीन हजार ३९५ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/154048",
      "image": "https://gorkhapatraonline.com/storage/media/271592/conversions/_gold-original-thumb.jpg"
    },
    {
      "slug": "154014",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1746662400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  वैशाख २५ गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (भारतीय) प्रतिकिलो रु ७०, गोलभेँडा सानो (लोकल) प्रतिकिलो रु ६०, गोलभेँडा सानो (भारतीय) प्रतिकिलो रु ४५, गोलभेँडा सानो (तराई) प्रतिकिलो रु ४५, आलु रातो प्रतिकिलो रु ३५, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ६०, गाजर (तराई) प्रतिकिलो रु ३०, बन्दा (लोकल) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ७०, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ३५, भन्टा डल्लो प्रतिकिलो रु ४०, तने बोडीको मूल्य प्रतिकिलो रु ८० कायम गरिएको छ ।\tयसैगरी, मटरकोसा प्रतिकिलो रु ९०, घिउ सिमी (लोकल) प्रतिकिलो रु ७०, घिउ सिमी (हाइब्रिड) प्रतिकिलो रु ७०, टाटे सिमी प्रतिकिलो रु ८०, भटमास कोसा प्रतिकिलो रु १५०, तितो करेला प्रतिकिलो रु २५, लौका प्रतिकिलो रु २५, परबर (लोकल) प्रतिकिलो रु ६०, चिचिण्डो प्रतिकिलो रु ४०, घिरौला प्रतिकिलो रु ३०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु २५, हरियो फर्सी (डल्लो) प्रतिकिलो रु ३०, सलगम प्रतिकेजी रु ८०, भिण्डी प्रतिकिलो रु ५० कायम गरिएको छ । यस्तै, सखरखण्ड प्रतिकिलो ६०, बरेला प्रतिकिलो रु ५०, पिँडालु प्रतिकिलो रु ९०, स्कूस प्रतिकिलो रु ५०, रायो साग प्रतिकिलो रु ६०, पालुङ्गो साग प्रतिकिलो ९०, चमसुरको साग रु ९०, तोरीको साग प्रतिकिलो रु ३५, मेथीको साग प्रतिकिलो रु ८०, प्याज हरियो प्रतिकिलो रु ६०, बकुला प्रतिकिलो रु ५०, तरुल प्रतिकिलो रु १००, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३२०, कुरिलो प्रतिकिलो रु ६०० निर्धारण गरिएको छ ।निगुरो प्रतिकिलो रु ५०, ब्रोकाउली प्रतिकिलो रु ७०, चुकुन्दर प्रतिकिलो रु ६०, सजीवन प्रतिकिलो रु १००, कोइरालो प्रतिकिलो रु १९०, रातो बन्दा प्रतिकिलो रु ६०, जिरीको साग प्रतिकिलो रु ६५, ग्याठकोभी प्रतिकेजी रु ६०, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु १००, पुदिना प्रतिकिलो रु २४०, गान्टे मूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३४०, केरा (दर्जन) रु १६०, कागती प्रतिकिलो रु २८०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १४०, तरबुजा हरियो प्रतिकिलो रु ५०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३०, रुख कटहर प्रतिकिलो रु ८०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, उखु प्रतिगोटा रु ८०, स्ट्रबेरी (भुइँऐसेलु) प्रतिकिलो रु २५०, किबी प्रतिकिलो रु ४६०, आभोकाडो प्रतिकिलो रु ६४० निर्धारण गरिएको छ ।यसैगरी, अदुवा प्रतिकिलो रु १००, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ८०, खुर्सानी हरियो (माछे) प्रतिकिलो रु ५०, खुर्सानी हरियो (अकबरे) प्रतिकेजी रु ४००, भेडे खुर्सानी प्रतिकिलो रु ८०, लसुन हरियो प्रतिकिलो रु १००, हरियो धनिया प्रतिकिलो रु १००, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १६०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ । रासस",
      "link": "https://gorkhapatraonline.com/news/154014",
      "image": "https://gorkhapatraonline.com/storage/media/271525/conversions/adrhs-original-thumb.jpg"
    },
    {
      "slug": "154002",
      "title": "यस्तो छ आजका लागि विदेशी मुद्राको विनिमय दर",
      "timestamp": 1746662400000,
      "source": "gp",
      "content": "काठमाडौँ, वैशाख २५ गते । नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३५ रुपैयाँ ४३ पैसा र बिक्रीदर १३६ रुपैयाँ ०३ पैसा कायम भएको छ । युरोपियन युरो एकको खरिददर १५३ रुपैयाँ ९५ पैसा र बिक्रीदर १५४ रुपैयाँ ६३ पैसा, युके पाउन्ड स्ट्रलिङ एकको खरिददर १८० रुपैयाँ ८० पैसा र बिक्रीदर १८१ रुपैयाँ ६० पैसा, स्विस फ्र्याङ्क एकको खरिददर १६४ रुपैयाँ ३७ पैसा र बिक्रीदर १६५ रुपैयाँ ०९ पैसा कायम गरिएको छ । अष्ट्रेलियन डलर एकको खरिददर ८७ रुपैयाँ ७० पैसा र बिक्रीदर ८८ रुपैयाँ ०९ पैसा, क्यानेडियन डलर एकको खरिददर ९८ रुपैयाँ १९ पैसा र बिक्रीदर ९८ रुपैयाँ ६३ पैसा, सिङ्गापुर डलर एकको खरिददर १०४ रुपैयाँ ९२ पैसा र बिक्रीदर १०५ रुपैयाँ ३९ पैसा निर्धारण गरिएको छ । जापानी येन १० को खरिददर ९ रुपैयाँ ४५ पैसा र बिक्रीदर ९ रुपैयाँ ४९ पैसा, चिनियाँ युआन एकको खरिददर १८ रुपैयाँ ७४ पैसा र बिक्रीदर १८ रुपैयाँ ८३ पैसा, साउदी अरेबियन रियाल एकको खरिददर ३६ रुपैयाँ ११ पैसा र बिक्रीदर ३६ रुपैयाँ २६ पैसा, कतारी रियाल एकको खरिददर ३७ रुपैयाँ १५ पैसा र बिक्रीदर ३७ रुपैयाँ ३२ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रुपैयाँ १५ पैसा र बिक्रीदर चार रुपैयाँ १६ पैसा, युएई दिराम एकको खरिदर ३६ रुपैयाँ ८७ पैसा र बिक्रीदर ३७ रुपैयाँ ०४ पैसा, मलेसियन रिङ्गेट एकको खरिददर ३१ रुपैयाँ ८५ पैसा र बिक्रीदर ३२ रुपैयाँ ०९ पैसा, साउथ कोरियन वन एक सयको खरिददर ९ रुपैयाँ ७३ पैसा र बिक्रीदर ९ रुपैयाँ ७८ पैसा, स्विडिस क्रोनर एकको खरिददर १४ रुपैयाँ ११ पैसा र बिक्रीदर १४ रुपैयाँ १७ पैसा र डेनिस क्रोनर एकको खरिददर २० रुपैयाँ ६३ पैसा र बिक्रीदर २० रुपैयाँ ७२ पैसा तोकिएको छ । राष्ट्र बैङ्कले हङकङ डलर एकको खरिददर १७ रुपैयाँ ४५ पैसा र बिक्रीदर १७ रुपैयाँ ५३ पैसा, कुवेती दिनार एकको खरिददर ४४१ रुपैयाँ ७४ पैसा र बिक्रीदर ४४३ रुपैयाँ ७० पैसा, बहराइन दिनार एकको खरिददर ३५९ रुपैयाँ २० पैसा र बिक्रीदर ३६० रुपैयाँ ७९ पैसा, ओमनी रियाल एकको खरिददर ३५१ रुपैयाँ ७७ पैसा र बिक्रीदर ३५३ रुपैयाँ ३३ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैङ्कले यो विनिमय दरलाई आवश्यकताअनुसार जुनसुकै समयमा पनि संशोधन गर्न सक्ने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको वेबसाइटमा उपलब्ध हुने जनाइएको छ ।",
      "longContent": "काठमाडौँ, वैशाख २५ गते । नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३५ रुपैयाँ ४३ पैसा र बिक्रीदर १३६ रुपैयाँ ०३ पैसा कायम भएको छ । युरोपियन युरो एकको खरिददर १५३ रुपैयाँ ९५ पैसा र बिक्रीदर १५४ रुपैयाँ ६३ पैसा, युके पाउन्ड स्ट्रलिङ एकको खरिददर १८० रुपैयाँ ८० पैसा र बिक्रीदर १८१ रुपैयाँ ६० पैसा, स्विस फ्र्याङ्क एकको खरिददर १६४ रुपैयाँ ३७ पैसा र बिक्रीदर १६५ रुपैयाँ ०९ पैसा कायम गरिएको छ । अष्ट्रेलियन डलर एकको खरिददर ८७ रुपैयाँ ७० पैसा र बिक्रीदर ८८ रुपैयाँ ०९ पैसा, क्यानेडियन डलर एकको खरिददर ९८ रुपैयाँ १९ पैसा र बिक्रीदर ९८ रुपैयाँ ६३ पैसा, सिङ्गापुर डलर एकको खरिददर १०४ रुपैयाँ ९२ पैसा र बिक्रीदर १०५ रुपैयाँ ३९ पैसा निर्धारण गरिएको छ । जापानी येन १० को खरिददर ९ रुपैयाँ ४५ पैसा र बिक्रीदर ९ रुपैयाँ ४९ पैसा, चिनियाँ युआन एकको खरिददर १८ रुपैयाँ ७४ पैसा र बिक्रीदर १८ रुपैयाँ ८३ पैसा, साउदी अरेबियन रियाल एकको खरिददर ३६ रुपैयाँ ११ पैसा र बिक्रीदर ३६ रुपैयाँ २६ पैसा, कतारी रियाल एकको खरिददर ३७ रुपैयाँ १५ पैसा र बिक्रीदर ३७ रुपैयाँ ३२ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रुपैयाँ १५ पैसा र बिक्रीदर चार रुपैयाँ १६ पैसा, युएई दिराम एकको खरिदर ३६ रुपैयाँ ८७ पैसा र बिक्रीदर ३७ रुपैयाँ ०४ पैसा, मलेसियन रिङ्गेट एकको खरिददर ३१ रुपैयाँ ८५ पैसा र बिक्रीदर ३२ रुपैयाँ ०९ पैसा, साउथ कोरियन वन एक सयको खरिददर ९ रुपैयाँ ७३ पैसा र बिक्रीदर ९ रुपैयाँ ७८ पैसा, स्विडिस क्रोनर एकको खरिददर १४ रुपैयाँ ११ पैसा र बिक्रीदर १४ रुपैयाँ १७ पैसा र डेनिस क्रोनर एकको खरिददर २० रुपैयाँ  ६३ पैसा र बिक्रीदर २० रुपैयाँ ७२ पैसा तोकिएको छ । राष्ट्र बैङ्कले हङकङ डलर एकको खरिददर १७ रुपैयाँ ४५ पैसा र बिक्रीदर १७ रुपैयाँ ५३ पैसा, कुवेती दिनार एकको खरिददर ४४१ रुपैयाँ ७४ पैसा र बिक्रीदर ४४३ रुपैयाँ ७० पैसा, बहराइन दिनार एकको खरिददर ३५९ रुपैयाँ २० पैसा र बिक्रीदर ३६० रुपैयाँ ७९ पैसा, ओमनी रियाल एकको खरिददर ३५१ रुपैयाँ ७७ पैसा र बिक्रीदर ३५३ रुपैयाँ ३३ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैङ्कले यो विनिमय दरलाई आवश्यकताअनुसार जुनसुकै समयमा पनि संशोधन गर्न सक्ने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको वेबसाइटमा उपलब्ध हुने जनाइएको छ ।",
      "link": "https://gorkhapatraonline.com/news/154002",
      "image": "https://gorkhapatraonline.com/storage/media/271512/conversions/money-exchange-original-thumb.jpg"
    },
    {
      "slug": "153996",
      "title": "विज्ञापन एजेन्सी र विक्रेतालाई सम्मान",
      "timestamp": 1746662400000,
      "source": "gp",
      "content": "गोरखापत्र दैनिकको १२५ औँ वार्षिक उत्सव तथा गोरखापत्र संस्थानको ६३ औँ वार्षिकोत्सवका अवसरमा विभिन्न विज्ञापन एजेन्सी तथा बिक्री सेन्टरलाई सम्मान गरिएको छ ।",
      "longContent": "गोरखापत्र समाचारदाताकाठमाडौँ, वैशाख २५ गते । गोरखापत्र दैनिकको १२५ औँ वार्षिक उत्सव तथा गोरखापत्र संस्थानको ६३ औँ वार्षिकोत्सवका अवसरमा विभिन्न विज्ञापन एजेन्सी तथा बिक्री सेन्टरलाई सम्मान गरिएको छ । बुधबार आयोजित कार्यक्रममा तीन विज्ञापन एजेन्सी र तीन बिक्री एजेन्टलाई सम्मान गरिएको हो । सम्मानित हुने विज्ञापन एजेन्सीमा जोइन मिडिया प्रालि पहिलो, फ्युचर हब मिडिया मल्टिप्रपोज प्रालि दोस्रो र अल मिडिया प्रालि तेस्रो रहेका छन् । त्यस्तै बिक्री एजेन्टमा पवित्रा कार्की काठमाडौँ, दुर्गा थपलिया भरतपुर चितवन र ज्ञानेन्द्रबहादुर श्रेष्ठ, श्रेष्ठ बुक्स एन्ड न्युज सेन्टर रहेका छन् ।",
      "link": "https://gorkhapatraonline.com/news/153996",
      "image": "https://gorkhapatraonline.com/storage/media/271506/conversions/Ajency-paraskrkit-_keshab-gurung-(4)-original-thumb.jpg"
    },
    {
      "slug": "153993",
      "title": "राष्ट्र बैङ्कले बुझायो बजेट सुझाव",
      "timestamp": 1746662400000,
      "source": "gp",
      "content": "नेपाल राष्ट्र बैङ्कले आगामी आर्थिक वर्ष २०८२/८३ को बजेटमा समेट्नुपर्ने सुझावसहितको प्रतिवेदन सरकारलाई बुझाएको छ ।",
      "longContent": "गोरखापत्र समाचारदाताकाठमाडौँ, वैशाख २५ गते । नेपाल राष्ट्र बैङ्कले आगामी आर्थिक वर्ष २०८२/८३ को बजेटमा समेट्नुपर्ने सुझावसहितको प्रतिवेदन सरकारलाई बुझाएको छ । नेपाल राष्ट्र बैङ्कका कायममुकायम गभर्नर डा. नीलम ढुङ्गाना तिम्सिनाले उपप्रधानमन्त्री एवं अर्थमन्त्री विष्णुप्रसाद पौडेललाई बुधबार पूर्वबजेटकालीन समीक्षा प्रतिवेदन बुझाउनुभएको हो । राष्ट्र बैङ्कले अध्ययनमा आधारित रहेर प्रतिवेदन तयार गरेको जनाएको छ । कायममुकायम गभर्नर तिम्सिनाले देशका विभिन्न ठाउँमा पुगेर अध्ययन तथा छलफल गरी प्रतिवेदन तयार पारेको सो क्रममा जानकारी गराउनुभयो । अर्थमन्त्री पौडेलले प्रतिवेदनले आगामी वर्षको बजेट निर्माणमा महत्वपूर्ण सहयोग पुर्‍याउने बताउनुभयो । आगामी बजेट निर्माणको तीव्र तयारीमा रहेको मन्त्रालयले मन्त्रालयगत छलफल सम्पन्न गरेर अहिले विभिन्न सरोकारवालासँग सुझावका लागि छलफल तथा अन्तर्क्रिया गरिरहेको छ । संवैधानिक व्यवस्था अनुरूप जेठ १५ गते नै बजेट सार्वजनिक गर्नुपर्ने भएकाले मन्त्रालयले तालिका नै बनाएर बजेट निर्माणको प्रक्रिया अघि बढाइरहेको छ । आगामी आवका लागि राष्ट्रिय योजना आयोगले १८ खर्ब रुपियाँको बजेट सीमा निर्धारण गरेको छ । स्रोतको दबाबमा रहेको मन्त्रालयले यस पटक नयाँ आयोजनाभन्दा क्रमागत आयोजनालाई प्राथमिकता दिने र अनौपचारिक क्षेत्रलाई समेत करको दायरामा ल्याउने तयारी गरिरहेको छ ।",
      "link": "https://gorkhapatraonline.com/news/153993",
      "image": "https://gorkhapatraonline.com/storage/media/271503/conversions/NRB-PHOTO-2025-05-07-15-42-27-original-thumb.jpg"
    },
    {
      "slug": "153992",
      "title": "अन्तर्राष्ट्रिय उडानको माग गर्दै व्यवसायीको धर्ना",
      "timestamp": 1746662400000,
      "source": "gp",
      "content": "गौतम बुद्ध अन्तर्राष्ट्रिय विमानस्थलबाट नियमित उडान माग गर्दै उद्योगी व्यवसायीले विमानस्थलको मुख्य प्रवेशद्वारमा धर्ना दिएका छन् ।",
      "longContent": "भैरहवा समाचारदाताभैरहवा, वैशाख २५ गते । गौतम बुद्ध अन्तर्राष्ट्रिय विमानस्थलबाट नियमित उडान माग गर्दै उद्योगी व्यवसायीले विमानस्थलको मुख्य प्रवेशद्वारमा धर्ना दिएका छन् । लामो समयदेखि विमानस्थल पूर्ण क्षमतामा सञ्चालनको माग गरिरहेका उद्योगी व्यवसायीले माग सुनुवाइ नभएपछि विरोध सभासहित बुधबार धर्ना दिएका हुन् । उद्योग व्यापार सङ्गठन, रुपन्देही (चेम्बर अफ कमर्स) को अगुवाइमा बुधबार बिहान १० देखि ११ बजेसम्म विमानस्थलको मुख्य प्रवेशद्वार छेकेर धर्ना र प्रदर्शन गरिएको हो । धर्नामा दर्जनौँ सङ्घ संस्था ब्यानरसहित सहभागी थिए । सहभागीले विमानस्थल सञ्चालनको माग लेखिएका प्लेकार्डसमेत बोकेर धर्ना दिएका थिए ।प्रदर्शनमा सहभागीले अन्तर्राष्ट्रिय उडानलाई निरन्तरता दिन यसअघि गरिएका वाचा पूरा गर्न सरकारसँग माग गरेका छन् । उद्योग व्यापार सङ्गठन, रुपन्देहीका अध्यक्ष दर्पण श्रेष्ठले विमानस्थल सञ्चालनका लागि मुलुकका सबै राजनीतिक दलका प्रमुख, पूर्व र वर्तमान प्रधानमन्त्रीलाई ज्ञापनपत्र बुझाउँदासमेत कुनै सुनुवाइ नभएपछि दबाबपूर्ण आन्दोलनमा उत्रिनु परेको बताउनुभयो ।“यसअघि ज्ञापनपत्र, छलफलमार्फत विमानस्थल सञ्चालनका लागि दबाब सिर्जना गर्दै आयौँ तर सरकारले सुनेन,” उहाँले भन्नुभयो, “बाध्य भएर धर्नामा उत्रिएका हौँ ।” उहाँले सरकारले अझै नियमित उडानको वातावरण नबनाए थप आन्दोलन गर्ने बताउनुभयो । दबाबमूलक धर्ना कार्यक्रमको बेवास्ता नगर्न उद्योगी व्यवसायीको चेतावनी छ ।अन्तर्राष्ट्रिय विमानस्थल प्रवेशद्वार छेकेर उनीहरूले ब्यानर र प्लेकार्ड प्रदर्शन गरेका थिए । उनीहरूले विमानस्थल सञ्चालनका लागि आवश्यक म्यानपावर, भिसा र मेडिकल सेन्टर तत्काल खोल्न माग गरेका थिए । “आवश्यक कार्यालय नै नखोले कसरी विमानस्थल चल्छ ?” सरकारसँग प्रश्न गर्दै अध्यक्ष श्रेष्ठले भन्नुभयो, “निजी क्षेत्र आत्महत्या गर्ने अवस्थामा पुग्दासमेत सरकारले केही सुनेन ।”चेम्बर अफ कमर्स लुम्बिनी प्रदेशका अध्यक्ष टङ्कप्रसाद पोखरेलले विमानस्थल के कारणले ठप्प भइरहेको छ भन्नेबारे सरकारले जानकारी दिनुपर्ने बताउनुभयो । “यो चर्को घाममा सडकमा दबाब कार्यक्रम गर्ने हाम्रो पनि रहर होइन,” उहाँले भन्नुभयो, “तर सरकारले हाम्रो माग सुनेन, व्यवसायी ऋणमा डुबेको देखेन, त्यसैले बाध्य भएर सङ्घर्षका कार्यक्रम गर्नु परेको हो ।” उहाँले निजी क्षेत्रले लगातार विमानस्थल नियमित सञ्चालनको माग गरे पनि सरकारले नसुनेको दुःखेसो गर्नुभयो ।सिद्धार्थ उद्योग वाणिज्य सङ्घका अध्यक्ष नेत्रप्रसाद आचार्यले सरकारले पटक पटक अन्तर्राष्ट्रिय उडान सञ्चालन गर्ने वाचा गरे पनि पूरा गर्न नसकेकोमा चिन्ता गर्नुभयो । “ज्ञापनपत्र र छलफल कार्यक्रमले दबाब पुग्नै छाडेपछि निजी क्षेत्र सडकमा उत्रिन बाध्य भएको हो,” उहाँले भन्नुभयो, “अब पनि सुनुवाइ नभए कडा आन्दोलनमा उत्रिन तयार छौँ ।” नेपाल उद्योग वाणिज्य महासङ्घ लुम्बिनी प्रदेश अध्यक्ष कुलप्रसाद न्यौपाने, सिद्धार्थ सञ्जाल रुपन्देही अध्यक्ष अनिलकुमार ज्ञवाली, उद्योग व्यापार सङ्गठनका पूर्वअध्यक्ष नारायणप्रसाद भण्डारी, सङ्गठनकी महासचिव लक्ष्मी अधिकारी, लुम्बिनी इँटा उद्योग व्यवसायी सङ्घका अध्यक्ष अजयकुमार गुप्ता, सिद्धार्थनगर–४ का अध्यक्ष मुक्तिनाथ यादव, मोबाइल व्यवसायी सङ्घका अध्यक्ष बैजनाथ गुप्तालगायतले बोल्दै निजी क्षेत्र उठ्नै नसक्ने अवस्थामा पुग्दासमेत विमानस्थल सञ्चालनमा सरकारले बेवास्ता गरिरहेको बताउनुभयो । अर्बौं लगानी जोखिममा पर्दा राज्यले नदेखे झैँ गर्नु विडम्बना रहेको उनीहरूको भनाइ छ ।रुपन्देहीका उद्योगी व्यवसायीले एक वर्षअघि पनि दबाबपूर्ण कार्यक्रम सञ्चालन गरेका थिए । सिद्धार्थ होटेल सङ्घ नेपालका अध्यक्ष चन्द्रप्रकाश श्रेष्ठ (सिपी) का अनुसार त्यसबेला १५ दिन विमानस्थलबाहिर धर्ना दिइएको थियो । त्यतिले मात्र दबाब नपुगेपछि व्यावसायीको प्रतिनिधिमण्डलले काठमाडौँसम्म पुगेर विभागीय मन्त्रीलाई दबाब दिएका थिए ।",
      "link": "https://gorkhapatraonline.com/news/153992",
      "image": "https://gorkhapatraonline.com/storage/media/271502/conversions/Airport-dharna-original-thumb.jpg"
    },
    {
      "slug": "153991",
      "title": "मकै छर्ने बेलामा छैन मल",
      "timestamp": 1746662400000,
      "source": "gp",
      "content": "यो वर्ष समयमै वर्षा भएपछि मकै छर्न थालेका काभ्रेपलाञ्चोक, सिन्धुपाल्चोक, रामेछाप र दोलखाका किसान रासायनिक मल नपाउँदा चिन्तामा परेका छन् । नियमित तथा मौज्दात मल वितरणमै कमजोरी भएपछि यहाँ मलको हाहाकार देखिएको छ ।",
      "longContent": "काठमाडौँ, वैशाख २५ गते । यो वर्ष समयमै वर्षा भएपछि मकै छर्न थालेका काभ्रेपलाञ्चोक, सिन्धुपाल्चोक, रामेछाप र दोलखाका किसान रासायनिक मल नपाउँदा चिन्तामा परेका छन् । नियमित तथा मौज्दात मल वितरणमै कमजोरी भएपछि यहाँ मलको हाहाकार देखिएको छ । बाढीपहिरोको विपत्तिलाई भुलेर खेतीमा रमाउने प्रयासमा रहेका काभ्रेपलाञ्चोकका किसानले युरिया मल नपाउँदा मानसिक तनाव झेलिरहेका हुन् ।प्राकृतिक विपत्ति झेलेर पुरानै अवस्थामा फर्कन लागेका किसानलाई सहजै रासायनिक मल उपलब्ध गराउन काभ्रेलाई पहिलो प्राथमिकता दिन अनुरोध गरेर पत्र लेखे पनि त्यसो हुन नसक्दा युरिया मलको अभाव देखिएको कृषि सामग्री कम्पनीका अधिकारीले उल्लेख गरेका छन् । कृषि सामग्री कम्पनी काभ्रेका शाखा प्रबन्धक योगेन्द्रकुमार पराजुलीले नियमित तथा मौज्दात मल काभ्रेपलाञ्चोकमा कम आएकाले युरियामा समस्या देखिएको उल्लेख गर्नुभयो । कुनै समय वार्षिक १९ हजार मेट्रिक टन मल खपत गरेको काभ्रेलाई अहिले मुस्किलले आठ हजार मेट्रिक टन आउने गरेको छ । केन्द्रको मौज्दात मलबाट बागमती प्रदेशमा आएको मलको मौज्दातलाई भाग लगाउँदा काठमाडौँमा भन्दा काभ्रेपलाञ्चोक जिल्लामा कम मल उपलब्ध गराइएको छ । बागमती प्रदेशमा रहेको मल व्यवस्थापन समितिमा रहेको पाँच मेट्रिक टन मलमध्ये भागबन्डामा काभ्रेले ६० मेट्रिक टन मात्रै मल पाउँदा काठमाडौँले भने ७५ मेट्रिक टन पाएको छ । काठमाडौँमा भन्दा काभ्रेमा मलको आवश्यकता १० गुणा धेरै छ । काठमाडौँमा भाग लगाइएको मल कृषि सहकारीमार्फत व्यापारीसँग पुग्ने र कालोबजारी हुन सक्ने भन्दै किसानले चिन्ता व्यक्त गरेका छन् । प्रदेशले लगाइएको भागबन्डामा सिन्धुलीले ७५ मेट्रिक टन, सिन्धुपाल्चोकले ४०, मकवानपुरले ८०, नुवाकोटाले ६०, धादिङले ६०, भक्तपुरले १५ र ललितपुरले ३० मेट्रिक टन पाएका थिए । काभ्रेपलाञ्चोक नेपालमै सबैभन्दा धेरै रासायनिक मल खपत गर्ने जिल्ला भए पनि कम मल पाउँदा समस्या देखिएको शाखा प्रबन्धक पराजुलीले जानकारी दिनुभयो । बागमतीले पाएको अर्को पाँच सय मेट्रिक टन युरिया मल चैत महिनामै चैते धानका लागि भन्दै चितवन जिल्लालाई उपलब्ध गराइसकेको छ । मल वितरणका लागि समानुपातिक प्रणालीको विकास गर्ने भन्दै २०७४ साल मङ्सिर १ बाट नयाँ प्रणाली लागु भएपछि काभ्रेमा मलको समस्या सुरु भएको हो । त्यसअघि काभ्रेले वार्षिक १९ हजार मेट्रिक टनको मलको खपत गर्ने गरेकामा त्यसपछि कोटा प्रणालीले आठ हजार मेट्रिक टन आउने गरेको र बाँकी मल चर्को मूल्यमा किन्न किसान बाध्य छन् ।नेपालमै धेरै मल खपत गर्ने काभ्रेमा कोटा प्रणाली लागु भएपछि कम मल आउन थालेको हो । कोटा सुरु भएपछि मोरङले एक हजार एक सय मेट्रिक टन पाउँदा काभ्रेले ५४३ मेट्रिक टन मात्रै पाउने गरेको छ । काभ्रेमा अहिले ३५ हजार बोरा युरिया मल आवश्यक रहेकोमा मुस्किलले २० हजार बोरा आएको छ । समानुपातिक प्रणाली अनुसार कोशी प्रदेशले २१.५, मधेशले २६.५, गण्डकीले ४.९, लुम्बिनीले २०.६, सुदुरपश्चिमले ९.७, कर्णालीले दुई र बागमती प्रदेशले १४.८ प्रतिशत मल पाउने गर्छ । कुल मलको १० प्रतिशत मौज्दात केन्द्रमा रहने गर्दछ । सामाजिक सञ्जालमा ती जिल्लामा १० किलो मल लिन लामो लाइन बसेका तस्बिर र भिडियो सार्वजनिक हुन थालेका छन् । यसले आफूलाई झन् समस्यामा पारेको पबवन्धक पराजुलीले उल्लेख गर्नुभयो । तीन सय बोरा युरिया आवश्यक भएको कृषि सहकारीलाई ३० बोरा मल दिन नसक्ने अवस्था आएको उहाँले स्पष्ट पार्नुभयो । ‘‘चुरोट र रक्सी भने जति किन्न पाउने, सुर्ती र पराग गाउँ गाउँका पसलमा पाइने तर दुःख गर्छु, पसिना निकाल्छु र खेती गर्छु भन्दा मल नपाइने,” रोशी गाउँपालिका–९ का पूर्वदर्शन श्रेष्ठले भन्नुभयो । आफ्नो वडामा तीन सय बोरा मलको आवश्यकता भएकामा कृषि सामग्री केन्द्र लिमिटेडले ३० बोरा युरिया मल कोटामा दिएपछि मल लिएर जाने कि नजाने भन्ने दुबिधामा परेको उहाँले बताउनुभयो । १० किलो रासायनिक मलका लागि लाममा बस्नुभएको काभ्रेपलाञ्चोक जिल्लाको मण्डनदेउपुर नगरपालिका–७ का रवीन्द्र सापकोटाले युरिया मलको अभाव देखिएको उल्लेख गर्नुभयो । सरकारी अनुदानको रासायनिक मल खरिदको जिम्मा पाएको कृषि सामग्री कम्पनीले ७० र साल्ट ट्रेडिङ कर्पोरेसनले ३० प्रतिशत रासायनिक मल बिक्री गर्ने गरेका छन् । सिन्धुपाल्चोक साँगाचोकगढी नगरपालिकाका किसान रमेशबहादुर कार्कीले मलको माग अत्यधिक भएको र कृषि सामग्रीबाट उपलब्ध हुन नसक्दा समस्या देखिएको बताउनुभयो ।",
      "link": "https://gorkhapatraonline.com/news/153991",
      "image": "https://gorkhapatraonline.com/storage/media/271501/conversions/mal-Mandan-original-thumb.jpg"
    },
    {
      "slug": "153980",
      "title": "नेप्से परिसूचकमा उच्च अङ्कको वृद्धि",
      "timestamp": 1746576000000,
      "source": "gp",
      "content": "नेपाल स्टक एक्सेचन्ज (नेप्से) परिसूचकमा उच्च अङ्कको वृद्धि देखिएको छ । बुधबार नेप्से परिसूचक ६२ दशमलव २५ अङ्कले बढेर दुई हजार छ सय ७३ दशमलव ६९ को विन्दुमा कायम भएको हो । यो दुई दशमलव ३८ प्रतिशतको वृद्धि हो ।",
      "longContent": "काठमाडौँ, वैशाख २४ गते । नेपाल स्टक एक्सेचन्ज (नेप्से) परिसूचकमा उच्च अङ्कको वृद्धि देखिएको छ । बुधबार नेप्से परिसूचक ६२ दशमलव २५ अङ्कले बढेर दुई हजार छ सय ७३ दशमलव ६९ को विन्दुमा कायम भएको हो । यो दुई दशमलव ३८ प्रतिशतको वृद्धि हो ।आज नेप्सेमा कारोबार रकम पनि बढेर साढे १० अर्ब नाँघेको छ । तीन सय आठ कम्पनीको दुई करोड ७२ लाख ४५ हजार चार सय ५९ कित्ता शेयर ९९ हजार चीन सय पाँच पटक खरिदबिक्री हुँदा १० अर्ब ५१ करोड ८४ लाख छ हजार तीन सय ५२ बराबरको कारोबार भएको हो ।आजको कारोबारमा सबै समूहको उपसूचक बढेको छ । सबैभन्दा बढी वित्त समूह पाँच दशमलव ४७ र जलविद्युत् समूह तीन दशमलव १३ प्रतिशतले बढेको छ । बैंकिङ दुई दशमलव ९७, विकास बैँक दुई दशमलव ४०, होटल तथा पर्यटन एक दशमलव ५९, लगानी शून्य दशमलव ८१ र जीवन बिमा समूह दुई दशमलव ४४ प्रतिशतले बढेको छ । उत्पादन तथा प्रशोधन एक दशमलव १८, लघुवित्त दुई दशमलव २४, म्युचुअल फन्ड शून्य दशमलव ५७, निर्जीवन बिमा दुई दशमलव ६७, व्यापार शून्य दशमलव ५३ र अन्य समूह दुई दशमलव ५३ प्रतिशतले बढेको छ ।नेपाल माइक्रोइन्स्योरेन्स कम्पनी लिमिटेड र क्रेष्ट माइक्रोलाइफ इन्स्योरेन्स लिमिटेडको शेयर मूल्यमा आज सकारात्मक सर्किट लागेको छ । सबैभन्दा बढी न्यादी हाइड्रोपावर लिमिटेडको शेयर मूल्य चार दशमलव ५० प्रतिशतले घटेको छ ।कारोबार रकमका आधारमा आज सबैभन्दा बढी सानिमा माई हाइड्रोपावर लिमिटेडको ५९ करोड २० लाख ९६ हजार आठ सय २६ बराबरको शेयर किनबेच भएको छ । कारोबार सङ्ख्याका आधारमा सिङ्गटी हाइड्रोइनर्जी लिमिटेडको १४ लाख २६ हजार तीन सय ७९ कित्ता शेयर खरिदबिक्री भएको छ । रासस",
      "link": "https://gorkhapatraonline.com/news/153980",
      "image": "https://gorkhapatraonline.com/storage/media/271483/conversions/nepse1-original-thumb.jpg"
    },
    {
      "slug": "153959",
      "title": "तोलामा एक हजार सात सयले बढ्यो सुन",
      "timestamp": 1746576000000,
      "source": "gp",
      "content": "अन्तर्राष्ट्रिय बजारमा सुनको मूल्यमा वृद्धि भएसँगै त्यसको प्रभाव स्थानीय बजारमा पनि परेको छ । आज तोलामा  एक हजार ७०० ले वृद्धि भएको छ ।",
      "longContent": "काठमाडौँ,  वैशाख २४ गते ।  अन्तर्राष्ट्रिय बजारमा सुनको मूल्यमा वृद्धि भएसँगै त्यसको प्रभाव स्थानीय बजारमा पनि परेको छ । आज तोलामा  एक हजार ७०० ले वृद्धि भएको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य एक लाख ९१ हजार ६०० कायम भएको छ । त्यसैगरी, एक तोला चाँदी एक हजार ९६५ मा बेचबिखन भइरहेको छ । मङ्गलबार प्रतितोला सुन एक लाख ८९ हजार ९०० र त्यति नै परिमाणको चाँदी एक हजार ९६५ मा खरिदबिक्री भएको थियो ।अन्तरराष्ट्रिय बजारमा आज एक औँस सुन  तीन हजार ३९३ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/153959",
      "image": "https://gorkhapatraonline.com/storage/media/271447/conversions/gold1616-original-thumb.jpg"
    },
    {
      "slug": "153947",
      "title": "‘ब्रेक थ्रु’ पर्खिरहेको अर्थतन्त्र",
      "timestamp": 1746576000000,
      "source": "gp",
      "content": "प्रजातन्त्र पुनस्र्थापनापछिका साढे तीन दशक मुलुकको अर्थतन्त्र राजनीतिक उतारचढावका भुक्तभोगी बन्यो ।",
      "longContent": "प्रजातन्त्र पुनस्र्थापनापछिका साढे तीन दशक मुलुकको अर्थतन्त्र राजनीतिक उतारचढावका भुक्तभोगी बन्यो । छोटो समयमै बहुदलीय प्रजातन्त्र, सशस्त्र युद्ध, निरङ्कुश राजतन्त्र र गणतन्त्र जस्ता राजनीतिक उथलपुथलको सामना गर्नुपर्दा अर्थतन्त्रले स्थिर लय लिन सकेन । त्यसमाथि भूकम्प, बाढीपहिरोलगायतका प्राकृतिक विपत्ति र नाकाबन्दी जस्ता अन्तर्राष्ट्रिय समस्या थपिँदा अर्थतन्त्रले अपेक्षित गति लिन पाएन । परिणामस्वरूप आजपर्यन्त नेपालको अर्थतन्त्र संरचनात्मक सुधारकै बहसमा अल्झिनु परेको छ । अर्थतन्त्रका अल्पकालीन समस्या समाधानमै बढी केन्द्रित हुनुपर्दा दीर्घकालीन लाभ लिनुपर्ने विषयले प्राथमिकता पाएनन् । यसबिचमा अर्थतन्त्रले समस्या मात्र सामना गर्नु परेको भने पटक्कै होइन । यो त्यही समय हो, जसबाट नेपालले आफ्नो अर्थतन्त्रको चरित्रलाई उदारवादमा बदल्न सफल पनि भयो । विश्व अर्थतन्त्रमा नेपालको उपस्थिति यसै समयमा प्रस्ट देखियो । परम्परागत निर्वाहमुखी कृषि प्रणालीबाट सेवा क्षेत्रले नेतृत्व गरेको अर्थतन्त्र बन्नुमा पनि यो समयको देन छ । राजनीतिक उतारचढाव जस्तै अर्थतन्त्रले बेहोरेको आरोहअवरोहबिच पनि केही महत्वपूर्ण सफलता यसबिच प्राप्त भएका छन् । खास गरी गणतन्त्र घोषणायता अर्थतन्त्रको दिशा तय गर्ने कानुनी आधार यथेष्ट तयार भएका छन् । अर्थतन्त्रका प्रायः सबै क्षेत्रलाई समेट्ने गरी नियमनकारी निकाय स्थापित छन् । स्वदेशी तथा विदेशी लगानी प्रोत्साहित गर्ने विषयले प्राथमिकता पाएको छ । सार्वजनिक र निजी लगानीका क्षेत्रमा प्रस्ट भेद छ । आवधिक योजनालाई स्रोतको सामथ्र्य र परियोजनाको तयारी अवस्थासँग जोड्न थालिएको छ । सुधारका यिनै प्रयासकै कारण मुलुकको अर्थतन्त्रले कुनै समय आठ प्रतिशतसम्मको वृद्धिदर हासिल गर्न सफल भएको छ । निरन्तर तीन वर्ष छ प्रतिशतभन्दा माथिको आर्थिक वृद्धिको स्वाद लिएको एक दशक पनि नाघेको छैन । खुला बजारले खोलेको ढोका नेपाली अर्थतन्त्रका लागि साढे तीन दशकको सबैभन्दा ठुलो उपलब्धि भनेकै उदारवादी अर्थतन्त्रमार्फत खुला र प्रतिस्पर्धी बजारको सुनिश्चित हो । बहुदलीय प्रजातन्त्रको पुनस्र्थापनापछि तत्कालीन अर्थ राज्यमन्त्री महेश आचार्यले ल्याउनुभएको आर्थिक वर्ष २०४८/४९ को बजेटले खुला बजार नीति अङ्गीकार गर्दै निजी क्षेत्रलाई लगानीका लागि खुला गरिदिएको थियो । आचार्यले बजेटमै सरकारले अति आवश्यकबाहेक सार्वजनिक संस्थान सञ्चालन नगर्ने र लगानीका लागि निजी क्षेत्रलाई प्रोत्साहित गर्ने उल्लेख गर्नुभएको थियो । निजी क्षेत्रको प्रोत्साहनमार्फत अर्थतन्त्रमा समृद्धि ल्याउने विषयलाई उहाँले बजेटको उद्देश्यमै समावेश गर्नुभएको थियो । यसले निजी क्षेत्रलाई लगानी गर्ने आधार मात्र तयार गरेन, सार्वजनिक संस्थानका नाममा भइरहेको सरकारको अनावश्यक खर्चलाई रोक्न सम्भव बनायो ।निजी क्षेत्र लगानीमा प्रोत्साहित हुँदा धेरै क्षेत्रमा रोजगारी सिर्जना भएसँगै विश्व बजारको आधुनिक प्रविधि र सिप नेपालमा भित्र्याउन यस्तो नीतिले प्रभावकारी भूमिका खेल्यो । यही नीतिको परिणामस्वरूप अहिले मुलुकको अर्थतन्त्रमा निजी क्षेत्रको योगदान करिब ८० प्रतिशत पुगेको छ । लगानी प्राथमिकीकरण गर्न सरकारलाई पर्याप्त ठाउँ उपलब्ध भएको छ । सोही बजेटले लिएको नीतिमार्फत भएको परिवर्तनका कारण त्यसलाई नेपालको आर्थिक सुधारको प्रथम चरण भनेर अहिलेसम्म स्मरण गरिन्छ । सुधारको उक्त चरणलाई तत्कालीन सरकारले त्यसपछिका नीति तथा कार्यव्रmम, बजेटमार्फत पनि निरन्तरता दिएको थियो । जसको परिणामस्वरूप निजी लगानी प्रोत्साहित गर्ने धेरै नयाँ कानुन निर्माण भए । लगानी प्रवर्धन गर्नेमार्फत नभएर त्यतिबेलाको सरकार आमनागरिकले करका रूपमा राज्यलाई बुझाउने राजस्वको परिचालनमा पनि गम्भीर थियो । तत्कालीन अर्थमन्त्री डा. रामशरण महतले आव २०५३/५४ को बजेटमार्फत सार्वजनिक वित्त व्यवस्थापनमा अनुशासन कायम गर्ने प्रयास मात्र गर्नुभएन, करका नयाँ दर विस्तार गर्दै ग्रामीण अर्थतन्त्रको सुदृढीकरण गराउने, नियामकीय संस्थाको स्थापना र सबलीकरण गर्ने, अन्तर्राष्ट्रिय व्यापारमा निर्यातको हिस्सा बढाउन अनुदान उपलब्ध गराउने, आधुनिक कृषि प्रणालीका लागि किसानलाई प्रोत्साहित गर्ने, निजी क्षेत्रमैत्री सार्वजनिक प्रशासन सुनिश्चित गर्ने जस्ता पहिलो चरणको सुधारलाई निरन्तरता दिने प्रयास अघि सार्नुभएको थियो । प्रजातन्त्र पुनस्र्थापना र द्वन्द्वअघिसम्मको मुलुकको अर्थतन्त्रआर्थिक वर्ष\tअर्थतन्त्रको आकार (रु.)\tप्रतिव्यक्ति आय (रु.)२०४७/४८\tएक खर्ब २० अर्ब ३६ करोड\tपाँच हजार ९९०२०४८/४९\tएक खर्ब ४९ अर्ब ४१ करोड\tसात हजार ८१५२०४९/५०\tएक खर्ब ७१ अर्ब ४७ करोड\tनौ हजार ५९३२०५०/५१\tएक खर्ब ९९ अर्ब २७ करोड\t१० हजार ४१०२०५१/५२\tदुई खर्ब १९ अर्ब १८ करोड\t१० हजार ६१५२०५२/५३\tदुई खर्ब ४८ अर्ब ९१ करोड\t११ हजार ७८९मुलुकको समग्र अर्थतन्त्र विकासमार्फत समृद्धि हासिल गर्ने लक्ष्यसाथ अघि बढेको सरकारका लागि सशस्त्र युद्ध अवरोध बन्यो । राज्यपक्ष र द्वन्द्वरत पक्षको घानमा प¥यो अर्थतन्त्र । यसबिचमा राज्यले निर्माण गरेका ठुला संरचना मात्र भत्किएनन्, भर्खरै लगानीका लागि तयार देखिएको निजी क्षेत्रको आत्मबल पनि स्वात्तै घट्यो । द्वन्द्व व्यवस्थापन सरकारको प्राथमिकतामा पर्न थालेपछि अर्थतन्त्र छायामा प¥यो । सरकार र निजी क्षेत्रबाट लगानी बढ्न नसक्दा मुलुकको अर्थतन्त्रले विस्तार हुने पर्याप्त अवसर पाएन । द्वन्द्व सुरु हुँदा आव २०५१/५२ मा नेपालको अर्थतन्त्रको आकार दुई खर्ब १९ अर्ब रुपियाँको रहेकामा त्यसको १० वर्षपछि अर्थात् आव २०६१/६२ सम्म पुग्दा केवल पाँच खर्ब ३६ अर्ब रुपियाँ मात्र पुग्यो । जबकि प्रजातन्त्र पुनस्र्थापनापछि द्वन्द्व सुरु हुन थालेको छोटो समयमा नै मुलुकको अर्थतन्त्रको आकार दुई गुणाले बढेको देखिन्छ । द्वन्द्वग्रस्त अवस्थामा मुलुकको अर्थतन्त्रआर्थिक वर्ष\tअर्थतन्त्रको आकार (रु.)\tप्रतिव्यक्ति आय (रु.)२०५३/५४\tदुई खर्ब ८० अर्ब ५१ करोड\t१२ हजार ९५५२०५४/५५\tतीन खर्ब ८५ करोड\t१३ हजार ३९५२०५५/५६\tतीन खर्ब ४२ अर्ब चार करोड\t१५ हजार ५७७२०५६/५७\tतीन खर्ब ७९ अर्ब ४९ करोड\t१६ हजार ६०२२०५७/५८\tचार खर्ब ४१ अर्ब ५१ करोड\t१९ हजार ०७१द्वन्द्वकै बिच राज्यसत्ता हातमा लिएर तत्कालीन राजपरिवारका सदस्यले आफूनिकटका व्यापारीलाई मात्र छानेर व्यवसायका लागि इजाजत दिने, त्यसमा पनि ती सदस्यका लागि हिस्सा छुट्याइदिनुपर्ने जस्ता प्रवृत्तिका कारण अर्थतन्त्रको लाभ सीमित व्यक्तिले मात्र लिन पाउने अवस्था बन्यो । यस्तो प्रवृत्ति दोस्रो जनआन्दोलन सफल नहुँदासम्म निरन्तर रह्यो । तत्कालीन राजाको प्रत्यक्ष शासनकालमा अर्थतन्त्रको अवस्थाआर्थिक वर्ष\tअर्थतन्त्रको आकार (रु.)\tप्रतिव्यक्ति आय (रु.)२०५८/५९\tचार खर्ब ५९ अर्ब ४४ करोड\t१९ हजार ४१०२०५९/६०\tचार अर्ब ९२ अर्ब २३ करोड\t२० हजार ३४०२०६०/६१\tपाँच खर्ब ३६ अर्ब ७४ करोड\t२१ हजार ६९४२०६१/६२\tपाँच खर्ब ८९ अर्ब ४१ करोड\t२३ हजार ३००विसं २०६२/६३ को जनआन्दोलनपछि गणतन्त्र घोषणा र वर्तमान संविधान जारी हुँदाको अवस्थासम्म मुलुकको अर्थतन्त्रमा व्यापक परिवर्तन नभए पनि राजनीतिक रूपमा प्राप्त उपलब्धिले आर्थिक वृद्धिको आशा सञ्चार गर्न सफल भयो । गणतन्त्र घोषणायता मुलुकको अर्थतन्त्रको नेतृत्व निजी क्षेत्रले गर्ने वातावरण बन्यो । विदेशी लगानीको प्रतिबद्धता र घोषणाका लागि यो समय उर्वर बन्यो । दोस्रो जनआन्दोलनदेखि संविधान जारी नहुँदासम्मको अर्थतन्त्रआर्थिक वर्ष\tअर्थतन्त्रको आकार (रु.)\tप्रतिव्यक्ति आय (रु.)२०६२/६३\tछ खर्ब ५४ अर्ब ८ करोड\t२५ हजार २९०२०६३/६४\tसात खर्ब २७ अर्ब ८२ करोड\t२७ हजार ५२५२०६४/६५\tआठ खर्ब १५ अर्ब ६६ करोड\t३० हजार १७१२०६५/६६\tनौ खर्ब ९१ अर्ब ३१ करोड\t३५ हजार ८६५२०६६/६७\t११ खर्ब ८२ अर्ब ६८ करोड\t४१ हजार ८५१२०६७/६८\t१५ खर्ब ५९ अर्ब २२ करोड\t५८ हजार ८५१२०६८/६९\t१७ खर्ब ५८ अर्ब ३७ करोड\t६५ हजार ४८४२०६९/७०\t१९ खर्ब ४९ अर्ब २९ करोड\t७१ हजार ६२७२०७०/७१\t२२ खर्ब ३२ अर्ब ५२ करोड\t८० हजार ९४१२०७१/७२\t२४ खर्ब २३ अर्ब ६३ करोड \t८६ हजार ७००नयाँ संविधान घोषणापछि आर्थिक वृद्धिलाई सहयोग नपुग्ने, परम्परागत सोच र शैलीका दर्जनौँ कानुन विस्थापित भएर नयाँ कानुन निर्माण भए । कतिपयमा आवश्यकता अनुसार संशोधन भए । आर्थिकसम्बन्धी कानुन निर्माणमा निजी क्षेत्रको सुनिश्चितता बन्यो । गणतन्त्रको सबैभन्दा महत्वपूर्ण उपलब्धि भनेको वित्तीय सङ्घीयता बन्यो । तीन तहका सरकारले आफ्नो क्षेत्राधिकारभित्र रहेर कर उठाउन सक्ने, आफ्नो आवश्यकता अनुसारको बजेट निर्माण गर्न सक्ने र स्रोत परिचालनका लागि ऋण लिन सक्ने जस्ता अधिकार प्रत्यायोजन हुँदा प्रदेश र स्थानीय तहलाई आर्थिक अधिकार प्राप्त भयो । विकासनिर्माणका कामको अधिकार प्रदेश र स्थानीय तहमा उपलब्ध हुँदा यसले स्थानीय आवश्यकता मात्र पूरा गरेन, ग्रामीण अर्थतन्त्र निर्माणमा प्रभावकारी योगदान दियो । ग्रामीण तहमा आर्थिक गतिविधि बढाउन वित्तीय सङ्घीयताको भूमिका अतुलनीय छ । यसले अर्कातिर प्रदेश र स्थानीय तहलाई आर्थिक रूपमा आफूलाई सक्षम बनाउँदै जाने अघोषित प्रतिस्पर्धा पनि सिर्जना ग¥यो । सङ्घबाट हस्तान्तरण हुने अनुदानलाई पनि कार्यक्षमता र आवश्यकताका आधारमा वितरण गरेर न्यायिक बनाउने प्रयास गरिएको छ । सङ्घीयताको साँचो अर्थमा कार्यान्वयन गर्न वित्तीय सङ्घीयता सबैभन्दा सफल देखिन्छ ।  नयाँ संविधान जारीपछि अहिलेसम्मको अर्थतन्त्रआर्थिक वर्ष\tअर्थतन्त्रको आकार (रु.)\tप्रतिव्यक्ति आय (रु.)२०७२/७३\t२६ खर्ब आठ अर्ब १८ करोड\t९४ हजार ३९८२०७३/७४\t३० खर्ब ७७ अर्ब १४ करोड\tएक लाख १० हजार ३५७२०७४/७५\t३४ खर्ब ५५ अर्ब ९४ करोड\tएक लाख २२ हजार ८१५२०७५/७६\t३८ खर्ब ५८ अर्ब ९३ करोड\tएक लाख ३५ हजार ८८९२०७६/७७\t३८ खर्ब ८८ अर्ब ८७ करोड\tएक लाख ३५ हजार ६९२२०७७/७८\t४३ खर्ब ५२ अर्ब ५५ करोड\tएक लाख ५० हजार ४९५२०७८/७९\t४९ खर्ब ७६ अर्ब ५५ करोड\tएक लाख ७० हजार ५०६२०७९/८०\t५३ खर्ब ६६ अर्ब ९९ करोड\tएक लाख ८२ हजार १९६२०८०/८१\t५७ खर्ब नौ अर्ब नौ करोड\tएक लाख ९२ हजार ३१२०८१/८२\t६१ खर्ब सात अर्ब २२ करोड (अनु.)\tदुई लाख तीन हजार ५३८‘ब्रेक थ्रु’ को पर्खाइ विगत साढे तीन दशकमा मुलुकको अर्थतन्त्रले निकै ठुलो आकार ग्रहण गरेको छ । बहुदलीय प्रजातन्त्र पुनस्र्थापना हुँदा एक खर्ब २० अर्ब रुपियाँ मात्रको अर्थतन्त्र चालु आर्थिक वर्षसम्म आइपुग्दा करिब ५१ गुणाले बढेर ६१ खर्ब सात अर्ब पुग्ने अनुमान छ । आव २०४७/४८ मा वर्षभर औसतमा छ हजार कमाउने नेपालीको आय चालु आवसम्म करिब ३४ गुणाले बढेर दुई लाख तीन हजार रुपियाँ पुगेको छ । यसबिचमा खानेपानी, विद्युत्, दूरसञ्चारको पहुँच मुलुकका अधिकांश घरपरिवारमा पुगेको आर्थिक सर्वेक्षणले देखाउँछ । विद्यालय र स्वास्थ्य सेवाको पहुँच विस्तारमा राज्यको प्राथमिकताले यो सर्वसुलभ बन्दै गएको छ । बहुल युवा जनसङ्ख्या रहेको मुलुकमा सूचना प्रविधिको प्रभाव बढ्दो छ, जसले गर्दा यो क्षेत्र विदेशी मुद्रा भित्र्याउने सबैभन्दा ठुलो स्रोत बन्न पुगेको छ । होटेल तथा पर्यटकीय गतिविधिमा बढेको लगानीले पर्यटन क्षेत्र विदेशी मुद्रा आर्जनको भरपर्दो माध्यम बनेको छ । कृषि क्षेत्रमा आधुनिक उपकरणको प्रयोगमार्फत उत्पादकत्व बढाउन राज्यले ठुलो लगानी गरिरहेको छ । बढ्दो विश्व्यापीकरणका कारण मुलुकको अर्थतन्त्रमा सेवा क्षेत्रको योगदान बढ्दै गएको छ, कृषि क्षेत्रको योगदान घट्दो व्रmममा छ । अर्थतन्त्रमा देखिएका यी सुधारले मात्र समग्र अर्थतन्त्रको वास्तविक अवस्थाको चित्रण भने गर्दैन । मुलुकमा रोजगारी सिर्जना र मुद्रा पलायन रोक्न सक्ने सबैभन्दा ठुलो माध्यम उद्योग तथा उत्पादन क्षेत्रको योगदान अर्थतन्त्रमा निराशाजनक रूपले पाँच प्रतिशतभन्दा कम छ । आयातमा आधारित अर्थतन्त्रका कारण पुँजी निर्माण हुने व्रmम घट्दो छ । उपभोगमा ज्यादा खर्च गर्ने प्रवृत्तिले कुल गार्हस्थ बचत सात प्रतिशतभन्दा कम छ । आर्थिक वृद्धिलाई एकै पटक सकारात्मक धक्का दिन सक्ने ठुला आयोजना तोकिएको समयमा निर्माण नहुँदा लागत बढ्दै जाँदा त्यसको प्रतिफल प्राप्त हुने समय थप पर धकेलिएको छ । विकास आयोजना समयमै सम्पन्न नहुँदा नागरिकस्तरमा निराशा छ । विगत एक दशकयता सरकार आफैँले कुनै ठुलो परियोजना अघि बढाउन सकेको छैन । सम्पन्न भएका भैरहवा अन्तर्राष्ट्रिय विमानस्थल, पोखरा अन्तर्राष्ट्रिय विमानस्थल जस्ता केही ठुला परियोजना पनि व्यावसायिक योजनाको अभावमा दायित्वसमेत भुक्तान गर्न सक्ने अवस्थामा छैनन् । सार्वजनिक वित्ततर्फ चालु खर्च निरन्तर बढ्दो छ । पुँजी निर्माणमा सहयोग पुग्ने पुँजीगत खर्च लक्ष्य अनुसार गर्नै नसक्ने नियति बनेको छ । विगत एक दशकको बजेट विनियोजन र कार्यान्वयनको अवस्था हेर्ने हो भने नेपाल सरकारले बढीमा १२ देखि १३ खर्ब रुपियाँ मात्र खर्च गर्ने सामथ्र्य देखिन्छ तर क्षमताको आकलन नगरी प्रत्येक वर्ष बजेटको आकार बढाउने होडबाजीले चालु आवको बजेट १८ खर्ब रुपियाँ नाघे पनि खर्च गर्न सक्ने आधार छैन । यसले हाम्रो विनियोजन कुशलतामा गम्भीर समस्या रहेको देखाउँछ । खर्च बढ्दा सार्वजनिक ऋण लिने व्रmम बढ्दो छ । यद्यपि ऋण तिर्न सक्ने क्षमताका कारण सार्वजनिक ऋण नेपालका लागि त्यत्ति ठुलो समस्या भने अहिलेसम्म बनिसकेको छैन । आर्थिक गतिविधि बढ्न नसक्दा राजस्वको आधार पनि बढेको छैन । जसले गर्दा लक्ष्य अनुसार राजस्व सङ्कलन हुने अवस्था छैन । युवा जनशक्तिको परिचालनमा मुलुक चुक्दा अध्ययन र रोजगारीका लागि बाहिरिने सङ्ख्या बढ्दो छ । लगानीमैत्री प्रशासनको अभावमा निजी क्षेत्र हैरान छ । खुला बजारको नीति लिएको मुलुक पुनः लाइसेन्सराजतर्फ फर्किन थालेको केही दृष्टान्तले देखाउँछन् । नियामकीय संस्थाको नियुक्ति स्वार्थप्रेरित हुँदा नियामकहरू स्वतन्त्र हुन सकेका छैनन् । सूचना प्रविधिको युगसँग सामञ्जस्य हुने गरी हाम्रो प्रशासनिक प्रक्रिया तादात्म्य हुन नसक्दा त्यसले विदेशी लगानीकर्तामा त्यत्ति धेरै उत्साह थप्न सकेको छैन । उल्लिखित समस्या समाधान गर्ने सबैभन्दा ठुलो औजार भनेकै अर्थतन्त्रमा क्रमिक सुधार हो । मुलुकको अर्थतन्त्रमा सुधार देखिनासाथ लगानीकर्ता उत्साहित हुन्छन्, रोजगारी सिर्जना हुँदा बिदेसिनुपर्ने बाध्यता घट्छ, नागरिकमा निराशा कम हुँदै जान्छ । आसेपासेले मात्र लाभ पाउने अवस्थालाई अन्त्य गरेर प्रव्रिmया र प्रणालीलाई स्वचालित बनाउन सके मुलुकको अर्थतन्त्रले ‘बे्रक थु्र’ गर्न सक्छ । प्रणालीप्रति विश्वसनीयता बढाउँदै उत्पादन र लगानीमा प्रोत्साहित गर्ने, विश्व बजारमा प्रतिस्पर्धा गर्न सक्ने आवश्यक दक्ष जनशक्ति तयार गर्ने, आयोजना समयमै सम्पन्न गर्ने सुनिश्चितता गर्ने, विकासका कामको गुणस्तर सुधार गर्ने जस्ता विषयमा राज्य वास्तवमै गम्भीर हुने हो भने अर्थतन्त्रले नयाँ गति लिन सक्ने आधार तयार हुन्छ । साढे तीन दशकअघि सुरु भएको पहिलो चरणको आर्थिक सुधारको जगमा प्राप्त अहिलेसम्मको उपलब्धिलाई व्रmमिकता दिलाउँदै दोस्रो चरणको आर्थिक सुधारमा दृढ भए मात्र राजनीतिक प्रतिबद्धताले मूर्त रूप हासिल गर्न सक्छ ।",
      "link": "https://gorkhapatraonline.com/news/153947",
      "image": "https://gorkhapatraonline.com/storage/media/271386/conversions/dashain_shopping_crowd_ADHIKARI-KABIN00011-original-thumb.jpg"
    },
    {
      "slug": "153944",
      "title": "यस्तो छ आजका लागि निर्धारित विदेशी मुद्राको विनिमयदर",
      "timestamp": 1746576000000,
      "source": "gp",
      "content": "नेपाल राष्ट्र बैङ्कले आजका लागि विदेशी मुद्राको विनिमयदर निर्धारण गरेको छ । निर्धारित विनिमयदर अनुसार अमेरिकी डलर एकको खरिददर १३४ रूपैयाँ ८० पैसा र बिक्रीदर १३५ रूपैयाँ ४० पैसा कायम भएको छ ।",
      "longContent": "काठमाडौँ,  वैशाख२४ गते । नेपाल राष्ट्र बैङ्कले आजका लागि विदेशी मुद्राको विनिमयदर निर्धारण गरेको छ । निर्धारित विनिमयदर अनुसार अमेरिकी डलर एकको खरिददर १३४ रूपैयाँ ८० पैसा र बिक्रीदर १३५ रूपैयाँ ४० पैसा कायम भएको छ ।यस्तै, युरोपियन युरो एकको खरिददर १५२ रूपैयाँ ७० पैसा र बिक्रीदर १५३ रूपैयाँ ३८ पैसा, युके पाउन्ड स्ट्रर्लिङ एकको खरिददर १८० रूपैयाँ १४ पैसा र बिक्रीदर १८० रूपैयाँ ९४ पैसा, स्विस फ्र्याङ्क एकको खरिददर १६३ रूपैयाँ ४० पैसा र बिक्रीदर १६४ रूपैयाँ १३ पैसा कायम गरिएको छ । अष्ट्रेलियन डलर एकको खरिददर ८७ रूपैयाँ ०५ पैसा र बिक्रीदर ८७ रूपैयाँ ४४ पैसा, क्यानेडियन डलर एकको खरिददर ९७ रूपैयाँ ५८ पैसा र बिक्रीदर ९८ रूपैयाँ ०१ पैसा, सिङ्गापुर डलर एकको खरिददर १०४ रूपैयाँ ५६ पैसा र बिक्रीदर १०५ रूपैयाँ ०२ पैसा निर्धारण गरिएको नेपाल राष्ट्र बैंकले जनाएको छ । त्यस्तै, केन्द्रीय बैंकले जापानी येन १० को खरिददर नौ रूपैयाँ ४३ पैसा र बिक्रीदर नौ रूपैयाँ ४७ पैसा, चिनियाँ युआन एकको खरिददर १८ रूपैयाँ ६८ पैसा र बिक्रीदर १८ रूपैयाँ ७६ पैसा, साउदी अरेबियन रियाल एकको खरिददर ३५ रूपैयाँ ९४ पैसा र बिक्रीदर ३६ रूपैयाँ १० पैसा, कतारी रियाल एकको खरिददर ३६ रूपैयाँ ९८ पैसा र बिक्रीदर ३७ रूपैयाँ १५ पैसा तोकेको छ ।केन्द्रीय बैङ्कका अनुसार थाई भाट एकको खरिददर चार रूपैयाँ १३ पैसा र बिक्रीदर चार रूपैयाँ १५ पैसा, युएई दिराम एकको खरिददर ३६ रूपैयाँ ७० पैसा र बिक्रीदर ३६ रूपैयाँ ८६ पैसा, मलेसियन रिङ्गेट एकको खरिददर ३१ रूपैयाँ ८५ पैसा र बिक्रीदर ३१ रूपैयाँ ९९ पैसा निर्धारण भएको छ । यसैगरी, साउथ कोरियन वन १०० को खरिददर नौ रूपैयाँ ७६ पैसा र बिक्रीदर नौ रूपैयाँ ८१ पैसा, स्विडिस क्रोनर एकको खरिददर १४ रूपैयाँ ०१ पैसा र बिक्रीदर १४ रूपैयाँ ०७ पैसा र डेनिस क्रोनर एकको खरिददर २० रूपैयाँ ४६ पैसा र बिक्रीदर २० रूपैयाँ ५५ पैसा तोकिएको छ ।राष्ट्र बैङ्कले हङकङ डलर एकको खरिददर १७ रूपैयाँ ३९ पैसा र बिक्रीदर १७ रूपैयाँ ४७ पैसा, कुवेती दिनार एकको खरिददर ४३९ रूपैयाँ ६९ पैसा र बिक्रीदर ४४१ रूपैयाँ ६५ पैसा, बहराइन दिनार एकको खरिददर ३५७ रूपैयाँ ५५ पैसा र बिक्रीदर ३५९ रूपैयाँ १४ पैसा, ओमनी रियाल एकको खरिददर ३५० रूपैयाँ १३ पैसा र बिक्रीदर ३५१ रूपैयाँ ६९ पैसा रहेको छ । यस्तै, भारतीय रूपैयाँ १०० को खरिददर १६० रूपैयाँ र बिक्रीदर १६० रूपैयाँ १५ पैसा तोकिएको छ ।  राष्ट्र बैङ्कले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमयदर भने खुलाबजारका आधारमा फरक हुनसक्ने र अद्यावधिक विनिमयदर केन्द्रीय बैङ्कको ‘वेबसाइट’मा उपलब्ध हुने जनाइएको छ । रासस",
      "link": "https://gorkhapatraonline.com/news/153944",
      "image": "https://gorkhapatraonline.com/storage/media/271382/conversions/money-exchange-original-thumb.jpg"
    },
    {
      "slug": "153940",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1746576000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  वैशाख २४ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (भारतीय) प्रतिकिलो रु ७०, गोलभेँडा सानो (लोकल) प्रतिकिलो रु ५२, गोलभेँडा सानो (भारतीय) प्रतिकिलो रु ५२,  गोलभेँडा सानो (तराई) प्रतिकिलो रु ४४, आलु रातो प्रतिकिलो रु ३५, आलु रातो (भारतीय) प्रतिकिलो रु ३८, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ६०, गाजर (तराई) प्रतिकिलो रु २५, बन्दा (लोकल) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ५०, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ४०, भन्टा डल्लो प्रतिकिलो रु ४०, तने बोडीको मूल्य प्रतिकिलो रु ७० कायम गरिएको छ ।\tयसैगरी, मटरकोसा प्रतिकिलो रु ९०, घिउ सिमी (लोकल) प्रतिकिलो रु ६०, घिउ सिमी (हाइब्रिड) प्रतिकिलो रु ६०, भटमास कोसा प्रतिकिलो रु १५०, तितो करेला प्रतिकिलो रु ३०, लौका प्रतिकिलो रु ३०, परबर (लोकल) प्रतिकिलो रु ६०, चिचिण्डो प्रतिकिलो रु ४०, घिरौला प्रतिकिलो रु ३५, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु २५, हरियो फर्सी (डल्लो) प्रतिकिलो रु ३०, सलगम प्रतिकेजी रु ८०, भिण्डी प्रतिकिलो रु ४० कायम गरिएको छ । यस्तै, सखरखण्ड प्रतिकिलो ६०, बरेला प्रतिकिलो रु ५०, पिँडालु प्रतिकिलो रु ९०, स्कूस प्रतिकिलो रु ५०, रायो साग प्रतिकिलो रु ६०, पालुङ्गो साग प्रतिकिलो ९०, चमसुरको साग रु ९०, तोरीको साग प्रतिकिलो रु ३५, मेथीको साग प्रतिकिलो रु ८०, प्याज हरियो प्रतिकिलो रु ६०, बकुला प्रतिकिलो रु ५०, तरुल प्रतिकिलो रु १००, च्याउ (कन्य) प्रतिकिलो रु १७०, च्याउ (डल्ले) प्रतिकिलो रु ३५०, कुरिलो प्रतिकिलो रु ६०० निर्धारण गरिएको छ ।निगुरो प्रतिकिलो रु ५०, ब्रोकाउली प्रतिकिलो रु ९०, चुकुन्दर प्रतिकिलो रु ६०, सजीवन प्रतिकिलो रु १००, कोइरालो प्रतिकिलो रु १९०, रातो बन्दा प्रतिकिलो रु ६०, जिरीको साग प्रतिकिलो रु ६५, ग्याठकोभी प्रतिकेजी रु ६०, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु १००, पुदिना प्रतिकिलो रु २४०, गान्टे मूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३४०, केरा (दर्जन) रु १६०, कागती प्रतिकिलो रु २८०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १४०, तरबुजा हरियो प्रतिकिलो रु ५०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ७०, काँक्रो (हाइब्रिड) प्रतिकिलो रु ३०, रुख कटहर प्रतिकिलो रु ८०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, उखु प्रतिगोटा रु ८०, स्ट्रबेरी (भुइँऐसेलु) प्रतिकिलो रु २५०, किबी प्रतिकिलो रु ४६०, आभोकाडो प्रतिकिलो रु ६४० निर्धारण गरिएको छ ।यसैगरी, अदुवा प्रतिकिलो रु १००, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ९०, खुर्सानी हरियो (बुलेट) प्रतिकिलो रु ९०, खुर्सानी हरियो (माछे) प्रतिकिलो रु ५५, खुर्सानी हरियो (अकबरे) प्रतिकेजी रु ४००, भेडे खुर्सानी प्रतिकिलो रु १००, लसुन हरियो प्रतिकिलो रु १००, हरियो धनिया प्रतिकिलो रु १२०, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १६०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ । रासस",
      "link": "https://gorkhapatraonline.com/news/153940",
      "image": "https://gorkhapatraonline.com/storage/media/271378/conversions/adrhs-original-thumb.jpg"
    },
    {
      "slug": "153936",
      "title": "पर्यटक आकर्षणको केन्द्र सौराहा",
      "timestamp": 1746576000000,
      "source": "gp",
      "content": "कलासंस्कृति तथा पर्वतीय पर्यटनका लागि नेपाल विश्वकै प्रमुख आकर्षणको केन्द्रका रूपमा स्थापित छ ।",
      "longContent": "कलासंस्कृति तथा पर्वतीय पर्यटनका लागि नेपाल विश्वकै प्रमुख आकर्षणको केन्द्रका रूपमा स्थापित छ । विश्वको सर्वोच्च शिखर सगरमाथालगायत ८ हजारभन्दा अग्ला आठ र ६ हजारमाथिका एक हजार ३१० हिमालको आरोह गर्न बर्सेनि झन्डै डेढ लाख पर्यटक नेपाल आउने गर्छन् । विविध कलासंस्कृति र दैनिकजसो मनाइने विभिन्न जात्राको अवलोकन पर्यटकका लागि नेपाल बसाइ यसै अविस्मरणीय बन्ने गरेको छ । यससँगै पर्यटन प्रवर्धनमा नेपाल ‘वाइल्ड लाइफ टुरिजम’ कोसमेत हब बन्दै गएको छ । जसको उदाहरणका रूपमा सौराहालगायत देशका १२ वटा राष्ट्रिय वन्यजन्तु निकुञ्जमा पर्यटकको आकर्षण हेरे पुग्छ । सन् २०११ मा नेपालसहितका बाघ पाइने राष्ट्रका प्रमुखको रसियाको पिटर्सवर्गमा सम्मेलन भयो । तत्कालीन प्रधानमन्त्री माधवकुमार नेपालसहित विभिन्न देशका राष्ट्रप्रमुखले घोषणापत्रमै बाघको सङ्ख्या एक दशकमा तीन गुणा बनाउने प्रतिबद्धता गरे । अधिकांश मुलुक लक्ष्यमा अझै पुग्न नसकिरहेको अवस्थामा नेपालले भने तीन गुणाभन्दा बढीले बाघको वृद्धि गरी नयाँ रेकर्डसँगै विश्वको ध्यान आकर्षित गर्न सफल भएको छ । सन् २०११ मा नेपालमा १२१ को सङ्ख्यामा रहेको पाटेबाघ हाल बढेर ३५५ पुगेको छ । त्यस्तै सन् २००५ मा चार सयको सङ्ख्यामा रहेको एकसिङ्गे गैँडा हाल बढेर ७५२ वटा पुगेको छ । चितवन राष्ट्रिय निकुञ्जमा हात्ती ४५, चौँरीगाई ३८८, घडियाल गोही ६९४ छन् । स्तनधारी ७० प्रजातिका, चरा ५४६, सरीसृप र माछा १२० प्रजातिका छन् ।  अघिल्लो आर्थिक वर्षमा चितवन राष्ट्रिय निकुञ्जमा मात्र तीन लाख ६० हजार पर्यटक पुगेकामा चालु आवको नौ महिनामा एक लाख ८२ हजार पर्यटकले निकुञ्जको भ्रमण गरेका छन् । यस आवमा हालसम्म २३ अर्ब ६४ करोड ९९ लाख ९५ हजार नौ सय राजस्व सङ्कलन भएको छ । नेपाल पर्यटन बोर्डका कार्यकारी प्रमुख दीपकराज जोशी विविध संस्कृति तथा पर्वतीय पर्यटनसँगै नेपाल पर्यावरण तथा वाइल्ड लाइफ टुरिजमकोसमेत हब बन्दै गएको बताउनुहुन्छ ।जोशी भन्नुहुन्छ, “पर्यावरणीय विविधता, विभिन्न कलासंस्कृतिको प्रवर्धनसँगै इको टुरिजममा पनि हामीले विशेष ध्यान दिएका छौँ । विशेष गरी चितवन राष्ट्रिय निकुञ्जमा वन्यजन्तुको संरक्षणमा स्थानीयसहितको प्रयास र यसका परिणाम विश्वका लागि उदाहरणीय बनेका छन् ।” कार्यकारी प्रमुख जोशीले वन्यजन्तु संरक्षणमा नेपालले प्राप्त गरेको सफलताका कारण सौराहालगायतका क्षेत्रमा पर्यटनको सङ्ख्या उल्लेख्य वृद्धि भएको र नेपाल पर्यटन बोर्ड यसको थप प्रचारप्रसारमा जुटेको बताउनुहुन्छ ।  निकुञ्जमा रहेका दुर्लभ पाटेबाघ, एकसिङ्गे गैँडालगायतका जनावरको संरक्षणका लागि नेपाली सेना, चितवन राष्ट्रिय निकुञ्ज, मध्यवर्ती क्षेत्र व्यवस्थापन समितिलगायत सौराहाका पर्यटन व्यवसायी र स्थानीय निकायबिच प्रभावकारी समन्वय भइरहेको छ ।सेना, निकुञ्ज, मध्यवर्ती व्यवस्थापनले संयुक्त सुरक्षा संयन्त्र तयार पारी निर्धारित गस्ती, सवारी गस्तीको संयुक्त अनुगमन, सिसी क्यामरा तथा चोरीसिकारीको रेकर्ड राख्ने स्प्रे क्यामराबाट पनि अनुगमन गरिँदै आएको छ । निकुञ्ज भ्रमण गर्ने पर्यटकका सवारीको निगरानी गर्न भिटिआरएस जडान गरिएको छ । सौराहाका पर्यटन व्यवसायी बासुदेव ढुङ्गाना चितवन राष्ट्रिय निकुञ्जको सुरक्षा व्यवस्थापन, समन्वय विश्वका लागि नै उदाहरणीय रहेको बताउनुहुन्छ । कोभिड–१९ सङ्क्रमणपछि पर्यटन व्यवसाय पुरानै लयमा फर्किने प्रयासमा रहेको छ । सौराहा क्षेत्रमा पर्यटनको उच्च सम्भावना भएका कारण अन्तर्राष्ट्रिय प्रख्यात होटेलले सौराहामा शाखा खोल्न इच्छा देखाइरहेका छन् ।ढुङ्गाना भन्नुहुन्छ, “चितवन राष्ट्रिय निकुञ्ज संरक्षणमा अपनाइएको संयुक्त अभ्यास विश्वका लागि नै उदाहरणीय छ । शून्य चोरीसिकारीको अवस्थामा पुगेका कारण दुर्लभ वन्यजन्तुको सङ्ख्या उल्लेख्य वृद्धि हुँदा पर्यटन प्रवर्धनमा ठुलो टेवा पुगेको छ ।” बढ्दो बसाइँसराइका कारण तराई क्षेत्रका वनजङ्गलको अतिक्रमण रोकिएको छैन । निकुञ्ज सुरक्षार्थ आवश्यक प्रविधिसहितको जनशक्तिको साङ्गठानिक क्षमता अभिवृद्धि, पूर्वाधारको विकास, प्रभावकारी सूचनाको पहुँच विस्तारमा राज्यले समयमै ध्यान दिन नसके संरक्षित चोरी तस्करी फेरि बढ्ने पो हो कि भन्ने चिन्ता आमसरोकारवाला निकायमा छ । बदलिएको दृश्य प्रकृति संरक्षणमा नेपालले ५० वर्ष पूरा गरेको छ । जसको नेतृत्व नेपाली सेनाले गरिरहेको छ । यसबिचमा दुर्लभ वन्यजन्तुको संरक्षणमा ठुलो सफलता प्राप्त भएको छ । बाघको सुरक्षा, वासस्थान व्यवस्थापन र आहार प्रजातिको उपलब्धताका आधारमा चितवन राष्ट्रिय निकुञ्ज सन् २०१५ मा बाघ पाइने देशमध्ये पहिलो राष्ट्रिय निकुञ्जका रूपमा पुरस्कृत भयो । निकुञ्जमा सेनाको तैनाथीपछि बाघ, गैँडा, हात्ती, घडियाल गोही जस्ता दुर्लभ वन्यजन्तु चोरीसिकारी नियन्त्रण र वासस्थान विनाश रोकिँदा यी जनावर नेपालबाट लोप हुनबाट जोगिका छन् । चितवन राष्ट्रिय निकुञ्जका वरिष्ठ संरक्षण अधिकृत डा. गणेश पन्त बाघ, गैँडा, हात्ती, घडियाल गोही सोँस (डिल्फिन) लगायत वन्यजन्तु, पन्छी तथा जलचरको सङ्ख्या उल्लेख्य वृद्धि भएका कारण पर्यटनको आकर्षणको केन्द्र बनेको बताउनुहुन्छ ।पन्त भन्नुहुन्छ, “दुर्लभ मानिएका पाटेबाघ, एकसिङ्गे गैँडा, हात्तीलगायत जङ्गली जनावरको उल्लेख्य सङ्ख्या वृद्धिसँगै पर्यावरण संरक्षणमा ठुलो सफलता प्राप्त भएको छ । जसका कारण पर्यटन प्रवर्धनमा टेवा पुगेको छ ।” चितवन राष्ट्रिय निकुञ्जको सुरक्षार्थ नेपाली सेनाको नयाँ गोरख गण तैनाथ गरिएको छ । राष्ट्रिय निकुञ्जका दुर्लभ वन्यजन्तु तथा वनपैदावारको संरक्षण गर्न सेनाले २०६७ सालदेखि सञ्चालन गरेको ‘अपरेसन संरक्षण’ पछि पछिल्लो डेढ वर्षमा चोरीसिकारी पूर्ण नियन्त्रणमा आएको छ ।  चोरीसिकारी तथा तस्करी पूर्ण नियन्त्रणमा आउनुमा नेपाली सेनाको चुस्त सुरक्षा व्यवस्थापन, समस्याको पहिचान तथा प्रभावकारी समन्वय रहेको सरोकारवाला निकायको भनाइ छ । चितवन राष्ट्रिय निकुञ्ज मध्यवर्ती क्षेत्र व्यवस्थापन समितिका अध्यक्ष प्रकाश ढुङ्गाना नेपाली सेनाको कुशल सुरक्षा व्यवस्थापनका कारण वन्यजन्तुको चोरीसिकारी पूर्ण नियन्त्रण अर्थात् जिरो पोचिङ्को अवस्थामा पुगेको बताउनुहुन्छ ।",
      "link": "https://gorkhapatraonline.com/news/153936",
      "image": "https://gorkhapatraonline.com/storage/media/271368/conversions/chitwan-jungle-original-thumb.jpg"
    },
    {
      "slug": "153932",
      "title": "आन्तरिक रोजगारीसँगै सामाजिक सुरक्षा",
      "timestamp": 1746576000000,
      "source": "gp",
      "content": "नेपालमा श्रम र रोजगारीलाई प्रभावकारी तरिकाले व्यवस्थापन गर्ने प्रयास गरिँदै छ ।",
      "longContent": "नेपालमा श्रम र रोजगारीलाई प्रभावकारी तरिकाले व्यवस्थापन गर्ने प्रयास गरिँदै छ । हाल श्रमिक उत्पादन र परिचालन गर्ने श्रमशक्तिको विकास एवं व्यवस्थापन एकीकृत रूपमा हुन सकेको छैन । व्यवस्थित मर्यादित श्रमसहितको आन्तरिक रोजगारी सुनिश्चित र सुरक्षित तथा भरपर्दो वैदेशिक रोजगारीको व्यवस्थापन अहिलेको आवश्यकता हो । यसका लागि सम्बद्ध नीति तथा कानुनमा समसामयिक परिमार्जन गर्ने र नयाँ नीति कार्यव्रmमलाई अगाडि बढाउनुपर्ने देखिन्छ । सबैले रोजगारी पाउने अवस्था नभएसम्म प्रतिव्यक्ति आय बढाउन नसकिने भएकाले संविधानले ग्यारेन्टी गरेको रोजगारीको हकलाई मूर्त रूप प्रदान गर्नु पर्छ । यसका लागि रोजगारी व्यवस्थापनमा प्रविधिको प्रयोगलाई बढावा दिनु पर्छ । यसले श्रम बजारका केही असहजतालाई सहजीकरण गर्ने छ । रोजगारीलाई सुरक्षित, व्यवस्थित, नियमित र मर्यादित बनाउने तथा सिपयुक्त जनशक्तिको विकास गरी रोजगारी र स्वरोजगारी प्रवर्धन गर्दै उत्पादन र उत्पादकत्व अभिवृद्धि गर्ने कार्य श्रम, रोजगार तथा सामाजिक सुरक्षा मन्त्रालयबाट हुँदै आएको छ । मन्त्रालयले आन्तरिक रोजगारी प्रवर्धन, वैदेशिक रोजगारी व्यवस्थापन, सिप विकास तथा तालिम, श्रम सम्बन्ध तथा व्यवसायजन्य सुरक्षा र योगदानमा आधारित सामाजिक सुरक्षाका क्षेत्रमा राष्ट्रिय नीति, कानुन, मापदण्ड, योजना र कार्यक्रमको तर्जुमा, कार्यान्वयन र व्यवस्थापन गर्दै आएको छ । रोजगारीको विकल्पमा वैदेशिक रोजगारीपछिल्लो डेढ दशकको तथ्याङ्क हेर्ने हो भने वैदेशिक रोजगारी पहिलो रोजाइ बनेको छ । स्वदेशमा पर्याप्त रोजगारीका अवसर नहुँदा वैदेशिक रोजगारीमा जानेको सङ्ख्या बढ्दो छ । यसका कारण यस क्षेत्रमा बेथितिका चाङ छन् । यसको नियन्त्रणका लागि धेरै काम गर्नु पर्छ । वैदेशिक रोजगारीका लागि श्रम अनुमति र पुनः श्रम स्वीकृतिलगायत सेवालाई अनलाइन बनाइए पनि यसलाई पूर्ण रूपमा व्यवस्थित गर्न सकिएको छैन । अर्कातिर नेपालीका मुख्य श्रम गन्तव्य देशसँग श्रम सम्झौता र नवीकरण समयमा हुन सकेको छैन । रोजगारीको खोजीमा नेपाली १६८ देशमा पुगेकामा हालसम्म १० वटा देशसँग मात्रै श्रम सम्झौता र समझदारी भएको छ । तीमध्ये पनि धेरै देशसँग श्रम नवीकरणमा ढिला भइरहेको छ । वैदेशिक रोजगारी बाध्यता भएकाले यसलाई व्यवस्थित र प्रतिफलदायी बनाउन विद्यमान श्रम सम्झौताको पुनरवलोकन गर्नुका साथै नयाँ र आकर्षक गन्तव्य देशमा उपलब्ध रोजगारी पहिचान र उपयोग गर्नुको विकल्प छैन । त्यसो त चालु आव २०८१/८२ को १० महिनामा ६८ हजार १६० महिलासहित छ लाख सात हजार ८७८ जना श्रम स्वीकृति लिएर विदेश गएका छन् । अर्थतन्त्रमा गरेको योगदानको कदर गरी गन्तव्य देशले पनि हाम्रा श्रमिक नागरिक र उनीहरूको श्रमको सम्मान गर्न जरुरी छ । वैदेशिक रोजगारीमा रहेकालाई सामाजिक सुरक्षा कोषमा आबद्ध गरिएको सुरुवात प्रशंसनीय छ । वैदेशिक रोजगारीबाट फर्किएका व्यक्तिको सिप, पुँजी र प्रविधि उपयोग गरी आन्तरिक रोजगारी अभिवृद्धि गर्न उद्यमशीलताउन्मुख पुनः एकीकरण कार्यक्रम सञ्चालन गरिएको छ । यसमा स्विट्जरल्यान्ड, दक्षिण कोरिया जस्ता विदेशी दाता पनि जुटेका छन् । यसलाई निरन्तरता दिएर आन्तरिक उत्पादन र रोजगारी सिर्जना गरी उपलब्धिमूलक बनाउनु पर्छ । श्रम कूटनीतिको पहलअन्तर्राष्ट्रिय श्रम बजारमा रहेका दक्ष रोजगारीका अवसरको पहिचान गरी वैदेशिक रोजगारीलाई अधिकतम प्रतिफलयुक्त बनाउने प्रयास भइरहेको छ । वैदेशिक रोजगारीबाट प्राप्त पुँजी, ज्ञान, सिप, प्रविधि र अनुभवको सदुपयोग गर्नेतर्फ केही काम हुन थालेका छन् । वैदेशिक रोजगारीमा जान चाहने र रहेका नेपाली महिलाको सुरक्षा र सम्मानको प्रत्याभूति गर्ने र वैदेशिक रोजगारीमा श्रम कूटनीतिको प्रभावकारिता अभिवृद्धि गर्ने काममा सरकार क्रियाशील छ । वैदेशिक रोजगारीलाई सुरक्षित, मर्यादित र भरपर्दो बनाउने उद्देश्यले सञ्चालित सुरक्षित आप्रवासन परियोजना अन्तर्गत चार लाख ५९ हजार ४८० जनालाई वैदेशिक रोजगारीसम्बन्धी सूचना, तीन हजार ८३८ जनालाई मनोसामाजिक परामर्श सेवा र २६ हजार ४३३ जनालाई वित्तीय साक्षरता तालिम प्रदान गरिएको छ । आन्तरिक रोजगारीमा पहलआन्तरिक रोजगारी प्रवर्धनमा भएका काम न्यूनतम रोजगारीको प्रत्याभूति गर्न र उत्पादनशील रोजगारीको प्रवर्धन तथा विस्तारमार्फत आन्तरिक रोजगार व्यवस्थापनलाई प्रभावकारी बनाउन सरकार लागिपरेको छ । प्रधानमन्त्री रोजगार कार्यक्रम विगत सात वर्षदेखि कार्यान्वयनमा छ । आन्तरिक रोजगारीको अन्तिम विकल्पका रूपमा योभन्दा उत्तम विकल्प कसैले पस्किन सकेको देखिँदैन । भारतले पनि १६ वर्षदेखि यस्तै कार्यक्रममार्फत गरिबी र सामाजिक सुरक्षालाई जोडेको छ । प्रधानमन्त्री रोजगार कार्यक्रमलाई तिनै तहका सरकारको अपनत्व हुने गरी कार्यक्रमको ढाँचामा पुनर्संरचना गरी कार्यान्वयनमा ल्याइएको छ । यस कार्यक्रम अन्तर्गत चालु आर्थिक वर्षको २०८१ चैत मसान्तसम्म सात हजार ३०८ जना सूचीकृत बेरोजगारले न्यूनतम ६५ दिनको रोजगारी प्राप्त गरेका छन् भने ४५७ स्थानीय तहमा बजेट, तालिम सञ्चालनसम्बन्धी मार्गदर्शनलगायतका आवश्यक विवरण पठाएको मन्त्रालयले जनाएको छ । मन्त्रालयका अनुसार देशभरका ७५३ पालिकामध्ये ३८७ पालिकाबाट सेवाप्रदायक छनोटका लागि सूचना प्रकाशन भएकामा ६२ स्थानीय तहले विभिन्न क्षेत्रमा ५० दिने तालिम सम्पन्न गरी दुई हजार ४८० जना सूचीकृत बेरोजगार लाभान्वित भएका छन् । रोजगार सेवा केन्द्रमा कार्यरत दुई हजार २५९ कर्मचारी र ६० हजार श्रमिक गरी जम्मा ६२ हजार २५९ जनाको राष्ट्रिय बिमा कम्पनीसँग कार्यस्थल सुरक्षा बिमा गरी सामाजिक सुरक्षाको प्रत्याभूति गरिएको छ । आन्तरिक रोजगार दशक घोषणा श्रम मन्त्रालयले आन्तरिक रोजगार दशक घोषणा गरेको छ । तीन तहका सरकार, निजी क्षेत्र, श्रमिक र विकास साझेदारसमेतको सहभागितामा गत फागुनमा २०८२/८३ देखि २०९१/९२ लाई आन्तरिक रोजगारी दशक घोषणा गरिएको हो । यो घोषणासँगै रणनीति तथा कार्यढाँचा निर्माणले नीतिगत मार्गदर्शन प्राप्त भई आन्तरिक रोजगारी प्रवर्धन अभियानले निरन्तरता पाउने विश्वास गरिएको छ । राष्ट्रिय रोजगार व्यवस्थापन सूचना प्रणाली नेमिस (एमइएमआइएस) का केही मोड्युल/विशेषतालाई श्रम संसार प्रणालीमा विकास गर्न विकास साझेदार संस्थासँग सहकार्य भइरहेको छ । नेपालमा सामाजिक सुरक्षा नेपालमा सर्वप्रथम १९९१ सालतिर प्रथम विश्वयुद्धबाट फर्केका घाइते नेपाली सैनिकलाई आर्थिक सहयोग उपलब्ध गराउन सैनिक द्रव्य कोषबाट सुरु भएको कल्याणकारी भुक्तानीको अवधारणाबमोजिम १९९८ सालमा तत्कालीन प्रधानमन्त्री जुद्धशमशेरले सैन्य पेन्सनका रूपमा सैनिक द्रव्य कोष स्थापना गरेका थिए । यस्तै १९९९ सालदेखि निजामती कर्मचारीको निवृत्तिभरण कोष जस्ता सेवाबाट अवकाशपछिका सामाजिक सुरक्षा कार्यक्रम सञ्चालनमा आए । २०५२ सालबाट आरम्भ गरिएको नगद वितरणमा आधारित सामाजिक सुरक्षा भत्ता कार्य हुन् । यस्तै २०६६ सालमा सामाजिक सुरक्षा करको प्रारम्भ र २०६७ सालमा सामाजिक सुरक्षा कोषको स्थापना गरियो । त्यसै गरी २०७४ सालमा योगदानमा आधारित सामाजिक सुरक्षा कार्यक्रमसहित सामाजिक संरक्षणका काम हुँदै आएका छन् । योगदानमा आधारित सामाजिक सुरक्षा योजना युवावस्था हुँदा गरेको कामको केही प्रतिशत रकम बिरामी, घाइते अवस्था, गर्भावस्था, वृद्धावस्था वा अन्य कुनै कारणले काम गर्न, जीविकाका लागि कमाउन नसक्ने गरी अशक्त अवस्थामा पाइने रकम हो । अन्तर्राष्ट्रिय सामाजिक सुरक्षा सङ्गठनका अनुसार हाल संसारको कुल जनसङ्ख्याको ५० प्रतिशत हिस्सा कुनै न कुनै किसिमको सामाजिक सुरक्षामा आबद्ध छ । २० प्रतिशत जनसङ्ख्याले मात्र पर्याप्त सामाजिक सुरक्षा सुविधा उपभोग गर्न पाएका छन् । अन्तर्राष्ट्रिय मानव अधिकार घोषणापत्रको धारा २२ र २५ ले सामाजिक सुरक्षालाई मानव अधिकारका रूपमा मान्यता दिएका छन् ।आधारभूत सुविधाका लागि सहयोग वञ्चित तथा सीमान्तकृत वर्गको आर्थिक, सामाजिक कल्याण गर्नु, सरकार र नागरिकबिच सुसम्बन्ध कायम गराउनु, मानव अधिकारको विश्वव्यापी घोषणापत्रका विषयलाई मूर्त रूप प्रदान गर्नु सामाजिक सुरक्षाको उद्देश्यभित्र पर्छन् । यसबाहेक मौलिक हक तथा मानव अधिकारप्रतिको दायित्व पूरा गर्नु, लक्षित वर्गका सुनिश्चित भविष्यको प्रत्याभूति गर्नु, विपन्न र गरिबका लागि न्यूनतम आय सुनिश्चित गर्ने कुरालाई पनि यसभित्र समेटिएको छ । सामाजिक सुरक्षा योजनासामाजिक सुरक्षा योजना भनेको सञ्चय कोष वा बचत कोष जस्तो होइन । एउटा व्यक्तिले गरेको लगानी कोषमा जम्मा हुन्छ र पेन्सन आउँछ । अर्को बिमा प्रणाली जस्तो हो, सबै बेलामा त्यसको प्रतिफल पाउँछु भन्ने हुँदैन । अहिले यसमा ३१ प्रतिशत रकम भनिएको छ । ३१ प्रतिशतभित्र कसैले थप भार बेहोर्न पर्दैन । सञ्चय कोषमा अहिले जसरी गएको छ, त्यसरी नै जान्छ । रोजगारदाताको एक पैसा पनि थप हुँदैन र श्रमिकको पनि थपिँदैन । रोजगारदाताको २० प्रतिशत र श्रमिकको १० प्रतिशत रकम यथावत् हुन्छ । त्यसमा अहिले तिरेको एक प्रतिशत कर अब सुरक्षा कोषमै थपिन्छ । कुनै पनि श्रमिक आफ्नो सेवा अवधिभर उपचारलगायतका सेवा सुविधा र सेवापछि पेन्सनको हकदार बन्ने कार्यक्रम हो यो । २०७५ मङ्सिरदेखि सुरु भएको यो कार्यक्रममा हालसम्म २१ लाख ८९ हजार २७७ जनाले कोषमा योगदान गरिसकेका छन् । तिनमा सबैभन्दा धेरै वैदेशिक रोजगारीमा जाने १६ लाख नौ हजार ५१२ जना रहेका छन् । योगदानकर्ता र रोजगारदाताबाट हालसम्म करिब ८० अर्ब रुपियाँ कोषमा सङ्कलन भएको छ; जसमा योगदान गरेकामध्येबाट बिरामी, घाइते, गर्भावस्था, वृद्धावस्था योजना अन्तर्गत छ लाख ६० हजार २९४ जनाले १४ अर्ब २९ करोड रुपियाँ भुक्तानी लिएका कोषले जनाएको छ । श्रम, रोजगारी र सामाजिक सुरक्षणलाई विशेष महत्व दिनु अहिलेको आवश्यकता हो । यी क्षेत्रमा निरन्तर सुधार नगरी काम गर्ने वातावरण बन्दैन । काम नगरी उत्पादन हुँदैन र उत्पादन नगरी देशको अर्थतन्त्रको आकार पनि बढाउन सकिँदैन । कुनै बेलाको मानव स्रोतको उचित व्यवस्थापन गरेमा नेपालले पनि आर्थिक विकासमा फड्को मार्ने निश्चित छ । यसका लागि सरकारी र निजी क्षेत्रबाट थप लगानी बढाउन जरुरी छ ।   श्रमिकलाई वैध बनाउन सुरु गरेका छौँ शरतसिंह भण्डारी मन्त्री – श्रम, रोजगार तथा सामाजिक सुरक्षायोगदानमा आधारित सामाजिक सुरक्षा कोषलाई विस्तार गर्ने कार्यलाई प्राथमिकतामा राखेका छौँ । सरकारको अस्थायी, करार र ज्यालादारी कर्मचारीलाई कोषको योजनामा समेट्न यसअघि नेपाल राजपत्रमा सूचना प्रकाशित गरिसकिएको छ । यसको कार्यान्वयनका लागि सरकारको आगामी आर्थिक वर्ष २०८२/८३ को नीति तथा कार्यक्रममा समेटेका छौँ । सङ्घीय, प्रदेश र स्थानीय सरकारको सहयोगदानमा अनौपचारिक क्षेत्रका श्रमिकलाई योगदानमा आधारित सामाजिक सुरक्षा कोषमा आबद्ध गराइने छ । कोषले हालसम्म देशभरका दुई सयभन्दा बढी पालिकासँग अनौपचारिक श्रमिक कोषमा आबद्ध गराउने गरी सम्झौता गरिसकेको छ । कतिपय पालिकाले पालिकाको सहयोगदानमा अनौपचारिक क्षेत्रका केही निश्चित श्रमिकलाई कोषको योजनामा आबद्ध गराउन थालेका छन् । तिनै तहका सरकारको सहयोगदान भएमा अनौपचारिक क्षेत्रका धेरै श्रमिकलाई कोषको योजनामा समेट्न सकिने भएकाले सोही अनुसार योजना अगाडि सारेका छौँ । नेपालीका लागि रोजगारीको प्रमुख आधार वैदेशिक रोजगारी हो । वैदेशिक रोजगारीमा जानेको सङ्ख्या बढेसँगै समस्या पनि वृद्धि भएका छन् । वैदेशिक रोजगारी मृत्युकुण्ड बन्न थालेको छ । यसको नियन्त्रण गर्नका लागि स्वास्थ्य परीक्षणलाई व्यवस्थित गर्न लागिएको छ । वैदेशिक रोजगारीमा जानेको स्वास्थ्य सेवालाई ‘डिजिटलाइजेसन’ प्रणालीमा लगेर यसमा भएको अनियमितता अन्त्य गर्ने काम भइरहेको छ । यस अन्तर्गत श्रमिक वैदेशिक रोजगारीमा गएर फर्किंदासम्मको अवस्था बुझ्न सकिने प्रणाली विकास गर्न लागेका छौँ । यस प्रणालीले स्वास्थ्य परीक्षण गर्ने संस्थालाई जवाफदेही गराउने हुँदा श्रमिकको विदेशमा मृत्यु भए त्यसको कारण पत्ता लाग्छ । कानुनमा विविध कारणले अवैध मानिएका तर श्रम गन्तव्य देशमा वैध भएर काम गरेका श्रमिकलाई वैध बनाउन सुरु गरेका छौँ । श्रम गन्तव्य देशमा वैधानिक हिसाबले काम गरेका श्रमिकलाई हामीले अवैध बनाएर बर्सौंसम्म परिवारविमुख बनाउनु हुँदैन भनेर हाललाई खाडी र मलेसियामा रहेका यस्ता श्रमिकलाई वैध बनाउन सुरु गरेका हौँ । ओमनमा गएको फागुनमै अवैध भनिएका श्रमिकलाई वैध बनाउने गरी श्रम स्वीकृति वा नवीकरण गर्न थालेका छौँ । नेपालको श्रम ऐन अनुसार श्रम प्रणालीमा जोडिएपछि ऐन अनुसार पाउने सुविधा प्राप्त गर्न सहज हुन्छ । यसमा सन् २०२४ सेप्टेम्बरसम्म गएका श्रमिकलाई समेट्न सकिने व्यवस्था गरेका छौँ । यसै गरी सबै स्थानीय तह र श्रमिकसँग ‘मोबाइल एप्लिकेसन’ मार्फत पहुँच विस्तार गर्ने गरी श्रम संसार पोर्टल आरम्भ गरेका छौँ । सरकारले घोषणा गरेको ‘आन्तरिक रोजगार प्रवर्धन दशक’ लाई प्रभावकारी कार्यान्वयन गर्न पोर्टलले श्रम बजार सूचना प्रणालीमा सहयोग गर्ने छ । यो श्रम बजारसम्बन्धी सूचना प्रणाली श्रम मन्त्रालयले निर्माण गरेको आधिकारिक सूचना प्रवाह गर्ने एउटा सामाजिक सञ्जाल हो । यसमा तिनै तहका सरकार, रोजगार खोजकर्ता, रोजगारदाता, तालिमप्रदायक, स्वरोजगार तथा श्रम बजारका अन्य सरोकार भएका निकायसमेत आबद्ध रहने भएकाले श्रम बजारसँग सम्बन्धित सम्पूर्ण सूचना तथा जानकारी प्राप्त गर्न सकिने छ । पोर्टलले रोजगारी खोज्ने र रोजगारी दिनेलाई जोड्न पुलको काम गर्ने छ । राष्ट्रिय व्यावसायिक प्रशिक्षण प्रतिष्ठानले छ महिनासम्मका सिप र तालिम सञ्चालनको कार्यक्रम तय गरेको छ । यसका लागि निजी क्षेत्रलाई आवश्यक पर्ने जनशक्ति उत्पादन गर्न पाठ्यक्रम निर्माण गरिने र सोही अनुसार तालिम उपलब्ध गराइने छ । सरकारले बाध्यात्मक वैदेशिक रोजगारीलाई अन्त्य गर्न आन्तरिक रोजगारी दशक घोषणा गरेको छ । त्यस कार्यक्रमलाई नीति तथा कार्यक्रममा समावेश गरेर युवालाई उद्यमशीलता र रोजगारीमा जोड्दै लाने तयारी गरिएको छ । त्यसैले पनि यी कामलाई सहज रूपमा अगाडि बढाउन ऐन कानुन नियम संशोधन गरेर समयसापेक्ष बनाउने काममा लागेका छौँ ।",
      "link": "https://gorkhapatraonline.com/news/153932",
      "image": "https://gorkhapatraonline.com/storage/media/271362/conversions/tia-original-thumb.jpg"
    },
    {
      "slug": "153908",
      "title": "प्रसारण लाइन विवाद समाधान गर्न निर्देशन",
      "timestamp": 1746576000000,
      "source": "gp",
      "content": "ऊर्जा, जलस्रोत तथा सिँचाइमन्त्री दीपक खड्काले कोहलपुर–सुर्खेत १३२ केभी प्रसारण लाइन अन्तर्गत बाँकेको बानियाँभार क्षेत्रमा देखिएको विवाद समाधान गर्न निर्देशन दिनुभएको छ ।",
      "longContent": "गोरखापत्र समाचारदाताकाठमाडौँ, वैशाख २४ गते । ऊर्जा, जलस्रोत तथा सिँचाइमन्त्री दीपक खड्काले कोहलपुर–सुर्खेत १३२ केभी प्रसारण लाइन अन्तर्गत बाँकेको बानियाँभार क्षेत्रमा देखिएको विवाद समाधान गर्न निर्देशन दिनुभएको छ ।मन्त्री खड्काले मङ्गलबार आयोजना प्रमुख रविकुमार चौधरीलाई मन्त्रालयमा बोलाएर आयोजना विस्तारका क्रममा उक्त क्षेत्रमा देखिएको समस्या तत्काल समाधान गर्न निर्देशन दिनुभएको हो । बाँकेको बैजनाथ गाउँपालिका–४ बानियाँभार क्षेत्रमा स्थानीयको अवरोधका कारण तीन विद्युत् टावर निर्माण हुन नसकेपछि आयोजना निर्माणका क्रममा भइरहेको ढिलाइबारेमा मन्त्री खड्काले चासो राख्नुभएको हो । “स्थानीयवासीले राखेका मागलाई उचित सम्बोधन गरेर आयोजनालाई तत्काल अगाडि बढाउनूहोस्,” मन्त्री खड्काले भन्नुभयो । उहाँले आयोजनाभित्र परेका घरलाई उचित क्षतिपूर्ति दिँदा पीडितको पुनर्बासको सुनिश्चित गर्नसमेत निर्देशन दिनुभयो ।भेटमा आयोजना प्रमुख चौधरीले स्थानीयवासीको अवरोधका कारण आयोजना अगाडि बढाउन नसकिएको मन्त्रीसमक्ष जानकारी गराउनुभयो । उक्त क्षेत्रमा तीन वटा विद्युत् टावर बन्न बाँकी रहेको उहाँको भनाइ थियो । २०७७ भदौमा सम्झौता भई दुई वर्षभित्र प्रसारण लाइनको निर्माण, डिजाइन, परीक्षण, वितरणदेखि प्लान्ट खरिदसम्मका काम गरिसक्नुपर्ने सम्झौता भए पनि स्थानीय अवरोधका कारण उक्त काम ढिलाइ भएको थियो । तल्लो मोदी–नयाँ मोदीमा निर्माण सुरुराससका अनुसार ऊर्जा नदीका रूपमा विकास भएको यहाँको मोदी खोलामा उत्पादित जलविद्युत्लाई एकीकृत रूपमा राष्ट्रिय प्रसारण लाइनमा जोड्ने उद्देश्यले तल्लो मोदी–नयाँ मोदी प्रसारण लाइन निर्माण सुरु गरिएको छ । कुस्मा नगरपालिका–७, खरेहादेखि मोदी गाउँपालिका–२, देउपुरमा रहेको नयाँ मोदी प्रसारण लाइनको स्टेसनसम्म नयाँ प्रसारण लाइन निर्माण सुरु गरिएको हो । प्रसारण लाइनका लागि हाल जग्गा अधिग्रहण भइरहेको छ । नेपाल विद्युत् प्राधिकरणले निर्माण गर्न लागेको कुस्मा तल्लो मोदी–नयाँ मोदी प्रसारण लाइन आयोजनाका लागि पहिलो चरणमा रु. एक करोड बराबरको जग्गा अधिग्रहण भइसकेको अयोजना प्रमुख रोशन अग्रवालले जानकारी दिनुभयो । आयोजना प्रमुख अग्रवालका अनुसार यो प्रसारण लाइन करिब साढे आठ किलोमिटर लम्बाइको हुने छ । तल्लो मोदीदेखि नयाँ मोदी सबस्टेसनसम्मको प्रसारण लाइन करिब सात/आठ महिनाअघि निर्माण भइसक्नुपर्ने थियो, जग्गा अधिग्रहणकै कारण ढिला भएको उहाँले बताउनुभयो । सम्झौता मिति अझै बाँकी भए पनि यो काम पूरा गर्न डेढ वर्ष लाग्न सक्ने अग्रवालको भनाइ छ । कुस्मादेखि नयाँ मोदीसम्म प्रसारण लाइनले जोडेपछि विद्युत् व्यवस्थापनका लागि रिङ लाइन निर्माण हुने भएको छ । अहिले कुस्माबाट बुटवल हुँदै भरतपुर, दमौली, लेखनाथ, लाहाचोक हुँदै न्यु मोदीमा आएकामा अब यो न्यु मोदी र कुस्मा जोडियो भने प्रसारण लाइनको सर्कल बन्ने आयोजना प्रमुख अग्रवालले बताउनुभयो । उहाँका अनुसार यो सर्कल बनेपछि कुनै एक ठाउँमा सिस्टम फेल भए पनि विद्युत्को आपूर्ति दुरुस्तै रहन्छ ।यो प्रसारण लाइन १३२ केभी डबल सर्किट रहेको अग्रवालले जानकारी दिनुभयो । आयोजनाको काम सम्पन्न गर्न ३५ करोड रुपियाँमा ठेक्का सम्झौता भएको भए पनि जग्गा व्यवस्थापनसहितका अन्य काम गर्दा करिब रु. ५० करोड खर्च लाग्ने अनुमान गरिएको छ । १३२ केभी प्रसारण लाइन आयोजनाको टावर फाउन्डेसन निर्माणका लागि विभिन्न २६ वटा कित्ता जग्गा अधिग्रहण गरी रु. एक करोड पाँच लाख मुआब्जा वितरण गर्न लागिएको प्रमुख जिल्ला अधिकारी हरिप्रसाद घिमिरेले जानकारी दिनुभयो । अधिग्रहण गरिएका जग्गाको मुआब्जा निर्धारण भएकाले रकम बुझ्न आउन जिल्ला प्रशासन कार्यालयले जग्गाधनीलाई सूचना जारी गरेको छ । प्रसारण लाइनका टावर निर्माणका लागि पहिलो चरणमा मोदी गाउँपालिका–५ बाजुङ तथा कुस्मा नगरपालिका–३, दुर्लुङ, कुस्मा नगरपालिका–७, खरेहा तथा वडा नं ८ चुवामा अधिग्रहण गरिने जग्गाको मुआब्जा दिन लागिएको हो । मुआब्जा प्राप्त गर्नेलाई मुआब्जा बुझ्न आह्वान गरिएको प्रजिअ घिमिरेले बताउनुभयो । पर्वतको मोदीखोलाबाट हाल चार वटा विद्युत् आयोजनामार्फत करिब ७४ मेगावाट विद्युत् उत्पादन भइरहेको छ भने केही आयोजना निर्माण हुने चरणमा छन् ।",
      "link": "https://gorkhapatraonline.com/news/153908",
      "image": "https://gorkhapatraonline.com/storage/media/271323/conversions/dipak-Khadka-original-thumb.jpg"
    },
    {
      "slug": "153907",
      "title": "ओमानमा आप्रवासी श्रमिकलाई आममाफी",
      "timestamp": 1746576000000,
      "source": "gp",
      "content": "ओमानले भिसाको अवधि सकिएर कानुनी हैसियत गुमाई ओमानमै बसिरहेका आप्रवासी श्रमिकलाई तीन महिनाभित्र स्वदेश फर्किन सक्ने गरी आममाफीको घोषणा गरेको छ ।",
      "longContent": "गोरखापत्र समाचारदाता काठमाडौँ, वैशाख २४ गते । ओमानले भिसाको अवधि सकिएर कानुनी हैसियत गुमाई ओमानमै बसिरहेका आप्रवासी श्रमिकलाई तीन महिनाभित्र स्वदेश फर्किन सक्ने गरी आममाफीको घोषणा गरेको छ । ओमानस्थित नेपाली दूतावासका अनुसार ओमानको मानव संसाधन मन्त्रालयले ओमानमा कागजातविहीन भएर बसिरहेकालाई जरिबाना नतिरी स्वदेश फर्किनका लागि तीन महिनाको समय दिएको हो । ओमानमा कागजातविहीन भएर बसेका नेपाली श्रमिकका लागि महत्वपूर्ण अवसर भएकाले तीन महिनाभित्र स्वदेश फर्किनेका लागि जरिबाना शुल्क पूर्ण रूपमा आममाफीमा बढीभन्दा बढी उपयोग गर्न ओमानमा रहेको नेपाली दूतावासले जनाएको छ । नेपाली दूतावासले विज्ञप्तिमार्फत ओमान सरकारले उपलब्ध गराएको यो अवसरको सुदपयोग गर्न र त्यसरी कागजातविहीन भएर बसिरहेकालाई स्वदेश फर्किन आग्रह गरेको छ । विज्ञप्तिमा भनिएको छ, “ओमान सरकारले यो योजना २०२५ जुलाई ३१ मा अन्त्य हुने जनाएकाले समयभित्रै अवसरको उपयोग गर्न सूचित गरिन्छ ।”स्वदेश फिर्ती प्रक्रियाका लागि नेपाली दूतावासले सहजीकरण गर्ने भएको छ । यसका लागि दूतावासले स्वयंसेवी नियुक्त गरेको छ । ओमानमा करिब २२ हजार नेपाली कार्यरत छन् जसमध्ये १० हजार महिला छन् । नेपाली दूतावासका अनुसार भिसाविहीन नेपालीको सङ्ख्या यकिन गरिएको छैन । पछिल्लो समय भ्रमण भिसामार्फत घरेलु श्रमिकका रूपमा ओमान पुगेका नेपाली महिला श्रमिक भिसाविहीन भएर बस्ने गरेको दूतावासले जनाएको हो ।",
      "link": "https://gorkhapatraonline.com/news/153907",
      "image": "https://gorkhapatraonline.com/storage/media/271322/conversions/Oman_final_jIn0mlq4rT-original-thumb.jpg"
    },
    {
      "slug": "153906",
      "title": "लुम्बिनी प्रदेशको बजेटको आकार घट्ने",
      "timestamp": 1746576000000,
      "source": "gp",
      "content": "लुम्बिनी प्रदेश सरकारले आगामी आर्थिक वर्षमा ल्याउने बजेटको आकार विगतको भन्दा घटेर आउने भएको छ ।",
      "longContent": "बुटवल समाचारदाताबुटवल, वैशाख २४ गते । लुम्बिनी प्रदेश सरकारले आगामी आर्थिक वर्षमा ल्याउने बजेटको आकार विगतको भन्दा घटेर आउने भएको छ । चालु आव २०८१/८२ का लागि ३८ अर्ब ९७ करोड रुपियाँको बजेट ल्याएको प्रदेशले आगामी वर्ष २० प्रतिशतसम्म घटाएर बजेट ल्याउने विषयमा गृहकार्य सुरु गरेको छ ।लुम्बिनी प्रदेशका मुख्यमन्त्री चेतनारायण आचार्यले ३० देखि ३३ अर्बभन्दा माथि बजेट नबढाउने गरी नयाँ बजेट बनाउन आर्थिक योजना मन्त्रालय र प्रदेश योजना आयोगलाई निर्देशन दिइसक्नुभएको छ । सङ्घीय सरकारले आगामी आवमा बजेटको सिलिङ घटाउन भनेपछि त्यसलाई ख्याल गरी बजेट लेखनपूर्व नै मुख्यमन्त्री आचार्यले कार्यान्वयनमा समस्या नपर्ने बजेट निर्माण गर्न निर्देशन दिनुभएको हो । लुम्बिनी प्रदेश योजना आयोगका सदस्य भुवन चौधरीले टुक्रे कार्यक्रम धेरै हुँदा बजेट कार्यान्वयनमा समस्या देखिएको भन्दै मुख्यमन्त्रीले घाटा बजेट नल्याउन निर्देशन दिएकाले सोही अनुसार बजेट निर्माणको तयारीमा जुटेको बताउनुभयो । प्रदेशको आन्तरिक स्रोत वृद्धि हुन नसकेको अवस्थामा आव २०८२/८३ मा यथार्थपरक, चुस्त र सानो आकारको बजेट निर्माणमा आफूहरू जुटेको चौधरीको भनाइ छ । उहाँले ३० लाखभन्दा कमका योजनालाई प्राथमिकता नदिने गरी बजेट बनाउनका लागि मोटामोटी सहमति बनेको बताउनुभयो । सदस्य चौधरीले प्रदेश सरकारले बजेटअघि नीति तथा कार्यक्रम प्रस्तुत गर्ने भएकाले अहिले त्यसको तयारीमा जुटेको बताउनुभयो । उहाँले यस वर्षको नीति तथा कार्यक्रममा पनि गत वर्षको जस्तै कृषि, उद्योग र पर्यटन क्षेत्रलाई नै प्राथमिकता दिने गरी आफूहरू तयारीमा जुटेको बताउनुभयो ।प्रदेश योजना आयोगका अर्का सदस्य डा. सुदनकुमार वलीले आउँदो वर्ष विगतको वर्षभन्दा कम आकारको बजेट आउने बताउनुभयो । चालु आवमा धेरै साना टुक्रे योजना हुँदा कार्यान्वयनमा समस्या देखिएको भन्दै उहाँले बजेटको आकार घटाएर भए पनि ठुला योजनालाई प्राथमिकीकरण गरेर नयाँ बजेट आउने बताउनुभयो । उहाँले प्रदेशको आम्दानीको स्रोत वृद्धि हुन नसकेको र अहिले पनि सङ्घीय सरकारले पठाउने बजेटमै निर्भर हुनुपर्ने भएकाले आगामी आवको बजेट कार्यान्वयन हुने गरी आउने बताउनुभयो । कम्तीमा ३० अर्ब र बढीमा ३३ अर्बभन्दा माथिको बजेट नआउने गरी प्रदेशमा बजेटको तयारी गर्ने आर्थिक योजना मन्त्रालयको योजना छ ।",
      "link": "https://gorkhapatraonline.com/news/153906",
      "image": "https://gorkhapatraonline.com/storage/media/271321/conversions/lunbini-budget-original-thumb.jpg"
    },
    {
      "slug": "154141",
      "title": "मकैको बिउमा आत्मनिर्भर, किसान भने आयातित नै रोज्छन्",
      "timestamp": 1746748800000,
      "source": "gp",
      "content": "तराई, भित्री मधेश र मध्य पहाडी क्षेत्रका किसानले भारत र चीनबाट आयातित वर्णशङ्कर जातको मकैमा रुचि राख्दा सरकारले विकास र सिफारिस गरेका मकैका बिउ भने ओझेलमा परेका छन् ।",
      "longContent": "काठमाडौँ, वैशाख २६ गते । तराई, भित्री मधेश र मध्य पहाडी क्षेत्रका किसानले भारत र चीनबाट आयातित वर्णशङ्कर जातको मकैमा रुचि राख्दा सरकारले विकास र सिफारिस गरेका मकैका बिउ भने ओझेलमा परेका छन् । राष्ट्रिय बिउबिजन केन्द्र रामपुरबाट नेपालकै रैथाने र हावापानी सुहाउँदा ४१ जातलाई उपयुक्त रहेको सिफारिस गरेको छ । तीमध्ये १० वटा वर्णशङ्कर र ३१ वटा उन्नत जात छन् । सिफारिस गरिएका जातका मकै कम्तीमा ९० दिनदेखि अधिकतम १८० दिनसम्ममा पाक्ने र तराई, पहाड र हिमाली क्षेत्रमा फल्ने फरक फरक जातका छन् । बिउबिजन तथा गुण नियन्त्रण केन्द्रले ११४ जातका मकै नेपालमा उपयुक्त भएको सिफारिस गरेको छ । तीमध्ये २०३३ सालमा सफल प्रयोग भएको रामपुर कम्पोजिटसँग अत्याधिक ताप सहन गर्न सक्ने क्षमता छ । अहिले नेपालमा बिउ अभाव भएको भनिएका ठाउँमा सो मकै उपयुक्त हुने राष्ट्रिय बिउबिजन केन्द्रका संयोजक तीर्थराज रिजालले जानकारी दिनुभयो । लामो समयको अध्ययन अनुसन्धानबाट सिफारिस भएको र समुद्री सतहदेखि पाँच हजार मिटरसम्ममा खेती हुने खालका मकैका बिउ सिफारिस गरिएको बताउनुभयो । सरकारी र गैरसरकारी क्षेत्रबाट कृषकसम्म समयमै प्रचार हुन नसक्दा नेपाली बिउ ओझेलमा परेको पनि उहाँले स्पष्ट पार्नुभयो । राष्ट्रिय बिउबिजन केन्द्रले मकैको बुवाआमा तयार पारेर कम्पनीलाई उपलब्ध गराउने र सोही आधारमा कम्पनीले उत्पादन गर्ने गरेको उहाँले बताउनुभयो तर सममयै उत्पादन हुन नसक्नु र नेपाली कम्पनीले ठुलो मात्रामा उत्पादन गर्न नसक्दा किसान आयातित वर्णशङ्करतर्फ आकर्षित भएको हुन सक्ने उहाँले बताउनुभयो । सरकारीस्तरबाट नै नेपाली बिउलाई प्रोत्साहन गर्न र कम्पनीसँग समन्वय गर्न आवश्यक हुने उहाँले बताउनुभयो । तराईमा हुने रामपुर कम्पोजिट, मध्यपहाडमा देउती उच्च पहाडमा हुने गणेशलगायतका सबै बिउको राम्रोसँग प्रचार हुन नसकेको उहाँले उल्लेख गर्नुभयो । नेपालमै सिफारिस भएको मकै तोकिएकै क्षेत्रमा मात्रै रोपिन्छ र शतप्रतिशत सफल पनि भएको छ तर आयातित वर्णशङ्करको मकैको बिउमा हुने गडबडीले घोगा नलाग्ने र घोगामा दान नलाग्ने समस्या देखिने गरेको छ । किसानले पटक पटक आन्दोलन गर्ने परेको किसान अगुवा ज्ञानेन्द्र दाहालले बताउनुभयो । उहाँले अघिल्लो वर्ष ४० रोपनी बारीमा रोपेको सफल भएपछि यो वर्ष रामपुर कम्पोजिटलाई दुई सय रोपनीमा विस्तार गरिएको बताउनुभयो तर धेरै किसान वर्णशङ्करमै आकर्षित भएकाले स्थानीय जातको प्रोत्साहन आवश्यक रहेको उल्लेख गर्नुभयो । धेरै आयातित वर्णशङ्कर सात सय मिटरभन्दा कम उचाइमा फल्ने सिफारिस भए पनि एक हजार पाँच सय मिटरसम्म पनि रोपिँदै आएको छ तर त्यसबारे सरकारी र निजी क्षेत्रबाट कुनै अनुसन्धान नै सुरु गरिएको छैन । कृषक आफैँले त्यस्ता मकैको बिउको माग गर्ने गरेका छन् । किसानले पछिल्लो समय आकर्षक प्याकेजिङ र सर्वसुलभ भएसँगै अन्तर्राष्ट्रिय कम्पनीका वर्णशङ्करमा बिउमा ध्यान दिने गरेका हुन् ।  कृषि प्रसार अधिकृत कृष्ण धितालले सिफारिस भएका स्थानीय जातको मकैको राम्रोसँग प्रसार हुन नसक्दा विदेशी बिउले जरा गाडेको उल्लेख गर्नुभयो । तराई, भित्री, मधेश, पहाडी र उच्च पहाडी जिल्लामा लाग्ने मकैको बिउ भए पनि त्यसबारे किसानसम्म प्रसार हुन नसक्दा नेपाली बिउले बजार लिन नसकेको उहाँले स्पष्ट पार्नुभयो । वरिष्ठ कृषि प्रसार अधिकृत कुलप्रसाद दवाडीले नेपाल मकैको बिउमा आत्मनिर्भर रहे पनि किसानसम्म नेपाली बिउको प्रचार हुन नसक्दा आयातित वर्णशङ्कर बिउमा किसानको आकर्षण बढेको जानकारी दिनुभयो ।नेपालमा उत्पादित बिउको राम्रो प्याकेजिङ छैन, जसको कारणले किसानले चम्किला आकर्षक बिउका प्याकेटमा बिउ मात्रै किन्ने गर्दा नेपाली बिउ ओझेलमा परेको उहाँले उल्लेख गर्नुभयो । किसानस्तरमा बिउको महìव बुझाएर स्थानीय रोग प्रतिरोधात्मक क्षमता भएका बिउ प्रोत्साहन गर्ने कार्यक्रम सरकारले ल्याउनु आवश्यक रहेको सुझाव दिनुभयो । केही नेपाली कम्पनी युनिक सिड, लुम्बिनी सिड र गोरखा सिड कम्पनीले स्थानीय जातका बिउ उत्पादन गरे पनि पर्याप्त नहुँदा किसानसम्म पुग्न सकेका छैनन् । एकातिर नेपाली कम्पनीको उत्पादन कम हुँदा समस्या परेको छ भने विदेशी कम्पनीले बलियो मार्केटिङ पोलिसी बनाएर बजार नै कब्जा जस्तै गरेका छन् । वितरकलाई बिउ बेच्ने लक्ष्य दिएर हरेक वर्ष बिउ कम्पनीले वितरकलाई विदेश भ्रमणसमेत गराउने गरेका छन्, जसका कारणले वितरण स्थानीय बिउलाई प्राथमिकतामा राख्दैनन् । स्थानीय बिउमा नाफासमेत कम हुने भन्दै व्यापारीले त्यसलाई प्राथमिकता दिने गरेका छैनन् । छिटो पाक्ने नयाँ जात सिफारिसको तयारी राष्ट्रिय बिउबिजन केन्द्रले असारसम्ममा छिटो पाक्ने जातको बिउ बिउबिजन गुणस्तर तथा नियन्त्रण केन्द्रमा सिफारिस गर्ने तयारी थालेको छ । केन्द्रले अनुमोदन गरेर राष्ट्रिय बिउ नियन्त्रण केन्द्रमा पठाएपछि त्यहाँ अनुमोदन भएपछि व्यावसायिक उत्पादनका लागि आउने संयोजक रिजालले उल्लेख गर्नुभयो । यस कार्यक्रममार्फत नेपालमा अहिलेसम्म उन्नत जातका लागि ३१ वटा मकैका बिउका जात सिफारिस गरिएको छ, जुन नेपाली जनताले रुचाएका छन् । उच्च पहाडका लागि गणेश १ र २, मध्यपहाडका लागि मनकामना १, ३, ५, ७ र ९ जात सिफारिस गरिएको छ । यस्तै तराईका लागि रामपुर जातका मकै सिफारिस गरिएको छ । अब सिफारिस गर्न लागिएका मकै तराई र मध्यपहाडी क्षेत्रका लागि उपयुक्त हुने उहाँले दाबी गर्नुभयो । किसानलाई चाँडो पाक्ने खालका मकै पनि सिफारिस गरिएको छ । जसमा अरुण १, २, ३, ४, ५, ६ जातका रहेका छन् । यी मकै लगाएको ८० देखि ९० दिनमा तयारी हुने गर्छन् । अन्य मकै १२० देखि १५० दिनसम्म लाग्ने गर्दछन् । कार्यालयले हाइब्रिड मकैतर्फ अहिलेसम्म १० जात सिफारिस गरेको छ । अहिले तीन जात सिफारिसको चरणमा रहेको र त्यसपछि हाइब्रिडको सङ्ख्या १३ पुग्ने छ । सिफारिस गर्न लागिएका जात सिएएच १५११, सिएएच ११८७, सिएएच १९ छन् । यी मकैमा तापक्रम सहन सक्ने क्षमता भएकाले भित्री मधेश र तराईका जिल्लाका लागि सिफारिसको काम भइरहेको रिजालले बताउनुभयो । २०७७ सालदेखि हामीले कुनै जातको मकै सिफारिस भएको छैन । किसानले नरुचाएका आठ वटा जातलाई सूचीबाट हटाइसकिएको छ भने पाँच वटा जातलाई सूचीबाट हटाउन सिफारिसको तयारी थालिएको छ । चलनचल्तीमा नआएका, रोग र किराले समस्या बनाएका यस्ता जातलाई सूचीबाट हटाउन सिफारिस गरिने गरिन्छ ।",
      "link": "https://gorkhapatraonline.com/news/154141",
      "image": "https://gorkhapatraonline.com/storage/media/271724/conversions/makai-ko-biu--(1)-original-thumb.jpg"
    },
    {
      "slug": "154140",
      "title": "पशुपतिमा आर्थिक हिनामिना गर्ने कर्मचारी बर्खास्त",
      "timestamp": 1746748800000,
      "source": "gp",
      "content": "पशुपति क्षेत्र विकास कोषले आर्थिक हिनामिना र अपचलनमा संलग्न एक कर्मचारीलाई बर्खास्त गरेको छ । कोषका सदस्यसचिव डा. मिलनकुमार थापाका अनुसार ३६ लाख ५० हजार ९५५ रुपियाँ हिनामिना गर्ने लेखापाल ईश्वरबहादुर दवाडीलाई बर्खास्त गरिएको हो ।",
      "longContent": "गोरखापत्र समाचारदाता काठमाडौँ, वैशाख २६ गते । पशुपति क्षेत्र विकास कोषले आर्थिक हिनामिना र अपचलनमा संलग्न एक कर्मचारीलाई बर्खास्त गरेको छ । कोषका सदस्यसचिव डा. मिलनकुमार थापाका अनुसार ३६ लाख ५० हजार ९५५ रुपियाँ हिनामिना गर्ने लेखापाल ईश्वरबहादुर दवाडीलाई बर्खास्त गरिएको हो । कोषका कार्यकारी निर्देशक सुभाषचन्द्र जोशीले ‘हिनामिना गरेको रकम असुलउपर गर्ने गरी कोषको सेवाबाट बर्खास्त गरिएको’ पत्र लेखापाल दवाडीलाई दिनुभएको छ । सदस्यसचिव डा. थापाले कोषभित्र आर्थिक सुशासन र पारदर्शिताको प्रत्याभूति गर्न आर्थिक अपचलन र हिनामिनामा संलग्न कर्मचारीलाई कारबाही गरिएको बताउनुभयो । उहाँले भन्नुभयो, “भगवान् पशुपतिनाथको सेवा गर्ने जिम्मेवारी पाएकै व्यक्तिबाट आर्थिक अनियमितता भएको खुलेपछि कारबाही गर्नुको विकल्प रहेन ।” यसअघि डा. थापाकै नेतृत्वमा २०८१ जेठ ७ गते सोमबार पशुपतिनाथ मन्दिरको भेटी चोरीमा संलग्न भएकै अवस्थामा नियन्त्रणमा लिएर प्रहरीलाई बुझाइएको थियो । पशुपति क्षेत्र विकास कोषमा नायब सुब्बा पदमा कार्यरत ५१ वर्षीय नवराज ढोडारी, कोषका ब्राह्मण पदमा कार्यरत ३६ वर्षीय नवराज घिमिरे र बाजा बजाउने कर्मचारीहरू ३४ वर्षका अनिल परियार, ३५ वर्षका कुमार दमाईं परियार र २९ वर्षीय सञ्जय कपालीलाई नियन्त्रणमा लिएर अनुसन्धान अघि बढाइएको थियो । अभियुक्तविरुद्ध अहिले काठमाडौँ जिल्ला अदालतमा मुद्दा चलिरहेको छ । उहाँका अनुसार लेखापाल दवाडीले कोषको आम्दानी रकम तोकिएको खातामा जम्मा नगरी आफूले मासेर हिनामिना गरी भ्रष्टाचारजन्य कार्य गरेकाले कारबाही गरिएको हो । २०४४ सालमा कोषको ऐन जारी भएयता केही कर्मचारीलाई निलम्बन गरिए पनि आजीवन अयोग्य हुने गरी बर्खास्त गरिएको यो पहिलो निर्णय हो । कारबाहीमा परेका दवाडीले वैशाख २३ गते स्पष्टीकरण पेस गरी हिनामिना गरेको बेहोरामा साबिती भई केही रकम जम्मा गराएको बताएका थिए । कोषका अनुसार आठ लाख ९३ हजार ४३८ रुपियाँ लेखापाल दवाडीबाट असुल गर्न बाँकी रहेको र उक्त रकम पनि असुल गरिने छ ।",
      "link": "https://gorkhapatraonline.com/news/154140",
      "image": "https://gorkhapatraonline.com/storage/media/271723/conversions/pashupati-chhetra-bikash-kos-original-thumb.jpg"
    },
    {
      "slug": "154139",
      "title": "विशेषको फैसलाविरुद्ध अख्तियार सर्वोच्चमा",
      "timestamp": 1746748800000,
      "source": "gp",
      "content": "राष्ट्रिय भुक्तानी प्रणाली (नेसनल पेमेन्ट गेटवे) खरिद प्रणालीमा अनियमिततासम्बन्धी मुद्दामा विशेष अदालतबाट भएको फैसलाप्रति असन्तुष्टि जनाउँदै अख्तियार दुरुपयोग अनुसन्धान आयोगले सर्वोच्च अदालतमा पुनरावेदन गरेको छ ।",
      "longContent": "गोरखापत्र समाचारदाताकाठमाडौँ, वैशाख २६ गते । राष्ट्रिय भुक्तानी प्रणाली (नेसनल पेमेन्ट गेटवे) खरिद प्रणालीमा अनियमिततासम्बन्धी मुद्दामा विशेष अदालतबाट भएको फैसलाप्रति असन्तुष्टि जनाउँदै अख्तियार दुरुपयोग अनुसन्धान आयोगले सर्वोच्च अदालतमा पुनरावेदन गरेको छ ।  यस मुद्दामा विशेष अदालतबाट भएको फैसला त्रुटिपूर्ण रहेको र प्रतिवादीहरूलाई तोकिएको सजाय अपुग भएको दाबी गर्दै आयोगले बिहीबार पुनरावेदन गरेको हो । यस मुद्दामा आयोगले पूर्वसचिवहरू मधुकुमार मरासिनी, सञ्जय शर्मा, नेपाल टेलिकमका प्रबन्ध निर्देशक सुनील पौडेल, प्रणिता उपाध्याय, रामबहादुर बुढा, रमेशप्रसाद पोखरेल, रामशरण गायक, सफल श्रेष्ठ र निमबहादुर वलीलाई प्रतिवादी बनाएको छ । उहाँहरू भ्रष्टाचारमा संलग्न भएको प्रमाण हुँदाहुँदै पनि विशेष अदालतले त्रुटिपूर्ण ढङ्गले उनीहरूलाई सफाइ दिएको आयोगले दाबी गरेको छ । यस मुद्दामा विशेष अदालतले २०८१ वैशाख २५ गते फैसला गरेको थियो । विशेष अदालतले टेलिकमका प्रबन्ध निर्देशक पौडेललाई नौ वर्ष कैद, २३ करोड २७ लाख रुपियाँ र त्यति नै रकम जरिबाना हुने फैसला गरेको थियो ।त्यतिबेला भ्रष्टाचार मुद्दा लागेका सचिव मरासिनीसहित बुढा, पोखरेल, गायक, श्रेष्ठ र वलीले सफाइ पाएका थिए । मुलुकभित्र र बाहिरबाट हुने भुक्तानीलाई पूर्ण रूपमा विद्युतीय माध्यमबाट सञ्चालन गर्न राष्ट्रिय भुक्तानी प्रणाली (पेमेन्ट गेटवे) स्थापनाको प्रयास भएको थियो ।  छ वर्षअघि सूचना प्रविधि तथा सञ्चार मन्त्रालयमातहतको एनआइटिसीले राष्ट्रिय भुक्तानी प्रणाली (नेसनल पेमेन्ट गेटवे) स्थापना प्रक्रिया अघि बढाएको थियो ।त्यतिबेला नेसनल पेमेन्ट गेटवे सञ्चालनका लागि काम गर्नेहरूले त्यसलाई विशुद्ध प्राविधिक कामका रूपमा अघि सारेका थिए तर त्यो प्राविधिक विषय मात्रै नभई बैङ्किङ कारोबारसमेत भएकाले बैङ्किङ प्रणालीको ज्ञान हुनुपर्ने, कानुनी प्रावधान आवश्यक पर्ने अनि सरोकारवालासँगको समन्वयमा काम गर्नुपर्नेमा कुनै पनि प्रक्रिया पूरा नभएको आयोगको भनाइ छ । यसैबिच सप्तरीको विष्णुपुर गाउँपालिकामा सोलार बत्ती जडान कार्यमा अनियमितता गरेको विषयसँग सम्बन्धित मुद्दामा पनि आयोगले सर्वोच्च अदालतमा पुनरावेदन गरेको छ । उक्त गाउँपालिकाको वडा नम्बर ६ मा उक्त बत्ती जडान गर्दा पाँच लाख रुपियाँ अनियमितता गरेको आयोगको दाबी छ । यस मुद्दामा गाउँपालिकाका अध्यक्ष उमेशप्रसाद यादव, लेखापाल टेकनारायण यादव र कम्प्युटर अपरेटर वीरेन्द्रकुमार यादवलाई प्रतिवादी बनाइएको छ । त्यस्तै वैदेशिक रोजगार विभाग ताहाचलका लेखापाल प्रमोद निरौलालाई प्रतिवादी बनाएर अर्को मुद्दामा पनि पुनरावेदन गरिएको छ । सेवाग्राहीले राखेको धरौटी रकम फिर्ता दिने क्रममा निरौलाले १५ हजार रुपियाँ घुस मागेको आयोगको दाबी छ । यसैबिच नक्कली शैक्षिक प्रमाणपत्र पेस गरेर रोजगारीमा प्रवेश गरेको आरोपमा अख्तियार दुरुपयोग अनुसन्धान आयोगले बिहीबार राष्ट्रिय आवास कम्पनीमा कार्यरत इन्जिनियर सुमन खनालविरुद्ध भ्रष्टाचार मुद्दा दायर गरेको छ । आयोगका अनुसार खनालले सिभिल इन्जिनियरिङ र नेपाल इन्जिनियरिङ काउन्सिलको लाइसेन्स परीक्षा उत्तीर्ण गरेको भनी नक्कली प्रमाणपत्र पेस गरेर करार सेवामा प्रवेश गरेका थिए । खनालको यो भ्रष्टाचारजन्य कार्य भएको दाबी गर्दै आयोगले भ्रष्टाचार निवारण ऐन अनुसार कारबाहीको माग गरेको छ ।",
      "link": "https://gorkhapatraonline.com/news/154139",
      "image": "https://gorkhapatraonline.com/storage/media/271722/conversions/Akhatiyar-original-thumb.jpg"
    },
    {
      "slug": "154138",
      "title": "जैविक विषादीको अभियानमा किसान",
      "timestamp": 1746748800000,
      "source": "gp",
      "content": "सिन्धुपाल्चोकको पाँचपोखरी थाङ्पाल गाउँपालिका–३ का कृषक देउबहादुर तामाङ यो वर्ष उत्कृष्ट प्राङ्गारिक कृषि उत्पादन गर्ने कृषकका रूपमा सम्मानित हुनुभएको छ ।",
      "longContent": "काठमाडौँ, वैशाख २६ गते । सिन्धुपाल्चोकको पाँचपोखरी थाङ्पाल गाउँपालिका–३ का कृषक देउबहादुर तामाङ यो वर्ष उत्कृष्ट प्राङ्गारिक कृषि उत्पादन गर्ने कृषकका रूपमा सम्मानित हुनुभएको छ । बजारमा विषादीबिनाको तरकारी पाउनै मुस्किल भएको उपभोक्ताले गुनासो गरिरहेको समयमा पाँच रोपनी जग्गामा पूर्ण प्राङ्गारिक रैथाने बाली उत्पादन गरेर सहरका उपभोक्तालाई चखाएपछि तामाङ सम्मानित हुनुभएको हो । आफूले गाउँमै रहेका जैविक विषादीको प्रयोग गरेर उत्पादन गरिरहेको तामाङले बताउनुभयो । खेती गरेर पनि सम्मान हुने कुराले मेहनत गर्न अझै प्रेरणा मिलेको उहाँले बताउनुभयो । उहाँ भन्नुहुन्छ, “विषादीको प्रयोगले किसान र उपभोक्ता दुवैको स्वास्थ्यमा असर गरेको देखेपछि जैविक विषादीको प्रयोगमा जोड दिएको छु ।” वनस्पतिको प्रयोगबाट बालीनालीका लागि जैविक विषादी बनाउन सकिने भएपछि सयपत्री, तितेपाती जस्ता मौसमी वनस्पतिको खेती गरेर विषादी बनाउने गरिएको छ । पाँचपोखरी थाङ्पाल गाउँपालिकाले सेरचु बरोलो साना किसान सहकारीसँगको समन्वयमा सहभागितामूलक गुणस्तर निर्धारण प्रणाली (पिजिएस) मार्फत गरेको उत्पादनको निरीक्षणमा पूर्ण अर्गानिक पाइएपछि उहाँ सम्मानित हुनुभएको हो । गाउँपालिकाले विज्ञलाई बोलाएर किसानले उत्पादन गरेका कृषि सामग्री निरीक्षण गरेर अर्गानिक भएको प्रमाणित भएपछि मात्रै बजारमा पठाउने गरेको छ । त्यसमा जिल्ला कृषि विकास कार्यालय धुलिखेलले अर्गानिक उत्पादन रहेको प्रमाणित गरेपछि बजारमा लाने गरिन्छ । “सो गाउँमा कुनै पनि रासायनिक विषादी तथा कीटनाशकको प्रयोग हुँदैन,” जिल्ला कृषि विकास कार्यालयका प्रमुख कुलप्रसाद दवाडी भन्नुहुन्छ, “विषादीको सट्टा जैविक उपाय खोज्दै किसानले अर्गानिक उत्पादनलाई जोड दिएका छन् । गाई भैँसीको मलमूत्रसँगै माटोलाई आवश्यक पर्ने जैविक उपाय खोजी गर्दै त्यहाँका किसानलाई अर्गानिक उत्पादनमा कार्यालयले सहयोग गरिरहेको छ ।” पछिल्लो समय नसर्ने रोगको मुख्य कारणका रूपमा पनि घातक विषादीको प्रयोग भएको भन्ने तथ्य बाहिर आएपछि किसानले पनि जैविक विषादी बनाएर प्रयोग गर्न थालेका हुन् । किसान आफैँ जैविक विषादी प्रयोग र प्रचारको अभियानमा लागेका छन् ।रूपन्देहीको देवदह क्षेत्रका १५० घरधुरीका कृषकले सामूहिक रूपमा अर्गानिक तरकारी उत्पादन सुरु गरेको दुई दशक पूरा भइसक्यो । त्यहाँका कृषकले अर्गानिक खेतीमा रमाइरहेका छन् । अन्नबालीभन्दा पनि राम्रो आम्दानी अर्गानिक तरकारी खेतीबाट पाएपछि त्यस क्षेत्रका किसान सकेसम्म विषादी नै प्रयोग नगर्ने र गर्नै परेमा जैविक विषादीको प्रयोगमा आफूलाई समर्पित गरेका छन् । ६० बिघामा लगाइएको खेतीबाट कम्तीमा वार्षिक पाँच करोड रुपियाँभन्दा धेरैको तरकारी बेच्ने गरेका छन् ।  देवदह नगरपालिका कृषि शाखाका प्राविधिक प्रवीन्द्रकुमार मल्लले त्यहाँका किसानले गड्यौला मल र जैविक मलको प्रयोग गर्ने गरेको जानकारी दिनुभयो । त्यस क्षेत्रमा लौरे सिमी धेरै उत्पादन हुने भएकाले सिमी पकेट क्षेत्र विस्तारमा नगरपालिकाले सहयोग गरेको उहाँले बताउनुभयो । अर्गानिक भएपछि व्यापारीहरूले घरमै आएर त्यहाँको उत्पादन किनिदिने गरेका छन् । सिँचाइका लागि कुलो, प्लास्टिक पोखरीको निर्माणमा नगरपालिकाले सहयोग गरेको छ । तरकारीको थप बजारीकरणका लागि केही वर्षदेखि नगरले प्रयास गरिरहेको उहाँले उल्लेख गर्नुभयो । मल्लले भन्नुभयो, “पहिलेदेखि प्राङ्गारिक मलको प्रयोग गरेकाले हालसम्म रासायनिक मलको प्रयोग गरिएको छैन ।” तीन दशकभन्दा बढी समयदेखि खेती गर्दै आउनुभएको काभ्रेपलाञ्चोक नालाको निर्मला श्रेष्ठले तीन वर्षयता आफूले लगाउने तरकारी खेतीमा जैविक विषादीको प्रयोग बढाएर बजारमा पठाउने गर्नुभएको छ । त्यो उत्पादनलाई उपभोक्ताले पनि औधी रुचाएका छन् । लामो समयदेखि आइपिएम खेती गरिरहनुभएको महेश्वर दाहालले गाउँघरमा पाइने वनस्पतिबाट खेतीमा लाग्ने रोगका कीरा मार्न सकिने भएकाले जिल्लाका धेरै गाउँमा जैविक विषादी बनाउने लहर चलेको बताउनुभयो । तेह्रथुम जिल्लाको आठराई गाउँपालिकाका किसानले पनि यस्तो विषादी बनाउन कम खर्च लाग्ने र तिनको प्रयोगबाट हानि नहुने बुझेपछि जैविक विषादीको प्रयोग बढाएको बताइएको छ । बालीनाली र तरकारीमा रासायनिक मलको प्रयोग क्रमशः घट्दै गएको छ ।",
      "link": "https://gorkhapatraonline.com/news/154138",
      "image": "https://gorkhapatraonline.com/storage/media/271721/conversions/5ff570ace29de_Vegetable-original-thumb.jpg"
    },
    {
      "slug": "154136",
      "title": "कौटिल्य स्कुलका बिद्यार्थीले विरुवा रोपेर मनाए जन्मदिन",
      "timestamp": 1746662400000,
      "source": "gp",
      "content": "कौटिल्य  ग्लोबल स्कुल सुबिधानगर तिनकुनेस्थित बिद्यालयका कक्षा ७ मा अध्यनरत विद्यार्थीले आकृष्ट कडेलको जन्मदिनमा बिरुवा रोपेर जन्मदिन मनाएका छ्न्।",
      "longContent": "गोरखापत्र अनलाइन काठमाडौं, वैशाख २५ गते । कौटिल्य  ग्लोबल स्कुल सुबिधानगर तिनकुनेस्थित बिद्यालयका कक्षा ७ मा अध्यनरत विद्यार्थीले आकृष्ट कडेलको जन्मदिनमा बिरुवा रोपेर जन्मदिन मनाएका छ्न्। स्कुलका भाइस प्रीन्सिपल एरिका खरेल, विध्यालय संयोजक मुकेश बिष्टसहित बिधालयका विद्यार्थीसँग कडेलले गमलामा फूल रोपेर आफनो जन्मदिन मनाएका हुन् । जन्मदिनलाई सतकर्ममा जोडौ अभियानलाई एक्यवद्धता जनाउँदै सुरु गरिएको अभियान अरु विद्यार्थीले पनि यसमा रुचि देखाएकाले भोलिका दिनमा इच्छुक विद्यार्थीको जन्मदिन बिरुवा रोपेर मनाइदिने स्कुल संयोजक मुकेस बिस्टले बताउनुभयो । कार्यक्रममा बिद्यालय व्यवस्थापन समितिका अध्यक्ष नारायण काफ्ले र उदय मास्केको सहभागिता थियोे ।जलबायु परिवर्तनका असरले बिश्व तरङ्गित भइरहेका बेला यस्ता कार्यक्रमले थोरै भए पनि वातावरण सुधारमा सहयोग पुग्ने विश्वास संस्थाका अध्यक्ष काफ्लेले  बताउनुभयो। यो अभियानबाट बिद्यार्थीमा असल संस्कारको सुरुवात हुने उहाँले बताउनुभयो ।",
      "link": "https://gorkhapatraonline.com/news/154136",
      "image": "https://gorkhapatraonline.com/storage/media/271719/conversions/govinda-original-thumb.jpg"
    },
    {
      "slug": "154135",
      "title": "नदीमा टिपर खस्दा चालकको मृत्यु",
      "timestamp": 1746662400000,
      "source": "gp",
      "content": "पाल्पामा टिप्पर दुर्घटना हुँदा चालकको मृत्यु भएको छ । मृत्यु हुनेमा रुपन्देहीको सियारी गाउँपालिका –२, का २६ वर्षीय प्रभाकर यादव रहनुभएको छ ।",
      "longContent": "रेखीराम रानातानसेन, बैशाख २५ गते । पाल्पामा टिप्पर दुर्घटना हुँदा चालकको मृत्यु भएको छ । मृत्यु हुनेमा रुपन्देहीको सियारी गाउँपालिका –२, का २६ वर्षीय प्रभाकर यादव रहनुभएको छ ।बिहीबार बेलुकी साढे ६ बजेतिर बुटवलबाट तानसेनतर्फ आउदै गरेको लु १ क २५१७ नम्बरको टिप्पर तिनाउ गाउँपालिका –३, सिद्धबाबा नजिकै दुर्घटना हुँदा टिप्पर चालक यादव गम्भीर घाइते हुनुभएको थियो । घाइते यादवलाई उपचारका लागि लुम्विनी प्रादेशिक अस्पताल बुटवलमा पठाइएको भए पनि चिकित्सकले मृत घोषणा गरेको प्रहरीले जनाएको छ । सडकमा गुड्दै गरेको अवस्थामा टिप्परको टायर पन्चर हुँदा टिप्पर सडकदेखि ६५ मिटर तल तिनाउ नदीमा खसेको जिल्ला प्रहरी कार्यालय पाल्पाका प्रहरी नायव उपरीक्षक सुनिल मल्लले जानकारी दिनुभयो । घटनाबारे थप अनुसन्धान भइरहेको प्रहरीले जनाएको छ ।",
      "link": "https://gorkhapatraonline.com/news/154135",
      "image": "https://gorkhapatraonline.com/storage/media/271718/conversions/accident-original-thumb.jpg"
    },
    {
      "slug": "154130",
      "title": "सीमा क्षेत्रमा सुरक्षा व्यवस्था सुदृढ बनाउन गृह प्रशासन सक्रिय",
      "timestamp": 1746662400000,
      "source": "gp",
      "content": "गृह मन्त्रालयले पछिल्लो समयमा विकसित क्षेत्रीय सुरक्षा परिस्थितिलाई मध्यनजर गर्दै सीमा क्षेत्रमा सुरक्षा व्यवस्था कडा पारेको छ ।",
      "longContent": "काठमाडौँ, वैशाख २५ गते । गृह मन्त्रालयले पछिल्लो समयमा विकसित क्षेत्रीय सुरक्षा परिस्थितिलाई मध्यनजर गर्दै सीमा क्षेत्रमा सुरक्षा व्यवस्था कडा पारेको छ ।सीमा क्षेत्रको सुरक्षा मजबुत बनाउन सरकारले दिएको निर्देशनपछि सुरक्षा निकायले सुरक्षा निगरानी थप बढाएको हो ।  सीमा सुरक्षामा तैनाथ सशस्त्र प्रहरी बल नेपालले ४८ घण्टामा सीमा इलाकामा ३१२ वटा पट्रोलिङ र एक हजार ८४४ स्थानमा चेक प्वाइन्ट राखेको छ ।वैशाख २३ गते मङ्गलबार बिहानदेखि बिहीबारसम्म ४८ घण्टामा भारतीय समकक्षी सशस्त्र सीमा बल ९एसएसबी० सँगको सहकार्यमा सीमा इलाकामा ८४ वटा संयुक्त र २२८ वटा एकल पट्रोलिङ गरिएको सशस्त्र प्रहरीका सहप्रवक्ता शेलेन्द्र थापाले जानकारी दिनुभयो ।भारतीय समकक्षी सशस्त्र सीमा बल ९एसएसबी०सँग संयुक्त पट्रोलिङ वैशाख २३ गते २० वटा, २४ गते १६ वटा र २५ गते ४८ वटा गरिएको छ । त्यस्तै एकल पट्रोल वैशाख २३ गते ८९ वटा, २४ गते ६४ वटा र २५ गते ७५ वटा गरिएको जनाइएको छ ।सोही अवधिमा सीमा इलाकाका एक हजार ८४४ ठाउँमा चेक प्वाइन्ट राखिएको छ । वैैशाख २३ गते ५६४, वैैशाख २४ गते ६४० र वैैशाख २५ गते ६४० ठाउँमा गरी एक हजार ८४४ ठाउँमा चेक प्वाइन्ट राखिएको हो । सीमामा गस्ती पट्रोल तथा सुरक्षा जाँचलाई निरन्तरता दिइएको सशस्त्र प्रहरीले जानकारी दिएको छ ।उक्त क्षेत्रहरुमा सशस्त्र प्रहरी बल नेपाल नं १ बराह बाहिनी मुख्यालय सुनसरी, नं २ छिन्नमस्ता बाहिनी मुख्यालय महोत्तरी, नं ३ गढिमाई बाहिनी मुख्यालय मकवानपुुर, नं ४ मुक्तिनाथ बाहिनी मुख्यालय कास्की, नं ५ विन्ध्यावासिनी बाहिनी मुख्यालय रुपन्देही र नं ७ वैद्यनाथ बाहिनी मुख्यालय कैलाली मातहत कार्यालयबाट १० हजारभन्दा बढी सशस्त्र प्रहरी बल नेपालको जनशक्ति परिचालन गरिएको छ ।सीमा क्षेत्रलाई व्यवस्थित गर्न र हुनसक्ने अवैध गतिविधिलाई रोक्न नेपाल प्रहरी, राष्ट्रिय अनुसन्धान विभाग, स्थानीय जनप्रतिनिधि तथा सर्वसाधारणहरुसँग समन्वय गरी सूचना आदानप्रदान गरी सीमामा आवतजावत गर्नेहरुलाई निगरानी गर्ने कार्यसमेत कडाइका साथ गरिएको छ ।नेपाल–भारत सिमानामा परम्परादेखि चलिआएको परम्परागत आवतजावतलाई असहज तथा हैरानी नहोस् भन्नेतर्फ पनि सचेत हुँदै त्यसप्रकारको आवतजावतलाई सहजीकरण गर्ने कार्यसमेत गरिएको छ । यसैगरी सहरी क्षेत्रका सम्भावित सुरक्षा दिनुपर्ने महत्वपूर्ण ठाउँहरुमा निगरानी बढाइएको सशस्त्र प्रहरीबल नेपालले आज जानकारी गराएको छ । रासस",
      "link": "https://gorkhapatraonline.com/news/154130",
      "image": "https://gorkhapatraonline.com/storage/media/271712/conversions/Ministry-of-Homejpg-original-thumb.jpg"
    },
    {
      "slug": "154129",
      "title": "इच्छाकामना अस्पतालमा स्वास्थ्य बिमा सेवा सुरु",
      "timestamp": 1746662400000,
      "source": "gp",
      "content": "चितवनको इच्छाकामना आधारभूत अस्पतालमा स्वास्थ्य बिमा सेवा सुरु भएको छ । बिहीबार वागमती प्रदेशका स्वास्थ्यमन्त्री किरण थापा मगर र प्रदेशका वन तथा वातावरणमन्त्री कृष्णप्रसाद सिलवालले बिमा सेवाको शुभारम्भ गर्नुभएको हो ।",
      "longContent": "शालिग्राम नेपाल चितवन, बैशाख २५ गते । चितवनको इच्छाकामना आधारभूत अस्पतालमा स्वास्थ्य बिमा सेवा सुरु भएको छ । बिहीबार वागमती प्रदेशका स्वास्थ्यमन्त्री किरण थापा मगर र प्रदेशका वन तथा वातावरणमन्त्री कृष्णप्रसाद सिलवालले बिमा सेवाको शुभारम्भ गर्नुभएको हो । स्थानीयस्तरमै स्वास्थ्य बिमामार्फत उपचार हुने भएपछि इच्छाकामना गाउँपालिकाभित्रका जनतालाई उपचार सेवामा थप सहज भएको गाउँपालिका अध्यक्ष दानबहादुर गुरूङले बताउनुभयो । स्वास्थ्य बिमासँगै स्त्रीरोग विशेषज्ञ सेवा र रेडियोलोजिष्टसहितको विशेषज्ञ सेवासमेत बिहीबारबाट सुरु गरिएको छ । भरतपुरस्थित मौलाकालिका अस्पतालसँगको सहकार्यमा गाउँपालिकाले विशेषज्ञ सेवाको व्यवस्था गरेको पालिकाका अध्यक्ष गुरूङले जानकारी दिनुभयो । करिब एक वर्षअघिदेखि सञ्चालनमा रहेको अस्पतालमा राजमार्ग क्षेत्र पर्ने भएको हुँदा ट्रमा सेन्टरसमेत सञ्चालनमा छ । कुरिनटारमा १५ शैयाको आधारभूत सेवा सञ्चालन हुँदा इच्छाकामना गाउँपालिकासँगै छिमेकी जिल्ला धादिङको बेनिघाट–रोराङ गाउँपालिकासँगै गोरखाको गण्डकी र सहिद लखन गाउँपालिकाका जनता प्रत्यक्ष लाभान्वित हुनेछन् ।",
      "link": "https://gorkhapatraonline.com/news/154129",
      "image": "https://gorkhapatraonline.com/storage/media/271709/conversions/saligram-original-thumb.jpg"
    },
    {
      "slug": "154124",
      "title": "लेखक विचार उत्पादनका केन्द्र हुन् : राष्ट्रपति पौडेल",
      "timestamp": 1746662400000,
      "source": "gp",
      "content": "राष्ट्रपति रामचन्द्र पौडेलले लेखक विचार उत्पादनका केन्द्र भएको उल्लेख गर्दै हरेक स्रष्टाले सिर्जनाका माध्यमबाट नवीन चिन्तन गरिरहने उल्लेख गर्नुभएको छ।   नेपाली लेखक सङ्घको नवनिर्वाचित केन्द्रीय कार्यसमितिलाई आज राष्ट्रपति कार्यालयमा बधाई तथा शुभकामना दिँदै उहाँले भन्नुभयो, “लेखक स्वयंमा सत्ता हो, सङ्गठन, विचार र आफैँमा अभियान पनि हो।”",
      "longContent": "काठमाडौँ, वैशाख २५ गते। राष्ट्रपति रामचन्द्र पौडेलले लेखक विचार उत्पादनका केन्द्र भएको उल्लेख गर्दै हरेक स्रष्टाले सिर्जनाका माध्यमबाट नवीन चिन्तन गरिरहने उल्लेख गर्नुभएको छ। नेपाली लेखक सङ्घको नवनिर्वाचित केन्द्रीय कार्यसमितिलाई आज राष्ट्रपति कार्यालयमा बधाई तथा शुभकामना दिँदै उहाँले भन्नुभयो, “लेखक स्वयंमा सत्ता हो, सङ्गठन, विचार र आफैँमा अभियान पनि हो।”मुलुकभरका ३०१ प्रतिनिधि सहभागी सङ्घको गत चैत १६ र १७ गते लुम्बिनीमा आयोजित आठौँ राष्ट्रिय अधिवेशनले वियोगी बुढाथोकीको अध्यक्षतामा नयाँ कार्यसमिति निर्वाचित गरेको थियो। उक्त कार्यसमितिलाई राष्ट्रपतिले आज एक कार्यक्रमबीच बधाई तथा शुभकामना दिनुभएको हो। उहाँले सङ्घले लोकतान्त्रिक अधिकार, अभिव्यक्ति स्वतन्त्रता र प्रकाशन स्वतन्त्रताका पक्षमा वकालत गर्दै आएको इतिहाससमेत रहेको स्मरण गर्नुभयो।लेखक सङ्घले स्थापनाकालदेखि नै लोकतान्त्रिक मूल्यमान्यताको रक्षा र प्रवर्द्धन गर्ने उद्देश्यले सर्जकहरूको सामूहिक प्रयत्नलाई आफ्नो आदर्श मानेको उहाँको राष्ट्रपतिको भनाइ थियो। उहाँले भन्नुभयो, “यी कुराहरु लोकतान्त्रिक व्यवस्थाको आर्दशका लागि पूर्वसर्त हुन्।”राष्ट्रपति पौडेलले भर्खरै जन्मेको शिशु प्रजातन्त्रलाई संस्थागत गर्नुपर्ने ऐतिहासिक आवश्यकताका खातिर सर्जकहरूले आफ्नो सामाजिक दायित्व लेखक सङ्घमार्फत पूरा गर्न खोजेको यसका पुराना दस्तावेजहरूले देखाएको बताउनुभयो।लक्ष्मीप्रसाद देवकोटा र बालकृष्ण समजस्ता साहित्यिक महारथीहरू सङ्गठित भएको लेखक सङ्घमा विश्वेश्वरप्रसाद कोइराला र हृदयचन्द्रसिंह प्रधानलगायतका हस्तीहरु पनि एकबद्ध भएको उहाँले चर्चा गर्नुभयो। लोकतन्त्रवादी लेखक लोकतान्त्रिक प्रणालीका पक्षधर भएको उल्लेख गर्दै राष्ट्रपति पौडेलले सात दशक लामो प्रक्रियामा लोकतन्त्रका आदर्शहरु धेरै सन्दर्भमा विशिष्टिकृत भएको विचार व्यक्त गर्नुभयो। कार्यक्रममा सङ्घका अध्यक्ष वियोगी बुढाथोकी, सहअध्यक्ष मनोज न्यौपाने, उपाध्यक्षहरु डा शशि थापा पण्डित, डा विष्णु केसी, उपमहासचिव नारायण सापकोटाका साथै केन्द्रीय सदस्यहरु महेन्द्र वाग्ले, इन्द्र लम्साल, सन्तोष बोहरा, शोभा अधिकारी, इन्दिरा निरौला, राजन बस्नेतसँगै सङ्घका सल्लाहकारहरु डा विष्णुविभु घिमिरे, सन्ध्या पहाडी, शेखर गिरीलगायतको उपस्थिति थियो।नेपाली लेखक सङ्घको स्थापना २००८ सालमा भएको हो। नेपालको पहिलो प्रजातान्त्रिक परिवर्तनपछि स्वतन्त्र विचारधारा भएका लेखकहरू सङ्गठित भएर सङ्घको स्थापना गरेको इतिहास छ। विसं २०१७ पछिको पञ्चायती कालखण्डमा निष्क्रिय रहेको सङ्घ, २०४६ सालमा बहुदलीय प्रजातन्त्र पुनःस्थापित भएपछि नयाँ संरचनासहित पुनःक्रियाशील बनेको हो।नेपाली भाषा, साहित्य र संस्कृतिको प्रवर्द्धनका लागि विविध भाषा र संस्कृतिका लेखकहरूलाई समान अवसर प्रदान गरी अघि बढ्न प्रेरित गर्नु, लेखकको हकअधिकारको रक्षाका निम्ति सिर्जनात्मक स्वतन्त्रतालाई कानुनी र संस्थागत रूपमा सुरक्षित राख्नु यसको ध्येय रहेको छ।",
      "link": "https://gorkhapatraonline.com/news/154124",
      "image": "https://gorkhapatraonline.com/storage/media/271703/conversions/president-offic-original-thumb.jpg"
    },
    {
      "slug": "154123",
      "title": "जसपाका नेता कार्यकर्ता जनमत पार्टीमा प्रवेश",
      "timestamp": 1746662400000,
      "source": "gp",
      "content": "सप्तरीको विष्णुपुर गाउँपालिकामा बिहीवार आयोजित पार्टी प्रवेश कार्यक्रममा जनता समाजवादी पार्टीका पूर्व केन्द्रीय सदस्य विशेश्वर रजकसहित १ सय ५० बढी नेता कार्यकर्ता जनमत पार्टी प्रवेश गरेका छन् ।",
      "longContent": "सुधा देवभारदह (सप्तरी), बैशाख २५ गते । सप्तरीको विष्णुपुर गाउँपालिकामा बिहीवार आयोजित पार्टी प्रवेश कार्यक्रममा जनता समाजवादी पार्टीका पूर्व केन्द्रीय सदस्य विशेश्वर रजकसहित १ सय ५० बढी नेता कार्यकर्ता जनमत पार्टी प्रवेश गरेका छन् । जनमत पार्टी विष्णुपुर गाउँपालिका समितिले आयोजना गरेको कार्यक्रममा नेपाली काँग्रेस जसपा नेपाल र सद्भावना पार्टी परित्याग गरी नेता तथा कार्यकर्ता जनमत पार्टी प्रवेश गरेका हुन् ।जनमत पार्टी सप्तरीका इन्चार्ज रामगमन साहको अध्यक्षतामा आयोजित कार्यक्रममा प्रमुख अतिथि राष्ट्रिय अध्यक्ष डा. सिके राउतले उहाँहरुलाई गम्छा, माला र टीका लगाएर पार्टी प्रवेश गराउनुभयो । कार्यक्रममा अध्यक्ष राउतले राज्यको विभेदकारी नीतिविरुद्ध संगठित हुनुको विकल्प नरहेको बताउनुभयो । पार्टीमा इमान्दार अनुभवी नेताहरु प्रवेश गरेकोमा खुशी व्यक्त गर्दै पार्टीमा नेताहरूको आगमनले सुशासन र अधिकार सुनिश्चित्ताको लडाईमा थप सहयोग पुग्ने विश्वास व्यक्त गर्नुभयो ।जसपा नेपाल परित्याग गरी रजकको नेतृत्वमा एकसय जना, नेपाली काँग्रेस परित्याग गरी हरेराम ठाकुरको नेतृत्वमा करिब ३५ जना तथा सद्भावनाका स्थानीय नेता कार्यकर्ता करिब १२ जना जनमत पार्टी प्रवेश गरेको जनमत पार्टीका जिल्ला अध्यक्ष रामगमन साहले जानकारी दिनुभयो ।",
      "link": "https://gorkhapatraonline.com/news/154123",
      "image": "https://gorkhapatraonline.com/storage/media/271702/conversions/Party-Prabesh-original-thumb.jpg"
    },
    {
      "slug": "154122",
      "title": "सीमा क्षेत्रमा सुरक्षा निगरानी बढाइयो",
      "timestamp": 1746662400000,
      "source": "gp",
      "content": "गृह मन्त्रालयले पछिल्लो समयमा विकसित क्षेत्रीय सुरक्षा परिस्थितिलाई मध्यनजर गर्दै सीमा क्षेत्रमा सुरक्षा व्यवस्था कडा पारेको छ।  सीमा क्षेत्रको सुरक्षा मजबुत बनाउन सरकारले दिएको निर्देशनपछि सुरक्षा निकायले सुरक्षा निगरानी थप बढाएको हो। सीमा सुरक्षामा तैनाथ सशस्त्र प्रहरी बल नेपालले ४८ घण्टामा सीमा इलाकामा ३१२ वटा पट्रोलिङ र एक हजार ८४४ स्थानमा चेक प्वाइन्ट राखेको छ।",
      "longContent": "काठमाडौँ,  वैशाख २५ गते।  गृह मन्त्रालयले पछिल्लो समयमा विकसित क्षेत्रीय सुरक्षा परिस्थितिलाई मध्यनजर गर्दै सीमा क्षेत्रमा सुरक्षा व्यवस्था कडा पारेको छ।सीमा क्षेत्रको सुरक्षा मजबुत बनाउन सरकारले दिएको निर्देशनपछि सुरक्षा निकायले सुरक्षा निगरानी थप बढाएको हो। सीमा सुरक्षामा तैनाथ सशस्त्र प्रहरी बल नेपालले ४८ घण्टामा सीमा इलाकामा ३१२ वटा पट्रोलिङ र एक हजार ८४४ स्थानमा चेक प्वाइन्ट राखेको छ।वैशाख २३ गते मङ्गलबार बिहानदेखि बिहीबारसम्म ४८ घण्टामा भारतीय समकक्षी सशस्त्र सीमा बल (एसएसबी) सँगको सहकार्यमा सीमा इलाकामा ८४ वटा संयुक्त र २२८ वटा एकल पट्रोलिङ गरिएको सशस्त्र प्रहरीका सहप्रवक्ता शेलेन्द्र थापाले जानकारी दिनुभयो।भारतीय समकक्षी सशस्त्र सीमा बल (एसएसबी)सँग संयुक्त पट्रोलिङ वैशाख २३ गते २० वटा, २४ गते १६ वटा र २५ गते ४८ वटा गरिएको छ। त्यस्तै एकल पट्रोल वैशाख २३ गते ८९ वटा, २४ गते ६४ वटा र २५ गते ७५ वटा गरिएको जनाइएको छ।सोही अवधिमा सीमा इलाकाका एक हजार ८४४ ठाउँमा चेक प्वाइन्ट राखिएको छ। वैशाख २३ गते ५६४, वैशाख २४ गते ६४० र वैशाख २५ गते ६४० ठाउँमा गरी एक हजार ८४४ ठाउँमा चेक प्वाइन्ट राखिएको हो। सीमामा गस्ती पट्रोल तथा सुरक्षा जाँचलाई निरन्तरता दिइएको सशस्त्र प्रहरीले जानकारी दिएको छ।उक्त क्षेत्रहरुमा सशस्त्र प्रहरी बल नेपाल नं १ बराह बाहिनी मुख्यालय सुनसरी, नं २ छिन्नमस्ता बाहिनी मुख्यालय महोत्तरी, नं ३ गढिमाई बाहिनी मुख्यालय मकवानपुर, नं ४ मुक्तिनाथ बाहिनी मुख्यालय कास्की, नं ५ विन्ध्यावासिनी बाहिनी मुख्यालय रुपन्देही र नं ७ वैद्यनाथ बाहिनी मुख्यालय कैलाली मातहत कार्यालयबाट १० हजारभन्दा बढी सशस्त्र प्रहरी बल नेपालको जनशक्ति परिचालन गरिएको छ।सीमा क्षेत्रलाई व्यवस्थित गर्न र हुनसक्ने अवैध गतिविधिलाई रोक्न नेपाल प्रहरी, राष्ट्रिय अनुसन्धान विभाग, स्थानीय जनप्रतिनिधि तथा सर्वसाधारणहरुसँग समन्वय गरी सूचना आदानप्रदान गरी सीमामा आवतजावत गर्नेलाई निगरानी गर्ने कार्यसमेत कडाइका साथ गरिएको छ।नेपाल–भारत सिमानामा परम्परादेखि चलिआएको परम्परागत आवतजावतलाई असहज तथा हैरानी नहोस् भन्नेतर्फ पनि सचेत हुँदै त्यसप्रकारको आवतजावतलाई सहजीकरण गर्ने कार्यसमेत गरिएको छ। यसैगरी सहरी क्षेत्रका सम्भावित सुरक्षा दिनुपर्ने महत्वपूर्ण ठाउँहरुमा निगरानी बढाइएको सशस्त्र प्रहरीबल नेपालले आज जानकारी गराएको छ। रासस",
      "link": "https://gorkhapatraonline.com/news/154122",
      "image": "https://gorkhapatraonline.com/storage/media/271711/conversions/gasti-original-thumb.jpg"
    },
    {
      "slug": "154111",
      "title": "चित्लाङ–थानकोट सडक तीन दिन बन्द",
      "timestamp": 1746662400000,
      "source": "gp",
      "content": "मकवानपुर र काठमाडौँ जोड्ने चित्लाङ–थानकोट सडक तीन दिनका लागि बन्द गरिएको छ। सडक डिभिजन काठमाडौँले सडक कालोपत्रेका क्रममा तीन दिनका लागि बन्द गरिएको जनाएको छ।",
      "longContent": "राममणि दाहालहेटौँडा, वैशाख २५ गते। मकवानपुर र काठमाडौँ जोड्ने चित्लाङ–थानकोट सडक तीन दिनका लागि बन्द गरिएको छ। सडक डिभिजन काठमाडौँले सडक कालोपत्रेका क्रममा तीन दिनका लागि बन्द गरिएको जनाएको छ।थानकोट चित्लाङ सडकको पानीघाटदेखि चन्द्रागिरी भन्ज्याङ्ग खण्डमा कालोपत्रे गर्ने क्रममा बिहीबारबाट शनिबारसम्म पूर्ण रुपमा सवारी आवागमन बन्द गरिएको हो। सडक डिभिजन काठमाडौँका डिभिजन प्रमुख इन्जिनियर सन्तराम पाण्डेयले काठमाडौँ उपत्यका ट्राफिक प्रहरी कार्यालय, रामशाहपथलगायतका कार्यालयलाई बिहीबारदेखि शनिबारसम्म उक्त सडक खण्डमा पूर्ण रुपमा सवारी आवागमन बन्द गरिएको हुँदा वैकल्पिक व्यवस्था गरिदिन भन्नुभएको छ। लामो समयदेखि निर्माण सुरु गरिएको उक्त सडक पटक पटक बन्द गर्दै स्तरोन्नतिको काम गरिँदै आएको छ।",
      "link": "https://gorkhapatraonline.com/news/154111",
      "image": "https://gorkhapatraonline.com/storage/media/271670/conversions/Thankot-Chitlang-sadak-News-Photo-original-thumb.jpg"
    },
    {
      "slug": "154107",
      "title": "लोकतान्त्रिक आन्दोलनमा स्वर्गीय नेता डंगोलको भूमिका अविस्मरणीयः सभापति देउवा",
      "timestamp": 1746662400000,
      "source": "gp",
      "content": "नेपाली काँग्रेसका सभापति शेरबहादुर देउवाले काठमाडौँ काँग्रेसका पूर्वसभापति तीर्थराम डंगोलको निधन पार्टीलाई अपूरणीय क्षति पुगेको बताउनुभएको छ ।",
      "longContent": "काठमाडौँ, वैशाख २५ गते । नेपाली काँग्रेसका सभापति शेरबहादुर देउवाले काठमाडौँ काँग्रेसका पूर्वसभापति तीर्थराम डंगोलको निधन पार्टीलाई अपूरणीय क्षति पुगेको बताउनुभएको छ । बिहीवार काठमाडौँमा आयोजि श्रदाञ्जली सभामा बोल्नुहुँदै सभापति देउवाले यस्तो बताउनुभएको हो । उहाँले काँग्रेसको सङ्गठन निर्माण र देशको लोकतान्त्रिक आन्दोलनमा स्वर्गी डंगोलले निर्वाह गरेको नेतृत्वदायी भूमिका अविस्मरणीय रहेको बताउनुभयो । सभापति देउवाले स्वर्गी नेता डंगोलको बारेमा पुस्तक प्रकाशन गरेर आउँदो पुस्तालाई समेत उहाँको योगदानबारे जानकारी दिनुपर्ने बताउनुभयो । पार्टीको काठमाडौँ जिल्ला कार्यसमितिले आयोजना गरेको श्रदाञ्जली सभामा सभापति देउवासँगै उपप्रधानमन्त्री एवम् शहरी विकासमन्त्री प्रकाशमान सिंह, स्वास्थ्य तथा जनसङ्ख्यामन्त्री प्रदीप पौडेल, नेता कृष्ण प्रसाद सिटौलालगायत उपस्थित हुनुहुन्थ्यो । नेता डंगोलको ७७ वर्षको उमेरमा गत वैशाख १३ गते निधन भएको थियो ।",
      "link": "https://gorkhapatraonline.com/news/154107",
      "image": "https://gorkhapatraonline.com/storage/media/271665/conversions/GD_KTM_MG_0936-original-thumb.jpg"
    },
    {
      "slug": "154080",
      "title": "राष्ट्रपतिद्वारा अस्ट्रेलिया र मलेसिया राजदूतलाई थप जिम्मेवारी",
      "timestamp": 1746662400000,
      "source": "gp",
      "content": "राष्ट्रपति रामचन्द्र पौडेलले अस्ट्रेलिया र मलेसियाका लागि नेपाली राजदूतलाई थप जिम्मेवारी प्रदान गर्नुभएको छ ।",
      "longContent": "काठमाडौँ, वैशाख २५ गते । राष्ट्रपति रामचन्द्र पौडेलले अस्ट्रेलिया र मलेसियाका लागि नेपाली राजदूतलाई थप जिम्मेवारी प्रदान गर्नुभएको छ । मन्त्रिपरिषद्को सिफारिसमा राष्ट्रपति पौडेलले अस्ट्रेलियाका लागि नेपाली राजदूत चित्रलेखा यादवलाई न्यूजिल्याण्डको समेत गैरआवासीय राजदूत नियुक्त गर्नुभएको छ । यस्तै राष्ट्रपतिले मलेसियाका लागि नेपाली राजदूत डा. नेत्रप्रसाद तिम्सिनालाई ब्रुनाई दारुसलामका लागि गैरआवासीय राजदूत पदमा नियुक्त गर्नुभएको राष्ट्रपति कार्यालयद्वारा बिहीबार जारी विज्ञप्तिमा उल्लेख छ ।",
      "link": "https://gorkhapatraonline.com/news/154080",
      "image": "https://gorkhapatraonline.com/storage/media/271633/conversions/ramchandra-paudel-2-original-thumb.jpg"
    },
    {
      "slug": "154067",
      "title": "विपन्न परिवारलाई विद्युतीय चुलो",
      "timestamp": 1746662400000,
      "source": "gp",
      "content": "बागलुङको काठेखोला गाउँपालिका –२ भीमापोखराले विपन्न नागरिकलाई विद्युतीय चुलो वितरण गरेको छ । भीमापोखराले चालु आर्थिक वर्ष २०८१–८२ मा वडाले पछि परेको समुदायका तीनसय विपन्न परिवारलाई निःशुल्क विद्युतीय चुलो वितरण गरेको हो ।",
      "longContent": "अर्जुन कार्कीकाठेखोला (बागलुङ), वैशाख २५ गते । बागलुङको काठेखोला गाउँपालिका–२ भीमापोखराले विपन्न नागरिकलाई विद्युतीय चुलो वितरण गरेको छ । भीमापोखराले चालु आर्थिक वर्ष २०८१–८२ मा वडाले पछि परेको समुदायका तीनसय विपन्न परिवारलाई निःशुल्क विद्युतीय चुलो वितरण गरेको हो ।नेपालमा विद्युतीय चुलोको दिगो बजार विकास परियोजनाले वडाको योजनामा साथ दिएपछि चालु वर्षमै तीन सय परिवारका लागि निःशुल्क विद्युतीय चुलो वितरण गरेको वडाध्यक्ष विद्यापति शर्माले बताउनुभयो । उहाँले ग्यासको प्रयोग गर्दा देश बाहिर अत्यधिक रकम जाने हुँदा त्यसलाई रोक्न विद्युतीय चुलोको प्रयोगलाई वडाले जोड दिएको बताउनुभयो । खुल्ला बजारमा पाँच हजार पाँचसय पर्ने नेपाली उत्पादन कुलायन ब्रान्डको चुलो परियोजनाले चार हजार ५ सय रुपियाँमा बिक्री गर्दै आएको थियो । परियोजनाले आफ्नो मूल्यमा विभिन्न दातृ निकायसँग सहकार्य गरेर ५० प्रतिशत अनुदान दिएको र बाँकी ५० प्रतिशत वडा कार्यालयले व्यवस्थापन गरेर निःशुल्क चुलो वितरण गरिएको शर्माले जानकारी दिनुभयो । चुलोको पावर सकेट र १ वटा पानी तताउने दिउरी स्थानीयले एक हजार रुपियाँमा खरिद गरेका छन् । वडाअध्यक्ष शर्माले पहिलो चरणमा दलित विपन्न परिवारलाई चुलो वितरण गरिएको बताउँदै आगामी वर्ष सबै वडाबासीका घरमा विद्युतीय चुलो पुर्‍याउने लक्ष्य लिएको जानकारी दिनुभयो । ‘पहिलो चरणमा विपन्न र पछि परेको दलित समुदायका लागि निःशुल्क चुलो उपलब्ध गराइएको छ’ वडाध्यक्ष शर्माले भन्नुभयो, ‘आगामी वर्ष सबै वडाबासीमा घरमा चुलो पुर्‍याउने लक्ष्य लिएको छ ।’ आजभोलि प्रत्येक घरमा ग्यास चुलोको प्रयोग भइरहेको र जसलेगर्दा अत्यधिक रकम देशबाहिर गइरहेको वडाअध्यक्ष शर्माको भनाइ छ । उहाँले विद्युतीय चुलो प्रयोग गर्दा विद्युतको महशुल देशमै रहने हुँदा देशभित्रको रकम बाहिर जान विद्युतीय चुलोले रोक्ने बताउनुभयो । विद्युतीय चुलो वितरण पूर्व नेपालमा विद्युतिय चुलोको दिगो बजार विकास परियोजनाले वडाका घर–घरमा पुगेर चुलोको प्रयोगका विधि, यसको फाइदा बेफाइदाका विषयमा सचेतना कार्यक्रम सञ्चालन गरेको थियो । चुलो वितरणपछि त्यसको जडान, विद्युतीय प्वाइन्टहरूको जाँचलगायतका काम पनि परियोजनाले नै गर्ने परियोजनाको विद्युतीय चुलोका बागलुङ वितरक धौलागिरी मेसिनरी एन्ड टुल्स सप्लायर्सका प्रोपाइटर सूर्य गौतमले बताउनुभयो ।नेपालमा विद्युतीय चुलोको दिगो बजार विकास परियोजनाले बागलुङको विभिन्न सङ्घ संस्था तथा स्थानीय सरकारसँग समन्वय गरेर दुई हजारभन्दा धेरै चुलो वितरण गरिसकेको जनाएको छ । दुई वर्ष मर्मत वारेन्टीसहित चुलोमा प्रयोग गरिने भाँडाबर्तन समेत परियोजनाले उपलव्ध गराउँदै आएको गौतमले बताउनुभयो ।",
      "link": "https://gorkhapatraonline.com/news/154067",
      "image": "https://gorkhapatraonline.com/storage/media/271619/conversions/Induction-Chulo-bitaran-original-thumb.jpg"
    },
    {
      "slug": "154050",
      "title": "कुष्ठरोग निवारण गरिछाड्ने प्रयत्नलाई प्रभावकारी बनाउनुपर्छ : प्रधानमन्त्री",
      "timestamp": 1746662400000,
      "source": "gp",
      "content": "प्रधानमन्त्री केपी शर्मा ओलीले निरोगी नेपालको महाअभियानअन्तर्गत कुष्ठरोग निवारण गरिछाड्ने प्रयत्नलाई अझ गतिशील र प्रभावकारी बनाउनुपर्नेमा जोड दिनुभएको छ ।",
      "longContent": "काठमाडौँ, वैशाख २५ गते । प्रधानमन्त्री केपी शर्मा ओलीले निरोगी नेपालको महाअभियानअन्तर्गत कुष्ठरोग निवारण गरिछाड्ने प्रयत्नलाई अझ गतिशील र प्रभावकारी बनाउनुपर्नेमा जोड दिनुभएको छ ।स्वास्थ्य तथा जनसङ्ख्या मन्त्रालय र विभिन्न संस्थाद्वारा बिहीबार आयोजित ‘नेपाल कुष्ठरोग सम्मेलन’ उद्घाटनसत्रलाई सम्बोधन गर्दै प्रधानमन्त्री ओलीले नेपालमा प्रति १० हजारमा एक भन्दा तलको सङ्ख्यामा कुष्ठरोगी रहनु सुधारात्मक भए पनि रोग पूर्ण उन्मुलन नभएसम्म आफूहरू सन्तुष्ट नहुने बताउनुभयो ।उहाँले पहिला पहिला आशीर्वाद दिइँदा पाचन प्रणाली राम्रो होस् भनेर दिइने स्मरण गर्दै आहार–बिहार र हेरचाहलाई सहीरूपमा गरेर स्वस्थ्य रहन सकिने र कुष्ठारोगजस्ता सङ्क्रामक रोग लागिहालेमा नियमित उपचार गर्ने कार्यलाई जागरणकै रूपमै सञ्चालन गर्न आग्रह गर्नुभयो । प्रधानमन्त्री ओलीले आफूले पञ्चायतकालमा गोलघरमा रहँदा चिसो भुइँमा राखेर यातना दिइएको सम्झँदै त्यही कारण आफ्नो मिर्गाैला फेल भएको सन्दर्भ उल्लेख गर्नुभयो ।प्रधानमन्त्री ओलीले कुष्ठरोगीलाई हेलाँहोचो नगर्न कानुनमा संशोधन गर्ने र रोग सर्नबाट पनि बच्ने उपायका लागि सरकारले आवश्यक सहजीकरण गर्ने बताउनुभयो । उहाँले रोग लुुकाउनु हुँदैन भन्ने सन्देशसहित आमसञ्चार र सूचना प्रविधिका माध्यमबाट कुष्ठारोग निवारणका लागि जागरण फैलाउन स्वास्थ्य मन्त्रालयलाई आग्रह पनि गर्नुभयो ।",
      "link": "https://gorkhapatraonline.com/news/154050",
      "image": "https://gorkhapatraonline.com/storage/media/271595/conversions/0af3a8b6-4383-4cbd-aad1-3c4b3e2fd893-original-thumb.jpg"
    },
    {
      "slug": "153991",
      "title": "मकै छर्ने बेलामा छैन मल",
      "timestamp": 1746662400000,
      "source": "gp",
      "content": "यो वर्ष समयमै वर्षा भएपछि मकै छर्न थालेका काभ्रेपलाञ्चोक, सिन्धुपाल्चोक, रामेछाप र दोलखाका किसान रासायनिक मल नपाउँदा चिन्तामा परेका छन् । नियमित तथा मौज्दात मल वितरणमै कमजोरी भएपछि यहाँ मलको हाहाकार देखिएको छ ।",
      "longContent": "काठमाडौँ, वैशाख २५ गते । यो वर्ष समयमै वर्षा भएपछि मकै छर्न थालेका काभ्रेपलाञ्चोक, सिन्धुपाल्चोक, रामेछाप र दोलखाका किसान रासायनिक मल नपाउँदा चिन्तामा परेका छन् । नियमित तथा मौज्दात मल वितरणमै कमजोरी भएपछि यहाँ मलको हाहाकार देखिएको छ । बाढीपहिरोको विपत्तिलाई भुलेर खेतीमा रमाउने प्रयासमा रहेका काभ्रेपलाञ्चोकका किसानले युरिया मल नपाउँदा मानसिक तनाव झेलिरहेका हुन् ।प्राकृतिक विपत्ति झेलेर पुरानै अवस्थामा फर्कन लागेका किसानलाई सहजै रासायनिक मल उपलब्ध गराउन काभ्रेलाई पहिलो प्राथमिकता दिन अनुरोध गरेर पत्र लेखे पनि त्यसो हुन नसक्दा युरिया मलको अभाव देखिएको कृषि सामग्री कम्पनीका अधिकारीले उल्लेख गरेका छन् । कृषि सामग्री कम्पनी काभ्रेका शाखा प्रबन्धक योगेन्द्रकुमार पराजुलीले नियमित तथा मौज्दात मल काभ्रेपलाञ्चोकमा कम आएकाले युरियामा समस्या देखिएको उल्लेख गर्नुभयो । कुनै समय वार्षिक १९ हजार मेट्रिक टन मल खपत गरेको काभ्रेलाई अहिले मुस्किलले आठ हजार मेट्रिक टन आउने गरेको छ । केन्द्रको मौज्दात मलबाट बागमती प्रदेशमा आएको मलको मौज्दातलाई भाग लगाउँदा काठमाडौँमा भन्दा काभ्रेपलाञ्चोक जिल्लामा कम मल उपलब्ध गराइएको छ । बागमती प्रदेशमा रहेको मल व्यवस्थापन समितिमा रहेको पाँच मेट्रिक टन मलमध्ये भागबन्डामा काभ्रेले ६० मेट्रिक टन मात्रै मल पाउँदा काठमाडौँले भने ७५ मेट्रिक टन पाएको छ । काठमाडौँमा भन्दा काभ्रेमा मलको आवश्यकता १० गुणा धेरै छ । काठमाडौँमा भाग लगाइएको मल कृषि सहकारीमार्फत व्यापारीसँग पुग्ने र कालोबजारी हुन सक्ने भन्दै किसानले चिन्ता व्यक्त गरेका छन् । प्रदेशले लगाइएको भागबन्डामा सिन्धुलीले ७५ मेट्रिक टन, सिन्धुपाल्चोकले ४०, मकवानपुरले ८०, नुवाकोटाले ६०, धादिङले ६०, भक्तपुरले १५ र ललितपुरले ३० मेट्रिक टन पाएका थिए । काभ्रेपलाञ्चोक नेपालमै सबैभन्दा धेरै रासायनिक मल खपत गर्ने जिल्ला भए पनि कम मल पाउँदा समस्या देखिएको शाखा प्रबन्धक पराजुलीले जानकारी दिनुभयो । बागमतीले पाएको अर्को पाँच सय मेट्रिक टन युरिया मल चैत महिनामै चैते धानका लागि भन्दै चितवन जिल्लालाई उपलब्ध गराइसकेको छ । मल वितरणका लागि समानुपातिक प्रणालीको विकास गर्ने भन्दै २०७४ साल मङ्सिर १ बाट नयाँ प्रणाली लागु भएपछि काभ्रेमा मलको समस्या सुरु भएको हो । त्यसअघि काभ्रेले वार्षिक १९ हजार मेट्रिक टनको मलको खपत गर्ने गरेकामा त्यसपछि कोटा प्रणालीले आठ हजार मेट्रिक टन आउने गरेको र बाँकी मल चर्को मूल्यमा किन्न किसान बाध्य छन् ।नेपालमै धेरै मल खपत गर्ने काभ्रेमा कोटा प्रणाली लागु भएपछि कम मल आउन थालेको हो । कोटा सुरु भएपछि मोरङले एक हजार एक सय मेट्रिक टन पाउँदा काभ्रेले ५४३ मेट्रिक टन मात्रै पाउने गरेको छ । काभ्रेमा अहिले ३५ हजार बोरा युरिया मल आवश्यक रहेकोमा मुस्किलले २० हजार बोरा आएको छ । समानुपातिक प्रणाली अनुसार कोशी प्रदेशले २१.५, मधेशले २६.५, गण्डकीले ४.९, लुम्बिनीले २०.६, सुदुरपश्चिमले ९.७, कर्णालीले दुई र बागमती प्रदेशले १४.८ प्रतिशत मल पाउने गर्छ । कुल मलको १० प्रतिशत मौज्दात केन्द्रमा रहने गर्दछ । सामाजिक सञ्जालमा ती जिल्लामा १० किलो मल लिन लामो लाइन बसेका तस्बिर र भिडियो सार्वजनिक हुन थालेका छन् । यसले आफूलाई झन् समस्यामा पारेको पबवन्धक पराजुलीले उल्लेख गर्नुभयो । तीन सय बोरा युरिया आवश्यक भएको कृषि सहकारीलाई ३० बोरा मल दिन नसक्ने अवस्था आएको उहाँले स्पष्ट पार्नुभयो । ‘‘चुरोट र रक्सी भने जति किन्न पाउने, सुर्ती र पराग गाउँ गाउँका पसलमा पाइने तर दुःख गर्छु, पसिना निकाल्छु र खेती गर्छु भन्दा मल नपाइने,” रोशी गाउँपालिका–९ का पूर्वदर्शन श्रेष्ठले भन्नुभयो । आफ्नो वडामा तीन सय बोरा मलको आवश्यकता भएकामा कृषि सामग्री केन्द्र लिमिटेडले ३० बोरा युरिया मल कोटामा दिएपछि मल लिएर जाने कि नजाने भन्ने दुबिधामा परेको उहाँले बताउनुभयो । १० किलो रासायनिक मलका लागि लाममा बस्नुभएको काभ्रेपलाञ्चोक जिल्लाको मण्डनदेउपुर नगरपालिका–७ का रवीन्द्र सापकोटाले युरिया मलको अभाव देखिएको उल्लेख गर्नुभयो । सरकारी अनुदानको रासायनिक मल खरिदको जिम्मा पाएको कृषि सामग्री कम्पनीले ७० र साल्ट ट्रेडिङ कर्पोरेसनले ३० प्रतिशत रासायनिक मल बिक्री गर्ने गरेका छन् । सिन्धुपाल्चोक साँगाचोकगढी नगरपालिकाका किसान रमेशबहादुर कार्कीले मलको माग अत्यधिक भएको र कृषि सामग्रीबाट उपलब्ध हुन नसक्दा समस्या देखिएको बताउनुभयो ।",
      "link": "https://gorkhapatraonline.com/news/153991",
      "image": "https://gorkhapatraonline.com/storage/media/271501/conversions/mal-Mandan-original-thumb.jpg"
    },
    {
      "slug": "153990",
      "title": "प्रधानमन्त्रीलाई फोटो उपहार",
      "timestamp": 1746662400000,
      "source": "gp",
      "content": "भनिन्छ, ‘एउटा तस्बिरले हजारौँ शब्द बोल्छ ।’ गोरखापत्रको सङ्ग्रहालयमा त्यस्ता कैयौँ तस्बिर छन्, २०३० देखि २०६० सम्मको समय खण्डको नेपालको वास्तविकता बोकेका ।",
      "longContent": "गोरखापत्र समाचारदाता काठमाडौँ, वैशाख २५ गते । भनिन्छ, ‘एउटा तस्बिरले हजारौँ शब्द बोल्छ ।’ गोरखापत्रको सङ्ग्रहालयमा त्यस्ता कैयौँ तस्बिर छन्, २०३० देखि २०६० सम्मको समय खण्डको नेपालको वास्तविकता बोकेका । त्यतिबेला क्यामरामा रिल लगाएर फोटो खिच्ने प्रविधि थियो । त्यस्तै एउटा तस्बिर गोरखापत्रको १२५ औँ वार्षिकोत्सवका अवसरमा प्रधानमन्त्री केपी शर्मा ओलीलाई उपहारस्वरूप प्रदान गरिएको छ । २०५८ मा नेपाल कम्युनिस्ट पार्टी (एमाले) का प्रभावशाली नेताको जिम्मेवारीमा रहँदा उहाँको अन्तर्वार्ता गर्ने क्रममा प्रधानमन्त्री ओलीको उक्त तस्बिर खिचिएको थियो । वार्षिकोत्सवका प्रमुख अतिथि प्रधानमन्त्री ओलीले राष्ट्रिय सभागृहमा राखिएको फोटो प्रदर्शनी अवलोकन गर्नुभयो । फोटो प्रदर्शनी अवलोकनका क्रममा गोरखापत्र संस्थानका कार्यकारी अध्यक्ष विष्णुप्रसाद सुवेदी, महाप्रबन्धक लालबहादुर ऐरी, गोरखापत्र संस्थानका आर्ट तथा फोटोग्राफी प्रमुख रामप्रसाद हुमागाईंसहित संस्थानका पदाधिकारीले प्रधानमन्त्री ओलीलाई उहाँकै तस्बिर प्रदान गर्नुभएको हो । तस्बिर प्रदान गर्दा प्रधानमन्त्री ओली मुस्कुराउनुभयो र तस्बिरबारे जिज्ञासा राख्दै अन्य तस्बिर हेर्नुभयो । कार्यक्रममा सरकारका प्रवक्ता एवं सञ्चार तथा सूचना प्रविधिमन्त्री पृथ्वीसुब्बा गुरुङले लाखौँ ताराको बिचको चन्द्रमा जस्तै गोरखापत्र उठ्नुपर्ने बताउनुभयो । उहाँले सबै सम्पत्तिको संरक्षण गर्नुपर्ने बताउनुभयो । वरिष्ठ फोटो पत्रकार गोपाल चित्रकार २०३० सालमा पहिलो फोटो पत्रकारको जिम्मेवारीमा नियुक्त हुनुभएपछि तस्बिर सङ्कलन सुरु भएको हो । उहाँ गोरखापत्र संस्थानको महाप्रबन्धकको जिम्मेवारीमा पनि रहनुभयो । प्रमुख हुमागाईंले भन्नुभयो, “त्यसअघि दरबारदेखि दिएका र अन्य स्रोतबाट प्राप्त तस्बिर मात्रै प्रकाशित हुन्थे । अहिले हामीसँग हजारौँ तस्बिरको सङ्ग्रह छ ।”",
      "link": "https://gorkhapatraonline.com/news/153990",
      "image": "https://gorkhapatraonline.com/storage/media/271500/conversions/IMG_9428-original-thumb.jpg"
    },
    {
      "slug": "153989",
      "title": "भारत–पाकिस्तान तनाव थप उच्च",
      "timestamp": 1746662400000,
      "source": "gp",
      "content": "भारत र पाकिस्तानबिचको तनाव थप उच्च बनेको छ ।",
      "longContent": "काठमाडौँ, वैशाख २५ गते । भारत र पाकिस्तानबिचको तनाव थप उच्च बनेको छ । भारतले बुधबार बिहानै जम्मु काश्मीर र पाकिस्तानी सीमा क्षेत्रमा ‘अपरेसन सिन्दूर’ नाममा क्षेप्यास्त्र प्रहार गरेपछि दुई देशबिच तनाव थप उच्च बनेको हो । यस घटनासँगै दुई देशबिच सम्भावित युद्धको खतरा प्रबल भएको छ । दुई साताअघि भारत प्रशासित काश्मीरको पहलगाममा एक जना नेपाली नागरिकसहित २६ जनाको मृत्यु हुने गरी भएको आक्रमणको बदलामा भारतले क्षेप्यास्त्र प्रहार गरेको ठानिएको छ । भारतले गरेको आक्रमणमा पनि २६ जनाको मृत्यु भएको जनाइएको छ । करिब चार सय जना घाइते भएको अनुमान गरिएको छ । भारतको रक्षा मन्त्रालयले क्षेप्यास्त्र आक्रमणलगत्तै वक्तव्यमार्फत आक्रमणको पुष्टि गरेको छ । रक्षा मन्त्रालयको वक्तव्यमा भनिएको छ, “केही समयअघि भारतीय सशस्त्र बलले पाकिस्तान र पाकिस्तानद्वारा कब्जा गरिएको जम्मु काश्मीरमा आतङ्कवादीका भौतिक संरचनामा प्रहार गर्दै ‘अपरेसन सिन्दूर’ सुरु ग¥यो, जहाँबाट भारतविरुद्ध आतङ्कवादी आक्रमणहरूको योजना निर्देशित गरिएको थियो ।” उसका अनुसार सो क्षेप्यास्त्र त्यहाँका नौ स्थानलाई लक्षित गरी प्रहार गरिएको थियो । भौतिक पूर्वाधारहरूलाई नष्ट गर्ने योजना अनुसार भएको आक्रमण अत्यन्त संयमित रहँदै पाकिस्तानका सैनिक निकायतर्फ लक्षित नगरेको भारतको रक्षा मन्त्रालयले प्रस्ट पारेको छ । वक्तव्य अनुसार यो कदम पहलगाममा भएको बर्बर आक्रमणको घटनाको प्रतिक्रिया हो । सोही आक्रमणमा जिम्मेवार व्यक्तिहरूलाई जवाफदेही बनाउने प्रयास यस आक्रमणले गरेको पनि भारतीय रक्षा मन्त्रालयले जनाएको छ ।कायरतापूर्ण आक्रमण : पाकिस्तानपाकिस्तानी नागरिकलाई लक्षित गर्दै भारतले गरेको आक्रमण कायरतापूर्ण रहेको औँल्याउँदै पाकिस्तान सरकारले कडा निन्दा गरेको छ । पाकिस्तानका प्रधानमन्त्री सेवाज सरिफले भारतलाई शत्रुको संज्ञा दिँदै पाँच स्थानमा भएको दुष्टतापूर्ण आक्रमणको जवाफ दिइने प्रतिक्रिया अन्तर्राष्ट्रिय सञ्चार माध्यमलाई दिनुभएको छ । भारतीय आक्रमणका विरुद्ध निर्णायक प्रतिक्रिया दिने अधिकार पाकिस्तानसँग रहेको उल्लेख गर्दै उहाँले शत्रुको दुर्भावनापूर्ण उद्देश्य हासिल गर्न कदापि नदिइने वक्तव्यमार्फत प्रस्ट पार्नुभएको छ । सरकारका तर्फबाट पाकिस्तानको विदेश मन्त्रालयले भनेको छ, “हामी भारतको कायरतापूर्ण कार्यको कडा निन्दा गर्छौं, जुन संयुक्त राष्ट्रसङ्घको बडापत्र, अन्तर्राष्ट्रिय कानुन र अन्तरराज्य सम्बन्धको स्थापित मान्यताको स्पष्ट उल्लङ्घन हो ।”वक्तव्यमा भनिएको छ, “भारतको आक्रामक कार्यले महिला र बालबालिकासहित सर्वसाधारणको मृत्यु भएको छ । यो आक्रामक कार्यले व्यावसायिक हवाई यातायातमा पनि गम्भीर खतरा निम्त्याएको छ ।”पाकिस्तानका रक्षामन्त्री खवाजा आसिफले गैरसैनिक नागरिक बस्ने इलाकामा आक्रमण भएको भन्दै रोष प्रकट गर्नुभएको छ । आक्रमणमा मारिएका २६ मध्ये एक बालक र एक महिला रहेको उहाँले जानकारी दिनुभयो । सीमापार पानी बग्न नदिने भारतको उद्घोषपहलगाम घटनालगत्तै भारतले पाकिस्तानसँगको ६५ वर्ष पुरानो सिन्धु जल सम्झौता रद्द गरिसकेको छ । पाकिस्तानमा रहेका कूटनीतिक अधिकारीको कटौती गर्दै दिल्लीमा रहेका पाकिस्तानी दूतलाई देश निकाला गरेको छ । साथै भारतमा रहेका पाकिस्तानी राहदानीवाहकलाई पनि घर फर्कन अनुरोध गरिएको थियो । सम्झौता रद्द गरेसँगै बुधबारदेखि भारतीय भूमिबाट पाकिस्तान जाने नदीहरूबाट पानीसमेत सीमापारि जान नदिने उद्घोष भारत सरकारले गरेको छ । प्रधानमन्त्री मोदीले भन्नुभएको छ, “अब भारतको पानी भारतकै फाइदाका लागि बग्ने छ, भारतको फाइदाका लागि संरक्षण गरिने छ र त्यसको उपयोग भारतको प्रगतिका लागि गरिने छ ।” उहाँ आफ्नो युरोप भ्रमणसमेत स्थगित गरेर पाकिस्तान लक्षित प्रत्याक्रमणमा जुट्नुभएको छ । संयमित रहन संयुक्त राष्ट्रसङ्घको अपिलसंयुक्त राष्ट्रसङ्घले भारत र पाकिस्तानलाई संयमित रहन अपिल गरेको छ । संयुक्त राष्ट्रसङ्घका महासचिव एन्टोनियो गुटेर्रेसले भारत र पाकिस्तानलाई सैन्य संयमता अपनाउन अपिल गर्नुभएको हो । उहाँले कूटनीतिक नोटमार्फत भन्नुभएको छ, “विश्वले भारत र पाकिस्तान बिचको सैन्य टकराब सहन सक्दैन ।”दुई दक्षिण एसियाली छिमेकीहरूबिचको तनाव बर्सौंपछि फेरि सबैभन्दा उच्च बिन्दुमा पुगेको र त्यो यस क्षेत्रका लागि पनि उपयुक्त नभएको भन्दै चेतावनी दिनुभएको छ । उहाँले दुई देशबिचको तनाव कम गर्न र कूटनीतिक माध्यमको प्रयोग गर्दै दुवै सरकारलाई आफ्नो सद्भाव प्रस्ताव गरेर अघि बढ्न सुझाउनुभएको छ । उहाँले सैन्य समाधान कुनै समाधान नभएको औँल्याउँदै सुझबुझका साथ काम गर्न आग्रह गर्नुभएको छ । विश्व नेतृत्वबाट समर्थन र विरोध दुवै भारत–पाकिस्तान आक्रमण प्रत्याक्रमणको घटनालाई विश्वका उच्च नेतृत्वमध्ये कसैले समर्थन र कसैले विरोध गरेका छन् । अमेरिकाका राष्ट्रपति डोनाल्ड ट्रम्पले दुई देशबिचको यस घटनालाई दुःखद भएको भन्दै शान्तिको कामना गर्नुभएको छ । चीन सरकारले भारतले पाकिस्तानमाथि गरेको हवाई आक्रमण चिन्ताजनक रहेको टिप्पणी गरेको छ । चीनको विदेशमन्त्रालयका प्रवक्ता माओ निङले वक्तव्यमार्फत भारतको सैन्य कारबाही दुर्भाग्यपूर्ण रहेको उल्लेख गर्नुभएको छ । इजरायलले भारतको समर्थन गरेको छ भने अन्य धेरै मुलुकहरूले संयम अपनाउन भनेका छन् ।",
      "link": "https://gorkhapatraonline.com/news/153989",
      "image": "https://gorkhapatraonline.com/storage/media/271499/conversions/PAKISTAN-MURIDKE-INDIA-ATTACK-DAMAGEXxjpbeE007395_20250507_PEPFN0A001-original-thumb.jpg"
    },
    {
      "slug": "153988",
      "title": "रित्तो संसदमा छलफल",
      "timestamp": 1746662400000,
      "source": "gp",
      "content": "नीति तथा कार्यक्रममाथि संसद्मा भइरहेको छलफल कर्मकाण्डी बन्दै गएको छ । छलफलमा भाग लिने सांसदको उपस्थितिसमेत संसद्का दुवै सदनमा नगण्य छ । आफ्ना धारणा राख्ने र बाहिरिने क्रमले नीति कार्यक्रममाथिको छलफल करिब करिब खाली सभामा भइरहेको छ ।",
      "longContent": "काठमाडौँ, वैशाख २५ गते । नीति तथा कार्यक्रममाथि संसद्मा भइरहेको छलफल कर्मकाण्डी बन्दै गएको छ । छलफलमा भाग लिने सांसदको उपस्थितिसमेत संसद्का दुवै सदनमा नगण्य छ । आफ्ना धारणा राख्ने र बाहिरिने क्रमले नीति कार्यक्रममाथिको छलफल करिब करिब खाली सभामा भइरहेको छ । प्रतिनिधि सभामा नीति कार्यक्रममाथिको पछिल्लो तीन दिनको छलफलको अन्त्यसम्म नगण्य सांसद मात्र सभामा उपस्थित छन् । कुनै प्रश्न वा प्रस्ताव निर्णयार्थ पेस गर्नुपर्ने अवस्थाबाहेक गणपूरक सङ्ख्या आवश्यक नपर्ने भएपछि सांसदहरू हाजिर गरेर र आफ्नो बोल्ने क्रमपछि बाहिरिने गरेका छन् । सरकारका तर्फबाट राष्ट्रपति रामचन्द्र पौडेलले वैशाख १९ गते सङ्घीय संसद्को संयुक्त बैठकमा नीति कार्यक्रम पेस गर्नुभएको थियो । नीति कार्यक्रममा वैशाख २२ गतेबाट सभामा छलफल सुरु भएको थियो । प्रधानमन्त्री केपी शर्मा ओलीले छलफलको प्रस्ताव गर्नुभएसँगै प्रमुख विपक्षी दलका नेता पुष्पकमल दाहाल ‘प्रचण्ड’ बाट छलफल प्रारम्भ भएको थियो । छलफल प्रारम्भमा संशोधनकर्ता ३६ जनाले धारणा राखेका थिए । संशोधनकर्तापछि अन्य १५ सांसदले पनि छलफलमा भाग लिएका थिए । त्यसपछिका बैठकमा सुरुवातको उपस्थिति उल्लेख्य भए पनि छलफलका क्रममा सांसदको उपस्थिति निकै न्यून छ । नीति कार्यक्रमको छलफलमा शीर्ष नेताको उपस्थिति पनि न्यून छ । अन्य सांसद पनि उपस्थित हुने र फर्कने क्रम देखिन्छ । प्रतिनिधि सभामा मङ्गलबार २०८ सांसदको उपस्थिति थियो । आकस्मिक, शून्य र विशेष समयपछिको नीति कार्यक्रमको छलफलमा २१ सांसदले भाग लिएका थिए । खाली सभामा नै नीति कार्यक्रम छलफल भएको थियो । न्यून उपस्थितिमा छलफलको क्रम बुधबार पनि जारी नै रह्यो । संसद् सचिवालयका अनुसार बुधबार २१० सांसदको उपस्थिति छ तर नीति कार्यक्रमको छलफल भने खाली सभामा नै भयो । बुधबार पनि शीर्ष नेताको पहिलो लहर खोली नै थियो । सत्तापक्ष तथा प्रतिपक्ष दलका अधिकांश शीर्ष नेता उपस्थित छैनन् । आकस्मिक तथा विशेष समयपछि बुधबार २० भन्दा बढी सांसदले नीति कार्यक्रमको छलफलमा भाग लिएका छन् । भारत–पाक युद्धबारे ध्यानाकर्षणभारत पाकिस्तान युद्धले नेपालमाथि पार्ने प्रभावबारे चनाखो हुन सांसदले सरकारको ध्यानाकर्षण गराएका छन् । काश्मीरको पहलगाममा आतङ्कवादी हमला भएको दुई सातापछि भारतले पाकिस्तानमाथि हमला गरेको हो । भारत–पाकिस्तानको युद्धको सन्दर्भमा सचेत रहन र आवश्यक सतर्कताका लागि सांसदले सरकारको ध्यानाकर्षण गराएका हुन् । प्रतिनिधि सभामा पूर्वपरराष्ट्रमन्त्री एनपी साउदले घटनाबारे सरकार गम्भीर हुनुपर्ने बताउनुभयो । साउदले पाकिस्तानका सैन्य अधिकारीको नेपाल भ्रमणबारे पनि चासो प्रकट गर्नुभयो । उहाँले पूर्वनिर्धारित कार्यक्रम भए पनि उक्त भ्रमण समयसान्दर्भिक नभएको टिप्पणी गर्नुभयो । स्वतन्त्र सांसद अमरेशकुमार सिंहले पाकिस्तानी सेनाका उच्च अधिकारीको भ्रमण उपयुक्त समयमा नभएको बताउनुभयो । सिंहले तिनै सेना प्रमुखको नेपाल भ्रमणको आवश्यकताबारे पनि प्रश्न उठाउनुभयो । सांसद सर्वेन्द्रनाथ शुक्लले आतङ्कवादका सम्बन्धमा नेपालले आफूलाई प्रस्ट हुनु आवश्यक रहेको बताउनुभयो । असंलग्न परराष्ट्र नीति अवलम्बन भए पनि आतङ्कवादी क्रियाकलापबारे स्पष्ट हुन आवश्यक रहेको शुक्लाको भनाइ छ । उहाँले पहलगाम आक्रमणको निन्दा पनि गर्नुभयो । सांसद सञ्जयकुमार गौतमले दुई देशबिचको युद्धले नेपाललाई पार्ने प्रभावबारे सरकार सचेत हुनुपर्ने धारणा राख्नुभयो । खुला सीमाका कारण नेपालमा पर्न सक्ने प्रभावबारे सरकार सतर्क हुनुपर्ने पनि गौतमको धारणा थियो ।",
      "link": "https://gorkhapatraonline.com/news/153988",
      "image": "https://gorkhapatraonline.com/storage/media/271498/conversions/GopalDahal-KTM-22_MG_9492copy-original-thumb.jpg"
    },
    {
      "slug": "153987",
      "title": "फेला परेन भासिएको गाडी : भूगर्भविद्को टोली नै असुरक्षित",
      "timestamp": 1746662400000,
      "source": "gp",
      "content": "हेटौँडा उपमहानगरपालिका वडा नं. १७, गैरीगाउँमा गत शुक्रबार जमिनमा भासिएर हराएको बोलेरो गाडीका बारेमा अध्ययन गर्न आएको भूगर्भविद्को टोली गाडीको अवस्थितिका बारेमा पत्ता नै नलगाई फर्किएको छ ।",
      "longContent": "राममणि दाहालमकवानपुर, वैशाख २५ गते । हेटौँडा उपमहानगरपालिका वडा नं. १७, गैरीगाउँमा गत शुक्रबार जमिनमा भासिएर हराएको बोलेरो गाडीका बारेमा अध्ययन गर्न आएको भूगर्भविद्को टोली गाडीको अवस्थितिका बारेमा पत्ता नै नलगाई फर्किएको छ । गैरीगाउँबाट चुच्चेखोलातर्फ आउँदै गरेको ना ४ च ४८३३ नम्बरको माछा बोक्ने सिङ्गल क्याप बोलेरो गाडी अचानक चिप्लिन गई गत शुक्रबार दिउँसोबाट जमिनमा भासिएपछि बेपत्ता भएको हो । दलदलमा भासिएर बेपत्ता भएको उक्त गाडी छैटौँ दिन हुँदासमेत फेला परेको छैन ।उता जमिनभित्रै हराएको गाडीका बारेमा अध्ययन गर्न आएको भूगर्भविद्को टोली बुधबार दिउँसो काठमाडौँ फर्किएको जिल्ला प्रहरी कार्यालय मकवानपुरका प्रहरी नायब उपरीक्षक श्यामु अर्यालले जानकारी दिनुभयो । भूगर्भविद् नारायण अधिकारीसहितको टोली आफूहरू नै असुरक्षित भएको भन्दै फर्किएको हो । भूगर्भविद् अधिकारीले गाडी भासिएको घटनास्थल क्षेत्रमा चुम्बकीय शक्ति भएको वस्तु प्रारम्भिक अध्ययनबाट देखिएको भन्दै उहाँले प्रारम्भिक अध्ययन भएको र अझै गाडी कति तल र कहाँ छ भन्ने यकिन भइनसकेको बताउनुभयो । “गाडी कति गहिराइमा छ भन्ने प्रारम्भिक रूपमा थाहा भयो तर पुष्टि भइसकेको छैन,” उहाँले भन्नुभयो, “अध्ययन भएको छ, यसका आधारमा के नतिजा देखिन्छ थाहा छैन, यसको वैज्ञानिक उत्तरका लागि थप अध्ययन आवश्यक छ ।” उहाँले अहिले अध्ययन रोकिने बताउँदै भन्नुभयो, “हाम्रो सुरक्षाका लागि पनि अध्ययन रोकिन्छ ।” उहाँले अहिलेसम्म भएका अध्ययनको विश्लेषण गरेर अगाडि बढ्ने भन्दै यस क्षेत्रमा पानीका मूल तीन स्थानबाट आएको पाइएको बताउनुभयो ।भूगर्भविद् अधिकारीसहितको टोलीले मङ्गलबार बिहानबाट अध्ययन थालेको थियो । अध्ययन टोलीले प्रारम्भिक कार्य पूरा गरी काठमाडौँ फर्केर पहिलो चरणको अध्ययनको विश्लेषणपछि दोस्रो चरणको कार्य हुने जनाइएको छ । टोलीले मङ्गलबार झन्डै १० घण्टा अध्ययन गरेको थियो । गैरीगाउँबाट चुच्चेखोलातर्फ आउने भित्री कच्ची सडकखण्डमा सडकनजिकै माछापालनका लागि बोरिङ खनेको पानीसहितको खाल्डोमा बोलेरो गाडी भासिएर दलदलमा बेपत्ता भएको अनुमान गरिएको जिल्ला प्रहरी कार्यालय मकवानपुरले जनाएको छ । बेपत्ता भएको गाडी फेला नपरेपछि घटनास्थल पुग्नुभएका हेटौँडा उपमहानगरपालिकाका प्रमुख मीनाकुमारी लामाले अब पनि भूगर्भविद् बोलाएर खोजी कार्य गरिने बताउनुभएको थियो । गाडी भासिएको केहीबेरमै बेपत्ता भएको थियो भने गाडी भासिएसँगै सडकमै दह बनेको थियो । बोलेरोचालक र सहचालक भने भासिनुअघि नै निस्किएकाले दुर्घटनामा पर्नबाट जोगिएका छन् । गाडी भासिएको ठाउँनजिकै माछापालन गरिएको पोखरी र स्थानीयले बोरिङसमेत गरेका कारण जमिन भासिन पुगेको जनाइएको छ ।",
      "link": "https://gorkhapatraonline.com/news/153987",
      "image": "https://gorkhapatraonline.com/storage/media/271497/conversions/gadi-bepatta-original-thumb.jpg"
    },
    {
      "slug": "153972",
      "title": "विरासत र इतिहासको हिसाबले हामी समृद्ध छौँ : कार्यकारी अध्यक्ष सुवेदी",
      "timestamp": 1746576000000,
      "source": "gp",
      "content": "गोरखापत्र संस्थानका कार्यकारी अध्यक्ष विष्णुप्रसाद सुवेदीले गोरखापत्र संस्थान विरासत र इतिहासको हिसाबले समृद्ध रहेको बताउनुभएको छ ।",
      "longContent": "काठमाडौँ, वैशाख २४ गते । गोरखापत्र संस्थानका कार्यकारी अध्यक्ष विष्णुप्रसाद सुवेदीले गोरखापत्र संस्थान विरासत र इतिहासको हिसाबले समृद्ध रहेको बताउनु भएको छ । गोरखापत्र दैनिकको १२५ औँ वर्ष प्रवेश तथा  गोरखापत्र संस्थानको ६३ औँ र वार्षिकोत्सवको अवसरमा आयोजित विशेष कार्यक्रमलाई सम्बोधन गर्दै उहाँले विरासतको हिसाबमा समृद्ध भए पनि सूचना र प्रविधिको क्षेत्रमा देखिएको परिवर्तन अनुसार कार्यशैली बदल्नुपर्नेमा जोड दिनुभएको छ । उहाँले भन्नु भयाे ‘‘१२४ वर्षदेखि अविरल यात्रामा गोरखापत्रले राजनीतिक रूपान्तरणका सबै आरोह अवरोहलाई सामना गरेको छ । विरासत र इतिहासको हिसाबले हामी समृद्ध छौँ । तर अहिले सूचना प्रविधिको क्षेत्रमा जुन ढङ्गको परिवर्तन भएको छ । त्यो अनुसार कार्यशैली बदल्नुपर्ने आवश्यक छ ।’’ अध्यक्ष सुवेदीले रूपान्तरणको सुरुवात गरेको नतिजा देखिँदै गएको उल्लेख गर्नुहुँदै त्यसकै परिणामका आधारमा १२५ औँ वार्षिकोत्सवको अवसरमा कर्मचारीलाई १५ दिनको प्रोत्साहन प्रदान गरेको उल्लेख गर्नुभयो । ‘‘२४ घण्टामा गोरखापत्र किन पढ्ने प्रश्न हामीमाथि छ । त्यसको जवाफ दिन हामीले संस्थानको रूपान्तरणको प्रयास सुरु गरेका छौँ । अर्थ मन्त्रालयको वार्षिक प्रतिवेदनमा संस्थान नाफामा छ । त्यही नाफाको आधारमा यो विशेष अवसरमा कर्मचारीलाई प्रोत्साहन प्रदान गरेका छौँ ।’’ हामी हरेक राजनीतिक परिवर्तनको साक्षी  बनेको गोरखापत्रले हरेक परिवर्तनमा सरकारलाई सहयोग गरेको सम्झना गर्नुहुँदै उहाँले भवन निर्माणका लागि सरकारले पहल गर्नुपर्नेमा जोड दिनुभयो । २०७२ सालमा भूकम्पले भवन क्षतिग्रस्त बने पनि अहिलेसम्म भवन बन्न नसकेको विषयमा प्रधानमन्त्रीलाई जानकारी गराउनुभएको छ ।‘‘संस्थान जीर्ण भवनमा छ । भवनमा बनाउने विषयमा सिंह दरबारमा विभिन्न ढोका चाहारेका छौँ । मान्य मन्त्रीज्यू (सञ्चार) ले बजेटमा गोरखापत्रको भवन निर्माणका लागि बजेट विनियोजन हुन्छ भन्नु भएको छ । आगामी बजेटमा गोरखापत्रको भवन समेटिने विश्वास हामीले लिएका छौँ ।’’ अध्यक्ष सुवेदीले गोरखापत्र १२५ औँ वर्ष प्रवेश गरेको अवसरमा प्रधानमन्त्रीको उपस्थितिसँगै केही खुसी प्राप्त भएको उल्लेख गर्नुभयो । ‘‘प्रधानमन्त्रीको उपस्थिति पहिलो खुसी, अभिभावकीय हौसला र ऊर्जामात्र होइन फरक उत्साह प्राप्त भएको छ । दोस्रो खुसी गोरखापत्र संस्थानको विनियमावलीको टुङ्गो लागेको छ । यो स्वीकृत भएसँगै गोरखापत्रका कर्मचारीको वृत्ति विकासको बाटो खुलेको छ’’, अध्यक्ष सुवेदीले भन्नुभयो, ‘‘तेस्रो खुसी गोरखापत्र संस्थानको २०१९ को ऐन खारेज गरेर नयाँ ऐन ल्याउने र गोरखापत्रको समग्र सुधार गर्ने तथा गोरखापत्रलाई सार्वजनिक प्रकाशनमा लैजाने योजना सञ्चारमन्त्रीज्यूको नेतृत्वमा सुरु भएको छ ।’’ प्रधानमन्त्री केपी शर्मा ओलीको प्रमुख आतिथ्यतामा राष्ट्रिय सभा गृहमा सम्पन्न कार्यक्रममा सञ्चार तथा सूचना प्रविधि मन्त्री पृथ्वीसुब्बा गुरुङ विशिष्ट अतिथिका रूपमा उपस्थित हुनुहुन्थ्यो।",
      "link": "https://gorkhapatraonline.com/news/153972",
      "image": "https://gorkhapatraonline.com/storage/media/271489/conversions/Chair-manff-original-thumb.jpg"
    },
    {
      "slug": "153968",
      "title": "गोरखापत्रलाई समय सुहाउँदो बनाउन व्यवस्थापन सक्रिय छ : महाप्रबन्धक ऐरी",
      "timestamp": 1746576000000,
      "source": "gp",
      "content": "गोरखापत्र संस्थानका महाप्रबन्धक लालबहादुर ऐरीले व्यवस्थापन गोरखापत्रलाई समय सुहाउँदो बनाउन सक्रिय रहेको बताउनुभएको छ। गोरखापत्र प्रकाशनको १२५ औँ वर्ष प्रवेश र संस्थानको ६३ औँ वार्षिकोत्सवको अवसरमा आयोजित विशेष कार्यक्रमलाई सम्बोधन गर्नुहुँदै महाप्रबन्धक ऐरीले यस्तो बताउनुभएको हो।",
      "longContent": "काठमाडौँ, वैशाख २४ गते। गोरखापत्र संस्थानका महाप्रबन्धक लालबहादुर ऐरीले व्यवस्थापन गोरखापत्रलाई समय सुहाउँदो बनाउन सक्रिय रहेको बताउनुभएको छ। गोरखापत्र प्रकाशनको १२५ औँ वर्ष प्रवेश र संस्थानको ६३ औँ वार्षिकोत्सवको अवसरमा आयोजित विशेष कार्यक्रमलाई सम्बोधन गर्नुहुँदै महाप्रबन्धक ऐरीले यस्तो बताउनु भएको हो। ‘‘मिडियाका लागि चुनौतीपूर्ण अवस्थामा पनि संस्थान नाफामा छ। यसकै प्रतिफलस्वरूप हामीले कर्मचारीलाई केही प्रोत्साहन उपलब्ध गराउने निर्णय गरेका छौँ। बिमा रकमलाईसमेत वृद्धि गर्ने निर्णय भएको छ। यो कामको सहजीकरण गर्ने संस्थानका कर्मचारी र मन्त्रालयका प्रतिनिधिलाई धन्यवाद दिन्छु’’, उहाँले भन्नुभयो।स्वागत मन्तव्य राख्नुहुँदै उहाँले गोरखापत्र एउटा पत्रिका मात्र नभएर नेपाली भाषा, साहित्य र राजनीतिको इतिहास भएको बताउनुभयो। उहाँले गोरखापत्र नेपाली समाजको जीवनशैली र समग्र विकाससँग जोडिएको हुनाले सबैले आजको दिनमा गर्व गर्नुपर्नेमा जोड दिनुभयो।उहाँले १२५ औँ वार्षिकोत्सवको दिन गोरखापत्रका लागि गौरवपूर्ण रहेको बताउनुभयो। ‘‘यो गोरखापत्रको गौरवको दिन हो’, उहाँले भन्नुभयो। उहाँले गोरखापत्रलाई १२५ औँ वर्ष प्रवेश गर्नमा यसका पूर्व कर्मचारीको योगदान विशेष रहेको भन्दै चर्चा गर्नुभयो। महाप्रबन्धक ऐरीले औपचारिक रूपमा पत्रकारिताको सुरुवात गोरखापत्रबाट तत्कालीन अवस्थामा सुरु भएको प्रकाशनलाई हेरेर राष्ट्रिय पत्रकारिता दिवसको सुरुवात भएको सम्झना गर्नुभयो। उहाँले यो अवसरमा नेपाली पत्रकारिताको समग्र स्थितिलाई छलफल र बहस गर्ने समय आएको र गोरखापत्रको प्रकाशन भएका दिनलाई उपयुक्त दिन भएको बताउनुभयो।उहाँले विशेष गरेर समाज रूपान्तरणमा मिडियाको भूमिका के रहन्छ भन्ने कुरा आजको दिन महत्त्वपूर्ण बताउनुभयो। ‘‘समाज रूपान्तरणको विम्बका लागि गोरखापत्रलाई अनवरत रूपमा आजको दिनसम्म ल्याउने कर्मचारी र समग्र आम नेपाली दाजुभाइ तथा दिदीबहिनी समग्र पाठक शुभकामनाका लागि हकदार हुनुहुन्छ’’, उहाँले भन्नुभयो। महाप्रबन्धक ऐरीले पत्रकारिताको आयामलाई स्वीकार गर्न नसके गोरखापत्रको अस्थित्वमाथि प्रश्न उठ्ने भन्दै तीन सवालमा अहिले संस्थान व्यवस्थापन केन्द्रित रहेको बताउनुभयो। महाप्रबन्धक ऐरीले ‘‘पत्रकारिताको आयाम फेरिएका छन्। आयामलाई आत्मसात गर्न सकिएन भने हाम्रो औचित्यमाथि प्रश्न उठ्छ। हामी समय सुहाउँदो हुनुको आवश्यक छ। पहिलो विषय हाम्रा सम्पादकीय प्रकाशनको रूपान्तरण आवश्यक छ। हामीमाथि सरकारको मुखपत्र भएको आरोप छ। विभिन्न कालखण्डले होइन भन्ने अवस्था छैन। अब गोरखापत्र त्यस्तो सामग्री दिएर आजको समाजमा विश्वसनीय बन्न सक्छ त भन्ने प्रश्न छ । हामीले सर्वसाधारणको आवाज पहिलो भन्ने सम्पादकीय नीतिलाई अगाडि बढाएका छौँ। यसले गोरखापत्र संस्थानका प्रकाशनमा हिजोको तुलनामा केही न केही परिवर्तन भएको कुरा तथ्यले पुष्टि गरेको छ। पछिल्लो समय हामीले नागरिकको आवाज हुने कोसिस गरेका छौँ।’’ विषयवस्तु पस्किने विषयमा नीतिगत विषय जिम्मेवार भएको उहाँको भनाइ छ। ‘‘समाजले मागे अनुसार विश्वसनीय बनाउन हाम्रा ऐन कानुन र नीतिलाई बनाउनुपर्छ भनेर हामीले माननीय मन्त्रीको नेतृत्वमा नयाँ ऐन ल्याउने विषयमा अगाडि बढेका छौँ। विनियमावलीको कुरा छ। यो धेरै कर्मचारीको वृत्ति विकाससँग जोडिएको छ। अहिले मन्त्रालयको जनकारी अनुसार विनियमावली टुंगिएको छ। हामीले औपचारिकरूपमा प्राप्त गरेका छैनौँ।’’उहाँले गोरखापत्रले प्रविधिलाई आत्मसात गर्नुपर्नेमा जोड दिनुभयो। ‘‘अहिले हामीसँग प्रविधिको आत्मसात गर्नुको विकल्प छैन। हाम्रा विषयवस्तुलाई नागरिकको सहज पहुँचमा पुर्‍याउने काम गरेका छौँ’’, उहाँले भन्नुभयो। प्रकाशनमा नागरिकको आवाज बनाउने सम्पादकीय नीति रहेको भनाैँ उहाँले यो अभ्यासले सबै विषयवस्तु फेरिएको दाबी गर्न नसके पनि पछिल्लो समय नागरिकको आवाज बन्ने प्रयास भइरहेको गरेको उल्लेख गर्नुभयो। उहाँले संस्थान सुधारका लागि विनियमावली, कार्यविधि, मापदण्ड, समय सापेक्षा व्यापारको मापदण्ड बनाउनुपर्नेमा जोड दिनुभयो। प्रधानमन्त्री केपी शर्मा ओलीको प्रमुख आतिथ्यतामा सम्पन्न कार्यक्रममा सञ्चार तथा सूचना प्रविधि मन्त्री पृथ्वीसुब्बा गुरुङ विशिष्ट अतिथिका रूपमा उपस्थित हुनुहुन्थ्यो।",
      "link": "https://gorkhapatraonline.com/news/153968",
      "image": "https://gorkhapatraonline.com/storage/media/271478/conversions/01-GM-lal-airi-sir-final-original-thumb.jpg"
    },
    {
      "slug": "153969",
      "title": "स्वतन्त्र र निष्पक्ष पत्रकारिता बिना लोकतन्त्रको कल्पना गर्न सकिन्न : राष्ट्रपति",
      "timestamp": 1746576000000,
      "source": "gp",
      "content": "राष्ट्रपति रामचन्द्र पौडेलले नेपालको राजनीतिक, सामाजिक, सांस्कृतिकलगायतका हरेक परिवर्तनहरूमा नेपाली पत्रकारिता जगतले खेलेको भूमिका उल्लेखनीय रहेको बताउनुभएको छ ।",
      "longContent": "काठमाडौँ, वैशाख २४ गते । राष्ट्रपति रामचन्द्र पौडेलले नेपालको राजनीतिक, सामाजिक, सांस्कृतिकलगायतका हरेक परिवर्तनहरूमा नेपाली पत्रकारिता जगतले खेलेको भूमिका उल्लेखनीय रहेको बताउनुभएको छ । राष्ट्रिय पत्रकारिता दिवसका अवसरमा सूचना तथा सञ्चार प्रविधि मन्त्रालयले आयोजना गरेको वरिष्ठ पत्रकार सम्मान तथा राष्ट्रिय पत्रकारिता पुरस्कार वितरण कार्यक्रमलाई सम्बोधन गर्नुहुँदै पत्रकारिता परिवर्तनको वाहक र राष्ट्र निर्माणको एउटा सशक्त तथा प्रभावकारी माध्यम भएको बताउनुभयो । राष्ट्रपति पौडेलले स्वतन्त्र, निष्पक्ष र तटस्थ पत्रकारिताका लागि लोकतन्त्र अनिवार्य शर्त भएको भन्दै स्वतन्त्र र निष्पक्ष पत्रकारिता बिना लोकतन्त्रको कल्पना गर्न नसकिने स्पष्ट पार्नुभयो । उहाँले भन्नुभयो, ‘‘त्यही भएर हाम्रो संविधानले प्रेस तथा अभिव्यक्ति स्वतन्त्रताको प्रत्याभूत गरेको हो । संविधानको यो मर्म र भावनाअनुसार पत्रकारलाई निर्भय र स्वतन्त्रतापूर्वक समाचार सम्प्रेषण गर्ने वातावरण निर्माण गर्नु राज्यको दायित्व हो  । त्यसैगरी सत्यतथ्य समाचार सम्प्रेषण गरेर जनतालाई सुसूचित गर्नु जिम्मेवार प्रेसको धर्म हो । यसतर्फ नेपाली प्रेस सदैव सजग र चनाखो हुनेनै छ भन्ने मैले विश्वास लिएको छु ।’’राष्ट्रपति पौडेलले समाचार लेखेकै आधारमा पत्रकार असुरक्षित हुनुपर्ने अवस्थाको अन्त्य हुनुपर्ने बताउँदै सुरक्षित र जोखिममुक्त वातावरणमा समाचार सङ्कलन र सम्प्रेषण गर्ने अवस्थाको सुनिश्चितातर्फ हामी सबैको ध्यान जान आवश्यक रहेको बताउनुभयो । उहाँले सूचना प्रविधिको विकाससँगै बढ्दो सामाजिक सञ्जाल र नागरिक पत्रकारिताको प्रयोगले आधारहिन र मिथ्या सूचना सम्प्रेषणबाट जनतालाई दिग्भ्रमित पार्न सक्ने खतराको सामना गर्नु वर्तमान आमसञ्चार माध्यम सामु थपिएको चुनौती भन्दै यस्ता चुनौतीको सामना गर्न नेपाली प्रेस सक्षम हुने विश्वास व्यक्त गर्नुभयो ।सङ्घीय लोकतान्त्रिक गणतन्त्रलाई अझै बलियो बनाउँदै राजनीतिक परिवर्तनपछि नेपाली जनताले अपेक्षा गरेको सुशासन, विकास, प्रगति र आर्थिक समृद्धिको युगानुकुल चाहनालाई पूरा गर्ने अभियानमा आफ्नोतर्फबाट नेपाली प्रेसले आगामी दिनमा अझै प्रभावकारी ढङ्गले काम गर्नेमा आफू विश्वस्त रहेको राष्ट्रपति पौडेलको भनाइ थियो ।सो अवसरमा वरिष्ठ पत्रकार सम्मान २०८१ पत्रकार महासङ्घका पूर्व अध्यक्ष विपूल पोखरेल र प्रेस चौतारी नेपालका पूर्व अध्यक्ष गणेश बस्नेतलाई प्रदान गरिएको थियो भने राष्ट्रिय पत्रकारीता पुरस्कार २०८१ विमल गौतम बाग्लुङ, दिपेन्द्र श्रेष्ठ कास्की, लोग्शरी कुँवर कैलाली, दिपेन्द्र बान्तवा सङ्खुवासभा, डिल्लीराम खतिवडा उदयपुर र सागर पण्डित तनहुँलाई प्रदान गरिएको थियो ।",
      "link": "https://gorkhapatraonline.com/news/153969",
      "image": "https://gorkhapatraonline.com/storage/media/271457/conversions/b0de2013-f427-402c-a823-bd6cd1dbc3e2-original-thumb.jpg"
    }
  ]
}