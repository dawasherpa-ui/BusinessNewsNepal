{
  "date": "2026-02-14T05:45:31.990Z",
  "news": [
    {
      "slug": "192022",
      "title": "वन्यजन्तुपीडित  कृषकलाई बिउपुँजी",
      "timestamp": 1771027200000,
      "source": "gp",
      "content": "बर्दिया जिल्लाको मधुवन नगरपालिका–१ अन्तर्गत पर्ने कैलाशीगाउँका स्थानीयलाई मानव–वन्यजन्तु द्वन्द्व न्यूनीकरण गर्न, वैकल्पिक खेतीमा कृषकको रुचि जगाउन र स्थानीयको आयआर्जन बढाउन बिउपुँजीको स्थापना गरिएको छ ।",
      "longContent": "बबई समाचारदाता बबई (बर्दिया), फागुन २ गते । बर्दिया जिल्लाको मधुवन नगरपालिका–१ अन्तर्गत पर्ने कैलाशीगाउँका स्थानीयलाई मानव–वन्यजन्तु द्वन्द्व न्यूनीकरण गर्न, वैकल्पिक खेतीमा कृषकको रुचि जगाउन र स्थानीयको आयआर्जन बढाउन बिउपुँजीको स्थापना गरिएको छ ।मधुवन नगरपालिका–१ मा रहेका सहारा कृषि समूह र उज्यालो नेपाल कार्यक्रमबिच कैलाशीगाउँका वन्यजन्तुपीडित स्थानीयको आयआर्जन बढाउने उद्देश्यले छ लाख रुपियाँ बराबरको बिउपुँजी स्थापना गर्ने सम्झौता भएको हो । बर्दिया राष्ट्रिय निकुञ्जको मध्यवर्ती क्षेत्र अन्तर्गत पर्ने कैलाशीगाउँमा बर्सेनि जङ्गली हात्ती, बँदेल, हुँडार, नीलगाई, गैँडालगायतका जनावरले स्थानीयलाई क्षति पु¥याउँदै आएका छन् । मधुवन नगरपालिका–१ का अध्यक्ष मीन थापाले वडा नं. १ अन्तर्गत रहेको र अत्यन्तै जोखिम अवस्थामा रहेको कैलाशीगाउँका वन्यजन्तुपीडितलाई केही राहत मिलोस् भन्ने उद्देश्यले बिउपुँजीको स्थापना गरिएको बताउनुभयो । बिउपुँजीका रूपमा राखिएको रकम वन्यजन्तु पीडितलाई वैकल्पिक खेतीका लागि सहयोग गरिने सम्झौतापत्रमा उल्लेख छ । कृषकको अन्नबाली वन्यजन्तुले क्षति गर्न थालेपछि त्यस क्षेत्रका स्थानीयले वन्यजन्तुले क्षति नगर्ने खालको वैकल्पिक खेती गर्दै आएका छन् । बर्दिया राष्ट्रिय निकुञ्ज र विभिन्न सामुदायिक वनक्षेत्रबाट आउने वन्यजन्तुले कृषकको अन्नबाली क्षति गर्ने गरेको छ । उज्यालो नेपाल बर्दियाका अध्यक्ष नवराज न्यौपानेले सहारा कृषि समूहमा आबद्ध रहेका महिलालाई बिउपुँजीले सहयोग पु-याउने र वैकल्पिक खेतीतर्फ आकर्षित गर्न आफ्नो संस्थाले स्थानीय सरकारको समन्वयमा बिउपुँजी स्थापनाका लागि सहयोग गरेको बताउनुभयो । सम्झौतापत्रमा हस्ताक्षर गर्दै सहारा कृषक समूहका अध्यक्ष नयराम सुनारले विगतका वर्षहरूमा जस्तै यस वर्ष पनि वन्यजन्तु पीडितका लागि सहयोग गर्ने गरी बिउपुँजी स्थापना गरिएको बताउनुभयो ।",
      "link": "https://gorkhapatraonline.com/news/192022",
      "image": "https://gorkhapatraonline.com/storage/media/337019/conversions/Untitled-1-original-thumb.jpg"
    },
    {
      "slug": "192021",
      "title": "कारबाहीको डरले  घटाइँदै तेलको मूल्य",
      "timestamp": 1771027200000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागले भटमास र सूर्यमुखीको खानेतेल उत्पादन गर्ने उद्योगीसँग मूल्य बढ्नुका कारण मागेसँगै उद्योगीले मूल्य घटेको लिस्ट पेस गर्न थालका छन् । विभागले",
      "longContent": "गोरखापत्र समाचारदाता काठमाडौँ, फागुन २ गते  । वाणिज्य, आपूर्ति तथा उपभोक्ता संरक्षण विभागले भटमास र सूर्यमुखीको खानेतेल उत्पादन गर्ने उद्योगीसँग मूल्य बढ्नुका कारण मागेसँगै उद्योगीले मूल्य घटेको लिस्ट पेस गर्न थालका छन् । विभागले बिहीबार देशभर रहेका २७ वटा खानेतेल उत्पादन उद्योगीलाई बोलाएर मूल्य बढ्नुको स्पष्ट कारण खुलाएर विवरण पेस गर्न दिएको निर्देशन दिएलगत्तै केही उद्योगीले लिटरमा आठ रुपियाँदेखि १५ रुपियाँसम्म घटेको मूल्य पेस गरेको जानकारी दिएको छ । विभागका निर्देशक नरहरि तिवारीले बिहीबार खानेतेलका २७ वटा उद्योगका सञ्चालक र उनीहरूका प्रतिनिधिसँग मूल्यका विषयमा छलफलपछि दुई उद्योगबाट शुव्रmबार मूल्य घटाएको लिस्ट प्राप्त भएको जानकारी दिनुुभयो । उहाँका अनुसार विभागले बिहीबार नै सबै उद्योगीलाई खानेतेलको भाउ बढ्नु स्पष्ट कारणसहित तीन दिनभित्रमा सम्पूर्ण विवरण पेस गर्न निर्देशन दिएको थियो ।निर्देशनपछि दुई उद्योगले शुव्रmबार तेलको भाउ घटेको लिस्ट पठाएको र आइतबारसम्म सबै उद्योगबाट घटेको मूल्यसहितको विवरण आउने विश्वास निर्देशक तिवारीले व्यक्त गर्नुभयो । सोमबारसम्म उद्योगीबाट तेलको भाउ बढ्नुका कारणसहितको चित्त बुझ्दो नआएमा आएमा कानुन अनुसार कारबाही गर्ने चेतावनी उहाँले दिनुुभयो ।  नेपाली बजारमा करिब एक महिनायता खानेतेलको भाउ अस्वाभाविक रूपमा बढेको थियो । नेपाल खुद्रा व्यापार सङ्घका अनुसार यस अवधिमा तेलको भाउ लिटरमा ४० रुपियाँसम्म बढेको थियो । माघको पहिलो सातासम्म प्रतिलिटर २४० रुपियाँ खुद्रामा बिव्रmी भइरहेको खानेतेल अहिले प्रतिलिटर २८५ देखि २९० रुपियाँसम्म पुगेको छ । खुद्रा व्यापारीले पछिल्लो समयमा खानेतेलको भाउ दिनदिनै भाउ बढेका कारण कारोबार गर्न समस्या भएको गुनासो गर्दै आएका छन् । सङ्घका उपाध्यक्ष नरेश खड्गीले अस्वाभाविक रूपमा दिनैपिच्छे भाउ बढ्दा खुद्रा व्यवसायीलाई काम गर्न समस्या भएको गुनासो गर्नुभयो । कुनै वस्तुको भाउ अस्वाभाविक रूपमा बढ्नेबित्तिकै सबैभन्दा चर्को मारमा खुद्रा व्यापारी पर्ने गरेको भन्दै उहाँले भन्नुभयो, “खुद्रा व्यापारीले थोकमा किन्दा बढेको भाउ तिरेर ल्याउनु पर्छ । यता उपभोक्ता महँगो भयो भनेर गुनासो गर्छन् । अर्कातिर सरकारी नियमनकारी निकायले हाम्रै पसलमा अनुगमन गरेर कारबाही गर्छ ।”",
      "link": "https://gorkhapatraonline.com/news/192021",
      "image": "https://gorkhapatraonline.com/storage/media/337018/conversions/images-(8)-original-thumb.jpg"
    },
    {
      "slug": "192019",
      "title": "लक्ष्यको ८१.४३ प्रतिशत राजस्व सङ्कलन",
      "timestamp": 1771027200000,
      "source": "gp",
      "content": "सरकारले चालु आर्थिक वर्ष २०८२/८३ को सात महिनामा छ खर्ब ६९ अर्ब रुपियाँ राजस्व सङ्कलन गरेको छ । अर्थ मन्त्रालयले शुुव्रmबार सार्वजनिक गरेको तथ्याङ्क अनुसार चालुु आवको माघ मसान्तसम्म छ खर्ब ६९ अर्ब ३२ करोड ९४ लाख रुपियाँ राजस्व सङ्कलन भएको हो ।",
      "longContent": "गोरखापत्र समाचारदाताकाठमाडौँ, फागुन २ गते । सरकारले चालु आर्थिक वर्ष २०८२/८३ को सात महिनामा छ खर्ब ६९ अर्ब रुपियाँ राजस्व सङ्कलन गरेको छ । अर्थ मन्त्रालयले शुुव्रmबार सार्वजनिक गरेको तथ्याङ्क अनुसार चालुु आवको माघ मसान्तसम्म छ खर्ब ६९ अर्ब ३२ करोड ९४ लाख रुपियाँ राजस्व सङ्कलन भएको हो । सो राजस्व सङ्कलन गत वर्षको सोही अवधिको तुलनामा ३.४५ प्रतिशतले बढी हो । गत आवको माघ मसान्तसम्म छ खर्ब ४२ अर्ब ४५ लाख ३९ हजार रुपियाँ राजस्व सङ्कलन  भएको थियो ।मन्त्रालयले माघ मसान्तसम्म कुल आठ खर्ब १३ अर्ब ६३ करोड १२ लाख रुपियाँ राजस्व सङ्कलन गर्ने लक्ष्य लिएको थियो । सात महिनाको अन्त्यसम्म लक्ष्यको तुलनामा ८१.४३ प्रतिशत मात्र प्रगति हासिल भएको छ ।सरकारले चालु आवका लागि १४ खर्ब ८० अर्ब रुपियाँ कुल राजस्व सङ्कलन गर्ने लक्ष्य राखेकोमा माघसम्म सङ्कलन भएको राजस्व वार्षिक लक्ष्यको ४४.९३ प्रतिशत छ । यस्तै सरकारले भन्सार महसुलतर्फ एक खर्ब ७० अर्ब ५० करोड रुपियाँ सङ्कलन गर्ने लक्ष्य रहेकामा एक खर्ब ३५ अर्ब ३२ करोड रुपियाँ मात्र सङ्कलन भएको छ । यो लक्ष्यको ७९.३७ प्रतिशत मात्र हो । यस्तै मूल्य अभिवृद्धि कर (भ्याट) तर्फ माघसम्म दुुई खर्ब १७ अर्ब २१ करोड रुपियाँ सङ्कलन गर्ने लक्ष्य राखिएकामा एक खर्ब ९६ अर्ब ४४ करोड १७ लाख रुपियाँ सङ्कलन  भएको छ । गत वर्ष सोही अवधिमा एक खर्ब ८२ अर्ब ६० करोड रुपियाँ सङ्कलन भएको थियो । भ्याट अन्तर्गत उत्पादन, बिक्री र सेवामा ७.८० प्रतिशत र पैठारीतर्फ ७.४२ प्रतिशतको वृद्धि भएको अर्थ मन्त्रालले जनाएको छ ।यस्तै माघसम्म एक खर्ब १५ अर्ब ९८ करोड ७७ लाख रुपियाँ अन्तःशुुल्क सङ्कलन गर्ने लक्ष्य रहेकामा एक खर्ब पाँच अर्ब ४३ करोड रुपियाँ सङ्कलन भएको छ । गत वर्षको माघ मसान्तसम्म ९५ अर्ब नौ करोड रुपियाँ सङ्कलन भएकोमा यस वर्ष १०.८८ प्रतिशतले वृद्धि भई एक खर्ब पाँच अर्ब ४३ करोड रुपियाँ पुुगेको हो । आन्तरिक उत्पादनतर्फको अन्तःशुल्कमा १०.०५ प्रतिशत र पैठारीतर्फ १३.१४ प्रतिशतको वृद्धि भएको मन्त्रालयले जनाएको छ ।आयकर र अन्य राजस्व (गैरकर) मा भने गिरावट देखिएको छ । आयकरतर्फ गत वर्ष माघ मसान्तसम्म एक खर्ब ५९ अर्ब ९६ करोड रुपियाँ सङ्कलन भएकामा ०.८१ प्रतिशतले घटेर एक खर्ब ५४ अर्ब ६६ करोड रुपियाँ सङ्कलन भएको छ । माघ मसान्तसम्म आयकरको लक्ष्य दुई खर्ब २० अर्ब सात करोड ५४ लाख रुपियाँ थियो ।विभागीय रूपमा हेर्दा भन्सार विभागले माघ मसान्तसम्म दुई खर्ब ७८ अर्ब ४२ करोड रुपियाँ राजस्व सङ्कलन गरेको छ । यो गत वर्षको तुलनामा ८.०४ प्रतिशतले बढी हो । भन्सारलाई यो अवधिमा तीन खर्ब ३२ अर्ब ११ करोड उठाउने लक्ष्य दिइएको थियो । यो सङ्कलन लक्ष्यको ८३.८४ प्रतिशत हो । यस्तै आन्तरिक राजस्व विभागले तीन खर्ब २० अर्ब रुपियाँ सङ्कलन गरेको छ । गत आवको तुुलनामा ४.२१ प्रतिशतको वृद्धि देखिएको छ । विभागले यो अवधिमा तीन खर्ब ९४ अर्ब १२ करोड रुपियाँ उठाउने लक्ष्य राखेको थियो । उठेको रकम लक्ष्यको ८१.३६ प्रतिशत हो ।",
      "link": "https://gorkhapatraonline.com/news/192019",
      "image": "https://gorkhapatraonline.com/storage/media/337016/conversions/Untitled-1-original-thumb.jpg"
    },
    {
      "slug": "191974",
      "title": "सूचनाको समान पहुँच नहुँदा अर्थतन्त्र प्रभावित : अर्थमन्त्री",
      "timestamp": 1770940800000,
      "source": "gp",
      "content": "अर्थमन्त्री रामेश्वर खनाल अर्थतन्त्र सही ढङ्गले सञ्चालन हुन सही सूचना समयमै प्रवाह हुन अत्यावश्यक रहेको बताउनुभएको छ ।",
      "longContent": "काठमाडौं, फागुन १ गते । अर्थमन्त्री रामेश्वर खनाल अर्थतन्त्र सही ढङ्गले सञ्चालन हुन सही सूचना समयमै प्रवाह हुन अत्यावश्यक रहेको बताउनुभएको छ । मिडियामा सूचनाको हक प्रयोगसम्बन्धी शुक्रवार राजधानीमा आयोजित कार्यक्रममा बोल्दै उहाँले सूचना असमान पहुँचका कारण बजारमा ठूलो असन्तुलन देखिएको बताउनुभएको हो । उहाँका अनुसार सूचनाको हकसम्बन्धी कानुनले मात्र नभई विभिन्न मापदण्ड र कानूनले पनि सूचना प्रवाहलाई सम्बोधन गरेको छ । तर व्यवहारमा सबै पुँजीबजारका लगानीकर्ताले एउटै समयमा समान सूचना नपाउँदा प्रतिस्पर्धा प्रभावित भइरहेको उहाँले बताउनुभयो । पुँजीबजारमा ‘इन्साइडर ट्रेडिङ’ का कारण केही व्यक्तिले सूचनामाथि एकाधिकार कायम गरिरहेको अर्थमन्त्री खनालले बताउनुभयो । उहाँका अनुसार धातु बजारमा सुन–चाँदीको मूल्यबारे समयमै सूचना पाउने र ढिलो पाउने व्यवसायीबीच नाफा–नोक्सानीमा ठूलो फरक पर्छ ।अर्थमन्त्री खनालले भन्नुभयो, ‘अर्थतन्त्र सही तरिकाले चल्नका निमित्त सही सूचना प्रवाह आवश्यक हुन्छ । सही सूचना प्रवाह कतिपय अवस्थामा सूचनाको हक सम्बन्धी कानुनले सिधै कभर नगरेपनि थ्रुपै मापदण्ड र कानूनले सम्बोधन गरेको छ । पुँजीबजारमा इन्साइडर ट्रेडिङका कारणले कतिपय व्यक्तिहरुले सूचनाको एकाधिकार प्राप्त गरिरहेका छन् । सबै लगानीकर्ताले समान तवरले समान निर्णय गर्न सुचना त्यही समयमा पाउन सकिरहेका छैनन् । त्यही सूचना पनि कतिपयले १० दिन पछि प्राप्त ग¥यो । कुनैले तत्काल रियल टाइममा प्राप्त ग¥यो भने त्यही अवसर र लाभमा ठूलो फरक आउछ ।  धातु बजारमा सुन चाँदीको मूल्य कसरी बढ्दैछ भन्ने सूचना कुनै व्यवसायीले रियल टाइममा प्राप्त गर्नसक्यो र अर्को व्यवसायीले समय ग्रुजिसकेपछि प्राप्त ग¥यो भने ती दुई बीचमा लाभ र हानीमा ठूलो फरक हुन्छ । त्यसकारणले सूचनाको महत्व ठूलो छ ।  उहाँले नेपालका लेखामापदण्डले ठूला कम्पनी तथा अर्थतन्त्रमा ठूलो प्रभाव पार्ने घरानाहरूले आफ्नो कारोबार, त्यसको सामाजिक प्रभाव र सार्वजनिक गर्नुपर्ने विवरण स्पष्ट रूपमा तोकेको बताउनुभयो। तर कुनै कम्पनीले आवश्यक सूचना सार्वजनिक गरे÷नगरेको विषयमा पत्रकारहरूले गम्भीर अनुगमन नगरेको उहाँको टिप्पणी थियो । समान अवसरको व्यवस्था विश्वभर प्रचलित भएपनि नेपालमा कम्पनीहरूले दलित, जनजाति तथा पिछडिएका वर्गलाई कति रोजगारी दिएका छन् भन्ने विवरण सहज रूपमा प्राप्त हुन नसकेको उहाँका भनाइ छ । नागरिकसम्म सही सूचना पु¥याउने क्षेत्रमा अझै ठूलो सम्भावना बाँकी रहेको उहाँले उल्लेख गर्नुभयो ।",
      "link": "https://gorkhapatraonline.com/news/191974",
      "image": "https://gorkhapatraonline.com/storage/media/336936/conversions/Untitled-7-original-thumb.jpg"
    },
    {
      "slug": "191971",
      "title": "मुस्ताङ भन्सारको राजस्व ५ अर्ब ५९ करोड",
      "timestamp": 1770940800000,
      "source": "gp",
      "content": "उपल्लो मुस्ताङको लोमान्थाङ गाउँपालिका –४, नेचुङमा रहेको मुस्ताङ भन्सार कार्यालयले माघ महिनासम्म झण्डै ५ अर्ब ६० करोडको हाराहारीमा राजस्व संकलन गरेको छ ।",
      "longContent": "हरिकृष्ण शर्मा मुक्तिनाथ (मुस्ताङ), फागुन १ गते । उपल्लो मुस्ताङको लोमान्थाङ गाउँपालिका –४, नेचुङमा रहेको मुस्ताङ भन्सार कार्यालयले माघ महिनासम्म झण्डै ५ अर्ब ६० करोडको हाराहारीमा राजस्व संकलन गरेको छ । ब्यावसायिक रुपमा भन्सार सञ्चालनमा आएको ६ महिनाको अवधिमा ५ अर्ब ५९ करोड ६ लाख राजस्व उठाएको भन्सार कार्यालयले जनाएको छ । चीनको स्वायत्त प्रदेश तिब्बतको झोङवासेन जिल्लाबाट लिजी–नेचुङ (कोरला) बाट नियमित विद्युतीय सवारीसाधनसहित अन्य सामान बोकेका कन्टेनरहरू भित्रिएसँगै माघ महिनासम्म ११ अर्ब ८६ करोड ९४ लाखको सामान पैठारी भएको छ । निकासीतर्फ २० करोड ३० लाख ३९ हजार बराबरको निर्यात भएको भन्सार कार्यालयका सूचना अधिकारी अबिन्द्र सिंहले बताउनुभयो । भन्सार कार्यालयमा आयात हुनेमा विद्युतीय सवारीसाधन, घरायसी सामान, कस्मेटिक, विद्युत्तीय उपकरणसहित कपडा, जुत्तालगायत रहेका छन् । नेपालबाट निर्यातमा हस्तकला सामग्री, कपडालगायतका सामान रहेको छ । हालसम्म २३ सय ४७ विद्युतीय सवारीसाधन प्रवेश गरेको छ । अत्यधिक जाडो तथा सडकमा हिउँ जमेको अवस्थामा पनि चिनियाँ विद्युतीय सवारीसाधन भित्रिएको सूचना अधिकारी सिंहको भनाइ छ । उपल्लो क्षेत्रमा बिहान र बेलुकीको समयमा माइनस तापक्रमका कारण चहलपहल कम भए पनि चिनियाँ भन्सारबाट आएका सामानहरूको जाँचपास भइरहेको भन्सार कार्यालयले जनाएको छ । चिनियाँ क्षेत्रबाट भित्रिएका कन्टेनर र विद्युतीय सवारीसाधन दिउँसो सिमा क्षेत्रबाट १४ किलोमिटर तल रहेको भन्सार कार्यालयसम्म ल्याउन जाडोयाममा निकै सकस छ । भन्सार कार्यालयबाट जाँचपास भएका सामान सडक खण्डमा जमेको बरफ फुटाउँदै ढुवानी गर्ने गरिएको छ । कोरला नाका क्षेत्रमा ब्यवसाय गर्ने स्थानीयको संख्या समेत न्युन छ । यसैबिच रसुवा, तातोपानी भन्सार नाका खुलेसँगै बैकल्पिक मार्गको प्रयोगका लागि कोरला नाका खोज्ने ब्यापारीको संख्या घटेको छ । भन्सार कार्यालयमा सामान लिन गएका करिब २० कन्टेनर रहेका छन् । समुन्द्रि सतहदेखि चार हजार ६ सय ५० मिटर उचाइमा अवस्थित कोरोला नाका सन् १९६० को दशकमा चीनमा तिब्बत गाभिएपछि तिब्बतका खम्पाहरू नेपाली भूमि प्रयोग गरेर विद्रोह गरेपछि रोकिएकोमा वि.स २०८० कात्तिक २७ देखि औपचारिक उदघाटन  भएको नाका चालु आर्थिक बर्ष २०८२–८३ भदौ महिनाको ३० गतेदेखि ब्यावसायिक रुपमा सञ्चालनमा आएको थियो ।",
      "link": "https://gorkhapatraonline.com/news/191971",
      "image": "https://gorkhapatraonline.com/storage/media/336931/conversions/Mustang-custom-office-photo-original-thumb.jpg"
    },
    {
      "slug": "191952",
      "title": "यस्तो छ आज सुनचाँदीको मूल्य",
      "timestamp": 1770940800000,
      "source": "gp",
      "content": "स्थानीय बजारमा आज एक तोला सुनको मोल तीन लाख तीन हजार ५०० र त्यति नै परिमाणको चाँदीको मूल्य पाँच हजार कायम भएको छ ।",
      "longContent": "काठमाडौँ,  फागुन १ गते ।  स्थानीय बजारमा आज एक तोला सुनको मोल तीन लाख तीन हजार ५०० र त्यति नै परिमाणको चाँदीको मूल्य पाँच हजार कायम भएको छ । बिहीबार छापावाल सुन प्रतितोला तीन लाख छ हजार ५०० र एक तोला चाँदीको मोल पाँच हजार ३४० मा कारोबार भएको थियो । यसैगरी, बुधबार छापावाल सुन प्रतितोला तीन लाख छ हजार ६०० र एक तोला चाँदीको मोल पाँच हजार २९० कायम भएको थियो । गत मङ्गलबार प्रतितोला सुन तीन लाख पाँच हजार ५०० र एक तोला चाँदीको मोल पाँच हजार २४० कायम भएको थियो । गत सोमबार एक तोला सुन तीन लाख चार हजार ६०० र त्यति नै परिमाणको चाँदी पाँच हजार २५० मा खरिदबिक्री भएको थियो ।  अन्तर्राष्ट्रिय सञ्चार माध्यमहरूका अनुसार आज एक औँस सुन पाँच हजार ६५ र त्यति नै चाँदी ८४ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/191952",
      "image": "https://gorkhapatraonline.com/storage/media/336869/conversions/_gold-original-thumb.jpg"
    },
    {
      "slug": "191906",
      "title": "यस्तो छ आजका लागि कृषिउपजको थोक मूल्य",
      "timestamp": 1770940800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,    फागुन १ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ७०, गोलभेँडा सानो (लोकल) प्रतिकिलो रु २६, गोलभेँडा सानो (टनेल) प्रतिकिलो रु ४५, गोलभेँडा सानो (भारतीय) प्रतिकिलो रु ३८, गोलभेँडा सानो (तराई) प्रतिकिलो रु ४२, आलु रातो प्रतिकिलो रु २८, आलु रातो (भारतीय) प्रतिकिलो रु २५, प्याज सुकेको (भारतीय) प्रतिकिलो रु ३८ रहेको छ । यसैगरी, गाजर (लोकल) प्रतिकिलो रु ६०, गाजर (तराई) प्रतिकिलो रु ५०, बन्दा (लोकल) प्रतिकिलो रु ५०, बन्दा (तराई) प्रतिकिलो रु ३०, बन्दा (नरिबल) प्रतिकिलो रु ४०, काउली स्थानीय प्रतिकिलो रु २८, काउली स्थानीय (ज्यापू) प्रतिकिलो रु ५०, काउली तराई प्रतिकिलो रु ३०, रातो मूला प्रतिकिलो रु ३५, सेतो मूला (लोकल) प्रतिकिलो रु १६, सेतो मूला (हाइब्रिड) प्रतिकिलो रु २४, भन्टा लाम्चो प्रतिकिलो रु ५५ र भन्टा डल्लो प्रतिकिलो रु ६५ कायम भएको छ । त्यसैगरी, मटरकोसा प्रतिकिलो रु ७०, घिउ सिमी (लोकल) प्रतिकिलो रु १३०, घिउ सिमी (हाइब्रिड) प्रतिकिलो रु १००, घिउ सिमी (राजमा) प्रतिकिलो रु १२०, टाटे सिमी प्रतिकिलो रु ८०, तिते करेला प्रतिकिलो रु २००, घिरौँला प्रतिकिलो रु १४५, लौका प्रतिकिलो रु ८०, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु २५, हरियो फर्सी (डल्लो) प्रतिकिलो रु २५, सलगम प्रतिकिलो ५०, भिन्डी प्रतिकिलो १२०, सखरखण्ड प्रतिकिलो ७०, बरेला प्रतिकिलो रु ७०, पिँडालु प्रतिकिलो रु ६५ र स्कुस प्रतिकिलो रु ७० कायम गरिएको छ ।रायोसाग प्रतिकिलो रु ३०, पालुङ्गो प्रतिकेजी रु ४०, चमसुर प्रतिकिलो रु ३०, तोरीसाग प्रतिकिलो रु २५,  मेथी प्रतिकिलो रु ४०, हरियो प्याज प्रतिकिलो रु ५०, बकुला प्रतिकिलो रु ६०, तरुल प्रतिकिलो रु ६०, च्याउ (कन्य) प्रतिकिलो रु १००, च्याउ (डल्ले) प्रतिकिलो रु ३८०, राजा च्याउ प्रतिकेजी रु ३००, सिताके च्याउ प्रतिकेजी रु १,००० निर्धारण गरिएको छ ।ब्रोकाउली प्रतिकिलो रु ५५, चुकुन्दर प्रतिकिलो रु ६५, सजीवन प्रतिकेजी रु २८०, रातो बन्दा प्रतिकिलो रु १००, जिरीको साग प्रतिकिलो रु ६०, ग्याठकोभी प्रतिकिलो रु ६०, सेलरी प्रतिकिलो रु १८०, पार्सले प्रतिकिलो रु ४००, सौफको साग प्रतिकिलो रु ४०, पुदिना प्रतिकिलो रु ३५०, गान्टे मूला प्रतिकिलो रु ५०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५०, गुन्द्रुक प्रतिकिलो रु ३०० र रूखटमाटर प्रतिकेजी रु २६० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३२०, केरा (दर्जन) रु १९०, कागती प्रतिकिलो रु १८०, अनार प्रतिकिलो रु ३३०, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ४००, सुन्तला (नेपाली) प्रतिकिलो रु १८०, तरबुजा हरियो प्रतिकिलो रु ९०, मौसम प्रतिकिलो रु १३०, जुनार प्रतिकिलो रु १३०,  भुइँकटहर प्रतिगोटा रु १४०, काँक्रो (लोकल) प्रतिकिलो रु १६०, काँक्रो (हाइब्रिड) प्रतिकिलो रु ६०, रुखकटहर प्रतिकिलो रु १२०, निबुवा प्रतिकिलो रु ६५, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु ११०, लप्सी प्रतिकिलो रु १३०, किनु प्रतिकिलो रु १३०, स्ट्रबेरी प्रतिकिलो रु ५५०, किबी प्रतिकिलो रु २६० र एभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु १००, अदुवा प्रतिकिलो रु १२०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु १५०, खुर्सानी हरियो (बुलेट) प्रतिकिलो रु १५०, खुर्सानी हरियो (माछे) प्रतिकिलो रु ८०, खुर्सानी हरियो (अकबरे) प्रतिकिलो रु ५५०, भेडे खुर्सानी प्रतिकिलो रु ८०, हरियो लसुन प्रतिकिलो रु ७०, हरियो धनियाँ प्रतिकिलो रु ५०, लसुन सुकेको (चाइनिज) प्रतिकिलो रु २२०, छ्यापी सुकेको प्रतिकिलो रु १५०, छ्यापी हरियो प्रतिकिलो रु १६०, माछा सुकेको प्रतिकिलो रु १,०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८० र ताजा माछा (छडी) प्रतिकिलो रु २५० निर्धारण गरिएको छ । रासस",
      "link": "https://gorkhapatraonline.com/news/191906",
      "image": "https://gorkhapatraonline.com/storage/media/336821/conversions/adrhs-original-thumb.jpg"
    },
    {
      "slug": "191886",
      "title": "असी प्रतिशतले घट्यो सुन कारोबार",
      "timestamp": 1770940800000,
      "source": "gp",
      "content": "सुनको मूल्य अस्वाभाविक रूपमा बढेपछि नयाँसडकलगायतका सुनचाँदी पसल सुनसान बनेका छन् ।   माघ, फागुन महिनामा बिहेको लगन हुन्छ । विगतका वर्ष यसबेला सुन पसलमा गहना खरिद गर्ने ग्राहकको भिड लाग्ने गर्थ्यो । व्यापार पनि अन्य सिजनको तुलनामा दोब्बरले बढी हुने गर्थ्यो । अहिले भने अधिकांश सुनचाँदी पसल सुनसान छन् ।",
      "longContent": "काठमाडौँ, फागुन १ गते । सुनको मूल्य अस्वाभाविक रूपमा बढेपछि नयाँसडकलगायतका सुनचाँदी पसल सुनसान बनेका छन् । माघ, फागुन महिनामा बिहेको लगन हुन्छ । विगतका वर्ष यसबेला सुन पसलमा गहना खरिद गर्ने ग्राहकको भिड लाग्ने गर्थ्यो । व्यापार पनि अन्य सिजनको तुलनामा दोब्बरले बढी हुने गर्थ्यो । अहिले भने अधिकांश सुनचाँदी पसल सुनसान छन् । सुनको मूल्य बढेर साढे तीन लाखनजिक पुगेपछि बजारमा माग नहुँदा सुनको कारोबार ठप्प छ । मुख्य बजारका सुन पसलमा फाट्टफुट्ट कारोबार भए पनि अन्य पसलमा भने कारोबार ठप्प छ । मूल्य बढ्दा सुनको कारोबार ८० प्रतिशतले गिरावट आएको नेपाल सुनचाँदी व्यवसायी महासङ्घले जनाएको छ । बिहेको सिजन भए पनि बजारमा सुनको २० प्रतिशतभन्दा बढी कारोबार हुन सकेको छैन ।  महासङ्घका प्रथम उपाध्यक्ष धर्मसुन्दर वज्राचार्यले मूल्य बढेकाले सुनको माग नै नहुँदा कारोबार हुन नसकेको जानकारी दिनुभयो । अन्तर्राष्ट्रिय बजार अस्थिर हुँदा सुनको मूल्य बढ्ने घट्ने अनुमान गर्न कठिन भएको उहाँले जानकारी दिनुभयो । निरन्तर बढेको सुनको मूल्यले सुनचाँदी व्यवसायमा ठुलो असर परेको उहाँको भनाइ छ । सुनको मूल्य तोलामा चार लाख पुग्यो भने धेरै सुनचाँदी पसल बन्द हुने अवस्थामा पुग्ने उहाँको भनाइ छ ।  काठमाडौँको नयाँसडकस्थित लक्ष्मी गोल्ड अर्नामेन्टका सञ्चालक लक्ष्मी महर्जनले सुनको कारोबार ठप्प भएको बताउनुभयो । “उपभोक्तासँग क्रयशक्ति नहुँदा माग छैन,” उहाँले भन्नुभयो, “यसरी नै मूल्य बढ्दै जाने हो भने सुनचाँदी व्यवसाय सञ्चालन गर्नै नसक्ने अवस्था हुन्छ ।” सुनको व्यापार नहुँदा पसलको भाडा र कर्मचारीलाई तलब खुवाउनसमेत समस्या पर्न थालेको उहाँको भनाइ छ । यस्तै जयश्री महालक्ष्मी ज्वेलर्सका प्रबन्धक विष्णु सापकोटाले विवाहका लागि आवश्यक पर्ने ग्राहक मात्र आउने गरेको जानकारी दिनुभयो । अस्वाभाविक रूपमा सुनको मूल्य बढेपछि अत्यावश्यक परेकाले कम मात्रामा सुन खरिद गरेर काम चलाउने र केहीले पुराना गहना बेचेर त्यसमा थपेर नयाँ लैजाने गरेको उहाँको भनाइ छ ।  सामानको अर्डर आएपछि मात्र काम हुन्छ नत्र गहना बनाउने कालिगडसमेत खाली बस्नु परेको उहाँको भनाइ छ । विगतका वर्ष बिहेमा एकै परिवारले १० तोलासम्म सुन किन्ने गरेकोमा अहिले थोरै सुनले काम चलाउने गरेको उहाँको भनाइ छ । देशभर २२ हजार सुनचाँदी पसल सञ्चालनमा छन् । सुनको कारोबार नभएपछि सुनचाँदी व्यवसायमा प्रत्यक्ष असर परेको छ । सुनचाँदी व्यवसायमा काम गर्ने कर्मचारी र कालिगड साढे दुई लाख छन् । सुनको कारोबार घटेर २० प्रतिशतमा झर्दा सुनचाँदी व्यवसायमा काम गर्नेलाई ठुलो असर परेको व्यवसायीको भनाइ छ ।  निरन्तर बढेको सुनको मूल्यले सुनचाँदी व्यवसायीसँगै उपभोक्तालाई समेत असर परेको छ । उपभोक्ताको क्रयशक्ति कम हुँदा सुनका गहना खरिद गरेर प्रयोग गर्न सक्ने अवस्था छैन । जसको कारणले गर्दा पनि बजारमा सुनको कारोबार दिनप्रतिदिन घट्दै गएको छ । नेपाल सुनचाँदी व्यवसायी महासङ्का अनुसार बिहीबार छापावाल सुन प्रतितोला तीन लाख छ हजार पाँच सय र एक तोला चाँदीको पाँच हजार ३४० कायम भएको छ ।",
      "link": "https://gorkhapatraonline.com/news/191886",
      "image": "https://gorkhapatraonline.com/storage/media/336800/conversions/Gold-sun-original-thumb.jpg"
    },
    {
      "slug": "191885",
      "title": "एक लाख चवालिस हजार क्विन्टल धान खरिद",
      "timestamp": 1770940800000,
      "source": "gp",
      "content": "खाद्य, व्यवस्था तथा व्यापार कम्पनीले देशका विभिन्न ठाउँमा रहेका १२ कार्यालयबाट एक लाख ४४ हजार क्विन्टल धान खरिद गरेको जनाएको छ । गत कात्तिक ११ देखि धनगढीबाट धान खरिद गर्न सुरु गरेको कम्पनीले हालसम्म विभिन्न ११ वटा केन्द्रबाट उक्त परिमाणमा धान खरिद गरेको हो ।",
      "longContent": "गोरखापत्र समाचारदाता काठमाडौँ, फागुन १ गते । खाद्य, व्यवस्था तथा व्यापार कम्पनीले देशका विभिन्न ठाउँमा रहेका १२ कार्यालयबाट एक लाख ४४ हजार क्विन्टल धान खरिद गरेको जनाएको छ । गत कात्तिक ११ देखि धनगढीबाट धान खरिद गर्न सुरु गरेको कम्पनीले हालसम्म विभिन्न ११ वटा केन्द्रबाट उक्त परिमाणमा धान खरिद गरेको हो । कम्पनीका खरिद शाखा प्रमुख आनन्द पौडेलले धान खरिदको निर्धारित कोटा पूरा भएपछि ११ केन्द्रबाट धान खरिद कार्य स्थगन गरिसकेको जानकारी दिनुभयो । उहाँका अनुसार धनगढी, महेन्द्रनगर, भैरहवा, नेपालगन्ज, तुलसीपुर, राजापुर, बिर्तामोड, विराटनगर, पोखराका केन्द्रबाट कोटा अनुसार र कतिपयमा कोटाभन्दा बढी धान खरिद भइसकेकाले हाललाई स्थगन गरिएको हो । उहाँले हाल जनकपुर र वीरगन्जबाट धान खरिदकै क्रममा रहेको र यस पटक लहानबाट भने धान खरिद गर्न नसकेको जानकारी दिनुभयो । लहानबाट धान खरिद गर्न कम्पनीको कोटाभन्दा तेब्बरभन्दा बढी खरिद गर्नुपर्ने अवस्था आएपछि त्यो परिमाणको खरिद गर्न कम्पनीसँग आर्थिक स्रोत भएपछि खरिद कार्यक्रम स्थगन गरेको उहाँले जानकारी दिनुभयो । खाद्य कम्पनीले यस वर्षका लागि धान खरिदका लागि लिएको लक्ष्यमा ८१ प्रतिशत खरिद गरिसकेको र अबको १० दिनमा सबै विवरण आउँदा करिब ८५/८६ प्रतिशतसम्म पुग्ने अनुगमन रहेको छ । कम्पनीका प्रमुख कार्यकारी अधिकृत रमेश आचार्यले दुई केन्द्रबाट मसिना धान खरिद गरिएको र त्यहाँका लागि जुटको बोरा अभाव भएर केही ढिला भएको जानकारी दिनुभयो । उहाँका अनुसार जेनजी आन्दोलनका बेला लहानको गोदाममा रहेका जुटका बोरा चोरी भएकाले अभाव भएको हो । लहान केन्द्रले कोटा बढाउनुपर्ने माग गरेको र कम्पनीसँग कोटा बढाएर खरिद गर्न सक्ने अवस्था नभएपछि त्यो खरिद प्रक्रिया नै स्थगत गर्नु परेको कम्पनीका प्रमुख कार्यकारी अधिकृत आचार्यको भनाइ छ । कम्पनीले जुम्लाबाट मार्सी र पोखराबाट जेठोबुढो (उन्नत जात) धान खरिद गर्ने योजना रहे पनि ती धान पाउन समस्या भएपछि खरिद प्रक्रिया अघि बढ्न नसकेको कम्पनीले जनाएको छ । कम्पनीका अनुसार चालु आर्थिक वर्ष २०८२/८३ मा कम्पनीले एक लाख ९० हजार क्विन्टल धान खरिद गर्ने लक्ष्यसहित ७० करोड रुपियाँ बजेट छुट्याएको छ । गत वर्ष कम्पनीले सात लाख तीन हजार क्विन्टल धान खरिद गर्ने लक्ष्य राखेर दुई अर्ब ६५ करोड रुपियाँ बजेट छुट्याएको थियो । गत वर्ष व्यापारीले सरकारले निर्धारण गरेको मूल्यभन्दा बढी दिएर किसानको धान किनेपछि कम्पनीले लक्ष्यको आधा पनि धान खरिद गर्न सकेको थिएन । गत वर्ष एक लाख २० हजार क्विन्टल मात्र धान खरिद गरेको थियो । यस वर्ष निजी व्यापारीले किसानलाई सरकारले निर्धारण गरेको समर्थन मूल्यभन्दा आठ सयदेखि एक हजार सस्तो मूल्य दिएको हुँदा कम्पनीलाई लक्ष्य पूरा गर्न समस्या नभएको कम्पनीले जनाएको छ । कम्पनीले औसतमा मोटो धान बजार मूल्यभन्दा आठ सय रुपियाँ र मध्यम धान छ सय रुपियाँभन्दा बढीमा खरिद गरेको जनाएको छ । सरकारले चालु आव २०८२/८३ का लागि मोटा धानको समर्थन मूल्य प्रतिक्विन्टल तीन हजार ४६३ रुपियाँ र मध्यम धानको प्रतिक्विन्टल तीन हजार ६२८ रुपियाँ निर्धारण गरेको छ ।",
      "link": "https://gorkhapatraonline.com/news/191885",
      "image": "https://gorkhapatraonline.com/storage/media/336799/conversions/khadhya_yDIbxE2H9N-original-thumb.jpg"
    },
    {
      "slug": "191884",
      "title": "एडिबीको दक्षिण एसिया विभागमा अर्थशास्त्री श्रेष्ठ",
      "timestamp": 1770940800000,
      "source": "gp",
      "content": "एसियाली विकास बैङ्को दक्षिण एसिया विभागको महानिर्देशकमा नेपालका अर्थशास्त्री सोना श्रेष्ठ नियुक्त हुनुभएको छ ।   बङ्गलादेश, भुटान, भारत, माल्दिभ्स, नेपाल र श्रीलङ्का हेर्ने गरी उहाँलाई नियुक्त गरिएको एडिबी मुख्यालयले विज्ञप्तिमार्फत जानकारी गराएको छ । उहाँले यी मुलुकमा एडिबीको रणनीति र सञ्चालनको नेतृत्व गर्नुहुने विज्ञप्तिमा उल्लेख छ ।",
      "longContent": "गोरखापत्र समाचारदाताकाठमाडौँ, फागुन १ गते । एसियाली विकास बैङ्को दक्षिण एसिया विभागको महानिर्देशकमा नेपालका अर्थशास्त्री सोना श्रेष्ठ नियुक्त हुनुभएको छ । बङ्गलादेश, भुटान, भारत, माल्दिभ्स, नेपाल र श्रीलङ्का हेर्ने गरी उहाँलाई नियुक्त गरिएको एडिबी मुख्यालयले विज्ञप्तिमार्फत जानकारी गराएको छ । उहाँले यी मुलुकमा एडिबीको रणनीति र सञ्चालनको नेतृत्व गर्नुहुने विज्ञप्तिमा उल्लेख छ ।२३ वर्षदेखि एडिबीमा आबद्ध श्रेष्ठ यसअघि सोही विभागमा उपमहानिर्देशक हुनुहुन्थ्यो । उहाँले एडिबीको स्वतन्त्र मूल्याङ्कन विभाग, दक्षिणपूर्व एसियाको वित्तीय क्षेत्र तथा व्यापार विभाग र इन्डोनेसियामा आवासीय उपनिर्देशकको भूमिका निर्वाह गरिसक्नु भएको छ । महानिर्देशकमा नियुक्त भएपछि उहाँले दक्षिण एसियाली क्षेत्रमा समावेशी र दिगो विकासलाई अझै गतिशील बनाउने प्रतिबद्धता जनाउनुभएको छ ।श्रेष्ठले क्यालिफोर्निया विश्वविद्यालयबाट अर्थशास्त्रमा विद्यावारिधि उपाधि हासिल गर्नुभएको छ । नेपालमा एडिबीले ऊर्जा क्षेत्रमा प्रसारण लाइन विस्तार, जलविद्युत् आयोजना, नवीकरणीय ऊर्जा, विद्युत्, व्यापार जस्ता क्षेत्रमा साझेदारका रूपमा काम गर्दै आएको छ । उहाँको नेतृत्वले ऊर्जा, पूर्वाधार र क्षेत्रीय ऊर्जा सहकार्य विस्तारमा नयाँ गति दिने अपेक्षा गरिएको एडिबीले जनाएको छ ।",
      "link": "https://gorkhapatraonline.com/news/191884",
      "image": "https://gorkhapatraonline.com/storage/media/336798/conversions/1212-original-thumb.jpg"
    },
    {
      "slug": "191883",
      "title": "फागुनमा पनि घट्यो ब्याजदर",
      "timestamp": 1770940800000,
      "source": "gp",
      "content": "माघको तुलनामा फागुनमा पनि अधिकांश बैङ्कको ब्याजदर घटेको छ । व्यक्तिगत मुद्दती निक्षेपतर्फ बैङ्कले ब्याजदर घटाएका हुन् ।  अहिले सञ्चालनमा रहेका २० मध्ये नौ बैङ्कले व्यक्तिगत मुद्दती निक्षेपको अधिकतम दर घटाएका छन् ११ भने बैङ्कले अघिल्लो महिनाकै ब्याजदरलाई निरन्तरता दिएका छन् ।",
      "longContent": "गोरखापत्र समाचारदाताकाठमाडौँ, फागुन १ गते । माघको तुलनामा फागुनमा पनि अधिकांश बैङ्कको ब्याजदर घटेको छ । व्यक्तिगत मुद्दती निक्षेपतर्फ बैङ्कले ब्याजदर घटाएका हुन् ।अहिले सञ्चालनमा रहेका २० मध्ये नौ बैङ्कले व्यक्तिगत मुद्दती निक्षेपको अधिकतम दर घटाएका छन् ११ भने बैङ्कले अघिल्लो महिनाकै ब्याजदरलाई निरन्तरता दिएका छन् ।पछिल्लो समय वाणिज्य बैङ्कहरूको मुद्दती निक्षेपमा प्रतिफल घट्ने क्रम जारी छ । फागुन १ देखि लागु हुने गरी वाणिज्य बैङ्कहरूले सार्वजनिक गरेको नयाँ ब्याजदर अनुसार व्यक्तिगत तथा संस्थागत दुवै निक्षेपको औसत ब्याजदरमा कमी आएको छ ।माघमा ४.६८४५ प्रतिशत रहेको व्यक्तिगत मुद्दती निक्षेपको अधिकतम औसत ब्याजदर फागुनमा ०.११५५ प्रतिशत विन्दुले घटेर ४.५६९ प्रतिशतमा झरेको छ । संस्थागत मुद्दती निक्षेपको अधिकतम औसत दर पनि समीक्षा अवधिमा ०.०५१५ प्रतिशत विन्दुले घटेको छ ।फागुनका लागि सबैभन्दा बढी ब्याजदर कटौती गर्ने बैङ्कमा ग्लोबल आइएमई बैङ्क रहेको छ । ग्लोबलले माघमा ५.५ प्रतिशत रहेको व्यक्तिगत मुद्दती निक्षेपको अधिकतम ब्याजदर ०.७५ प्रतिशत विन्दुले घटाएर ४.७५ प्रतिशत कायम गरेको छ ।यसै गरी सिद्धार्थ, एभरेस्ट, नेपाल एसबिआई, प्राइम कमर्सियल र कृषि विकास बैङ्कले व्यक्तिगत मुद्दती निक्षेपको अधिकतम ब्याजदर घटाएर ४.२५ प्रतिशत कायम गरेका छन् । स्ट्यान्डर्ड चार्टर्ड बैङ्कले ४.२५ प्रतिशत, नेपाल इन्भेस्टमेन्ट मेगा र सानिमाले ४.५ प्रतिशत तथा ग्लोबल आइएमईले ४.७५ प्रतिशत ब्याजदर निर्धारण गरेका छन् ।यता माघकै ब्याजदरलाई निरन्तरता दिने बैङ्कमा कुमारी, सिटिजन, लक्ष्मी सनराइज, माछापुच्छ«े, नबिल, प्रभु, एनएमबि, एनआइसी एसिया, राष्ट्रिय वाणिज्य बैङ्क, हिमालयन बैङ्क र नेपाल बैङ्क रहेका छन् । नेपाल बैङ्कले फागुनमा पनि व्यक्तिगत मुद्दती निक्षेपमा सबैभन्दा बढी ५.१ प्रतिशत ब्याजदर दिने भएको छ । कुमारीले ४.४३ प्रतिशत, सिटिजन र लक्ष्मी सनराइजले ४.५ प्रतिशत तथा अन्य केही बैङ्कले पाँच प्रतिशत दर कायम राखेका छन् ।संस्थागत मुद्दती निक्षेपतर्फ अधिकतम चार प्रतिशत ब्याजदर कायम रहेको छ । हिमालयन बैङ्क, राष्ट्रिय वाणिज्य बैङ्क, एनआइसी एसिया बैङ्क र एनएमबी बैङ्कले उक्त दरमा ब्याज उपलब्ध गराउने जनाएका छन् ।",
      "link": "https://gorkhapatraonline.com/news/191883",
      "image": "https://gorkhapatraonline.com/storage/media/336797/conversions/Untitled-1-original-thumb.jpg"
    },
    {
      "slug": "191882",
      "title": "अलैँचीबाट चौबिस करोड आम्दानी",
      "timestamp": 1770940800000,
      "source": "gp",
      "content": "लमजुङमा यस वर्ष अलैँची बेचेर २४ करोड ३० लाख रुपियाँ आम्दानी भित्रिएको छ । राष्ट्रिय कृषि आधुनिकीकरण परियोजना कार्यान्वयन एकाइ लमजुङका अनुसार चालु आर्थिक वर्ष २०८२/८३ मा १३५ मेट्रिक टन अलैँची बिक्रीबाट त्यति आम्दानी भएको हो ।",
      "longContent": "लमजुङ समाचारदातालमजुङ, फागुन १ गते । लमजुङमा यस वर्ष अलैँची बेचेर २४ करोड ३० लाख रुपियाँ आम्दानी भित्रिएको छ । राष्ट्रिय कृषि आधुनिकीकरण परियोजना कार्यान्वयन एकाइ लमजुङका अनुसार चालु आर्थिक वर्ष २०८२/८३ मा १३५ मेट्रिक टन अलैँची बिक्रीबाट त्यति आम्दानी भएको हो ।यस वर्ष अलैँची प्रतिकिलो एक हजार आठ सयदेखि दुई हजार पाँच सय रुपियाँसम्म बिक्री भएको उक्त एकाइका कृषि अधिकृत हरिबहादुर मिजारले जानकारी दिनुभयो । गत वर्षको तुलनामा यस वर्ष उत्पादन घटे पनि मूल्यवृद्धि हुँदा बढी आम्दानी भएको उहाँको भनाइ छ । गत वर्ष ०.४ प्रतिशतले बढी उत्पादन भएको अलैँची यस वर्ष घटेर ०.३९ प्रतिशत भएको कृषि अधिकृत मिजारले बताउनुभयो । आव २०८१/८२ मा उत्पादित १५० मेट्रिक टन अलैँचीका दाना बिक्रीबाट २२ करोड रुपियाँ आम्दानी भएको थियो । गत आवमा प्रतिकिलो एक हजार पाँच सयदेखि दुई हजार चार सय रुपियाँसम्म अलैँचीको मूल्य आएको थियो । यस वर्ष भारतमा पनि अलैँची उत्पादनमा कमी आएकाले माग उच्च हुँदा यहाँका किसानले राम्रो मूल्य पाएको अलैँची व्यवसायी महासङ्घ गण्डकीका अध्यक्ष अजय तामाङले बताउनुभयो । आव २०८०/८१ मा जिल्लाका किसानले २५१ मेट्रिक टन अलैँची बेचेर २४ करोड रुपियाँ आम्दानी गरेका थिए । तामाङका अनुसार उक्त वर्ष जिल्लाका किसानले प्रतिकिलो एक हजार दुई सय रुपियाँका दरले अलैँची बेचेका थिए । आव २०७९/८० मा ३८० मेट्रिक टन अलैँची बिक्रीबाट २० करोड रुपियाँ आम्दानी भएको थियो । उक्त वर्ष प्रतिकिलो मूल्य कम्तीमा ५५० देखि सात सय रुपियाँसम्म थियो । आव २०७८/७९ मा ३३५ मेट्रिक टन अलैँचीबाट १५ करोड, आव २०७७/७८ मा तीन हजार पाँच सय क्विन्टलबाट १८ करोड २० लाख, आव २०७६/७७ मा दुई हजार क्विन्टलबाट १२ करोड रुपियाँ आम्दानी भएको परियोजनाले जनाएको छ । जिल्लामा ७५० हेक्टर क्षेत्रफलमा अलैँची खेती हुँदै आए पनि ३७५ हेक्टर क्षेत्रफलमा उत्पादन हुँदै आएको छ । उक्त परियोजनाले अलैँची जोन पकेट क्षेत्रका रूपमा मस्र्याङ्दी गाउँपालिका, बेँसीसहर नगरपालिका, क्व्होलासोथार गाउँपालिका, दुधपोखरी गाउँपालिका र दोर्दी गाउँपालिकालाई घोषणा गरिसकेको छ । यस वर्ष सबैभन्दा बढी मस्र्याङ्दी गाउँपालिकाका किसानले अलैँची बिक्रीबाट आम्दानी गरेका नेपाल अलैँची व्यवसायी महासङ्घ लमजुङका अध्यक्ष सोमबहादुर तामाङले बताउनुभयो ।",
      "link": "https://gorkhapatraonline.com/news/191882",
      "image": "https://gorkhapatraonline.com/storage/media/336928/conversions/alainchi-lamjung-original-thumb.jpg"
    },
    {
      "slug": "191878",
      "title": "एकासी अर्ब घनमिटर ग्यास भण्डारण पुष्टि",
      "timestamp": 1770940800000,
      "source": "gp",
      "content": "यहाँको भैरवी गाउँपालिका–१, जलजलेमा ८० अर्ब ७० करोड घनमिटर ग्यास परिमाणमा खनिज ग्यासको भण्डारण रहेको पुष्टि भएको छ । चीनको ‘चाइना जियोलोजिकल सर्भे’ कम्पनीले नेपाल सरकारलाई बुझाएको अन्तिम अन्वेषण प्रतिवेदन अनुसार जलजलेमा ८० अर्ब ७० करोड घनमिटर ग्यास भण्डारण रहेको पाइएको हो ।",
      "longContent": "दैलेख, फागुन १ गते । यहाँको भैरवी गाउँपालिका–१, जलजलेमा ८० अर्ब ७० करोड घनमिटर ग्यास परिमाणमा खनिज ग्यासको भण्डारण रहेको पुष्टि भएको छ । चीनको ‘चाइना जियोलोजिकल सर्भे’ कम्पनीले नेपाल सरकारलाई बुझाएको अन्तिम अन्वेषण प्रतिवेदन अनुसार जलजलेमा ८० अर्ब ७० करोड घनमिटर ग्यास भण्डारण रहेको पाइएको हो । खानी तथा भू–गर्भ विभागका प्रवक्ता धर्मराज खड्काका अनुसार चिनियाँ टोलीको विस्तृत अध्ययनपछि यो तथ्याङ्क सार्वजनिक गरिएको हो । यसअघि गरिएको प्रारम्भिक प्रतिवेदनमा सो क्षेत्रमा एक अर्ब १२ करोड घनमिटर ग्यास हुन सक्ने अनुमान गरिएको थियो । थप परीक्षण र अन्तिम अध्ययनले पूर्वानुमानभन्दा धेरै परिमाणमा ग्यास रहेको प्रमाणित गरेको उहाँले बताउनुभयो । भण्डारण पुष्टि भए पनि यसको व्यावसायिक उत्पादन र उत्खनन क्षमताको वास्तविक जानकारी भने ‘वेल टेस्टिङ’ पछि मात्र प्राप्त हुने विभागले जनाएको छ । प्रवक्ता खड्काले भन्नुभयो, “अहिले हामीले भण्डारणको आकार मात्र पत्ता लगाएका हौँ । वेल टेस्टिङ नगरी कति ग्यास बाहिर निकाल्न सकिन्छ र कुन प्रविधि उपयुक्त हुन्छ भन्नेबारे परीक्षण नगरेसम्म अन्तिम टुङ्गो लाग्दैन ।” उहाँका अनुसार अबको चरणमा ‘ड्रिल’ गरिएको स्थानमा अन्य उपकरण प्रयोग गरी चट्टान फुटाउने वा प्राकृतिक ग्यासलाई विस्थापित गर्ने प्रक्रिया अपनाइने छ । त्यसपछि निस्कने ग्यासमा भएका तत्व प्रयोगशालामा परीक्षण गरिने छ । अनि मात्र व्यावसायिक उत्पादन प्रक्रिया अघि बढ्ने उहाँले जानकारी दिनुभयो । नेपाल सरकार र चीनको जियोलोजिकल सर्भेबिच दुई अर्ब ४० करोड रुपियाँको आर्थिक तथा प्राविधिक सहयोगमा पेट्रोलियम खानी अन्वेषण गर्ने सम्झौता भएको थियो । सोही अनुसार चिनियाँ टोलीले सेस्मिक सर्भे, जियोलोजिकल सर्भे, म्याग्नेटोटेल्युरिक सर्भे र जियोकेमिकल सर्भे सम्पन्न गरिसकेको विभागका प्रवक्ता खड्काले जानकारी दिनुभयो ।  उहाँका अनुसार हाल प्राप्त अन्तिम प्रतिवेदनमाथि विभागले थप अध्ययन गरिरहेको छ भने बाँकी कामका लागि अनुदान सहयोग गरिदिन नेपाल सरकारले चीन सरकारलाई आग्रह गरेको छ ।",
      "link": "https://gorkhapatraonline.com/news/191878",
      "image": "https://gorkhapatraonline.com/storage/media/336791/conversions/dailekh-photo-2-original-thumb.jpg"
    },
    {
      "slug": "191813",
      "title": "दिक्तेललाई तराईसँग जोड्ने बाटोको महभिर फोड्न सुरु",
      "timestamp": 1770854400000,
      "source": "gp",
      "content": "जिल्ला सदरमुकाम दिक्तेललाई पूर्वी तराईसँग जोड्ने छोटो बाटोमा अवरोध गरिरहेको महभिर फोड्ने काम सुरु भएको छ । महभिरमा ठूलो चट्टान भएकाले हालसम्म सडक जोड्न सकिएको छैन ।",
      "longContent": "राजकुमार भट्टराई खोटाङ, माघ २९ गते । जिल्ला सदरमुकाम दिक्तेललाई पूर्वी तराईसँग जोड्ने छोटो बाटोमा अवरोध गरिरहेको महभिर फोड्ने काम सुरु भएको छ । महभिरमा ठूलो चट्टान भएकाले हालसम्म सडक जोड्न सकिएको छैन । सो चट्टान फोडेर सडक जोड्नका लागि कोशी प्रदेश भौतिक पूर्वाधार विकास मन्त्रालयबाट बजेट विनियोजन भएर ठेक्का लागेपछि काम सुरु भएको हो । मन्त्रालयको निवर्तमान मन्त्री भुपेन्द्र राईका अनुसार मन्त्रालयबाट चालु आर्थिक वर्ष २०८२–८३ मा २ करोड बजेट विनियोजन भएको थियो । विनियोजित बजेटमा ठेक्का प्रक्रियाबाट श्री कमला कष्ट्रक्सन एण्ड सप्लायर्स उदयपुरले १ करोड ७ लाख ७७ हजार ८४७ रुपियाँमा निर्माण सम्झौता गरेको पूर्वाधार कार्यालय खोटाङका लेखा प्रमुख सिताराम राउतले बताउनुभयो ।दिक्तेल–खानीडाँडा–आहाले–रेग्मीटार सडक दिक्तेलबाट तराईको जिल्ला आवत–जावत गर्ने सबैभन्दा छोटो दुरीको सडक हो । तर, निर्माणाधीन उक्त सडक जोड्नका लागि राजापानीस्थित महभिर बाधक बनेको छ । दिक्तेल रुपाकोट मझुवागढी नगरपालिका –४ खाल्ले आहालेबाट हलेसी तुवाचुङ नगरपालिका –११ राजापानीको महभिरसम्म र सगरथामा राष्ट्रिय राजमार्गको दिक्तेल–गाईघाट सडक खण्डको रेग्मीटारबाट महभिरसम्म ट्रयाक खोलिएको छ । महभिरमा ठूलो चट्टान भएकाले विकल्पको रुपमा राजापानीस्थित पुरानो गाउँ हुँदै रेग्मीटारको सडक प्रयोगहुँदै आएको छ । सिधा सडक जोड्न महभिर बाधक भएकाले हाल उक्त सडक खासै प्रयोग भइरहेको छैन् । दिक्तेल–महुरे–बुइपा–राजापानी रेग्मीटार सडकभन्दा खानीडाँडा–आहाले–रेग्मीटार सडक करिब २५ किलोमिटर छोटो रहेको छ । जसकारण जिल्ला सदरमुकामबाट तराई जोड्ने सबैभन्दा छोटो दुरीको सडकको ट्रयाक सम्पन्न गर्नका लागि बजेट विनियोजन गरिएको मन्त्री राईले बताउनुभयो । सोहीअनुसार ठेक्का प्रक्रिया पूरा भएर सडक खन्ने काम पनि सुरु भइसकेको छ । महभिरमा रहेको चट्टान फोडेर खनिसकेको पुरानो बाटो पनि सफा गर्नेगरी ठेक्का लागेको भौतिक पूर्वाधार कार्यालयका लेखा प्रमुख राउतले बताउनुभयो । यही वर्षबाट सबैभन्दा छोटो दुरीको सडक सुरुवात हुने उहाँको भनाइ छ ।दिक्तेल–खानीडाँडा–रेग्मीटार सडकमा नियमित यातायात सञ्चालन भएमा तराई यात्रा गर्न, जिल्लामा खाद्यान्न, हार्डवयेर, इन्धनलगायत दैनिक उपभोग्यवस्तु ढुवानीमा सहज हुनेछ ।बाह्रै महिना सडक सञ्चालनका लागि अवरोध गर्ने दिखुवा खोलामा मोटरेबल पुल निर्माणको काम पनि भइरहेको छ । दिक्तेल रुपाकोट मझुवागढी नगरपालिका –४ खाल्ले र १५ विजयखर्कको सिमानामा अवस्थित दिखुवा खोलामा मोटरेबल पुल निर्माणका लागि गत जेठमा मन्त्री राईले पुलको शिलान्यास गर्नुभएको थियो । हाल पुल निर्माणको काम भइरहेको छ । प्रदेश सडक पुल सहयोग इकाई ईटहरी र भौतिक पूर्वाधार विकास मन्त्रालय अन्तर्गत पूर्वाधार विकास कार्यालय खोटाङको साझेदारीमा दिखुवा खोलामा (ट्रष्ट ब्रिज) मोटरेबल पुल बन्न लागेको हो ।",
      "link": "https://gorkhapatraonline.com/news/191813",
      "image": "https://gorkhapatraonline.com/storage/media/336694/conversions/mahabhir-original-thumb.jpg"
    },
    {
      "slug": "191769",
      "title": "यस्तो छ आजका लागि कृषिउपजको थोक मूल्य",
      "timestamp": 1770854400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  माघ २९  गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ७०, गोलभेँडा सानो (लोकल) प्रतिकिलो रु २८, गोलभेँडा सानो (टनेल) प्रतिकिलो रु ५०, गोलभेँडा सानो (भारतीय) प्रतिकिलो रु ३५, गोलभेँडा सानो (तराई) प्रतिकिलो रु ४०, आलु रातो प्रतिकिलो रु ३०, आलु रातो (भारतीय) प्रतिकिलो रु २६, प्याज सुकेको (भारतीय) प्रतिकिलो रु ३८ रहेको छ । यसैगरी, गाजर (लोकल) प्रतिकिलो रु ६०, गाजर (तराई) प्रतिकिलो रु ५०, बन्दा (लोकल) प्रतिकिलो रु ५२, बन्दा (तराई) प्रतिकिलो रु ३०, बन्दा (नरिबल) प्रतिकिलो रु ४०, काउली स्थानीय प्रतिकिलो रु २८, काउली स्थानीय (ज्यापू) प्रतिकिलो रु ५०, काउली तराई प्रतिकिलो रु ३०, रातो मूला प्रतिकिलो रु ३५, सेतो मूला (लोकल) प्रतिकिलो रु १६, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ५० र भन्टा डल्लो प्रतिकिलो रु ६० कायम भएको छ । त्यसैगरी, मटरकोसा प्रतिकिलो रु ६०, घिउ सिमी (लोकल) प्रतिकिलो रु १३०, घिउ सिमी (हाइब्रिड) प्रतिकिलो रु १००, घिउ सिमी (राजमा) प्रतिकिलो रु १३०, टाटे सिमी प्रतिकिलो रु ७०, तिते करेला प्रतिकिलो रु १९०, लौका प्रतिकिलो रु ८०, फर्सी पाकेको प्रतिकिलो रु ५०, हरियो फर्सी (लाम्चो) प्रतिकिलो रु २०, हरियो फर्सी (डल्लो) प्रतिकिलो रु २५, सलगम प्रतिकिलो ५०, भिन्डी प्रतिकिलो १२०, सखरखण्ड प्रतिकिलो ७०, बरेला प्रतिकिलो रु ७० र स्कुस प्रतिकिलो रु ७० कायम गरिएको छ ।रायोसाग प्रतिकिलो रु २५, पालुङ्गो प्रतिकेजी रु ४०, चमसुर प्रतिकिलो रु ३०, तोरीसाग प्रतिकिलो रु २५,  मेथी प्रतिकिलो रु ४०, हरियो प्याज प्रतिकिलो रु ६०, बकुला प्रतिकिलो रु ६०, तरुल प्रतिकिलो रु ६०, च्याउ (कन्य) प्रतिकिलो रु ११०, च्याउ (डल्ले) प्रतिकिलो रु ४००, राजा च्याउ प्रतिकेजी रु ३००, सिताके च्याउ प्रतिकेजी रु १,००० निर्धारण गरिएको छ ।ब्रोकाउली प्रतिकिलो रु ५०, चुकुन्दर प्रतिकिलो रु ६५, सजीवन प्रतिकेजी रु २५०, रातो बन्दा प्रतिकिलो रु १००, जिरीको साग प्रतिकिलो रु ५०, ग्याठकोभी प्रतिकिलो रु ५०, सेलरी प्रतिकिलो रु १८०, पार्सले प्रतिकिलो रु ३५०, सौफको साग प्रतिकिलो रु ४० पुदिना प्रतिकिलो रु ३५०, गान्टे मुला प्रतिकिलो रु ५०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५०, गुन्द्रुक प्रतिकिलो रु ३०० र रूखटमाटर प्रतिकेजी रु २६० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३२०, केरा (दर्जन) रु १९०, कागती प्रतिकिलो रु १९०, अनार प्रतिकिलो रु ३३०, अङ्गुर (हरियो) प्रतिकिलो रु २४०, अङ्गुर (कालो) प्रतिकिलो रु ४००, सुन्तला (नेपाली) प्रतिकिलो रु १८०, तरबुजा हरियो प्रतिकिलो रु ९०, मौसम प्रतिकिलो रु १३०, जुनार प्रतिकिलो रु १३०,  भुइँकटहर प्रतिगोटा रु १४५, काँक्रो (लोकल) प्रतिकिलो रु १७०, काँक्रो (हाइब्रिड) प्रतिकिलो रु ७०, रुख कटहर प्रतिकिलो रु १२०, निबुवा प्रतिकिलो रु ६५, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु ११०, लप्सी प्रतिकिलो रु १४०, किनु प्रतिकिलो रु १३०, स्ट्रबेरी प्रतिकिलो रु ५५०, किबी प्रतिकिलो रु २६० र एभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ११०, अदुवा प्रतिकिलो रु १२०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु १४०, खुर्सानी हरियो (बुलेट) प्रतिकिलो रु १४०, खुर्सानी हरियो (माछे) प्रतिकिलो रु ७०, खुर्सानी हरियो (अकबरे) प्रतिकिलो रु ५५०, भेडे खुर्सानी प्रतिकिलो रु ८०, हरियो लसुन प्रतिकिलो रु ७०, हरियो धनियाँ प्रतिकिलो रु ५०, छ्यापी सुकेको प्रतिकिलो रु १५०, छ्यापी हरियो प्रतिकिलो रु १८०, माछा सुकेको प्रतिकिलो रु १,०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८० र ताजा माछा (छडी) प्रतिकिलो रु २५० निर्धारण गरिएको छ । रासस",
      "link": "https://gorkhapatraonline.com/news/191769",
      "image": "https://gorkhapatraonline.com/storage/media/336603/conversions/tarkari-original-thumb.jpg"
    },
    {
      "slug": "191749",
      "title": "आर्थिक गणनामा परिसङ्घले सघाउने",
      "timestamp": 1770854400000,
      "source": "gp",
      "content": "सरकारले अर्थतन्त्रसँग सम्बन्धित पछिल्ला तथ्याङ्क सङ्कलन गर्ने उद्देश्यले सुरु गर्न लागेको राष्ट्रिय आर्थिक गणनाका लागि नेपाल उद्योग परिसङ्घले सहयोग गर्ने भएको छ । यसका लागि बुधबार आयोजित एक कार्यक्रममा कार्यालय र परिसङ्घबिच समझदारी (एमओयु) गरी अध्ययन र तथ्याङ्क विश्लेषणमा सहकार्य गर्ने सहमति भएको छ ।",
      "longContent": "गोरखापत्र समाचारदाताकाठमाडौँ, माघ २९ गते । सरकारले अर्थतन्त्रसँग सम्बन्धित पछिल्ला तथ्याङ्क सङ्कलन गर्ने उद्देश्यले सुरु गर्न लागेको राष्ट्रिय आर्थिक गणनाका लागि नेपाल उद्योग परिसङ्घले सहयोग गर्ने भएको छ । यसका लागि बुधबार आयोजित एक कार्यक्रममा कार्यालय र परिसङ्घबिच समझदारी (एमओयु) गरी अध्ययन र तथ्याङ्क विश्लेषणमा सहकार्य गर्ने सहमति भएको छ । कार्यक्रममा राष्ट्रिय तथ्याङ्क कार्यालयका उपप्रमुख ढुण्डीराज लामिछानेले गणनामा निजी क्षेत्रको राष्ट्रिय तथ्याङ्कको पूर्ण गोपनीयता कायम गरिने बताउनुभयो । उद्योगी व्यवसायीको विवरणको सुरक्षाप्रति कार्यालय संवेदनशील रहेको उहाँको धारणा थियो । “यो गणना कसैलाई करको दायरामा ल्याउन वा दण्डित गर्न नभई मुलुकको वास्तविक आर्थिक सूचक तयार गरी अनुसन्धान र नीति निर्माण गर्ने प्रयोजनका लागि हो,” उहाँले भन्नुभयो । निजी क्षेत्रको सहभागिताबिना यो अभियान सफल हुन नसक्ने भएकाले परिसङ्घ जस्ता सङ्गठित संस्थासँग सहकार्य गर्न चाहेको पनि उहाँले बताउनुभयो । कार्यालयका निर्देशक डा. वेदप्रसाद ढकालले आर्थिक गणनामार्फत अनौपचारिक अर्थतन्त्रको वास्तविक आकार पत्ता लगाउने उद्देश्य राखिएको बताउनुभयो । परिसङ्घका महानिर्देशक डा. घनश्याम ओझाले निजी आर्थिक गणना तथ्याङ्क सङ्कलनमा परिसङ्घले नेतृत्वदायी भूमिका खेल्ने बताउनुभयो । सही तथ्याङ्क आए मात्र उद्योगी र सरकार दुवैलाई योजना बनाउन सहज हुने हुँदा निजी क्षेत्र यस प्रक्रियामा जोडिएको उहाँको धारणा थियो ।",
      "link": "https://gorkhapatraonline.com/news/191749",
      "image": "https://gorkhapatraonline.com/storage/media/336581/conversions/CNI-original-thumb.jpg"
    },
    {
      "slug": "191748",
      "title": "निगमले नै दिन थाल्यो ग्यास",
      "timestamp": 1770854400000,
      "source": "gp",
      "content": "विगत केही दिनदेखि काठमाडौँ उपत्यकालगायत विभिन्न स्थानमा खाना पकाउने एलपी ग्यासको अभाव चुलिएपछि नेपाल आयल निगमले आफ्नो कार्यालयबाट ग्यास बिक्री सुरु गरेको छ । उपत्यकाको बजारमा सबै प्रकारका ग्यासको अभाव देखिएपछि आयल निगमले बुधबारदेखि टेकु कार्यालयबाट ग्यास बिक्री सुरु गरेको हो ।",
      "longContent": "काठमाडौँ, माघ २९ गते । विगत केही दिनदेखि काठमाडौँ उपत्यकालगायत विभिन्न स्थानमा खाना पकाउने एलपी ग्यासको अभाव चुलिएपछि नेपाल आयल निगमले आफ्नो कार्यालयबाट ग्यास बिक्री सुरु गरेको छ । उपत्यकाको बजारमा सबै प्रकारका ग्यासको अभाव देखिएपछि आयल निगमले बुधबारदेखि टेकु कार्यालयबाट ग्यास बिक्री सुरु गरेको हो । डिलरबाट ग्यास पाउन नसकेका र अति आवश्यक अवस्थामा रहेका उपभोक्तालाई लक्षित गर्दै निगमले यो विशेष व्यवस्था गरेको जनाएको छ । निगमको एलपिजी विभागका प्रमुख विनीतमणि उपाध्यायका अनुसार उपभोक्तालाई थप सहजीकरण गर्ने उद्देश्यले टेकु कार्यालयपरिसरबाटै विभिन्न ब्रान्डका ग्यास सिलिन्डर उपलब्ध गराउन थालिएको छ । निगममा नियमित डिलरबाट ग्यास प्राप्त गर्न नसकेका टेकु र आसपास क्षेत्र बासिन्दाका लागि सहज हुने उहाँको भनाइ छ । ग्यास सकिएर खानै नपाएका उपभोक्तालाई लक्षित गरेर आज टेकु कार्यालयबाट ग्यास बिक्री गर्न थालेको निगमको एलपिजी विभागका प्रमुख उपाध्यायले जानकारी दिनुभयो । अहिले सिधै कार्यालयबाटै ग्यास वितरण सुरु गरेपछि उपभोक्ताले ग्यासका लागि लामो समय कुर्नुपर्ने वा डिलरमा धाइरहनुपर्ने बाध्यता केही हदसम्म कम हुने अपेक्षा आयल निगमको छ । आयल निगमले टेकु कार्यालयबाट ग्यास उपलब्ध गराएको छ तर यसबाट ग्यासको कृत्रिम अभाव नहुने र उपभोक्तालाई राहत हुन्छ भन्ने गलत भएको आरोप उपभोक्ता अधिकारकर्मीको छ । उपभोक्ता अधिकारकर्मी प्रेमलाल महर्जनले ग्यास आपूर्तिको जिम्मा लिएको निगमले उपत्यकाको एक ठाउँबाट मात्र ग्यास उपलब्ध समस्या समाधान नहुने दाबी गर्नुभयो ।नेपालमा सामान्य अवस्थामा दैनिक ९० बुलेट एलपी ग्यास आउने गरेकोमा अहिले औसतमा दैनिक ७० बुलेटभन्दा पनि आएकाले अभाव भएको व्यापारी बताउँछन् तर आयल निगमले भने ग्यासको आपूर्ति सहज भएको दाबी गर्दै आएको छ । उपभोक्ता अधिकारकर्मी महर्जनले एक तिहाइ आपूर्ति कम हुनेबित्तिकै बजारमा डिपोले ग्यासको कृत्रिम अभाव सिर्जना गरेको, कालोबजारी, कार्टेलिङ गर्न थालेको आरोप लगाउनुभयो । इन्डियन आयल कर्पोरेसनले नेपालमा कम बुलेट पठाएको विषयलाई आयल निगमले लुकाएर ट्रान्सपोर्टको समस्या भनेर टार्नु गलत भएको टिप्पणी गर्नुभयो । कालोबजारी सुरुसाना ग्यास डिपोले ग्यासमा कालोबजारी गर्न थालेका छन् । नयाँ सिलिन्डरसहित ग्यास पाँच हजार दुई सय रुपियाँ ति¥यो भने पाइन्छ । आफूले ल्याउने डिपोबाट पुरानो सिलिन्डर साटेर ल्याउन खोज्दा ग्यास पाउने अवस्था छैन । “प्रतिसिलिन्डर ग्यासको परल मूल्य चार हजार दुई सय रुपियाँ हो । यसरी नयाँ बिक्री गर्दा त प्रतिसिलिन्डर एक हजार रुपियाँसम्म कालोबजारी गर्दा सरकार किन मौन ?” उपभोक्ता अधिकारकर्मी महर्जनले प्रश्न गर्नुभयो । उहाँका अनुसार यस्तो समस्या आएपछि समाधान गर्ने काम पनि आयाल निगमले गर्नु पथ्र्यो तर अनुगमन गर्ने काम आफ्नो नभएको र आयल निगमले बिक्री गर्ने मात्रै काम भन्दै आएको छ । बजार अनुगमनको जिम्मा पाएको वाणिज्य, आपूर्ति तथा उपभोक्ता संरक्षण विभागले ग्यासको आपूर्ति व्यवस्थापनलाई सहज बनाउन बजार अनुगमनलाई तीव्रता दिएको जनाएको छ साथै विभागले बजारमा ग्यासको उपलब्धता, भण्डारण र वितरणको अवस्था बुझ्न उद्योग, ठुला सप्लायर्स र डिलरस्तरमा अनुगमन तथा विश्लेषण गरिरहेको जनाएको छ ।विभागले निगमलाई एलपी ग्यासको आपूर्ति व्यवस्थापन सहज र प्रभावकारी बनाउन आवश्यक कार्य गर्न, ढुवानी व्यवस्थापनमा समन्वय र नियमन गर्न तथा उपलब्ध ग्यासको समानुपातिक वितरण प्रणाली सुनिश्चित गर्न निर्देशन दिइएको छ । बजारमा माग अनुसार उत्पादन र वितरण न्यून देखिएका ग्यास बोटलिङ उद्योगले आफ्नो पूर्ण क्षमतामा सञ्चालन भई उत्पादन बढाउन निर्देशन दिएको विभागका निर्देशक नरहरि तिवारीले जानकारी दिनुभयो । साथै विभागले ग्यासको माग उच्च रहेको वर्तमान परिस्थितिमा उपभोक्ता, व्यावसायिक प्रतिष्ठानलाई अनावश्यक सञ्चय नगर्न र आफूलाई आवश्यक पर्ने परिमाणमा मात्र खरिद गरी सहयोग गर्न विभागले विशेष अनुरोध गरेको छ ।",
      "link": "https://gorkhapatraonline.com/news/191748",
      "image": "https://gorkhapatraonline.com/storage/media/336580/conversions/Gas-Anugaman-original-thumb.jpg"
    },
    {
      "slug": "191746",
      "title": "सडक सुरक्षामा सवारी भार नियन्त्रणको प्रयास",
      "timestamp": 1770854400000,
      "source": "gp",
      "content": "सडक विभागले हरेक वर्ष सडकको आयु र सुरक्षासँग मालवाहक सवारीसाधनले बोक्ने भारवहनले मुख्य भूमिका निर्वाह हुने भन्दै परिपत्र जारी गर्छ । हरेक वर्ष कडाइसाथ परिपत्र हुने भए पनि कार्यान्वयन भने निकै फितलो हुन्छ ।",
      "longContent": "काठमाडौँ, माघ २९ गते । सडक विभागले हरेक वर्ष सडकको आयु र सुरक्षासँग मालवाहक सवारीसाधनले बोक्ने भारवहनले मुख्य भूमिका निर्वाह हुने भन्दै परिपत्र जारी गर्छ । हरेक वर्ष कडाइसाथ परिपत्र हुने भए पनि कार्यान्वयन भने निकै फितलो हुन्छ । सडक विभागको परिपत्र कार्यान्वयनमा भन्सार विभाग र प्रहरीले लामो समयसम्म साथ नदिँदा कार्यान्वयन कमजोर बन्दै गएको नेपाल ट्रक यातायात व्यवसायी महासङ्घका अध्यक्ष राजेन्द्र बानियाँ बताउनुहुन्छ । अहिले आएर विभागले फेरि मङ्गलबार परिपत्र जारी गरेको छ । लामो समयदेखि नागरिकस्तरबाट उठ्दै आएको आवाज अत्यधिक भारवहनका गाडीले सडकमा पु¥याएको क्षतिबारे यातायात व्यवस्था विभागले सातै प्रदेशका मन्त्रालयलाई मालवाहक सवारीसाधनलाई लोड बोक्ने विषयमा कडाइका लागि परिपत्र जारी गरेको हो । यसको सन्देश सकारात्मक गएको छ । तथापि यातायात व्यवसायी नै कार्यान्वयन नहुने समस्या देखाउँछन् । धेरै पहिलेदेखि व्यवसायीले सामान ढुवानी गर्ने सवारीलाई क्षमता अनुसार सामान बोक्ने व्यवस्था गर्न माग गर्दै आएकोमा सरकारले पुनः यसको कार्यान्वयनमा चासो देखाएकोमा खुसी लागेको बताउनुभयो । यसको कार्यान्वयनमा आफूहरूले साथ दिने उहाँले प्रतिबद्धता जनाउनुभयो । उहाँले परिपत्र यसअघि पनि आउने गरेको कार्यान्वयन भने कमजोर भएको बताउँदै विभागले पत्र जारी गर्नुलाई ठुलो उपलब्धिको विषयमा नसोच्ने उल्लेख गर्नुभयो । विगतका पाँच वर्षमा विभाग र सरकारी निकायले सात वटाभन्दा धेरै परिपत्र जारी गरेको तर कार्यान्वयन भने नगरेको उहाँले उल्लेख गर्नुभयो । क्षमताभन्दा धेरै लोड बोक्दा सडक र सवारी दुवैको क्षमतामा ह्रास आउँछ भन्ने थाहा हुँदाहुँदै ओभरलोडसँग जोडिएको आर्थिक लेनदेनले कार्यान्वयनमा समस्या आएको उहाँले बताउनुभयो । त्यस विषयमा सरकार पनि जानकार भएको तर नियमन गर्न नसक्दा कार्यान्वयन फितलो बनेको उहाँले बताउनुभयो । सवारी तथा यातायात व्यवस्था ऐन, २०४९ र निर्देशिका, २०७४ को व्यवस्था अनुसार यातायात निरीक्षकको आवश्यकता हुन्छ । “त्यो ऐनले निरीक्षकको व्यवस्था गरे पनि हालसम्म यातायात निरीक्षक नियुक्त हुन सकेको छैन,” उहाँले थप्नुभयो, “जसले हेर्नुपर्ने अनुगमन गर्नुपर्ने त्यो रिक्त रहेको पदमा पदपूर्ति नभएसम्म कसरी ओभरलोडको समस्या समाधान हुन्छ ?” विभागका मेकानिकल इन्जिनियर सञ्जयकुमार थिङले प्रहरी प्रधान कार्यालय, राजमार्ग सुरक्षा तथा ट्राफिक नियमन महाशाखा नक्साल काठमाडौँ तथा मातहतका ट्राफिक प्रहरी कार्यालयलाई बोधार्थ राखेर परिपत्र गर्नुभएको हो । सबै सवारी परीक्षण कार्यालय, नेपाल यातायात व्यवसायी राष्ट्रिय महासङ्घ र नेपाल ट्रक व्यवसायी राष्ट्रिय महासङ्घलाई बोधार्थ राखिएको छ ।विभागले पठाएको पत्रमा नेपालका सडकमा क्षमताभन्दा बढी भार बोकेर गुड्ने मालवाहक सवारीसाधनका कारण सडक क्षति हुने गरेको उल्लेख गरिएको छ । परिपत्रमा क्षमताभन्दा धेरै लोड बोक्दा दुर्घटना बढेको स्पष्टसँग भनिएको छ ।  २०८२ माघ २७ गते विभागले सातै प्रदेशका यातायात मन्त्रालयलाई पत्राचार गर्दै मालवाहक सवारीको भारवहन नियमन कार्यान्वयन गर्न निर्देशन दिएसँगै सडकले बेहोर्दै आएको क्षतिको हल हुने विश्वास सरोकारवाला निकायले गरेका छन् ।अत्यधिक भारवहनसँग सम्बन्धित निकायको आर्थिक चलखेल हुने गुनासो रहँदै आएकोमा त्यो कार्यान्वयन कसरी हुन्छ भन्नेमा भने अधिकारकर्मीले आशङ्का गरेका छन् । सडक सुरक्षासँग सम्बन्धित रहेर सवाल उठाउँदै आएका अनिरुद्र थापाले परिपत्र हुनुभन्दा त्यसको कार्यान्वयन हुनु सबैभन्दा सुखद पक्ष रहने उल्लेख गर्नुभयो । परिपत्र जारी भएसँगै प्रत्येक मालवाहक सवारीको दर्ता ब्लु बुकमा सवारीको कुल वजन, भारवहन क्षमता र भाररहित वजन स्पष्ट हुनुपर्ने भनिएको छ । सवारी तथा यातायात व्यवस्था ऐन, २०४९ को दफा १६ (३) ले यसलाई अनिवार्य गरेको छ । रिजिड ट्रक र ट्रेलरमा अधिकतम भारवहन सीमा नै तोकिएको छ । रिजिड ट्रकले अधिकतम ३५ टन र ट्रेलर वा सेमी ट्रेलरका हकमा ४९ टनभन्दा बढी भार बोक्न पाउने छैनन् तर नेपालमा अझै पनि ७० टनसम्मको सामान बोक्दै आएको गुनासो रहँदै आएको छ । निर्देशिकामा गरिएको व्यवस्था अनुसार अब सडकमा गुड्ने मालवाहक सवारीले आफ्नो एक्सल लोडका आधारमा मात्र सामान ढुवानी गर्न पाउने भनिएको छ । परिपत्रमा दुई एक्सल भएका चारपाङ्ग्रे सवारीले अधिकतम १२ टन र दुई एक्सल भएका छपाङ्ग्रे सवारीका हकमा १६.२ टन लोड बोक्न पाउने छन् । तीन एक्सल भएका ट्रकले २५ टन र चार एक्सल भएका १२ पाङ्ग्रे ट्रकले ३१ टनसम्म, एकल एक्सलका लागि १०.२ टन, टेन्डम एक्सलका लागि १९ टन र ट्रिडम एक्सलका लागि २४ टनको सीमा निर्धारण गरिएको छ । विभागले एक्सल लोडका आधारमा भार निर्धारण गर्दा टायरको सङ्ख्या र एक्सलको दुरीलाई समेत आधार मानेको र यसरी सीमा तोक्दा सडकको आयु बढ्ने र सवारी नियन्त्रणमा सहजता आउने विभागको विश्वास छ ।  विभागले तोकेको लोड सीमाभन्दा धेरै लोड बोकेमा कानुन अनुसार जरिबाना गरिने र बढी भएको भार सडकमै अनलोड गरेर मात्र सवारी चलाउन पाइने परिपत्रमा उल्लेख छ । भौगोलिक अवस्था र सामानको प्रकृति हेरी तोकिएको वजनमा २.५ प्रतिशतसम्मको अधिक वजन भएमा भने जरिबाना नगरी सचेत गराएर छोड्न सकिने भनिएको छ । पेट्रोलियम पदार्थ र ग्यास बुलेट जस्ता विशेष प्रकृतिका सामग्री ढुवानी गर्ने सवारी भने विशेष परिस्थितिमा तौल पुलको प्रयोगबिना पनि सञ्चालनमा आउन सक्ने भनिएको छ । विभागले देशभरका तौल पुल अनुगमन गर्ने र ट्राफिक प्रहरीलाई भारवहन नियन्त्रणका लागि खटाउन सम्बन्धित निकायलाई अनुरोध गर्ने परिपत्र गरेको छ । नेपालका धेरै ठाउँमा तौल पुल बनेपछि सञ्चालनमा आउने विश्वास गरिएको छ । नेपाल यातायात व्यवसायी राष्ट्रिय महासङ्घका पूर्वअध्यक्ष योगेन्द्रनाथ कर्माचार्यले विभागले क्षमता अनुसार मात्रै सवारीले लोड बोक्न पाउने निर्देशिका जारी गरेर सकारात्मक सन्देश दिन खोजेको बताउनुभयो ।",
      "link": "https://gorkhapatraonline.com/news/191746",
      "image": "https://gorkhapatraonline.com/storage/media/336577/conversions/2112-original-thumb.jpg"
    },
    {
      "slug": "191744",
      "title": "सफ्टवेयरले धोका दिँदा विराटनगर भन्सारमा तनाव",
      "timestamp": 1770854400000,
      "source": "gp",
      "content": "एकीकृत जाँचचौकी (आइसिपी) विराटनगरको व्यवस्थापन हेर्न नयाँ कम्पनी भित्रिएपछि त्यसको सफ्टवेयर सिस्टम अपलोड हुन समय लाग्दा जाँचपासमा असर परेको छ । भन्सार क्षेत्रमा प्रवेश गरेका र जाँचपासपछि बाहिरिने मालवाहक सवारीको विवरण अनलाइन प्रणालीमा प्रविष्टि गर्न नसक्दा आइसिपीपरिसरमा सवारी व्यवस्थापन असहज बनेको हो ।",
      "longContent": "नवराज कट्टेलविराटनगर, माघ २९ गते । एकीकृत जाँचचौकी (आइसिपी) विराटनगरको व्यवस्थापन हेर्न नयाँ कम्पनी भित्रिएपछि त्यसको सफ्टवेयर सिस्टम अपलोड हुन समय लाग्दा जाँचपासमा असर परेको छ । भन्सार क्षेत्रमा प्रवेश गरेका र जाँचपासपछि बाहिरिने मालवाहक सवारीको विवरण अनलाइन प्रणालीमा प्रविष्टि गर्न नसक्दा आइसिपीपरिसरमा सवारी व्यवस्थापन असहज बनेको हो । ट्रान्स नेपाल फ्रेट सर्भिसेजले व्यवस्थापनको जिम्मा लिइरहेको आइसिपी विराटनगरमा ट्रान्स नेपाल टिआएस लोजी पार्क प्रालिसमेत भेन्चर्स भएर भित्रिएको छ । उक्त कम्पनीका प्रतिनिधि रविकान्त विद्यार्थीले भन्सारको आसिकुडा र राजस्वको आइआरडीले नयाँ सफ्टवेयरलाई अप्रुभल नगर्दाको समस्या मात्रै रहेको बताउनुभयो । उहाँका अनुसार कम्पनी नयाँ भएपछि त्यसको सफ्टवेयर पनि नयाँ हुन्छ, देशका अन्य पाँच भन्सारमा प्रयोग भइरहेकै सफ्टवेयर भए पनि आइसिपी विराटनगरका लागि नयाँ हुँदा अलि समस्या परेको हो । विराटनगर भन्सार एजेन्ट सङ्घका अध्यक्ष देवकीनन्दन शर्माले तयारी नगरी सेवा दिँदा उत्पन्न परिस्थितिले भद्रगोल सिर्जना गरेको आरोप लगाउनुभयो । शर्माका अनुसार भन्सार क्षेत्रमा सफ्टवेयरको समस्या देखाएर पार्किङ नपाउँदा मालवाहक सवारीको जाम लागेको छ । मङ्गलबारदेखि नै यो समस्या देखिएको हो, बुधबार साँझसम्म पनि कायम रहेकाले बिहीबारलाई समेत सवारी व्यवस्थापनमा समस्या हुने अनुमान छ । विराटनगर भन्सार कार्यालयका अधिकृत एवं सूचना अधिकारी विमलकुमार साहले जाँचपासमा कुनै समस्या नरहे पनि सवारी व्यवस्थापनमा अवरोध भएको बताउनुभयो । मालवस्तु बोकेका सवारी आइसिपीपरिसरमा भित्रँदा त्यसको वजन लिने र सफ्टवेयरमा प्रविष्ट गर्ने काम व्यवस्थापन हेर्ने कम्पनीले गर्दछ । व्यवस्थापन गर्ने कम्पनीले यस्ता सवारीसँग शुल्क लिन्छ । त्यसका आधारमा उसले पार्किङलगायतका सेवा दिनुपर्ने हुन्छ ।भन्सारले जाँचपास गरिसकेका सवारीसाधन बाहिर निस्कँदासमेत यही कम्पनीले रेकर्ड राख्नुपर्ने हुन्छ । यी दुवै प्रक्रियामा कम्प्युटर प्रणाली अपनाइन्छ । अनि गेटपाससमेत उपलब्ध गराउने गरिन्छ । नेपाल इन्टरमोडल यातायात विकास समिति अन्तर्गत रहने आइसिपीको व्यवस्थापन निजी कम्पनीलाई दिइन्छ । आइसिपी विराटनगरसम्म कार्गो रेल आउँदा त्यसको व्यवस्थापन गर्ने क्षमता विकास गर्ने गरी नयाँ कम्पनी भित्रिएको दाबी गरिएको छ । सफ्टवेयरमा समस्या देखिएर सवारीसाधन रोक्नु परेपछि कम्पनीका प्रतिनिधि र भन्सार एजेन्ट सङ्घबिच बुधबार दिउँसो दोहोरो भनाभन भएको थियो । साँझसम्म दुवै पक्ष पर्ख र हेरको स्थितिबाट दिन गुजार्नु परेको एजेन्ट सङ्घका अध्यक्ष शर्माले बताउनुभयो ।",
      "link": "https://gorkhapatraonline.com/news/191744",
      "image": "https://gorkhapatraonline.com/storage/media/336575/conversions/Line-original-thumb.jpg"
    },
    {
      "slug": "191743",
      "title": "द्विपक्षीय लगानी र व्यापार विस्तारमा सहकार्यको प्रतिबद्धता",
      "timestamp": 1770854400000,
      "source": "gp",
      "content": "नेपाल–कतार संयुक्त व्यवसाय परिषद् (जेबिसी) को पहिलो बैठक काठमाडौँमा सम्पन्न भएको छ । बैठकमा दुवै देशका निजी क्षेत्रका प्रतिनिधिले लगानी प्रवर्धन, व्यापार विस्तार, निजी क्षेत्र–निजी क्षेत्र (बिटुबी) सहकार्य तथा सरकार–सरकार (जिटुजी) समन्वयका विषयमा गहन छलफल भएको जनाइएको छ ।",
      "longContent": "गोरखापत्र समाचारदाताकाठमाडौँ, माघ २९ गते । नेपाल–कतार संयुक्त व्यवसाय परिषद् (जेबिसी) को पहिलो बैठक काठमाडौँमा सम्पन्न भएको छ । बैठकमा दुवै देशका निजी क्षेत्रका प्रतिनिधिले लगानी प्रवर्धन, व्यापार विस्तार, निजी क्षेत्र–निजी क्षेत्र (बिटुबी) सहकार्य तथा सरकार–सरकार (जिटुजी) समन्वयका विषयमा गहन छलफल भएको जनाइएको छ ।सन २०२४ अप्रिलमा कतारका अमिर सेख तमिम बिन हमद अल थानीको नेपाल भ्रमणका क्रममा संयुक्त व्यवसाय परिषद् स्थापनासम्बन्धी सम्झौता हस्ताक्षर भएको थियो । उक्त परिषद् नेपाल र कतारका निजी क्षेत्रबिच संवाद, व्यावसायिक सहकार्य तथा प्रत्यक्ष संलग्नता प्रवर्धन गर्ने संरचित मञ्चका रूपमा स्थापना गरिएको हो । नेपाल र कतारबिच द्विपक्षीय व्यापार तथा लगानी अभिवृद्धिलाई संस्थागत रूपमा अघि बढाउने उद्देश्य सो परिषद्को छ । बैठकमा सहभागीले नेपाल र कतारबिचको आर्थिक सम्बन्धलाई दीर्घकालीन र परिणाममुखी बनाउने प्रतिबद्धता व्यक्त गरेका छन् ।बैठकमा नेपाली पक्षले लगानीमैत्री वातावरण सुधार गर्न कानुनी संशोधन, डिजिटल प्रणालीमार्फत स्वीकृति प्रक्रिया सरल बनाउने र सार्वजनिक–निजी साझेदारी (पिपिपी) प्रवर्धनमा सरकारको जोड रहेको जानकारी गराएको थियो । नेपालको ऊर्जा, खनिज, स्वास्थ्य, शिक्षा, पर्यटन, कृषि प्रशोधन, सूचना प्रविधिलगायतका विविध क्षेत्रमा कतारको लगानीका लागि आग्रह गरिएको छ ।यस्तै कतारको प्रतिनिधिमण्डलले दुवै देशका निजी क्षेत्रबिच प्रत्यक्ष सहकार्य र व्यावसायिक आदानप्रदान विस्तार गर्न इच्छुक रहेको धारणा राखेका थिए । बैठकमा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्र–निजी क्षेत्र सहकार्य, सरकार–निजी क्षेत्र संवाद र संस्थागत संयन्त्रमार्फत लगानी प्रक्रिया सहज बनाउन महासङ्घ प्रतिबद्ध रहेको बताउनुभयो । “यो बैठकले नेपाल–कतारबिच व्यापार तथा लगानी वृद्धि गर्न महìवपूर्ण योगदान पु¥याउने छ,” उहाँले भन्नुभयो, “महासङ्घ विदेशी लगानी सहजीकरण, संस्थागत सहकार्य सुदृढीकरण र व्यवसायदेखि व्यवसाय सम्पर्क प्रवर्धनमा पूर्ण रूपमा प्रतिबद्ध छ ।” महासङ्घका वरिष्ठ उपाध्यक्ष अन्जन श्रेष्ठले नेपाल–कतार संयुक्त व्यवसाय परिषद्लाई औपचारिकतामा सीमित नराखी व्यावहारिक र परिणाममुखी बनाउनुपर्नेमा जोड दिनुभयो । कतार चेम्बर अफ कमर्स एन्ड इन्डस्ट्रिजका बोर्ड सदस्य तथा प्रतिनिधिमण्डलका प्रमुख मोहद अहमद एमए अलोबैदेलीले नेपालमा स्थिर नीति, स्पष्ट कानुनी संरचना र बैङ्किङ सहजीकरण भएमा कतारका लगानीकर्ता दीर्घकालीन लगानीका लागि तयार रहेको जानकारी गराउनुभयो । उहाँले सहकार्यका ठोस क्षेत्र पहिचान गरेमा नेपालमा कतारको लगानीका लागि पहल गर्ने बताउनुभयो । उहाँले यसका लागि जेबिसीको भूमिकालाई थप प्रभावकारी बनाउनुपर्नेमा जोड दिनुभयो । नेपाल भ्रमणका क्रममा कतारको प्रतिनिधिमण्डलले मन्त्री, नेपाल राष्ट्र बैङ्कका गभर्नरलगायत उच्चपदस्थ अधिकारीसँग पनि भेट गरेको थियो । भेटमा नेपाल–कतार द्विपक्षीय लगानी प्रवर्धन, व्यापार विस्तार, सरकार–सरकार तथा निजी क्षेत्र–निजी क्षेत्र सहकार्य हवाई कनेक्टिभिटीलगायतका विषयमा छलफल भएको थियो ।",
      "link": "https://gorkhapatraonline.com/news/191743",
      "image": "https://gorkhapatraonline.com/storage/media/336574/conversions/nepal-quatar-original-thumb.jpg"
    },
    {
      "slug": "191731",
      "title": "नेपाल–कतार संयुक्त बैठक : लगानी र व्यापारमा सहकार्यको प्रतिबद्धता",
      "timestamp": 1770768000000,
      "source": "gp",
      "content": "नेपाल र कतारबीच द्विपक्षीय व्यापार तथा लगानी अभिवृद्धिलाई संस्थागत रूपमा अघि बढाउने उद्देश्यले गठित नेपाल–कतार संयुक्त व्यवसाय परिषद् (जेबीसी) को पहिलो बैठक काठमाडौंमा सम्पन्न भएको छ ।",
      "longContent": "काठमाडौं, माघ २९ गते । नेपाल र कतारबीच द्विपक्षीय व्यापार तथा लगानी अभिवृद्धिलाई संस्थागत रूपमा अघि बढाउने उद्देश्यले गठित नेपाल–कतार संयुक्त व्यवसाय परिषद् (जेबीसी) को पहिलो बैठक काठमाडौंमा सम्पन्न भएको छ ।चन्द्रागिरिमा सम्पन्न बैठकले दुई देशबीचको आर्थिक सहकार्यलाई नयाँ उचाइमा पुर्‍याउने अपेक्षा गरिएको छ । सन् २०२४ अप्रिलमा कतारका अमिर शेख तमिम बिन हमाद अल थानीको नेपाल भ्रमणका क्रममा यो परिषद् स्थापनासम्बन्धी सम्झौतामा हस्ताक्षर भएको थियो । परिषद् दुई देशका निजी क्षेत्रबीच संवाद, व्यावसायिक सहकार्य र प्रत्यक्ष संलग्नता प्रवर्द्धन गर्ने मञ्चका रूपमा रहेको छ ।बैठकमा दुवै देशका प्रतिनिधिहरूले लगानी प्रवर्द्धन, व्यापार विस्तार, निजी क्षेत्रबीच (बीटुबी) सहकार्य र सरकार–सरकार (जीटुजी) समन्वयका विषयमा गहन छलफल गरेका छन् । नेपाली पक्षले ऊर्जा, खनिज, स्वास्थ्य, शिक्षा, पर्यटन, कृषि प्रशोधन र सूचना प्रविधि लगायतका क्षेत्रमा कतारी लगानीका लागि आग्रह गरेको छ । नेपाल उद्योग वाणिज्य महासंघका अध्यक्ष चन्द्रप्रसाद ढकालले महासंघ विदेशी लगानी सहजीकरण र व्यावसायिक सम्पर्क प्रवर्द्धनमा प्रतिबद्ध रहेको बताउनुभयो ।कतारी प्रतिनिधिमण्डलका प्रमुख मोहम्मद अहमद एम.ए. अलोबैदेलीले नेपालमा स्थिर नीति, स्पष्ट कानुनी संरचना र बैंकिङ सहजीकरण भए कतारी लगानीकर्ताहरू दीर्घकालीन लगानीका लागि तयार रहेको उल्लेख गर्नुभयो । परिषद्लाई परिणाममुखी बनाउन यसको भूमिकालाई थप प्रभावकारी बनाउनुपर्नेमा उहाँले जोड दिनुभयो ।नेपाल भ्रमणका क्रममा कतारी प्रतिनिधिमण्डलले अर्थमन्त्री, परराष्ट्रमन्त्री, उद्योग मन्त्री र नेपाल राष्ट्र बैंकका गभर्नरसँग भेटवार्ता गरी द्विपक्षीय लगानी, व्यापार विस्तार र हवाई सम्पर्क (कनेक्टिभिटी) का विषयमा समेत छलफल गरेको छ । बैठकले आगामी दिनमा व्यापार र लगानीको प्रत्यक्ष साझेदारीलाई मजबुत बनाउने अपेक्षा गरिएको छ ।",
      "link": "https://gorkhapatraonline.com/news/191731",
      "image": "https://gorkhapatraonline.com/storage/media/336562/conversions/quater-ff-original-thumb.jpg"
    },
    {
      "slug": "191722",
      "title": "चौँरी प्रवर्द्धनमा किसानलाई अनुदान",
      "timestamp": 1770768000000,
      "source": "gp",
      "content": "ताप्लेजुङको फक्ताङ्लुङ गाउँपालिकाले याक, चौँरी, नाक तथा छुर्पी प्रवर्द्धन कार्यक्रमअन्तर्गत किसानलाई अनुदान उपलब्ध गराएको छ ।",
      "longContent": "चन्द्र पन्दाक ताप्लेजुङ, माघ २८ गते । ताप्लेजुङको फक्ताङ्लुङ गाउँपालिकाले याक, चौँरी, नाक तथा छुर्पी प्रवर्द्धन कार्यक्रमअन्तर्गत किसानलाई अनुदान उपलब्ध गराएको छ । गाउँपालिकाले याक, चौँरी र नाक पालन गर्ने तथा छुर्पी उत्पादन गर्ने किसानलाई ५० प्रतिशत अनुदान उपलब्ध गराएको हो ।गाउँपालिकाले वडा नम्बर ६ लेलेप र वडा नम्बर ७ ओलाङ्चुङगोलामा याक, नाक, चौँरी तथा छुर्पी प्रवर्द्धन कार्यक्रम कार्यान्वयनमा ल्याएको छ । स्थानीय किसान आबद्ध रहेका फर्म तथा संस्थामार्फत कार्यक्रम कार्यान्वयन सुरु गरिएको हो ।गाउँपालिकाका प्रमुख प्रशासकीय अधिकृत नवीन तेम्बेका अनुसार कार्यक्रमका लागि लेलेप र ओलाङ्चुङगोलाका दुईवटा फर्म छनोट भएका छन् । छनोट हुनेमा घुन्सा याक तथा चौँरी फर्म र फक्ताङ्लुङ चौँरीपालन फर्म रहेको प्रमुख प्रशासकीय अधिकृत तेम्बेले जानकारी दिनुभयो ।उहाँका अनुसार छुर्पी प्रवर्द्धन कार्यक्रम कार्यान्वयनका लागि ओलाङ्चुङगोला कृषि तथा याक पालन फर्म छनोट भएको छ । याक, नाक र चौँरी प्रवर्द्धनका लागि प्रदेश सरकारबाट प्राप्त १५ लाख रुपियाँ बजेट किसानलाई उपलब्ध गराइने छ । छुर्पी प्रवर्द्धनतर्फ भने सङ्घीय सरकारबाट प्राप्त सात लाख रुपियाँ अनुदान रकम किसानले पाउने छन् ।गाउँपालिकाले उपलब्ध गराएको अनुदानमा किसानले ५० प्रतिशत लागत साझेदारी गर्नुपर्ने छ । हिमाली भेगमा याक र चौँरी पालन गरेर जीविकोपार्जन गर्दै आएका किसानलाई सहयोग पुर्‍याउने उद्देश्यले कार्यक्रम कार्यान्वयनमा ल्याइएको गाउँपालिका अध्यक्ष राजन लिम्बूले जानकारी दिनुभयो । पशुपालन व्यवसायबाट स्थानीयको आम्दानी बढाउन यसले सहयोग पुग्ने विश्वास उहाँले व्यक्त गर्नुभयो ।चीनको स्वशासित क्षेत्र तिब्बतसँग सीमा जोडिएको हिमाली भेग लेलेपको घुन्सा, ओलाङ्चुङगोला र याङ्माका बासिन्दाको मुख्य पेसा याक र चौँरी पालन हो । जिल्लाकै उच्च हिमाली बस्ती याङ्मा चार हजार २०० मिटर उचाइमा रहेको छ भने घुन्सा तीन हजार ४७५ मिटर र ओलाङ्चुङगोला तीन हजार २०० मिटर उचाइमा अवस्थित छन् ।",
      "link": "https://gorkhapatraonline.com/news/191722",
      "image": "https://gorkhapatraonline.com/storage/media/336545/conversions/Yak-Taplejung-original-thumb.jpg"
    },
    {
      "slug": "191711",
      "title": "आर्थिक लाभ नदिने ‘खुद्रे तथा टुक्रे’ आयोजना मात्र रोकिएको हो : अर्थमन्त्री खनाल",
      "timestamp": 1770768000000,
      "source": "gp",
      "content": "अर्थमन्त्री रामेश्वरप्रसाद खनालले विकास निर्माण आयोजना स्थगन गरिएको विषयमा स्पष्ट पार्दै तयारी नै नभएका तथा समष्टिगत रूपमा तत्काल आर्थिक लाभ नदिने ‘खुद्रे तथा टुक्रे’ आयोजनामात्र रोकिएको बताउनुभएको छ ।",
      "longContent": "काठमाडौँ, माघ २८ गते । अर्थमन्त्री रामेश्वरप्रसाद खनालले विकास निर्माण आयोजना स्थगन गरिएको विषयमा स्पष्ट पार्दै तयारी नै नभएका तथा समष्टिगत रूपमा तत्काल आर्थिक लाभ नदिने ‘खुद्रे तथा टुक्रे’ आयोजनामात्र रोकिएको बताउनुभएको छ । राष्ट्रियसभाको आजको बैठकमा नेपाल कम्युनिष्ट पार्टीका सांसद भुवनबहादुर सुनुवारको प्रश्नको जवाफ दिँदै उहाँले बजेटीय दबाब र प्राथमिकता पुनसंरचनाका कारण यस्तो निर्णय गर्नुपरेको स्पष्ट पाुर्नभयो । उहाँले आन्दोलनबाट क्षतिग्रस्त संरचनाको पुनर्निर्माण, सार्वजनिक सेवा पुनःसञ्चालन, राष्ट्रियसभा र प्रतिनिधिसभा निर्वाचन सम्पन्न गर्न आवश्यक स्रोतको व्यवस्थापन, चालु तथा महत्वपूर्ण आयोजनामा कम विनियोजनका कारण सिर्जित दायित्व भुक्तानी, आर्थिक पुनरुत्थान तथा घाइते र सहिद परिवारलाई राहत उपलब्ध गराउने दायित्वले बजेटमा चाप परेको सभालाई जानकारी दिनुभयो । मन्त्री खनालले डिजाइन, स्टिमेट तथा टेन्डर प्रक्रियामा गइसकेका वा उपभोक्ता समितिसँग सम्झौता भई क्रमागत रूपमा अघि बढिरहेका आयोजना सम्बन्धित मन्त्रालयबाट पुष्टि गरी क्रमश फुकुवा गर्दै लगिएको र धेरै आयोजनाको रकम फुकुवा भइसकेको जानकारी समेत दिनुभयो ।मन्त्रिपरिषद्को २०८२ असोज ५ को निर्णयअनुसार तयारी नभएका, खरिद प्रक्रियामा नपुगेका र तत्काल प्रतिफल नदिने आयोजना मात्र स्थगन गर्ने निर्णय गरेको थियो । दलित अधिकारसम्बन्धी विधेयक एक महिनाभित्र मन्त्रिपरिषद्मा लैजाने तयारी संविधानको धारा ४० बमोजिम दलित समुदायको हक कार्यान्वयन गर्न दलितको हक, अधिकार तथा विकाससम्बन्धी विधेयकको मस्यौदा निर्माण प्रक्रिया तीव्र पारिएको मन्त्री खनालले बताउनुभयो ।२०८२ पुस २८ गते मन्त्रिपरिषदबाट सैद्धान्तिक स्वीकृति प्राप्त भइसकेको उक्त विधेयक आगामी अधिवेशनमा सङ्घीय संसद्मा पेस गर्ने लक्ष्य रहेको उहाँले जानकारी दिनुभयो ।नेपाल कानुन आयोगसँग प्रारम्भिक मौखिक परामर्शपछि आज औपचारिक पत्राचार गरिएको उहाँले जानकारी दिनुभयो । मन्त्री खनालले आगामी २१ दिनभित्र मस्यौदा तयारी, सार्वजनिक परामर्श (करिब सात दिन) तथा आवश्यक प्रक्रिया पूरा गरी एक महिनाभित्र मन्त्रिपरिषद्सम्म पुराउने तयारी रहेको बताउनुभयो ।उहाँले यो अत्यन्त महत्वपूर्ण विधेयक भएको उल्लेख गर्दै सरकारको कार्यअवधि रहँदै यसलाई निष्कर्षमा पु¥याउने लक्ष्य लिएको भनाइ राख्नुभयो । रासस",
      "link": "https://gorkhapatraonline.com/news/191711",
      "image": "https://gorkhapatraonline.com/storage/media/336524/conversions/eco-minister-11ff-original-thumb.jpg"
    },
    {
      "slug": "191685",
      "title": "‘ग्रे लिस्ट’मा नेपाल, चुनौतीसँगै अवसर पनि",
      "timestamp": 1770768000000,
      "source": "gp",
      "content": "नेपाल राष्ट्र बैँकका गभर्नर प्राडा. विश्वनाथ पौडेलले नेपाल अन्तर्राष्ट्रिय वित्तीय निकाय फाइनान्सियल एक्सन टाक्सफोर्सको ‘ग्रे लिष्ट’ पर्नु चुनौती पूर्ण भए पनि मुलुकको सम्पत्ति शुद्धीकरण संयन्त्र सुधार्ने ठूलो अवसरका रूपमा लिनुपर्ने बताउनुभएको छ ।",
      "longContent": "कीर्तिपुर (काठमाडौँ), माघ २८ गते । नेपाल राष्ट्र बैँकका गभर्नर प्राडा. विश्वनाथ पौडेलले नेपाल अन्तर्राष्ट्रिय वित्तीय निकाय फाइनान्सियल एक्सन टाक्सफोर्सको ‘ग्रे लिस्ट’ पर्नु चुनौती पूर्ण भए पनि मुलुकको सम्पत्ति शुद्धीकरण संयन्त्र सुधार्ने ठुलो अवसरका रूपमा लिनुपर्ने बताउनुभएको छ ।राष्ट्र बैँकको सम्पत्ति शुद्धीकरण रोकथाम तथा सुपरिवेक्षण विभागद्वारा आज यहाँ आयोजित सम्पत्ति शुद्धीकरण तथा आतङ्कवादलाई वित्तीय सहयोगसम्बन्धी अन्तर्राष्ट्रिय सम्मेलनमा उहाँले यो हाम्रा लागि अवसरका रूपमा पनि रहेको बताउनुभयो।“यसले हामीलाई आन्तरिक संयन्त्र सुदृढ, पारदर्शी र विश्वव्यापी मापदण्ड अनुसार बनाउनुपर्ने पाठ सिकाएको छ”, उहाँले भन्नुभयो।अत्याधुनिक प्रविधि प्रयोग गरी वित्तीय अपराध गर्ने प्रवृत्ति बढ्दै गएको बताउँदै त्यसलाई नियन्त्रण गर्न सुपरिवेक्षण संयन्त्रलाई थप स्रोतसाधन सम्पन्न बनाउनुपर्ने पनि उहाँले बताउनुभयो । “त्यसका लागि भोली समस्या परेपछि गरौँला भनेर वा घटनापछि प्रतिक्रियात्मक भएर हुँदैन, पूर्वतयारी गर्नुपर्छ”, उहाँले भन्नुभयो । कानुनी छिद्र प्रयोग गरी वित्तीय अपचलन र अपराध गर्ने चलन बढेकाले सबै यसप्रति सचेत हुनुपर्नेमा गभर्नर प्राडा. पौडेलले जोड दिनुभयो । मुलुकलाई स्वास्थ्य र शिक्षामा खर्च गर्नुपर्ने रकम यस्ताको रोकथाममा लगाउन बाध्य बनाउनुको साथै सामाजिक र वर्गीय विभेदलाई गहिराउने धारणा पनि उहाँको थियो । बिहीबारसम्म सञ्चालन हुने सम्मेलनमा नेपाल, भारत, श्रीलङ्का बङ्गलादेश र मङ्गोलियाका केन्द्रीय बैँकका अधिकारीहरू सहभागी छन् । रासस",
      "link": "https://gorkhapatraonline.com/news/191685",
      "image": "https://gorkhapatraonline.com/storage/media/336479/conversions/pp-original-thumb.jpg"
    },
    {
      "slug": "192020",
      "title": "निर्वाचन प्रचारलाई मितव्ययी बनाउन आग्रह",
      "timestamp": 1771027200000,
      "source": "gp",
      "content": "कार्यवाहक प्रमुख निर्वाचन आयुक्त रामप्रसाद भण्डारीले निर्वाचन प्रचारप्रसारमा अनावश्यक खर्च नगरी मितव्ययिता अपनाउन र बैङ्क खातामार्फत मात्रै आर्थिक कारोबार गर्न राजनीतिक दल तथा उम्मेदवारलाई आग्रह गर्नुभएको छ ।",
      "longContent": "गोरखापत्र समाचारदाताकाठमाडौँ, फागुन २ गते  । कार्यवाहक प्रमुख निर्वाचन आयुक्त रामप्रसाद भण्डारीले निर्वाचन प्रचारप्रसारमा अनावश्यक खर्च नगरी मितव्ययिता अपनाउन र बैङ्क खातामार्फत मात्रै आर्थिक कारोबार गर्न राजनीतिक दल तथा उम्मेदवारलाई आग्रह गर्नुभएको छ । निर्वाचन आयोगले शुक्रबार आयोजना गरेको ‘निर्वाचन र आमसञ्चार विषयक मुख्य प्रशिक्षक प्रशिक्षण कार्यशाला’ मा बोल्दै उहाँले यस्तो आग्रह गर्नुभएको हो । निर्वाचनमा हुने खर्च विवरण व्यवस्थित गर्न पनि बैङ्क अनिवार्य रहेको उहाँले उल्लेख गर्नुभयो । “मितव्ययी निर्वाचन होस्, खर्च बढी भयो रोकिनु प¥यो भनेर हरेक उम्मेदवारले भन्नुहुन्छ”, उहाँले भन्नुभयो, “अनावश्यक खर्च गर्ने होइन, नीति कार्यव्रmम बनाएर मतदाताको मन जित्नु पर्छ ।” निर्वाचनलाई भड्किलो र खर्चिलो नबनाएर मितव्ययी बनाउन उहाँले उम्मेदवारलाई अनुरोध गर्नुभयो । राष्ट्रलाई गुण लगाउने दायित्व बोकेको निर्वाचन आयोग र सञ्चार क्षेत्र एकै सिक्काका दुई पाटा रहेको प्रसङ्ग उल्लेख गर्दै कार्यवाहक प्रमुख निर्वाचन आयुक्त भण्डारीले आसन्न निर्वाचन स्वतन्त्र, स्वच्छ, भयरहित र विश्वसनीय वातावरणमा सम्पन्न गर्ने जिम्मेवारी पनि दुवै निकायको रहेको उल्लेख गर्नुभयो । सफल निर्वाचनबाट नै मुलुकमा जननिर्वाचित सरकार स्थापना हुने र त्यसले नै सुशासन कायम गर्ने हुँदा यसका लागि सञ्चार क्षेत्रले सकारात्मक भूमिका निर्वाह गर्नुपर्ने उहाँले बताउनुभयो ।जेनजी विद्रोहको परिणामस्वरूप मुलुकमा सुशासन कायम गराउने एक मात्र विकल्प ताजा जनादेश र नयाँ सरकार रहेको पनि उहाँले स्पष्ट गर्नुभयो । “अब १९ दिन मात्रै बाँकी छ, जसरी पनि निर्वाचन सम्पन्न गर्ने दायित्व लिएर आयोग अगाडि बढेको छ, यही एक मात्र लक्ष्य र अर्जुनदृष्टि छ,” उहाँले भन्नुभयो, “निर्वाचनमा अत्यधिक सहभागिताका लागि मतदाता पनि तयार छन्, मतदान हुने दिनको प्रतिक्षा मात्रै छ ।”जेनजी विद्रोहपछि छिमेकी मुलुक बङ्गलादेशमा निर्वाचन सम्पन्न भई सरकार गठन हुन लागेको उदाहरण दिँदै कार्यवाहक प्रमुख निर्वाचन आयुक्त भण्डारीले बङ्गलादेश पनि अब अनुशासनको लयमा आउँदै छ भन्नुभयो । नेपालमा पनि निर्वाचनपछि अनुशासन स्थापित हुने र शान्तिपूर्ण रूपमा विकासको पथमा अग्रसर हुने उहाँले विश्वास व्यक्त गर्नुभयो । निर्वाचन आयोगका सचिव कृष्णबहादुर राउतले यस निर्वाचनले देशको भाग्य, भविष्य,  समृद्धि र भावी पुस्ताको भाग्य निर्माण हुने र सही प्रतिनिधि चयन गर्ने सुअवसर रहेको बताउनुभयो । यस सुअवसरलाई सञ्चार क्षेत्रले पनि सदुुपयोग गरी मतदातालाई सही सूचना सम्प्रेषणको जिम्मेवारी निर्वाह गर्न अपिल गर्नुभयो । कार्यशालामा प्रेस काउन्सिल नेपालका अध्यक्ष डा. कुमार आचार्य, राष्ट्रिय समाचार समितिका अध्यक्ष धर्मेन्द्र झाले निर्वाचनका बेला पत्रकारिता क्षेत्रले निर्वाह गर्नुपर्ने भूमिका बारे प्रकाश पार्नुभएको थियो । आयोगका सहसचिव नारायणप्रसाद भट्टराई, यज्ञप्रसाद भट्टराई, राजेन्द्रकुमार केसी, उपसचिव योगेश अर्याल र पत्रकार रजनीश भण्डारीले निर्वाचनमा सञ्चार क्षेत्रले हेक्का गर्नुपर्ने र अवलम्बन गर्नुपर्ने विभिन्न विषयमा जानकारी गराउनुभएको थियो । कार्यशालामा विभिन्न सञ्चार माध्यमसम्बद्ध पत्रकारको उपस्थिति  रहेको थियो । चार दलले खोले बैङ्क खाताप्रतिनिधि सभा निर्वाचन प्रचारप्रसारका लागि राजनीतिक दल तथा उम्मेदवारले बैङ्क खाता खोल्न थालेका छन् । निर्वाचनमा उम्मेदवार बनेका व्यक्ति वा राजनीतिक दलले कसैबाट स्वैच्छिक रूपमा सहयोग लिन चाहेमा अनिवार्य बैङ्क खाता खोल्नुपर्ने व्यवस्था निर्वाचन आयोगले गरेपछि खाता खोल्न थालिएको हो । आयोगका अनुसार शुव्रmबार साँझसम्ममा चार वटा राजनीतिक दल र ४५४ उम्मेदवारले बैङ्क खाता खोलेका छन् । जिल्लाबाट सूचना आउने व्रmम जारी रहेको पनि आयोगले जनाएको छ । निर्वाचन आयोगले स्वीकृत गरेको प्रतिनिधि सभा निर्वाचन प्रचारप्रसार बैङ्क खाता सञ्चालन तथा व्यवस्थापनसम्बन्धी कार्यविधि, २०८२ अनुसार प्रत्येक राजनीतिक दल र उम्मेदवारले निर्वाचन प्रचार खर्च गर्नका लागि छुट्टाछुट्टै बैङ्क खाता खोल्नुपर्ने व्यवस्था गरेको छ । कार्यविधि माघ २० गते स्वीकृत गरेर कार्यान्वयनमा ल्याइएको हो । बैङ्क खाता खोलिसकेपछि राजनीतिक दल भएमा निर्वाचन आयोगमा र उम्मेदवार भएमा सम्बन्धित निर्वाचन कार्यालयमा जानकारी पठाउनुपर्ने छ । यति दिनभित्रमा बैङ्क खाता खोलिसक्नुपर्ने बाध्यात्मक व्यवस्था भने कार्यविधिमा छैन । आयोगका प्रवक्ता नारायण भट्टराईले कार्यविधि नै बनाएर बैङ्क खाता खोल्न भनिसकेपछि खोल्ने कि नखोल्ने भन्ने विषय राजनीतिक दल र उम्मेदवारको नैतिकताको विषय भएको बताउनुभयो । भट्टराईका अनुसार चुनाव प्रचारका लागि खाता खोल्ने दलमा नेपाली कांग्रेस, नेपाली कम्युनिस्ट पार्टी, नेकपा (संयुक्त) र राष्ट्रिय जनमोर्चा छन् ।  बैङ्क खाता खोल्नका लागि राजनीतिक दलले राजनीतिक दलको पत्र, उम्मेदवारले उम्मेदवारी दिएको निस्सा र सम्बन्धित बैङ्क तथा वित्तीय संस्थाको दस्तखत नमुना कार्ड र नागरिकताको परिचयपत्रसहित निर्वाचन आयोगमा निवेदन दिनुपर्ने छ । उक्त कागजपत्र अध्ययन गरेर आयोगले बैङ्क खाता खोल्न सिफारिस दिने छ । बैङ्क खाता खोलिसकेपछि राजनीतिक दल भएमा निर्वाचन आयोगमा र उम्मेदवार भएमा सम्बन्धित निर्वाचन कार्यालयमा जानकारी पठाउनुपर्ने हुन्छ । राजनीतिक दलको बैङ्क खाता भएमा दुई जनाको संयुक्त दस्तखत र उम्मेदवारको खाता भएमा निजले तोकेको व्यक्तिमध्ये एक वा दुुई जनाको संयुक्त दस्तखतबाट सञ्चालन गर्न सकिने कार्यविधिको दफा ५ को उपदफा २ मा उल्लेख गरिएको छ । राजनीतिक दल वा उम्मेदवारले सङ्घ, प्रदेश वा स्थानीय तहबाट, तिनै तहको पूर्ण वा आंशिक स्वामित्व वा नियन्त्रणमा रहेको संस्थाबाट, सर्वसाधारणको सेयर रहेको पब्लिक कम्पनी, कुनै पनि प्रकारको शैक्षिक, विदेशी नागरिक तथा संस्थालगायतबाट आर्थिक सहयोग लिन कार्यविधिले बन्देज लगाएको छ । बैङ्क खातासम्बन्धी विवरण गोप्य राखिने आयोगले स्पष्ट पारेको छ । प्रतिनिधि सभाको प्रत्यक्षतर्फको चुनावमा ६५ राजनीतिक दल सहभागी छन् । प्रत्यक्षतर्फ तीन हजार ४०४ जना उम्मेदवार छन्, जसमध्ये पुरुष तीन हजार १७ छन् भने महिला ३८८ र अन्य एक जना उम्मेदवार छन् ।",
      "link": "https://gorkhapatraonline.com/news/192020",
      "image": "https://gorkhapatraonline.com/storage/media/337017/conversions/Untitled-1-original-thumb.jpg"
    },
    {
      "slug": "192010",
      "title": "निर्वाचनलाई लक्षित गरी बजार अनुगमन",
      "timestamp": 1770940800000,
      "source": "gp",
      "content": "बर्दियामा निर्वाचनको समयमा कालाबजारी हुन सक्ने भन्दै बजार अनुगमनलाई तिव्रता दिइएको छ । जिल्ला प्रशासन कार्यालय बर्दियाले निर्वाचन लक्षित बजार अनुगमन तिव्रता दिइएको हो ।",
      "longContent": "यज्ञप्रसाद सापकोटागुलरिया (बर्दिया), फागुन १ गते । बर्दियामा निर्वाचनको समयमा कालाबजारी हुन सक्ने भन्दै बजार अनुगमनलाई तिव्रता दिइएको छ । जिल्ला प्रशासन कार्यालय बर्दियाले निर्वाचन लक्षित बजार अनुगमन तिव्रता दिइएको हो । अनुगमन टोलीले बाँसगढी नगरपालिकामा रहेका पाँचवटा किराना पसल, एक मदिरा पसल र एक दुध डेरी पसल गरी सातवटा पसलहरूमा अनुगमन गरेको छ । टोलीले मुल्यसूची राखे नराखेको, म्याद गुज्रेका सामान राखे नराखेको, पसल दर्ता भए नभएको,  भ्याट र कर तिरे नतिरेको बारेमा अनुगमन गरेको छ ।जिल्ला प्रशासन कार्यालय बर्दियाका प्रशासकीय अधिकृत लोकप्रसाद ढकालको संयोजकत्वमा  घरेलु तथा साना उद्योग कार्यालय बर्दिया, बाँसगढी उद्योग वाज्यि संघ, इलाका प्रहरी कार्यालय मोतीपुर लगायतका कार्यालयको प्रतिनिधिहरुको उपस्थितिमा अनुगमन गरेको हो ।  अनुगमनका क्रममा पसलहरूमा मुल्यसूची अपडेट नगरेको फेला परेको अनुगमन टोलीका संयोजक ढकालले बताउनुभयो । उहाँले म्याद नाघेका सामग्री कम्पनीले नै फिर्ता लैजाने हुनाले त्यो समस्या फेला नपरेको बताउनुभयो । उहाँले भन्नुभयो, “पसल व्यवसायीहरू पहिलेको तुलनामा व्यवस्थित हुँदैगएका छन् । कमिकमजोरी देखिएको पसलमा आगामी दिनमा सुधार गर्नेगरी छोडिएको छ ।”निर्वाचन समयमा कालोबजारी लगायत गलत काम हुने सम्भावना बढेको हुनाले जिल्ला प्रशासन कार्यालय बर्दियाले बजार अनुगमनलाई तिव्रता दिँदै गएको छ । केही समय अघि बर्दियाको गुलरिया नगरपालिका र बढैया ताल गाउँपालिकामा बजार अनुगमन गरिएको छ ।",
      "link": "https://gorkhapatraonline.com/news/192010",
      "image": "https://gorkhapatraonline.com/storage/media/337001/conversions/Bajar-anugaman-(1)-original-thumb.jpg"
    },
    {
      "slug": "191857",
      "title": "काठमाडौँ - १ : सबै उम्मेदवारको जित्‍ने आ-आफ्नै दाबी",
      "timestamp": 1770940800000,
      "source": "gp",
      "content": "प्रतिनिधि सभा सदस्य निर्वाचनका लागि काठमाडौँ क्षेत्र नं. १ का उम्मेदवारले आ–आफ्नो जित सुनिश्चित हुने दाबी गर्नुभएको छ ।",
      "longContent": "काठमाडौँ, फागुन १ गते ।  प्रतिनिधि सभा सदस्य निर्वाचनका लागि काठमाडौँ क्षेत्र नं. १ का उम्मेदवारले आ–आफ्नो जित सुनिश्चित हुने दाबी गर्नुभएको छ । नेकपा (एमाले) का मोहनराज रेग्मी, नेपाली कांग्रेसका प्रबल थापा, नेपाली कम्युनिस्ट पार्टीका मेनुका भण्डारी कृतु, राष्ट्रिय प्रजातन्त्र पार्टीका रविन्द्र मिश्र, राष्ट्रिय स्वतन्त्र पार्टीका रन्जु न्यौपाने दर्शना, जनता समाजवादी पार्टी नेपालका प्रकाश नायजु, नेपाल मजदुर किसान पार्टीका रमिला ज्याख्व सुवाल, प्रगतिशील लोकतान्त्रिक पार्टीका सबिन सिग्देल उम्मेदवार हुनुहुन्छ । राजनीतिक दलबाट १६ र स्वतन्त्र उम्मेदवार १३ गरी प्रतिनिधि सभा सदस्यका लागि काठमाडौँ–१ मा जम्मा २९ जना उम्मेदवार रहनुभएको छ । जसमध्ये २५ पुरुष र चार महिला उम्मेदवार रहनुभएको छ । साङ्गठनिक बलको आधारएमालेका मोहनराज रेग्मी पार्टीको साङ्गठनिक बलको आधारमा निर्वाचनमा जित सुनिश्चित भएको बताउनुहुन्छ । देशको संविधान तथा वर्तमान व्यवस्था रक्षाका लागि पनि निर्वाचन आवश्यक रहेको उहाँको भनाइ छ ।  रेग्मीले भन्नुभयो, “हाम्रो जनलहर, स्ट्रेन्थ कायमै रहेको हुनाले एउटा आधार यो हो । अर्को आधार भनेको नेकपा (एमाले) ले स्थानीय उम्मेदवार दिएको छ । नेकपा (एमाले) मा आस्था राख्ने युवा, कार्यकर्तादेखि सम्पूर्ण सङ्गठित सदस्य, साथीले उत्साहजनक रुपमा स्वागत गर्नुभएको छ । तेस्रो भनेको म यही हुर्केको, पेशा, व्यवसाय गरेको र यही विद्यार्थी आन्दोलनमा हुर्केको हुनाले पनि माया, ममता राख्ने साथी धेरै हुनुहुन्छ । यसले गर्दा निर्णायक मतको मैले आशा गरेको छु ।”उहाँले एमाले लोकतन्त्र र जनताप्रति विश्वास गर्ने पार्टी भएकोले पनि आफ्नो जितको एउटा बलियो आधार यो पनि भएको भनाइ राख्नुभयो । उहाँले भन्नुभयो, “लोकतन्त्र स्थापना गरेको हिजोको आन्दोलनको कुरा छन्, यो मर्मलाई बुझ्ने गरी अगाडि बढ्नुपर्छ । हाम्रो पार्टीले उठाएका एजेण्डा छन् । नेकपा (एमाले) भनेको सबैभन्दा स्थापित पार्टी हो । हामी लोकतन्त्रप्रति र जनताप्रति विश्वास गर्ने पार्टी भएकोले गर्दा नेकपा (एमाले) को यहाँ एउटा आधार छ । यसको एउटा इतिहास छ ।” जितको निरन्तरता दोहोरिने विश्वास नेपाली कांग्रेसका प्रबल थापा काठमाडौँ क्षेत्र नं. १ मा कांग्रेसको राजनीतिक इतिहास मजबुत रहेको भन्नुहुँदै आफ्नो जित सुनिश्चित भएको दाबी गर्नुहुन्छ । थापा भन्नुहुन्छ, “काठमाडौँ क्षेत्र नं. १ को संसदीय राजनीतिलाई हेर्नुहुन्छ भने २०६४ सालदेखि नेपाली कांग्रेसले प्रतिनिधित्व गर्दै आएको शिलशिला यो क्रममा पनि जोडिन्छ । यसको प्रमुख आधार भनेको नेपाली कांग्रेसबाट निर्वाचित जनप्रतिनिधि अहिले स्थानीय तह, प्रदेश तह, प्रतिनिधि सभामा प्रतिनिधित्व गर्नुभएका साथीले जनआकाङ्क्षा, जनभावनालाई उचित रुपले प्रतिनिधित्व गरेको र नेपाली कांग्रेसको साङ्गठनिक बल, सङ्गठनमा भिजेर आम जनता, मतदाताको हरेक सुख, दुखमा सँगै रहेको कारण जितको निरन्तरता यो पटक पनि दोहोरिन्छ भन्नेमा म पूर्ण विश्वस्त छु ।” उहाँले सुशासन, भ्रष्टाचार निवारण, पारदर्शीता, जवाफदेहीतासहितको प्रतिबद्धता आम मतदाता समक्ष व्यक्त गर्दै आएको बताउनुभयो । उहाँ भन्नुहुन्छ, “अहिलेको प्रतिनिधि सभा सदस्य निर्वाचन २०८२ का लागि सुशासन र समुन्नति भन्ने नारा लिएर आएको छु । सुशासन, गुड गर्भनेन्सका कुरा, भ्रष्टाचार निवारणमा शून्य सहनशीलता, पारदर्शीता, जवाफदेहीता, एउटा राज्य संयन्त्र र म जनप्रतिनिधि हुँदा पनि मैले गरेका क्रियाकलाप पनि पारदर्शी हुनुपर्छ ।”नेता होइन, सेवा बन्न उम्मेदवारनेपाली कम्युनिस्ट पार्टीका मेनुका भण्डारी (कृतु) अहिले निरन्तररुपमा नागरिक माझ गएर सुझाव सङ्कलन गर्ने कार्य भइरहेको बताउनुहुन्छ । यो निर्वाचनमा सुशासन कायम गर्ने, भ्रष्टाचार नगर्ने र गर्न नदिने लगायतका स्थानीय एजेण्डा उठान गरिएको उहाँको भनाइ छ ।भण्डारी भन्नुुहुन्छ, “उम्मेदवारको हैसियतले सुझाव, अपेक्षा सङ्कलन गरिरहेका छौं । नागरिकका घरदैलो, आँगनमा गएर उहाँहरुलाई आफ्नो विषय भन्दै र उहाँहरुको सुझाव लिने क्रम निरन्तर ढङ्गले अगाडि बढिरहेको छ । खासगरी, जेनजी विद्रोह पश्चात् देशमा जुन परिस्थिति सिर्जना भयो यसको समाधानका लागि नागरिक के चाहन्छन् ? समृद्ध देश निर्माणका लागि कस्ता–कस्ता विषयमा हामीले काम गर्नुपर्छ ? कस्ता विषयलाई प्राथमिकता दिनुपर्छ भन्ने सुझावहरु सङ्कलन गर्ने क्रममा छौं । उहाँले काठमाडौँ – १ मा धेरै उम्मेदवार प्रतिस्पर्धामा रहेको भन्नुहुँदै आफ्नो जितको मुख्य आधार सङ्गठन नै भएको बताउनुभयो । उहाँले भन्नुभयो, “विभिन्न कम्युनिस्ट विचारधाराका २२  घटकलाई एक बनाएर संयुक्त पार्टी निर्माण गरेका छौं । वामपन्थी आन्दोलनलाई एकीकृत गर्ने र स्थापित गर्ने अभियानमा छौं । यही सन्दर्भमा व्याख्या नगरी सश्लेषण गरेर भन्नुपर्दा हाम्रो सङ्गठनको आधार राम्रो, ठुलो छ र हामी प्रतिस्पर्धामा छौं । धेरै उम्मेदवार प्रतिस्पर्धा गर्दै हुनुहुन्छ । मेनुका भण्डारी नेता होइन, सेवक बन्न यो क्षेत्रमा आएको छ । यही मेरो जितको आधार हो ।”फरक पार्टीका मतदाताको समेत समर्थन छराष्ट्रिय प्रजातन्त्र पार्टीका उम्मेदवार रविन्द्र मिश्र विगतका निर्वाचनमा फरक–फरक पार्टीमा भोट हालेका स्थानीयबासी समेत यो पटक आफ्नो पक्षमा देखिएको भन्नुहुँदै यो पटक आफ्नो जित सुनिश्चित भएको बताउनुहुन्छ । मिश्र भन्नुहुन्छ, “पहिला पनि म १२५ भोटले मात्रै पराजित भएको हो । यो पटक गत निर्वाचनमा फरक–फरक पार्टीमा भोट हाल्ने साथीहरु सबैले तपाईंले जित्नुपर्छ भनेर त्यति धेरै सद्भाव देखाइरहनुभएको छ । सामाजिक सञ्जालमा पनि रविन्द्र, रविन्द्र भनेर समर्थन जनाइराख्नुभएको छ । त्यसो हुनाले यो पटकको जित सुनिश्चित हुने आधार भनेको के हो भने गत निर्वाचनमा थोरै मतान्तर मात्रै थियो । यो पटक फरक–फरक पार्टीका मान्छेले सार्वजनिक रुपमा मेरो समर्थन नगर्नुभएको छ । मेरो जित्ने आधार यही नै हो ।”यो भन्दा अगाडिको निर्वाचनमा फरक–फरक पार्टीमा भोट हाल्ने मतदताले मेरा कार्यक्रम आयोजना गरिरहनुभएको छ । तपाई संसदमा पुग्नैपर्ने मान्छे हो, पछिल्लो समय पनि १२५ भोटमा मात्रै तलमाथि पर्‍यो भन्नुहुन्छ । त्यसो हुनाले म एकदमै राम्रोसँग अगाडि बढीरहेको छु ।”सांसदको मुख्य एजेण्डा भनेको देशको दीर्घकालीन हित, अहिलेको भूराजनीतिक संवेदनशीलता र आन्तरिक परिस्थितिलाई मनन् गरेर ३० वर्ष पछिको नेपाललाई सही नीति, कानुन, ऐन, नियम निर्माणमा आफ्नो क्षमता र इमानले भ्याएसम्म इमानदारीपूर्वक योगदान गर्नसक्नुपर्ने उहाँ बताउनुहुन्छ । उहाँ भन्नुहुन्छ, “त्यसबाहेक सांसदको क्षेत्रीय दायित्व भनेको आफ्नो क्षेत्रमा कुनै पनि समुदायमा बिजुली, ढल पुगोस्, सुरक्षा, डुबानको होस् या फुटपाथको जेसुकै समस्या परोस् त्यो समस्याको बेलामा त्यो समुदायले समस्या पर्‍यो भनेर सार्वजनिक फोन गर्दा सांसद उपस्थित हुने र सँगसँगै त्यो समस्या वडाले हल गर्नुपर्ने हो कि, महानगरपालिका वा कुनै विभागले हल गर्नुपर्ने हो या मन्त्रालयले हल गर्नुपर्ने हो त्यो निक्र्यौल गरेर स्थानीय प्रतिनिधिलाई पनि साथमा लिएर सम्बन्धित निकायको ढाको ढक्ढक्याएर त्यो समस्या समाधान गर्न सघाउने सांसदको दोस्रो दायित्व हो ।” आफू परिचित र अनुभवी उम्मेदवारराष्ट्रिय स्वतन्त्र पार्टी (रास्वपा) का रञ्जु न्यौपाने (दर्शना) काठमाडौँका लागि आफू परिचित र अनुभवी उम्मेदवार भएकोले आफ्नो जितको आधार बलियो भएको बताउनुभयो ।न्यौपाने भन्नुहुन्छ, “मत जित्ने आधार चाहिँ यो सरकार गठन गर्ने पार्टीको उम्मेदवार भएर हो । अर्को उम्मेदवार आफैंमा योग्य पनि छ । पढाइको हिसाबले पनि अनुभवको हिसाबले पनि र ठुलो ठुलो वाचा गरेको छैन । सकिने काम यी – यी हुन् यसरी गर्न सकिन्छ भनिएको छ । त्यो हुनै नसक्ने कुराहरु हावादारी कुरा गरेको छैन । त्यसकारण, मतदाताहरुले मतदान गर्नुहुन्छ भन्ने लाग्छ ।”उहाँका अनुसार रास्वपाले फागुनको पहिलो साता पार्टीको घोषणापत्र सार्वजनिक गर्दैछ । काठमाडौँ–१ मा सुकुम्बासी, भूमिहिनसँग सम्बन्धित समस्या, फोहोरमैला, खोला, नाला अतिक्रमण र सुरक्षा चुनौतीदेखिका समस्याको उचित प्रवर्द्धन गर्नुपर्ने उहाँको भनाइ छ । उहाँले भन्नुभयो, “काठमाडौँ क्षेत्र नं. १ मा एकदमै धेरै बस्तीहरु छन्, खुला ठाउँ छैनन् । ती विषयहरु आइरहेका छन् । अर्को जेनजी विद्रोहको प्रमुख माग सुशासन छ त्यो चाहिँ पहिलो एजेण्डा बन्नुपर्छ । बच्चाबच्चीलाई मार्ने अधिकार, जेनजीको त्याग, बलिदान खेर जान दिनुहुँदैन ।”काठमाडौँ–१ मा प्रतिनिधि सभा सदस्य निर्वाचनका लागि स्वतन्त्र उम्मेदवार कमल कोइराला, राजु भुजेल, शम्भु पोखरेल, सुरेन्द्रप्रसाद ढकाल, सागर जोशी, असिम मान सिंह बस्न्यात, किरण शाह, कुमार शाही, राज कुमार बजगाई, शान्ति श्रेष्ठ, कुशल खत्री, संगित बम्म र रमेश प्रसाद जोशी उम्मेदवार हुनुहुन्छ ।",
      "link": "https://gorkhapatraonline.com/news/191857",
      "image": "https://gorkhapatraonline.com/storage/media/337009/conversions/kathmandu-1-election-original-thumb.jpg"
    },
    {
      "slug": "192009",
      "title": "मोफसलको कार्यक्रमले साहित्य उत्थान गरेको छ : कुलपति",
      "timestamp": 1770940800000,
      "source": "gp",
      "content": "नेपाल प्रज्ञा प्रतिष्ठानका कुलपति भुपाल राइले सहित्य गतिविधि बढाउन मोफसलका कार्यक्रमले सहयोग गरिरहेको बताउनुभएको छ ।",
      "longContent": "कविराज घिमिरे हिले, फागुन १ गते । नेपाल प्रज्ञा प्रतिष्ठानका कुलपति भुपाल राइले सहित्य गतिविधि बढाउन मोफसलका कार्यक्रमले सहयोग गरिरहेको बताउनुभएको छ ।  जिल्लाकै पहिलो सामुदायिक रेडियो धनकुटा एफएम धनकुटाद्वारा हरेक शुक्रबार सञ्चालन हुँदैआएको ‘चियासँग कविता कार्यक्रम’ को वार्षिकोत्सवको अवसरमा शुक्रबार धनकुटा आयोजित कार्यक्रममा बोल्दै गाउँघरको साहित्यिक गतिबिधिले देश नै साहित्यमय बन्ने बताउनुभएको हो । साहित्यिक गतिबिधि गाउँ–गाउँसम्म पुर्याउनु पर्ने उहाँको भनाइ छ। सो अवसरमा क्रियाशील पत्राकार ईश्वर थापासहित चार जनालाई पुरस्कृत गरेको छ । थापालार्इ कार्यक्रमको समाचार सम्प्रेषणमा महत्वपूर्ण भूमिका खेलेको भन्दै थापालाई नगद ५ हजारसहित चियासँग कविता साहित्य पत्रकारिता पुरस्कारले सम्मान गरिएको हो । यस्तै १५ हजार राशीको चियासँग कविता धनकुटा साहित्य रत्न पुरस्कारबाट कवि घनश्याम बराल औलालि ५ हजार राशीको चियासँग कविता युवा साहित्य पुरस्कारबाट कवि तथा मुर्तिकार मञ्जुल मितेरी र ५ हजार राशीको चियासँग कविता नव प्रतिभा पुरस्कारबाट कवि दृष्टि श्रेष्ठलाई सम्मान तथा पुरस्कृत गरिएको कार्यक्रम संयोजक गोपाल बराइलीले जानकारी दिनुभयो ।त्यस्तै, कार्यक्रममा चियासँग कविता संग्रह विमोचन गरिएको छ । त्यसैगरी, चियासँग कविताको पहिलो श्रृङ्खलादेखि सहभागी सर्जकहरू तथा कार्यक्रम सञ्चालनका लागि आर्थिक, भौतिक र अन्य सहयोग गर्ने सहयोगीहरूलाई समेत सम्मान गरिएको छ। साहित्यिक कार्यक्रम ‘चियासँग कविता’ हरेक शुक्रबार  निरन्तर आयोजना हुँदैआएको छ।",
      "link": "https://gorkhapatraonline.com/news/192009",
      "image": "https://gorkhapatraonline.com/storage/media/336995/conversions/Kulpati-rai-original-thumb.jpg"
    },
    {
      "slug": "191979",
      "title": "‘लमजुङलाई सूचना प्रविधिको हब बनाउँछु’",
      "timestamp": 1770940800000,
      "source": "gp",
      "content": "नेकपा (एमाले) का उपाध्यक्ष एवं पूर्व सञ्चारमन्त्री पृथ्वीसुब्बा गुरुङले लमजुङलाई सूचना प्रविधिको हब बनाउने बताउनुभएको छ ।",
      "longContent": "नवीनराज कुइँकेललमजुङ, फागुन १ गते । नेकपा (एमाले) का उपाध्यक्ष एवं पूर्व सञ्चारमन्त्री पृथ्वीसुब्बा गुरुङले लमजुङलाई सूचना प्रविधिको हब बनाउने बताउनुभएको छ ।लमजुङबाट प्रतिनिधि सभा सदस्य उम्मेदवार रहनुभएका गुरुङले आफू विजयी भएमा जिल्लालाई सूचना प्रविधिको हब बनाउने गरी काम गर्ने बताउनुभयो । उहाँले सूचना प्रविधिको विकास गरेर पाँच वर्षभित्र पाँच हजार युवालाई रोजगारीको ब्यवस्था गर्ने बताउनुभयो । यसैगरी जिल्लाका सबै विद्यालयमा आइसिटी ल्याब स्थापना गरेर सूचना प्रविधिको कक्षा सञ्चालन गर्ने प्रतिबद्धता समेत जनाउनुभयो । जिल्लामा रहेका अस्पताल, स्वास्थ्य केन्द्रमा सूचना प्रविधिको विकास गर्दै चौविसै घण्टा इन्टरनेटको ब्यवस्था गर्ने उहाँले बताउनुभयो । यसैगरी सबै सरकारी कार्यालय र वडाहरुमा सूचना प्रविधिको विकास गरी सेवा दिने ब्यवस्था मिलाउने योजना आफुँसँग रहेको उहाँले बताउनुभयो । कृषिमा एआई प्रविधि भित्र्याएर आधुनिक कृषि खेतीमा जोड दिने उहाँले बताउनुभयो । जिल्लामा रहेका होमस्टे गाउँहरुलाई सूचना प्रविधिमा जोडेर पर्यटन क्षेत्रको विकास गर्न आफुँ लागिपर्ने उहाँले बताउनुभयो । उहाँले भन्नुभयो, “तेह्र महिना सञ्चार मन्त्रालय चलाएको अनुभवले यो सबै कुरा भन्दैछु । जिल्लालाई आइटीको हब बनाउन सकियो भने, जिल्ला पनि धनी हुने छ, रोजगारी पनि मिल्नेछ ।” यसपटक सबै राजनीतिक दलहरु एकल प्रतिस्पर्धामा रहेकाले आफ्नो जीत सुनिश्चित रहेको दावी गर्नुभयो । उहाँले भन्नुभयो, “२०७९ को निर्वाचनमा पनि एमालेमाथि घेराबन्दी थियो । पाँच दलीय गठबन्धन थियो, मेरो जीत भयो । मैले कुनै भ्रष्टाचार, अनियमता गरेको छैन, यस पटक मैले हार्नुपर्ने कुनै कारण छैन ।” नेता गुरुङले संविधान र लोकतन्त्रको रक्षाका लागि, एमालेले सुरु गरेका विकास निर्माणका कामहरु पूरा गर्न आफुँ र आफ्नो पार्टीको जीत अनिवार्य भएको बताउनुभयो ।  २०७९ को प्रनिनिधिसभा निर्वाचनमा पाँच दलीय गठबन्धनका उम्मेदवार तत्कालीन नेकपा (माओवादी केन्द्र) का महासचिव देवप्रसाद गुरुङलाई पराजित गर्नुभएका गुरुङले यसपटक कांग्रेस, माओवादी र रास्वपाका उम्मेदवारसँग सामना गर्नुपर्ने छ । २०७९ को प्रतिनिधि सभा निर्वाचनमा पृथ्वीसुब्बाले ३४ हजार ९६९ मत ल्याएर विजयी हुँदा प्रमुख प्रतिस्पर्धी देवप्रसाद गुरुङले ३१ हजार ७८९ मत पाउनुभएको थियो । सो निर्वाचनमा रास्वपाका उम्मेदवार धर्म केसीले ९ हजार २९ मत पाउनुभएको थियो ।",
      "link": "https://gorkhapatraonline.com/news/191979",
      "image": "https://gorkhapatraonline.com/storage/media/336943/conversions/ps-gurung-lamjung-(1)-original-thumb.jpg"
    },
    {
      "slug": "191978",
      "title": "जसपा नेपालको घोषणापत्र सार्वजनिक : जनलोकपाल गठन र ५० लाख रोजगारीको लक्ष्य",
      "timestamp": 1770940800000,
      "source": "gp",
      "content": "उपेन्द्र यादव नेतृत्वको जनता समाजवादी पार्टी (जसपा) नेपालले आगामी फागुन २१ गते हुने प्रतिनिधि सभा निर्वाचनका लागि आफ्नो चुनावी घोषणापत्र सार्वजनिक गरेको छ।",
      "longContent": "काठमाडौँ,फागुन १ गते। उपेन्द्र यादव नेतृत्वको जनता समाजवादी पार्टी (जसपा) नेपालले आगामी फागुन २१ गते हुने प्रतिनिधि सभा निर्वाचनका लागि आफ्नो चुनावी घोषणापत्र सार्वजनिक गरेको छ।शुक्रबार काठमाडौँमा आयोजित एक कार्यक्रमबीच अध्यक्ष यादवले पार्टीको घोषणापत्र सार्वजनिक गर्नुभएको हो। सार्वजनिक घोषणापत्रमा निःशुल्क स्वास्थ्य सेवा, निःशुल्क शिक्षा, भ्रष्टाचारमुक्त राज्य, वैज्ञानिक कृषि आधुनिकीकरण, पूर्वाधार विकास र सामाजिक न्यायलाई प्राथमिकताका साथ अघि सारिएको छ। पार्टीले संविधान संशोधन गरी पहिचान र सामर्थ्यमा आधारित सङ्घीयता कार्यान्वयन गर्ने, जनलोकपाल गठन गर्ने र नगदरहित अर्थतन्त्र लागू गर्ने प्रतिबद्धता जनाएको छ।शिक्षा र स्वास्थ्य सेवा निःशुल्कपार्टीले घोषणापत्रमा स्वास्थ्य र शिक्षालाई मौलिक अधिकार बनाउने ठोस योजना अघि सारेको छ। प्रत्येक प्रदेशमा एउटा विशिष्टीकृत (सुपर स्पेसियालिटी) अस्पताल र स्वास्थ्य विज्ञान प्रतिष्ठान, हरेक स्थानीय तहमा सुविधासम्पन्न अस्पताल स्थापना गर्ने, सबै नागरिकलाई निःशुल्क स्वास्थ्य सेवा उपलब्ध गराउने र शिशु कक्षादेखि विश्वविद्यालयसम्म निःशुल्क तथा गुणस्तरीय शिक्षा सुनिश्चित गर्ने प्रतिबद्धता व्यक्त गरिएको छ।भ्रष्टाचार नियन्त्रणका लागि जनलोकपालपार्टीले भ्रष्टाचार नियन्त्रणलाई मुख्य कार्यसूची (एजेन्डा) बनाएको छ। भ्रष्टाचारमा शून्य सहनशीलताको नीति अपनाउने, जनलोकपाल गठन गर्ने, वि.सं. २०४७ यताका सबै प्रधानमन्त्री, मन्त्री, सांसद र उच्च पदाधिकारीको सम्पत्ति छानबिन गर्ने तथा पूर्ण नगदरहित कारोबार लागू गर्ने प्रतिबद्धता जनाइएको छ। यसका साथै सहकारीको बचत रकम ठगीमा परेका पीडितलाई न्याय दिलाउने वाचा पनि जसपाले गरेको छ।पाँच वर्षमा ५० लाख रोजगारीजसपा नेपालले कृषिलाई राष्ट्रिय अर्थतन्त्रको मेरुदण्ड बनाउने योजना अघि सारेको छ। वैज्ञानिक चक्लाबन्दी, सहकारी खेती, यान्त्रीकरण र ‘भर्टिकल फार्मिङ’ मार्फत आगामी पाँच वर्षमा ५० लाख रोजगारी सिर्जना गर्ने लक्ष्य राखिएको छ। यस्तै, न्यूनतम समर्थन मूल्य र बजार सुनिश्चितता, बाली बिमा तथा सस्तो कृषि ऋण उपलब्ध गराउने प्रतिबद्धता गरिएको छ। चुरे संरक्षण, जलवायु अनुकूल कृषि र खाद्य सुरक्षा पनि पार्टीको प्राथमिकतामा छन्।आरक्षण र समावेशिताघोषणापत्रमा दलित र महिलाका लागि छुट्टै निर्वाचन क्षेत्र आरक्षण, लैङ्गिक तथा यौनिक अल्पसङ्ख्यक र अपाङ्गता भएका व्यक्तिका लागि समान अधिकारको सुनिश्चितता गरिएको छ। युवा रोजगारी, सीप विकास र खेलकुद पूर्वाधारअन्तर्गत प्रत्येक प्रदेशमा अन्तर्राष्ट्रिय क्रिकेट तथा फुटबल रङ्गशाला निर्माण गर्ने प्रतिबद्धता समेत जनाइएको छ।  आदरणीय जनसमुदाय,हार्दिक अभिवादन  !  नेपालको राजनीतिक इतिहासमा पटक - पटक ठूल्ठूला राजनीतिक संघर्षहरू भए।पछिल्लो समय दशवर्षे सशस्त्र विद्रोह, जनआन्दोलन र त्यसपछि भएको ऐतिहासिक मधेश जनविद्रोहको परिणामस्वरूप नेपालमा संविधानसभाको निर्वाचन भई संघीय लोकतान्त्रिक गणतन्त्र स्थापना भयो, जुन नेपालको राजनीतिक इतिहासमा युगान्तकारी उपलब्धि हो । यो राजनीतिक परिवर्तन अहिलेसम्मका राजनीतिक क्रान्ति, जनआन्दोलन, सशस्त्र विद्रोह, मधेश जनविद्रोह, आदिवासी जनजाति, खस, शिल्पी/दलित, महिला, मुस्लिम, थारू, पिछडावर्गलगायत सीमान्तकृत समुदायका सबै आन्दोलनको समष्टि प्रतिफल पनि हो । यद्यपि यसमा राज्यको संघीय पुनर्संरचना, शासकीय स्वरूप, समान जनसङ्ख्याको आधारमा समानुपातिक प्रतिनिधित्व, निर्वाचन प्रणाली, न्यायप्रणाली, सामाजिक न्यायको हकलगायत कतिपय विषयहरू त्रुटिपूर्ण रहेका छन् ।शताब्दिऔँदेखिको एकात्मक राज्य शासन व्यवस्थाको संघीय स्वरूपमा पुनर्संरचना भएसँगै नेपालको मौजुदा राजनीतिक शक्तिहरू परम्परागत शक्तिमा रूपान्तरित भए । ती आफ्नै एजेन्डामा टिक्न सकेनन् र परिवर्तनका एजेन्डाहरूबाट टाढिँदै गएका छन् । दस्तावेजमा साम्यवादी लक्ष्य बोकेका कम्युनिष्ट नामका विभिन्न घटकहरू तथा नवउदारवादी पूँजीवादी व्यवस्थाको रक्षालाई नै आफ्नो ध्येय ठान्ने नेपाली कांग्रेसको राजनीतिक चरित्र भनेको सत्ता प्राप्ति गर्ने, सत्ताको बलमा शक्ति आर्जन गर्ने, शक्तिले साधन स्रोतमाथि आफ्नो आधिपत्य जमाउने र त्यो आधिपत्यका लागि राजनीतिक अस्थिरता निम्त्याउनु रहन गयो । तसर्थ, यो मुलुकमा राजनीतिक, आर्थिक र सामाजिक रूपान्तरणका एजेन्डामा तिनले आफैँले गरेका सहमति र समझदारी तथा सम्झौताप्रतिको प्रतिबद्धताका बाबजुद पनि अपूर्ण संविधानलाई पूर्णता दिएर सर्वस्वीकार्य बनाउने दिशामा कुनै पहल गरेनन् ।त्यसैले सबैको सम्मान र राष्ट्रिय पहिचानका साथै समानुपातिक प्रतिनिधित्त्व, समावेशी लोकतन्त्रको साथै जनताका समानता, विकास, समृद्धि र प्रगतिका आकाङ्क्षालाई सम्बोधन गर्नका लागि नै जनता समाजवादी पार्टी, नेपालको निर्माण भएको हो।नेपाली समाजको बहुलता र विभेदबाट मुक्तिको दृष्टिकोण अँगाल्ने यस पार्टीले नेपाली समाजको अर्थ-राजनीतिक रूपान्तरणको आवश्यकतालाई सम्बोधन गर्नेछ।राष्ट्रिय/जातीय पहिचानसहितको संघीयता संस्थागत गर्ने, समाजवादी अर्थ-राजनीतिक कार्यदिशा लागू गर्ने, सहभागितामूलक समावेशी लोकतन्त्र स्थापित गर्ने, सुशासन र सदाचारको माध्यमबाट आर्थिक तथा सामाजिक न्यायसहितको समतामूलक समृद्धि र मानवीय खुसी हासिल गर्ने, समानुपातिक निर्वाचन प्रणाली र समावेशीकरणलाई जोड दिँदै सामाजिक सुरक्षासहितको लोककल्याणकारी राज्य स्थापना गर्ने ध्येयका साथ जनता समाजवादी पार्टी, नेपाल तपाईंहरूको घरदैलोमा आफ्ना चुनावी घोषणा-पत्र लिएर आइपुगेको छ । १. देशको वर्तमान अवस्था र नयाँ दिशाको आवश्यकतानेपाल राजनीतिक, आर्थिक र सामाजिक रूपमा गम्भीर चुनौतीको सामना गरिरहेको छ। अस्थिर र अप्राकृतिक गठबन्धन, सिद्धान्त, विचार, मूल्य र मान्यता विहीन नीति तथा भ्रष्टाचारप्रति बढ्दो जनआक्रोशले शासन प्रणालीप्रति नागरिकको विश्वास कमजोर बनाएको छ। आर्थिक रूपमा सार्वजनिक ऋण बढ्दै गएको छ, रेमिट्यान्समा अत्यधिक निर्भरता विद्यमान छ, घरेलु उत्पादन, समुचित बजार व्यवस्थापन प्रणाली कमजोर हुँदै गएको छ र युवा बेरोजगारी बढ्दो छ। फलतः  नेपाल आज गम्भीर रूपमा सामाजिक, आर्थिक र राजनीतिक सङ्कटबाट गुज्रिरहेको छ ।दशकौँको संघर्ष र राजनीतिक परिवर्तनपछि पनि नागरिकले अपेक्षा गरेअनुसार गुणस्तरीय शिक्षा र स्वास्थ्य सेवा पाएका छैनन्, न्याय प्रणाली महँगो र ढिलो बन्दै गएको छ, युवाहरू गुणात्मक शिक्षा र रोजगारीको खोजीमा देश छाड्न बाध्य छन् जसले गर्दा मध्यम वर्ग क्रमशः कमजोर बन्दै गएको छ। नागरिकहरू ऋण, शिक्षा शुल्क र अस्पताल खर्चको बोझले थिचिएका छन्, जसले सामाजिक असुरक्षा र चिन्ता बढाइरहेको छ। राज्य सेवा प्रदायक नभई केवल नियामक भूमिकामा सीमित बन्दै गएको छ र यही कारण स्वास्थ्य, शिक्षा र कानुनजस्ता आधारभूत क्षेत्रहरू बजारीकरण हुँदा समाज “किन्न सक्ने” र “किन्न नसक्ने” गरी दुई वर्गमा विभाजित हुँदै गएको छ। राज्यको सम्पूर्ण संयन्त्र चरम भ्रष्टाचारमा लिप्त रहेको हुनाले नागरिकले सुशासनको प्रत्याभूति गर्न सकेको छैन । जसपा, नेपाल यस अवस्थालाई अस्वीकार गर्दै देशलाई समावेशी विकास, सामाजिक न्याय, सुशासन र समृद्धिको नयाँ दिशामा अघि बढाउन दृढ प्रतिबद्धता व्यक्त गर्दछ।२. राष्ट्रिय सुरक्षा र अन्तर्राष्ट्रिय सम्बन्धनेपालले राष्ट्रिय सुरक्षा, अखण्डता, स्वाधीनता, स्वतन्त्रता, सार्वभौमसत्ता, सीमाना, पर्यावरणको सुरक्षा, नागरिकहरूको आर्थिक विकास तथा सामाजिक, साँस्कृतिक मूल्य र मान्यताहरूको जगेर्नालाई सर्वोपरि राखी राष्ट्रियहितको आधारमा सबै मित्रराष्ट्रहरूसँग सु-सम्बन्ध कायम गर्दै शान्ति, स्थायित्व, आर्थिक विकासको रूपान्तरण र समृद्धिको दिशामा अघि बढ्न द्विपक्षीय वा बहुपक्षीय सम्बन्ध विस्तार गर्नुपर्दछ।३. संविधान संशोधन/परिमार्जन तथा पुनर्लेखनको आवश्यकतानेपालको संविधान मूलतः नेपाली कांग्रेस, नेकपा (एमाले) र नेकपा (माओवादी केन्द्र) ले बहुमतको दम्भमा जारी गरेको दस्तावेज हो । संविधान जारी गर्दाको बखत सिँगो देश दुई कित्तामा विभाजित भयो । यस संविधानमा प्रमुख दलहरूले पहिचान र सामर्थ्यका आधारमा राज्य पुनर्संरचना गर्ने आफैँले घोषणा गरेका तथा पहिलो संविधानसभाले पारित गरेका राज्य पुनर्संरचना लगायत महत्त्वपूर्ण प्रावधानहरूलाई उल्ट्याईएको छ । उनीहरूले संविधानसभाको निर्वाचनमा जनताका बीच मत माग्दा पहिचान र सामर्थ्यका आधारमा राज्यको पुनर्संरचना गर्ने प्रतिबद्धतासहित घोषणा-पत्र जारी गरेका थिए । तर,  तीनवटै प्रमुख दलहरू मिलेर आफ्नै घोषणा-पत्रको विपरीत हुने गरी संविधान जारी गरे । यो संविधानले मुलुकको संघीय संरचना, विविधता, सामाजिक न्याय, समावेशी तथा सामाजिक लोकतन्त्रको आधारभूत मान्यताहरूलाई आत्मसात् गर्न सकेको छैन । यसले केवल प्रशासनिक संघीयताको पक्षपोषण गरेको छ।यसैले मुलुकको विद्यमान शासकीय स्वरूप, निर्वाचन प्रणाली तथा न्याय प्रणालीलाई यथावत् राखेर संघीय समाजवादी व्यवस्थाको आधारशिला खडा हुन सक्दैन। त्यसैले, शासकीय स्वरूपमा परिवर्तन, राष्ट्रिय पहिचानमा आधारित संघीयता र प्रादेशिक संरचनाको निर्माण, न्याय प्रणालीलाई संघीय स्वरूपमा पुनर्संरचना गर्न, संवैधानिक निकायहरूलाई बलियो बनाउन, जनलोकपाल जस्ता निकायहरूको गठन गर्न, उत्पीडित समुदायको हक, अधिकार र पहिचानलाई सुनिश्चित गर्न, नागरिकतामा विद्यमान लैङ्गिक विभेद अन्त्य गर्न, धर्मनिरपेक्षताको व्याख्यालाई सुस्पष्ट पार्न, समावेशी लोकतन्त्रका आधारभूत पक्षहरू जस्तै- राजनीतिक लोकतन्त्र, आर्थिक लोकतन्त्र, सामाजिक लोकतन्त्र, समावेशी लोकतन्त्र तथा साँस्कृतिक लोकतन्त्रलाई संस्थागत गर्ने लगायतका विषयहरूमा संविधान विज्ञहरू सम्मिलित उच्चस्तरीय संविधान पुनरावलोकन आयोग गठन गरी उक्त आयोगको सुझावको आधारमा संविधान संशोधन/परिमार्जन तथा पुनर्लेखन गर्नुपर्ने आवश्यकता रहेको स्पष्ट धारणा जसपा, नेपालको रहेको छ। ४. युवापुस्ताको चेतना आजको दक्ष र सुसूचित युवापुस्ताले पारदर्शिता खोज्छ, डिजिटल सेवा चाहन्छ, अवसरहरूमा न्यायोचित समान सहभागिताको माग गर्छ, भ्रष्टाचार अस्वीकार गर्छ र राज्यबाट स्पष्ट उत्तरदायित्वको अपेक्षा गर्दछ। युवाको लागि शिक्षा, रोजगारी र प्रविधिमा पहुँचका साथै देशको दिगो विकास र प्रगतिमा युवाको सक्रिय भूमिका आजको युगको आवश्यकता हो ।जहाँ-जहाँ युवा उठ्छन्, त्यहाँ-त्यहाँ इतिहासले नयाँ बाटो बनाउँछ । सपना देख्ने र त्यसलाई पूरा गर्ने शक्ति युवा नै हुन् । यही पृष्ठभूमिमा नयाँ पुस्ता  Gen-Z  देशको राजनीतिक र सामाजिक बहसमा निर्णायक शक्ति बन्दै गएको छ। यो पुस्ताको चेतना परिवर्तनको संकेत हो र यस ऊर्जालाई गलत दिशामा प्रवाहित हुन नदिई, जसपा, नेपाल यस पुस्तालाई लोकतान्त्रिक, समावेशी र उत्पादनमुखी राष्ट्रिय पुनर्निर्माणतर्फ सदुपयोग गर्ने प्रतिबद्धता व्यक्त गर्दछ।उपरोक्त परिस्थिति र तथ्यलाई ध्यानमा राख्दै, जसपा, नेपालले निम्न कार्यक्रमहरू कार्यान्वयन गर्नेछ-क. अनिवार्य सामाजिक सेवाहरूदेशमा भ्रष्टाचार, माफिया तथा बिचौलियाको हावी, गुणस्तरहीन सेवा र गहिरिँदो असमानताको मूल कारण स्वास्थ्य, शिक्षा र न्यायजस्ता आधारभूत सार्वजनिक सेवाहरूलाई निजीकरण गर्नु हो। यी क्षेत्रहरू कुनै व्यापारिक वस्तु होइनन् । यी मानव सभ्यताको मौलिक अधिकार तथा नेपालको संविधान, २०७२ ले सुनिश्चित गरेका नागरिकका मौलिक हकहरू हुन्। राज्य यी जिम्मेवारीहरूबाट पछि हट्नेबित्तिकै संवैधानिक रूपमा कमजोर तथा सामाजिक न्याय अन्त्य हुन्छ र नागरिकको गरिमा संकटमा पर्छ। त्यसैले वास्तविक लोकतन्त्र, सुशासन र सभ्य राष्ट्र निर्माणका लागि राज्यले नै सबै नागरिकहरूको समान, गुणस्तरीय, पहुँचयोग्य र जवाफदेही सार्वजनिक सेवा प्रणालीको नेतृत्व गर्नैपर्छ। यसका लागि वित्तीय क्षेत्र लगायत आवश्यक सबै क्षेत्रहरूलाई व्यवस्थित तथा सुधार गर्दै लगिनेछ ।क. स्वास्थ्य नेपालको स्वास्थ्य क्षेत्र लामो समयदेखि संरचनागत तथा व्यवस्थापकीय कमजोरी, निजीकरण, झन्झटिलो बीमा प्रणाली र गहिरिँदो असमान पहुँचको समस्याबाट ग्रसित छ । जसले गर्दा स्वास्थ्य सेवा बढी खर्चिलो र आम नागरिकको पहुँचबाहिर छ । जसपा, नेपाल स्वास्थ्यलाई उच्च प्राथमिकताको सार्वजनिक सेवा मानी दीर्घकालीन योजनाबाट प्रेरित भई समयसीमासहितको स्वास्थ्य नीतिमा व्यावहारिक सुधार लागू गर्ने प्रतिबद्धता व्यक्त गर्दछ । जसले स्वास्थ्य सेवालाई पूर्णरूपमा नागरिक केन्द्रित, निःशुल्क र गुणस्तरीय सेवा बनाउनेछ। प्रमुख कार्यक्रमहरू •\tसबै नागरिकलाई निःशुल्क स्वास्थ्य सेवा प्रदान गरिनेछ।•\tहरेक प्रदेशमा कम्तिमा एउटा अत्याधुनिक वहुबिशिष्टिकृत सेवाप्रदायक अस्पताल (Super-Speciality Hospital) र एउटा स्वास्थ्य विज्ञान प्रतिष्ठानका साथै हरेक स्थानीय तहमा एउटा सुविधासम्पन्न अस्पताल स्थापना गरिनेछ ।  •\tस्वास्थ्य बीमा कार्यक्रमलाई सहज र आम नागरिकको पहुँचमा ल्याईनेछ । •\tसबैका लागि उत्कृष्ट र सुविधाजनक अस्पताल सेवा सुनिश्चित गर्न एकरूपता गुणस्तर मापदण्ड लागू गरिनेछ।क.2 शिक्षा नेपालको शिक्षा प्रणाली लामो समयदेखि निजीकरण, असमान पहुँच, शुल्क केन्द्रित संरचना र माफिया प्रवृत्तिका कारण नागरिकको मौलिक अधिकारको साटो अत्यधिक व्यापारीकरणको रूपमा परिणत भएको छ । जसपा, नेपाल शिक्षाको व्यापारीकरणलाई रोक्दै संविधानद्वारा सुनिश्चित गरिएको नागरिकको मौलिक अधिकारका रूपमा स्थापित गर्नेछ । शिशु कक्षादेखि उच्च शिक्षासम्म एकरूपता, प्रविधिमैत्री, निःशुल्क, सीपमूलक र गुणस्तरीय सार्वजनिक शिक्षा प्रणाली विकास गर्ने प्रतिबद्धता व्यक्त गर्दछ । जसले गाउँ र शहर तथा धनी र गरिब बीचको विभेद स्थायी रूपमा कम गर्नेछ।प्रमुख कार्यक्रमहरू•\tशिक्षाको पूर्ण सार्वजनिकीकरण गर्दै स्कूल, कलेज र विश्वविद्यालयहरू सार्वजनिक प्रणालीअन्तर्गत सञ्चालन गरिनेछन् ।•\tशिशुकक्षादेखि उच्च तहसम्म निःशुल्क शिक्षा सुनिश्चित गरिनेछ ।•\tपूर्वाधार, पाठ्यक्रम, शिक्षक, सिकाइ प्रकृया र मूल्याङ्कनमा एकरूपता तथा समान गुणस्तर मापदण्ड लागू गरिनेछ ।•\tअनुसन्धान केन्द्रित प्रविधियुक्त सीपमूलक शिक्षाप्रणाली विकास गरिनेछ ।•\tप्रत्येक प्रदेशमा कृत्रिम बौद्धिकता (Artificial Intelligence) आधारित आधुनिक प्रविधियुक्त अध्ययन तथा अनुसन्धान केन्द्रको स्थापना गरिनेछ ।•\tराष्ट्रिय उच्च शिक्षा विकास तथा अनुगमन वोर्डको गठन गरी देशभित्र रहेका सम्पूर्ण विश्वविद्यालयहरूको शैशिक सिकाइ प्रणाली, मूल्याङ्कनविधि तथा पूर्वाधारको न्यूनतम् मापदण्ड तय गरी उच्च शिक्षामा एकरूपता ल्याउने नीति सम्पादन गरिनेछ ।   क.3 न्याय तथा कानुनी व्यवस्थानेपालमा न्याय प्रणाली जटिल, महँगो र आम नागरिकको पहुँचबाहिर बन्दै गएर न्याय धनी र शक्तिशालीको विशेषाधिकारजस्तै बन्न पुगेको छ। कानुनी सेवा निजीकरण, उच्च शुल्क र प्रक्रियागत ढिलाइका कारण आम नागरिक न्यायबाट वञ्चित छन्।जसपा, नेपाल न्यायलाई नागरिकको मौलिक अधिकार मानी कानुनी सेवालाई राज्यको प्रत्यक्ष दायित्वका रूपमा स्थापित गर्दै निःशुल्क, छिटोछरितो र पहुँचयोग्य न्याय प्रणाली निर्माण गर्न दृढ प्रतिबद्धता व्यक्त गर्दछ । प्रमुख कार्यक्रमहरू •\tकानुनी सेवालाई राज्यको प्रत्यक्ष सेवा बनाउँदै कानुन र न्यायलाई पूर्णतः सार्वजनिक दायित्वका रूपमा स्थापित गरिनेछ।•\tसबै नागरिकका लागि निःशुल्क कानुनी सहायताको व्यवस्था प्रदान गरिनेछ।•\tसरल प्रक्रिया र स्पष्ट समयसीमासहित छिटोछरितो तथा पहुँचयोग्य न्याय प्रणाली कार्यान्वयनमा ल्याईनेछ।•\tसंघीय संरचनाअनुरूप न्यायालयको पुनर्संरचना तथा न्याय प्रणालीमा सुधार गरिनेछ । •\tसंघीय शासन प्रणालीअनुसार प्रहरी ऐन संशोधन गरी व्यावसायिक जनमैत्री, उत्तरदायी र अधिकार सम्पन्न सुरक्षा व्यवस्था स्थापित गरिनेछ।•\tसंघीय निजामती ऐन 6 महिनाभित्र पारित गराउन प्रयास गरिनेछ।•\tसंघ, प्रदेश र स्थानीय तहबीच स्रोत र अधिकार बाँडफाँटको न्यायोचित कानुनी व्यवस्था गरिनेछ।ख. वित्तीय क्षेत्रनेपालको वित्तीय प्रणाली नगद केन्द्रित कारोबार, अतिरिक्त ब्याज तथा मुनाफामुखी बैंकिङ्ग र कमजोर नियमनका कारण भ्रष्टाचार, असमानता र वित्तीय अस्थिरताको जोखिममा परेको छ। जसपा, नेपाल शतप्रतिशत नगदरहित अर्थतन्त्रमार्फत् पारदर्शिता र शून्य भ्रष्टाचारतर्फ उन्मुख वित्तीय प्रणाली निर्माण गर्दै बैंकिङ्ग क्षेत्रलाई अत्यधिक नाफा कमाउने संस्थाबाट रूपान्तरण गरी सेवा केन्द्रित, सुरक्षित र सार्वजनिक हितमुखी संरचनाका रूपमा स्थापित गर्ने प्रतिबद्धता व्यक्त गर्दछ।ख.१ नगदरहित कारोबारनगद केन्द्रित कारोबारले भ्रष्टाचार, कालोधन र आर्थिक अपारदर्शिता बढाएको छ । त्यसैले नेपाललाई नगदरहित कारोबार गर्ने देशको रूपमा रूपान्तरित गर्दै लगिनेछ ।ख. २ सहकारीद्वारा अपचलित रकम फिर्ता गराउँदै सहकारी पीडितलाई न्याय दिलाइनेछ ।  ग. भ्रष्टाचार नियन्त्रण र सुशासनदेशमा व्याप्त भ्रष्टाचार एवं वेथितिले गर्दा नागरिकले सुशासनको प्रत्याभूति गर्न सकेको छैन । राज्यको हरेक क्षेत्रमा अनुशासनको अभाव, राज्यको श्रोत-साधनको दुरूपयोग र दण्डहीनता बढेको देखिन्छ । लोकतान्त्रिक सरकारको प्रमुख दायित्त्व पारदर्शिता हो । पारदर्शिताको अभावकै कारण राज्यप्रति आमजनमानसमा विश्वासको संकट व्याप्त छ । हरेक क्षेत्रमा विकृति, विसङ्गति र वेथिति व्याप्त रहेको हुनाले नयाँ पुस्ताको नागरिक सडकमा उर्लेर विद्रोह गर्न बाध्य भएका हुन् भने आम नागरिकमा असन्तोष एवं नैराश्यता बढ्दो छ । तसर्थ जसपा, नेपाल भ्रष्टाचारमा शून्य सहनशीलताको नीति लिँदै सुशासनको प्रत्याभूति नागरिकलाई दिलाउन प्रतिवद्ध छ।कार्यक्रमहरू •\tभ्रष्टाचारमा शून्य सहनशीलताको नीति अपानाइनेछ । •\tभ्रष्टाचार नियन्त्रणलाई अझ प्रभावकारी बनाउन जनलोकपालको व्यवस्था गरिनेछ । •\tसरकारका हरेक निर्णयलाई नीतिगत निर्णयको रूपमा गरिने प्रवृत्तिलाई दुरूत्साहन गरी नीतिगत निर्णयहरूमा परिभाषित नीति अपनाइनेछ ।•\tराज्यको हरेक तहको निर्णय प्रक्रियामा पारदर्शी नीति अपनाइनेछ ।•\tप्रविधि, नीति र संस्थागत सुधारमार्फत् राज्यले प्रवाह गर्ने सबै सेवाहरूलाई डिजिटल, ट्रयाकिङ गर्न मिल्ने, छिटोछरितो र जवाफदेही बनाउँदै भ्रष्टाचारमुक्त, नागरिकमैत्री र आधुनिक डिजिटल राज्य निर्माण गर्ने ।•\t2047 सालदेखि हालसम्म भएका निर्वाचित जनप्रतिनिधिहरू, प्रधानमन्त्रीलगायत मन्त्रीहरू, उच्च पदस्थ कर्मचारीहरू, सुरक्षा निकायका उच्च पदस्थ पदाधिकारीहरू र संवैधानिक आयोगहरूमा भएका पदाधिकारीहरूको सम्पत्ति छानविन गरिनेछ । घ. वैदेशिक रोजगारी वैदेशिक रोजगारी रहर नभई बाध्यता हो।तसर्थ आन्तरिक रोजगारी प्रवर्द्धन गर्नु राज्यको मूल दायित्त्व हो भन्ने जसपा, नेपालको मान्यता रहँदै आएको छ।आन्तरिक रोजगारीको प्रत्याभूति नहुञ्जेलसम्म वैदेशिक रोजगारीमा जाने नागरिकहरूको लागि सीप विकास, प्रशिक्षण तथा रोजगारीमा जाँदा आवश्यक पर्ने लागत खर्चको उचित व्यवस्थापन रोजगारदाताबाट ग्यारेन्टी गरिनुपर्दछ । साथै विदेशबाट प्राप्त रेमिट्यान्स रकम पनि औपचारिक  बैंकिङ्ग प्रणालीबाट भित्र्याउनुपर्दछ । प्राप्त रेमिट्यान्स रकम मध्येबाट महत्त्वपूर्ण अंश श्रमिकको विकास तथा संरक्षणमा खर्च गरिनुपर्दछ । कार्यक्रमहरू •\tबैदेशिक रोजगारमा रहेका श्रमिकहरूको सुरक्षित रोजगारीको ब्यवस्था गरिनेछ । •\tबैदेशिक रोजगारमा जाने श्रमिकहरूको लागि निःशुल्क (फ्रि भिसा र फ्रि टिकट) रोजगारी प्रदान गर्ने नीति लागू गरिनेछ । •\tबैदेशिक रोजगारीमा गएका नागरिकहरूको सुरक्षाको प्रत्याभूति गरिने छ । •\tबैदेशिक रोजगारीबाट फर्केका नागरिकहरूको लागि वैदेशिक रोजगारमा हुँदा सिकेको सीपको आधारमा स्वदेशमै रोजगारीको प्रवन्ध गरिने नीति लिइनेछ । ङ. जलवायु परिवर्तन र वातावरणीय न्यायवर्तमानमा देखापरिरहेको जलवायु परिवर्तन र वातावरणीय प्रदूषणले चौतर्फि नकारात्मक प्रभाव बढ्दै गएको र यसबाट हरेक क्षेत्रको भविष्य चुनौतीपूर्ण देखिन्छ । वातावरणीय सन्तुलन कायम गरी सम्पूर्ण नागरिक एवं जीवजन्तुहरूका लागि आवश्यक स्वस्थ्य वातावरण प्रदान गर्दै वातावरणीय न्यायको लागि जसपा, नेपाल हरित विकासलाई राष्ट्रिय प्राथमिकता बनाउनेछ।प्रमुख कार्यक्रमहरू•\tवन संरक्षण र सम्वर्द्धन कार्यक्रमहरू विस्तार गरिनेछ।•\tजलवायु अनुकूल कृषि प्रवर्द्धन गरिनेछ।•\tनवीकरणीय ऊर्जाको प्रयोग बढाइनेछ।•\tप्रदूषण नियन्त्रणका कार्यक्रमहरू लागू गरिनेछ।•\tव्यवस्थित शहरीकरण कार्यक्रम सञ्चालन गरिनेछ।•\tवन्य जीवजन्तुहरूका लागि सुरक्षित वास, स्वस्थ्य आहारसहित सुरक्षाको प्रवन्ध गरिनेछ ।च. चुरे संरक्षण र पर्यावरणीय सन्तुलनचुरे क्षेत्र नेपालको जलस्रोत, जैविक विविधता र कृषि प्रणालीका लागि अत्यन्त महत्त्वपूर्ण रहेको छ । कमजोर भौगोलिक संरचना र प्राकृतिक स्रोतको अन्धाधुन्ध दोहनका कारण भूक्षय, बाढीपहिरो अत्यधिक बढेर पहाडतर्फ जंगलको विनाश र मधेशका जिल्लाहरू सुखाग्रस्त तथा नदी कटान तीव्र हुँदै गएको छ। फलतः मधेश मरूभूमिमा परिणत हुने खतरा बढ्दैछ । यस अवस्थालाई सम्बोधन गर्न वातावरणीय सन्तुलन कायम राख्ने उद्देश्यसहित वन संरक्षण, नदी नियन्त्रण, भूसंरक्षण र स्थानीय जीविकोपार्जन सुधार कार्यक्रमलाई एकीकृत रूपमा अघि बढाउने दीर्घकालीन रणनीति अवलम्बन गर्ने प्रतिबद्धता जसपा, नेपाल व्यक्त गर्दछ।प्रमुख कार्यक्रमहररू•\tनदी उकास तथा कटान नियन्त्रण कार्यक्रम विस्तार गरिनेछ।•\tजलस्रोत र खानेपानीका मुहान संरक्षण गरिनेछ।•\tवन संरक्षण र सम्वर्द्धनका अभियान सञ्चालन गरिनेछ।•\tमाटो, बालुवा तथा ढुंगा निकासीमा कडा नियन्त्रण गरिनेछ।•\tचुरे क्षेत्र व्यवस्थापनका लागि दीर्घकालीन गुरूयोजना कार्यान्वयन गरिनेछ।•\tस्थानीय समुदायको जीविकोपार्जन सुधारका वैकल्पिक कार्यक्रम लागू गरिनेछ।छ. वैज्ञानिक भू-उपयोग, भूमिसुधार र भू-व्यवस्थापन नीतिअवैज्ञानिक तथा अव्यवस्थित बसोबास, अनियन्त्रित प्लटिङ, कृषियोग्य भूमिको क्षय र जोखिमयुक्त क्षेत्रमा निर्माणका कारण नेपालको भू-उपयोग प्रणाली दिगो रहन सकेको छैन। खाद्य सुरक्षा र वातावरणीय सन्तुलनका लागि वैज्ञानिक भूमि व्यवस्था, वर्गीकरण र दीर्घकालीन योजना अपरिहार्य छ। यस सन्दर्भमा जसपा, नेपाल आधुनिक वैज्ञानिक भू-उपयोग नीतिसँग मेल खाने न्यायोचित नयाँ भूमिसुधार र भू-व्यस्थापन नीति अघि बढाउने प्रतिबद्धता व्यक्त गर्दछ।प्रमुख कार्यक्रमहरू•\tवैज्ञानिक नक्साङ्कनका आधारमा कृषियोग्य, आवासीय, औद्योगिक, वन तथा जोखिमयुक्त क्षेत्र स्पष्ट रूपमा वर्गीकरण गरिनेछ।•\tअव्यावहारिक भूमि विधेयक खारेज गरी नयाँ वैज्ञानिक भूउपयोग कानुन तर्जुमा गरिनेछ।•\tउर्वर कृषि जमिन संरक्षण गर्दै अनावश्यक प्लटिङ र अतिक्रमणमा कडा नियन्त्रण गरिनेछ।•\tबाढीपहिरो र नदी कटान जोखिम भएका क्षेत्रमा निर्माण कार्य कडाइका साथ नियमन गरिनेछ।•\tडिजिटल भू-अभिलेख र पारदर्शी जग्गा प्रशासन प्रणाली विस्तार गरिनेछ।•\tयोजनाबद्ध शहरी विकास तथा सुरक्षित पुनर्स्थापना कार्यक्रम कार्यान्वयन गरिनेछ।•\tस्थानीय सरकारको भूउपयोग कार्यान्वयन क्षमता प्राविधिक तथा कानुनी रूपमा सुदृढ गरिनेछ।•\tचुरे वनक्षेत्र तथा सार्वजनिक जग्गाको संरक्षणका लागि आवश्यक कानुनी व्यवस्था गरिनेछ ।ज. कृषि जमिनको चक्लाबन्दी र कृषिको आधुनिकीकरणखण्डीकृत जमिन, परम्परागत खेती, कमजोर भण्डारण संरचना, उत्पादनको उचित मूल्य निर्धारण तथा बजारको अभावका कारण कृषि क्षेत्र उत्पादनशील हुन सकेको छैन। जसपा, नेपाल वैज्ञानिक चक्लाबन्दी, सहकारी खेती र आधुनिक प्रविधिमार्फत् कृषिलाई प्रतिस्पर्धी, दिगो र व्यावसायिक बनाउने प्रतिबद्धता व्यक्त गर्दछ।प्रमुख कार्यक्रमहरू•\tवैज्ञानिक चक्लाबन्दी कार्यक्रम लागू गरिनेछ।•\tसहकारीमा आधारित सामूहिक खेती विस्तार गरिनेछ।•\tयान्त्रीकरण र सिँचाइ प्रणालीलाई तीव्र रूपमा विस्तार गरिनेछ।•\tआधुनिक भण्डारण तथा शीतभण्डार प्रणाली  विस्तार गरिनेछ।•\tउत्पादित वस्तुको उचित मूल्य निर्धारण तथा बजार व्यवस्थापन गरिनेछ।•\tविशेष कृषि क्षेत्रहरूको विकास र प्रवर्द्धनको व्यवस्था गरिनेछ ।  •\tकृषि उत्पादनको प्रतिफल सुनिश्चित गरिनेछ ।•\tभर्टिकल फार्मिङ (Vertical Farming) प्रवर्द्धनमार्फत् आगामी ५ वर्षभित्र पचासलाख रोजगारी सिर्जना गरिनेछ ।झ. सशक्त कृषि व्यवस्था कृषि प्रणाली परम्परागत हुनुको साथै विभिन्न प्रकारका उत्पादन जोखिम, अव्यावहारिक ऋण व्यवस्था र बजार असुरक्षाले वर्तमान कृषि क्षेत्र कमजोर भएको छ । तसर्थ,  कृषि क्षेत्रको उत्पादकत्व बृद्धि गर्नका लागि आधुनिक कृषि प्रणाली लागू गर्नुको साथै सिँचाई, उन्नत बीउबिजन, मलखाद्य, कृषि बालीको बीमा सुनिश्चिता, सुलभ र सस्तो कृषि ऋण, विद्युत आपूर्ति, उत्पादनका न्यूनतम मूल्य कायम गर्नुको साथै बजार व्यवस्थापन आवश्यक देखिन्छ । साथै किसानले लगाएको व्यवस्था महँगो ऋण, उत्पादन जोखिम र बजार असुरक्षाले किसानलाई कमजोर बनाएको छ। जसपा, नेपाल किसानलाई सुरक्षित, सम्मानजनक र लाभदायक कृषि पेशातर्फ उन्मुख गराउनेछ।प्रमुख कार्यक्रमहरू•\tकिसानलाई सस्तो, सुलभ ब्याजदर र व्यावहारिक प्रणालीमा कृषि ऋण ब्याजदरमा कृषि ऋण उपलब्ध गराइनेछ।•\tबीउबिजन, मलखाद समयमै आपूर्ति हुने व्यवस्था गरिनेछ  ।  •\tबाली नालीका विभिन्न जोखिम न्यूनिकरण गर्न बाली बीमा कार्यक्रम देशव्यापी रूपमा विस्तार गरिनेछ।•\tकृषि उत्पादनका न्यूनतम समर्थन मूल्य सुनिश्चित गरिनेछ।•\tकृषि उपजका लागि बजारको  सुनिश्चितता गरिनेछ।•\tकृषि क्षेत्रमा देखा परेको  विचौलियाबाट उत्पन्न समस्याको अन्त्य गरिनेछ ।•\tकृषि सडकको विस्तार र स्तरोन्नति गरिनेछ । ञ. दिगो विकास लक्ष्य (SDGs) प्रति प्रतिबद्धतादिगो विकास दीर्घकालीन समृद्धिको आधार हो।संयुक्त राष्ट्रसंघको दिगो विकास लक्ष्यहरू (Sustainable Development Goals) लाई नीति, बजेट र कार्यान्वयनसँग प्रत्यक्ष रूपमा जोड्नेछ।प्रमुख कार्यक्रमहरू•\tगरिबीको रेखामुनी रहेका जनसङ्ख्यालाई आगामी ५ वर्षभित्र १० प्रतिशतमा ल्याइनेछ ।•\tशिक्षा र स्वास्थ्य क्षेत्रमा सार्वजनिक लगानी बढाइनेछ।•\tसाक्षरता दरलाई आगामी ५ वर्षभित्र ९० प्रतिशत पुर्याइनेछ । •\tलैङ्गिक असमानता हटाउने कार्यक्रमहरू सञ्चालन गरिनेछ।•\tवातावरण संरक्षणलाई नीति तथा बजेटसँग जोडिनेछ।•\tसमावेशी विकास कार्यक्रमलाई प्राथमिकताका साथ प्रभावकारी बनाइनेछ ।•\tसम्पूर्ण नागरिकलाई खानेपानीको व्यवस्था सुनिश्चित गरिनेछ ।ट. राष्ट्रिय पूर्वाधार : रेल र सडक सञ्जाल विस्तारपूर्वाधार विकासबिना आर्थिक रूपान्तरण सम्भव हुँदैन।जसपा, नेपालले देशव्यापी रूपमा पूर्वाधारको विकास र यातायात सञ्जाललाई आर्थिक मेरूदण्डका रूपमा विकास गर्नेछ।प्रमुख कार्यक्रमहरू•\tहुलाकी राजमार्ग परियोजना आगामी ५ वर्षभित्र सम्पन्न गरिनेछ।•\tपूर्व-पश्चिम रेलमार्ग निर्माणलाई उच्च प्राथमिकता दिइनेछ।•\tमधेशका जिल्लाहरूमा उत्तर-दक्षिण सडक सञ्जालसहित आर्थिक करिडोर विकास गरिनेछ।•\tकाठमाण्डौँ-निजगढ द्रुतमार्गलाई आगामी २ वर्षभित्र संचालनमा ल्याइनेछ ।•\tसुरक्षित यातायातको व्यवस्थाका साथै सडक न्यूनीकरणको नीति लिइनेछ ।  •\tग्रामीण सडक स्तरोन्नति कार्यक्रम विस्तार गरिनेछ।•\tव्यापार प्रवर्द्धनका लागि पूर्वाधार सुदृढ गरिनेछ।ठ. औद्योगिकीकरण र उत्पादनमुखी अर्थतन्त्रआयातमा निर्भर अर्थतन्त्रलाई उत्पादन र निर्यातमूखी बनाउनु अपरिहार्य छ। जसपा, नेपाल औद्योगिक विकासमार्फत् कुल गार्हस्थ्य उत्पादनमा वृद्धि गर्दै आन्तरिक रोजगारी सिर्जना गर्ने प्रतिवद्धता गर्दछ।साथै देशमा रहेको प्राकृतिक स्रोत - जल, जमिन, जङ्गल र स्रोतहरूका साथै कृषिमा आधारित उद्योग तथा कलकारखाना स्थापना गरिनेछ । प्रमुख कार्यक्रमहरू•\tप्रादेशिक औद्योगिक क्लस्टर (Provincial Industrial Cluster) विकास गरिनेछ।•\tविशेष आर्थिक क्षेत्र (Special Economic Zone) स्थापना तथा विस्तार गरिनेछ।•\tकृषिमा उद्योगको विकास एवं प्रवर्द्धन गरिनेछ।•\tविद्युतको उत्पादन बृद्धि गरी उपयोग र बजारीकरणमार्फत\\ औद्योगिकीकरणलाई बल प्रदान गर्ने नीति अपनाइनेछ । •\tहरित उद्योगलाई प्राथमिकता दिइनेछ।•\tघरेलु उत्पादन प्रवर्द्धनका लागि प्रोत्साहन कार्यक्रम लागू गरिनेछ।•\tरूग्न एवं बन्द रहेका सार्वजनिक उद्योगहरू सञ्चालनमा ल्याइनेछ । ड. दलित र महिला अधिकारजात,जाति, वर्ग र वर्णमा आधारित विभेदले दलित र महिलालाई अवसरबाट वञ्चित गरेको छ।जसपा, नेपाल सामाजिक न्यायमा आधारित विद्यमान सबै प्रकारका विभेदलाई अन्त्य गर्दै समान अवसर, स्रोत-साधन, सत्ता र शक्तिमा पहुँच, अधिकारको प्राप्ति र त्यसको प्रभावकारी कार्यान्वयनमा प्रतिबद्ध छ।प्रमुख कार्यक्रमहरू•\tसंविधान प्रदत्त अधिकारहरूको प्रभावकारी कार्यान्वयन सुनिश्चित गरिनेछ।•\tशिक्षा, स्वास्थ्य र रोजगारीमा लक्षित कार्यक्रम सञ्चालन गरिनेछ।•\tसमाजमा व्याप्त सबै प्रकारका हिँसाविरूद्ध कडा कानुनी व्यवस्था गरिनेछ।•\tराज्य संयन्त्रको नेतृत्व तहमा सहभागिता बढाइनेछ।•\tदलित र महिलाको सामाजिक, आर्थिक र राजनीतिक सशक्तिकरणका लागि विशेष योजना लागू गरिनेछ।•\tसामाजिक विभेदहरूको अन्त्य गरिनेछ ।  ढ. सामाजिक न्याय, समावेशिता र विभेदरहित सामाजिक व्यवस्थासभ्य लोकतान्त्रिक समाजमा सबै प्रकारका विभेदहरू अस्वीकार्य हुन्छन् । समावेशी तथा सामाजिक लोकतन्त्र, सामाजिक आर्थिक न्याय बिना दिगो शान्ति र स्थायित्व सम्भव छैन। तसर्थ सामाजिक न्याय प्रत्याभूतिका लागि विभेदरहित लोकतान्त्रिक सामाजिक व्यवस्था निर्माण गर्ने लक्ष्यसहित जसपा, नेपाल नेपालमा युगौँदेखि कायम रहेका जात,जाति, वर्ग, वर्ण र लिङ्गका आधारमा असमानता, शोषण, उत्पीडन र विभेदलाई सदाको लागि अन्त्य गरी समतामूलक समाजको निर्माण गर्दै समाजवादी लोकतान्त्रिक व्यवस्थाप्रित प्रतिबद्ध छ ।   प्रमुख कार्यक्रमहरू•\tसबै समुदायलाई समेट्ने समावेशीताको नीति कार्यान्वयन गरिनेछ।•\tसबै नागरिकलाई न्यायोचित समान अवसर सुनिश्चित गरिनेछ।•\tलक्षित सामाजिक संरक्षण कार्यक्रम विस्तार गरिनेछ।•\tआर्थिक, सामाजिक र राजनीतिक रूपले वञ्चितीकरण तथा बहिष्करणमा परेका वा पारिएका सीमान्तकृत समुदायहरू- मधेशी, आदिवासी जनजाति, थारू, खस, दलित, पिछडावर्ग, महिला, मुस्लिमलगायत अन्य अल्पसङ्ख्यक समुदायहरूको अधिकार, राष्ट्रिय पहिचान र सम्मानका साथै विना भेदभाव राज्यद्वारा प्रदान गरिने सेवा-सुविधा, अवसर, स्रोत-साधन, सत्ता र शक्तिको पहुँचमा समानुपातिक प्रतिनिधित्व गराई सामाजिक न्यायको प्रत्याभूति गराइनेछ । •\tदेशको सामाजिक संरचनामा दलित समुदाय, जातिगत भेदभाव, गरिबी र शैक्षिक रूपमा पिछडिएका छन् । तसर्थ दलित र महिलाहरूका लागि समान अधिकार न्यायोचित प्रतिनिधित्त्व र सामाजिक न्यायको प्रत्याभूति गराउन उनीहरूका लागि छुट्टै आरक्षित संसदीय/प्रादेशिक निर्वाचन क्षेत्रको व्यवस्था गरिनेछ । •\tसमाजमा विद्यमान वर्गीय, जातीय, क्षेत्रीय, लिङ्गियलगायत सबै खाले शोषण, उत्पीडन र विभेदको अन्त्य गरी समता, स्वतन्त्रता एवं न्यायमा आधारित सामाजिक-आर्थिक व्यवस्था निर्माण गरिनेछ ।ण. सामाजिक सुरक्षागरिब, ज्येष्ठ नागरिक, अपाङ्गता भएका व्यक्ति, एकल महिला र जोखिममा परेका समुदायको संरक्षण बिना समावेशी विकास सम्भव हुँदैन। जसपा, नेपाल सामाजिक सुरक्षालाई दया होइन, नागरिकको मौलिक अधिकारका रूपमा संस्थागत गर्ने पक्षमा दृढ छ।प्रमुख कार्यक्रमहरु•\tजीवनचक्रमा आधारित सामाजिक सुरक्षा प्रणाली विस्तार गरिनेछ।•\tवृद्धभत्ता, अपाङ्गता भत्ता र बाल संरक्षण कार्यक्रम सुदृढ गरिनेछ।•\tडिजिटल प्रणालीमार्फत् लक्षित वर्गसम्म सेवा पुर्याइनेछ।•\tविपद् प्रभावितका लागि आकस्मिक राहत कोष स्थापना गरिनेछ।•\tसामाजिक सुरक्षा कार्यक्रमको पारदर्शी अनुगमन गरिनेछ।त. लैङ्गिक समानता र अपाङ्गता लगायतका सामाजिक समावेशीकरण कानुनी पहिचानमा प्रगति भए पनि लैंगिक तथा यौनिक अल्पसङ्ख्यक (LGBTIQ+) र अपाङ्गता भएका समुदाय अझै सामाजिक विभेद, हिँसा, बहिष्करण र अवसरको अभावको सामना गरिरहेका छन्। जसपा, नेपाल यस प्रकारका सबै नागरिकका लागि समान अधिकार, सम्मान, सुरक्षित जीवन र समान अवसर सुनिश्चित गर्नु राज्यको मूल दायित्व हो भन्ने मान्यतासहित यस समुदायमैत्री समावेशी सशक्तिकरणमा प्रतिबद्ध छ।प्रमुख कार्यक्रमहरू•\tलैङ्गिक तथा यौनिक अल्पसङ्ख्यक र अपाङ्गता भएका नागरिकहरूको सामाजिक, आर्थिक र राजनीतिक अधिकारहरूमा समानता प्रदान गरिनेछ ।•\tलैङ्गिक तथा यौनिक अल्पसङ्ख्यक र अपाङ्गमैत्री कानुनी व्यवस्था तथा प्रभावकारी कार्यान्वयन सुनिश्चित गर्दै सबै क्षेत्रमा प्राथमिकताकासाथ समान व्यवहार गरिनेछ।•\tस्वास्थ्य, शिक्षा र रोजगारीमा समान अवसर प्रदान गर्दै समावेशी कार्यक्रम सञ्चालन गरिनेछ।•\tसामाजिक सचेतना अभियानमार्फत् सम्मान र स्वीकार्यता प्रवर्द्धन गरिनेछ।थ. संस्कृति, संरक्षण एवं पर्यटन विकास तथा प्रवर्द्धन नेपालको साँस्कृतिक विविधता, धार्मिक परम्परा र प्राकृतिक विविधताको सौन्दर्यता एवं राष्ट्रिय पहिचान तथा आर्थिक समृद्धिका आधार हुन्।प्रभावकारी संस्कृति संरक्षण, प्रवर्द्धन र पूर्वाधारको अभावले गर्दा पर्यटनको सम्भावना अझै पूर्णरूपमा उपयोग हुन सकेको छैन। यस अवस्थालाई सम्बोधन गर्न संस्कृति संरक्षण र पर्यटन विकासलाई राष्ट्रिय प्राथमिकता बनाउन जसपा, नेपाल प्रतिबद्ध छ।प्रमुख कार्यक्रमहरू•\tलुम्बिनी र जनकपुरधामलाई साँस्कृतिक एवं धार्मिक पर्यटकीय केन्द्रको रूपमा विकसित गरिनेछ।•\tसाँस्कृतिक सम्पदाहरूको संरक्षण र पुनरूत्थानका कार्यक्रमहरू विस्तार गरिनेछ।•\tधार्मिक, साहसिक तथा ग्रामीण पर्यटन प्रवर्द्धन गरिनेछ।•\tपर्यटन विकासका लागि पूर्वाधार, पहुँच, मार्ग र सूचना केन्द्रको विस्तार गरिनेछ।•\tप्रादेशिक तथा स्थानीयतहमा रहेका साँस्कृतिक,धार्मिक, प्राकृतिक तथा साहसिक एवं विशिष्टतायुक्त स्थलहरूलाई पर्यटकीय क्षेत्रको रूपमा विकास गरिनेछ।•\tआन्तरिक तथा वाह्य पर्यटन प्रवर्द्धनका लागि प्रचार-प्रसार सुदृढ गरिनेछ।•\tसम्बन्धित क्षेत्रको विशेषताहरूको संभाव्यताको आधारमा नयाँ-नयाँ पर्यटकीय क्षेत्रहरूको विकास तथा विस्तार गरिनेछ ।•\tपर्यटकीय स्थल तथा क्षेत्रहरूलाई आधुनिकीकरण एवं नौलोपनसिहत आकर्षक नीति अवलम्बन गरिनेछ ।द. युवा सशक्तिकरण तथा खेलकुद विकासयुवा जनशक्ति नेपालको सबैभन्दा ठूलो पूँजी हो। रोजगारी, सीप र अवसरको अभाव हटाउँदै खेलकुदमार्फत् स्वास्थ्य र अनुशासित जनशक्ति निर्माण गर्दै राष्ट्रिय गौरव अभिवृद्धि गर्नु आवश्यक छ।जसपा, नेपाल यी लक्ष्यहरू प्राप्त गर्न युवा सशक्तिकरण र खेलकुद विकासलाई राज्यको प्रमुख प्राथमिकताका रूपमा अघि बढाउन प्रतिवद्ध छ ।प्रमुख कार्यक्रमहरू•\tसातवटै प्रदेशहरूमा अन्तर्राष्ट्रियस्तरको क्रिकेट तथा फुटवल रंगशाला आगामी पाँच वर्षभित्र निर्माण गरिनेछ ।•\tयुवा रोजगारी, उद्यमशीलता र सीप विकास कार्यक्रम विस्तार गरिनेछ।•\tखेलकुद पूर्वाधार, प्रशिक्षण केन्द्रहरूको विस्तार गर्दै प्रतिभा खोज अभियान सञ्चालन गरिनेछ।•\tविद्यालयस्तरदेखि खेल संस्कृतिको विकास गरिनेछ।•\tराष्ट्रिय तथा अन्तर्राष्ट्रिय प्रतियोगिताहरू आयोजना गरिनेछ।•\tदेशका हरेक क्षेत्रका नीति निर्माणमासमेत युवाको सहभागिता सुनिश्चित गरिनेछ।•\tयुवा रोजगारी अभिवृद्धिका लागि परियोजना धितो राखी न्यूनतम व्याजदरमा पूँजी उपलब्ध गराइनेछ ।•\tसीपमूलक स्वरोजगार कार्यक्रमहरू संचालन तथा प्रवर्द्धन गर्न आवश्यक नीति लिइनेछ ।ध. ग्रामीण तथा शहरी विकासग्रामीण तथा शहरी असन्तुलन, अव्यवस्थित बसोबास र कमजोर पूर्वाधारले समावेशी विकासमा अवरोध पुर्‍याएको छ। योजनाबद्ध शहरीकरण र सशक्त ग्रामीण विकास अर्थतन्त्र अपरिहार्य छ । यी लक्ष्य हासिल गर्न ग्रामीण तथा शहरी विकासलाई राष्ट्रिय प्राथमिकताका रूपमा अघि बढाउन जसपा, नेपाल प्रतिबद्ध छ ।प्रमुख कार्यक्रमहरू•\tएकीकृत ग्रामीण विकास योजना लागू गरिनेछ।•\tयोजनाबद्ध शहरीकरण र सुरक्षित बसोबास प्रवर्द्धन गरिनेछ।•\tखानेपानी, ढल र फोहोरमैला व्यवस्थापन प्रणालीमा सुधार गरिनेछ।•\tडिजिटल सेवा र स्मार्ट सिटी तथा गाउँको अवधारणा विस्तार गरिनेछ।•\tक्षेत्रीय सन्तुलनका लागि पूर्वाधारमा लगानी बढाइनेछ।•\tअति पिछडिएको क्षेत्रलाई नमूना ग्रामीण बस्तीको रूपमा विकसित गरिनेछ । •\tतराई - मधेशलगायत देशभरी रहेका दलित बस्तीहरूलाई व्यवस्थित र सुविधायुक्त ग्राम बस्तीको रूपमा विकसित गरिनेछ ।  न. खाद्य सुरक्षाखाद्य आत्मनिर्भरता देश विकास र राष्ट्रिय सुरक्षासँग जोडिएको विषय हो। जसपा, नेपाल खाद्य सुरक्षाको संविधान प्रदत्त मौलिक अधिकारलाई  सुदृढ गर्दछ ।  प्रमुख कार्यक्रमहरू•\tराष्ट्रिय खाद्य भण्डारण प्रणाली व्यवस्थित र सुदृढ गरिनेछ।•\tआपूर्ति शृङ्खला सुधार गरिनेछ।•\tआपतकालीन खाद्य भण्डार विकास गरिनेछ।•\tमूल्य स्थिरता सुनिश्चित गर्ने संयन्त्र लागू गरिनेछ।निष्कर्ष जसपा, नेपाल यो घोषणा-पत्र मार्फत् यस्तो राज्य मोडेल चाहन्छ - जहाँ राज्यको उद्देश्य नागरिकलाई गुणस्तरीय सेवा प्रदान गर्नु हो । राज्य जनताको बोझ बन्दैन, न्यायपूर्ण सेवा, समान अवसर र पारदर्शी शासनमार्फत् प्रत्येक नागरिकलाई राष्ट्र निर्माणको सक्रिय शक्ति बनाउने अठोट गर्दछ।घोषणा-पत्रमा प्रास्तावित कार्यक्रमहरूको कार्यान्यवनमार्फत् लोककल्याणकारी राज्यको स्थापना गर्दै समातामूलक समाजको निर्माण र समानतामा आधारित समावेशी समाजवादी लोकतान्त्रिक शासन प्रणाली स्थापित गर्ने मूल लक्ष्य जसपा, नेपालले राखेको छ ।            धन्यावाद !                              जनता समाजवादी पार्टी, नेपाल                                  केन्द्रीय समिति",
      "link": "https://gorkhapatraonline.com/news/191978",
      "image": "https://gorkhapatraonline.com/storage/media/336999/conversions/Uprendra-yadhav-banner-original-thumb.jpg"
    },
    {
      "slug": "191977",
      "title": "‘युवामा देशभक्ति र नेतृत्वको गुण विकास हुनुपर्छ’",
      "timestamp": 1770940800000,
      "source": "gp",
      "content": "राष्ट्रपति रामचन्द्र पौडेलले विश्वव्यापी अवधारणाको रूपमा स्थापित राष्ट्रिय क्याडेट कोर (एनसीसी) ले युवामा राष्ट्रियता, देशभक्ति, नेतृत्व, आत्मविश्वास र राष्ट्रसेवाजस्ता गुणहरू विकास तथा प्रवर्धन गर्नु सकारात्मक पक्ष भएको बताउनु भएको छ ।",
      "longContent": "काठमाडौँ, फागुन १ गते । राष्ट्रपति रामचन्द्र पौडेलले विश्वव्यापी अवधारणाको रूपमा स्थापित राष्ट्रिय क्याडेट कोर (एनसीसी) ले युवामा राष्ट्रियता, देशभक्ति, नेतृत्व, आत्मविश्वास र राष्ट्रसेवाजस्ता गुणहरू विकास तथा प्रवर्धन गर्नु सकारात्मक पक्ष भएको बताउनु भएको छ । एनसीसी युथ एक्सचेन्ज प्रोग्राम अन्र्तगतका सहभागीहरूका लागि राष्ट्रपति शीतल निवासमा शुक्रबार आयोजित कार्यक्रमलाई सम्बोधन गर्दै उहाँले सो धारणा व्यक्त गर्नुभएको हो । “यसले विभिन्न देशका युवालाई एकत्रित गरेर उनीहरूलाई वफादार, अनुशासित, जिम्मेवार, भविष्यका प्रभावशाली नेतृत्वकर्ता र असल नागरिकको रूपमा रूपान्तरण गर्ने काम गर्दै आएको छ, यसले युवाहरूमा राष्ट्रियता, देशभक्ति, नेतृत्व, आत्मविश्वास र राष्ट्रसेवाजस्ता गुणहरू विकास तथा प्रवर्धनको काम गर्नु खुसीको विषय हो”, राष्ट्रपति पौडेलले भन्नुभयो । उहाँले यसप्रकारको युवा आदान–प्रदान कार्यक्रमले नेपाली सेनाले मित्र राष्ट्रका  सेनासँग आपसी सम्बन्धलाई बलियो बनाउनुका साथै क्याडेटहरूबीच सीप, संस्कृति र परम्पराहरूको आदान–प्रदान गर्ने सुनौलो अवसर समेत प्राप्त गरेको बताउनुभयो । नेपालका क्याडेटहरूले हालै भारत, भुटान, पाकिस्तान, र माल्दिभ्समा आयोजित युवा आदान–प्रदान कार्यक्रममा भाग लिई आफूलाई थप विकास गर्ने अवसर पाएको तथा यस्ता कार्यक्रमबाट एकआपसमा सामाजिक, आर्थिक र सांस्कृतिक यथार्थबारे राम्ररी बुझ्न र जान्न सकिने उहाँको भनाई थियो । “यस युवा आदान–प्रदान कार्यक्रमले हामीहरूबिचमा रहेका सम्बन्धलाई थप सुमधुर बनाउँदै विश्व नै एक समुदाय हो भन्ने सन्देश प्रवाह गर्नेछ भन्ने मेरो विश्वास छ”, राष्ट्रपति पौडेलले भन्नुभयो ।",
      "link": "https://gorkhapatraonline.com/news/191977",
      "image": "https://gorkhapatraonline.com/storage/media/336940/conversions/prez-01ffinal-original-thumb.jpg"
    },
    {
      "slug": "191976",
      "title": "‘निर्वाचनका लागि आचारसंहिता पालन आवश्यक छ’",
      "timestamp": 1770940800000,
      "source": "gp",
      "content": "निर्वाचन आयुक्त डा. जानकीकुमारी तुलाधरले मर्यादित र निष्पक्ष निर्वाचनका लागि आचारसंहिता कार्यान्वयनको साथ पालना आवश्यक रहेको बताउनुभएको छ ।",
      "longContent": "सन्तोष दहितदाङ, फागुन १ गते । निर्वाचन आयुक्त डा. जानकीकुमारी तुलाधरले मर्यादित र निष्पक्ष निर्वाचनका लागि आचारसंहिता कार्यान्वयनको साथ पालना आवश्यक रहेको बताउनुभएको छ । शुक्रबार दाङको भालुबाङमा निर्वाचन आयोग, नेपाल र नेपाल कानुन समाजद्वारा संयुक्त रूपमा आयोजित “निर्वाचन आचारसंहिताको प्रभावकारी कार्यान्वयन र सरोकारवालाको भूमिका” विषयक अन्तरक्रिया कार्यक्रममा उहाँले निर्वाचन आचारसंहिताको पूर्ण पालनाले मात्र स्वतन्त्र, स्वच्छ, निष्पक्ष र मर्यादित निर्वाचन सम्पन्न हुनेभएकाले त्यसको लागि आचारसंहिताको अक्षरशः पालना अनिवार्य भएको बताउनुभयो । लोकतन्त्रलाई स्वतन्त्र, स्वच्छ, निष्पक्ष र मर्यादित बनाउने आधार नै निर्वाचन आचारसंहिता भएको निर्वाचन आयुक्त डा. तुलाधरले बताउनुभयो । निर्वाचन केवल मतदानको प्रक्रिया मात्र नभई लोकतन्त्रको आत्मा भएको बताउँदै निर्वाचन आचारसंहिता २०८२ को मूल उद्देश्य निष्पक्ष, स्वतन्त्र र विश्वसनीय निर्वाचन सुनिश्चित गर्न आवश्यक रहेको बताउनुभयो । “मतदाताको स्वतन्त्र निर्णयको अधिकार संरक्षण गर्नु र निर्वाचन प्रक्रियाप्रति जनविश्वास अभिवृद्धि गर्नु हो, उहाँले भन्नुभयो, “आचारसंहिता सबैका लागि समान हुने भएकाले राजनीतिक दल, उम्मेदवार, सरकार, कर्मचारी, सञ्चारमाध्यम र सरोकारवाला सबै यसको पालक हुनुहुन्छ ।” उहाँले राज्य स्रोतको दुरुपयोग रोक्नु, समान प्रतिस्पर्धाको वातावरण निर्माण गर्नुपर्ने बताउनुभयो ।लोकतान्त्रिक शासन प्रणालीको मेरुदण्ड निर्वाचन भएकाले यसलाई स्वच्छ, निष्पक्ष, पारदर्शी र विश्वसनीय बनाउन आचारसंहिताको प्रभावकारी कार्यान्वयन अत्यन्त महत्वपूर्ण रहेको उल्लेख गर्नुभयो । आचारसंहिता केवल नैतिक बन्धनको दस्तावेज नभई लोकतान्त्रिक मर्यादा, राजनीतिक नैतिकता र सुशासनप्रतिको साझा प्रतिबद्धताको प्रतिबिम्ब भएको उहाँको जोड छ। निर्वाचन आयोग ऐन, २०७३ को दफा २२ बमोजिम निर्वाचन आचारसंहिता २०८२ माघ ४ गते राति १२ बजेदेखि लागू भइसकेको जानकारी दिनुभयो । कार्यक्रममा सरकारी स्रोत–साधनको दुरुपयोग रोक्ने, मर्यादित प्रचार–प्रसार सुनिश्चित गर्ने, घृणात्मक अभिव्यक्ति नियन्त्रण गर्ने, महिला, बालबालिका, अपाङ्गता भएका व्यक्ति तथा यौनिक तथा लैङ्गिक अल्पसंख्यक समुदायको सम्मान र संरक्षण गर्ने विषयलाई विशेष महत्व दिइएको थियो । डिजिटल युगमा सामाजिक सञ्जाल, अनलाइन प्लेटफर्म तथा कृत्रिम बुद्धिमत्ताको दुरुपयोग निर्वाचनको विश्वसनीयताका लागि चुनौती बन्दै गएको भन्दै भ्रामक सूचना, हेट स्पिच, झुटा समाचार र अवैध मत सर्वेक्षणले मतदाताको निर्णय प्रक्रियामा नकारात्मक असर पार्न सक्ने भन्दै सबै सरोकारवालाबाट उच्च सतर्कता आवश्यक रहेको उहाँको भनाइ छ ।निर्वाचन खर्चमा पारदर्शिता अर्को महत्वपूर्ण विषय भएको उल्लेख गर्दै उहाँले बैंकमार्फत खर्च व्यवस्थापन, खर्च विवरण सार्वजनिक गर्ने र स्रोत नखुलेको आर्थिक सहयोग रोक्ने व्यवस्था प्रभावकारी रूपमा लागू हुनुपर्ने बताउनुभयो । राजनीतिक दल र उम्मेदवारले मर्यादित प्रचारप्रसार गर्ने, खर्च सीमा पालना गर्ने र भ्रामक वा उत्तेजक अभिव्यक्ति प्रयोग नगर्ने विषयमा ध्यान दिनुपर्ने सुझाव आएको छ । कार्यक्रममा लुम्बिनी प्रदेशका भौतिक पूर्वाधार विकासमन्त्री भूमिश्वर ढकालले निर्वाचन आचारसंहिताको पूर्ण पालना भए नभएको विषयमा आयोगले सूक्ष्म ढंगले अनुगमन गर्नुपर्ने र आचारसंहिता विपरीत गतिविधि रोक्न कठोर बन्नुपर्ने बताउनुभयो । कार्यक्रमको प्रमुख अतिति समेत रहनुभएको मन्त्री ढकालले दलहरू चुनावी दौडमा रहेकाले आयोगले तोकेको समयअगाडि भइरहेका गतिविधि आचारसंहिताले छुन्छ कि छुँदैन भन्ने विषयमा सबै पक्ष गम्भीर र जिम्मेवार बन्नुपर्ने बताउनुभयो ।यस्तै, कार्यक्रममा कार्यक्रममा लुम्बिनी प्रदेशका प्रमुख सचिव कृष्णप्रसाद काप्रीले निर्वाचनलाई सफल बनाउन आचारसंहिताको पूर्ण पालना अनिवार्य भएको बताउनुभयो । नागरिक संवाद केन्द्रकी प्रमुख हेमा न्यौपानेले स्वागत मन्तव्यबाट सुरु भएको कार्यक्रममा पूर्व अर्थसचिव शिशिर कुमार ढुंगाना, निर्वाचन आयोगका सहसचिव ज्ञानहरी घिमिरेलगायतले आफ्नो धारणा राख्नुभएकोथियो । कार्यक्रमको सहजीकरण प्रदेश निर्वाचन कार्यालयका सूचना अधिकृत गेहेन्द्र कुँवरले गर्नुभएको थियो । कार्यक्रममा सहभागी राजनीतिक दल, नागरिक समाज, सुरक्षा निकाय र सरोकारवाला पक्षले निर्वाचन आचारसंहिताको पूर्ण पालना गर्ने प्रतिबद्धता गर्नुभयो ।",
      "link": "https://gorkhapatraonline.com/news/191976",
      "image": "https://gorkhapatraonline.com/storage/media/336942/conversions/Janaki-1-original-thumb.jpg"
    },
    {
      "slug": "191972",
      "title": "सुरक्षा संवेदनशीलता विश्लेषण गरी परिचालित हुन प्रहरी महानिरीक्षक कार्कीको निर्देशन",
      "timestamp": 1770940800000,
      "source": "gp",
      "content": "प्रहरी महानिरीक्षक दानबहादुर कार्कीले आसन्न निर्वाचनको समयमा देखापर्नसक्ने चुनौतीको समयमै सूचना सङ्कलन र सुरक्षा संवेदनशीलतालाई विश्लेषण गर्दै परिचालित हुन निर्देशन दिनुभएको छ ।",
      "longContent": "काठमाडौँ, फागुन १ गते । प्रहरी महानिरीक्षक दानबहादुर कार्कीले आसन्न निर्वाचनको समयमा देखापर्नसक्ने चुनौतीको समयमै सूचना सङ्कलन र सुरक्षा संवेदनशीलतालाई विश्लेषण गर्दै परिचालित हुन निर्देशन दिनुभएको छ । ‘आसन्न निर्वाचनको सन्दर्भमा अपनाउनुपर्ने सुरक्षा संवेदनशीलता तथा समसामयिक विषयवस्तुमा’ आज भर्चुअल माध्यमबाट प्रहरी कर्मचारीलाई निर्देशन दिँदै उहाँले आसन्न निर्वाचनलाई राष्ट्रिय सङ्कल्पका रूपमा लिई निर्वाचनलाई भयरहित र निष्पक्ष वातावरणमा सम्पन्न गराउन आग्रह गर्नुभयो । “निर्वाचन आचारसंहिता उल्लङ्घन गर्ने एवम् अवाञ्छित गतिविधिमा संलग्नलाई कानुनी दायरामा ल्याउन सूचना संकलनलाई उच्च प्राथमिकतामा राखि भरपर्दो सुरक्षा संयन्त्र परिचालित हुनुस्”, महानिरीक्षक कार्कीले भन्नुभयो । उहाँले जुनसुकै निर्वाचन क्षेत्रमा हुनसक्ने अनपेक्षित घटनाको सम्बोधनको लागि सूचना सङ्कलन तथा विश्लेषण एवम् पूर्वअभ्यासहरूलाई प्राथमिकतामा राखी प्रहरी कर्मचारीहरू सदैव तयारी हालतमा रहनुपर्नेमा जोड दिनुभयो । सो अवसरमा प्रहरी महानिरीक्षक कार्कीले सात वटै प्रदेश प्रहरी कार्यालयका प्रमुखहरूसँग शान्ति सुरक्षाको अवस्था एवम् आसन्न निर्वाचनको तयारी लगायतका विषयवस्तुसम्बन्धी जानकारी लिनुभएको केन्द्रीय प्रहरी समाचार कक्षले जनाएको छ । रासस",
      "link": "https://gorkhapatraonline.com/news/191972",
      "image": "https://gorkhapatraonline.com/storage/media/336932/conversions/Untitled-6-original-thumb.jpg"
    },
    {
      "slug": "191967",
      "title": "बुटवल उपमहानगर कार्यसम्पादनमा उत्कृष्ट",
      "timestamp": 1770940800000,
      "source": "gp",
      "content": "बुटवल उपमहानगरपालिका देशभरिका ११ उपमहानगरपालिकामध्ये कार्यसम्पादन मूल्याङ्कनमा सबैभन्दा अगाडि देखिएको छ ।",
      "longContent": "छविलाल पाण्डे बुटवल, फागुन १ गते । बुटवल उपमहानगरपालिका देशभरिका ११ उपमहानगरपालिकामध्ये कार्यसम्पादन मूल्याङ्कनमा सबैभन्दा अगाडि देखिएको छ ।राष्ट्रिय प्राकृतिक स्रोत तथा वित्त आयोगले सार्वजनिक गरेको कार्यसम्पादन मूल्याङ्कन नतिजामा बुटवल उपमहानगर अरु उपमहानगरभन्दा बढी अङ्कसहित उत्कृष्ट भएको हो ।राष्ट्रिय प्राकृतिक स्रोत तथा वित्त आयोगको रिपोर्ट अनुसार बुटवल उपमहानगर ६४ दशमलब ४४ अङ्कसहित सबैभन्दा अगाडि छ । सबैभन्दा कमजोर भने इटहरी उपनगरपालिका छ । इटहरीले ३८ दशमलब ९६ अङ्क मात्र पाएको छ ।सार्वजनिक तथ्याङ्क अनुसार दाङको दुई उपमहानगरमध्ये तुलसीपुर उपमहानगरपालिकाले ६१ दशमलब ५३ र घोराहीले ६१ दशमलब ०८ अङ्क पाएको छ । त्यसैगरी धरान उपमहानगरपालिकाले ४९ दशमलब ७६ अङ्क पाएको छ ।आयोगले स्थानीय तहका हकमा कुल १७ सूचकमा मूल्याङ्कन गरेको थियो । जसमा १० असारभित्र बजेट सार्वजनिक गरे नगरेको, असार मसान्तभित्र बजेट पास गरे नगरेको उल्लेख छ ।यसैगरी आर्थिक वर्ष २०८१–८२ मा घरजग्गा रजिस्ट्रेसन शुल्क, मनोरञ्जन कर तथा विज्ञापन करबापत उठेको रकममध्ये प्रदेश सरकारलाई दिनुपर्ने ४० प्रतिशत रकम मासिक प्रदेश सञ्चित कोषमा दाखिला गरे नगरेको समेत मूल्याङ्कनको सूचक मानिएको छ । त्यसैगरी बजेट समीक्षा गरी कात्तिक मसान्तभित्र सार्वजनिक गरे नगरेकोलाई समेत सूचक मानिएको छ । राजस्व परिचालन, बजेट खर्चको अवस्था, बेरुजु, सूत्र सफ्टवेयर प्रयोग, विद्यार्थी भर्ना दर, कक्षा ९ मा विद्यार्थी टिकाउ दर, गर्भजाँच गर्ने महिला अनुपात, एसइई परीक्षा नतिजा, खोप लगायतका सूचकलाई पनि मूल्याङ्कनको आधार बनाउने गरिएको आयोगको रिपोर्टमा उल्लेख छ ।",
      "link": "https://gorkhapatraonline.com/news/191967",
      "image": "https://gorkhapatraonline.com/storage/media/336915/conversions/butwal-upamahanagarpalika-original-thumb.jpg"
    },
    {
      "slug": "191963",
      "title": "राजमो–नेकपाको तालमेल, अन्य दल एकल प्रतिस्पर्धामा",
      "timestamp": 1770940800000,
      "source": "gp",
      "content": "दुई निर्वाचन क्षेत्र रहेको बागलुङमा नेपाल कम्युनिस्ट पार्टी (नेकपा) र राष्ट्रिय जनमोर्चा (राजमो) ले चुनावी तालमेल गर्दा नेकपा (एमाले), नेपाली कांग्रेस र राष्ट्रिय स्वतन्त्र पार्टीसहितका साना दल एकल चुनावी मैदानमा छन् ।",
      "longContent": "रामकृष्ण बोहराबागलुङ, फागुन १ गते । दुई निर्वाचन क्षेत्र रहेको बागलुङमा नेपाल कम्युनिस्ट पार्टी (नेकपा) र राष्ट्रिय जनमोर्चा (राजमो) ले चुनावी तालमेल गर्दा नेकपा (एमाले), नेपाली कांग्रेस र राष्ट्रिय स्वतन्त्र पार्टीसहितका साना दल एकल चुनावी मैदानमा छन् । बागलुङ निर्वाचन क्षेत्र १ मा राष्ट्रिय जनमोर्चाका कृष्ण अधिकरी र क्षेत्र नं. २ मा नेकपा ज्ञामनाथ गैरे साझा उम्मेदवार हुनुहुन्छ । तालमेल अनुसार क्षेत्र नं. १ नेकपाले जनमोर्चाका अधिकारीलाई सघाउने छ भने क्षेत्र नं. २ मा नेकपाका उम्मेदवार गैरेलाई राजमोले सघाउने छ । अधिकारी र गैरे संसदीय चुनावमा नयाँ अनुहार हुनुहुन्छ ।बागलुङ १ मा एमालेबाट हीराबहादुर केसी, कांग्रेसका भीम श्रीस र रास्वपाका सुशिल खड्का चुनावी मैदानमा हुनुहुन्छ । श्रीस र खड्का पहिलो चुनावमा होमिदा एमालेका केसी २०७० को संविधानसभा निर्वाचनमा कांग्रेसका हरिबहादुर खड्का र २०७९ को प्रदेशसभा निर्वाचनमा कांग्रेसका दिपेन्द्रबहादुर थापासँग पराजित हुनुभएको थियो । बागलुङ १ मा नेपाल मानवतावादी पार्टीका भक्तबहादुर विक, राष्ट्रिय प्रजातन्त्र पार्टीका कल्याण आचार्य, मङ्गोल नेसनल अर्गनाइजेसनका गुमाकुमारी बुढा राना मगर, प्रगतिशील लोकतान्त्रिक पार्टीका चित्रप्रसाद सापकोटा चनावी मैदानमा हुनुहुन्छ । यस्तै, बागलुङ २ मा एमालेबाट मञ्जु शर्मा चालिसे, कांग्रेसका टेकराज पौडेल र रास्वपाबाट सोम शर्माले प्रतिष्पर्धा गर्दै हुनुहुन्छ । चालिसे दोस्रो पटक चुनावी मैदानमा होमिँदा कांग्रेसका पौडेल र रास्वपाका शर्मा संसदीय निर्वाचनमा नयाँ उमेदवार हुनुहुन्छ ।२०७९ को चुनावमा बागलुङ निर्वाचन क्षेत्र नं. १ मा एमाले उम्मेदवार डा. सूर्य पाठकलाई पराजित गर्दा राजमोका चित्रबहादुर केसी कांग्रेस, तत्कालिन नेकपा (माओवादी केन्द्र) र नेकपा (एकीकृत समाजवादी) सहित पाँच दलीय गठबन्धनको साझा उम्मेदवार हुनुहुन्थ्यो । केसीले २१ हजार ४ सय ५१ मत ल्याएर विजयी हुँदा उहाँका प्रतिस्पर्धी एमालेका पाठकले १८ हजार ८ सय २५ मत पाउनुभएको थियो । राष्ट्रिय स्वतन्त्र पार्टीका खिमानन्द कँडेलको ९ हजार १ सय ८१ मत प्राप्त गर्नुभएको थियो ।  यस्तै, बागलुङ निर्वाचन क्षेत्र नं. २ मा नेकपा, एमाले, कांग्रेस र रास्वपाका उम्मेदवारबिच प्रतिष्पर्धा हुने भएको छ । बागलुङ २ मा नेकपा गैरे, एमालेका चालिसे, कांग्रेसका टेकराज पौडेल र रास्वपाका शर्मा चुनावी मैदानमा हुनुहुन्छ । त्यहाँ २०७४ मा वाम गठबन्धन र २०७९ मा पाँच दलीय गठबन्धनबाट नेकपाका देवेन्द्र पौडेलले चुनाव जित्नुभएको थियो । पूर्व शिक्षामन्त्री समेत रहनुभएका पौडेल नवलपरासी पश्चिम २ बाट उम्मेदवार हुनुहुन्छ ।२०७९ को निर्वाचनमा २४ हजार ७ सय ९४ मत ल्याएर पौडेल विजयी हुँदा उहाँका निकटम प्रतिद्वन्द्वी एमालेकी मञ्जु शर्मा चालिसेले २० हजार १ सय ९३ मत पाउनुभएको थियो । रास्वपाकी तिला खत्रीले २ हजार ३ सय २७ मत प्राप्त गर्नुभएको थियो । ‘‘पाँच दलीय गठनबन्धनसँग चुनाव लडेको अनुभव छ’’ चालिसेले भन्नुभयो, ‘‘यस पटक नेकपा र राजमोबिच तालमेल भए पनि ठुला दल एकल मैदानमा हुँदा जित निश्चित छ ।’’रास्वपाका दुवै उमेदवार जेनजी आन्दोलनबाट राजनीतिमा आउनुभएको हो । दुवै जना सामाजिक सञ्जालमार्फत अभियानकर्मीको रूपमा चिनिनुहुन्छ । राप्रपाले क्षेत्र नं. १ मा कल्याणविक्रम आचार्य र क्षेत्र नं. २ मा अञ्चल शाहीलाई उम्मेदवार बनाएको छ ।बागलुङ २ मा मङ्गोल नेसनल अर्गनाइजेसनका जुनबहादुर थापा, मानवतावादी पार्टीका टेकप्रसाद कामी, नेसनल रिपब्लिक पार्टीका नरबहादुर बुढा, प्रगतिशील लोकतान्त्रिक पार्टीबाट पदमबहादुर कुँवरले चुनावी प्रतिष्पर्धा गर्दै हुनुहुन्छ ।",
      "link": "https://gorkhapatraonline.com/news/191963",
      "image": "https://gorkhapatraonline.com/storage/media/336908/conversions/Baglung-Nirbachan-Candidate-Photo-original-thumb.jpg"
    },
    {
      "slug": "191925",
      "title": "कोइरालाको विरासत फर्काउने कसरतमा कांग्रेस",
      "timestamp": 1770940800000,
      "source": "gp",
      "content": "नेपाली कांग्रेसका पूर्वसभापति तथा पूर्वप्रधानमन्त्री सुशील कोइरालाको निर्वाचन क्षेत्र बाँके क्षेत्र नम्बर २ पश्चिम नेपालकै चर्चित निर्वाचन क्षेत्रमध्ये एक हो ।",
      "longContent": "सिराज खाननेपालगन्ज, फागुन १ गते । नेपाली कांग्रेसका पूर्वसभापति तथा पूर्वप्रधानमन्त्री सुशील कोइरालाको निर्वाचन क्षेत्र बाँके क्षेत्र नम्बर २ पश्चिम नेपालकै चर्चित निर्वाचन क्षेत्रमध्ये एक हो । कांग्रेसले पूर्वसभापति एवं पूर्वप्रधानमन्त्री कोइरालाका भतिजा सुधांशु कोइरालालाई यस पटक यहाँ उम्मेदवार बनाएपछि यो क्षेत्र अहिले चर्चामा छ ।  कांग्रेसको परम्परागत क्षेत्र मानिने यो क्षेत्र धेरै वर्षपछि कांग्रेस कार्यकर्ताहरू उत्साहित र एकजुट भएर निर्वाचनमा खटिएको नेपाली कांग्रेसका पूर्वसभापति युवराज शर्मा बताउनुहुन्छ । कांग्रेस बाँकेका अर्का पूर्वसभापति किरण कोइरालाले मधेश आन्दोलनपछि कांग्रेसको परम्परागत मत मधेशी दलतर्फ गएपछि गुमेको यो सिटलाई फेरि एक पटक आफ्नो पक्षमा पार्न सुधांशु कोइराला सबैभन्दा योग्य पात्र भएको बताउनुभयो । उहाँले २०४८ र २०५६ सालमा सांसदमा र २०७० सालमा संविधान सभामा गरेर तीन पटक सुशील कोइरालाले जितेको यो क्षेत्रमा विगतका दुई वटा निर्वाचनमा कांग्रेसले पराजय भोग्नु परे पनि यस पटक अवस्था फेरिएको बताउनुभयो । नेपाली कांग्रेसका पूर्वसभापतिको यो क्षेत्रमा जितेर पुनः कांग्रेसको किल्ला बनाउने अभियानसहित निर्वाचन प्रचारप्रसारमा लागेको उम्मेदवार सुधांशु कोइरालाले दाबी गर्नुभयो । उहाँले आफू कांग्रेसको परम्परागत मत फर्काउने अभियानमा लागेको पनि बताउनुभयो । मधेश आन्दोलनबाट राजनीतिमा उदाएर दुई पटक सांसद र तीन पटक मन्त्री बन्नुभएका पूर्वमन्त्री मोहम्मद इस्तियाक राईले यस पटक दल बदलेर एमालेबाट सोही क्षेत्रको चुनावी मैदानमा उत्रिनुभएको छ । उहाँ तेस्रो पटक निर्वाचित भएर ह्याट्रिक गर्ने दाउमा हुनुहुन्छ । एमाले उम्मेदवार पूर्वमन्त्री राईले आफ्नो प्रतिस्पर्धा नेपाली कांग्रेससँग रहेको जनाउँदै विकास र सद्भावका एजेन्डाले यस पटक फेरि पनि विजयी बनाउने बताउनुभयो । उहाँले आफूले गरेको कामको आधारमा जनताले जिताउने विश्वास व्यक्त गर्नुभयो । स्थानीयका अनुसार हालसम्मको स्थितिलाई हेर्दा मुख्य प्रतिस्पर्धा कांग्रेसका कोइराला र नेकपा (एमाले) का राईबिच नै भइरहेको दखिन्छ तर देशव्यापी लहरका कारण यहाँ राष्ट्रिय स्वतन्त्र पार्टीका उम्मेदवार विवेककुमार श्रेष्ठले पनि आफूले जितेर इतिहास बनाउने दाबी गर्नुभएको छ । उहाँले यस पटक आफूले जितेर नयाँ इतिहास बनाउने बताउनुभयो । नेकपाका दीपेन्द्र विष्ट र जनता समाजवादी पार्टी नेपालका मोहम्मद कमरुद्दिन राईले पनि प्रचारप्रसार तीव्र पारेको जनाउँदै जनताको समर्थन दिनदिनै बढ्दै गएकाले आफूहरू पनि मुख्य प्रतिस्पर्धामा रहेको बताउनुभएको छ । २० जना उम्मेदवार मैदानमा रहेको यो क्षेत्रमा निवर्तमान सांसद धवलशमशेर राणाले उम्मेदवारी नदिएपछि राप्रपाबाट सहमहामन्त्री ऋषिराज देवकोटा मैदानमा हुनुहुन्छ । उहाँले हिन्दु राष्ट्र र संवैधानिक राजतन्त्रको एजेन्डालाई अगाडि बढाएकाले आफूले जित्ने दाबी गर्नुभयो । नेपालगन्ज ११ का मुबारक सिद्दिकीले यस पटक बाँके क्षेत्र नम्बर २ बाट सबै उम्मेदवार युवा नै रहेकाले प्रतिस्पर्धा अति नै रोचक र कडा हुने सम्भावना व्यक्त गर्नुभयो । यो निर्वाचन क्षेत्रबाट हालसम्म लगातार दुई पटक कुनै पनि उम्मेदवारले जितेको रेकर्ड छैन । निवर्तमान सांसद धवलशमशेर राणा यस पटक उम्मेदवार बन्नुभएको छैन । एक लाख आठ हजार २९० मतदाता रहेको यो क्षेत्रमा सबैभन्दा बढी मत मधेशी हिन्दु र मुस्लिम समुदायको रहेको छ । हरेक निर्वाचनमा उनीहरूकै मत निर्णायक हुने गरेको छ ।",
      "link": "https://gorkhapatraonline.com/news/191925",
      "image": "https://gorkhapatraonline.com/storage/media/336840/conversions/2223-original-thumb.jpg"
    },
    {
      "slug": "191886",
      "title": "असी प्रतिशतले घट्यो सुन कारोबार",
      "timestamp": 1770940800000,
      "source": "gp",
      "content": "सुनको मूल्य अस्वाभाविक रूपमा बढेपछि नयाँसडकलगायतका सुनचाँदी पसल सुनसान बनेका छन् ।   माघ, फागुन महिनामा बिहेको लगन हुन्छ । विगतका वर्ष यसबेला सुन पसलमा गहना खरिद गर्ने ग्राहकको भिड लाग्ने गर्थ्यो । व्यापार पनि अन्य सिजनको तुलनामा दोब्बरले बढी हुने गर्थ्यो । अहिले भने अधिकांश सुनचाँदी पसल सुनसान छन् ।",
      "longContent": "काठमाडौँ, फागुन १ गते । सुनको मूल्य अस्वाभाविक रूपमा बढेपछि नयाँसडकलगायतका सुनचाँदी पसल सुनसान बनेका छन् । माघ, फागुन महिनामा बिहेको लगन हुन्छ । विगतका वर्ष यसबेला सुन पसलमा गहना खरिद गर्ने ग्राहकको भिड लाग्ने गर्थ्यो । व्यापार पनि अन्य सिजनको तुलनामा दोब्बरले बढी हुने गर्थ्यो । अहिले भने अधिकांश सुनचाँदी पसल सुनसान छन् । सुनको मूल्य बढेर साढे तीन लाखनजिक पुगेपछि बजारमा माग नहुँदा सुनको कारोबार ठप्प छ । मुख्य बजारका सुन पसलमा फाट्टफुट्ट कारोबार भए पनि अन्य पसलमा भने कारोबार ठप्प छ । मूल्य बढ्दा सुनको कारोबार ८० प्रतिशतले गिरावट आएको नेपाल सुनचाँदी व्यवसायी महासङ्घले जनाएको छ । बिहेको सिजन भए पनि बजारमा सुनको २० प्रतिशतभन्दा बढी कारोबार हुन सकेको छैन ।  महासङ्घका प्रथम उपाध्यक्ष धर्मसुन्दर वज्राचार्यले मूल्य बढेकाले सुनको माग नै नहुँदा कारोबार हुन नसकेको जानकारी दिनुभयो । अन्तर्राष्ट्रिय बजार अस्थिर हुँदा सुनको मूल्य बढ्ने घट्ने अनुमान गर्न कठिन भएको उहाँले जानकारी दिनुभयो । निरन्तर बढेको सुनको मूल्यले सुनचाँदी व्यवसायमा ठुलो असर परेको उहाँको भनाइ छ । सुनको मूल्य तोलामा चार लाख पुग्यो भने धेरै सुनचाँदी पसल बन्द हुने अवस्थामा पुग्ने उहाँको भनाइ छ ।  काठमाडौँको नयाँसडकस्थित लक्ष्मी गोल्ड अर्नामेन्टका सञ्चालक लक्ष्मी महर्जनले सुनको कारोबार ठप्प भएको बताउनुभयो । “उपभोक्तासँग क्रयशक्ति नहुँदा माग छैन,” उहाँले भन्नुभयो, “यसरी नै मूल्य बढ्दै जाने हो भने सुनचाँदी व्यवसाय सञ्चालन गर्नै नसक्ने अवस्था हुन्छ ।” सुनको व्यापार नहुँदा पसलको भाडा र कर्मचारीलाई तलब खुवाउनसमेत समस्या पर्न थालेको उहाँको भनाइ छ । यस्तै जयश्री महालक्ष्मी ज्वेलर्सका प्रबन्धक विष्णु सापकोटाले विवाहका लागि आवश्यक पर्ने ग्राहक मात्र आउने गरेको जानकारी दिनुभयो । अस्वाभाविक रूपमा सुनको मूल्य बढेपछि अत्यावश्यक परेकाले कम मात्रामा सुन खरिद गरेर काम चलाउने र केहीले पुराना गहना बेचेर त्यसमा थपेर नयाँ लैजाने गरेको उहाँको भनाइ छ ।  सामानको अर्डर आएपछि मात्र काम हुन्छ नत्र गहना बनाउने कालिगडसमेत खाली बस्नु परेको उहाँको भनाइ छ । विगतका वर्ष बिहेमा एकै परिवारले १० तोलासम्म सुन किन्ने गरेकोमा अहिले थोरै सुनले काम चलाउने गरेको उहाँको भनाइ छ । देशभर २२ हजार सुनचाँदी पसल सञ्चालनमा छन् । सुनको कारोबार नभएपछि सुनचाँदी व्यवसायमा प्रत्यक्ष असर परेको छ । सुनचाँदी व्यवसायमा काम गर्ने कर्मचारी र कालिगड साढे दुई लाख छन् । सुनको कारोबार घटेर २० प्रतिशतमा झर्दा सुनचाँदी व्यवसायमा काम गर्नेलाई ठुलो असर परेको व्यवसायीको भनाइ छ ।  निरन्तर बढेको सुनको मूल्यले सुनचाँदी व्यवसायीसँगै उपभोक्तालाई समेत असर परेको छ । उपभोक्ताको क्रयशक्ति कम हुँदा सुनका गहना खरिद गरेर प्रयोग गर्न सक्ने अवस्था छैन । जसको कारणले गर्दा पनि बजारमा सुनको कारोबार दिनप्रतिदिन घट्दै गएको छ । नेपाल सुनचाँदी व्यवसायी महासङ्का अनुसार बिहीबार छापावाल सुन प्रतितोला तीन लाख छ हजार पाँच सय र एक तोला चाँदीको पाँच हजार ३४० कायम भएको छ ।",
      "link": "https://gorkhapatraonline.com/news/191886",
      "image": "https://gorkhapatraonline.com/storage/media/336800/conversions/Gold-sun-original-thumb.jpg"
    },
    {
      "slug": "191879",
      "title": "निर्वाचन शान्तिपूर्ण हुन्छ : प्रम",
      "timestamp": 1770940800000,
      "source": "gp",
      "content": "प्रधानमन्त्री सुशीला कार्कीले कुनै तत्वले निर्वाचनको वातावरण बिगार्न खोजे तत्कालै त्यस्ता प्रवृत्ति निरुत्साहित गर्न निर्देशन दिनुभएको छ । कोशी प्रदेशका निर्वाचनसम्बद्ध पदाधिकारी र सुरक्षा प्रमुखसँग निर्वाचन तयारी र सुरक्षा अवस्थाबारे जानकारी लिँदै उहाँले निर्वाचनको वातावरण बिथोल्न खोज्ने प्रवृत्तिप्रति जागरुक हुन निर्देशन दिनुभएको हो ।",
      "longContent": "गोरखापत्र समाचारदाता काठमाडौँ, फागुन १ गते । प्रधानमन्त्री सुशीला कार्कीले कुनै तत्वले निर्वाचनको वातावरण बिगार्न खोजे तत्कालै त्यस्ता प्रवृत्ति निरुत्साहित गर्न निर्देशन दिनुभएको छ । कोशी प्रदेशका निर्वाचनसम्बद्ध पदाधिकारी र सुरक्षा प्रमुखसँग निर्वाचन तयारी र सुरक्षा अवस्थाबारे जानकारी लिँदै उहाँले निर्वाचनको वातावरण बिथोल्न खोज्ने प्रवृत्तिप्रति जागरुक हुन निर्देशन दिनुभएको हो । प्रधानमन्त्री कार्कीले सामाजिक सञ्जाल वा अन्य जुनसुकै माध्यमबाट पनि कसैले वातावरण बिगार्न खोजे सचेत हुन निर्देशन दिनुभयो । उहाँले भन्नुभयो, “त्यस्ता तत्वलाई पहिचान गरी तत्काल निरुत्साहित गर्नुहोस् । यसमा कुनै सम्झौता नगर्नुहोस् । अहिले देशले निकास पाउनका लागि निर्वाचनभन्दा ठुलो कुरा अर्को कुनै छैन ।”निर्वाचनका लागि भएको तयारीको प्रशंसा गर्दै प्रधानमन्त्री कार्कीले आउँदा दिनमा पनि सबै निकायबिच समन्वयका साथ अघि बढ्न र चुस्त दुरुस्त व्यवस्थापन गर्नुपर्ने बताउनुभयो । उहाँले छोटो समयमा निर्वाचनसम्बद्ध पदाधिकारी र सुरक्षा निकायले राम्रो काम गरेको बताउनुभयो । उहाँले निर्वाचन सफल हुने र देशले निकास पाउने विश्वास व्यक्त गर्नुभयो । उहाँले भन्नुभयो, “यो सबैको समन्वयात्मक र एकीकृत प्रयासको प्रतिफल हो । मैले जे जति जानकारी पाएँ र आफ्नै आँखाले पनि देखेपछि लाग्यो कि अब जनताले मत हाल्न मात्र बाँकी छ । बाँकी सारा तयारी सकियो । आउँदा दिनमा पनि सबै सुरक्षा निकायबिच यस्तै एकताबद्ध र समन्वयात्मक रूपमा अगाडि बढ्नुहोस् । यसको प्रतिफल राम्रो आउने छ र देशले पनि निकास पाउने छ ।”प्रधानमन्त्री कार्कीले सोलुखुम्बु र भोजपुरको भ्रमण सकेर सुनसरीको इटहरी पुगेपछि कोशी प्रदेशको अवस्थाका बारेमा छलफल गर्नुभएको हो । कोशी प्रदेशका प्रमुख सचिव राजेन्द्रकुमार पौडेल, नेपाल प्रहरीका नायब महानिरीक्षक विनोद घिमिरेका साथै विभिन्न जिल्लाका मुख्य निर्वाचन अधिकृतहरू, नेपाली सेना, सशस्त्र प्रहरी, राष्ट्रिय अनुसन्धान विभागका अधिकारी, प्रमुख जिल्ला अधिकारीहरूको पनि उपस्थिति थियो । कार्यक्रममा नेपाली सेनाका पूर्वी पृतना मुख्यालयका पृतनापति उपरथी गौरवकुमार केसीले कोशी प्रदेशको सुरक्षा अवस्था र निर्वाचनलक्षित योजनाका विषयमा प्रस्तुतीकरण दिनुभयो । यसअघि प्रधानमन्त्री कार्कीले सोलुखुम्बुका नाम्चे र सल्लेरी तथा भोजपुर सदरमुकाममा पनि निर्वाचनको तयारी र वस्तुस्थितिका बारेमा जानकारी लिनुभयो । भ्रमण टोलीमा प्रधानमन्त्रीका प्रेस सल्लाहकार रामबहादुर रावल, प्रमुख स्वकीय सचिव आदर्शकुमार श्रेष्ठ हुनुहुन्छ । कोशी प्रदेशका १४ जिल्लामा २८ निर्वाचन क्षेत्रका लागि निर्वाचन हुँदै छ । कोशी प्रदेशमा निर्वाचनका लागि ५१ हजार आठ सयभन्दा बढी सुरक्षाकर्मी परिचालन गरिँदै छ ।विशेष अवस्थाको निर्वाचनप्रधानमन्त्री सुशीला कार्कीले अहिलेसम्मको तयारी र प्रगतिले आगामी निर्वाचन शान्तिपूर्ण र विश्वसनीय वातावरणमा सम्पन्न हुनेमा विश्वस्त रहेको बताउनुभएको छ । सोलुखुम्बुको नाम्चे र सल्लेरीमा स्थानीयवासी र सरकारी निकायसँग संवाद गर्दै उहाँले यो निर्वाचन सामान्य अवस्थाको नियमित प्रकृतिको नभएर विशेष अवस्थामा हुन लागेको प्रस्ट पार्नुभयो । यसलाई विशेष तयारीका साथ सम्पन्न गर्नुपर्ने बताउँदै उहाँले भन्नुभयो, “सकेसम्म धेरै मतदाता सहभागी गराउन हाम्रो प्रयास रहनु पर्छ । स्वतन्त्र र विश्वसनीय वातावरणमा धेरैभन्दा धेरै मतदाताले आफ्नो मताधिकार प्रयोग गर्न पाउनु पर्छ । त्यसका लागि हामीले सकेको सबै प्रयत्न गर्छौं, गर्नु पर्छ । फागुन २१ गते एकै दिन देशभर एकसाथ निर्वाचन हुन्छ ।”सल्लेरीमा मुख्य निर्वाचन अधिकृत चन्द्रकुमार पोखरेल, प्रमुख जिल्ला अधिकारी लीलाकुमारी केसी पाण्डे, प्रमुख सेनानी विजयप्रकाश आङ्देम्बे, प्रहरी नायब उपरीक्षक मनोजित कुँवर, सशस्त्र प्रहरी नायब उपरीक्षक सुरज पाण्डेय, स्थानीय जनप्रतिनिधिलगायतको उपस्थितिमा छलफल भयो । सल्लेरीस्थित जिल्ला समन्वय समितिको कार्यालयमा आयोजित एक कार्यक्रममा मुख्य निर्वाचन अधिकृत पोखरेल र प्रमुख जिल्ला अधिकारी केसीले निर्वाचन तयारीबारे जानकारी गराउनुभयो । प्रजिअ केसीले शान्ति सुरक्षाका दृष्टिले कुनै समस्या नरहेको, यहाँको जनजीवन शान्त रहेको र हालसम्म मौसमी प्रतिकूलता पनि नदेखिएको जानकारी दिनुभयो । उहाँले केही वर्षयताको मौसमी विवरण हेर्दा फागुनमा हिमपात भएका घटना कम रहेको पनि बताउनुभयो ।उहाँले केही गरी हिमपात भइहाले उच्च हिमाली क्षेत्रका केही स्थानमा वैकल्पिक व्यवस्था गर्नुपर्ने हुन सक्ने बताउनुभयो । त्यसै गरी प्रधानमन्त्री कार्कीले भोजपुरमा मुख्य निर्वाचन अधिकृत एवं जिल्ला न्यायाधीश नारायणप्रसाद दाहाल र जिल्लास्थित सुरक्षा प्रमुखसँग अन्तरक्रिया गर्नुभयो । त्यस क्रममा जिल्लामा भइरहेको निर्वाचनको तयारी र सुरक्षा योजनाका विषयमा जानकारी गराइएको छ ।",
      "link": "https://gorkhapatraonline.com/news/191879",
      "image": "https://gorkhapatraonline.com/storage/media/336792/conversions/PM-foto-1-original-thumb.jpg"
    },
    {
      "slug": "191877",
      "title": "विमानस्थल क्षेत्रमा निषेधाज्ञा जारी",
      "timestamp": 1770940800000,
      "source": "gp",
      "content": "जिल्ला प्रशासन कार्यालय काठमाडौँले त्रिभुवन अन्तर्राष्ट्रिय विमानस्थल क्षेत्रआसपासमा निषेधाज्ञा जारी गरेको छ । स्थानीय प्रशासन ऐन अनुसार जिप्रका काठमाडौँले विज्ञप्ति जारी गरी अन्तर्राष्ट्रिय विमानस्थल र आसपास क्षेत्रमा कुनै पनि प्रकारका प्रदर्शन, जुलुस, भेला र नाराजुलुस गर्न निषेध गरेको हो । काठमाडौँका प्रजिअ ईश्वरराज पौडेलद्वारा जारी विज्ञप्तिमा विमानस्थल क्षेत्र संवेदनशील रहने भन्दै शान्ति सुरक्षा तथा आवागमन व्यवस्थापनलाई ध्यानमा राखेर यस्तो निर्णय गरिएको उल्लेख छ ।",
      "longContent": "गोरखापत्र समाचारदाताकाठमाडौँ, फागुन १ गते । जिल्ला प्रशासन कार्यालय काठमाडौँले त्रिभुवन अन्तर्राष्ट्रिय विमानस्थल क्षेत्रआसपासमा निषेधाज्ञा जारी गरेको छ । स्थानीय प्रशासन ऐन अनुसार जिप्रका काठमाडौँले विज्ञप्ति जारी गरी अन्तर्राष्ट्रिय विमानस्थल र आसपास क्षेत्रमा कुनै पनि प्रकारका प्रदर्शन, जुलुस, भेला र नाराजुलुस गर्न निषेध गरेको हो । काठमाडौँका प्रजिअ ईश्वरराज पौडेलद्वारा जारी विज्ञप्तिमा विमानस्थल क्षेत्र संवेदनशील रहने भन्दै शान्ति सुरक्षा तथा आवागमन व्यवस्थापनलाई ध्यानमा राखेर यस्तो निर्णय गरिएको उल्लेख छ । फागुन १ गते शुक्रबार बिहानदेखि लागु हुने गरी विमानस्थल प्रवेश गर्ने गोल्डेन गेटदेखि विमानस्थल परिसर क्षेत्रभित्रको सम्पूर्ण सडक, आन्तरिक टर्मिनल क्षेत्र, अन्तर्राष्ट्रिय टर्मिनल क्षेत्र, पार्किङ क्षेत्रलगायत विमानस्थल हाताभित्रको सम्पूर्ण क्षेत्रमा पाँच जनाभन्दा बढी व्यक्ति भेला जम्मा हुन निषेध गरिएको हो । उक्त निषेधित क्षेत्रमा अनशन, धर्ना, घेराउ, जुलुस, प्रदर्शन तथा सभा जस्ता विरोध कार्यक्रम गर्न रोक लगाइएको छ । साथै विज्ञप्तिमा निर्वाचन आचारसंहिता लागु भइसकेको हालको अवस्थामा कुनै पनि भेला, जुलुस सामूहिक रूपमा गरिने स्वागत तथा बिदाइ जस्ता कार्यक्रम विमानस्थल क्षेत्रआसपासमा नगर्न आग्रह गरिएको छ । आसन्न निर्वाचन, आगामी फागुन ३ गते महाशिवरात्रि पर्वलगायतका सुरक्षालाई दृष्टिगत गरी यस्तो निर्णय गरिएको स्थानीय प्रशासनले जनाएको छ ।",
      "link": "https://gorkhapatraonline.com/news/191877",
      "image": "https://gorkhapatraonline.com/storage/media/336790/conversions/tu-original-thumb.jpg"
    },
    {
      "slug": "191876",
      "title": "भारतद्वारा थप सवारीसाधन सहयोग",
      "timestamp": 1770940800000,
      "source": "gp",
      "content": "आगामी फागुन २१ गतेका लागि तय भएको प्रतिनिधि सभा निर्वाचनको सुरक्षार्थ भारत सरकारले नेपाल सरकारलाई ६५० वटा   सवारीसाधन सहयोगस्वरूप उपलब्ध गराएको छ ।",
      "longContent": "गोरखापत्र समाचारदाताकाठमाडौँ, फागुन १ गते । आगामी फागुन २१ गतेका लागि तय भएको प्रतिनिधि सभा निर्वाचनको सुरक्षार्थ भारत सरकारले नेपाल सरकारलाई ६५० वटा सवारीसाधन सहयोगस्वरूप उपलब्ध गराएको छ । गृह मन्त्रालयमा बिहीबार आयोजित कार्यक्रममा नेपालका लागि भारतीय राजदूत नवीन श्रीवास्तवले तेस्रो चरणमा २२३ वटा सवारीसाधन सामग्री हस्तान्तरण गर्नुभएको हो । यसअघि पहिलो चरणमा ६२ वटा र दोस्रो चरणमा २५४ वटा सवारीसाधन काठमाडौँस्थित भारतीय दूतावासका उपप्रमुख डा. राकेश पाण्डेले हस्तान्तरण गर्नुभएको थियो । बिहीबार गृह मन्त्रालयमा आयोजित विशेष समारोहमा भारतीय राजदूत श्रीवास्तवले गृहमन्त्री ओमप्रकाश अर्याललाई ती सवारीसाधन हस्तान्तरण गर्नुभएको हो । सो अवसरमा राजदूत श्रीवास्तवले नेपालको लोकतान्त्रिक प्रक्रियामा भारत सरकारले सदैव साथ सहयोग गर्ने बताउनुभयो ।उहाँले भन्नुभयो, “नेपाल भारतबिचको सदीयौँदेखि विशिष्ट र असल सम्बन्ध रहँदै आएको छ । नेपालमा हुने हरेक लोकतान्त्रिक प्रक्रियामा भारत सरकार सधैँ साथ सहयोग गर्न तयार छ ।” उहाँले नेपालको आगामी निर्वाचन निष्पक्ष, शान्तिपूर्ण रूपमा सम्पन्न हुने छ भन्दै शुभकामनासमेत व्यक्त गर्नुभयो । सो अवसरमा गृहमन्त्री ओमप्रकाश अर्यालले भारत सरकारले नेपाल सरकारलाई निरन्तर रूपमा गर्दै आएको सहयोग र सद्भावप्रति आभार व्यक्त गर्नुभयो ।नेपालको हरेक लोकतान्त्रिक परिवर्तन र सुखदुःखमा भारत सरकारले सधैँ नेपाललाई सहयोग र सद्भावमार्फत असल छिमेकी राष्ट्रका रूपमा सहयोग गरेको बताउँदै गृहमन्त्री अर्यालले भन्नुभयो, “नेपाल भारतबिच सदीयौँदेखिको असल सम्बन्ध विशिष्ट र ऐतिहासिक छ, यो सदैव कायम रहने छ ।”उहाँ निर्वाचन प्रयोजनार्थ भारत सरकारले ठुलो सङ्ख्या सवारीसाधन उपलब्ध गराई शान्ति सुरक्षा कायम गर्न सहयोग पु¥याएकोमा सम्पूर्ण नेपाल सरकारको तर्फबाट धन्यवाद व्यक्त गर्नुभयो ।भारत सरकारले आगामी निर्वाचन प्रयोजनका लागि कुल ५८९ सवारीसाधन उपलब्ध गरिसकेको छ । जसमा नेपाली सेनाका लागि ५० वटा सवारीसाधन पनि हस्तान्तरण गरिएको छ । भारत सरकार चौथो चरणमा थप ६१ वटा सवारीसाधन निर्वाचन प्रयोजनका लागि उपलब्ध गराउने छ । गृह मन्त्रालयले अर्थ मन्त्रालयमार्फत भारत सरकारसँग वस्तुगत सहायताको अनुरोध गरेको थियो । सोही अनुरूप भारत सरकारले सहयोग उपलब्ध गराएको गृह मन्त्रालयले जनाएको छ ।",
      "link": "https://gorkhapatraonline.com/news/191876",
      "image": "https://gorkhapatraonline.com/storage/media/336789/conversions/election-vechicle-nepal-photo-library-06_SKq6I1n91g-original-thumb.jpg"
    },
    {
      "slug": "191875",
      "title": "राष्ट्रिय सभा अधिवेशन अन्त्य हुँदै",
      "timestamp": 1770940800000,
      "source": "gp",
      "content": "राष्ट्रपति रामचन्द्र पौडेलले राष्ट्रिय सभाको १९ औँ अधिवेशन अन्त्य गर्नुभएको छ । सरकारको सिफारिसमा राष्ट्रपति पौडेलले फागुन १ गते शुक्रबार राति १२ बजेपछि अधिवेशन अन्त्य गर्नुभएको हो ।",
      "longContent": "गोरखापत्र समाचारदाताकाठमाडौँ, फागुन १ गते । राष्ट्रपति रामचन्द्र पौडेलले राष्ट्रिय सभाको १९ औँ अधिवेशन अन्त्य गर्नुभएको छ । सरकारको सिफारिसमा राष्ट्रपति पौडेलले फागुन १ गते शुक्रबार राति १२ बजेपछि अधिवेशन अन्त्य गर्नुभएको हो । सङ्घीय संसद् सचिवालयका प्रवक्ता एकराम गिरीले सभाको १९ औँ अधिवेशनको अन्तिम बैठक फागुन १ गते शुक्रबार बसेपछि अधिवेशन अन्त्य हुने छ । प्रतिनिधि सभा विघटन भएको अवस्थामा राष्ट्रिय सभाका सदस्यहरूको आग्रहमा सरकारले सिफारिस गरेपछि राष्ट्रपति पौडेलले अधिवेशन आह्वान गर्नुभएको थियो । अन्तरिम सरकारको सिफारिसमा राष्ट्रपति पौडेलले माघ ४ गतेदेखि आह्वान गर्नुभएको अधिवेशन अवधिमा राष्ट्रिय सभाका आठ वटा बैठक भए ।प्रवक्ता गिरीले शुक्रबार फागुन १ गतेका लागि निर्धारित बैठक नियमित कार्यसूचीबमोजिमै सञ्चालन हुने र त्यसपछि राष्ट्रपतिबाट अधिवेशन अन्त्यसम्बन्धी प्राप्त पत्र सभाका अध्यक्षले वाचन गर्नुहुने बताउनुभयो । बैठकमा सभाका अध्यक्ष नारायणप्रसाद दाहालले अधिवेशन अवधिमा भएगरेका कामको सङ्क्षिप्त विवरण सदनलाई जानकारी गराउनुहुने छ । राष्ट्रिय सभाका सदस्यहरूले निर्वाचनको पूर्वसन्ध्यामा बैठक सञ्चालन गर्दा निर्वाचनको प्रचारप्रसारलगायतका गतिविधिमा संलग्न हुन नपाउने भएकाले अधिवेशन अन्त्यका लागि आग्रह गर्नुभएको थियो ।",
      "link": "https://gorkhapatraonline.com/news/191875",
      "image": "https://gorkhapatraonline.com/storage/media/336788/conversions/54-original-thumb.jpg"
    },
    {
      "slug": "191874",
      "title": "फागुन १ को स्मरण गरिँदै",
      "timestamp": 1770940800000,
      "source": "gp",
      "content": "माओवादी पृष्ठभूमि भएका पार्टीहरूले फागुन १ गते ३० वर्षअघिको बलिदानी स्मरण गर्दै विभिन्न कार्यक्रम गर्दै छन् । उनीहरूले आजको दिनलाई ‘३० औँ जनयुद्ध दिवस’ का रूपमा स्मरण गर्ने भएका हुन् । तत्कालीन नेपाली कम्युनिस्ट पार्टी (माओवादी) ले रुकुमको राडिज्युला, रोल्पाको होलेरी, सिन्धुलीको सिन्धुलीगढी र गोरखाको च्याङ्लीस्थित कृषि विकास बैङ्कमा आक्रमण गरेर २०५२ साल फागुन १ गते सशस्त्र युद्ध उद्घोष गरेको थियो ।",
      "longContent": "गोरखापत्र समाचारदाता काठमाडौँ,फागुन १ गते । माओवादी पृष्ठभूमि भएका पार्टीहरूले फागुन १ गते ३० वर्षअघिको बलिदानी स्मरण गर्दै विभिन्न कार्यक्रम गर्दै छन् । उनीहरूले आजको दिनलाई ‘३० औँ जनयुद्ध दिवस’ का रूपमा स्मरण गर्ने भएका हुन् । तत्कालीन नेपाली कम्युनिस्ट पार्टी (माओवादी) ले रुकुमको राडिज्युला, रोल्पाको होलेरी, सिन्धुलीको सिन्धुलीगढी र गोरखाको च्याङ्लीस्थित कृषि विकास बैङ्कमा आक्रमण गरेर २०५२ साल फागुन १ गते सशस्त्र युद्ध उद्घोष गरेको थियो । यही दिनलाई स्मरण गर्दै नेकपा (माओवादी केन्द्र), नेकपा (एकीकृत समाजवादी) लगायत दर्जनभन्दा बढी एकीकृत भएर बनेको नेपाली कम्युनिस्ट पार्टी (नेकपा) को केन्द्रीय कार्यालय पेरिसडाँडामा विशेष कार्यक्रम हुँदै छ । नेकपाले पार्टी केन्द्रीय कार्यालयसहित देशैभर ३१ औँ जनयुद्ध दिवस मनाउने निर्णय गरेको पार्टी कार्यालय सचिव डोरप्रसाद उपाध्यायले जानकारी दिनुभयो । “पार्टी केन्द्रीय कार्यालयमा प्रचार विभाग प्रमुख अग्निप्रसाद सापकोटाको नेतृत्वमा जनयुद्ध दिवसको कार्यक्रम हुने भएको छ भने पार्टी संयोजक पुष्पकमल दाहाल ‘प्रचण्ड’ रुकुमपूर्वको रुकुमकोटमा आयोजना भएको कार्यक्रममा सहभागी हुने कार्यक्रम छ,” उहाँले भन्नुभयो, “सबै नेता चुनाव प्रचारमा होमिएकाले आ–आफ्नो अनुकूलतामा प्रदेश, जिल्ला र स्थानीय तहमा दिवस मनाउन निर्देशन दिएको छ ।” नेताहरूले आ–आफ्नो सापेक्षतामा औचारिक कार्यक्रमसहित साहित्यिक, खेलकुदलगायत रचनात्मक कार्यक्रम हुने बताएका छन् । माओवादीबाट विभाजित भएको नेत्रविक्रम चन्द ‘विप्लव’ नेतृत्वको नेकपा माओवादी, सिपी गजुरेल नेतृत्वको क्रान्तिकारी कम्युनिस्ट पार्टीले पनि विविध कार्यक्रम गरेर यो दिवस मनाउने भएका छन् ।माओवादी जनयुद्धकै बलमा गणतन्त्र, सङ्घीयता, धर्मनिरपेक्षता, समावेशितासहित देशमा उत्पीडित जाति, क्षेत्र, लिङ्ग, समुदायको चेतनाको विगुल फुकिए पनि अझै देशमा धेरै परिवर्तन गर्नुपर्ने आवश्यकता देखिएको प्रचार विभाग प्रमुख अग्निप्रसाद सापकोटाले टिप्पणी गर्नुभयो । “जुन उद्देश्य र सपनासाथ हामीले परिवर्तनको यात्रा सुरु गरेका थियौँ, त्यसले ल्याएको राजनीतिक परिवर्तनलाई जुन रूपमा संस्थागत गर्नुपर्ने थियो, त्यो सोचेजस्तो हुन सकेको छैन,” उहाँले भन्नुभयो, “हामी गम्भीर आत्मसमीक्षाको चरणमा छौँ । यद्यपि इतिहासमा उत्पीडित जनतालाई जागृत गर्ने जुन काम भयो, त्यसमा हामीलाई गौरव छ । ती उपलब्धिलाई संस्थागत र व्यवस्थापन गर्ने कुरामा हाम्रा केही कमजोरी भए स्वीकार गर्नैपर्छ ।” तत्कालीन माओवादीको जनमुक्ति सेनाको समायोजन, हतियार व्यवस्थापनसहित धेरै महत्वपूर्ण विषय सम्बोधन भए पनि घाइते, अपाङ्ग, सहिद परिवारलाई सोचेजति सम्बोधन गर्न नसकेको उहाँले स्वीकार गर्नुभयो । माओवादी युद्धकालीन मुद्दा सत्यनिरूपण तथा मेलमिलापमार्फत सम्बोधन गर्ने भनिए पनि सम्बोधन हुन सकेको छैन । २०५२ साल फागुन १ देखि २०६२ मङ्सिर ५ गतेसम्मको माओवादी युद्धको सन्दर्भमा आयोगमा ६३ हजार ७१८ उजुरी परेका छन् । यस्तै बेपत्ता आयोगमा पाँच हजार ४७१ उजुरी परे पनि छानबिन भई दोषीलाई कारबाही भएको छैन । शान्ति सम्झौता भएको १९ वर्ष हुँदासमेत शान्ति प्रक्रिया टुङ्गो नलाग्नु दुःखद भएको उहाँले बताउनुभयो ।",
      "link": "https://gorkhapatraonline.com/news/191874",
      "image": "https://gorkhapatraonline.com/storage/media/336787/conversions/Janyuddha-original-thumb.jpg"
    },
    {
      "slug": "191873",
      "title": "पच्चिस हजारको मात्रै ओपिडी सेवा",
      "timestamp": 1770940800000,
      "source": "gp",
      "content": "स्वास्थ्य बिमा बोर्डले फागुन १ गतेबाट बहिरङ्ग (ओपिडी) सेवा २५ हजारसम्म मात्र लिन मिल्ने व्यवस्था कायम गर्दा वास्तविक बिरामी यो निर्णयबाट समस्या परेका छन् ।",
      "longContent": "काठमाडौँ, फागुन १ गते । स्वास्थ्य बिमा बोर्डले फागुन १ गतेबाट बहिरङ्ग (ओपिडी) सेवा २५ हजारसम्म मात्र लिन मिल्ने व्यवस्था कायम गर्दा वास्तविक बिरामी यो निर्णयबाट समस्या परेका छन् । भक्तपुर अस्पतालमा निरन्तर आउनुहुने एक बिरामीले आफूलाई औषधीका लागि मात्र तीन महिनामा १५ हजारको औषधी स्वास्थ्य बिमाबाट लिनुपर्ने बाध्यता सुनाउनुभयो । उहाँ सिन्धुपाल्चोक घर भएका ६८ वर्षीय बिरामी बलबहादुर (नाम परिवर्तन) लाई मधुमेह, उच्च रक्तचापलगायत दीर्घरोग छन् । तीन महिनामा १५ हजार रुपियाँ लाग्दा उहाँलाई वार्षिक ६० हजार रुपियाँको औषधी खानुपर्ने हुन्छ । उहाँ जस्ता सयौँ बिरामीलाई स्वास्थ्य बिमा बोर्डको निर्णयले आघात पुगेको छ । भक्तपुर अस्पतालमा मात्रै होइन, देशभरिका अस्पतालमा स्वास्थ्य बिमाको सहारामा बाँच्ने यस्ता बिरामीलाई ओपिडीमा २५ हजार रुपियाँको मात्र औषधी दिने बोर्डको निर्णयले ठुलो समस्या परेको छ । भक्तपुर अस्पतालका फिजिसियन डा. सुनील ढुङ्गेलले खर्च घटाउनका लागि स्वास्थ्य बिमा बोर्डले सही निर्णय गरे पनि मासिक पाँच हजार रुपियाँसम्मको औषधी सेवन गर्नुपर्ने वास्तविक बिरामीका लागि धेरै ठुलो समस्या परेको बताउनुभयो । डा. ढुङ्गेलले कतिपय अवस्थामा दीर्घरोगी र नियमित औषधी सेवन गर्ने बिरामीबाहेकका बिमितलाई २५ हजार रुपियाँ ओपिडी सेवाले पुग्ने भन्दै नियमित औषधी सेवन गर्नेहरूका लागि समस्या भएको जानकारी दिनुभयो । उहाँले ओपिडीमा बिरामीले जथाभावी परीक्षण गरेर एक लाख सक्नका लागि दबाब दिने गरेको स्मरण गर्दै त्यस्ता बिरामीका लागि बोर्डको निर्णय सही भएको बताउनुभयो । “छोराछोरी विदेशमा हुन्छन्, उनीहरूले यो यो परीक्षण गर्नु भनेर वृद्धवृद्धाहरू लिस्ट बोकेर आउने गर्छन्,” डा. ढुङ्गेलले थप्नुभयो, “यो अवस्थामा मिल्दैन भन्दा मेरो पैसा तपाईंले मिल्दैन भन्ने भन्दै निहुँ खोज्छन् ।” नियमित औषधी सेवन नगर्नेहरूका लागि २५ हजार रुपियाँको ओपिडी सेवाले पुग्ने उहाँको भनाइ छ ।  यता स्वास्थ्य बिमा बोर्डका निर्देशक डा. कृष्णप्रसाद पौडेलले स्वास्थ्य बिमामा भइरहेको दुरुपयोग रोक्न बोर्डले ओपिडी सेवालाई २५ हजारमा सीमित गर्नु परेको बताउनुभयो । डा. पौडेलले त्रिवि शिक्षण अस्पतालमा २२ हजार रुपियाँमा गरिने शल्यक्रियालाई स्वास्थ्य बिमा बोर्डमार्फत त्यही शल्यक्रिया गर्दा ३५ हजार लिने गरेको उदाहरण दिँदै स्वास्थ्य बिमाबाट हुने सेवा त अझ कम शुल्कमा हुनुपर्ने बताउनुभयो । उहाँले बोर्डले शुल्क समायोजन गर्न लागेको जानकारी दिँदै बिमाबाट गरिने उपचार निजीभन्दा चर्को बनाउन नमिल्ने हुनाले यसलाई घटाउनुपर्ने बताउनुभयो । “अहिलेलाई ओपिडीमा २५ हजारको सीमा निर्धारण गरेको हो,” डा. पौडेलले भन्नुभयो, “पछि यसलाई पुनर्विचार गरेर वास्तविक पीडित बिरामीका लागि ओपिडी शुल्क बढाउन सकिन्छ ।” उहाँले बिमितबाट वार्षिक तीन अर्ब ७३ करोड मात्र उठ्ने गरेको जानकारी दिँदै मासिक दुई अर्बभन्दा बढी खर्च हुने गरेको तथ्याङ्क प्रस्तुत गर्नुभयो । बिमा बोर्डमा दैनिक आठ करोडको उपचार खर्चबापतको दाबी आउने गरेको सुनाउँदै उहाँले धान्नै नसक्ने अवस्था भएर ओपिडी सेवालाई २५ हजारमा खुम्च्याउनु परेको बताउनुभयो । बोर्डका सूचना अधिकृत विकेश मल्लले बिमा बोर्डको बैठकले बिमितले २५ हजारसम्मको मात्र ओपिडी सेवा लिन सक्ने गरी नियम बनाएको जानकारी दिनुभयो । “यसको मतलब एक लाखबाट २५ हजार बनाइएको होइन, मल्लले भन्नुभयो, “ओपिडीबाट २५ हजारसम्मको सेवा पाउँदा बाँकी आकस्मिक सेवा, भर्ना, औषधी, आइसियु, शøयालगायतमा खर्च गर्न मिल्ने बताउनुभयो । सूचना अधिकारी मल्लका अनुसार २५ हजारको सीमा निर्धारण फागुन १ गतेदेखि कार्यान्वयनमा ल्याउन लागिएको हो । हालसम्म बिमितले चाहे जति रकम ओपिडीमा खर्च गर्न सक्ने व्यवस्था थियो । ओपिडीमा मात्र ७३ प्रतिशत खर्च हुने गरेकाले यसलाई घटाउन २५ हजारमा झारिएको उहाँले प्रस्ट पार्नुभयो । बिमा कार्यक्रममा वार्षिक झन्डै २४ अर्बभन्दा बढी खर्च हुने गरेको छ । तर सरकारले चालु आर्थिक वर्षमा बोर्डलाई वार्षिक रूपमा १० अर्ब अनुदान दिएको थियो । बोर्डले प्रत्येक महिना सेवाप्रदायक संस्थालाई दुई अर्बभन्दा बढी भुक्तानी गर्नुपर्ने हुन्छ । बोर्डको तथ्याङ्क अनुसार बिमितको प्रिमियमबाट तीन अर्ब ७३ करोेड रकम उठ्ने गरेको छ । बोर्डले लामो समयसम्मको भुक्तानी दिन नसकेपछि ठुला सेवा प्रदायक संस्थाले बिमा कार्यक्रम नै बन्द गरेका छन् । अहिले स्वास्थ्य बिमामा आबद्ध हुन तीन हजार पाँच सय रुपियाँ प्रिमियम तिरेमा पाँच जनासम्म घरका सदस्यले वार्षिक एक लाख रुपियाँसम्मको उपचार सेवा लिन पाउने व्यवस्था छ । सरकारले २०७२ मा सबै नागरिकलाई स्वास्थ्य बिमामा समेट्ने उद्देश्यले स्वास्थ्य बिमा कार्यक्रम सुरु गरेको हो । पाइलोटिङ कार्यक्रमका रूपमा सुरुमा इलाम, कैलाली र बागलुङबाट स्वास्थ्य बिमा कार्यक्रम सुरुवात भएको थियो ।",
      "link": "https://gorkhapatraonline.com/news/191873",
      "image": "https://gorkhapatraonline.com/storage/media/336784/conversions/hetauda-234-original-thumb.jpg"
    },
    {
      "slug": "191872",
      "title": "स्थानीय सरकार : कार्यसम्पादन कमजोर",
      "timestamp": 1770940800000,
      "source": "gp",
      "content": "देशभरिका पालिकाहरूले स्थानीय सरकारको कार्यसम्पादन गर्न प्रयोग गरिएका सूचक पूरा गरी शतप्रतिशत अङ्क प्राप्त गर्न सकेका छैनन् । राष्ट्रिय प्राकृतिक स्रोत तथा वित्त आयोगले स्थानीय तहको कार्यसम्पादन मूल्याङ्कन गर्न प्रयोग गरेका १७ वटा सूचकलाई कुनै पनि पालिकाले शतप्रतिशत पूरा गर्न सकेनन् ।",
      "longContent": "काठमाडौँ, फागुन १ गते । देशभरिका पालिकाहरूले स्थानीय सरकारको कार्यसम्पादन गर्न प्रयोग गरिएका सूचक पूरा गरी शतप्रतिशत अङ्क प्राप्त गर्न सकेका छैनन् । राष्ट्रिय प्राकृतिक स्रोत तथा वित्त आयोगले स्थानीय तहको कार्यसम्पादन मूल्याङ्कन गर्न प्रयोग गरेका १७ वटा सूचकलाई कुनै पनि पालिकाले शतप्रतिशत पूरा गर्न सकेनन् ।आयोगले बिहीबार प्रकाशित गरेको कार्यसम्पादन मूल्याङ्कनको नतिजा अनुसार कुनै पनि स्थानीय तहले १७ वटा सूचक पूरा गर्न नसकेको पाइएको छ । पालिकाको सभा, राजस्व र व्ययको अनुमान सम्बन्धित पालिका सभामा पेस गरे/नगरेको, पेस गरेको आय व्ययको अनुमान असार मसान्तभित्र पारित गरे/नगरेको, राजस्व परिचालन, विद्यार्थी भर्ना दरलगायतका सूचक छन् । यसै गरी आर्थिक वर्ष २०८१/८२ मा घरजग्गा रजिस्ट्रेसन शुल्क, मनोरञ्जन कर तथा विज्ञापन करबापत उठेको रकममध्ये प्रदेश सरकारलाई दिनुपर्ने ४० प्रतिशत रकम मासिक प्रदेश सञ्चित कोषमा दाखिला गरे/नगरेको समेत मूल्याङ्कनको सूचक मानिएको आयोगले जनाएको छ ।आयोगका कार्यवाहक अध्यक्ष युद्धबहादुर गुरुङले स्थानीय तहको कार्यसम्पादन मूल्याङ्कनका लागि आयोगले जारी गरेको १७ वटा सूचक कुनै पनि पालिकाले पूरा गर्न नसकेको बताउनुभयो । उहाँले भन्नुभयो, “स्थानीय तहहरूले कति वटा सूचकमा शून्य अङ्कसम्म पाएका छन् । पालिका सभा नै नगरेका स्थानीय तहले सम्बन्धित सूचकमा शून्य अङ्क पाएका हुन् ।” हरेक सूचकको अङ्कभार तोकिएको बताउँदै उहाँले भन्नुभयो, “पालिकाले सभा ग¥यो कि गरेन, त्यसभित्र बजेट ल्यायो कि ल्याएन, ल्यायो भने पाँच अङ्क प्राप्त ग¥यो, ल्याएन भने शून्य अङ्क पाउँछ ।”उहाँका अनुसार आगामी आवको बजेट प्रक्षेपणसहित विवरण अर्थ मन्त्रालयमा बुझाए/नबुझाएको, बजेट समीक्षा गरी कात्तिक मसान्तभित्र सार्वजनिक गरे/नगरेको, राजस्व परिचालन, बजेट खर्चको अवस्था, बेरुजु, सफ्टवेयर प्रयोग, विद्यार्थी भर्ना दर, विद्यार्थी टिकाउ दर, गर्भ जाँच गर्ने महिला अनुपात, ‘एसइई’ परीक्षाको नतिजा, खोपलगायत बालबालिकाको अनुपातलाई समेत कार्यसम्पादन मूल्याङ्कनको सूचक मानिएको छ । पहिलो स्थानमा पाणिनि गाउँपालिकाकार्यवाहक अध्यक्ष गुरुङले कार्यसम्पादन मूल्याङ्कनमा अर्घाखाँचीको पाणिनि गाउँपालिकाले ८३.८४ अङ्क प्राप्त गरी ७५३ पालिकामध्ये पहिलो र रुकुमपश्चिमको चौरजहारी नगरपालिकाले ८२.१५ अङ्क प्राप्त गरी दोस्रो स्थान गरेको जानकारी दिनुभयो । त्यसै गरी गुल्मीको मालिका गाउँपालिकाले ८१.९८ अङ्क र धुर्कोट गाउँपालिकाले ८०.५२ प्रतिशत अङ्क प्राप्त गरी क्रमशः तेस्रो र चौथो स्थान हासिल गर्न सकेका छन् । त्यसै गरी स्याङ्जाका वालिङ, पुतलीबजार, आँधीखोला, फेदीखोला पालिकाले ७० भन्दा बढी अङ्क ल्याएका छन् । आयोगका अनुसार मधेश प्रदेशका अधिकांश स्थानीय तहको कार्यसम्पादन कमजोर देखिएको छ । यस प्रदेश अन्तर्गत धनुषाको धनौजी गाउँपालिकाले मात्र ३१.८१ अङ्क प्राप्त गरेको छ ।विराटनगर अब्बल, काठमाडौँ कमजोरकार्यवाहक अध्यक्ष गुरुङले छ वटा महानगरमध्ये विराटनगर महानगरपालिका ७८.११ प्रतिशत अङ्क हासिल गरी कार्यसम्पादन मूल्याङ्कनमा प्रथम स्थान हासिल गरेको जानकारी दिनुभयो । महानगरमध्ये कार्यसम्पादन मूल्याङ्कनमा सबैभन्दा कमजोर काठमाडौँ महानगरपालिका साबित भएका छन् । काठमाडौँ महानगरपालिकाले ४४.९७ अङ्क प्राप्त गरी महानगरमध्ये छैटौँ स्थान हासिल गरेको हो ।त्यसै गरी महानगरपालिकामध्ये ललितपुर महानगरपालिकाले ७६.३३ प्रतिशत अङ्क प्राप्त गरी दोस्रो, चितवनको भरतपुर महानगरपालिकाले ६८.०४ अङ्क प्राप्त गरी तेस्रो स्थान, पोखरा महानगरपालिकाले ५८.०४ अङ्क प्राप्त गरी चौथो स्थान र मधेश प्रदेशको एक मात्र महानगरपालिका वीरगन्जले ५४ प्रतिशत अङ्क ल्याई पाँचौँ स्थान हासिल गरेका छन् । धेरै बेरुजु भएका कारण काठमाडौँ महानगरपालिकाले कम अङ्क प्राप्त गरेको गुरुङले बताउनुभयो । बेरुजुको अङ्कभार १५ रहेको छ ।निवेदन दिन अनुरोधकार्यवाहक अध्यक्ष गुरुङले कार्यसम्पादन मूल्याङ्कनमा चित्त नबुझेका पालिकाले माघ २९ देखि सात दिनभित्र राष्ट्रिय प्राकृतिक स्रोत तथा वित्त आयोगमा निवेदन दिन सक्ने बताउनुभयो । उहाँका अनुसार यसका लाागि आयोगले सार्वजनिक सूचनासमेत जारी गरिसकेको छ । प्रदेश तथा स्थानीय तहको कार्यसम्पादन मूल्याङ्कन कार्यविधि, २०७८ को दफा ७ को अधीनमा रही स्थानीय तहका लागि निर्धारण गरिएका कार्यसम्पादन सूचकका आधारमा मूल्याङ्कन गरी अङ्क प्रदान गरिएको बताउँदै उहाँले प्राप्त अङ्कमा चित्त नबुझेमा सोही कार्यविधिको दफा ९ अनुसार आवश्यक आधार र प्रमाणसहित पुनरवलोकनका लागि निवेदन दिन सक्ने जानकारी दिनुभयो ।",
      "link": "https://gorkhapatraonline.com/news/191872",
      "image": "https://gorkhapatraonline.com/storage/media/336786/conversions/Local-Government-original-thumb.jpg"
    },
    {
      "slug": "191871",
      "title": "अमेरिकाबाट फर्केर भकारो स्याहार",
      "timestamp": 1770940800000,
      "source": "gp",
      "content": "श्रीमद्भागवतमा उल्लेख गरिएको कथा अनुसार भगवान् श्रीकृष्णका १६ हजार १०८ रानी थिए । उनीहरू स्वयं श्रीकृष्णको व्यक्तित्वबाट मोहित भएर आफैँ श्रीमान् कल्पिएर श्रीमतीकै रूपमा बसेका थिए । उनीहरूकै नामबाट यहाँ गाईको नामकरण गरिएको छ । त्यसैले सबैलाई तपाईं भनेर सम्बोधन गरिन्छ ।",
      "longContent": "बोमलाल गिरीनवलपुर, फागुन १ गते । श्रीमद्भागवतमा उल्लेख गरिएको कथा अनुसार भगवान् श्रीकृष्णका १६ हजार १०८ रानी थिए । उनीहरू स्वयं श्रीकृष्णको व्यक्तित्वबाट मोहित भएर आफैँ श्रीमान् कल्पिएर श्रीमतीकै रूपमा बसेका थिए । उनीहरूकै नामबाट यहाँ गाईको नामकरण गरिएको छ । त्यसैले सबैलाई तपाईं भनेर सम्बोधन गरिन्छ ।श्रीकृष्णका दाजु तथा गोकुलका राजा नन्द र यशोदाका पुत्र ‘बलराम’ जो विष्णुका २४ अवतारमध्ये एक हुन्, उनलाई शेषावतार पनि भनिन्छ । तसर्थ उनी अत्यधिक क्रोधी पनि थिए । सोही कथा अनुसार सबैलाई बिउ लाग्ने एउटा बहर गोरु छ; जसलाई ‘बलराम’ नाम दिइएको छ ।झट्ट सुन्दा कृष्णलीला जस्तो लाग्ने यो दृश्य हो– नवलपरासीको सुस्ता–२, सतपट्टीका कृष्ण पाण्डे र पार्वती पाण्डेको । २७ वर्षसम्म अमेरिका बसेर फर्कनुभएका पाण्डे दम्पतीले यहाँ भकारो स्याहार गर्नुभएको छ । उहाँहरूले ‘आमा एकीकृत गाई फार्म’ दर्ता गरी अत्याधुनिक प्रविधिबाट गाईपालन गर्नुभएको छ । गुजरातको जङ्गलमा पाइने गिर, हरियाणाको हरियाणी, साहीवाल, राठी, थारपाकर र केही स्थानीय गरी ३० वटा गाईबाट सुरु गरेको व्यवसाय कृष्णका रानी जस्तै १६ हजारभन्दा बढी पु¥याउने योजना रहेको पाण्डेले सुनाउनुभयो । तीमध्ये अहिले भारतबाटै खरिद गरिएका ब्राजिलियन मूलका सबैभन्दा धेरै १६ वटा गिर गाई छन् । यिनको विशेषता भनेको शान्त स्वभाव अनि धेरै दुध दिनु हो । अग्लो जुरो र जिउडाल, सिङ पनि कपाल जस्तै लरक्क तल लर्केका, एउटै रङ, मायालु स्वभावका यी गाईसँग खेल्न पाउँदा छुट्टै आनन्द आउने पाण्डेको अनुभव छ । “म पारि आएको गन्धले नै थाहा पाउँछन्, खान दिन्छ कि भनेर पछि पछि लाग्छन् । यिनको वरिपरि हुन पाउँदा म सबैथोक बिर्सन्छु,” उहाँले भन्नुभयो ।एउटा गाईको मूल्य नै एक लाख भारुभन्दा बढी पर्ने र त्यसले दैनिक १५ देखि २५ लिटरसम्म दुध दिने उहाँको भनाइ छ । गाई खरिद र गोठ निर्माणमा नै दुई करोडभन्दा बढी लगानी भइसकेको पाण्डेले बताउनुभयो तर अहिले भने सुरुवात भएको र हुर्कंदा बाच्छीहरू भएकाले दुध बेच्ने अवस्थामा उहाँ पुग्नुभएको छैन । यी जातका गाई पाल्ने सम्भवतः आफू नै पहिलो नेपाली भएको उहाँको भनाइ छ ।“अमेरिका बस्ने नेपालीको अवस्था भोगेँ, नेपालका किसानको जीवनशैली देखेँ, भगवान्को देन जस्तो पनि लाग्छ, अब नेपाल फर्केर भित्री मनदेखि गाईपालन गर्नु पर्छ भन्ने लाग्यो । त्यसैले यो व्यवसायमा हात हालेँ,” पाण्डेले भन्नुभयो । गहुँत र गोबरलाई पनि सदुपयोग गर्नका लागि जुरो भएका गाई मात्र पाल्ने र जर्सी गाईलाई प्राथमिकता नदिने उहाँको भनाइ छ । कृत्रिम गर्भाधानबाट बाच्छीप्रविधिको प्रयोग बढेसँगै तराईमा गोरुले खेतबारी जोत्ने चलनको त लगभग अन्त्य नै भइसकेको छ । तराईमा गाडा तान्न प्रयोग हुने चलन पनि विस्तारै नासिँदै गएपछि गोरुको महत्व नै घट्दै गएको छ । त्यसैले व्यावसायिक रूपमा गाईपालन गर्ने किसान बाच्छी मात्र जन्माउने प्रविधितिर तानिन थालेका छन् । त्यसमाथि गिर गाईको एउटै बाच्छीलाई डेढ लाख रुपियाँभन्दा बढी पर्न थालेपछि गोरुको के काम ? त्यसैले पाण्डेले पनि कृत्रिम गर्भाधानमार्फत बाच्छी मात्र जन्माउने प्रविधि भित्र्याउनुभएको छ । गोरुको शुव्रmकिटलाई प्रयोगशालामा मिलाएर गाईमा परिणत हुने ब्राजिलियन प्रविधि हो । यो भारतमा प्रचलित छ । त्यसलाई सुईमार्फत गाईमा लगाएपछि ९९ प्रतिशत बाच्छी मात्र जन्मने चिकित्सकहरूको दाबी रहे पनि आफूहरू ९० प्रतिशत ढुक्क रहेको पाण्डेले बताउनुभयो । यो प्रविधि भर्खर मात्र सुरु भएकाले कति सफल हुन्छ भनेर एक वर्ष कुर्नुपर्ने उहाँले बताउनुभयो ।",
      "link": "https://gorkhapatraonline.com/news/191871",
      "image": "https://gorkhapatraonline.com/storage/media/336782/conversions/gaipalan-original-thumb.jpg"
    },
    {
      "slug": "191865",
      "title": "निर्वाचन तयारी र सुरक्षाबारे प्रधानमन्त्री कार्कीद्वारा जानकारी",
      "timestamp": 1770854400000,
      "source": "gp",
      "content": "प्रधानमन्त्री सुशीला कार्कीले कोसी प्रदेशको निर्वाचन तयारी र सुरक्षा अवस्थाबारे बिहीबार जानकारी लिनुभएको छ ।",
      "longContent": "इटहरी, माघ २९ गते । प्रधानमन्त्री सुशीला कार्कीले कोसी प्रदेशको निर्वाचन तयारी र सुरक्षा अवस्थाबारे बिहीबार जानकारी लिनुभएको छ । सोलुखुम्बु र भोजपुरको भ्रमण सकेर सुनसरीको इटहरी पुग्नुभएकी प्रधानमन्त्री कार्कीले कोसी प्रदेशका निर्वाचन सम्बद्ध अधिकारी र सुरक्षा प्रमुखसँग छलफल गर्नुभएको हो ।छलफलमा कोसी प्रदेशका प्रमुख सचिव राजेन्द्रकुमार पौडेल र नेपाल प्रहरीका नायब महानिरीक्षक विनोद घिमिरेसहित विभिन्न जिल्लाका मुख्य निर्वाचन अधिकृत, नेपाली सेना, सशस्त्र प्रहरी बल, राष्ट्रिय अनुसन्धान विभागका अधिकारी र प्रमुख जिल्ला अधिकारीको उपस्थिति थियो ।सो अवसरमा नेपाली सेनाको पूर्वी पृतना मुख्यालयका पृतनापति उपरथी गौरवकुमार केसीले कोसी प्रदेशको सुरक्षा अवस्था र निर्वाचनलक्षित सुरक्षा योजनाबारे प्रस्तुतिकरण दिनुभएको थियो ।प्रधानमन्त्री कार्कीले निर्वाचन तयारीको प्रशंसा गर्दै आगामी दिनमा पनि सबै निकायबीच थप समन्वय र चुस्त व्यवस्थापनका साथ अघि बढ्न निर्देशन दिनुभयो । उहाँले भन्नुभयो, “छोटो समयमा तपाईँहरूले राम्रो काम गर्नुभएको छ । यो सबैको समन्वयात्मक र एकीकृत प्रयासको प्रतिफल हो । जनताले मत हाल्न मात्र बाँकी रहने गरी तयारी पूरा भएको महसुस गरेको छु ।”प्रधानमन्त्री कार्कीले कुनै पनि तत्त्वले निर्वाचनको वातावरण बिगार्न खोजेमा तत्काल निरुत्साहित गर्न सुरक्षा निकायलाई निर्देशन दिनुभयो । सामाजिक सञ्जाल वा अन्य माध्यमबाट हुने भ्रामक गतिविधिप्रति सचेत रहन आग्रह गर्दै उहाँले देशले निकास पाउनका लागि निर्वाचनको विकल्प नरहेको बताउनुभयो ।प्रधानमन्त्री कार्कीले आजै सोलुखुम्बुको नाम्चे, सल्लेरी र भोजपुर सदरमुकाम पुगेर निर्वाचनको वस्तुस्थितिबारे जानकारी लिनुभएको थियो । भ्रमण टोलीमा प्रधानमन्त्रीका प्रेस सल्लाहकार रामबहादुर रावल र प्रमुख स्वकीय सचिव आदर्शकुमार श्रेष्ठलगायत सहभागी हुनुहुन्छ । कोसी प्रदेशका १४ जिल्लाका २८ निर्वाचन क्षेत्रमा हुन लागेको निर्वाचनका लागि ५१ हजार ८०० भन्दा बढी सुरक्षाकर्मी परिचालन गरिँदै छ ।",
      "link": "https://gorkhapatraonline.com/news/191865",
      "image": "https://gorkhapatraonline.com/storage/media/336776/conversions/Sushila-karki-original-thumb.jpg"
    },
    {
      "slug": "191863",
      "title": "महानगरपालिकाभित्र सञ्चालित दुई डेन्टल क्लिनिक सिल गर्न सिफारिस",
      "timestamp": 1770854400000,
      "source": "gp",
      "content": "नेपाल मेडिकल काउन्सिलले काठमाडौँ महानगरपालिकाभित्र सञ्चालित दुई डेन्टल क्लिनिकलाई सिल गर्न सिफारिस गरेको छ ।",
      "longContent": "काठमाडौँ, माघ २९ गते ।नेपाल मेडिकल काउन्सिलले काठमाडौँ महानगरपालिकाभित्र सञ्चालित दुई डेन्टल क्लिनिकलाई सिल गर्न सिफारिस गरेको छ ।बिहीबार काउन्सिलले चार डेन्टल क्लिनिकमा अनुगमन गर्दा दुई क्लिनिकले गैरचिकित्सकले काम गरेको पाइएपछि काउन्सिलले सिल गर्न काठमाडौँ महानगरपालिकालाई पत्र काटेको काउन्सिलका सदस्य डा.भुमेश काफ्लेले जानकारी दिनुभयो।सर्वसाधारणबाट गुनासो आएपछि अनुगमन गरेको डा.काफ्लेको भनाइ छ।उहाँले भन्नुभयो, “गैरडाक्टरले काम गरिरहेका छन् । मापदण्ड पनि पुगेको छैन भन्ने जनगुनासो आएपछि अनुगमनमा गएका थियौ।जसमा दुई क्लिनिकमा गैरचिकित्सकले काम गरेको पाइएपछि काउन्सिलले सिल गर्न काठमाडौँ महानगरपालिकालाई पत्र काटेका छौँ ।”उहाँकाअनुसार काउन्सिलले नाइस स्माइल डेन्टल केयर प्रालि र पूजा डेन्टल क्लिनिकलाई तत्काल बन्द गरी सिल गर्न सिफारिस गरेको छ भने ।पूजा डेन्टल क्लिनिक र नाइस स्माइल डेन्टलमा जनस्वास्थ्य सम्बन्धी न्यूनतम मापदण्ड पूरा नगरेको पाइएको उहाँ बताउनुहुन्छ ।उहाँ भन्नुहुन्छ, “यी क्लिनिक सम्बन्धित निकायमा दर्ता नभएको, योग्य दन्त चिकित्सक तथा डेन्टल हाइजिनिस्ट नराखी सेवा सञ्चालन गरेको, अत्यधिक फोहोर तथा अस्वस्थकर वातावरणमा उपचार सेवा प्रदान गरेको भेटियो।साथै उपकरणहरूको स्टेरिलाइजेशन नगरेको, दन्त सामग्री अव्यवस्थित राखिएको, बिरामीको अभिलेख नराखिएको तथा एक्सरे मेसिन बिग्रिएको अवस्थामै प्रयोगका लागि राखिएको थियो ।” आरुबारी डेन्टल क्लिनिक जनस्वास्थ्य कार्यालयमा दर्ता नभएको र सम्बन्धित चिकित्सकसँग औपचारिक सम्झौता पत्र नभएको पाइएको काफ्लेले जानकारी दिनुभयो ।उहाँका अनुसार नागेश्वर डेन्टल होममा फूलटाइम दन्त चिकित्सक नराखी पार्टटाइम चिकित्सकमार्फत मात्र सेवा सञ्चालन गरिएको भेटिएको छ।काउन्सिलले यस्ता गतिविधिले सर्वसाधारणको मुख तथा दन्त स्वास्थ्यमा प्रत्यक्ष जोखिममा पारेको डा.काफ्लेको भनाइ छ । अनुगमनमा डा.अजय कुमार शाह र डा.अस्मिता पोखरेल डा.भुमेश काफ्ले र डा.हरी वली र रमिला मानन्धर सहभागी थियो ।",
      "link": "https://gorkhapatraonline.com/news/191863",
      "image": "https://gorkhapatraonline.com/storage/media/336774/conversions/990a54f8-f6b8-404b-bf34-576817d943a1-original-thumb.jpg"
    },
    {
      "slug": "191862",
      "title": "प्रदेश सरकारले काम गर्न नसेकेको गुनासो",
      "timestamp": 1770854400000,
      "source": "gp",
      "content": "प्रमुख प्रतिपक्षी दल नेपाली कम्युनिष्ट पार्टी (नेकपा) ले सुदूरपश्चिम प्रदेश सरकारले ठोेस काम गर्न नसकेको जिकिर गरेको छ ।",
      "longContent": "अविनाश चौधरीधनगढी, माघ २९ गते । प्रमुख प्रतिपक्षी दल नेपाली कम्युनिष्ट पार्टी (नेकपा) ले सुदूरपश्चिम प्रदेश सरकारले ठोेस काम गर्न नसकेको जिकिर गरेको छ । पार्टी मर्जपछि प्रदेशसभा सबैभन्दा ठुलो दल बनेको नेकपाले पत्रकार सम्मेलन गरी प्राकृतिक विपत्ति, दुर्घटना वा सङ्कटको बेला सरकारले विज्ञप्ति जारी गर्ने र राहतको नाममा रकम घोषणा गर्ने बाहेक कुनै ठोस काम गर्न नसकेको जिकिर गरेको हो ।कानुन निर्माण, योजना कार्यान्वयन, प्रशासनिक सुधार र सुशासनको सवालमा पनि सरकार असफल रहेको सो पार्टीको संसदीय दलले बताएको छ । सरकारको कामकारबाहीहरु मन्त्रीमुखी, पहुँचमुखी, भागवण्डामुखी र बिचौलियामुखी रहेको प्रतिपक्षीको आरोप छ । जनताको काम, विकास निर्माण र सुशासन सरकारको प्राथमिकतामा नरहेको दलका नेता खगराज भट्टले बताउनुभयो । योजना बाँडफाँटदेखि नियुक्तिसम्म आसेपासे र निकटका व्यक्तिलाई लाभ दिने प्रवृत्ति मौलाउँदै गएको उहाँले आरोप लगाउनुभयो ।  दर्जनौं गम्भीर अभियोग प्रदेश सरकारमाथि लगाउँदै प्रमुख प्रतिपक्षी दलले यस सम्बन्धमा सरकारबाट स्पष्ट, लिखित र चित्तबुझ्दो जवाफ माग गरेको छ । सरकारले एक साताभित्र जवाफ नदिए मुख्यमन्त्री र मन्त्रीहरु उक्त पद्मा बसिरहन नैतिक अधिकार नरहेको नेता भट्टले जिकिर गर्नुभयो । उहाँले एक साताभित्र पदत्याग गरी जनता समक्ष आफ्ना कमजोरी स्वीकार गरेर मुख्यमन्त्री र मन्त्रीले माफी माग्नुपर्ने उल्लेख गर्नुभयो ।प्रदेश राजधानी कार्यान्वयनमा पूर्णतः असफलता, आवश्यक कानुन निर्माण गर्न असफल, बजेट कार्यान्वयनमा गम्भीर असफलता, मुख्यमन्त्री कार्यालयदेखि मन्त्रालयसम्म व्यापक बेथिति रहेको प्रतिपक्षले सरकारमाथि अभियोग लगाएको छ । यसैगरी, अस्पतालहरुमा नियुक्तिमा ढिलाइ, सरकार भागवण्डामा केन्द्रित, सङ्गठन तथा व्यवस्थापन सर्वेक्षण (ओएनएम) गर्न असफल, नीति आयोगमा चरम बेथिति, भागवण्डाको आधारमा राज्यको दुरुपयोग, आयोजना नै नभएको लगानी सम्मेलनको नाममा अपारदर्शी र मनपरी खर्च प्रतिपक्षीले सरकारमाथि लगाएका अभियोग रहेका छन् । यसैगरी, सर्वोच्च अदालतको आदेश कार्यान्वयनमा आलटाल, अस्थायी कार्यालय खोली मनोमानी खर्च, आसेपासेलाई लाभ हुने गठनादेशलाई प्राथमिकता, समग्र रुपमा सुशासन, पारदर्शीता र जवाफदेहिताको अभाव जस्ता अभियोग प्रदेश सरकारमाथि लगाइएको छ ।",
      "link": "https://gorkhapatraonline.com/news/191862",
      "image": "https://gorkhapatraonline.com/storage/media/336773/conversions/Pradesh-Sarkar-original-thumb.jpg"
    }
  ]
}