{
  "date": "2025-05-26T19:32:28.666Z",
  "news": [
    {
      "slug": "156551",
      "title": "नेप्से परिसूचक घट्यो",
      "timestamp": 1748217600000,
      "source": "gp",
      "content": "नेपाल स्टक एक्सचेञ्ज (नेप्से) परिसूचकमा सामान्य अङ्कको गिरावट देखिएको छ । सोमबार नेप्से परिसूचक पाँच दशमलव २१ अङ्कले घटेर दुई हजार ६७४ दशमलव ७६ को विन्दुमा कायम भएको हो ।",
      "longContent": "काठमाडौँ, जेठ १२ गते । नेपाल स्टक एक्सचेञ्ज (नेप्से) परिसूचकमा सामान्य अङ्कको गिरावट देखिएको छ । सोमबार नेप्से परिसूचक पाँच दशमलव २१ अङ्कले घटेर दुई हजार ६७४ दशमलव ७६ को विन्दुमा कायम भएको हो ।आज ३३७ कम्पनीको एक करोड ७१ लाख ६० हजार ६२५ कित्ता शेयर ६९ हजार ६५१ पटक खरिदबिक्री हुँदा रू सात अर्ब ५८ करोड ५० लाख २२ हजार बराबरको कारोबार भएको नेप्सेले जनाएको छ ।आजको कारोबारमा बैङ्किङ समूह शून्य दशमलव १७ र उत्पादन तथा प्रशोधन समूह शून्य दशमलव ७९ प्रतिशतले बढेको छभने अरू सबै समूहको उपसूचक घटेको छ । विकास बैङ्क शून्य दशमलव २७, वित्त शून्य दशमलव १२, होटल तथा पर्यटन शून्य दशमलव ९१, जलविद्युत् शून्य दशमलव ०६ र लगानी समूह शून्य दशमलव १५ प्रतिशतले घटेको छ । त्यस्तै, जीवन बीमा शून्य दशमलव २०, लघुवित्त एक दशमलव ५०, म्युचुअल फन्ड शून्य दशमलव ०८, निर्जीवन बीमा शून्य दशमलव ३२, व्यापार शून्य दशमलव १३ र अन्य समूह शून्य दशमलव ४८ प्रतिशतले घटेको छ ।ओम मेगाश्री फर्मास्युटिकल्स लिमिटेडको शेयर मूल्य आज सबैभन्दा धेरै नौ दशमलव ९९ प्रतिशतले बढेको छ । सबैभन्दा धेरै घट्नेमा भने गुराँस लघुवित्त वित्तीय संस्था लिमिटेडको शेयर मूल्यमा नकारात्मक सर्किट लागेको छ ।कारोबार रकमका आधारमा आज सबैभन्दा धेरै राधी विद्युत् कम्पनी लिमिटेडको रु ६४ करोड ३१ लाख ५० हजार ९०० बराबरको शेयर किनबेच भएको छ । कारोबार भएका शेयर सङ्ख्याका आधारमा भने ङादी ग्रुप पावर लिमिटेडको १४ लाख ८९ हजार ३०२ कित्ता शेयर खरिदबिक्री भएको छ । रासस",
      "link": "https://gorkhapatraonline.com/news/156551",
      "image": "https://gorkhapatraonline.com/storage/media/275789/conversions/NEPSE-fall-original-thumb.jpg"
    },
    {
      "slug": "156494",
      "title": "मुद्रास्फीति नियन्त्रणमा, शोधनान्तर बचत उच्च",
      "timestamp": 1748217600000,
      "source": "gp",
      "content": "राष्ट्र बैंकलले मौद्रिक नीतिको तेस्रो त्रयमाससम्मको कार्यान्वयन स्थितिको समीक्षा गर्दै नेपाल राष्ट्र बैंकले मौद्रिक विस्तारबाट मूल्यमा चाप पर्न नदिने गरी मौद्रिक व्यवस्थापन गर्ने र मुद्रास्फीतिलाई ५ प्रतिशतको हाराहारीमा राख्ने नीति लिइएकोमा सोही अनुरुप चालु आर्थिक वर्षको नौ महिनासम्मको औसत उपभोक्ता मुद्रास्फीति ४.५७ प्रतिशत रहेको जनाएको हो ।",
      "longContent": "काठमाडौँ, जेठ १२ गते । नेपाल राष्ट्र बैंक मुद्रास्फीतिलाई नियन्त्रणमा राख्न सफल देखिएको छ । राष्ट्र बैंकलले मौद्रिक नीतिको तेस्रो त्रयमाससम्मको कार्यान्वयन स्थितिको समीक्षा गर्दै नेपाल राष्ट्र बैंकले मौद्रिक विस्तारबाट मूल्यमा चाप पर्न नदिने गरी मौद्रिक व्यवस्थापन गर्ने र मुद्रास्फीतिलाई ५ प्रतिशतको हाराहारीमा राख्ने नीति लिइएकोमा सोही अनुरुप चालु आर्थिक वर्षको नौ महिनासम्मको औसत उपभोक्ता मुद्रास्फीति ४.५७ प्रतिशत रहेको जनाएको हो । केन्द्रीय बैंककाअनुसार अहिले चालु खाता तथा शोधनान्तर बचत उच्च रहन गएका कारण विदेशी विनिमय सञ्चितिमा उल्लेख्य वृद्धि भएको छ । कम्तिमा सात महिनासम्मको वस्तु तथा सेवा आयात धान्न पर्याप्त हुने गरी विदेशी विनिमय सञ्चिति कायम गर्ने मौद्रिक नीतिको लक्ष्य रहेकोमा २०८१ चैत मसान्तमा करिब १४.२ महिनाको वस्तु तथा सेवा आयात धान्न पर्याप्त हुने विदेशी विनिमय सञ्चिति कायम रहेको छ ।राष्ट्र बैंककाअनुसार आर्थिक वर्ष २०८१/८२ मा विस्तृत मुद्राप्रदायक १२.० प्रतिशतसम्म र बैंक तथा वित्तीय संस्थाबाट निजी क्षेत्रमाथिको दाबी १२.५ प्रतिशतसम्मले वृद्धि हुने प्रक्षेपण गरिएकोमा २०८१ चैत मसान्तमा वार्षिक बिन्दुगत आधारमा विस्तृत मुद्राप्रदाय ११.६ प्रतिशतले र बैंक तथा वित्तीय संस्थाबाट निजी क्षेत्रमाथिको दावी ८.१ प्रतिशतले वृद्धि भएको छ ।राष्ट्र बैंककाअनुसार मौद्रिक उपकरणहरुको कार्यान्वयनमार्फत खुला बजार कारोबार थप प्रभावकारी बनाउँदै लगिएको छ । बैंक तथा वित्तीय संस्थाको भारित औसत अन्तरबैंक दरलाई ब्याजदर करिडोरभित्रै राख्ने नीतिअनुरुप २०८१ चैतमा भारित औसत अन्तरबैंक दर ३.०० प्रतिशत रहेको छ । ब्याजदर करिडोर कायम राख्न २०८१ चैतसम्ममा कारोबारको आधारमा एक सय ७१ खर्ब ८३ अर्ब ४५ करोड बराबरको खुद तरलता प्रशोधन गरिएको छ ।आर्थिक वर्ष २०८१/८२ को मौद्रिक नीति तथा मौद्रिक नीतिको आवधिक समीक्षामा गरिएका वित्तीय क्षेत्र तथा विदेशी विनिमयसँग सम्बन्धित अधिकांश नियामकीय व्यवस्थाहरु कार्यान्वयनमा आएको राष्ट्र बैंकको दाबी छ । राष्ट्र बैंककाअनुसार बाह्य क्षेत्रतर्फ आर्थिक वर्ष २०८१/८२ को नौ महिनामा चालु खाता दुई सय १० अर्ब २२ करोडले र शोधनान्तर तीन सय ४६ अर्ब २३ करोडले बचतमा रहेको छ । अघिल्लो आर्थिक वर्षको सोही अवधिमा चालु खाता एक सय ७९ अर्ब ८३ करोडले र शोधनान्तर तीन सय ६५ अर्ब १६ करोडले बचतमा रहेको थियो ।आर्थिक वर्ष २०८१/८२ को नौ महिनामा कुल वस्तु निर्यात ६५.२ प्रतिशतले वृद्धि भई एक सय ८८ अर्ब २० करोड पुगेको छ भने वस्तु आयात १२.२ प्रतिशतले वृद्धि भई १३ खर्ब नौ अर्ब ५३ करोड पुगेको छ । समीक्षा अवधिमा व्यापार घाटा ६.४ प्रतिशतले बढेर ११ खर्ब २१ अर्ब ३४ करोड पुगेको छ । आर्थिक वर्ष २०८१/८२ को नौ महिनामा विप्रेषण आप्रवाह अमेरिकी डलरमा ७.३ प्रतिशतले वृद्धि भई आठ अर्ब ७४ करोड ११ खर्ब ९१ अर्ब ३१ करोड पुगेको छ । अघिल्लो वर्षको सोही अवधिमा यस्तो वृद्धिदर १५.२ प्रतिशत रहेको थियो ।राष्ट्र बैंकले मौद्रिक नीतिको समीक्षा गर्दै विधमान शेयर धितो कर्जाको जोखिम भार १२५ प्रतिशतबाट घटाई १०० प्रतिशत कायम गरेको छ । यस्तै, नीतिगत दरलाई विद्यमान ५.० प्रतिशत, तल्लो सीमाको रुपमा रहेको निक्षेप सङ्कलन दरलाई ३.० प्रतिशत र ब्याजदर करिडोरअन्तर्गतको माथिल्लो सीमाको रुपमा रहेको बैंक दरलाई ६.५ प्रतिशतमा यथावत राखिएको छ ।वित्तीय प्रणालीको विद्यमान तरलताको अवस्था र पछिल्लो समय यस बैंकले खुला बजार कारोबार उपकरणहरुमा गरेको सुधारलाई मध्यनजर गरी बैंक तथा वित्तीय संस्थाहरुले दैनिक ९० प्रतिशत न्यूनतम अनिवार्य नगद मौज्दात कायम राख्नुपर्ने व्यवस्था गरिने भएको छ ।लगानी वातावरण सुधार गर्ने उद्देश्यले विदेशी विनिमय (नियमित गर्ने) ऐन, २०१९ र विदेशी लगानी तथा प्रविधि हस्तान्तरण ऐन, २०७५ मा भएको पछिल्लो संशोधनका व्यवस्थाहरुलाई समावेश गरी ‘नेपाल राष्ट्र बैंक विदेशी लगानी तथा विदेशी ऋण व्यवस्थापन विनियमावली’ जारी गर्ने भएको छ ।त्यस्तै बैंकिङ कसुर तथा सजाय ऐन, २०६४ को संशोधनबमोजिम चेक अनादरसम्बन्धी व्यहोरा प्रमाणित गर्ने कार्यविधि तर्जुमा गरी जारी गरिने भएको छ । विद्यमान अनिवार्य नगद मौज्दात र वैधानिक तरलतासम्बन्धी अनुपातलाई यथावत राखिएको छ ।नवनियुक्त गभर्नर डा. विश्वनाथ पौडेलले कार्यभार सम्हालेको एक साता नबित्दै मौद्रिक नीतिको समीक्षा गर्नुभएको छ । शेयरबजारप्रति अलि धेरै उदार भएको गभर्नर पौडेलले लिएको नीतिले प्रष्ट देखाएको छ ।",
      "link": "https://gorkhapatraonline.com/news/156494",
      "image": "https://gorkhapatraonline.com/storage/media/275724/conversions/Untitled-1-original-thumb.jpg"
    },
    {
      "slug": "156493",
      "title": "‘विमानस्थल नचल्दा र  समयमै सडक नबन्दा पर्यटन क्षेत्र मारमा’",
      "timestamp": 1748217600000,
      "source": "gp",
      "content": "होटेल क्षेत्रमा अर्बौँ लगानी भए पनि बनेका विमानस्थल नचल्दा र सडकहरू समयमै नबन्दा होटेल क्षेत्र ठुलो मारमा परेको छ । होटेल एसोसिएसन नेपाल (हान) का अध्यक्ष विनायक साहले अन्तर्राष्ट्रिय चेनहरू ल्याएर अर्बौँ लगानी भएका होटेलहरु खोले पनि राम्रो प्रतिफल पाउन नसकिएको बताउनु भयो ।",
      "longContent": "काठमाडौँ, जेठ १२ गते ।  होटेल क्षेत्रमा अर्बौँ लगानी भए पनि बनेका विमानस्थल नचल्दा र सडकहरू समयमै नबन्दा होटेल क्षेत्र ठुलो मारमा परेको छ । होटेल एसोसिएसन नेपाल (हान) का अध्यक्ष विनायक साहले अन्तर्राष्ट्रिय चेनहरू ल्याएर अर्बौँ लगानी भएका होटेलहरु खोले पनि राम्रो प्रतिफल पाउन नसकिएको बताउनु भयो । आगामी वर्षको बजेटबारे कुराकानी गर्दै अध्यक्ष शाहले होटेल क्षेत्रमा क्षमता धेरै विस्तार भइसकेको बताउनु भयो । अध्यक्ष साहकाअनुसार हस्पीटालिटी क्षेत्रमा ३५–३६ लाख पर्यटक आउँदा पनि स्तरीय सेवा दिन सक्ने क्षमता छ । तर कनेक्टिभिटी सुचारु नहुँदा समस्या भइरहेको छ । उहाँकाअनुसार आर्थिक चाप, देशमा तरलता धेरै छ । वाह्य सूचकहरू राम्रो देखिन्छ । व्यवसायीहरूले अनुभूति गर्ने भनेको आन्तरिक अर्थतन्त्र चलायमानबाट नै हो । तर त्यस्तो रूपमा देखिँदैन ।कुराकानी गर्ने क्रममा अध्यक्ष शाहले भन्नुभयो– ‘नेपालमा सम्भावना नभएको जसरी कतिपय भाष्य सिर्जना गर्न खोजिएको छ । सम्भावना हुँदाहुँदै होटेलहरुले अन्तर्राष्ट्रिय चेनहरू ल्याएर अर्बौँ लगानी भएका होटेलहरु खोलिएको छ । नेपालमा सम्भावनाहरू छ भन्ने देखाएको हो । यहाँ सम्भावना छ, छैन भन्ने होइन भन्ने भाष्यलाई होटेल क्षेत्रले चिर्न सफल भएको छ । छाेटो समयमा धेरै आर्थिक वृद्धिदर गरेका देशहरूको माझमा नेपाल छ । ती देशमा त्यस्तो राम्रो प्रगति भइरहँदा नेपाल किन पछि पर्छ भन्ने कुराहरू गम्भीर छन् । यसलाई सम्बोधन गर्ने खालले बजेट आउनुपर्छ । हाम्रा एयरपोर्टहरू बनेका छन् तर सुचारु नहुनु, बाटोघाटाको समयमै स्तरोन्नति नहुनु समस्याका रूपमा देखा परेका छन् । यसले गर्दा आउनु पने पर्यटक पनि ल्याउन कठिन भइरहेको छ । अहिले हस्पिटालीटि क्षेत्र क्षमताको एक तिहाइ मात्रै प्रयोग भइरहेको छ । यसले देशलाई, लगानीकर्ताहरूलाई निराश बनाएको छ । जुन प्रतिफल पाउनुपर्थ्यो त्यो पाउन सकिएको छैन । अध्यक्ष साहकाअनुसार सरकारले नीति तथा कार्यक्रममा केही कुराहरू राम्रो ल्याएको छ, त्यसलाई समेत समेटेर बजेट ल्याउनुपर्छ । बजेटले अहिलेको मूलभूत समस्या भनेको कनेक्टिभिटीलाई जोड दिनुपर्छ । पोखरा, चितवनका राजमार्गहरू वर्षौँदेखि बनिरहेका छन् । कहिले सकिने भन्ने यकिन छैन । समय सीमा नै तोकेर ती राजमार्गहरू स्तरोन्नति गर्नुपर्ने उहाँको भनाई छ । अध्यक्ष साहकाअनुसार यस्ता कुराहरूलाई बजेटले सम्बोधन गर्नुपर्छ । पर्याप्त बजेट भएनन् भने ती राजमार्गहरूको भविष्य झनै अनिश्चित हुने भएकाले त्यसमा ध्यान दिन जरुरी रहेको उहाँले बताउनु भयो । अध्यक्ष साहकाअनुसार अहिलेको बजेटले ती राजमार्गका सन्दर्भमा फरक हिसाबले हेर्नुपर्छ । पूर्वाधार निर्माणमा सरकारी निकायबिच नै समन्वयको अभाव देखिएको भन्दै शाहले त्यस्तो अभाव रहन नहुने बताउनु भयो ।  अध्यक्ष साहले भैरहवा र पोखरा एयरपोर्टलाई द्रुत रूपमा पूर्ण सञ्चालनमा ल्याउने गरी सरकार लाग्नुपर्ने बताउनुभएको छ । उहाँकाअनुसार त्यसो भ भयो भने एक वर्षमा पर्यटकको सङ्ख्या दोब्बर गर्न सकिन्छ । त्यतातिर बजेट केन्द्रित हुनुपर्छ । शाहकाअनुसार पर्यटन क्षेत्र र हस्पिटालिटी क्षेत्रमा औपचारिक र अनौपचारिक दुवै देखिन्छ । औपचारिक क्षेत्रले राज्यका नीति नियमसँगै सबै पालना गरेको हुन्छ भने अनौपचारिक क्षेत्रले केही पालना गरेको हुँदैन । त्यो क्षेत्र एकदमै फस्टाएर गएको छ । राम्रो लगानी गरेर सरकारको नीति नियम मानेर सरकारलाई कर तिरेर गर्ने होटेलहरु र अनौपचारिक क्षेत्रका होटेलहरुले प्रतिस्पर्धा गर्नुपर्ने अवस्था छ । यो कुरालाई बजेटले हेर्नुपर्छ । अहिले देशमा तीन तहका सरकार भएकाले एक आपसमा समन्वयको खाँचो रहेको बताउँदै उहाँले निजी क्षेत्र बिच ती सरकारहरूले समन्वयन गर्न नसकेको समेत बताउनु भयो । अध्यक्ष साहकाअनुसार जतिसुकै नीति तथा कार्यक्रम बजेट राम्रो भए पनि त्यसको कार्यान्वयन प्रभावकारी नभए अर्थ हुँदैन । विगतमा पनि राम्रा कार्यक्रम योजना ल्याइए पनि कार्यान्वयन भने हुन नसकेको उहाँको भनाइ छ । बजेटले यसपालि तोकेकोमध्ये १५—२० प्रतिशत मात्रै काम सुरु हुने र फत्ते नहुने गरेको साहाले बताउनु भयो । बजेट कार्यान्वयनलाई सरकारले प्रभावकारी हिसाबले नबढाएसम्म निजी क्षेत्रको विकास नहुने उहाँको बुझाइ रहेको छ । उपप्रधानमन्त्री एवं अर्थमन्त्री विष्णु पौडेलको सक्रियतामा अध्यादेशमार्फत आएको होटेल क्षेत्रलाई राष्ट्रिय प्राथमिकता प्राप्त उद्योगका रूपमा मान्यता दिइनु सकारात्मक भएको अध्यक्ष साहको भनाई छ । अध्यक्ष साहकाअनुसार कागजमा मात्रै पाएर हुँदैन । त्यसको नीति, नियमावली, कार्यविधि छिटो भन्दा छिटो बनाइनुपर्छ । अहिले त्यस्ता चिजहरू नबन्दा अहिले सुविधाबाट वञ्चित हुनुपरेको छ । व्यवसायीले ऋण लिएर साँवा व्याज तिर्न समस्या परिरहेकाले बजेटमा यसबारे बोलिदिनुपर्ने उहाँको भनाइ छ ।",
      "link": "https://gorkhapatraonline.com/news/156493",
      "image": "https://gorkhapatraonline.com/storage/media/275718/conversions/adhsdfh-original-thumb.jpg"
    },
    {
      "slug": "156463",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1748217600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,   जेठ १२ गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ५५, गोलभेँडा सानो (लोकल) प्रतिकिलो रु ६८, गोलभेँडा सानो (टनेल) प्रतिकिलो रु ८०, गोलभेँडा सानो (भारतीय) प्रतिकिलो रु ६०, आलु रातो प्रतिकिलो रु ३८, आलु रातो (भारतीय) प्रतिकिलो रु ३७, आलु रातो (मुडे) प्रतिकिलो रु ३९, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ५०, बन्दा (लोकल) प्रतिकिलो रु २०, काउली (स्थानीय) प्रतिकिलो रु ३०, मूला सेतो (लोकल) प्रतिकिलो रु १५, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ३०, भन्टा डल्लो प्रतिकिलो रु ३०, तनेबोडीको मूल्य प्रतिकिलो रु ७०, मकैबोडी मूल्य प्रतिकिलो रु ६० कायम गरिएको छ ।यसैगरी, मटरकोसा प्रतिकिलो रु ९०, घिउ सिमी (लोकल) प्रतिकिलो रु ४०, घिउ सिमी (हाइब्रिड) प्रतिकिलो रु ४०, राजमा मूल्य प्रतिकिलो रु १००, भटमास कोसा प्रतिकिलो रु १२०, तीतो करेला प्रतिकिलो रु ४५, लौका प्रतिकिलो रु ४०, परबर (लोकल) प्रतिकिलो रु ६०, परबर (तराई) प्रतिकिलो रु ६०, चिचिण्डो प्रतिकिलो रु ४०, घिरौला प्रतिकिलो रु ४०, झिगुनी प्रतिकिलो रु ६०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु २५, भिण्डी प्रतिकिलो रु ३५ कायम गरिएको छ । यस्तै, सखरखण्ड प्रतिकिलो ७०, पिँडालु प्रतिकिलो रु १२०, रायोसाग प्रतिकिलो रु ४५, पालुङ्गो साग प्रतिकिलो रु ६०, चमसुरको साग रु ८०, तोरीको साग प्रतिकिलो रु ३०, मेथीको साग प्रतिकिलो रु १००, प्याज हरियो प्रतिकिलो रु ६०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३२०, कुरिलो प्रतिकिलो रु ५००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ७०, चुकुन्दर प्रतिकिलो रु ७०, सजीवन प्रतिकिलो रु ९०, जिरीको साग प्रतिकिलो रु ९०, ग्याठकोभी प्रतिकेजी रु ६०, सेलरी प्रतिकिलो रु १८०, पार्सले प्रतिकिलो रु ४००, सौफको साग प्रतिकिलो रु १००, पुदिना प्रतिकिलो रु १३०, गान्टेमूला प्रतिकिलो रु ४०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु २१०, अनार प्रतिकिलो रु ३५०, आँप (दशहरी) प्रतिकिलो रु २५०, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु २००, काँक्रो (लोकल) प्रतिकिलो रु ४०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ७०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ८०, मेवा (भारतीय) प्रतिकिलो रु १००, लिची (लोकल) प्रतिकिलो रु ३००, लिची (लोकल) प्रतिकिलो रु २००, निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ६०, खुर्सानी हरियो (बुलेट) प्रतिकिलो रु ७०, खुर्सानी हरियो (माछे) प्रतिकिलो रु ३५, खुर्सानी हरियो (अकबरे) प्रतिकेजी रु ३५०, भेडेखुर्सानी प्रतिकिलो रु ५०, लसुन हरियो प्रतिकिलो रु ८०, हरियो धनियाँ प्रतिकिलो रु ४५, लसुन सुकेको चाइनिज प्रतिकिलो रु २८०, लसुन सुकेको नेपाली प्रतिकिलो रु २००, छ्यापी सुकेको प्रतिकिलो रु २००, छ्यापी हरियो प्रतिकिलो रु १५०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु १००० तोकेको छ ।  रासस",
      "link": "https://gorkhapatraonline.com/news/156463",
      "image": "https://gorkhapatraonline.com/storage/media/275674/conversions/adrhs-original-thumb.jpg"
    },
    {
      "slug": "156451",
      "title": "अनुदानमा धानको बिउ",
      "timestamp": 1748217600000,
      "source": "gp",
      "content": "रौतहटको गुजरा नगरपालिकाले कृषकलाई उन्नत जातको धानको बिउ ५० प्रतिशत अनुदानमा वितरण गरेको छ ।",
      "longContent": "चन्द्रपुर समाचारदाता चन्द्रपुर (रौतहट), जेठ १२ गते । रौतहटको गुजरा नगरपालिकाले कृषकलाई उन्नत जातको धानको बिउ ५० प्रतिशत अनुदानमा वितरण गरेको छ । प्रतिकिलो ६२ देखि ९८ रुपियाँमा खरिद गरी किसानलाई बिउ वितरण गरिएको हो । नगरपालिकाको कृषि विकास शाखाका प्रमुख विनय चौधरीले धानको बिउमा गुणस्तर नियन्त्रण गर्न बिउ खरिद गरी वितरण गरेको जानकारी दिनुभयो । धानको उत्पादन तथा बिउमा गुणस्तर नियन्त्रणका साथै खरिद प्रक्रिया पारदर्शी बनाउन डेसिस सिस्टम अपनाएको गुजरा नगरपालिकाका नगर उपप्रमुख रत्ना लामाले बताउनुभयो । उहाँका अनुसार नगरभित्रका किसानको मागका आधारमा प्रति कट्ठा एक किलो पाँच सय ग्रामका दरले बिउ अनुदानमा वितरण गरिएको छ । गुजरा नगरपालिकाका रामकृत चौधरीले ५० प्रतिशत अनुदानमा धानको बिउ उपलब्ध गराएर किसानलाई कृषि पेसामा आत्मनिर्भर बनाउन नगरपालिकाले सहयोग गरेको बताउनुभयो । कृषि विकास शाखाका अनुसार मसिना तथा बास्नादार धान प्रवर्धन कार्यक्रम अन्तर्गत शुद्धोधन कालानामक, कतर्नि, सावित्री, राधा जातका धानको बिउ वितरण गरिएको छ ।",
      "link": "https://gorkhapatraonline.com/news/156451",
      "image": "https://gorkhapatraonline.com/storage/media/275662/conversions/122-original-thumb.jpg"
    },
    {
      "slug": "156450",
      "title": "किसानलाई परिचयपत्र वितरण भएन : महालेखा",
      "timestamp": 1748217600000,
      "source": "gp",
      "content": "सरकारले मुलुकभरका १९ लाखभन्दा बढी किसान परिवार सूचीकरण गरे पनि अझै परिचयपत्र वितरण गर्न सकेको छैन ।   आर्थिक वर्ष २०८०/८१ मा १४ लाख किसान परिवार सूचीकरण भएकामा यस वर्ष पाँच लाख १८ हजार थप भई १९ लाख १८ हजार किसान परिवार सूचीकृत भएका हुन् । किसान परिवार सूचीकरण भए पनि परिचयपत्र भने जारी हुुन नसकेको महालेखाको ६२ औँ प्रतिवेदनमा उल्लेख छ ।",
      "longContent": "गोरखापत्र समाचारदाताकाठमाडौँ, जेठ १२ गते । सरकारले मुलुकभरका १९ लाखभन्दा बढी किसान परिवार सूचीकरण गरे पनि अझै परिचयपत्र वितरण गर्न सकेको छैन । आर्थिक वर्ष २०८०/८१ मा १४ लाख किसान परिवार सूचीकरण भएकामा यस वर्ष पाँच लाख १८ हजार थप भई १९ लाख १८ हजार किसान परिवार सूचीकृत भएका हुन् । किसान परिवार सूचीकरण भए पनि परिचयपत्र भने जारी हुुन नसकेको महालेखाको ६२ औँ प्रतिवेदनमा उल्लेख छ । खाद्य अधिकार तथा खाद्य सम्प्रभुतासम्बन्धी ऐन अनुसार किसानलाई राज्यबाट प्राप्त हुने सहुलियत, छुट सुविधा तथा कानुनबमोजिम योगदानमा निवृत्तभरण उपलब्ध गराउने व्यवस्था भए पनि अझै कार्यान्वयनमा आउन नसकेको महालेखाको प्रतिवेदनमा उल्लेख छ । किसान वर्गीकरण, सूचीकरण एवं परिचयपत्र जारी नहुँदा किसान पेन्सन योजना सुरु गर्ने एवं किसान हितकोष स्थापना गर्नेलगायतका कार्य प्रभावित भएको महालेखाको प्रतिवेदनमा उल्लेख छ । किसानको वर्गीकरण, सूचीकरण, परिचयपत्र जारी गर्ने कार्य समयमै सम्पन्न गरी सोही आधारमा छुट सुविधा र अनुदान उपलब्ध गराउने व्यवस्था मिलाउनुपर्ने महालेखाको सुझाव छ । २०७७ फागुनबाट सुरु भएको किसान सूचीकरण कार्यक्रममा चार वर्षको अवधिमा सो सङ्ख्यामा किसान परिवार सूचीकरण भएका हुन् । कृषि गणना २०७८ अनुसार नेपालमा करिब ४१ लाख घरपरिवार खेतीपातीमा आबद्ध छन् । कृषि गणना अनुसार ३९ लाख ९९ हजार परिवारले २२ लाख १८ हजार ४१० हेक्टर जग्गामा खेती गरेका छन् । त्यस्तै एक लाख ३२ हजारले पशुपन्छी पाल्ने गरेका छन् । कृषि व्यवसायमा संलग्न रहेका किसानले सरकारबाट उपलब्ध हुने अनुदान र सहायता प्राप्त गर्न कृषि तथा पशुपन्छी विकास मन्त्रालयले किसान सूचीकरण गरी परिचय कार्ड वितरण सूचीकृत कार्य अगाडि बढाएको जनाएको छ । खाद्य अधिकार तथा खाद्य सम्प्रभूतासम्बन्धी ऐन, २०७५ ले कृषिलाई मुख्य पेसा वा व्यवसाय बनाई त्यसबाट नै जीविकोपार्जन गर्ने नागरिक र त्यस्तो नागरिकमा आश्रित परिवारका सदस्य वा छ महिनाभन्दा बढी अवधि कृषिमा श्रम गर्ने वा परम्परागत कृषि औजार निर्माण गर्ने नागरिक वा त्यस्तो नागरिकमा आश्रित परिवारका सदस्यलाई किसानको दर्जा दिएको छ ।किसान सूचीकरण कार्यक्रम कार्यान्वयन विधि, २०७७ ले नेपालभित्र जुनसुकै स्थानमा बसोबास गर्ने कृषि पेसामा आवद्ध व्यक्ति सूचीकरण कार्यक्रममा सहभागी हुन र आबद्ध हुन चाहने कृषकले स्वयम् वा कृषिसँग सम्बन्धित सङ्घ, प्रदेश वा स्थानीय तहका सम्बन्धित निकायको सहयोगमा प्रणालीको वेबसाइट वा मोबाइल एप्लिकेसनमार्फत आधारभूत विवरण प्रविष्ट गर्न सक्ने व्यवस्था गरेको छ ।",
      "link": "https://gorkhapatraonline.com/news/156450",
      "image": "https://gorkhapatraonline.com/storage/media/275661/conversions/mahalekha-parikshak-original-thumb.jpg"
    },
    {
      "slug": "156449",
      "title": "कम आउँछन् श्रमिकसम्बन्धी उजुरी",
      "timestamp": 1748217600000,
      "source": "gp",
      "content": "श्रम तथा रोजगार कार्यालय मधेश प्रदेशमा श्रमिकका गुनासा र उजुरी न्यून मात्रामा आउने गरेको पाइएको छ ।   न्यूनतम पारिश्रमिक नपाएको, दुर्घटना बिमा नभएको र राज्यले अनिवार्य प्रदान गर्न भनिएको सेवा सुविधा नपाएको खण्डमा उजुरी गर्ने ठाउँका रूपमा श्रम तथा रोजगार कार्यालय रहेकोसम्म पनि अधिकांश उद्योगी, व्यवसायीसमेतलाई जानकारी छैन । उक्त जानकारी श्रम तथा रोजगार कार्यालय जनकपुरका प्रमुख दिवाकर भुजेलले दिनुभएको हो ।",
      "longContent": "सर्लाही समाचारदातासर्लाही, जेठ १२ गते । श्रम तथा रोजगार कार्यालय मधेश प्रदेशमा श्रमिकका गुनासा र उजुरी न्यून मात्रामा आउने गरेको पाइएको छ । न्यूनतम पारिश्रमिक नपाएको, दुर्घटना बिमा नभएको र राज्यले अनिवार्य प्रदान गर्न भनिएको सेवा सुविधा नपाएको खण्डमा उजुरी गर्ने ठाउँका रूपमा श्रम तथा रोजगार कार्यालय रहेकोसम्म पनि अधिकांश उद्योगी, व्यवसायीसमेतलाई जानकारी छैन । उक्त जानकारी श्रम तथा रोजगार कार्यालय जनकपुरका प्रमुख दिवाकर भुजेलले दिनुभएको हो । कार्यालयले आइतबार सर्लाहीको लालबन्दीमा आयोजना गरेको श्रम परीक्षणसम्बन्धी रोजगारदातासँग अन्तक्रिया कार्यक्रममा कार्यालय प्रमुख एवं वरिष्ठ श्रम अधिकृत भुजेलले श्रमिकले उजुरी गर्न सक्ने अवस्था र निकायबारे जानकारी दिनकै लागि कार्यक्षेत्र अन्तर्गतका जिल्लामा सचेतनाकै हिसाबले अन्तर्क्रिया गरिरहेको बताउनुभयो । श्रम तथा रोजगार कार्यालय जनकपुरधामले मधेश प्रदेशको सर्लाही, महोत्तरी, धनुषा, सिराहा र सप्तरीलाई कार्यक्षेत्र बनाएर काम गर्दै आएको छ । उक्त कार्यालय अर्धन्यायिक निकायसमेत हो । अहिलेसम्म अधिकांश उजुरी जनकपुर आसपासकै मात्र आइरहेको कार्यालयका प्रमुख भुजेलले बताउनुभयो । अन्य जिल्लाका मजदुरको पनि गुनासा तथा उजुरी आऊन् भन्ने चाहना रहेको भुजेलले बताउनुभयो । सर्लाहीका चिनी मिलबाट श्रमिकका केही गुनासो आए पनि त्यसबाहेक अन्य कार्यालय, उद्योग, व्यवसायका मजदुरको कार्यालयसमक्ष पुग्ने पहुँच पुग्न सकेको छैन । यसअघि जनकपुर क्षेत्रबाट मात्रै उजुरी आउने र कार्यालयका कार्यक्रम तथा गतिविधि जनकपुरकेन्द्रित नै हुँदै आएको थियो । अब भने कार्यक्षेत्र अन्तर्गतका पाँचवटै जिल्लाका उद्योगी, व्यवसायी र मजदुरलाई यसबारेमा बुझाउने प्रयास गरेको कार्यालय प्रमुख भुजेलले बताउनुभयो । उहाँका अनुसार कार्यालयमा अघिल्लो आवको समेत गरी आफू छ महिनाअघि हाँजिर हुँदा दर्ता भएर रहेको ४७ वटा उजुरीमध्ये अब सात/आठ वटा मात्रै फस्र्योट हुन बाँकी रहेको बताउनुभयो । सामाजिक सुरक्षा कोष जनकपुर कार्यालयका प्रमुख कैलाशकुमार यादवले अहिलेसम्म उद्योग, व्यवसायमा आर्थिक अडिट अनिवार्य जस्तै भइरहे पनि अब श्रमिकसँग जोडिएको श्रम परीक्षण पनि अनिवार्य गर्न आग्रहसहित उद्योगी, व्यवसायी तथा रोजगारदातासँग अन्तक्रिया गरिएको बताउनुभयो । श्रम तथा यातायात मन्त्रालय मधेश प्रदेशका उपसचिव होमप्रसाद घिमिरेले ओझेलमा परेको श्रम अडिटका सम्बन्धमा सबैमाझ सूचना पु¥याउन आवश्यक रहेको बताउनुुभयो । उद्योग वाणिज्य सङ्घ लालबन्दीका अध्यक्ष दीपेन्द्रकुमार बलम्पाकीले श्रम ऐनका सम्बन्धमा प्रस्ट हुने अवसर प्राप्त गरेको बताउनुभयो । लालबन्दी नगरपालिकाका प्रमुख वासुदेव अधिकारीले उद्योगी तथा व्यवसायीले विधिसम्मत ढङ्गले श्रमिकलाई काममा लगाउन आग्रह गर्नुभयो ।",
      "link": "https://gorkhapatraonline.com/news/156449",
      "image": "https://gorkhapatraonline.com/storage/media/275660/conversions/saram-karyalay-ko-karaykaram-original-thumb.jpg"
    },
    {
      "slug": "156448",
      "title": "मापदण्ड अनुसार तालिम दिन निर्देशन",
      "timestamp": 1748217600000,
      "source": "gp",
      "content": "वैदेशिक रोजगार विभागले वैदेशिक रोजगारीमा जानेलाई अभिमुखीकरण तालिमप्रदायक संस्थालाई मापदण्ड अनुसार तालिम सञ्चालन गर्न निर्देशन दिएको छ । तालिमप्रदायक संस्थाले तालिम सञ्चालन गर्दा न्यूनतम मापदण्ड पनि पूरा नगरेको जनगुनासो आउने क्रम बढेपछि विभागले तालिमप्रदायक संस्थालाई मापदण्ड अनुसार तालिम सञ्चालन गर्न निर्देशन दिएको हो ।",
      "longContent": "गोरखापत्र समाचारदाता काठमाडौँ, जेठ १२ गते । वैदेशिक रोजगार विभागले वैदेशिक रोजगारीमा जानेलाई अभिमुखीकरण तालिमप्रदायक संस्थालाई मापदण्ड अनुसार तालिम सञ्चालन गर्न निर्देशन दिएको छ । तालिमप्रदायक संस्थाले तालिम सञ्चालन गर्दा न्यूनतम मापदण्ड पनि पूरा नगरेको जनगुनासो आउने क्रम बढेपछि विभागले तालिमप्रदायक संस्थालाई मापदण्ड अनुसार तालिम सञ्चालन गर्न निर्देशन दिएको हो । विभागका महानिर्देशक कमलप्रसाद भट्टराईले अभिमुखीकरण तालिम सञ्चालन निर्देशिका अनुसार आवश्यक भौतिक एवं अन्य स्रोतसाधन भए/नभएको विषयमा अनुगमन गरिने जानकारी दिनुभयो । साथै उहाँले आवश्यक भौतिक संरचना र स्रोतसाधन नभएका तालिमप्रदायक संस्थालाई कानुन अनुसार कारबाही गरिने जानकारी दिनुभयो । उहाँका अनुसार विभागको अनुगमन टोलीले तालिमप्रदायक संस्थाको आकस्मिक र नियमित दुवै किसिमको अनुगमन गरेर कुनै कैफियत भेटिएमा कानुन अनुसार संस्था खारेजी गर्नेसम्मको कारबाही गर्ने जनाएको छ । वैदेशिक रोजगारीमा जान लागेका श्रमिकलाई प्रस्थान गर्नुपूर्व गन्तव्य देशको भौगोलिक स्थिति, हावापानी, धर्म, संस्कृति, भाषा, नियम कानुनसम्बन्धी जानकारीका साथै ती मुलुकमा श्रमिकले पालना गर्नुपर्ने र गर्न नहुने विषयसम्बन्धी जानकारी दिने उद्देश्यले वैदेशिक रोजगार अभिमुखीकरण तालिम दिइन्छ ।श्रमिकका लागि व्यवसायजन्य सुरक्षा, स्वास्थ्य सचेतना, वैदेशिक रोजगार कानुन, ठगिनबाट बच्ने उपाय, श्रमिकले गर्नुपर्ने व्यवहार, आर्थिक कारोबार जस्ता विषयमा सैद्धान्तिक तथा व्यावहारिक शिक्षासमेत तालिमका क्रममा दिइन्छ । तालिम नलिएकै कारण विमान चढेदेखि काममा जाँदासम्म कामदारले अनेकौँ दुःख भोग्दै आउनु परेको छ । वैदेशिक रोजगारीका लागि १४३ वटा अभिमुखीकरण संस्थामध्ये केहीले श्रमिकको उपस्थितिबिना नै तालिम लिएको प्रमाणपत्र दिने गरेको आरोप संस्थालाई लाग्ने गरेको छ । पुरुष श्रमिकका लागि १० घण्टा र महिला श्रमिक लागि ११ घण्टाको अभिमुखीकरण तालिम अनिवार्य रूपमा लिनुपर्ने व्यवस्था छ । महिला श्रमिकलाई तालिम लिएबापतको रकम प्रवर्धन बोर्डले प्रदान गर्ने गरी निःशुल्क तालिमको व्यवस्था मिलाइएको छ । गन्तव्य मुलुक अनुसार तालिमको प्रकृति फरक बनाउने, विद्युतीय अनुगमनको विकास गर्ने, विद्युतीय हाजिरी र दिनमा दुई पटक हाजिरीको व्यवस्था मिलाउन सकिए यस क्षेत्रका धेरै विकृति अन्त्य हुने सरोकारवाला बताउँछन् ।",
      "link": "https://gorkhapatraonline.com/news/156448",
      "image": "https://gorkhapatraonline.com/storage/media/275659/conversions/baideshik-rojgar-bibhag-original-thumb.jpg"
    },
    {
      "slug": "156447",
      "title": "राजापुर भन्सार सोह्र वर्षदेखि प्रमुखविहीन",
      "timestamp": 1748217600000,
      "source": "gp",
      "content": "बर्दिया जिल्लाको राजापुर भन्सार कार्यालय १६ वर्षदेखि प्रमुखविहीन छ । राजापुर भन्सार कार्यालयमा अधिकृत तहको दरबन्दी भए पनि अधिकृत नहुँदा भन्सार कार्यालय कहिले नायब सुब्बा त कहिले कार्यालय सहयोगीको भरमा सञ्चालन हुँदै आएको छ ।",
      "longContent": "बबई समाचारदाताबबई (बर्दिया), जेठ १२ गते । बर्दिया जिल्लाको राजापुर भन्सार कार्यालय १६ वर्षदेखि प्रमुखविहीन छ । राजापुर भन्सार कार्यालयमा अधिकृत तहको दरबन्दी भए पनि अधिकृत नहुँदा भन्सार कार्यालय कहिले नायब सुब्बा त कहिले कार्यालय सहयोगीको भरमा सञ्चालन हुँदै आएको छ । राजापुर भन्सार कार्यालय अन्तर्गत तारातार र गुलरिया छोटी भन्सार कार्यालय सञ्चालनमा छन् । दुईमध्ये राजापुर भन्सार कार्यालयमा बस्नुपर्ने अधिकृत दरबन्दीमा आए पनि गुलरिया छोटी भन्सारमा बस्दा राजापुर भन्सार कार्यालय भने प्रमुखविहीन बनेको हो ।राजापुर भन्सार कार्यालयसहित गुलरिया छोटी भन्सार र तारातार छोटी भन्सार कार्यालयमा अधिकृतसहित नायब सुब्बा आठ जना, कम्प्युटर अपरेटर एक जना, हलुका सवारीचालक एक जना, कार्यालय सहयोगी १० जनाको दरबन्दी भए पनि भन्सार कार्यालयमा हाल चार जना नायबसुब्बा र चार जना कार्यालय सहयोगी मात्र कार्यरत छन् । यहाँबाट सरुवा भएर अन्यत्र कर्मचारी गएको बर्सौं बित्दा पनि कर्मचारी पदपूर्ति हुन सकेको छैन भने सरुवा भएर आएका अधिकृतसमेत सदरमुकामकेन्द्रित हुन थालेपछि भन्सार कार्यालय प्रमुखविहीन बनेको हो । विसं २०६७ देखि नै राजापुर भन्सारमा अधिकृत नबस्ने परिपाटी सुरु भएको र राजापुर भन्सार कार्यालयको दरबन्दी अनुसार अधिकृत आए पनि २०६७ सालदेखि नै गुलरियामा रहेको छोटी भन्सार कार्यालयमा बस्न थालेपछि राजापुर भन्सार कार्यालय प्रमुखविहीन बन्दै गएको छ । लामो समय कार्यालय सहयोगीबाट सञ्चालन भएको भन्सार दुई महिना अघिदेखि भने नायबसुब्बा गोविन्द बस्याल र दुई जना कार्यालय सहयोगीको भरमा सञ्चालन हुँदै आएको छ । भारतसँग सीमा जोडिएको राजापुरको जिल्ला भन्सार कार्यालय सबैभन्दा पुरानो भन्सार कार्यालय भएकाले पनि राजापुरमा अधिकृत हुनुपर्ने स्थानीय व्यापारी चिन्तामणि आचार्यले बताउनुभयो ।राजापुरमा रहेको राजापुर भन्सार कार्यालयले गुलरिया र तारातालको छोटी भन्सार कार्यालय सञ्चालन गर्नुपर्ने हो तर राजापुर भन्सार कार्यालय १६ वर्षदेखि प्रमुखविहीन बनेको र कहिले नायबसुब्बा र कहिले कार्यालय सहयोगीको भरमा सञ्चालन हुँदै आएको व्यापारीहरूको भनाइ छ । राजापुर भन्सार कार्यालयका सूचना अधिकारी प्रमोदकुमार महतोले अधिकृत कहिलेकाहीँ आए पनि गुलरियामा बस्न थालेपछि राजापुर भन्सार कार्यालय अधिकृतविहीन भएको बताउनुभयो । महतोले २०६७ सालदेखि यो परम्परा रहँदै आएको बताउनुभयो ।",
      "link": "https://gorkhapatraonline.com/news/156447",
      "image": "https://gorkhapatraonline.com/storage/media/275658/conversions/Rajapur-Vansar-phooto-original-thumb.jpg"
    },
    {
      "slug": "156446",
      "title": "सेयरप्रति लचिलो नीति कर्जाको ग्राफ बढ्ने अपेक्षा",
      "timestamp": 1748217600000,
      "source": "gp",
      "content": "पाँच दिनअगाडि नयाँ नेतृत्व पाएको नेपाल राष्ट्र बैङ्क सेयर बजारका लागि लचिलो बनेको छ । राष्ट्र बैङ्कको गभर्नरमा प्राडा विश्वनाथ पौडेल नियुक्त भएपछि आइतबार जारी भएको आर्थिक वर्ष २०८१/८२ को मौद्रिक नीतिको तेस्रो त्रैमासिक समीक्षामा सेयर बजारप्रति लचिलो नीति अवलम्बन गरिएको छ ।",
      "longContent": "काठमाडौँ, जेठ १२ गते । पाँच दिनअगाडि नयाँ नेतृत्व पाएको नेपाल राष्ट्र बैङ्क सेयर बजारका लागि लचिलो बनेको छ । राष्ट्र बैङ्कको गभर्नरमा प्राडा विश्वनाथ पौडेल नियुक्त भएपछि आइतबार जारी भएको आर्थिक वर्ष २०८१/८२ को मौद्रिक नीतिको तेस्रो त्रैमासिक समीक्षामा सेयर बजारप्रति लचिलो नीति अवलम्बन गरिएको छ ।गभर्नर नियुक्तिमा ढिलाइका कारण ढिला आएको मौद्रिक नीति ढिला आए पनि राम्रो आएको भन्दै सेयर बजारका लगानीकर्ताले स्वागत गरेका छन् । नयाँ व्यवस्थाबाट विशेष गरी सेयर धितो राखेर ठुला कर्जा लिने लगानीकर्तालाई सेयर बजारमा सहज हुने भएको छ ।आइतबार साँझ सार्वजनिक मौद्रिक नीतिको तेस्रो त्रैमासिक समीक्षामार्फत राष्ट्र बैङ्कले सेयर कर्जामा जोखिम भार एक सय प्रतिशत कायम गरेको छ । यसअघि सेयर कर्जा जोखिम भार १२५ प्रतिशत थियो । राष्ट्र बैङ्कको यो निर्णयसँगै अब बैङ्क तथा वित्तीय संस्थाले पहिलेभन्दा कम मात्र जोखिम भार कायम गर्नुपर्ने भएको छ ।सेयर धितो कर्जाको जोखिम भार घटाउनका लागि सेयर बजारका लगानीकर्ताले लामो समयदेखि माग उठाउँदै आएका थिए ।जोखिमभार घटेसँगै समग्र पुँजी बजारमा कर्जा विस्तार क्षमता बढ्ने अपेक्षा गरिएको छ । जसले गर्दा सुस्ताएको कर्जाको ग्राफ पनि बढ्ने देखिएको छ । यस्तै मौद्रिक नीतिको तेस्रो त्रैमासिक समीक्षामार्फत अनिवार्य नगद मौज्दात गणना व्यवस्थामा सामान्य परिमार्जन गरिएको छ ।मौद्रिक सूचकले क्रमशः सकारात्मक लय समाउँदै गर्दा आन्तरिक आर्थिक तथा वित्तीय स्थिति र परिदृश्यका आधारमा मौद्रिक नीतिको कार्यदिशालाई सजगतापूर्वक सन्तुलित राखिएको छ ।यस्तै नीतिगत दरलाई विद्यमान पाँच प्रतिशत, तल्लो सीमाका रूपमा रहेको निक्षेप सङ्कलन दरलाई तीन प्रतिशत र ब्याजदर कोरिडोर अन्तर्गतको माथिल्लो सीमाका रूपमा रहेको बैङ्क दरलाई ६.५ प्रतिशतमा यथावत् राखिएको छ । विद्यमान अनिवार्य नगद मौज्दात र वैधानिक तरलतासम्बन्धी अनुपातलाई भने यथावत् राखिएको छ ।वित्तीय प्रणालीको विद्यमान तरलताको अवस्था र पछिल्लो समय राष्ट्र बैङ्कले खुला बजार कारोबार उपकरणमा गरेका सुधारलाई ध्यानमा राखी बैङ्क तथा वित्तीय संस्थाले दैनिक ९० प्रतिशत न्यूनतम अनिवार्य नगद मौज्दात कायम राख्नुपर्ने व्यवस्था गरिने मौद्रिक नीतिको तेस्रो त्रैमासिक समीक्षामा उल्लेख छ ।लगानी वातावरण सुधार गर्ने उद्देश्यले विदेशी विनिमय (नियमित गर्ने) ऐन, २०१९ र विदेशी लगानी तथा प्रविधि हस्तान्तरण ऐन, २०७५ मा भएको पछिल्लो संशोधनका व्यवस्थालाई समावेश गरी ‘नेपाल राष्ट्र बैङ्क विदेशी लगानी तथा विदेशी ऋण व्यवस्थापन विनियमावली, २०७८’ जारी गरिने भएको छ ।यस्तै बैङ्किङ कसुर तथा सजाय ऐन, २०६४ को संशोधनबमोजिम चेक अनादरसम्बन्धी बेहोरा प्रमाणित गर्ने कार्यविधि तर्जुमा गरी जारी गरिने मौद्रिक नीतिको तेस्रो त्रैमासिक समीक्षामा उल्लेख  छ ।पछिल्लो आन्तरिक एवं बाह्य आर्थिक स्थिति र परिदृश्यका आधारमा मौद्रिक नीतिको कार्यदिशालाई सन्तुलित बनाइएको छ । आन्तरिक आर्थिक गतिविधि, विदेशी विनिमय सञ्चितिले आयात धान्ने क्षमता एवं मुद्रास्फीतिको अवस्थालाई दृष्टिगत गरी मौद्रिक उपायमा आवश्यकता अनुसार परिमार्जन गरिने राष्ट्र बैङ्कले जनाएको छ ।आर्थिक स्थायित्व र अर्थतन्त्रको दिगो विकासको निमित्त मूल्य र शोधनान्तर स्थिरता कायम गर्ने मूलभूत उद्देश्यका साथ २०८१ साउन ११ गते सार्वजनिक गरिएको आव २०८१÷८२ को मौद्रिक नीतिको पहिलो त्रैमासिक समीक्षा २०८१ मङ्सिर १४ गते गरिएको थियो भने अर्धवार्षिक समीक्षा २०८१ फागुन १३ गते गरिएको थियो । मौद्रिक नीतिको तेस्रो त्रैमाससम्मको कार्यान्वयन स्थिति, आन्तरिक तथा बाह्य आर्थिक, वित्तीय अवस्था एवं चालु आवको बाँकी अवधिको समष्टिगत आर्थिक परिदृश्यका आधारमा मौद्रिक नीतिको तेस्रो त्रैमासिक समीक्षा गरिएको हो ।",
      "link": "https://gorkhapatraonline.com/news/156446",
      "image": "https://gorkhapatraonline.com/storage/media/275657/conversions/NRB_1-original-thumb.jpg"
    },
    {
      "slug": "156445",
      "title": "कर छुटले सरकारको ऋण मात्र बढायो",
      "timestamp": 1748217600000,
      "source": "gp",
      "content": "राष्ट्रिय योजना आयोगका उपाध्यक्ष प्राडा शिवराज अधिकारीले कर छुटले सरकारको ऋण मात्र बढाउने काम गरेको बताउनुभएको छ ।",
      "longContent": "गोरखापत्र समाचारदाताकाठमाडौँ, जेठ १२ गते । राष्ट्रिय योजना आयोगका उपाध्यक्ष प्राडा शिवराज अधिकारीले कर छुटले सरकारको ऋण मात्र बढाउने काम गरेको बताउनुभएको छ । श्रम, रोजगार तथा सामाजिक सुरक्षा मन्त्रालयद्वारा आइतबार ललितपुरमा आयोजित आन्तरिक रोजगार प्रवर्धन तथा वैदेशिक रोजगारबाट फर्केका व्यक्तिहरूको पुनः एकीकरणसम्बन्धी सरोकारवालासँगको छलफलमा उहाँले ठुलो लगानी भएको र रोजगारी सिर्जना गरिरहेकालाई मात्र कर छुट दिन सकिनेसमेत बताउनुभयो ।उपाध्यक्ष अधिकारीले दुई जना मान्छेका लागि रोजगारी सिर्जना नगर्नेलाई कर चाहिने गरेको पनि बताउनुभयो । राष्ट्रिय योजना आयोगले प्रत्यक्ष आन्तरिक लगानीलाई प्रोत्साहन गर्ने जनाउँदै उपाध्यक्ष अधिकारीले प्रोत्साहन नहुने अवरोध खडा गर्ने जस्ता कार्य भएको भन्दै आयोगले त्यसबारेमा नजिकबाट काम गर्न खोजेको बताउनुभयो ।उहाँले अर्गनाइजेसनलाई व्यवस्थित रूपमा सञ्चालन गर्न कहाँ कहाँ अवरोध छ, कहाँ दोहोरोपन छ कहाँ सिर्नजी र ट्रेडअफ छ ? भन्ने पत्ता लगाएर कार्यविधि बनाई त्यसलाई हटाउन आयोगले समन्वय गर्ने र त्यससम्बन्धी कार्यलाई अगाडि बढाइसकेको पनि जानकारी दिनुभयो । उहाँले आयोगले अबको दिनमा कता र कस्तो क्षेत्रमा लगानी गर्ने भन्ने विषयमा समेत दिशा निर्देश गर्ने बताउनुभयो । पछिल्लो समय बेरोजगारी दर घटेको भए पनि आगामी दिनमा बढ्न नदिने र अझै घटाउँदै लैजाने र सोह्रौँ योजनाले पनि बेरोजगारी दर पाँच प्रतिशतमा झार्ने लक्ष्य राखेको उहाँले बताउनुभयो ।एक समयमा छिमेकी देश भारतको बेरोजगारी दर नेपालको भन्दा बढी रहेको बताउँदै उहाँले पछिल्लो समयमा भने भारतको भन्दा नेपालको बेरोजगारी दर बढी रहेको बताउनुभयो ।खानी क्षेत्र, होटेल रेस्टुरेन्ट, रियल स्टेट, निर्माण, जलविद्युत् क्षेत्रमा जोड दिन सकेमा रोजगार सिर्जना गर्न सकिने हुँदा अबको दिनमा लगानीलाई त्यस क्षेत्रमा प्राथमिकता दिनुपर्नेमा उपाध्यक्ष अधिकारीले जोड दिनुभयो ।कृषि, निर्माण, लघु तथा घरेलु जस्ता क्षेत्रमा लगानी बढाई व्यक्तिलाई श्रममुखी बनाई रोजगारी विकासको दर वृद्धि गर्न सकिने र यसको लागि निजी र सहकारी क्षेत्रलाई उत्प्रेरित गर्नुपर्ने उहाँको भनाइ छ ।",
      "link": "https://gorkhapatraonline.com/news/156445",
      "image": "https://gorkhapatraonline.com/storage/media/275656/conversions/GopalDahal-KTM-11_MG_5902copy-original-thumb.jpg"
    },
    {
      "slug": "156443",
      "title": "अर्थतन्त्रमा भारत विश्वमै चौथो",
      "timestamp": 1748217600000,
      "source": "gp",
      "content": "छिमेकी मुलुक भारत विश्वकै चौथो ठुलो अर्थतन्त्र भएको मुलुक बनेको छ । यसअघि चौथो स्थानमा रहेको जापानलाई पछि पारेर भारतले उक्त स्थान लिएको भारतको नीति आयोगका प्रमुख कार्यकारी बिभिआर सुब्रह्मण्यमले बताउनुभएको अन्तर्राष्ट्रिय सञ्चार माध्यमले उल्लेख गरेका छन् ।",
      "longContent": "गोरखापत्र समाचारदाताकाठमाडौँ, जेठ १२ गते । छिमेकी मुलुक भारत विश्वकै चौथो ठुलो अर्थतन्त्र भएको मुलुक बनेको छ । यसअघि चौथो स्थानमा रहेको जापानलाई पछि पारेर भारतले उक्त स्थान लिएको भारतको नीति आयोगका प्रमुख कार्यकारी बिभिआर सुब्रह्मण्यमले बताउनुभएको अन्तर्राष्ट्रिय सञ्चार माध्यमले उल्लेख गरेका छन् । नीति आयोगको दसौँ बैठकमा सुब्रह्मण्यमले अन्तर्राष्ट्रिय मुद्राकोषका अनुसार भारतीय अर्थतन्त्र विश्वकै चौथो ठुलो भएको उल्लेख गरेको समाचार एजेन्सी पे्रस ट्रस्ट अफ इन्डिया (पिटिआई) ले उद्धृत गरेको हो । पिटिआईका अनुसार भारतीय अर्थतन्त्रको आकार चालु आर्थिक वर्ष (२०२५) मा ४१ खर्ब ८७ अर्ब डलर पुगेको सुब्रह्मण्यमले उल्लेख गर्नुभएको छ । भारतभन्दा अघि ४७ खर्ब ४० अर्ब डलरसहित जर्मन तेस्रो, १९२ खर्ब ३० अर्ब डलरसहित चीन दोस्रो र ३०५ खर्ब १० अर्ब डलरसहित संयुक्त राज्य अमेरिका पहिलो स्थानमा रहेको छ ।",
      "link": "https://gorkhapatraonline.com/news/156443",
      "image": "https://gorkhapatraonline.com/storage/media/275654/conversions/india-original-thumb.jpg"
    },
    {
      "slug": "156437",
      "title": "बजेटमार्फत नयाँ चरणको सुधार",
      "timestamp": 1748217600000,
      "source": "gp",
      "content": "कतिपय सूचकमा सुधार देखिए पनि अर्थतन्त्रले अपेक्षित गति लिन नसकेपछि सरकारले आयोग नै गठन गरेर समस्या र सुधारका क्षेत्र पहिचान गरिसकेको छ । पूर्वअर्थ सचिव रामेश्वर खनालको नेतृत्वमा २०८१ असोज २२ गते गठित आयोगले चैत अन्तिम साता बुझाएको प्रतिवेदनका आधारमा प्रधानमन्त्री तथा मन्त्रीपरिषद्को कार्यालयका सचिवको संयोजकत्वमा गठित समितिले समयसीमा र जिम्मेवार निकायसमेत तोकेर कार्यान्वयनको कार्ययोजना तयार गरेको छ ।",
      "longContent": "काठमाडौँ, जेठ १२ गते । कतिपय सूचकमा सुधार देखिए पनि अर्थतन्त्रले अपेक्षित गति लिन नसकेपछि सरकारले आयोग नै गठन गरेर समस्या र सुधारका क्षेत्र पहिचान गरिसकेको छ । पूर्वअर्थ सचिव रामेश्वर खनालको नेतृत्वमा २०८१ असोज २२ गते गठित आयोगले चैत अन्तिम साता बुझाएको प्रतिवेदनका आधारमा प्रधानमन्त्री तथा मन्त्रीपरिषद्को कार्यालयका सचिवको संयोजकत्वमा गठित समितिले समयसीमा र जिम्मेवार निकायसमेत तोकेर कार्यान्वयनको कार्ययोजना तयार गरेको छ । मन्त्रीपरिषद्बाट स्वीकृत उक्त कार्ययोजनाको कार्यान्वयनमार्फत आर्थिक क्षेत्रमा समग्र सुधार आउने सरकारको अपेक्षा छ । आगामी आर्थिक वर्ष २०८२/८३ को बजेट निर्माणको सम्मुखमा सरकारका लागि उक्त प्रतिवेदन र कार्ययोजना नयाँ चरणको आर्थिक सुधारको प्रस्थानविन्दु बन्न सक्ने अवसर छ । अर्थतन्त्र सुधारमा विगतदेखि कायम अवरोध समाधानका लागि प्रतिवेदनमा ठोस सुझाव समावेश छन् । सुझाव कार्यान्वयन गर्न सके अर्थतन्त्रमा ठुलो ‘डिपार्चर’ हुने आयोगका संयोजक रामेश्वर खनाल बताउनुहुन्छ । २०४६ सालको जनआन्दोलनपछि सुरु भएको पहिलो चरणको आर्थिक सुधारले लगानी बढाउने सन्दर्भमा एउटा झ्याल खोले पनि प्रतिवेदनले दुई वटै झ्याल खोल्ने आधार तयार गरेको उहाँको भनाइ छ । “पहिलो चरणको सुधारले नेपालमा विदेशी लगानी भित्र्याउने एउटा झ्याल खोल्यो भने प्रतिवेदनमार्फत हामीले प्रक्रिया पूरा गरेर विदेशमा पनि लगानी खुला गर्न दिने अर्को झ्याल खोल्नुपर्ने सुझाव दिएका छौँ,” उहाँले भन्नुभयो “भारत, चीन, मलेसियालगायतका देशका अनुभवले पनि विदेशमा लगानी गर्न दिनु पर्छ भन्ने हाम्रो धारणा हो ।” विदेशी लगानीकर्तालाई पनि सुविधाजनक अवस्था प्रदान गर्न रियलस्टेटलगायतका क्षेत्रमा लगानी गर्न दिनुपर्ने सुझाव दिएको उहाँले बताउनुभयो । दोस्रो चरणको आर्थिक सुधार नभने पनि उहाँले पहिलो चरणको आर्थिक सुधारले लाइसेन्सराज अन्त्य गरे पनि खानी, वन, पर्यटन, जलविद्युत्लगायतका क्षेत्रमा कायम अवरोधलाई अन्त्य गर्न विशेष जोड दिएको उहाँले बताउनुभयो । पहिलो चरणको आर्थिक सुधारपछि विभिन्न समयमा कर, भन्सार, जलविद्युत्का क्षेत्रमा लगानी भित्रिने जस्ता सुधारका काम भएकाले प्रतिवेदनको कार्यान्वयनलाई उहाँ महत्वपूर्ण सुधार भन्नुहुन्छ । प्रतिवेदनमा नेपालको जनशक्ति नेपालमै प्रयोग गर्ने आर्थिक नीतिको निर्माण, सरकार र निजी क्षेत्रको लगानी अवसर सिर्जनामा केन्द्रित हुनुपर्ने र संस्थागत विश्वसनीयता कायम राख्ने जस्ता महत्वपूर्ण नयाँ सुधारका विषय समावेश गरिएको उहाँले जानकारी दिनुभयो । अर्थतन्त्रमा शिथिलता देखिएको भन्दै सरकारले यसअघि अवरोध मानिएका विभिन्न एक दर्जन कानुनमा संशोधन पनि गरिसकेको छ । अर्थतन्त्रलाई नयाँ गति दिने उद्देश्यसहित निजी क्षेत्रसमेतको सुझावका आधारमा सरकारले कानुनमा आवश्यक सुधार गरेको थियो । अर्थ मन्त्रालयले पनि कानुनमार्फत भएका सुधार र खनाल आयोगको प्रतिवेदनमार्फत प्राप्त सुझावलाई समेटेर नयाँ बजेट बनाउने अन्तिम तयारीमा छ । आर्थिक सुधारलाई उच्च प्राथमिकतामा राखेर नै अबको बजेट निर्माण हुने उपप्रधानमन्त्री एवं अर्थमन्त्री विष्णुप्रसाद पौडेलले बताइसक्नुभएको छ । आगामी बजेटबारे विकास साझेदारसँगको छलफलका क्रममा उहाँले अध्यादेशबाट गरिएका कानुन संशोधन, आयोगले दिएका सुझावका आधारमा नयाँ किसिमको आर्थिक सुधार नै सरकारको प्राथमिकता रहने उहाँको भनाइ थियो । संवैधानिक व्यवस्था अनुसार सरकारले आगामी जेठ १५ गते नयाँ बजेट प्रस्तुत गर्दै छ । आगामी आवको बजेटका लागि राष्ट्रिय योजना आयोगले १८ खर्ब रुपियाँको सीमा तोकेको छ । आइतबारसम्म मन्त्रालयले बजेटसँग सम्बन्धित आर्थिक सर्वेक्षण, संस्थानको प्रगति, मन्त्रालयगत प्रगति विवरण प्रकाशनको तयारी अन्तिम चरणमा पु¥याएको छ । त्यस्तै आयव्यय अनुमान, आर्थिक विधेयक, विनियोजन विधेयक, राष्ट्र ऋण उठाउने विधेयकलगायतको तयारी पनि अन्तिम अवस्थातिर पुगेको मन्त्रालयले जनाएको छ ।",
      "link": "https://gorkhapatraonline.com/news/156437",
      "image": "https://gorkhapatraonline.com/storage/media/275647/conversions/budget-original-thumb.jpg"
    },
    {
      "slug": "156329",
      "title": "आजका लागि विदेशी मुद्राको विनिमयदर",
      "timestamp": 1748131200000,
      "source": "gp",
      "content": "नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३६ रुपैयाँ ०५ पैसा र बिक्रीदर १३६ रुपैयाँ ६५ पैसा कायम भएको छ ।",
      "longContent": "काठमाडौँ, जेठ ११  गते ।  नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३६ रुपैयाँ ०५ पैसा र बिक्रीदर १३६ रुपैयाँ ६५ पैसा कायम भएको छ ।युरोपियन युरो एकको खरिददर १५४ रुपैयाँ ५१ पैसा र बिक्रीदर १५५ रुपैयाँ १९ पैसा, युके पाउण्ड स्ट्रलिङ एकको खरिददर १८३ रुपैयाँ ६७ पैसा र बिक्रीदर १८४ रुपैयाँ ४८ पैसा, स्वीस फ्रयाङ्क एकको खरिददर १६४ रुपैयाँ ८५ पैसा र बिक्रीदर १६५ रुपैयाँ ५८ पैसा कायम गरिएको छ ।अष्ट्रेलियन डलर एकको खरिददर ८७ रुपैयाँ ९४ पैसा र बिक्रीदर ८८ रुपैयाँ ३३ पैसा, क्यानेडियन डलर एकको खरिददर ९८ रुपैयाँ ५० पैसा र बिक्रीदर ९८ रुपैयाँ ९३ पैसा, सिङ्गापुर डलर एकको खरिददर १०५ रुपैयाँ ८१ पैसा र बिक्रीदर १०६ रुपैयाँ २८ पैसा निर्धारण गरिएको छ । जापानी येन १० को खरिददर नौ रुपैयाँ ५० पैसा र बिक्रीदर नौ रुपैयाँ ५४ पैसा, चिनियाँ युआन एकको खरिददर १८ रुपैयाँ ९४ पैसा र बिक्रीदर १९ रुपैयाँ ०२ पैसा, साउदी अरेबियन रियाल एकको खरिददर ३६ रुपैयाँ २७ पैसा र बिक्रीदर ३६ रुपैयाँ ४३ पैसा, कतारी रियाल एकको खरिददर ३७ रुपैयाँ ३३ पैसा र बिक्रीदर ३७ रुपैयाँ ४९ पैसा कायम भएको छ ।केन्द्रीय बैंकका अनुसार थाइ भाट एकको खरिददर चार रुपैयाँ १७ पैसा र बिक्रीदर चार रुपैयाँ १९ पैसा, युएई दिराम एकको खरिददर ३७ रुपैयाँ ०४ पैसा र बिक्रीदर ३७ रुपैयाँ २० पैसा, मलेसियन रिङ्गेट एकको खरिददर ३२ रुपैयाँ १६ पैसा र बिक्रीदर ३२ रुपैयाँ ३० पैसा, साउथ कोरियन वन १०० को खरिददर ९ रुपैयाँ ९४ पैसा र बिक्रीदर ९ रुपैयाँ ९८ पैसा, स्वीडिस क्रोनर एकको खरिददर १४ रुपैयाँ २८ पैसा र बिक्रीदर १४ रुपैयाँ ३४ पैसा र डेनिस क्रोनर एकको खरिददर २० रुपैयाँ ७१ पैसा र बिक्रीदर २० रुपैयाँ  ८० पैसा तोकिएको छ । राष्ट्र बैंकले हङकङ डलर एकको खरिददर १७ रुपैयाँ ३७ पैसा र बिक्रीदर १७ रुपैयाँ ४५ पैसा, कुवेती दिनार एकको खरिददर ४४३ रुपैयाँ ६१ पैसा र बिक्रीदर ४४५ रुपैयाँ ५६ पैसा, बहराइन दिनार एकको खरिददर ३६० रुपैयाँ ८५ पैसा र बिक्रीदर ३६२ रुपैयाँ ४४ पैसा, ओमनी रियाल एकको खरिददर ३५३ रुपैयाँ ४० पैसा र विक्रीदर ३५४ रुपैयाँ ९६ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ । रासस",
      "link": "https://gorkhapatraonline.com/news/156329",
      "image": "https://gorkhapatraonline.com/storage/media/275501/conversions/money-exchange-original-thumb.jpg"
    },
    {
      "slug": "156326",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1748131200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  जेठ ११ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ६०, गोलभेँडा सानो (लोकल) प्रतिकिलो रु ६५, गोलभेँडा सानो (टनेल) प्रतिकिलो रु ८०, गोलभेँडा सानो (भारतीय) प्रतिकिलो रु ६०, आलु रातो प्रतिकिलो रु ४०, आलु रातो (भारतीय) प्रतिकिलो रु ३८, आलु रातो (मुडे) प्रतिकिलो रु ४०, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ५०, गाजर (तराई) प्रतिकिलो रु ३०, बन्दा (लोकल) प्रतिकिलो रु १८, काउली (स्थानीय) प्रतिकिलो रु ३०, मूला रातो प्रतिकिलो रु ३०, मूला सेतो (लोकल) प्रतिकिलो रु १५, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ३०, भन्टा डल्लो प्रतिकिलो रु ३०, तनेबोडीको मूल्य प्रतिकिलो रु ७०, मकैबोडी मूल्य प्रतिकिलो रु ५० कायम गरिएको छ ।\tयसैगरी, मटरकोसा प्रतिकिलो रु ९०, घिउ सिमी (लोकल) प्रतिकिलो रु ३०, घिउ सिमी (हाइब्रिड) प्रतिकिलो रु ३०, राजमा मूल्य प्रतिकिलो रु ९०, भटमास कोसा प्रतिकिलो रु १००, तीतो करेला प्रतिकिलो रु ५०, लौका प्रतिकिलो रु ३०, परबर (लोकल) प्रतिकिलो रु ७०, परबर (तराई) प्रतिकिलो रु ७०, चिचिण्डो प्रतिकिलो रु ३०, घिराँैला प्रतिकिलो रु ३०, झिगुनी प्रतिकिलो रु ६०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३५, हरियो फर्सी (डल्लो) प्रतिकिलो रु २५, भिण्डी प्रतिकिलो रु ३५ कायम गरिएको छ । यस्तै, सखरखण्ड प्रतिकिलो ७०, पिँडालु प्रतिकिलो रु १२०, रायोसाग प्रतिकिलो रु ५०, पालुङ्गो साग प्रतिकिलो रु ६०, चमसुरको साग रु ८०, तोरीको साग प्रतिकिलो रु ३०, मेथीको साग प्रतिकिलो रु १००, प्याज हरियो प्रतिकिलो रु ६०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३२०, कुरिलो प्रतिकिलो रु ५००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ७०, चुकुन्दर प्रतिकिलो रु ७०, सजीवन प्रतिकिलो रु ९०, जिरीको साग प्रतिकिलो रु ९०, ग्याठकोभी प्रतिकेजी रु ६०, सेलरी प्रतिकिलो रु १८०, पार्सले प्रतिकिलो रु ४००, सौफको साग प्रतिकिलो रु १००, पुदिना प्रतिकिलो रु १३०, गान्टेमूला प्रतिकिलो रु ४०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु २४०, अनार प्रतिकिलो रु ३५०, आँप (दशहरी) प्रतिकिलो रु २५०, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ५०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु २००, काँक्रो (लोकल) प्रतिकिलो रु ४०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ८०, नास्पाती (चाइनिज) प्रतिकिलो रु २५०, मेवा (भारतीय) प्रतिकिलो रु १००, लिची (लोकल) प्रतिकिलो रु २३०, आभोकाडो प्रतिकिलो रु ८०० निर्धारण गरिएको छ ।यसैगरी, अदुवा प्रतिकिलो रु १३०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ६०, खुर्सानी हरियो (बुलेट) प्रतिकिलो रु ६०, खुर्सानी हरियो (माछे) प्रतिकिलो रु ३०, खुर्सानी हरियो (अकबरे) प्रतिकेजी रु ३५०, भेडेखुर्सानी प्रतिकिलो रु ५०, लसुन हरियो प्रतिकिलो रु ९०, हरियो धनियाँ प्रतिकिलो रु ४०, लसुन सुकेको चाइनिज प्रतिकिलो रु ३००, लसुन सुकेको नेपाली प्रतिकिलो रु २००, छ्यापी सुकेको प्रतिकिलो रु २००, छ्यापी हरियो प्रतिकिलो रु १५०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ ।  रासस",
      "link": "https://gorkhapatraonline.com/news/156326",
      "image": "https://gorkhapatraonline.com/storage/media/275498/conversions/tarkari-original-thumb.jpg"
    },
    {
      "slug": "156309",
      "title": "मधेश प्रदेशको नीति तथा कार्यक्रम ‘एक लाखलाई रोजगारी दिने’",
      "timestamp": 1748131200000,
      "source": "gp",
      "content": "मधेश प्रदेश सरकारका उद्योग वाणिज्य तथा पर्यटनमन्त्री वसन्त कुशवाहले एक लाख जनालाई रोजगारी दिने अवधारणासहितको नीति तथा कार्यक्रम मधेश सरकारले ल्याउने बताउनभएको छ ।",
      "longContent": "वीरगन्ज समाचारदातावीरगन्ज, जेठ ११ गते  । मधेश प्रदेश सरकारका उद्योग वाणिज्य तथा पर्यटनमन्त्री वसन्त कुशवाहले एक लाख जनालाई रोजगारी दिने अवधारणासहितको नीति तथा कार्यक्रम मधेश सरकारले ल्याउने बताउनभएको छ । नेपाल होटेल तथा पर्यटन व्यवसायी महासङ्घ मधेश प्रदेशको आयोजनामा वीरगन्जमा शनिबार आयोजित कार्यक्रमलाई सम्बोधन गर्दै उहाँले एक लाख नयाँ रोजगारी सिर्जनाा गर्न आवश्यक गृहकार्यमा सरकार लागिरहेको जानकारी दिनुभभयो । मधेश प्रदेशको लगानी सम्भाव्यताका क्षेत्र कृषि, उद्योग तथा पर्यटनमार्फत रोजगारी सिर्जना गर्ने उद्देश्यसाथ त्यस्तो कार्यक्रम ल्याउने तयारी गरिरहेको उहाँले बताउनुभयो । मन्त्री कुशवाहाले मधेश प्रदेशभित्रका नयाँ पर्यटकीय क्षेत्र पहिचान पनि सरकारको प्राथमिकतामा रहेको धारणा राख्नुभयो । यसका लागि सरकारले टुक्रे योजनाभन्दा पनि निश्चित गन्तव्य निर्माणमा लगानी गर्नेतर्फ गृहकार्य गरिरहेको उहाँले बताउनुभयो ।",
      "link": "https://gorkhapatraonline.com/news/156309",
      "image": "https://gorkhapatraonline.com/storage/media/275480/conversions/Pradesh-MAN-original-thumb.jpg"
    },
    {
      "slug": "156308",
      "title": "‘बजेटमा अधुरा योजनालाई प्राथमिकता’",
      "timestamp": 1748131200000,
      "source": "gp",
      "content": "लुम्बिनी प्रदेश सरकारले आगामी आर्थिक वर्ष २०८२/८३ को बजेटमा नयाँ योजनाभन्दा अधुरा योजना सम्पन्न गर्ने विषयलाई प्राथमिकतामा राख्ने भएको छ ।",
      "longContent": "घोराही समाचारदाताघोराही, जेठ ११ गते । लुम्बिनी प्रदेश सरकारले आगामी आर्थिक वर्ष २०८२/८३ को बजेटमा नयाँ योजनाभन्दा अधुरा योजना सम्पन्न गर्ने विषयलाई प्राथमिकतामा राख्ने भएको छ । लुम्बिनी प्रदेश सरकारको आगामी आव २०८२/८३ को वार्षिक बजेट तथा कार्यक्रम तर्जुमा सम्बन्धमा प्रदेश सभा सदस्यसँगको छलफल तथा अन्तर्क्रिया कार्यक्रममा लुम्बिनी प्रदेशका मुख्यमन्त्री चेतनारायण आचार्यले सकेसम्म नयाँ योजना बनाउने पक्षमा सरकार नरहेको बताउनुभएको हो । “पूरा हुन नसकेका अधुरा योजनालाई सम्पन्न गर्ने विषय सरकारको प्राथमिकतामा पर्छ,” उहाँले भन्नुभयो । आर्थिक मामिला तथा योजना मन्त्रालयको आयोजनामा शनिबार सम्पन्न कार्यक्रममा मुख्यमन्त्री आचार्यले प्रदेश सरकारको कामलाई लयमा अघि बढाउने गरी वास्तविक धरातलमा आधारित बजेट निर्माण गरिने स्पष्ट पार्नुभयो ।“अहिलेकै अवस्थामा बजेट वृद्धि हुने सम्भावना छैन तर हामीले वास्तविक धरातलमा आधारित बजेट ल्याउने छौँ, जसले प्रदेशलाई लयमा अगाडि बढाउने छ,” उहाँले भन्नुभयो, “विगतका कमजोरीलाई सच्याउँदै सरकार अगाडि बढ्छ । प्रदेशलाई सही दिशामा लैजान प्रदेश सरकार आँटका साथ अघि बढ्ने प्रयासमा छ ।” उहाँले गत वर्षको तुलनामा यस वर्ष प्रदेशको राजस्वमा आशाजनक वृद्धि भएको र सुधारको अवस्थामा रहेको पनि जानकारी दिनुभयो । कार्यक्रममा सहभागी प्रदेश सभा सदस्यले नीति तथा कार्यक्रम र बजेटबिच तालमेल हुनुपर्ने, प्राथमिकताका आधारमा बजेट निर्माण हुनुपर्ने, प्रदेशको वास्तविक अवस्था र सूचकका आधारमा बजेट तयार हुनुपर्नेलगायतका सुझाव दिएका थिए । आर्थिक मामिला तथा योजना मन्त्रालयका सचिव डिलाराम पन्थीले प्रदेश सरकारले दोस्रो आवधिक योजनाले लिएका क्षेत्रगत प्राथमिकता, नीति तथा कार्यक्रम, बहुवर्षीय स्रोत सुनिश्चितता भएका योजना समयमै सम्पन्न गर्ने जस्ता विषयलाई ध्यानमा राखेर बजेट विनियोजनको प्राथमिकता निर्धारण गरेको जानकारी दिनुभयो ।कार्यक्रममा सामाजिक तथा आर्थिक सूचकका आधारमा बजेटको प्राथमिकता निर्धारण गरिनुपर्ने, कृषि, शिक्षा, स्वास्थ्य, वातावरण, सरसफाइलगायतका क्षेत्रमा प्राथमिकता दिनुपर्ने, बहुआयामिक गरिबी घटाउने उद्देश्यसहित नागरिकको जीवनस्तर सुधार गर्ने कार्यक्रम ल्याउनुपर्ने सुझाव पनि सहभागीले दिएका थिए । अघिल्ला वर्षमा बजेट तथा कार्यक्रम कार्यान्वयनमा देखिएका समस्या र चुनौती आगामी वर्ष दोहोरिन नदिने गरी तयारी गरिएको मन्त्रालयले जनाएको छ । १० लाखभन्दा कम बजेट भएका योजना धेरै हुनु, बहुवर्षीय योजनाको सङ्ख्या बढ्दै जानु, अधुरा योजना धेरै हुनु, बजेट अनुमान र यथार्थबिच अन्तर धेरै हुनु, बजेटको आकार ठुलो हुनु, आन्तरिक आयको दायरा साँघुरो हुनु र चालु खर्च निरन्तर बढिरहेको विषयलाई चुनौतीका रूपमा लिँदै सुधारको योजना निर्माणमा सरकारले ध्यान दिएको सो क्रममा उल्लेख गरिएको थियो ।",
      "link": "https://gorkhapatraonline.com/news/156308",
      "image": "https://gorkhapatraonline.com/storage/media/275479/conversions/Mukhyamantri-lumbini(1)-original-thumb.jpg"
    },
    {
      "slug": "156307",
      "title": "बङ्गलादेशी कम्पनीले गर्दै छ नेपाली बैङ्कको लेखा परीक्षण",
      "timestamp": 1748131200000,
      "source": "gp",
      "content": "नेपालका १० वटा वाणिज्य बैङ्कको सम्पत्तिको गुणस्तर परीक्षण (लोन पोर्टफोलियो रिभ्यु) का लागि बङ्गलादेशी कम्पनी योग्य भएको छ ।",
      "longContent": "गोरखापत्र समाचारदाताकाठमाडौँ, जेठ ११ गते । नेपालका १० वटा वाणिज्य बैङ्कको सम्पत्तिको गुणस्तर परीक्षण (लोन पोर्टफोलियो रिभ्यु) का लागि बङ्गलादेशी कम्पनी योग्य भएको छ ।राष्ट्र बैङ्कले नेपालका १० वटा वाणिज्य बैङ्कको सम्पत्तिको गुणस्तर परीक्षण गर्नका लागि बङ्गलादेशी कम्पनीलाई छनोट गरेको हो । बङ्गलादेशको ढाकास्थित हाउलादर युनुस एन्ड कम्पनीले नेपालका वाणिज्य बैङ्कको सम्पत्तिको गुणस्तर परीक्षण गर्ने भएको हो ।राष्ट्र बैङ्कको नियमावली अनुसार लोन पोर्टफोलियो रिभ्यु गर्न उक्त कम्पनी प्राविधिक रूपमा योग्य पाइएको राष्ट्र बैङ्कले जानकारी गराएको छ । गुणस्तर परीक्षणका गर्नका लागि हाउलादर, श्रीलङ्का, भारतका अन्य पाँच कम्पनी सर्टलिस्टमा परेका थिए ।राष्ट्र बैङ्कले एक सूचनामार्फत इच्छुक विदेशी लेखा परीक्षकलाई नेपालका वाणिज्य बैङ्कको व्यापक सम्पत्ति गुणस्तर समीक्षा (लोन पोर्टफोलियो रिभ्यु–एलपिआर) का लागि आशयपत्र बुझाउन आह्वान गरेको थियो । अन्तर्राष्ट्रिय मुद्राकोष (आइएमएफ) को सर्तबमोजिम धेरै कर्जा प्रवाह गरेका १० ठुला बैङ्कको विदेशी अडिटरबाट लेखापरीक्षण गर्न लागिएको हो ।यसअघि १० ठुला बैङ्कको लेखा परीक्षण गर्न छनोट भएको भारतीय कम्पनी केपिएमजी एसुरेन्स एन्ड कन्सल्टिङ सर्भिसेज प्रालिको प्रस्ताव अस्वीकृत भएसँगै लेखा परीक्षण कार्य रद्द भएको थियो । त्यसबेला मागिएको आशयपत्र अनुसार पाँच कम्पनी सर्टलिस्टमा परी प्राविधिक प्रस्ताव माग भएको थियो । तीमध्ये भारतको केपिएमजी योग्य देखिए पनि उसको आर्थिक प्रस्ताव अस्वीकृत भएपछि राष्ट्र बैङ्कले सो प्रक्रिया रद्द गरेको थियो ।आइएमएफसँग विस्तारित कर्जा सुविधा लिने क्रममा नेपाल सरकार र नेपाल राष्ट्र बैङ्कले १० ठुला बैङ्कको अन्तर्राष्ट्रिय अडिटरबाट लेखापरीक्षण गराउने प्रतिबद्धता जनाएका थिए । आइएमएफले विस्तारित कर्जा सुविधा (इसिएफ) अन्तर्गत ३९५ मिलियन डलर प्रदान गर्नका लागि मार्च २०२३ मा उक्त सर्त राखेको थियो ।आइएमएफले बैङ्कहरूको खराब कर्जा बढ्दै गएको तथा पुँजीको अभाव रहेको अवस्थामा निरन्तरको अनुगमन आवश्यक रहेको उल्लेख गर्दै तत्काल १० ठुला बैङ्कको ऋण पोर्टफोलियो समीक्षा गर्नुपर्नेमा जोड दिएको हो । आइएमएफले नेपाल राष्ट्र बैङ्क ऐनमा संशोधन तथा राष्ट्र बैङ्कलाई बाह्य लेखा परीक्षणलाई प्राथमिकतामा राख्नसमेत सुझाएको थियो ।आइएमएफसँग करिब ४० करोड अमेरिकी डलरको विस्तारित कर्जा सुविधा लिएको नेपालले यसको चौथो किस्तासमेत लिइसकेको छ ।",
      "link": "https://gorkhapatraonline.com/news/156307",
      "image": "https://gorkhapatraonline.com/storage/media/275478/conversions/NRB_1-original-thumb.jpg"
    },
    {
      "slug": "156306",
      "title": "विदेशी लगानीकर्ताको रोजाइमा सेवा क्षेत्र",
      "timestamp": 1748131200000,
      "source": "gp",
      "content": "विदेशी लगानीकर्तामा नेपालको सेवा क्षेत्र बढी आकर्षणको क्षेत्रमा पर्ने पाइएको छ । उद्योग विभागको पछिल्लो तथ्याङ्क अनुसार विदेशी लगानीकर्ताले नेपालको सेवा क्षेत्रमा लगानी गर्न सबैभन्दा धेरै प्रतिबद्धता जनाएको पाइएको हो ।",
      "longContent": "गोरखापत्र समाचारदाताकाठमाडौँ, जेठ ११ गते । विदेशी लगानीकर्तामा नेपालको सेवा क्षेत्र बढी आकर्षणको क्षेत्रमा पर्ने पाइएको छ । उद्योग विभागको पछिल्लो तथ्याङ्क अनुसार विदेशी लगानीकर्ताले नेपालको सेवा क्षेत्रमा लगानी गर्न सबैभन्दा धेरै प्रतिबद्धता जनाएको पाइएको हो । विभागको वैशाखसम्मको तथ्याङ्क अनुसार मुलुकमा सबैभन्दा धेरै सेवा क्षेत्रमा प्रत्यक्ष वैदेशिक लगानी प्रतिबद्धता (एफडिआई) आएको हो । समीक्षा अवधिमा कुल ५७ अर्ब रुपियाँ लगानी प्रतिबद्धता आउँदा सेवा क्षेत्रमा ५३ प्रतिशत र पर्यटन क्षेत्रमा ३७ प्रतिशत लगानी प्रतिबद्धता आएको हो । अन्य क्षेत्रको तुुलनामा यी क्षेत्रमा लगानीकर्ता आकर्षित पाइएको हो । विभागको तथ्याङ्क अनुसार चालु आर्थिक वर्षको वैशाख मसान्तसम्म सबैभन्दा धेरै सेवामूलक परियोजनामा ६६ परियोजनामार्फत २९ अर्ब ९८ करोड ७७ लाख ३० हजार रुपियाँ लगानी प्रतिबद्धता आएको छ । दोस्रोमा पर्यटन क्षेत्रमा २२३ परियोजनाका लागि २१ अर्ब ३३ करोड ७५ लाख ९० हजार रुपियाँ लगानी प्रतिबद्धता प्राप्त भएको छ । त्यस्तै उत्पादनमूलक क्षेत्रका ३९ परियोजनामा दुई अर्ब ९२ करोड करोड २० लाख ५० हजार र कृषिका १० परियोजनामा एक अर्ब ४२ करोड ६० लाख रुपियाँ लगानी प्रतिबद्धता आएको तथ्याङ्क छ । सूचना प्रविधि क्षेत्रका २३५ परियोजनामा एक अर्ब ३१ करोड ८८ लाख रुपियाँ लगानी प्रतिबद्धता आएको छ । पूर्वाधार क्षेत्रका दुई परियोजनामा पाँच करोड र ऊर्जाको एउटा परियोजनामा दुई करोड ५५ लाख रुपियाँ लगानी प्रतिबद्धता आएको छ ।विभागका अनुसार चालु आर्थिक वर्षको १० महिनामा ५७६ परियोजनामार्फत ५७ अर्ब छ करोड ७६ लाख रुपियाँ लगानी प्रतिबद्धता आएको छ । ती परियोजना सञ्चालन भए १४ हजार ७१९ लाई रोजगारी सिर्जना हुने प्रस्ताव गरिएको छ । सरकारले अध्यादेशमार्फत कानुन संशोधन गरी लगानीको वातावरण सिर्जना भएकाले पनि लगानी प्रतिबद्धतामा सुधार हुँदै गएको तथ्याङ्कले देखाएको छ । विभागका अनुसार वैशाखमा मात्रै ९७ उद्योग व्यवसायका लागि नौ अर्ब नौ करोड २२ लाख रुपियाँ बराबरको वैदेशिक लगानी प्रतिबद्धता आएको छ । सबैभन्दा धेरै साना उद्योगमा लगानी प्रतिबद्धता आएको छ । १० महिनामा ५६२ साना उद्योग, १० वटा मझौला र चार वटा ठुला उद्योगमा विदेशी लगानी प्रतिबद्धता प्राप्त छ । मुलुकमा लगानी गर्ने भनेर ठुलो रकममा लगानी प्रतिबद्धता आए पनि सो अनुुपातमा लगानी भित्रिन सकेको छैन । नेपाल राष्ट्र बैङ्कका अनुसार चालु आवको चैतसम्म आठ अर्ब ९६ करोड रुपियाँ लगानी भित्रिएको छ । चैतसम्म ४८ अर्ब लगानीको प्रतिबद्धता आएको थियो । विभागका अनुसार सुरुदेखि हालसम्म छ हजार ९७५ परियोजनामार्फत पाँच खर्ब ८६ अर्ब ८१ करोड १७ लाख रुपियाँ लगानी प्रतिबद्धता आएको छ ।",
      "link": "https://gorkhapatraonline.com/news/156306",
      "image": "https://gorkhapatraonline.com/storage/media/275477/conversions/Foreign-Investment-original-thumb.jpg"
    },
    {
      "slug": "156305",
      "title": "मर्स्याङ्दीमा पूर्ण क्षमतामै विद्युत् उत्पादन",
      "timestamp": 1748131200000,
      "source": "gp",
      "content": "तनहुँको आँबुखैरेनी गाउँपालिका–४ स्थित मस्र्याङ्दी जलविद्युत् केन्द्रद्वारा पूर्ण क्षमतामै विद्युत् उत्पादन भएको छ । हिउँदमा ४० प्रतिशत मात्रै विद्युत् उत्पादन हुँदै आएकोमा वर्षायाम सुरु भएसँगै हाल पूर्ण क्षमतामै सञ्चालनमा आएको केन्द्रले जनाएको छ ।",
      "longContent": "तनहुँ समाचारदातातनहुँ, जेठ ११ गते । तनहुँको आँबुखैरेनी गाउँपालिका–४ स्थित मस्र्याङ्दी जलविद्युत् केन्द्रद्वारा पूर्ण क्षमतामै विद्युत् उत्पादन भएको छ । हिउँदमा ४० प्रतिशत मात्रै विद्युत् उत्पादन हुँदै आएकोमा वर्षायाम सुरु भएसँगै हाल पूर्ण क्षमतामै सञ्चालनमा आएको केन्द्रले जनाएको छ । केन्द्रले हिउँदमा ४० प्रतिशत अर्थात् ३० मेगावाट उत्पादन गरेकोमा हाल बढेर पूर्ण क्षमता ६९ मेगावाट पुगेको केन्द्रका प्रमुख इन्जिनियर पशुपति गौतमले बताउनुभयो । सुक्खायाम भएकाले नदीमा पानीको बहाब कम भएकाले उत्पादन घटेकोमा वर्षा लागेसँगै बढ्न थालेको उहाँले बताउनुभयो । केन्द्रमा २३/२३ मेगावाटका तीन वटा टर्बाइन रहेका छन् । ती सबैले पूर्ण क्षमतामा उत्पादन गरेकाले हाल ६९ मेगावाट उत्पादन भइरहेको गौतमले जानकारी दिनुभयो । यो केन्द्र सन् १९८९ मा निर्माण सम्पन्न भएको हो । सो केन्द्रबाट उत्पादित विद्युत् चितवनको भरतपुर र काठमाडौँको स्युचाटार स्टेसनमार्फत राष्ट्रिय प्रसारण लाइनमा जोडी वितरण हुँदै आएको छ । वर्षायाम भएकाले नदीमा मिसिने खोला, झरना, खोल्सीको पानी बढ्दै गएको, घाम चर्को लाग्ने भएकाले हिउँ धेरै पग्लिने गरेकाले पूर्ण क्षमतामा उत्पादन हुन थालेको गौतमले जानकारी दिनुभयो । हिउँदमा पानी कम परेकाले नदीमा मिसिने स्रोतमा पानीको बहाब कम भएपछि उत्पादन घट्ने र जेठ लागेपछि पानी धेरै पर्ने भएकाले उत्पादन बढ्ने गर्छ ।",
      "link": "https://gorkhapatraonline.com/news/156305",
      "image": "https://gorkhapatraonline.com/storage/media/275476/conversions/madhya-New-original-thumb.jpg"
    },
    {
      "slug": "156304",
      "title": "चिया उत्पादनमा सुधार",
      "timestamp": 1748131200000,
      "source": "gp",
      "content": "निर्यात वस्तुमध्ये महत्वपूर्ण हिस्सा ओगटेको नेपाली अर्थोडक्स चियाले यस वर्ष अन्तर्राष्ट्रिय बजारमा राम्रो सम्भावना देखाएको छ । यो वर्ष पहिलो टिपाइ (फस्ट फ्लर्ट) को चियाको निर्यात पनि राम्रो भएको चिया उद्योगीले बताएका छन् ।",
      "longContent": "कोकिला ढकालइलाम, जेठ ११ गते । निर्यात वस्तुमध्ये महत्वपूर्ण हिस्सा ओगटेको नेपाली अर्थोडक्स चियाले यस वर्ष अन्तर्राष्ट्रिय बजारमा राम्रो सम्भावना देखाएको छ । यो वर्ष पहिलो टिपाइ (फस्ट फ्लर्ट) को चियाको निर्यात पनि राम्रो भएको चिया उद्योगीले बताएका छन् । इलामका सबै जसो चिया उद्योगमा उत्पादित फस्ट फ्लसको तयारी चिया भारतसहित तेस्रो मुलुक निर्यात भइसकेको उद्योगीको भनाइ छ । साँखेजुङस्थित ग्रिनहिल टी इन्डस्ट्रिजका सञ्चालक टङ्क दाहालले फस्र्ट फ्लसको आठ हजार किलो तयारी चिया निर्यात गरेको बताउनुभयो । “यस वर्ष मैले फस्र्ट फ्लसलाई भारत नै पठाएँ । अन्य सबै जसो उद्योगले पनि निर्यात गरिसकेका छन्,” दाहालले भन्नुभयो, “यस वर्ष दार्जिलिङको चिया उत्पादनमा कमी आएकाले नेपाली चियाको माग भारतमै पनि राम्रो रहेको छ ।” दाहालका अनुसार भारतसहित तेस्रो मुलुकबाट अहिले चियाका व्यापारी धमाधम आउन थालेका छन् । दाहालले गत वर्ष ५५ हजार किलो तयारी चिया विदेश निर्यात गरेको समेत बताउनुभयो । उता आगलागीबाट ध्वस्त भएको इलामको जसबिरेस्थित जसबिरे चिया उद्योगले पनि फस्ट फ्लसको चिया उत्पादन र बिक्री गरिसकेको छ । आगोले ध्वस्त भएपछि नयाँ संरचना तयार गरेर उत्पादन सुरु गरेको कारखानाले यो वर्ष उत्पादन गरेको चिया निकासी गरेको सञ्चालक शरद सुब्बाले बताउनुभयो । हिउँदमा पानी पर्याप्त नपरेकाले सोचे जति फस्र्ट फ्लस उत्पादन नभए पनि अब दोस्रो सिजन अर्थात् जेठदेखिको हरियो चियाको उत्पादन भने राम्रो रहेको सुब्बाको भनाइ छ । नेपाली चिया निर्यातको अवस्था हेर्दा पनि गत वर्षभन्दा यो वर्ष निकै राम्रो छ । चालु आव २०८१/८२ को १० महिनामा अघिल्लो वर्षभन्दा ४६ प्रतिशतले वृद्धि भएको मेची भन्सार कार्यालय काँकडभिट्टा झापाले जनाएको छ । चालु आव २०८१/८२ को वैशाखसम्ममा तीन अर्ब ६८ करोड २२ लाख ४७ हजार बराबरको चिया निर्यात भएको कार्यालयको तथ्याङ्क शाखा प्रमुख प्रकाश क्षेत्रीले जानकारी दिनुभयो । यस अवधिमा १३ हजार ८८६.७७ मेट्रिक टन चिया निर्यात भएको छ । गत आव २०८०/८१ को सोही अवधि अर्थात् १० महिनामा दुई अर्ब ५२ करोड १० लाख १४ हजार बराबरको चिया निर्यात भएको थियो ।",
      "link": "https://gorkhapatraonline.com/news/156304",
      "image": "https://gorkhapatraonline.com/storage/media/275475/conversions/tea-2-ilam-original-thumb.jpg"
    },
    {
      "slug": "156303",
      "title": "तरकारीमा आफूखुसी विषादी प्रयोग",
      "timestamp": 1748131200000,
      "source": "gp",
      "content": "व्यावसायिक रूपमा तरकारी उत्पादन गर्ने किसानले उत्पादन बढाउन आफूखुसी कीटनाशक विषादी प्रयोग गर्ने प्रवृत्ति बढ्न थालेको छ ।",
      "longContent": "सर्लाही समाचारदातासर्लाही, जेठ ११ गते । व्यावसायिक रूपमा तरकारी उत्पादन गर्ने किसानले उत्पादन बढाउन आफूखुसी कीटनाशक विषादी प्रयोग गर्ने प्रवृत्ति बढ्न थालेको छ । पछिल्लो समय सर्लाहीमा उत्पादन भएको बोडी काठमाडौँको बल्खु तरकारी बजारमा परीक्षण गर्दा बारम्बार विषादीको अत्यधिक मात्रा पाइएको छ । लालबन्दी तरकारी बजारमै रहेको विषादी अवशेष द्रुत विश्लेषण प्रयोगशाला एकाइ लालबन्दीमा पनि जेठ १ गते बोडीमा विषादीको मात्रा परीक्षण गर्दा एक जना व्यापारीले ईश्वरपुर नगरपालिका–४, सागरनाथका किसानसँग खरिद गरेको मिटर बोडीमा ६०.३०४ प्रतिशत अर्गानोफस्फेट नामक विषादीको अवशेष पाइएको थियो । अत्यधिक विषादी भेटिएपछि ६७ किलोग्राम बोडी नष्ट गरिएको थियो । त्यसपछि पनि परीक्षण गर्दा बारम्बार बोडीमा अत्यधिक विषादीको मात्रा फेला परिरहेको छ । तरकारी उत्पादन गरेर ल्याउने किसानले किटनाशक विषादी प्रयोग नगरी तरकारी फलाउनै नसक्ने अवस्था रहेको र के कति मात्रामा विषादी प्रयोग गर्ने भनी आफूहरूसँग ज्ञान पनि नरहेको बताएका छन् । २०५२ सालदेखि तरकारी खेती गर्दै आएका लालबन्दी नगरपालिका–१०, चन्द्रपुरका किसान रमेश भुजेलले विषादी नहाली तरकारीमा रोग, किराको प्रकोप लागि हाल्ने र त्यस्तो तरकारी बिक्री गर्नै समस्या पर्ने बताउनुहुन्छ । विषादी अत्यधिक हालेपछि हेर्दा राम्रो देखिने सर्लक्क परेको तरकारी हुने र उपभोक्ताले पनि त्यस्तै तरकारी रुचाउने उहाँको अनुभव छ । “विषादी नहाले त तरकारी फल्दै फल्दैन, किन्ने मान्छेले पनि सर्लक्क र हेर्दा चिटिक्क परेको तरकारी किन्छन्,” उहाँले भन्नुभयो, “त्यस्तो तरकारी फलाउन त दिनैपिच्छे विषादी छिट्नै प¥यो ।” बजारमा तरकारी बिक्री गर्न ल्याउने अधिकांश किसानले तरकारीमा विषादीको प्रयोग कसरी गर्ने भन्ने विषयमा ज्ञान नरहेको बताउने गरेका छन् । बजारका एग्रोभेटबाट विषादी लगेर दिनैपिच्छे जसो विषादी छिट्दै आएको किसानको भनाइ छ । लालबन्दी थोक तरकारी बजारको अध्यक्षसमेत रहेका किसान प्रमोद थपलियाले विषादीको जथाभाबी प्रयोग रोक्न कतैबाट पहल नहुँदा दिनानुदिन भयावह रूपमा विषादी हालेर तरकारी फलाउने क्रम चलिरहेको बताउनुभयो । काठमाडौँको बल्खु र लालबन्दी बजारमै रहेको प्रयोगशालामा परीक्षण गर्दा बोडीमा उपभोग अयोग्य हुने गरी विषादीको भएको पाइएपछि जनप्रतिनिधि, स्थानीय एग्रोभेट सञ्चालक, कृषि प्राविधिक, व्यापारी, किसानलगायत सबै सरोकारवालालाई राखेर छलफल गरिएको उहाँले बताउनुभयो । आफूखुसी विषादी प्रयोग गरेर हतार हतार बजारमा ल्याएर विषादी हालेकै दिनको तरकारी बेच्ने गरेको पाइएको थपलियाको भनाइ छ । “तत्कालै बिक्री नगरे तरकारी ओइलाउने र किरा लाग्ने चिन्ता किसानमा छ, त्यसैले तरकारी हालेकै दिन पनि तरकारी बजारमा ल्याएर बिक्री गर्ने किसान धेरै छन्,” उहाँले भन्नुभयो । विषादीको आफूखुसी प्रयोग रोक्न सरकारले नै सचेतना जगाउने र विशेष किमिसको नीति ल्याउन आवश्यक रहेको उहाँको धारणा छ । केन्द्रीय कृषि प्रयोगशालाले लालबन्दी बजारमा स्थापना गरेको विषादी अवशेष द्रुत विश्लेषण प्रयोगशालामा दैनिक १० जना किसानले बेच्ने ल्याउने तरकारीको नमुनाका रूपमा विषादी परीक्षण भइरहेको छ । जेठ १ गते अत्यधिक विषादी फेला परेपछि व्यापारीले खरिद गरिसकेको तरकारी नष्ट गरेको भन्दै व्यापारीले विरोध जनाएका थिए । त्यसको भोलिपल्ट व्यापारीले किसानबाट तरकारी नै खरिद नगर्ने अवस्था सिर्जना भएको थियो । व्यावसायिक रूपमा आफैँ तरकारी फलाएर बिक्री गर्दै आउनुभएको लालबन्दी नगरपालिकाका उपप्रमुख कल्पनामाया पाख्रिनले किसानले विषादीको प्रयोग बढाउँदै लगेको र यसको नियन्त्रण गर्न नसकिरहेको स्विकार्नुभएको छ ।",
      "link": "https://gorkhapatraonline.com/news/156303",
      "image": "https://gorkhapatraonline.com/storage/media/275474/conversions/Tarkari-photo-NEW-original-thumb.jpg"
    },
    {
      "slug": "156282",
      "title": "एक साता बन्द इँवाखोलाबाट विद्युत उत्पादन सुरु",
      "timestamp": 1748044800000,
      "source": "gp",
      "content": "ताप्लेजुङमा करिब एक सातादेखि बन्द रहेको इँवाखोला जलविद्युत आयोजनाको विद्युत उत्पादन सुरु भएको छ।गत जेठ १ गते बिहीबार रातिदेखि बन्द रहेको आयोजनाको विद्युत उत्पादन पुन सुरु भएको हो।",
      "longContent": "साहारा लिम्बूफुङलिङ, जेठ १० गते। ताप्लेजुङमा करिब एक सातादेखि बन्द रहेको इँवाखोला जलविद्युत आयोजनाको विद्युत उत्पादन सुरु भएको छ।गत जेठ १ गते बिहीबार रातिदेखि बन्द रहेको आयोजनाको विद्युत उत्पादन पुन सुरु भएको हो। ९.९ मेगावट क्षमताको आयोजनाको विद्युत उत्पादन बिहीबारबाट सुरु भएको रिडी पावर कम्पनी लिमिटेडका इन्चार्ज तारा चौधरीले बताउनुभयो।उहाँका अनुसार आयोजनाको विद्युत गृहमा रहेको विभिन्न उपकरणमा समस्या आएका कारण उत्पादन बन्द भएको थियो।उपकरण मर्मतका लागि भारतबाट सामग्री झिकाएर जडान तथा मर्मतको कार्य सम्पन्न गर्नासाथ उत्पादन सुरु गरिएको कम्पनीले जनाएको छ।गत वर्षको वर्षात याममा आयोजनामा बाढी पहिरोले क्षति गर्दा चार महिनासम्म उत्पादन ठप्प भएको थियो।बाढीले क्षति गरेको संरचना करोडौँ रकम खर्चेर सञ्चालनमा ल्याएको एक वर्ष नपुग्दै पुन पावर हाउसको उपकरणमा समस्या आउँदा करिब एक साता विद्युत उत्पादन ठप्प भएको थियो ।",
      "link": "https://gorkhapatraonline.com/news/156282",
      "image": "https://gorkhapatraonline.com/storage/media/275445/conversions/Ingwa-khola-Dyam-(1)-original-thumb.jpg"
    },
    {
      "slug": "156236",
      "title": "जल विद्युतमा मेकानिकल जनशक्तिमा परनिर्भरता हटाइँदै",
      "timestamp": 1748044800000,
      "source": "gp",
      "content": "ऊर्जा तथा जलस्रोत मन्त्रालयले जलविद्युत् आयोजनाको हाइड्रो र इलेक्ट्रो मेकानिकल जनशक्तिमा भारत र चीनको निर्भरता हटाउने कार्य अघि बढाएको छ ।",
      "longContent": "अमरराज नहर्कीतनहुँ, जेठ १० गते । ऊर्जा तथा जलस्रोत मन्त्रालयले जलविद्युत् आयोजनाको हाइड्रो र इलेक्ट्रो मेकानिकल जनशक्तिमा भारत र चीनको निर्भरता हटाउने कार्य अघि बढाएको छ । यसका लागि तनहुँको आँबुखैरेनी गाउँपालिका–४ स्थित मर्स्याङ्दी जलविद्युत केन्द्रमा तालिम केन्द्र सञ्चालनको तयारीमा जुटेको  छ । निर्माण सम्पन्न भएका तथा निर्माणाधीन आयोजनाहरूको बिग्रिएका उपकारण मर्मत तथा नयाँ उपकरण जडानका लागि जनशक्ति तयार गर्न मेकालिनक तालिम केन्द्र सञ्चालन गर्ने कार्य अघि बढेको मर्स्याङ्दी जल विद्युत केन्द्रका प्रबन्धक इन्जिनियर पशुपतिराज गौतमले जानकारी दिनुभयो । जल विद्युत आयोजना निर्माणका लागि धेरै जग्गा चाहिने हुँदा केन्द्रसँग एक हजार सात रोपनीभन्दा धेरै जमिन तथा भवन तथा टहराहरू प्रशस्त भएकाले तालिम केन्द्र सञ्चालन गर्न सकिने प्रस्ताव उर्जा तथा जलस्रोत मन्त्रालयमा पठाइएको गौतमले बताउनुभयो । गौतमले भन्नुभयो, ‘‘नेपालको मध्यभाग र सडको पहुँचमा रहेकाले खेर गइरहेको मर्स्याङ्दी जल विद्युत् केन्द्रको जमिनको सदुपयोगको लागि तालिम केन्द्र सञ्चालन गर्न प्रस्ताव पेस गरेका छौं ।’’तालिम केन्द्र सञ्चालनपछि तीन जनाले रोजगारी पाउने गौतम बताउनुहुन्छ । गौतमका अनुसार दक्ष ६० प्रतिशत तथा अदक्ष ४० प्रतिशतले रोजगारी पाउने छन् । तालिम सञ्चालनपछि  भारतीय र चिनियाँ प्राविधिकलाई विस्थापित गर्न सहयोग पुग्ने केन्द्रले जनाएको छ । केन्द्रका अनुसार केही मेसिन बिग्रिँदासमेत हप्तौँसम्म चिनियाँ वा भारतीय कम्पनीको टोली पर्खेर बस्नुपर्ने अवस्थाको अन्त्य गर्न सहयोग पुग्दछ । स्थानीय स्तरमा रोजगारी वृद्धि, मर्मत सम्भारको काम छिटो सम्पन्न गर्न सहज र खेर गएको जमिनको सदुपयोगको लागि मेकालिनक तालिम सञ्चालन आवश्यक रहेको गौतम बताउनुहुन्छ ।",
      "link": "https://gorkhapatraonline.com/news/156236",
      "image": "https://gorkhapatraonline.com/storage/media/275346/conversions/IMG_6870-(1)-original-thumb.jpg"
    },
    {
      "slug": "156578",
      "title": "अभिव्यक्ति दिँदा संयमित हुन आयोगको आग्रह",
      "timestamp": 1748217600000,
      "source": "gp",
      "content": "राष्ट्रिय मानवअधिकार आयोगले जिम्मेवार व्यक्तिले आफ्नो अभिव्यक्ति दिँदा संयमित हुन आग्रह गरेको छ ।",
      "longContent": "काठमाडौँ, जेठ १२ गते । राष्ट्रिय मानवअधिकार आयोगले जिम्मेवार व्यक्तिले आफ्नो अभिव्यक्ति दिँदा संयमित हुन आग्रह गरेको छ ।आयोगका प्रवक्ता डा. टीकाराम पोखरेलले आज जारी गरेको प्रेस विज्ञप्तिमा जिम्मेवार व्यक्तिले अभिव्यक्ति दिँदा संयमित हुन आग्रह गरिएको छ । विज्ञप्तिमा भनिएको छ, “अरु व्यक्ति, समूह वा पार्टी लक्षित नकारात्मक टीकाटिप्पणी नगर्न, सुरक्षा निकायले राजधानीलगायत क्षेत्रको शान्ति सुरक्षालाई मजबुत बनाउन र आफ्ना विरोध तथा प्रदर्शनलाई शान्तिपूर्ण बनाउन आयोग सम्बद्ध सबै पक्षलाई आग्रह गर्दछ ।”आयोगले देशको शान्तिसुरक्षा र अमनचयन कायम गर्ने जिम्मेवारी सरकारका सुरक्षा निकायको हुँदाहुँदै लोकतान्त्रिक मुलुकमा कुनै पनि पार्टी विशेषबाट कुनै पनि क्षेत्र कब्जामा लिनु भनेको विधिको शासनविपरित हुनुका साथै निषेधलाई प्रश्रय दिनु हो भन्ने आयोगको बुझाइ रहेको उल्लेख गरिएको छ ।“शान्तिपूर्ण तवरबाट विचार र अभिव्यक्ति राख्न नेपालको संविधान र कानुनले निषेध गरेको छैन, यस परिस्थितिमा अरुको विचार, अभिव्यक्ति र प्रदर्शनप्रति लक्षित गरी प्रधानमन्त्रीबाट आएको उक्त अभिव्यक्ति चिन्ताजनक छ”, विज्ञप्तिमा भनिएको छ, “जुनसुकै व्यक्ति, समूह र पार्टीलाई आफ्नो विचार र अभिव्यक्तिको स्वतन्त्रता भए पनि अरुप्रति लक्षित गरी मुठभेड निम्तिन सक्ने गरी उत्तेजनापूर्ण अभिव्यक्ति आउनु मानवअधिकारका मूल्य मान्यतासमेतको विपरीत हुन जान्छ ।”आगामी २०८२ जेठ १५ गतेबाट राजतन्त्र समर्थक संयुक्त जनआन्दोलन समितिले काठमाडौँमा जनआन्दोलन गर्न लागेको र सोको अनुगमनसमेत गरिदिन अनुरोध गर्दै आयोगमा जानकारीपत्र प्राप्त भएको आयोगले जनाएको छ । रासस",
      "link": "https://gorkhapatraonline.com/news/156578",
      "image": "https://gorkhapatraonline.com/storage/media/275826/conversions/rastaaa-original-thumb.jpg"
    },
    {
      "slug": "156570",
      "title": "वर्षायामको सुरुवातसँगै विपद् उद्धार नमुना अभ्यास",
      "timestamp": 1748217600000,
      "source": "gp",
      "content": "सम्भावित मौसमजन्य बिपद्बाट हुनसक्ने मानवीय तथा भौतिक क्षति न्यूनीकरण गर्ने उद्देश्यले सल्यान प्रहरीले विपद् उद्धार अभ्यास गरेको छ ।",
      "longContent": "शंकर केसीसल्यान, जेठ १२ गते । सम्भावित मौसमजन्य बिपद्बाट हुनसक्ने मानवीय तथा भौतिक क्षति न्यूनीकरण गर्ने उद्देश्यले सल्यान प्रहरीले विपद् उद्धार अभ्यास गरेको छ । बर्षायामको सुरुवातसंगै बिगतका बर्षहरुमा झै यस बर्ष पनि मौसमजन्य बिपद्का घटनाहरुबाट मानविय तथा धनजनको क्षति हुन सक्ने भएकाले विपद उद्धार अभ्यास गरिएको जिल्ला प्रहरी कार्यालय सल्यानले जनाएको छ । सोमबार खलंगाको लुहापिङ स्थित डाँडोमा अनौपचारिक अभ्यास गरिएको जिल्ला प्रहरी कार्यालय सल्यानका सुचना अधिकारी, प्रहरी निरीक्षक बाबुराम बस्नेतले जानकारी दिनुभयो । उहाँले भन्नुभयो, “जिल्ला प्रहरी कार्यालयमा कार्यरत १५ जना प्रहरीलाई बाढी, पहिरो वा गहिरो खोंच जस्ता जोखिमपूर्ण स्थानमा मानिसको उद्धार गर्न सक्ने दक्षता विकासका लागि अनौपचारिक रुपमा हामीले यस्तो अभ्यास गराएका हौँ । नेपाली सेना, नेपाल प्रहरी र सशस्त्र प्रहरीको संयुक्त साझेदारीमा केहीदिनपछि अभ्यास गर्ने पनि तयारी छ ।” अभ्यासमा ‘रक क्लाइम्बिङ’ अभ्याससमेत गरिएको थियो । विशेष डोरी, सुरक्षा पेटी, हेल्मेट, र अन्य उपकरणको प्रयोग गरी चट्टान, ठाडो भिर वा जटिल भुगोलमा चढ्ने अभ्यासलाई समेत समेटिएको प्रहरीले जनाएको छ ।  यस्तो अभ्यासले सुरक्षाकर्मीहरूलाई दुर्गम र कठिन भूभागमा उद्धार कार्य गर्न आवश्यक सीप र मनोबल प्रदान गर्छ । यसैगरी अभ्यासमा उद्धार सामग्रीको प्रयोग, समन्वयात्मक कार्यशैली, सुरक्षाका उपायहरू तथा आपतकालीन संचार व्यवस्थापनको समेत अभ्यास गरिएको प्रहरी निरीक्षक बस्नेतले जानकारी दिनुभयो । जिल्ला प्रहरी कार्यालयकै विपद तालिम प्राप्त जनशक्तिबाट यस्तो अभ्यास गराइएको थियो । प्रहरी कार्यालयले जिल्लावासी नागरिक तथा सरोकारवाला निकायहरूलाई वर्षायाममा सम्भावित बिपद्बाट जोगिन पूर्वसावधानी अपनाउन अपिल पनि गरेको छ ।",
      "link": "https://gorkhapatraonline.com/news/156570",
      "image": "https://gorkhapatraonline.com/storage/media/275815/conversions/Police-original-thumb.jpg"
    },
    {
      "slug": "156567",
      "title": "सुपखोलामा पुल निर्माण भएपछि स्थानीय खुसी",
      "timestamp": 1748217600000,
      "source": "gp",
      "content": "बाजुराको पूर्वी उत्तर क्षेत्रमा पर्ने हिमाली गाउँपालिका वडा नं–५ र–२ को बीचमा रहेको सुपखोलामा झोलुङ्गे पुल निर्माण हुँदा यती बेला यहाँका स्थानीय निकै खुसी बनेका छन् ।",
      "longContent": "शेरबहादुर सार्कीबाजुरा, जेठ १२ गते । बाजुराको पूर्वी उत्तर क्षेत्रमा पर्ने हिमाली गाउँपालिका वडा नं–५ र–२ को बीचमा रहेको सुपखोलामा झोलुङ्गे पुल निर्माण हुँदा यती बेला यहाँका स्थानीय निकै खुसी बनेका छन् ।जिल्लाकै विकट क्षेत्रमा पर्ने सुप खोलामा लामो समयदेखि पुल निर्माण नहुँदा यहाँका क्वीडि, रुम्दी, कोट, विच्छ्यालगायतका स्थानीयवासीलाई वर्षाको समयमा वारपार गर्न निकै सास्ती खेप्दै आउनु परेको थियो ।हिमाली गाउँपालिकाले यती बेला उनीहरुको त्यो समस्यालाई मध्यनजर गर्दै यहाँ १२० मिटर लम्बाई झोलुङ्गे पुल निर्माण गरेसँगै वर्खाको समय खोला तर्न निकै सहज हुने भयो भन्दै उनीहरु निकै हर्षित भएको  सुपखोला झोलुङ्गे पुल निर्माण आयोजनाका अध्यक्ष ज्ञानी बुढाले बताउनुभयो ।उहाँले भन्नुभयो, “सुपखोला हिमाली गाउँपालिकाको वडा नं.–५ र–२ को बीचमा पर्छ । यो खोलामा पुल नहुँदा यहाँका स्थानीलाई लामो समय देखि वर्खाको समय खोला तर्न निकै सहस्या हुने गरेको थियोे ।”आर्थिक वर्ष २०७८/७९ काम सुरु भएपनि पुल निर्माण को काम भने २०८२ जेठ १० गते मात्र सम्पन्न भएको पीसविन नेपालका प्राविधिक अधिकृत खडक राज जैशीले बताउनुभयो ।उहाँले भन्नुभयो, “पीसविन नेपालको सामाजिक तथा प्राविधिक र हिमाली गाउँपालिकाको आर्थिक सहयोगमा १२० मिटर लम्बाई पुल निर्माण भएको हो । यसको सबै लागत ७६ लाख २७ हवजार ६३३ रुपियाँ रहेको छ ।”यो पुल निर्माण भएसँगै अब बाजुरामा झोलुङ्गेपुलको सङ्ख्या १४५ पुगेको छ । अझै ६ वटा झोलुङ्गे  पुल निर्माणाधीन अवस्थामा छन् । यी सबै पुल निर्माण भएपछि यहाँ झोलुङ्गेपुलको सङ्ख्या १५१ पुग्ने छ । यहाँका निर्माण भएका यी सबै पुलको प्राविधिक र सामाजिक सहयोग पिसविन नेपालको रहेको जैशीले बताउनुभयो ।हिमाली गाउँपालिका जिल्लाकै एक विकट ठाउँमा पर्दछ । यहाँका क्वीडि रुम्दी विच्छ्या कोट त्यो भन्दा अति दुर्गम रहेका छन् । यहाँका स्थानीयको लामो समय देखिको समस्या भनेको नै सुपखोलामा झोलुङ्गे पुल निर्माण गर्नुपर्ने थियो । उनीहरुको त्यो समस्या समाधान हुने गरी हामीले गत आर्थिक वर्षमा २०७८/०७९ मा पुल निर्माणका लागि रकम विनियोजन गरेका थियौ । २०८२ साल जेठ १० गत पुल निर्माणको सबै काम पुरा भएपछि एक कार्यक्रमका साथ आफैले त्यो पुलको औपचारिक रुपमा उद्धघाटन गरेको छु । सुपखोलामा निर्माण भएको यो पुलले अब देखि यहाँका वडा नं  १, २, ३ र ५ का स्थानीयको वर्खाको समय ज्यान जोखिममा राखेर खोला तर्नु पर्ने त्यो समस्या समेत हटेको हिमाली गाउँपालिका अध्यक्ष गोविन्द्रबहादुर मल्लले बताउनुभयो ।उहाँले भन्नुभयो, “हिमाली गाउँपालिकाले स्वास्थ्य, शिक्षा,सडक विद्यतु खानेपानी लगायतका भौतिक पुर्वाधार विकासका क्षेत्रमा पहिलो प्राथमिकता दिदै आएको छ । पछिल्लो समय यहाँका दुर्गम गाउँ बस्तीमा बत्ती खानेपानी स्वास्थ्य शिक्षा तथा सडकको सुविधा भएसँगै अहिले यहाँका स्थानीयले गाउँमा सुगमको महसुस गर्न थालेका छन् ।” जनताको कामका लागि हामी यहाँ आएकोले यहाँका स्थानीयको चाहाना अनुरुपमा नै हामीले काम गर्दै आएपछि पछिल्लो समय यहाँका स्थानीयबासीले गाउँमा सुगमको समेत आभास गर्न थालेको अध्यक्ष मल्लले बताउनुभयो ।",
      "link": "https://gorkhapatraonline.com/news/156567",
      "image": "https://gorkhapatraonline.com/storage/media/275811/conversions/pool-original-thumb.jpg"
    },
    {
      "slug": "156557",
      "title": "यसपालि ‘पपुलिस्ट बजेट’ प्राथमिकतामा पर्दैन : सञ्चारमन्त्री",
      "timestamp": 1748217600000,
      "source": "gp",
      "content": "सञ्चार तथा सूचनाप्रविधि मन्त्री पृथ्वीसुब्बा गुरुङले यस पालिको बजेट विनियोजन आयोजनाको वर्गीकरण र प्राथमिकताका आधारमा हुने बताउनुहुँदै ‘पपुलिस्ट’ खालका बजेट नआउने बताउनुभएको छ ।",
      "longContent": "काठमाडौँ, जेठ १२ गते । सञ्चार तथा सूचनाप्रविधि मन्त्री पृथ्वीसुब्बा गुरुङले यस पालिको बजेट विनियोजन आयोजनाको वर्गीकरण र प्राथमिकताका आधारमा हुने बताउनुहुँदै ‘पपुलिस्ट’ खालका बजेट नआउने बताउनु भएको छ ।  काठमाडौँमा सोमबार लमजुङ जिल्लाको दोर्दी गाउँपालिकाको हालसम्मको प्रगति विवरण तथा आ.व २०८२⁄८३ को वार्षिक बजेट तथा कार्यक्रमका लागि विज्ञहरुको सुझाव तथा सङ्कलन एवम् अन्तरक्रिया कार्यक्रममा बोल्नुहुँदै मन्त्री गुरुङले सो कुरा बताउनुभएको हो । साथै उहाँले बजेट चर्चाको विषय मात्रै हुने, तर व्यवहारमा लागू गर्न नसक्ने खालका बजेट निरुत्साहित गरिने बताउनु भएको हो । मन्त्री गुरुङले भन्नुभयो, “यसपालि पपुलिस्ट बजेट आउँदैन ।” उहाँका अनुसार थोरै बजेटको अपुगका कारण पूरा हुन नसकेका योजनाहरुमा थप बजेट गरी सम्पन्न गरिने बजेटको धेय रहेको छ । “धेरै पैसा खर्च भएर अलपत्र परेका योजना थुप्रै छ” उहाँले भन्नुभयो, “त्यस्ता अलपत्र परेका योजना पूरा गर्नेमा बजेटले प्राथमिकता पाउँछ ।”उहाँले कुनै स्टुमेट नै नगरी बनेका योजनाहरु बजेटको प्राथमिकतामा नपर्ने बताउनुभयो । राष्ट्रिय गौरवका योजनाहरु सफल पार्न भने सरकारले जोड दिने मन्त्री गुरुङको भनाइ छ । उहाँले ५⁄६ वटा राष्ट्रिय गौरवका योजना सम्पन्न गर्ने काममा सरकार केन्द्रित रहेको  बताउनुभयो । साथै, कुनै बन्दै गरेको योजनामा धेरै रकम खर्च भइसकेको र थोरै रकम अभावका कारण अलपत्र परेको छ भने त्यसलाई पूरा गर्न बजेट विनियोजन प्राथमिकतामा राखिने बताउनुभयो । ‘‘सरकारले आवश्यकता र प्राथमिकताका आधारमा बजेट ल्याउछ” उहाँले भन्नुभयो ।यसैगरी, मन्त्री गुरुङले दोर्दी गाउँपालिकाले राम्रो काम गरेको समेत प्रशंसा गर्दै अब स्थानीय तहले बजेट बनाउँदा त्यहाका बासिन्दाको जीवनस्तर उकास्ने, आर्थिक समृद्धि ल्याउने र गरिबी निवारण गर्नेखालका योजनाहरुमा केन्द्रित हुनुपर्ने सुझाव दिनुभयो । “सडक र बाटोघाटोजस्ता ठुला योजना सङ्घीय सरकारले गर्छ” उहाँले भन्नुभयो, “स्थानीय सरकारले गरिबी हटाउने र रोजगार सिर्जना गर्ने खालका योजनामा बजेटको प्राथमिकतामा राख्नुपर्छ ।” त्यस्तै मन्त्री गुरुङले यो वर्ष गाउँस्तरमा फाइभ जि नेटवर्क विस्तार गर्न नसके पनि काठमाडौँ र पोखरा महानगरपालिकामा भने यो नेटवर्कको सुरुवात गरिने प्रष्ट पार्नुभयो । सूचनाप्रविधि युगको समयमा इगभर्नेन्स कार्यशैली प्रभावकारी बनाउन स्थानीय तहमा डिजिटल पहुँच विस्तारमा मन्त्रालयले जोड दिँदैआएको बताउनुभयो । उहाँका अनुसार देशभर फोर जीको पहुँच विस्तार गर्ने र सूचना प्रविधिमैत्री सरकारी सेवाको सुरु गरिने छ ।त्यस्तै, कार्यक्रममा पालिकाले हालसम्म गरेका कार्यको प्रगति विवरण सार्वजनिक गरेको थियो । जसमा कृषि, रोजगार, स्वास्थ्य, शिक्षाजस्ता क्षेत्रमा सफलता हासिल गरेको प्रतिवेदनमा उल्लेख थियो । साथै कार्यक्रममा सहभागी विज्ञहरुले पालिकाको आगामी वर्षको नीति तथा कार्यक्रममाथि महत्त्वपूर्ण सुझाव दिएका थिए ।",
      "link": "https://gorkhapatraonline.com/news/156557",
      "image": "https://gorkhapatraonline.com/storage/media/275834/conversions/d0edf861-b179-4b9f-a5f2-4dcc770095f5-original-thumb.jpg"
    },
    {
      "slug": "156559",
      "title": "पर्यटकलाई कानुनी र प्रशासनिक झन्झट नदिन प्रधानमन्त्रीको निर्देशन",
      "timestamp": 1748217600000,
      "source": "gp",
      "content": "प्रधानमन्त्री केपी शर्मा ओलीले नेपाल आउने पर्यटकलाई कुनै पनि कानुनी र प्रशासनिक झन्झट नदिइ न्यानो आतिथ्य दिन आग्रह गर्नुभएको छ ।",
      "longContent": "काठमाडौँ, जेठ १२ गते । प्रधानमन्त्री केपी शर्मा ओलीले नेपाल आउने पर्यटकलाई कुनै पनि कानुनी र प्रशासनिक झन्झट  नदिइ न्यानो आतिथ्य दिन आग्रह गर्नुभएको छ ।संस्कृति, पर्यटन तथा नागरिक उडड्यन मन्त्रालयद्वारा सोमबार सिंहदरबारमा आयोजित राष्ट्रिय पर्यटन संवादमा प्रधानमन्त्री ओलीले विद्यमान अवरोधहरु हटाइ सुशासन र विकासको गतिलाई साहसिक ढङ्गले अगाडि बढाउन व्यापक सुधार गर्न आग्रह गर्नुभएको हो ।अध्यागमनमा यात्रुलाई अनावश्यक दुःख दिने, लगेज हराउने, सीमानाकाहरुमा पर्यटकलाई प्रवेशमा अनेक बाहना बनाउने जस्ता कार्य अन्त्य हुनुपर्नेमा प्रधानमन्त्रीको जोड थियो । उहाँले सार्वजकि खरिद ऐन र अन्य नियमहरुमा व्यवसाय र काम गर्नका लागि कुनै बाधा छ भने परिवर्तन गर्न सरकार तयार रहेको पनि स्पष्ट गर्नुभयो ।“हामीले पूर्वाधार विकाससँगै पर्यटन वृद्धिको कोशिश गरिरहेका छौँ । सम्पर्क सञ्जाल विस्तार गरिएको छ । नेपाल अब दुर्गम रहेन । जुम्लाको स्याउ काठमाडौँ राम्ररी आएर बजार पाउन थालेको छ । चीनसँग १४ नाका खोलिएको छ । किमाथांका नाकामा पुल बन्दैछ ।”, प्रधानमन्त्री ओलीले भन्नुभयो, “केही पनि नभएका ठाउँमा एकै पटक सबैथोक गर्न पर्दा समय लाग्छ । केही पनि भएन भनेर आत्मश्लाघा लिनुपर्ने अवस्था छैन । सम्बन्धित निकायबाट हुनुपर्ने सहजीकरणका काममा कुनै कमजोरी नगरी समृद्धिको आधारका रुपमा पर्यटनलाई अघि बढाऔँ ।”प्रधानमन्त्री ओलीले नेपालको आकाश सुरक्षित भए पनि युरोपको आकाश नेपालका लागि अझै प्रतिबन्धित (कालो सूची) राखिएकामा शर्तबमोजिम हवाइ क्षेत्रका दुई निकायलाई अविलम्ब अलग्याउन र अरु मापदण्ड पनि पूरा गर्न सम्बन्धित निकायलाई निर्देशन दिनुभयो ।छलफलमा काडमाडौँ–मुग्लिन–पोखरा, बुटवल–पाल्पा–पोखरा, काठमाडौँ–धुलिखेललगायत मुख्य सडकहरु समयमै निर्माण, सीमानाकाहरुबाट पर्यटकको प्रवेशमा सहजता, युरोपियन मुलुकमा सिधा हवाइ सम्पर्क, विश्वमञ्चमा नेपालको ब्राण्ङिङ, पर्यटन प्रवर्धनको गुरुयोजना निर्माण, नेपाल वायुसेवा निगमको पुनःसंरचना, सगरमाथा संवाद पश्चातको कार्यान्वयन, गुणस्तरीय लगानी, जनशक्ति व्यवस्थापन, कर तथा मुद्रा सटहीमा सहजता, हिमालयहरुको सफाइ, डिजिटल क्षमता विस्तार र अन्तर निकाय समन्वय वृद्धि गर्नुपर्नेमा जोड दिइएको छ ।सङ्घका सम्बन्धित मन्त्रीहरु, प्रदेश सरकारका पर्यटन हेर्ने मन्त्रीहरु, उच्चाधिकारीहरु र निजी क्षेत्रका प्रतिनिधि सहभागी कार्यक्रममा पर्यटन क्षेत्रमा विद्यमान समस्या र समाधनका उपायबारे निजी क्षेत्रसमेतबाट प्राप्त सुझावको आधारमा तयार गरिएको कार्ययोजना प्रस्तुत गरिएको थियो ।",
      "link": "https://gorkhapatraonline.com/news/156559",
      "image": "https://gorkhapatraonline.com/storage/media/275799/conversions/oli-original-thumb.jpg"
    },
    {
      "slug": "156536",
      "title": "‘गणतन्त्र सुदृढ बनाउन समन्वय र सहकार्य आवश्यक’",
      "timestamp": 1748217600000,
      "source": "gp",
      "content": "तत्कालीन सात राजनीतिक दल र नेपाल कम्युनिष्ट पार्टी (माओवादी)बिच भएको विस्तृत शान्ति सम्झौता तथा जनआन्दोलन र सशस्त्र युद्धको जगमा २०६५ जेठ १५ गते नेपाल गणतन्त्रमा प्रवेश गर्‍यो ।",
      "longContent": "काठमाडौँ, जेठ १२ गते । तत्कालीन सात राजनीतिक दल र नेपाल कम्युनिष्ट पार्टी (माओवादी)बिच भएको विस्तृत शान्ति सम्झौता तथा जनआन्दोलन र सशस्त्र युद्धको जगमा २०६५ जेठ १५ गते नेपाल गणतन्त्रमा प्रवेश गर्‍यो । गणतन्त्र घोषणापछि संविधासभाबाट नयाँ संविधान जारी अहिले मुलुक तीन तहको सरकारसहित सङ्घीय लोकतान्त्रिक गणतन्त्रात्मक शासन व्यवस्थाको अभ्यासमा छ ।गणतन्त्रलाई विश्वमै उन्नत र प्रगतिशील शासन व्यवस्थाका रूपमा लिने गरिएको छ । सोही व्यवस्थाअनुरूप संविधानसभाबाट संविधान जारी भई दुईवटा निर्वाचन सम्पन्न भइसकेका छन् । यद्यपि, गणतन्त्र सुदृढीकरणका लागि आवश्यक ऐन, कानुन समयमै निर्माण नहुँदा केही प्रश्न उठाइएका छन् । जनताबाट गणतन्त्र ल्याउन योगदान गरेका राजनीतिक दलहरूबिचको समन्वय, सहकार्य र सहयोगलाई थप मजबुद बनाएर लैजानुपर्ने सुझाव छ । यसैबिच, गणतन्त्र दिवस २०८२ का अवसरमा विभिन्न राजनीतिक दलका महिला नेत्रीसँग राससले गरेको कुराकानीको सम्पादित अंशः‘गणतन्त्रको सुन्दर पक्ष छन्’सीता गुरूङ, नेत्री नेपाली कांग्रेस : गणतन्त्र नेपाली जनताले लडेर ल्याएको व्यवस्था हो । यो व्यवस्थाका धेरै सुन्दर पक्ष छन् । अहिले आमनागरिक जो कोही पनि मुलुकको अभिभावक बन्ने सुनिश्चित भएको छ । गणतन्त्र आइसके पछाडि संविधानसभाबाट नयाँ संविधान बनायौँ । तीन तहको सरकार सञ्चालन गर्ने ऐनकानुन समयमै बनाउन नसक्दा व्यवस्थाप्रति केहीले प्रश्न उठाएका हुन् । समयमै ती ऐनकानुन बनाएर जवाफ दिनुपर्छ । स्थायी सरकारका रूपमा रहेको प्रशासनिक संरचनालाई सङ्घीय संरचनाअनुरूप रूपान्तरण गर्न सकिएन । सङ्घीय निजामती, प्रहरी, विद्यालय शिक्षा र वित्तीय व्यवस्थापनलगयात ऐन चाँडै बनाउन सकेको भए सबै संरचना गठन हुन्थ्यो, प्रश्न उठ्ने अवस्था आउँथेन । पालिकाको कार्यकारी प्रमुख सङ्घबाट पठाउने तथा कर्मचारी खोज्दै सिंहदरबार धाउनुपर्ने अवस्था अन्त्य गर्नुपर्छ । तीन तहका सरकारसँग जोडिएको संरचनाबिच समन्वय र सहकार्य गर्नेसम्बन्धी ऐन शीघ्र बनाउनुपर्छ । मुलुक गणतन्त्र र सङ्घीयतामा गइसक्यौँ, तर हाम्रो मानसिकता अझै परिवर्तन भएको छैन । सङ्घीय संरचनानुसारको अधिकार तहगत रूपमा विभाजन गर्ने, समानुपातिक समावेशी प्रतिनिधित्व सुनिश्चित र आर्थिक समृद्धिलगायत ‘एजेन्डा’ पछि परेको छ । राजनीतिक एजेन्डाभित्रै रमाउने मानसिकता बनेको छ । त्यसले जनतामा वितृष्णा आउने र प्रश्न उठाइने काम भएको छ । तर समग्रमा राजतन्त्र र गणतन्त्रबिचको शासन सञ्चालनमा निकै ठूलो फरक छ । दलहरूबिच साझा सङ्कल्प गरेर निश्चित समयभित्र कानुन निर्माण गर्ने, सङ्घीता र संविधानको मर्मअनुसारको काम गर्नुपर्छ । व्यवस्था मात्रै होइन, मानसिकता र व्यवहार पनि परिवर्तन हुनुपर्छ । गणतन्त्र, सङ्घीता, धर्मनिरपेक्षता, समानुपातिक, समावेशीता, यसलाई संरक्षण गर्दै कार्यान्वयनमा जानुपर्छ । ‘व्यवहार बदल्ने प्रतिबद्धता र सङ्कल्प अपरिहार्य’विद्या भट्टराई, नेत्री, नेकपा (एमाले) : हिजो गणतन्त्रको सोच नागरिकमा अधिकार कसरी पुर्‍याउने भन्ने थियो । मौलिक हक कार्यान्वयनका लागि सरकार र राजनीतिक दल तयार हुनुपर्छ । अधिकार दिने र लिनेभन्दा पनि नागरिक हकको सबैले सदुपयोग गर्न पाउनुपर्छ । गणतन्त्रले आमनागरिकलाई समानताको सिद्धान्तमा आधारित भएर व्यवहार गर्नुपर्छ । त्यसैले हामीले समावेशीसहितको लोकतान्त्रिक गणतन्त्र भनेका हौँ । राज्यबाट बहिष्करणमा परेका विपन्न र सीमान्तकृत समुदाय राज्यको मूलधारमा आउनुपर्छ । असमानताहरू अन्त्य हुनुपर्‍यो । उठेका ती प्रश्न सम्बोधन गर्न आवश्यक नीतिनियम बनाउनुपर्‍यो । संविधानले धेरै मौलिक हकको व्यवस्था गरेको छ । ती व्यवस्था कार्यान्वयन गर्न नागरिक आफैँ र सरकार तथा राज्यका संरचना जवाफदेही हुनुपर्छ । हामीले परिकल्पना गरेअनुरूपको उपलब्धि हासिल गर्न सहकार्य, समन्वय र सहअस्तित्व आवश्यक छ । तीनै तहका सरकार र राज्यका अन्य संरचनाका बिचमा पनि यो हुनुपर्छ । त्यो अहिले असाध्यै कमजोर देखिएको छ । त्यसकारण हामीमाथि थुप्रै प्रश्न उठेका छन् ।सङ्घीय लोकतान्त्रिक गणतन्त्रको प्रमुख आधार पारदर्शिता, सुशासन र व्यवहार बदल्ने सङ्कल्प हुन् । लोकतन्त्रमा पारदर्शिता अत्यन्त जरूरी छ । सरकार र राज्यका निकायलाई पारदर्शी बनाउने विषय अहिले पनि कमजोर छ । त्यो नभएका कारण जनताले सरकार र राज्यमाथिको विश्वास घटेको छ । सुशासन पारदर्शितासँग जोडिएको विषय मात्र नभई यसले हरेक व्यवहारलाई प्रदर्शित गर्छ । सुशासनको प्रश्नलाई उचित र व्यावहारिक ढङ्गले जवाफ दिन सक्नुपर्छ । हामीले व्यवहार बदल्न सकेनौँ । सरकार र राज्यको नेतृत्वमा पुग्नुलाई अवसर र सभ्रान्तका जोडेर हेरियो, यो नागरिकको काम गर्न पाएको अवसर हो भनेर बुझिएन । जसका कारण हिजोको शासन र लोकतान्त्रिक गणतन्त्रबीचको भिन्नता के हो भन्ने कुरा नागरिकमा बुझाउन सकिएन । यसका कारण आज थुप्रै प्रश्न उब्जेका छन् । यसलाई सुधार गरेर जानुपर्छ । अब बहस र छलफल गरेर मात्रै हुँदैन, आफ्ना व्यवहार बदल्ने प्रतिबद्धता र सङ्कल्प अपरिहार्य छ ।‘गणतन्त्रको विकल्प राजतन्त्र कदापि हुन सक्दैन’विमला सुवेदी, नेत्री, नेकपा (माओवादी केन्द्र) : मुलुकमा जनयुद्ध नभएको भए सायद यति छिट्टै गणतन्त्र आउँदैनथ्यो । गणतन्त्रमार्फत धेरै महत्त्वपूर्ण राजनीतिक उपलब्धि हासिल गरेका छौँ । राजतन्त्रको अन्त्य भएको छ । गणतन्त्र, सङ्घीयता, समानुपातिक, समावेशिता, धर्मनिरपेक्षतालगायत थुप्रै राजनीतिक अधिकार प्राप्त भएको छ । जनयुद्ध र जनआन्दोलनमार्फत प्राप्त उपलब्धलाई संस्थागत र सुदृढ गर्न केही कानुन निर्माण गर्न बाँकी छ । सङ्घीयतसँग सम्बन्धित कानुनलाई छिटोभन्दा छिटो निर्माण गर्न आवश्यक छ । हामीले निरन्तर सदनमा यो विषय उठाइरहेका छौँ । मौलिक हकसँग सम्बन्धित केही कानुन अझै बन्न बाँकी छन् । गणतन्त्रलाई थप सुदृढ र मजबुद बनाएर अघि बढाउन आवश्यक छ । गणतन्त्र आफैँमा उन्नत व्यवस्था हो । गणतन्त्रको विकल्प राजतन्त्र कदापि हुन सक्दैन ।जनताका छोराछोरी राष्ट्रप्रमुख र सरकार प्रमुख हुन पाउने सुन्दर व्यवस्था हो । यही व्यवस्थाभित्र बसेर व्यवस्थाको विरोध गर्न पाउने अधिकार पनि गणतन्त्रले नै दिएको हो । त्यो कारणले पनि गणतन्त्र सुन्दर व्यवस्था हो । संविधानले परिकल्पना गरेको अधिकारलाई कार्यान्वयन गरेर जानुपर्छ । सङ्घीयताको व्यावहारिक अभ्यासमा राजनीतिक दलहरूबीच समन्वय, सहकार्य र सहयोग आवश्यक छ । केन्द्रीकृत मानसिकता अन्त्य गरेर तीनै तहका सरकारका अधिकारलाई भरपुर रूपमा अभ्यास गर्न दिनुपर्छ । राजनीति र राज्यका निकायमा महिलाको ५० प्रतिशत, दलित र उत्पीडित समुदायको उचित प्रतिनिधित्व हुनुपर्छ ।‘जनतालाई खुसी पार्न दलहरू गम्भीर हुनुपर्छ’अनिशा नेपाली, नेत्री, राप्रपा : देश र जनताको अवस्था परिवर्तन होस् भनेर गणतन्त्र ल्याइएको हो । तर, पछिल्लो समय भ्रष्टाचार र अनियमितता झन् बढ्दो छ । राष्ट्रिय प्रजातन्त्र पार्टीले भ्रष्टाचार र बेतिथि अन्त्यका लागि अभियान सुरू गरेको छ । अब दलहरूबीच नवीन समझदारीको आवश्यक छ । जनताका समस्या समाधान गर्न आ–आफ्नो ठाउँबाट लागौँ । राष्ट्रिय सहमति आवश्यक छ । राज्यका निकाय भएको राजनीतिक हस्तक्षेप रोक्नुपर्छ ।समावेशी, समानुपातिक व्यवस्थाको सही सुदपयोग भएको छैन । राज्यको मूल प्रवाहमा दलित, महिला, आदिवासी जनजातिको पहुँच पुग्न सकेको छैन । संविधानमा लेखिएका जनअधिकार अझै कार्यान्वयन हुन सकेका छैनन् । जनतालाई खुसी पार्न सम्पूर्ण राजनीतिक दलहरू गम्भीर हुनुपर्छ । सबै दलका नेता मिल्नुपर्छ, जनताको काम गर्नुपर्छ । ‘गणतन्त्र नै उत्तम व्यवस्था’भगवती चौधरी, नेत्री, नेकपा (एमाले) : राजनीतिक अभ्यास, स्वतन्त्रतालगायत हिसाबले विगतका व्यवस्थाभन्दा गणतन्त्र उत्तम हो । जनतामा गणतन्त्र आयो, अब सबै आवश्यकता एकसाथ पूरा भइहाल्छ भन्ने महोत्वाकाङ्क्षा र सामाजिक सञ्जालको दुरूपयोगका कारणले पनि केही टीकाटिप्पणी भइहरेका छन् । अधिकार र स्वतन्त्रताका नाममा कानुन र विधिको शासन विपरीत आफ्नो धारणा बनाउने प्रवृत्ति देखिएको छ । त्यसले गणतन्त्र र अहिलेको अभ्यासलाई नकारात्मक भाव फैलाउने काम गरेको छ । तथापि, जनताले अधिकार र स्वतन्त्रता उपभोग गरिरहेका छन् । संविधानले तीन तहका सरकारको व्यवस्था गरेको छ ।",
      "link": "https://gorkhapatraonline.com/news/156536",
      "image": "https://gorkhapatraonline.com/storage/media/275774/conversions/RatnaShrestha_KTM_RSS_19_RATL2101(2)-original-thumb.jpg"
    },
    {
      "slug": "156513",
      "title": "‘याक अट्याक’ साइकिलिङ प्रतियोगिता सुरु",
      "timestamp": 1748217600000,
      "source": "gp",
      "content": "विश्वकै उच्च हिमाली भेगमा आयोजना हुने साइकलिङ प्रतियोगिता मध्येको एक ‘याक अट्याक’ साइकलिङ प्रतियोगिता सुरु भएको छ । लमजुङ सदरमुकाम बेसीसहरबाट सुरु भएको प्रतियोगिता आठौं दिनमा पोखरा पुगेर टुङ्गिनेछ ।",
      "longContent": "नवीनराज कुइँकेललमजुङ, जेठ १२ गते । विश्वकै उच्च हिमाली भेगमा आयोजना हुने साइकलिङ प्रतियोगिता मध्येको एक ‘याक अट्याक’ साइकलिङ प्रतियोगिता सुरु भएको छ । लमजुङ सदरमुकाम बेसीसहरबाट सुरु भएको प्रतियोगिता आठौं दिनमा पोखरा पुगेर टुङ्गिनेछ ।आयोजक साइकल कल्चर कम्युनिटी काठमाडौंका अनुसार प्रतियोगितामा विभिन्न सात राष्ट्रका तीन जना महिलासहित २१ जना सहभागी छन् । सहभागीहरू अमेरिका, अस्ट्रेलिया, ब्रिटिश, इटाली, जर्मनी, बेल्जियमका साथै भारतीय सेना र नेपालका छन् । प्रतियोगीमा नेपाली १३ जना र अन्य विदेशी हुन् । महिला सहभागीमध्ये एकजना अमेरिकन र दुईजना नेपाली रहेको साइकल कल्चर कम्युनिटी काठमाडौंका उपाध्यक्ष एवम् प्रतियोगिताका संयोजक अजय पण्डित क्षेत्रीले जानकारी दिनुभयो । प्रतियोगी टोलीले मनाङ, मुस्ताङ हुँदै पोखरासम्मको दुईसय ३० किलोमिटर दूरी पूरा गर्नेछ । आठौं दिन पोखरामा पुगेर यो दौडको समापन हुने आयोजक साइकल कल्चर कम्युनिटी काठमाडौंका अध्यक्ष तारालाल श्रेष्ठले बताउनुभयो । उहाँका अनुसार प्रतियोगिता महिला र पुरुषका लागि छुट्टाछुट्टै गरिएको छ । प्रतियोगितामा महिला र पुरुष दुवैको पहिलो, दोस्रो र तेस्रो हुनेलाई क्रमशः ७५ हजार, ५० हजार र २५ हजार नगद तथा प्रमाणपत्र प्रदान गरिनेछ । प्रतियोगितामा १९ वर्षदेखि ६१ वर्ष उमेर सम्मका प्रतियोगीले भाग लिएका छन् ।  प्रतियोगितामा दर्ता शुल्क वापत विदेशीसँग प्रतिव्यक्ति दुई हजार डलर र नेपालीसँग ४० हजार रुपियाँ लिएको छ भने पाँच जना साइकलका राष्ट्रिय खेलाडीलाई निःशुल्क सहभागी गराइएको छ ।प्रतियोगीमध्ये हरेक दिनको पहिलो, दोस्रो, तेस्रोको समय तालिका टिपेर अन्तिम दिनमा कम्पाइल गरी पहिलो, दोस्रो र तेस्रोको छनौट गरिने नीति रहेको आयोजकको भनाइ छ । विगतका वर्षमा नोभेम्बरमा गर्ने यो दौड प्रतियोगिता यो वर्ष त्यो पर्यटकीय गन्तव्यको महिना भएको र सबै व्यस्त रहने हुँदा ‘मे’ महिनामा गरिएको आयोजक साइकल कल्चर कम्युनिटी काठमाडौंका सचिव ज्ञानेन्द्र स्थापितले जानकारी दिनुभयो ।प्रतियोगिहरु संसारकै अग्लो पाँच हजार चारसय सोह्र मिटरको उचाइमा रहेको थोराङ्ला भञ्याङ पास गर्नेछन् । ‘हाइ अल्टिच्युट’ मा नेपालीहरुको अभ्यास राम्रो भएकाले त्यसको फाइदा नेपाली खेलाडीले उठाउने गरेको प्रतियोगिताका संयोजक अजय पण्डित क्षेत्रीले बताउनुभयो ।",
      "link": "https://gorkhapatraonline.com/news/156513",
      "image": "https://gorkhapatraonline.com/storage/media/275738/conversions/Yak-attack-news-photo-original-thumb.jpg"
    },
    {
      "slug": "156498",
      "title": "भिजिट भिसा प्रकरणमा गृहमन्त्री निर्दोष : कांग्रेस",
      "timestamp": 1748217600000,
      "source": "gp",
      "content": "सत्तारुढ दल नेपाली कांग्रेसले भिजिट भिसा तथा रकम असुली प्रकरणमा गृहमन्त्री रमेश लेखकको संलग्नता नरहेको निष्कर्ष निकालेको छ ।",
      "longContent": "काठमाडौँ, जेठ १२ गते । सत्तारुढ दल नेपाली कांग्रेसले भिजिट भिसा तथा रकम असुली प्रकरणमा गृहमन्त्री रमेश लेखकको संलग्नता नरहेको निष्कर्ष निकालेको छ ।सोमबार पार्टी सभापति शेरबहादुर देउवाको निवास बुढानीलकण्ठमा बसेको काँग्रेस पदाधिकारी बैठकले उक्त प्रकरणमा गृहमन्त्री लेखकको संलग्नता नरहेको ठहर गरेको हो । बैठकपछि पत्रकारहरूसँग कुरा गर्नुहुँदै प्रवक्ता डा. प्रकाशशरण महतले भिजिट भिसा तथा रकम असुली प्रकरणमा गृहमन्त्री निर्दोष रहेको बताउनुभयो । उहाँले गृहमन्त्रीले उक्त प्रकरणमा आफ्नै संलग्नता नरहेको र कुनै गल्ती नरहेको बताएपछि काँग्रेसले उहाँको कुरालाई पूर्ण रूपमा विश्वास गरेको जानकारी दिनुभयो । प्रवक्ता महतले भिजिट भिसा प्रकरणमा संलग्नहरूमाथि छानबिन र कारबाही हुनुपर्छ भन्नेमा दुई मत नरहेको स्पष्ट पार्नुभयो । उहाँले भिजिट भिसाको दुरुपयोग र भ्रष्टाचार आफूहरूलाई मान्य नभएको बताउँदै त्यसमा गृहमन्त्रीको संलग्नता नरहेको दोहोर्‍याउनुभयो । “गृहमन्त्रीज्युले अहिले जुन विषय सार्वजनिक रूपमा, मिडियामा आएको छ । त्यस सम्बन्धमा उहाँले स–विस्तार आफ्नो कुरा राख्नुभयो । आफ्नो कुनै पनि हिसाबको संलग्नता छैन, मैले कुनै कमीकमजोरी गल्ती गरेको छैन भनेर स–विस्तार कुरा राख्नुभयो । हामीले उहाँको कुरालाई पूर्ण रूपमा विश्वास गर्‍यौ ।,’’ प्रवक्ता महतले भन्नुभयो, ‘‘उहाँको भिजिट भिसा प्रकरणमा कुनै संलग्नता छैन । तर जो संलग्न छन्, ती माथि कारबाही हुनुपर्छ र निष्पक्ष छानबिन हुनुपर्छ भन्ने कुरामा दुई मत छैन ।  भिजिट भिसाको दुरुपयोग गर्ने, भ्रष्टाचार गर्ने कुरा हाम्रो लागि मान्य छैन । जहाँसम्म गृहमन्त्रीको कुरा छ, उहाँ यसमा संलग्न हुनुहुन्न भन्ने कुरामा हामी विश्वस्त भयौँ ।”  उहाँले छानबिनको दायरामा नभएपछि गृहमन्त्रीलाई दोषी भन्न नमिल्ने जिकिर गर्नुभयो ।",
      "link": "https://gorkhapatraonline.com/news/156498",
      "image": "https://gorkhapatraonline.com/storage/media/275717/conversions/1748237797-39fwo-original-thumb.jpg"
    },
    {
      "slug": "156494",
      "title": "मुद्रास्फीति नियन्त्रणमा, शोधनान्तर बचत उच्च",
      "timestamp": 1748217600000,
      "source": "gp",
      "content": "राष्ट्र बैंकलले मौद्रिक नीतिको तेस्रो त्रयमाससम्मको कार्यान्वयन स्थितिको समीक्षा गर्दै नेपाल राष्ट्र बैंकले मौद्रिक विस्तारबाट मूल्यमा चाप पर्न नदिने गरी मौद्रिक व्यवस्थापन गर्ने र मुद्रास्फीतिलाई ५ प्रतिशतको हाराहारीमा राख्ने नीति लिइएकोमा सोही अनुरुप चालु आर्थिक वर्षको नौ महिनासम्मको औसत उपभोक्ता मुद्रास्फीति ४.५७ प्रतिशत रहेको जनाएको हो ।",
      "longContent": "काठमाडौँ, जेठ १२ गते । नेपाल राष्ट्र बैंक मुद्रास्फीतिलाई नियन्त्रणमा राख्न सफल देखिएको छ । राष्ट्र बैंकलले मौद्रिक नीतिको तेस्रो त्रयमाससम्मको कार्यान्वयन स्थितिको समीक्षा गर्दै नेपाल राष्ट्र बैंकले मौद्रिक विस्तारबाट मूल्यमा चाप पर्न नदिने गरी मौद्रिक व्यवस्थापन गर्ने र मुद्रास्फीतिलाई ५ प्रतिशतको हाराहारीमा राख्ने नीति लिइएकोमा सोही अनुरुप चालु आर्थिक वर्षको नौ महिनासम्मको औसत उपभोक्ता मुद्रास्फीति ४.५७ प्रतिशत रहेको जनाएको हो । केन्द्रीय बैंककाअनुसार अहिले चालु खाता तथा शोधनान्तर बचत उच्च रहन गएका कारण विदेशी विनिमय सञ्चितिमा उल्लेख्य वृद्धि भएको छ । कम्तिमा सात महिनासम्मको वस्तु तथा सेवा आयात धान्न पर्याप्त हुने गरी विदेशी विनिमय सञ्चिति कायम गर्ने मौद्रिक नीतिको लक्ष्य रहेकोमा २०८१ चैत मसान्तमा करिब १४.२ महिनाको वस्तु तथा सेवा आयात धान्न पर्याप्त हुने विदेशी विनिमय सञ्चिति कायम रहेको छ ।राष्ट्र बैंककाअनुसार आर्थिक वर्ष २०८१/८२ मा विस्तृत मुद्राप्रदायक १२.० प्रतिशतसम्म र बैंक तथा वित्तीय संस्थाबाट निजी क्षेत्रमाथिको दाबी १२.५ प्रतिशतसम्मले वृद्धि हुने प्रक्षेपण गरिएकोमा २०८१ चैत मसान्तमा वार्षिक बिन्दुगत आधारमा विस्तृत मुद्राप्रदाय ११.६ प्रतिशतले र बैंक तथा वित्तीय संस्थाबाट निजी क्षेत्रमाथिको दावी ८.१ प्रतिशतले वृद्धि भएको छ ।राष्ट्र बैंककाअनुसार मौद्रिक उपकरणहरुको कार्यान्वयनमार्फत खुला बजार कारोबार थप प्रभावकारी बनाउँदै लगिएको छ । बैंक तथा वित्तीय संस्थाको भारित औसत अन्तरबैंक दरलाई ब्याजदर करिडोरभित्रै राख्ने नीतिअनुरुप २०८१ चैतमा भारित औसत अन्तरबैंक दर ३.०० प्रतिशत रहेको छ । ब्याजदर करिडोर कायम राख्न २०८१ चैतसम्ममा कारोबारको आधारमा एक सय ७१ खर्ब ८३ अर्ब ४५ करोड बराबरको खुद तरलता प्रशोधन गरिएको छ ।आर्थिक वर्ष २०८१/८२ को मौद्रिक नीति तथा मौद्रिक नीतिको आवधिक समीक्षामा गरिएका वित्तीय क्षेत्र तथा विदेशी विनिमयसँग सम्बन्धित अधिकांश नियामकीय व्यवस्थाहरु कार्यान्वयनमा आएको राष्ट्र बैंकको दाबी छ । राष्ट्र बैंककाअनुसार बाह्य क्षेत्रतर्फ आर्थिक वर्ष २०८१/८२ को नौ महिनामा चालु खाता दुई सय १० अर्ब २२ करोडले र शोधनान्तर तीन सय ४६ अर्ब २३ करोडले बचतमा रहेको छ । अघिल्लो आर्थिक वर्षको सोही अवधिमा चालु खाता एक सय ७९ अर्ब ८३ करोडले र शोधनान्तर तीन सय ६५ अर्ब १६ करोडले बचतमा रहेको थियो ।आर्थिक वर्ष २०८१/८२ को नौ महिनामा कुल वस्तु निर्यात ६५.२ प्रतिशतले वृद्धि भई एक सय ८८ अर्ब २० करोड पुगेको छ भने वस्तु आयात १२.२ प्रतिशतले वृद्धि भई १३ खर्ब नौ अर्ब ५३ करोड पुगेको छ । समीक्षा अवधिमा व्यापार घाटा ६.४ प्रतिशतले बढेर ११ खर्ब २१ अर्ब ३४ करोड पुगेको छ । आर्थिक वर्ष २०८१/८२ को नौ महिनामा विप्रेषण आप्रवाह अमेरिकी डलरमा ७.३ प्रतिशतले वृद्धि भई आठ अर्ब ७४ करोड ११ खर्ब ९१ अर्ब ३१ करोड पुगेको छ । अघिल्लो वर्षको सोही अवधिमा यस्तो वृद्धिदर १५.२ प्रतिशत रहेको थियो ।राष्ट्र बैंकले मौद्रिक नीतिको समीक्षा गर्दै विधमान शेयर धितो कर्जाको जोखिम भार १२५ प्रतिशतबाट घटाई १०० प्रतिशत कायम गरेको छ । यस्तै, नीतिगत दरलाई विद्यमान ५.० प्रतिशत, तल्लो सीमाको रुपमा रहेको निक्षेप सङ्कलन दरलाई ३.० प्रतिशत र ब्याजदर करिडोरअन्तर्गतको माथिल्लो सीमाको रुपमा रहेको बैंक दरलाई ६.५ प्रतिशतमा यथावत राखिएको छ ।वित्तीय प्रणालीको विद्यमान तरलताको अवस्था र पछिल्लो समय यस बैंकले खुला बजार कारोबार उपकरणहरुमा गरेको सुधारलाई मध्यनजर गरी बैंक तथा वित्तीय संस्थाहरुले दैनिक ९० प्रतिशत न्यूनतम अनिवार्य नगद मौज्दात कायम राख्नुपर्ने व्यवस्था गरिने भएको छ ।लगानी वातावरण सुधार गर्ने उद्देश्यले विदेशी विनिमय (नियमित गर्ने) ऐन, २०१९ र विदेशी लगानी तथा प्रविधि हस्तान्तरण ऐन, २०७५ मा भएको पछिल्लो संशोधनका व्यवस्थाहरुलाई समावेश गरी ‘नेपाल राष्ट्र बैंक विदेशी लगानी तथा विदेशी ऋण व्यवस्थापन विनियमावली’ जारी गर्ने भएको छ ।त्यस्तै बैंकिङ कसुर तथा सजाय ऐन, २०६४ को संशोधनबमोजिम चेक अनादरसम्बन्धी व्यहोरा प्रमाणित गर्ने कार्यविधि तर्जुमा गरी जारी गरिने भएको छ । विद्यमान अनिवार्य नगद मौज्दात र वैधानिक तरलतासम्बन्धी अनुपातलाई यथावत राखिएको छ ।नवनियुक्त गभर्नर डा. विश्वनाथ पौडेलले कार्यभार सम्हालेको एक साता नबित्दै मौद्रिक नीतिको समीक्षा गर्नुभएको छ । शेयरबजारप्रति अलि धेरै उदार भएको गभर्नर पौडेलले लिएको नीतिले प्रष्ट देखाएको छ ।",
      "link": "https://gorkhapatraonline.com/news/156494",
      "image": "https://gorkhapatraonline.com/storage/media/275724/conversions/Untitled-1-original-thumb.jpg"
    },
    {
      "slug": "156483",
      "title": "खानामा प्रिजर्भेटिभ्स कत्तिको सुरक्षित",
      "timestamp": 1748217600000,
      "source": "gp",
      "content": "खाद्यपदार्थलाई रोगाणुमुक्त, अझ स्वादिलो बनाएर लामो समय सुरक्षित राख्न सकिने प्रविधिको विकासले खाद्य सुरक्षासँगै समकालीन बजारको माग आपूर्तिमा सन्तुलन बनाइराखेको छ । मानव उद्विकासको क्रममा शिकारी र घुमन्ते समाजले हरेक दिन आहाराका लागि चहार्ने तथा पाए खाने, नपाए भोकै बस्ने जुन अवस्था थियो त्यस्तो आधुनिक युगमा छैन । विज्ञान प्रविधिको विकाससँगै खाद्यवस्तुको उत्पादनमा विविधता, व्यापकता र सर्वसुलभता आएको छ । मानिसले भोकै रहनेभन्दा पनि धेरै खान पाउने भएका छन्, त्यो पनि रोजीरोजी र जिब्रोले मागे अनुसार ।",
      "longContent": "खाद्यपदार्थलाई रोगाणुमुक्त, अझ स्वादिलो बनाएर लामो समय सुरक्षित राख्न सकिने प्रविधिको विकासले खाद्य सुरक्षासँगै समकालीन बजारको माग आपूर्तिमा सन्तुलन बनाइराखेको छ । मानव उद्विकासको क्रममा शिकारी र घुमन्ते समाजले हरेक दिन आहाराका लागि चहार्ने तथा पाए खाने, नपाए भोकै बस्ने जुन अवस्था थियो त्यस्तो आधुनिक युगमा छैन । विज्ञान प्रविधिको विकाससँगै खाद्यवस्तुको उत्पादनमा विविधता, व्यापकता र सर्वसुलभता आएको छ । मानिसले भोकै रहनेभन्दा पनि धेरै खान पाउने भएका छन्, त्यो पनि रोजीरोजी र जिब्रोले मागे अनुसार ।त्यस्तो के चमत्कार भयो र यत्रो जनसङ्ख्याको पेट भर्न सकिएको छ ?, संसारको सबै क्षेत्रका परिकारको स्वाद लिन पाइएको छ ? र खाद्यवस्तु एक पटक तयार पारेपछि महिनौँपछि पनि खान सकिने भएको छ ? आमउपभोक्ताले यस्ता प्रश्नको जवाफ प्रायः खोज्दैनन् र उनीहरूलाई यसको जानकारीसमेत हुँदैन । चासो मात्र के छ भने चाहे जस्तो खान पुगोस् र स्वाद फेरिरहन पाइयोस् ।महिनौँ टिक्ने र स्वादिला खाद्यवस्तु त्यत्तिकै तयार गरिएका हुँदैनन् । यसको पछाडि विज्ञान प्रविधि, जटिल प्रक्रिया र बजारतन्त्र जोडिएको हुन्छ । बजारको माग अनुसार होस् वा बजारलाई आफ्नो स्वादको गुलाम बनाउन होस् तयारी वा सुरक्षित बनाइएका खाद्यवस्तुका उत्पादकको ध्येय यस्तै हुन्छ । विश्व जनसङ्ख्याको जुन आकार छ त्यसका लागि समेत यो कार्य अपरिहार्य नै भएको छ । आवश्यकता र बजारतन्त्रको यस्तो जालोमा कतै कतै मिहिन आवाज सुनिन्छ, अनि मानव स्वास्थ्यको के ?तयारी खाद्यवस्तुको उपभोगबाट हाम्रो स्वास्थ्यमा पर्ने दुष्प्रभावको लेखाजोखासमेत समानान्तर रूपमा गरिनुपर्ने हो तर यो विषय खासगरी विकासोन्मुख वा गरिब देशमा गौण नै बनेको देखिन्छ ।सन् १९६० को दशकमा हरितक्रान्ति सुरु हुनुपहिले नै आधुनिकतातर्फ बढेको समाजले व्यस्त जीवनमा चाहेको समय र स्थानमा सजिलै पेट भर्न सुरक्षित तयारी खाद्यवस्तुका लागि आधुनिक सुरक्षा प्रविधि अपनाइसकेको थियो । खाद्यवस्तुलाई बढी समय खानयोग्य बनाइराख्नमा सेक्ने, चिसो पार्ने, गाड्ने जस्तो क्रियामा परम्परागत विधिभन्दा बेग्लै खाद्यवस्तु फ्रिजमा राख्ने, कृत्रिम तरिकाले सेक्ने तरिकाको प्रयोग हुँदै जाँदा निर्वात (Vaccum) विधि, विकिरण विधि, रासायनिक विधि र ब्याक्टेरियल विधिको विकास गरिएको छ ।भौतिकवादी र व्यस्त जीवनमा समय अभावले गर्दा तयारी खाद्यवस्तुको सुरक्षा र स्वादमा आधुनिक विधि प्रयोगलाई सुरुका दिनमा उल्लेखनीय कार्य मानिए पनि यस प्रक्रियाको सुरुवात गरिएको पश्चिमा देशमा तिनै खाद्यवस्तु नष्ट हुनबाट रोक्न र अझ स्वादिलो बनाउन प्रयोग गरिने ‘प्रिजर्वेटिभ’ प्रयोगप्रति उपभोक्ता सचेत भएको देखिन्छ तथा राज्यले नै कडा मापदण्ड लागू गरेका छन् ।एउटा कुरा स्पष्ट छ, भान्सामा पकाइने दालभात, तरकारी खानु धेरै नै सुरक्षित छ तर बजारबाट किनेर ल्याइने तयारी खाद्यवस्तु जस्तै चाउचाउ, ब्रेड, चिप्स, बट्टाबन्द गेडागुडी, फ्रिजमा राखिएका मासु, म्याकरोनी आदि अनेक उपाय अपनाएर लामो समय खराब नहुने गरी सुरक्षित गरिएका हुन्छन् । यिनको स्वादसमेत जिब्रो लोभ्याउने र बारम्बार खान मन लगाउने खालको बनाइएको हुन्छ ।बजारमा पाइने तयारी खाद्यवस्तुमा प्रयोग गरिएका विभिन्न रसायन, एन्जाइम वा अन्य तìवले हो हाम्रो शरीरमा दुष्प्रभाव पार्न सक्ने, वस्तुतः यी रसायन नै हुन्छन् । यी सबैलाई ‘एडिटिभ्स’ भन्ने गरिएको छ । ‘एडिटिभ्स’ कै एक भाग हो ‘प्रिजर्वेटिभ’ ।विश्व स्वास्थ्य सङ्गठनले भनेको छ, “बुझ्नुपर्ने मुख्य कुरा के हो भने बृहत्स्तरको खाद्य प्रशोधनको आवश्यकता परिपूर्ति गर्नका लागि समयकालमा कैयौँ खालका ‘फुड एडिटिभ्स’ विकास गरिएका छन् । प्रशोधित खाद्यवस्तुलाई कारखाना वा उद्योगका भान्साबाट भण्डारगृह र पसलसम्म अनि अन्त्यमा उपभोक्तासम्म पु¥याउने क्रममा सुरक्षित र ताजा राखिराख्न खाद्यवस्तुमा ‘एडिटिभ्स’ मिसाउने गरिन्छ । साथै स्वाद, सुगन्ध, रचना र रूप रङ परिवर्तन गर्नलाई पनि खाद्यवस्तुमा ‘एडिटिभ्स’ हाल्ने गरिएको छ ।”यसरी खाद्यवस्तुमा मिसाइने ‘एडिटिभ्स’ वनस्पति, पशु, खनिज वा रासायनिक रूपमा बनाउने गरिएको छ । ‘एडिटिभ्स’ हजारौँ किसिमका छन् र आवश्यकता अनुसार तिनको प्रयोग खाद्यवस्तुमा गरिन्छ । एक प्रकारको ‘एडिटिभ्स’ मा पर्छ प्रिजर्वेटिभ्स । प्रिजर्वेटिभ्सको मुख्य काम भनेको तयारी खाद्यवस्तुलाई रोगाणुबाट बिग्रन नदिने र लामो समय सुरक्षित राख्ने हुन्छ । यसबाट स्पष्ट हुन्छ, प्रिजर्वेटिभ्सले खाद्यवस्तुको रूप, रङ, स्वाद, सुगन्धमा केही भूमिका खेल्दैन र सड्नबाट मात्र जोगाउँछ । खाद्यवस्तुमा यसको कुनै पोषण महत्व हुँदैन । खाद्यवस्तु मात्र होइन कागजमा समेत प्रिजर्वेटिभ्स प्रयोग गरिएको हुन्छ । कागज चपाउने र हातले बढी खेलाउने बानी छ भने सचेत हुनुहोस् । चाहे कागजी नोट होस् वा कपी नै तिनलाई किराबाट बचाउन प्रिजर्वेटिभ्स प्रयोग गरिएको हुन्छ ।प्रिजर्वेटिभ्स मुख्यतया दुई प्रकारका हुन्छन् । एक किसिमको प्रिजर्वेटिभ्समा नुन, चिनी, भिटामिन ‘सी’ आदि पर्छन् भने अर्को खालको  प्रिजर्वेटिभ्स रासायनिक रूपले तयार पारिएका यौगिक हुन् । पहिलो वर्गमा पर्ने प्रिजर्वेटिभ्स खाद्यवस्तु सुरक्षित राख्न उपयुक्त मानिन्छन् तर दोस्रो प्रकारका रासायनिक प्रिजर्वेटिभ्सले शरीरमा दूरगामी असर पार्ने सम्भावना रहन्छ ।परम्परागत पद्धतिखाद्यवस्तुलाई लामो समयसम्म बिग्रन वा सड्न नदिन मानिसले परापूर्वकालदेखि विभिन्न खालका उपाय अपनाउने गरेको छ । गाउँघरतिर वा शहरी जीवनमा समेत हामीले अद्यापि यस्तो अभ्यास देख्न सक्छौँ, हाम्रो आफ्नै घरमा पनि । तोरीको तेल हालेर अचार राख्नु, त्यसमा नुन हाल्नु तथा चिनी वा सखर हालेर खाद्यवस्तु सुरक्षित राख्ने तौरतरिका हामीमध्येका धेरैलाई थाहा नै होला ।एक पुस्तापहिलेसम्म सबै जना खाद्यवस्तु सुरक्षित राख्ने परम्परागत पद्धतिका बारेमा जानकार थिए । अहिलेको पुस्ता बजारका तयारी खाद्यवस्तुमा लोभिएकाले परम्परागत तरिका उनीहरूलाई अस्वाभाविक, अस्वस्थ (तेल, नुन, गुलियो बढी भन्ने) लाग्न सक्छ र धेरैजसो त जानकारसमेत छैनन् होलान् । बजारका खाद्यवस्तुमा थाहा नहुने गरी बढी तेल, नुन, चिनी र अन्य रसायनको मिश्रण हुने तथ्यबाट उनीहरू अनभिज्ञ देखिन्छन् ।अचारमा हालिएको तेल, नुन वा चिनी सबैले एक प्रकारबाट प्रिजर्वेटिभको काम गर्छन् र रोगाणु विकसित हुनबाट रोकेर लामो समय अचार खानयोग्य बनाइराख्छन् । अचार मात्र होइन खाद्यवस्तुलाई पछि खानका लागि सुरक्षित पार्ने परम्परागत विधिमा हामी घाम, धुवाँ, खरानीलाई पनि लिन सक्छौँ । घाममा सुकाएर गुन्द्रक, सिन्की तयार पार्ने तथा आगो र धुवाँले सेकेर मासुलगायत अन्य खाद्यवस्तुको सुकुटी बनाउने कार्यलाई समेत यस वर्गमा राखेर हेर्न सक्छौँ । आगो वा घाममा सुकाएर मस्यौरा बनाउने, घाममा माछा सुकाउने जस्ता कतिपय कार्यले बेसिजनमा खानका लागि खाद्यवस्तु सुरक्षित राख्ने आफ्नै नेपाली ज्ञान र शैली छ ।विज्ञान प्रविधिको विकासले खाद्यवस्तु सुरक्षित राख्ने अनेक खालका रासायनिक घटक प्रयोगमा आउन थालेपछि चाहिँ परम्परागत तरिका झर्को र समयनाशक जस्तै मानिन थालिएको देखिन्छ । ‘मन थियो, समय नै भएन ।’ यस्तै सोचिन्छ । ‘फटाफट खाऊँ र काममा जाऊँ ।’ यस्तो हतारिएको मनोविज्ञानले बजारका तयारी खाद्यवस्तु रुचाउँछ र यस्तै भइरहेको समेत देखिन्छ । परम्परागत पद्धति एक दिनको रमाइलो र स्वाद फेर्नका लागि मात्र जस्तो हुँदै गएको छ ।विधि, व्यवस्था र अभ्यासनेपाली बजारमा खाद्य मापदण्डबेगरका खाद्यवस्तुको कमी छैन । पसल, डिपार्टमेन्टल स्टोर वा मलहरूमा पाइने बट्टाबन्द खाद्यवस्तुमा कोडेक्स (एक अन्तरसरकारी संस्था जसले खाद्यवस्तुको अन्तर्राष्ट्रिय मापदण्ड, निर्देशिका र आचारसंहिता विकास गरेर उपभोक्ताको स्वास्थ्य रक्षा तथा खाद्यवस्तु व्यापारमा स्वच्छ अभ्यास सुनिश्चित गर्दछ ।) लागू गरिएको छ । बेला बेलामा जाँचपड्तालसमेत हुने गरेको छ । सबै अवस्थामा ढुक्क हुन चाहिँ सकिँदैन । केही व्यापारी वा उत्पादकको दूषित मनसाय कोडेक्स भावनाको बाधक बन्ने गरेको छ ।यहाँ एउटा कुरा भनिएको हुन्छ (कतिपयमा त केही पनि जनाइएको हुँदैन) खाद्यवस्तुको अवस्था बेग्लै हुन्छ । खाद्य संस्कृतिमा भौतिकवादी चिन्तन हाबी हुँदा परम्परागत विधि नासिने र व्यापारी वा उत्पादकको मनोमानी चल्ने हो । शिशुको आहारमा कृत्रिम रङ र प्रिजर्वेटिभ्स हाल्न पाइँदैन । स्मरण हुनु पर्छ चौधरी कम्पनी (हाल सिजी) ले भेनिलाको स्वादमा लिटो उत्पादन गरेपछि कारबाही हुने भनिएपछि त्यसको उत्पादन बन्द गरेको थियो तर पछि फेरि स्याउको स्वादमा लिटो निकाल्यो । कोडेक्सले समेत भनेको छ महिनासम्मका शिशुको आहारमा कुनै पनि खालको एडिटिभ्स वा प्रिजर्वेटिभ्स हाल्न मिल्दैन । बजारमा यत्रतत्र प्याकेटमा वा खुला अवस्थामै पाइने चाउमिनका सिन्का, म्याकरोनी, कुरकुरे, चिप्स वा फ्रिजमा राखिएका माछा, मासु सबै प्रिजर्वेटिभ्सयुक्त छन् । फरक यति मात्र छ कसैमा कोडेक्स मापदण्ड अपनाइएको हुन्छ त कसैमा आफूखुसी थोरै वा बेसी प्रिजर्वेटिभ्स हालिएको हुन्छ ।शिशु (एक वर्षमुनिका) का लागि खुवाइने खाद्यवस्तुमा मोनोसोडियम ग्लुटामेट (अजिनोमोटो) बन्देज गरिएको छ । आममानिसलाई यसको जानकारी नहुँदा शिशुलाई अजिनोमोटो हालिएका चाउचाउ, चिप्स वा कुरकुरे खुवाइने गरेको देखिन्छ । उत्पादकको यसमा गल्ती नहोला तर मानिसमा जानकारीको अभाव भएकाले ती उत्पादनको प्याकेटमै सचेतना सन्देश राख्नु आवश्यक छ ।बजारका तयारी मसलामा कुनै पनि खालको एडिटिभ्स हाल्न बन्देज छ । छड्के जाँचमा सब ठिकठाक नै भएको दाबी खाद्य प्रविधि तथा गुण नियन्त्रण विभागको छ । तथापि आफैँ मसला बनाएर वा बजारकै मसला प्रयोग गर्दा पनि अजिनोमोटोलगायतका एडिटिभ्स थप प्रयोग गरेर खाद्यवस्तु तयार पार्ने फुटपाथका खाद्य व्यवसायी, रेस्टुराँ, मम व्यवसायी वा पार्टीको भोजको खाना सबै नियमन र नियन्त्रणबाहिर छन् । यिनलाई रोक्ने, सिकाउने, बुझाउने, दण्ड गर्ने कसले ? खाद्य प्रविधि तथा गुण नियन्त्रण विभागको भनाइमा खाद्य स्वच्छता र गुणस्तरता धेरै हदसम्म नियन्त्रणमा छ ।विश्व व्यापार सङ्गठनको सदस्य भएपछि सन् २००७ मै नेपालमा राष्ट्रिय कोडेक्स समिति गठन भएको र कृषि तथा पशुपन्छी मन्त्रालयका सचिवको अध्यक्षतामा यसले कार्य गरिरहेको छ । विगतमा उत्पादन विशेष कोडेक्स मापदण्ड लागू गरिएकोमा हाल यसको दायरा तयार पारिएको छ । साथै खाद्य स्वच्छता तथा गुणस्तर ऐन २०८१ साल साउन १९ गतेदेखि लागू गरिएको छ ।स्वास्थ्यका कुराकृत्रिम तवरले तयार पारिएका प्रिजर्वेटिभ्सको सम्बन्ध कैयौँ खालका स्वास्थ्य विकारसँग छ । यिनको आधिक्य वा लामो समयको प्रभावबाट एलर्जी, दम, मुटुरोग, उच्च रक्तचाप वा क्यान्सरसम्म हुन सक्छ । प्रिजर्वेटिभ्सले गर्दा सास बढ्ने, शरीर चिलाउने, डाबर देखिने जस्ता एलर्जी हुने सम्भावना रहन्छ ।तरकारी, ड्राई फ्रुट्स, वाइन आदिमा रोगाणु लाग्न नदिन र तिनको खाद्य आयु बढाउन प्रयोग गरिने प्रिजर्वेटिभ्स सल्फाइट्स तथा सफ्ट ड्रिङ्क्स, जाम, अचार आदिमा हालिने बेन्जोइट्सले दम, ब्रोङ्काइटिस र श्वासप्रश्वासका अन्य समस्या निम्त्याउने खतरा हुन्छ । खाद्यवस्तुमा हालिएका प्रिजर्वेटिभ्सले बालबालिका चुलबुले र अस्थिर मनोवृत्तिको हुने अनुसन्धानले देखाएको छ ।खाद्यवस्तुमा हालिएका प्रिजर्वेटिभ्स नाइट्रेट्स र नाइट्राइट्सको सम्बन्ध क्यान्सरसँग छ । अनुसन्धानले देखाएको छ, मासु सुरक्षित राख्न र त्यसको स्वाद बढाउन प्रयोग गरिने नाइट्रेट्स र नाइट्राइट्स शरीरमा पुगेपछि क्यान्सर गराउने कार्सिनोजेनिक नाइट्रोसामिनेसमा परिवर्तन हुने गर्छन् ।मोटोपना अहिले विश्वको एक मुख्य स्वास्थ्य समस्या बन्दै गएको छ । प्रिजर्वेटिभ्सलगायतका एडिटिभ्स हालिएका प्रशोधित खाद्यवस्तुमा धेरै चिल्लो, नुन, चिनी हुने भएकाले मोटोपना निम्तन्छ । यसले पाचन समस्यासमेत उत्पन्न गर्छ । बजारमा पाइने तयारी वा प्रशोधित खाद्यवस्तुमा हालिएका प्रिजर्वेटिभ्सले हाम्रो शरीरलाई आवश्यक पोषक तत्वसमेत क्षय गरिदिन्छन् ।अन्त्यमा.....रसायनलाई खाद्यवस्तुमा प्रिजर्वेटिभका रूपमा प्रयोग गरिने तथ्य र त्यसबाट स्वास्थ्यमा पर्ने अल्पकालीन र दीर्घकालीन असर बारेमा आममानिस अवगत हुँदै गएका छन् । कुनै बेला खाद्यवस्तु सुरक्षित राख्न कृत्रिम प्रिजर्वेटिभ्सको प्रयोग प्रोत्साहित गरिएको भए पनि अहिले प्रिजर्वेटिभ्समुक्त वा नियन्त्रित खाद्यवस्तुको उपलब्धता बजारमा हुनु जरुरी भएको छ । विशेष गरी असाध्य रोगहरू प्रमुख जनस्वास्थ्य चुनौती बन्दै गइरहेको सन्दर्भमा यसो गर्नु आवश्यक पनि छ । प्रिजर्वेटिभ्स हालिएका खाद्यवस्तुमा सचेतना सन्देश राख्ने तथा नियन्त्रणबाहिर रहेका व्यवसायीलाई समेत नियमनको दायरामा ल्याउन विधि विकास गरिनु पर्दछ । आगामी जेठ २४ गते मनाइने विश्व खाद्य सुरक्षा दिवसको मर्म यस्तै छ । –युवामञ्च",
      "link": "https://gorkhapatraonline.com/news/156483",
      "image": "https://gorkhapatraonline.com/storage/media/275699/conversions/2333-original-thumb.jpg"
    },
    {
      "slug": "156446",
      "title": "सेयरप्रति लचिलो नीति कर्जाको ग्राफ बढ्ने अपेक्षा",
      "timestamp": 1748217600000,
      "source": "gp",
      "content": "पाँच दिनअगाडि नयाँ नेतृत्व पाएको नेपाल राष्ट्र बैङ्क सेयर बजारका लागि लचिलो बनेको छ । राष्ट्र बैङ्कको गभर्नरमा प्राडा विश्वनाथ पौडेल नियुक्त भएपछि आइतबार जारी भएको आर्थिक वर्ष २०८१/८२ को मौद्रिक नीतिको तेस्रो त्रैमासिक समीक्षामा सेयर बजारप्रति लचिलो नीति अवलम्बन गरिएको छ ।",
      "longContent": "काठमाडौँ, जेठ १२ गते । पाँच दिनअगाडि नयाँ नेतृत्व पाएको नेपाल राष्ट्र बैङ्क सेयर बजारका लागि लचिलो बनेको छ । राष्ट्र बैङ्कको गभर्नरमा प्राडा विश्वनाथ पौडेल नियुक्त भएपछि आइतबार जारी भएको आर्थिक वर्ष २०८१/८२ को मौद्रिक नीतिको तेस्रो त्रैमासिक समीक्षामा सेयर बजारप्रति लचिलो नीति अवलम्बन गरिएको छ ।गभर्नर नियुक्तिमा ढिलाइका कारण ढिला आएको मौद्रिक नीति ढिला आए पनि राम्रो आएको भन्दै सेयर बजारका लगानीकर्ताले स्वागत गरेका छन् । नयाँ व्यवस्थाबाट विशेष गरी सेयर धितो राखेर ठुला कर्जा लिने लगानीकर्तालाई सेयर बजारमा सहज हुने भएको छ ।आइतबार साँझ सार्वजनिक मौद्रिक नीतिको तेस्रो त्रैमासिक समीक्षामार्फत राष्ट्र बैङ्कले सेयर कर्जामा जोखिम भार एक सय प्रतिशत कायम गरेको छ । यसअघि सेयर कर्जा जोखिम भार १२५ प्रतिशत थियो । राष्ट्र बैङ्कको यो निर्णयसँगै अब बैङ्क तथा वित्तीय संस्थाले पहिलेभन्दा कम मात्र जोखिम भार कायम गर्नुपर्ने भएको छ ।सेयर धितो कर्जाको जोखिम भार घटाउनका लागि सेयर बजारका लगानीकर्ताले लामो समयदेखि माग उठाउँदै आएका थिए ।जोखिमभार घटेसँगै समग्र पुँजी बजारमा कर्जा विस्तार क्षमता बढ्ने अपेक्षा गरिएको छ । जसले गर्दा सुस्ताएको कर्जाको ग्राफ पनि बढ्ने देखिएको छ । यस्तै मौद्रिक नीतिको तेस्रो त्रैमासिक समीक्षामार्फत अनिवार्य नगद मौज्दात गणना व्यवस्थामा सामान्य परिमार्जन गरिएको छ ।मौद्रिक सूचकले क्रमशः सकारात्मक लय समाउँदै गर्दा आन्तरिक आर्थिक तथा वित्तीय स्थिति र परिदृश्यका आधारमा मौद्रिक नीतिको कार्यदिशालाई सजगतापूर्वक सन्तुलित राखिएको छ ।यस्तै नीतिगत दरलाई विद्यमान पाँच प्रतिशत, तल्लो सीमाका रूपमा रहेको निक्षेप सङ्कलन दरलाई तीन प्रतिशत र ब्याजदर कोरिडोर अन्तर्गतको माथिल्लो सीमाका रूपमा रहेको बैङ्क दरलाई ६.५ प्रतिशतमा यथावत् राखिएको छ । विद्यमान अनिवार्य नगद मौज्दात र वैधानिक तरलतासम्बन्धी अनुपातलाई भने यथावत् राखिएको छ ।वित्तीय प्रणालीको विद्यमान तरलताको अवस्था र पछिल्लो समय राष्ट्र बैङ्कले खुला बजार कारोबार उपकरणमा गरेका सुधारलाई ध्यानमा राखी बैङ्क तथा वित्तीय संस्थाले दैनिक ९० प्रतिशत न्यूनतम अनिवार्य नगद मौज्दात कायम राख्नुपर्ने व्यवस्था गरिने मौद्रिक नीतिको तेस्रो त्रैमासिक समीक्षामा उल्लेख छ ।लगानी वातावरण सुधार गर्ने उद्देश्यले विदेशी विनिमय (नियमित गर्ने) ऐन, २०१९ र विदेशी लगानी तथा प्रविधि हस्तान्तरण ऐन, २०७५ मा भएको पछिल्लो संशोधनका व्यवस्थालाई समावेश गरी ‘नेपाल राष्ट्र बैङ्क विदेशी लगानी तथा विदेशी ऋण व्यवस्थापन विनियमावली, २०७८’ जारी गरिने भएको छ ।यस्तै बैङ्किङ कसुर तथा सजाय ऐन, २०६४ को संशोधनबमोजिम चेक अनादरसम्बन्धी बेहोरा प्रमाणित गर्ने कार्यविधि तर्जुमा गरी जारी गरिने मौद्रिक नीतिको तेस्रो त्रैमासिक समीक्षामा उल्लेख  छ ।पछिल्लो आन्तरिक एवं बाह्य आर्थिक स्थिति र परिदृश्यका आधारमा मौद्रिक नीतिको कार्यदिशालाई सन्तुलित बनाइएको छ । आन्तरिक आर्थिक गतिविधि, विदेशी विनिमय सञ्चितिले आयात धान्ने क्षमता एवं मुद्रास्फीतिको अवस्थालाई दृष्टिगत गरी मौद्रिक उपायमा आवश्यकता अनुसार परिमार्जन गरिने राष्ट्र बैङ्कले जनाएको छ ।आर्थिक स्थायित्व र अर्थतन्त्रको दिगो विकासको निमित्त मूल्य र शोधनान्तर स्थिरता कायम गर्ने मूलभूत उद्देश्यका साथ २०८१ साउन ११ गते सार्वजनिक गरिएको आव २०८१÷८२ को मौद्रिक नीतिको पहिलो त्रैमासिक समीक्षा २०८१ मङ्सिर १४ गते गरिएको थियो भने अर्धवार्षिक समीक्षा २०८१ फागुन १३ गते गरिएको थियो । मौद्रिक नीतिको तेस्रो त्रैमाससम्मको कार्यान्वयन स्थिति, आन्तरिक तथा बाह्य आर्थिक, वित्तीय अवस्था एवं चालु आवको बाँकी अवधिको समष्टिगत आर्थिक परिदृश्यका आधारमा मौद्रिक नीतिको तेस्रो त्रैमासिक समीक्षा गरिएको हो ।",
      "link": "https://gorkhapatraonline.com/news/156446",
      "image": "https://gorkhapatraonline.com/storage/media/275657/conversions/NRB_1-original-thumb.jpg"
    },
    {
      "slug": "156442",
      "title": "भिजिट भिसा प्रकरण : आयोगले विस्तृत अनुसन्धान गर्ने",
      "timestamp": 1748217600000,
      "source": "gp",
      "content": "भिजिट भिसाको आवरणमा त्रिभुवन अन्तर्राष्ट्रिय विमानस्थल अध्यागमन कार्यालयबाट हुने गरेको मानव तस्करीका घटना र आर्थिक लेनदेनबारे अख्तियार दुरुपयोग अनुसन्धान आयोगले विस्तृत अनुसन्धान सुरु गरेको छ ।",
      "longContent": "गोरखापत्र समाचारदाताकाठमाडौँ, जेठ १२ गते । भिजिट भिसाको आवरणमा त्रिभुवन अन्तर्राष्ट्रिय विमानस्थल अध्यागमन कार्यालयबाट हुने गरेको मानव तस्करीका घटना र आर्थिक लेनदेनबारे अख्तियार दुरुपयोग अनुसन्धान आयोगले विस्तृत अनुसन्धान सुरु गरेको छ ।  सो प्रकरणमा अख्तियारले विशेष सुराकका आधारमा विमानस्थल अध्यागमनमा छापा मारी प्रमुख तीर्थराज भट्टराईसहित केही कर्मचारीलाई नियन्त्रणमा लिई अनुसन्धान सुरु गरेको हो ।अख्तियारले विमानस्थल अध्यागमनबाट बरामद भएका कागजपत्र, विद्युतीय उपकरणको परीक्षणका लागि डिजिटल फरेन्सिक ल्याबमा पठाएको छ । सोही प्रकरणमा जोडिएका अध्यागमन प्रमुख भट्टराईसहितका कर्मचारीमाथि सोधपुछ सुरु भए पनि बयान भने सुरु हुन सकेको छैन । नियन्त्रणमा लिइएका आरोपितबाट बरामद गरेका प्रमाणको फरेन्सिक परीक्षण आउन अझै कम्तीमा एक हप्ता लाग्ने भएकाले आरोपितले उच्च पदस्थ अधिकारीलाई पोलेको आरोपमा सत्यता नरहेको अख्तियार स्रोतको दाबी छ ।यद्यपी यस घटनामा गृह मन्त्रालयको नेतृत्व वा सोभन्दा माथिको संलग्नता नै पुष्टि हुने आधार देखिएमा थप विस्तृत अनुसन्धान गरी जोसुकैलाई कानुनी दायरामा ल्याउने गरी अख्तिारले अनुसन्धानको दायरा थप फराकिलो पारेको छ । सञ्चार तथा सूचना प्रविधिमन्त्री तथा नेपाल सरकारका प्रवक्ता पृथ्वीसुब्बा गुरुङले अनियमितताको आरोपमा अध्यागमनका कर्मचारी पक्राउ पर्दैमा गृहमन्त्रीको राजीनामा मागिनु उचित नभएको बताउनुभयो ।त्यसै गरी पूर्वगृहमन्त्री कृष्णप्रसाद सिट्टौला, पूर्वमुख्य सचिव विमल कोइरालालगायतका विज्ञले कर्मचारीमाथि छानबिन भइरहेका बेला गृहमन्त्रीको राजीनामा माग्ने र गृह सचिवको संलग्नता भनी भइरहेका प्रचारबाजी गलत रहेको धारणा व्यक्त गर्नुभएको छ । अख्तियार दुरुपयोग अनुसन्धान आयोगका सूचना अधिकारी देवीप्रसाद थपलियाले यसबारे अनुसन्धान भइरहेकाले थप विषय बोल्न नमिल्ने बताउनुभयो ।सामाजिक सञ्चालमा आइरहेको जस्तो नियन्त्रणमा लिएका अध्यागमनका कर्मचारीसँग बयान लिने र उनीहरूले बोलेको भन्दै आइरहेका विवरणमा भने कुनै सत्यता नरहेको उच्च स्रोतको दाबी छ । भट्टराईसँग अख्तियारले बयान लिएको र उहाँले गृह मन्त्रालयकै नेतृत्वलाई जोडेर आरोप लगाएको भनी भइरहेका प्रचारबाजीमा कुनै सत्यता नरहेको अख्तियार स्रोतको दाबी छ ।बरामद भएका प्रमाणको वैज्ञानिक परीक्षणबाट ठोस आधार फेला परेमा आरोपितलाई नियन्त्रणमा लिई वा आयोगमा बोलाएर मात्र बयान सुरु गरिन्छ तर पछिल्लो घटनामा बरामद प्रमाणको पुनः परीक्षण र प्रमाणको सङ्कलनका काम नै पूरा नभई बयान सुरु भन्नु नै गलत रहेको स्रोतको दाबी छ ।",
      "link": "https://gorkhapatraonline.com/news/156442",
      "image": "https://gorkhapatraonline.com/storage/media/275653/conversions/pm-0-original-thumb.jpg"
    },
    {
      "slug": "156441",
      "title": "नागढुङ्गा–सिस्नेखोला सुरुङमार्ग, नब्बे प्रतिशत काम सकियो",
      "timestamp": 1748217600000,
      "source": "gp",
      "content": "निर्माणको अन्तिम चरणमा रहेको नागढुङ्गा–सिस्नेखोला सुरुङमार्ग सञ्चालनको तयारी सुरु गरिएको छ । नेपालका लागि सुरुङमार्ग सञ्चालन विषय नयाँ भएकाले सञ्चालक कम्पनी छनोट गर्न आवश्यक कागजपत्र तयारी गर्नुपर्ने आयोजनाको भनाइ छ ।",
      "longContent": "काठमाडौँ, जेठ १२ गते । निर्माणको अन्तिम चरणमा रहेको नागढुङ्गा–सिस्नेखोला सुरुङमार्ग सञ्चालनको तयारी सुरु गरिएको छ । नेपालका लागि सुरुङमार्ग सञ्चालन विषय नयाँ भएकाले सञ्चालक कम्पनी छनोट गर्न आवश्यक कागजपत्र तयारी गर्नुपर्ने आयोजनाको भनाइ छ ।नागढुङ्गा–सिस्नेखोला सुरुङमार्ग आयोजनाका प्रमुख सञ्जय पन्थीले सुरुङमार्ग सञ्चालनका लागि सेवाप्रदायक संस्था छनोट प्रक्रिया सुरु गर्न आवश्यक कागजपत्र तयारी गरी रायसुझाव तथा स्वीकृतिका लागि भौतिक पूर्वाधार तथा यातायात मन्त्रालयमा पेस गरिएको जानकारी दिनुभयो । उहाँले भन्नुभयो, “आधुनिक सुरुङमार्ग सञ्चालन गर्न सेवाप्रदायक संस्था छनोटका लागि बोलपत्र आह्वान गरिने अहिलेसम्म त्यस्तो ‘बिड डकुमेन्ट्स’ नै तयार भएको छैन । त्यही भएर पूर्ण रूपमा नयाँ ‘बिड डकुमेन्ट्स’ तयार गर्नु परेको हो ।” आधुनिक सुरुङमार्ग सञ्चालनको कम्तीमा १० वर्षभन्दा बढी अनुभव भएका कम्पनीलाई छनोट गर्न सकिने उहाँले स्पष्ट पार्नुभयो । पुसदेखि सञ्चालन गर्ने तयारीनागढुङ्गा–सिस्नेखोला सुरुङमार्ग आयोजनाका परामर्शदाता कम्पनी निप्पन कोइका इन्जिनियर रमेश कोइरालाले यस वर्षको दसैँसम्म आयोजनाको निर्माण सम्पन्न गर्ने र काम सम्पन्न भएको केही महिना आवश्यक तयारी गरी पुसदेखि सञ्चालनमा ल्याउने तयारी भइरहेको जानकारी दिनुभयो । उहाँले भन्नुभयो, “कात्तिकको पहिलो साता निर्माण कम्पनीले काम सम्पन्न गरी सरकारलाई हस्तान्तरण गर्ने तयारी छ ।” आयोजनाको मुख्य संरचना (सुपर स्ट्रक्चर) को काम सम्पन्न भएको भन्दै उहाँले हालसम्म ९० प्रतिशत काम सम्पन्न भएको जानकारी दिनुभयो । यसैबिच भौतिक पूर्वाधार तथा यातायातमन्त्री देवेन्द्र दाहालले आइतबार सुरुङमार्गको स्थलगत अवलोकनका क्रममा सुरुङमार्ग सञ्चालनमा आएसँगै मुलुकको यातायात क्षेत्र आधुनिक युगमा प्रवेश गर्ने बताउनुभयो । मन्त्रालयका सचिव केशवकुमार शर्माले यो सुरुङमार्ग सञ्चालनको ढाँचा तयार भइरहेको जानकारी दिनुभयो । सुरुङमार्ग निर्माणका लागि जापानी अन्तर्राष्ट्रिय सहयोग नियोग (जाइका) ले सन् २०१५ मा प्रारम्भिक अध्ययन गरेको थियो । यसको विस्तृत परियोजना प्रतिवेदन (डिपिआर) सन् २०१८ मा तयार पारिएको हो । यसै गरी सन् २०१६ मा जाइकासँग १६ अर्ब ६३ करोड रुपियाँको ऋण सम्झौता भएको थियो । ०.०१ प्रतिशत ब्याजदरमा ४० वर्षभित्र फिर्ता गर्ने गरी सो ऋण सम्झौता भएको हो । विसं. २०७६ कात्तिक ४ गते प्रधानमन्त्री केपी शर्मा ओलीले यस आयोजनाको शिलान्यास गर्नुभएको थियो ।",
      "link": "https://gorkhapatraonline.com/news/156441",
      "image": "https://gorkhapatraonline.com/storage/media/275652/conversions/Nagdhunga-(1)-original-thumb.jpg"
    },
    {
      "slug": "156438",
      "title": "सरकार शिक्षकसँग थप वार्तामा",
      "timestamp": 1748217600000,
      "source": "gp",
      "content": "शिक्षा, विज्ञान तथा प्रविधिमन्त्री रघुजी पन्तले शिक्षकहरूसँग गत वैशाखमा भएको सहमति कार्यान्वयन गर्ने विषयमा सरकारले शिक्षकसँग थप वार्ता भइरहेको बताउनुभएको छ ।",
      "longContent": "गोरखापत्र समाचारदाताकाठमाडौँ, जेठ १२ गते । शिक्षा, विज्ञान तथा प्रविधिमन्त्री रघुजी पन्तले शिक्षकहरूसँग गत वैशाखमा भएको सहमति कार्यान्वयन गर्ने विषयमा सरकारले शिक्षकसँग थप वार्ता भइरहेको बताउनुभएको छ । शिक्षकसँग भएको सहमतिविपरीत विद्यालय शिक्षासम्बन्धी विधेयक अघि बढाएको भन्ने चर्चा भइरहेको छ । संसद्को शिक्षा, स्वास्थ्य तथा सूचना प्रविधि समितिको आइतबारको बैठकमा बोल्दै मन्त्री पन्तले शिक्षकसँग भएका सहमति कार्यान्वयन गर्न सरकार आर्थिक रूपमा सरकार दबाबमा परे पनि ती सहमतिलाई शिक्षा विधेयकमा कसरी समेट्ने भन्ने विषयमा छलफल भइरहेको बताउनुभयो । विधेयकमा रहेका विभिन्न विषयमा सरकारको धारणा आउनुपर्ने समिति सदस्यहरूले माग गरेपछि शिक्षामन्त्री पन्तले नेपाल शिक्षक महासङ्घसँग छलफल चलिरहेको बताउँदै एक सातापछि सरकार तयारीका साथ आउने बताउनुभयो । मन्त्री पन्तको अनुरोधमा शिक्षा समिति सभापति अम्मरबहादुर थापाले एक सातापछिको बैठकमा विधेयकका विषयमा सरकारले आफ्नो आधिकारिक धारणा ल्याउन निर्देशन दिनुभएको थियो । करिब एक महिनासम्म राजधानीकेन्द्रित सडक आन्दोलन गरिरहेका शिक्षकसँग सरकारले गत वैशाख १७ गते नौबुँदे सहमति गरेको थियो । आफूहरूसँग भएका सहमति अनुसार शिक्षा ऐन नआए फेरि आन्दोलन गर्ने धम्की शिक्षकले दिइरहेका छन् । यस प्रसङ्गमा मन्त्री पन्तले भन्नुभयो, “तर जसरी भए पनि नौबुँदे सहमति कार्यान्वयन गर्न सरकार प्रतिबद्ध छ ।” शिक्षकका माग सम्बोधन गर्दा सरकारलाई आर्थिक भार पर्ने भएकाले शिक्षा मन्त्रालयले मात्र यसमा निर्णय गर्न नसक्ने मन्त्री पन्तले बताउनुभयो । समितिको बैठकमा उपसमितिले दिएको प्रतिवेदनमाथि छलफल सुरु भएको छ ।",
      "link": "https://gorkhapatraonline.com/news/156438",
      "image": "https://gorkhapatraonline.com/storage/media/275648/conversions/GopalDahal-KTM-11_MG_5902copy-original-thumb.jpg"
    },
    {
      "slug": "156437",
      "title": "बजेटमार्फत नयाँ चरणको सुधार",
      "timestamp": 1748217600000,
      "source": "gp",
      "content": "कतिपय सूचकमा सुधार देखिए पनि अर्थतन्त्रले अपेक्षित गति लिन नसकेपछि सरकारले आयोग नै गठन गरेर समस्या र सुधारका क्षेत्र पहिचान गरिसकेको छ । पूर्वअर्थ सचिव रामेश्वर खनालको नेतृत्वमा २०८१ असोज २२ गते गठित आयोगले चैत अन्तिम साता बुझाएको प्रतिवेदनका आधारमा प्रधानमन्त्री तथा मन्त्रीपरिषद्को कार्यालयका सचिवको संयोजकत्वमा गठित समितिले समयसीमा र जिम्मेवार निकायसमेत तोकेर कार्यान्वयनको कार्ययोजना तयार गरेको छ ।",
      "longContent": "काठमाडौँ, जेठ १२ गते । कतिपय सूचकमा सुधार देखिए पनि अर्थतन्त्रले अपेक्षित गति लिन नसकेपछि सरकारले आयोग नै गठन गरेर समस्या र सुधारका क्षेत्र पहिचान गरिसकेको छ । पूर्वअर्थ सचिव रामेश्वर खनालको नेतृत्वमा २०८१ असोज २२ गते गठित आयोगले चैत अन्तिम साता बुझाएको प्रतिवेदनका आधारमा प्रधानमन्त्री तथा मन्त्रीपरिषद्को कार्यालयका सचिवको संयोजकत्वमा गठित समितिले समयसीमा र जिम्मेवार निकायसमेत तोकेर कार्यान्वयनको कार्ययोजना तयार गरेको छ । मन्त्रीपरिषद्बाट स्वीकृत उक्त कार्ययोजनाको कार्यान्वयनमार्फत आर्थिक क्षेत्रमा समग्र सुधार आउने सरकारको अपेक्षा छ । आगामी आर्थिक वर्ष २०८२/८३ को बजेट निर्माणको सम्मुखमा सरकारका लागि उक्त प्रतिवेदन र कार्ययोजना नयाँ चरणको आर्थिक सुधारको प्रस्थानविन्दु बन्न सक्ने अवसर छ । अर्थतन्त्र सुधारमा विगतदेखि कायम अवरोध समाधानका लागि प्रतिवेदनमा ठोस सुझाव समावेश छन् । सुझाव कार्यान्वयन गर्न सके अर्थतन्त्रमा ठुलो ‘डिपार्चर’ हुने आयोगका संयोजक रामेश्वर खनाल बताउनुहुन्छ । २०४६ सालको जनआन्दोलनपछि सुरु भएको पहिलो चरणको आर्थिक सुधारले लगानी बढाउने सन्दर्भमा एउटा झ्याल खोले पनि प्रतिवेदनले दुई वटै झ्याल खोल्ने आधार तयार गरेको उहाँको भनाइ छ । “पहिलो चरणको सुधारले नेपालमा विदेशी लगानी भित्र्याउने एउटा झ्याल खोल्यो भने प्रतिवेदनमार्फत हामीले प्रक्रिया पूरा गरेर विदेशमा पनि लगानी खुला गर्न दिने अर्को झ्याल खोल्नुपर्ने सुझाव दिएका छौँ,” उहाँले भन्नुभयो “भारत, चीन, मलेसियालगायतका देशका अनुभवले पनि विदेशमा लगानी गर्न दिनु पर्छ भन्ने हाम्रो धारणा हो ।” विदेशी लगानीकर्तालाई पनि सुविधाजनक अवस्था प्रदान गर्न रियलस्टेटलगायतका क्षेत्रमा लगानी गर्न दिनुपर्ने सुझाव दिएको उहाँले बताउनुभयो । दोस्रो चरणको आर्थिक सुधार नभने पनि उहाँले पहिलो चरणको आर्थिक सुधारले लाइसेन्सराज अन्त्य गरे पनि खानी, वन, पर्यटन, जलविद्युत्लगायतका क्षेत्रमा कायम अवरोधलाई अन्त्य गर्न विशेष जोड दिएको उहाँले बताउनुभयो । पहिलो चरणको आर्थिक सुधारपछि विभिन्न समयमा कर, भन्सार, जलविद्युत्का क्षेत्रमा लगानी भित्रिने जस्ता सुधारका काम भएकाले प्रतिवेदनको कार्यान्वयनलाई उहाँ महत्वपूर्ण सुधार भन्नुहुन्छ । प्रतिवेदनमा नेपालको जनशक्ति नेपालमै प्रयोग गर्ने आर्थिक नीतिको निर्माण, सरकार र निजी क्षेत्रको लगानी अवसर सिर्जनामा केन्द्रित हुनुपर्ने र संस्थागत विश्वसनीयता कायम राख्ने जस्ता महत्वपूर्ण नयाँ सुधारका विषय समावेश गरिएको उहाँले जानकारी दिनुभयो । अर्थतन्त्रमा शिथिलता देखिएको भन्दै सरकारले यसअघि अवरोध मानिएका विभिन्न एक दर्जन कानुनमा संशोधन पनि गरिसकेको छ । अर्थतन्त्रलाई नयाँ गति दिने उद्देश्यसहित निजी क्षेत्रसमेतको सुझावका आधारमा सरकारले कानुनमा आवश्यक सुधार गरेको थियो । अर्थ मन्त्रालयले पनि कानुनमार्फत भएका सुधार र खनाल आयोगको प्रतिवेदनमार्फत प्राप्त सुझावलाई समेटेर नयाँ बजेट बनाउने अन्तिम तयारीमा छ । आर्थिक सुधारलाई उच्च प्राथमिकतामा राखेर नै अबको बजेट निर्माण हुने उपप्रधानमन्त्री एवं अर्थमन्त्री विष्णुप्रसाद पौडेलले बताइसक्नुभएको छ । आगामी बजेटबारे विकास साझेदारसँगको छलफलका क्रममा उहाँले अध्यादेशबाट गरिएका कानुन संशोधन, आयोगले दिएका सुझावका आधारमा नयाँ किसिमको आर्थिक सुधार नै सरकारको प्राथमिकता रहने उहाँको भनाइ थियो । संवैधानिक व्यवस्था अनुसार सरकारले आगामी जेठ १५ गते नयाँ बजेट प्रस्तुत गर्दै छ । आगामी आवको बजेटका लागि राष्ट्रिय योजना आयोगले १८ खर्ब रुपियाँको सीमा तोकेको छ । आइतबारसम्म मन्त्रालयले बजेटसँग सम्बन्धित आर्थिक सर्वेक्षण, संस्थानको प्रगति, मन्त्रालयगत प्रगति विवरण प्रकाशनको तयारी अन्तिम चरणमा पु¥याएको छ । त्यस्तै आयव्यय अनुमान, आर्थिक विधेयक, विनियोजन विधेयक, राष्ट्र ऋण उठाउने विधेयकलगायतको तयारी पनि अन्तिम अवस्थातिर पुगेको मन्त्रालयले जनाएको छ ।",
      "link": "https://gorkhapatraonline.com/news/156437",
      "image": "https://gorkhapatraonline.com/storage/media/275647/conversions/budget-original-thumb.jpg"
    },
    {
      "slug": "156431",
      "title": "चौतारो जोगाउन डिपिआर संशोधन",
      "timestamp": 1748217600000,
      "source": "gp",
      "content": "गाउँघरमा कुनै बेला सार्वजनिक स्थलका रूपमा चौतारा, पाटी, पौवा निकै परिचित थिए । पुर्खाले बाटो हिँड्दा थकान मेट्न, गाउँबेँसी गर्दा भारी बिसाउन, गर्मीयाममा आराम गर्न, बटुवाले बास बस्न र पुण्य कमाउन चौतारा निर्माण हुने गरेका थिए ।",
      "longContent": "नवलपुर, जेठ १२ गते । गाउँघरमा कुनै बेला सार्वजनिक स्थलका रूपमा चौतारा, पाटी, पौवा निकै परिचित थिए । पुर्खाले बाटो हिँड्दा थकान मेट्न, गाउँबेँसी गर्दा भारी बिसाउन, गर्मीयाममा आराम गर्न, बटुवाले बास बस्न र पुण्य कमाउन चौतारा निर्माण हुने गरेका थिए । तिनै चौतारामा कचहरी हुन्थे । गाउँघरका मनमुटाव र झैझगडाका मिलाइन्थे । अनि विकास निर्माणका विषयमा छलफल र बहस हुन्थ्यो । तर बढ्दो सहरीकरणसँगै गाउँ गाउँमा सडक विस्तार भएपछि नेपालीको मौलिक पहिचान र संस्कृति बोकेका चौतारा र पाटीपौवा लोप हुँदै गएका छन् । पहाडमा समेत चौतारा लोप हुँदै जाँदा तराईमा त झन् निकै कम मात्रामा चौतारा थिए । तिनैमध्येको एक हो नवलपुरको गैँडाकोट नगरपालिका–२ को भृकुटी चोकमा रहेको चौतारो । राजा महेन्द्रले पूर्वपश्चिम राजमार्गको शिलान्यास गर्ने क्रममा विसं २०१८ मा स्थानीय डिल्लीराम भुसालको सक्रियतामा बरपिपल रोपेर चौतारो निर्माण गरिएको स्थानीय ६५ वर्षीय हरिप्रसाद सापकोटाले जानकारी दिनुभयो । नारायणगढ–बुटवल सडकखण्ड विस्तार गर्दै जाँदा यो ऐतिहासिक चौतारो हटाउने तयारी थियो तर जनप्रतिनिधि र स्थानीयको पहलमा चौतारो संरक्षण गरिएको छ । चौतारो संरक्षण गर्न सडकको विस्तृत परियोजना प्रतिवेदन (डिपिआर) नै संशोधन गरिएको छ । यो चौतारो संरक्षण गर्नका लागि आफू छ महिनासम्म विभिन्न स्थानमा धाएको गैँडाकोट–२ का अध्यक्ष प्रकाश सापकोटाले बताउनुभयो । “परम्परागत सम्पदाको संरक्षण गर्नु आवश्यक छ भनेर मैले यो चौतारो जोगाउन जिल्ला, प्रदेश हुँदै केन्द्रसम्म धाएँ, चिनियाँ ठेकेदार कम्पनीको अफिसमा गएँ, डिपिआर संशोधन गराउन पहल गरेँ,” वडाध्यक्ष प्रकाश सापकोटाले भन्नुभयो, डिपिआर संशोधन पनि भयो र चौतारो पनि जोगियो ।” ऐतिहासिक चौतारो संरक्षण गर्नु आफूहरूको कर्तव्य सम्झेर संरक्षणका लागि पहल गरेको अध्यक्ष सापकोटाले बताउनुभयो । यसमा स्थानीयले पनि साथ दिएको उहाँको भनाइ छ । नारायणगढ–बुटबल सडकखण्ड विस्तारको जिम्मेवारी पाएको चिनियाँ ठेकेदार कम्पनी चाइना स्टेट कन्स्ट्रक्सन कर्पोरेसन प्रालिले स्थानीयको मागलाई सम्बोधन गर्न प्रारम्भिक डिपिआर परिवर्तन गर्दै नयाँ डिजाइन तयार पारेको हो । नयाँ डिपिआरमा चार लेन सडकभन्दा माथि स्थानीय लेन निर्माण गर्दै चौतारो सुरक्षित राखिएको सडक विस्तार आयोजनाका सूचना अधिकारी, इन्जिनियर शिव खनालले बताउनुभयो । “स्थानीयको माग र जनप्रतिनिधिको सिफारिसका आधारमा मिलेसम्म चौतारालाई पर्याप्त स्थान छाडिएको छ,” खनालले भन्नुभयो, “कम्पनीले नै हेभी वाल निर्माणमार्फत चौतारोको संरक्षण गर्ने योजना बनाएको छ ।” कम्पनीको निर्णयबाट स्थानीय पनि हर्षित छन् । नेपालमा झन्डै पाँच हजार वर्षअघिदेखि मृतकका आफन्तले मृतकको सम्झनामा चौतारा र पाटीपौवा निर्माण गर्न थालेको पाइन्छ । बटुवा आएर भारी बिसाउँदा र आराम गर्दा मृतकको आत्माले शान्ति पाउने र स्मरणसमेत हुने भएकाले चौतारामा बरपिपलका बिरुवा रोप्ने चलनसमेत रहिआएको कथन छ । धर्म र संस्कृतिसँग जोडिएका बरपिपल रोप्ने र चौतारा बनाउने चलन पछिल्लो समय भने मासिँदै गएको छ ।",
      "link": "https://gorkhapatraonline.com/news/156431",
      "image": "https://gorkhapatraonline.com/storage/media/275641/conversions/233-original-thumb.jpg"
    },
    {
      "slug": "156428",
      "title": "खाडलमा डुबेर बालकको मृत्यु",
      "timestamp": 1748131200000,
      "source": "gp",
      "content": "कपिलवस्तुमा खाडलमा डुबेर साढे तीन वर्षीय बालकको ज्यान गएको छ । मृतक बालक बुद्धभूमि नगरपालिका –५, नौडिहवाका अस्लाम कलाम रहेको इलाका प्रहरी कार्यालय गोरुसिङ्गेका प्रहरी निरीक्षक विराट शर्मा पौडेलले जानकारी दिनुभयो ।",
      "longContent": "जानु पाण्डेकपिलवस्तु, जेठ ११ गते । कपिलवस्तुमा खाडलमा डुबेर साढे तीन वर्षीय बालकको ज्यान गएको छ । मृतक बालक बुद्धभूमि नगरपालिका –५, नौडिहवाका अस्लाम कलाम रहेको इलाका प्रहरी कार्यालय गोरुसिङ्गेका प्रहरी निरीक्षक विराट शर्मा पौडेलले जानकारी दिनुभयो । आइतबार बिहान इँटा भट्टामा माटो निकाल्दा बनेको खाडलमा जमेको पानीमा डुबेर बालकको मृत्यु भएको हो । मृतक बालक, आमा सफिया खातुनको पछि लागेर गएका थिए । बिहानको समय बालकका आमा बाख्रा चराउन निस्किनु भएको थियो । तर बालक आफ्नो पछि लागेको आमालाई थाहा नभएको आमाको भनाइ छ । बालकको खोजी गर्ने क्रममा उनी घरभन्दा केही पर रहेको सोही खाल्डोमा डुबेको अवस्थामा फेला परेको बुद्धभूमि नगरपालिका –५ का वडा अध्यक्ष रोमबहादुर थापाले बताउनुभयो",
      "link": "https://gorkhapatraonline.com/news/156428",
      "image": "https://gorkhapatraonline.com/storage/media/275638/conversions/Child-Death-original-thumb.jpg"
    },
    {
      "slug": "156422",
      "title": "गणतन्त्र दिवसलाई उत्सवको रूपमा मनाउने एमाले सचिवालय बैठकको निर्णय",
      "timestamp": 1748131200000,
      "source": "gp",
      "content": "नेपाल कम्युनिस्ट पार्टी (एमाले)ले गणतन्त्र दिवसलाई उत्सवका रूपमा मनाउने भएको छ।  ललितपुर च्यासलस्थित पार्टी केन्द्रीय कार्यालयमा आज बसेको सचिवालय बैठकले जेठ १५ गते गणतन्त्र दिवसलाई उत्सवका रूपमा मनाउने निर्णय गरेको एमाले महासचिव शङ्कर पोखरेलले जानकारी दिनुभयो।",
      "longContent": "काठमाडौँ, जेठ ११ गते। नेपाल कम्युनिस्ट पार्टी (एमाले)ले गणतन्त्र दिवसलाई उत्सवका रूपमा मनाउने भएको छ।  ललितपुर च्यासलस्थित पार्टी केन्द्रीय कार्यालयमा आज बसेको सचिवालय बैठकले जेठ १५ गते गणतन्त्र दिवसलाई उत्सवका रूपमा मनाउने निर्णय गरेको एमाले महासचिव शङ्कर पोखरेलले जानकारी दिनुभयो। सातदशक लामो बलिदानीपूर्ण सङ्घर्षको बलबाट प्राप्त सङ्घीय लोकतान्त्रिक गणतन्त्र स्थापना भएको दिनलाई विशेष उत्सवका रूपमा मनाउन जनसमुदायलाई आह्वानसमेत गरिएको उहाँले बताउनुभयो। उक्त उत्सवमा सक्रिय सहभागिताका लागि बैठकले सबैलाई आह्वानसमेत गरेको छ। उक्त दिन उपत्यका बाहिर पार्टी कमिटीले पालिकास्तरमा विशेष कार्यक्रम आयोजना गर्ने निर्णय गर्दै बैठकले त्यसको तयारीमा जुट्न सबै मातहतका कमिटीलाई निर्देश गरेको पार्टी महासचिव पोखरेलले जानकारी दिनुभयो। काठमाडौँ उपत्यकाका हकमा उपत्यकाका पार्टी कमिटीको आयोजनामा सांस्कृतिक झाँकीसहित दिवसमा उत्सव आयोजना गरिने र त्यसका लागि झाँकीको संयोजन नेपाल जनसांस्कृतिक महासङ्घले गर्नेछ। सांस्कृतिक झाँकीको आवश्यक संयोजन पार्टी कार्यालयका तर्फबाट पनि गरिने छ।जनताको परिवर्तनको आकाङ्क्षालाई सम्बोधन गर्न सङ्घीय लोकतान्त्रिक गणतन्त्र ऐतिहासिक उपलब्धि रहेको अवस्थामा गणतन्त्रलाई सबल र सुदृढ बनाउने कुरामा पार्टीले जोड दिने महासचिव पोखरेलले बताउनुभयो। जनताको सम्प्रुभताविरुद्ध हुने कुनै पनि गतिविधि एमालेले स्वीकार नगर्ने भन्दै उहाँले गणतन्त्र जनताको सार्वभौम व्यवस्था भएको र त्यसलाई जनताको अधिकारका रूपमा स्थापित गर्ने काम भएको स्पष्ट पार्नुभयो। “गणतन्त्रलाई अझ सबल र सुदृढ बनाउनुपर्दछ भन्ने कुरामा अगाडि बढ्नुपर्ने बैठकले निष्कर्ष निकालेको छ। जनताको अधिकार रक्षा, जनताले पाएका उपलब्धिको संरक्षण र गणतन्त्रलाई उत्सवको रूपमा मनाउने कुरामा पार्टीको ध्यान केन्द्रीत छ”, महासचिव पोखरेलले भन्नुभयो।",
      "link": "https://gorkhapatraonline.com/news/156422",
      "image": "https://gorkhapatraonline.com/storage/media/275629/conversions/UML-meeting1-original-thumb.jpg"
    },
    {
      "slug": "156389",
      "title": "विकास र समृद्धिका लागि दिगो सोचसहित समन्वय र सहकार्य हुन आवश्यक : सञ्चारमन्त्री",
      "timestamp": 1748131200000,
      "source": "gp",
      "content": "सञ्चार तथा सूचना प्रविधिमन्त्री पृथ्वीसुब्बा गुरुङले मुलुकको विकास र समृद्धिका लागि आवश्यक दिगो एवम् स्पष्ट सोचसहित समन्वय र सहकार्यको अभाव रहेकाले त्यसतर्फ ध्यान दिनुपर्ने बताउनुभएको छ ।",
      "longContent": "काठमाडौँ, जेठ ११ गते । सञ्चार तथा सूचना प्रविधिमन्त्री पृथ्वीसुब्बा गुरुङले मुलुकको विकास र समृद्धिका लागि आवश्यक दिगो एवम् स्पष्ट सोचसहित समन्वय र सहकार्यको अभाव रहेकाले त्यसतर्फ ध्यान दिनुपर्ने बताउनुभएको छ ।राष्ट्रिय समाचार समिति (रासस)ले गणतन्त्र दिवसका अवसरमा ‘पर्वतीय पर्यटनः हाम्रो शान, हाम्रो पहिचान’ विषयक शीर्षकमा भद्रकालीस्थित केन्द्रीय कार्यालयमा आयोजना गरको फोटो प्रदर्शनीको आइतबार उद्घाटन गर्दै सञ्चारमन्त्री गुरुङले जनताले महसुस गर्नेगरी कामकाज गर्न सहयोग र सहकार्य हुनुपर्नेमा जोड दिनुभयो ।अहिलेको झन्झटिलो नियम, कानुन र कार्यप्रणालीबाट विकास, समृद्धि र सुशासन सम्भाव नहुने धारणा व्यक्त गर्दै नेपाल सरकारका प्रवक्तासमेत रहनुभएका मन्त्री गुरुङले पुराना नियम–कानुनमा सुधार गरी समन्वयत्मक ढङ्गबाट छिटोछरितो ढङ्गबाट प्रभावकारी सेवा प्रवाह गर्ने पक्षमा सरकार क्रियाशील रहेको बताउनुभयो ।कृषि, पर्यटनलगायतका अधिकांश क्षेत्रको विकास, विस्तार र प्रवर्धनमा प्रत्यक्ष जोडिएको सूचना प्रविधिको क्षेत्रले उच्च प्राथमिकता पाउनुपर्नेमा नगन्य बजेट विनियोजन हुने गरेको प्रसङ्ग उल्लेख गर्दै उहाँले आवश्यक बजेट व्यवस्थाका लागि  राष्ट्रिय योजना आयोग र अर्थ मन्त्रालयको ध्यान जानुपर्नेमा जोड दिनुभयो ।“पर्यटन हाम्रो मुलुकको समृद्धिको महत्त्वपूर्ण क्षेत्र हो तर, त्यसअनुसार राष्ट्रिय योजनाहरू बन्न सकेका छैनन्”, उहाँले भन्नुभयो, “हाम्रो मुलुकको आवश्यकता बुझेर योजनाहरू बनाउनुपर्छ ।”मन्त्री गुरुङका अनुसार पर्यटन क्षेत्र मुलुकको समृद्धिको मूल आधार रहेको र पर्यटकलाई सहज बनाउन टेलिफोन, इन्टरनेट र एआइजस्ता सूचना प्रविधिसँग सम्बन्धित क्षेत्रमा आवश्यक बजेटसहित ध्यान दिन आवश्यक छ ।पूर्वपर्यटनमन्त्रीसमेत हुनुभएका सञ्चारमन्त्री गुरुङले समन्वयतामत्क ढङ्गबाट आधुनिक सूचना प्रविधिको सदुपयोग गरी पर्यटन क्षेत्रको विकास, विस्तार र प्रवर्धनमा दुवै मन्त्रालयबिच सहयोग र सहकार्य हुनुपर्नेमा जोड दिनुभयो ।नेपालमा पर्यटकको मूल आकर्षण भनेको हिमाल र गौतमबुद्ध जन्मस्थल लुम्बिनी रहेको बताउँदै मन्त्री गुरुङले यी दुई सम्पदाको संरक्षण र प्रवर्धनमा  सरकारले प्राथमिकता दिनुपर्ने मन्त्री गुरुङले प्रष्ट पार्नुभयो ।साथै उहाँले कुरा र भाषणले मात्र समृद्धि नआउने भएकाले अब कम बोल्ने धेरै काम गर्ने संस्कृतिको थालनी गर्नुपर्ने बताउनुभयो । “हामीले कम बोल्ने र धेरै काम गर्ने संस्कृति थालनी गर्नुपर्छ”, उहाँले भन्नुभयो । थोरै लगानीमा धेरै उपलब्धि हासिल गर्न सकिने क्षेत्र पर्यटन हो । मन्त्री गुरुङले पर्यटन देशको समृद्धिका लागि महत्त्वपूर्ण क्षेत्र रहेको बताउँदै इमानदार भएर यसर्धनमा सहयोग पुग्ने विश्वास व्यक्त गर्नुभयो । रासस",
      "link": "https://gorkhapatraonline.com/news/156389",
      "image": "https://gorkhapatraonline.com/storage/media/275579/conversions/RatnaSherestha-KTM-11RATL6467copy-original-thumb.jpg"
    },
    {
      "slug": "156386",
      "title": "पहेँलो र सेतो धातुसँगै २८ लाख नगद बोकेका भारतीय नागरिक कोटेश्वरबाट पक्राउ",
      "timestamp": 1748131200000,
      "source": "gp",
      "content": "जिल्ला प्रहरी परिसर काठमाडौंले ठुलो परिणाममा पहेँलो र सेतो धातुसँगै २८ लाख नगदसहित एक जनालाई पक्राउ गरेको छ।",
      "longContent": "काठमाडौँ, जेठ ११ गते। जिल्ला प्रहरी परिसर काठमाडौंले ठुलो परिणाममा पहेँलो र सेतो धातुसँगै २८ लाख नगदसहित एक जनालाई पक्राउ गरेको छ। परिसरका सूचना अधिकारी अपिलराज बोहराका अनुसार महानगरपालिका ३२ कोटेश्वरको सेती ओपी मार्गमा चेकजाँच गर्नेक्रममा नगद र शंकास्पद धातुसहित प्रहरीले एक जना भारतीय नागरिकलाई पक्राउ गरेको हो। सूचना अधिकारी बोहराका अनुसार प्रहरीले भारतको महाराष्ट्र घर भएर काठमाडौँको कोटेश्वरमा श्रीराम ज्वेलर्स सञ्चालन गर्दै आएका २७ वर्षीय योगेश मगरलाई नियन्त्रणमा लिएको हो। प्रहरीले मगरेको साथबाट सुन जस्तो देखिने पहेँलो धानु ७३४.२९ ग्राम, जाँदी जस्तो देखिने धातु ९ केजी पाँच सय ग्रम र नगद २८ लाख ९३ हजार रुपियाँ बरामद गरेको छ। पक्राउ परेका भारतीय नागरिकमाथि अनुसन्धान भइरहेको प्रहरीले जनाएको छ।",
      "link": "https://gorkhapatraonline.com/news/156386",
      "image": "https://gorkhapatraonline.com/storage/media/275576/conversions/crime-news-original-thumb.jpg"
    },
    {
      "slug": "156384",
      "title": "२०८४ मा बहुमत ल्याउने अभियानमा जुट्न जनप्रतिनिधिलाई प्रधानमन्त्रीको आग्रह",
      "timestamp": 1748131200000,
      "source": "gp",
      "content": "प्रधानमन्त्री एवं नेकपा (एमाले) का अध्यक्ष केपी शर्मा ओलीले स्थानीय तहका निर्वाचित वडाध्यक्षले जनता र पार्टीसँगको घनिष्ट सम्बन्धलाई सुदृढ बनाएर विकास र सुशासनका लागि काम गर्नुपर्ने बताउनुभएको छ।",
      "longContent": "ललितपुर, जेठ ११ गते। प्रधानमन्त्री एवं नेकपा (एमाले) का अध्यक्ष केपी शर्मा ओलीले स्थानीय तहका निर्वाचित वडाध्यक्षले जनता र पार्टीसँगको घनिष्ट सम्बन्धलाई सुदृढ बनाएर विकास र सुशासनका लागि काम गर्नुपर्ने बताउनुभएको छ।नेकपा (एमाले) को बागमती प्रदेशस्तरीय जननिर्वाचित वडाध्यक्षको प्रशिक्षण कार्यक्रमको आइतबार उद्घाटन गर्दै अध्यक्ष ओलीले जनतालाई छिटो र सहज सेवाका साथै विकास र सुशासन कायम गर्ने क्रममा निर्वाचित पालिकाका प्रमुख, उपप्रमुख अरु पार्टी र पक्षसँग पनि राम्रो सम्बन्ध कायम गरी काम गर्न आग्रह गर्नुभएको हो।“तपाईंहरु पार्टीबाट निर्वाचित भएर जिम्मेवारीमा गएको हो। निर्वाचन जितेपछि चङ्गाको धागो काटिए जस्तो पार्टीसँगको सम्पर्क काटिनु हुँदैन। मैले जितेँ, मलाई अरु मतलव छैन भन्न मिल्दैन। अर्को निर्वाचन पनि आउँछ। त्यसकारण तपाईँहरुले अहिले पार्टीका नीति, निर्देशनहरुलाई पालना गर्दै देश र जनताको सेवामा सक्रिय रहनुपर्छ।”, प्रधानमन्त्री ओलीले भन्नुभयो, “यो पार्टी वास्तविक जनतन्त्रका लागि बनेको हो। देशको स्वाधीनता र भौगोलिक अखण्डताका पक्षमा दृढ भएर लाग्ने पार्टी हो। एमाले देशको नायक पार्टी हो। तथाकथित वामपन्थीहरु एमालेलाई धुलो चटाउँछु, टर्च लाइट बालेर खोज्न नभेटिने बनाउँछु भनेर अनेक षड्यन्त्रमा उत्रिए तर हामीले ती षड्यन्त्रहरु चकनाचुर बनाएर अगाडि बढेका छौँ।”प्रधानमन्त्री ओलीले आफूहरुले कम्युनिस्ट भनेर पार्टी एकता गरेपछि लगभग दुई तिहाइमा पुगेको नेकपालाई विभाजनको अपराध गरेर एमालेको देश बनाउने अभियानलाई रोक्न खोजेको टिप्पणी गर्दै देशलाई बनाउन नदिने देशी विदेशीको एमालेमाथिको आक्रमण देशकै विरुद्धको आक्रमण हो भन्नुभयो। “उनीहरु खासमा कम्युनिस्ट थिएनन्। उनीहरुले अरुको विरोध नगरी एमालेको मात्रै विरोध गर्छन्। अनि वामपन्थीको एकता हुनुपर्छ भनेर उनीहरुले भन्दा हाम्रा कतिपय साथी हो कि भन्ने गलत बुझाइमा पर्छन्।”, अध्यक्ष ओलीले भन्नुभयो, “कम्बोडियामा मेरो ३२ अरब लगानी छ भनेर हल्ला फिँजाउने पुष्पकमल दाहाल ‘प्रचण्ड’ हो। त्यसको पछि लाग्ने माधव नेपाल र झलनाथ खनाल हुन्। माधव र झलनाथले पार्टी प्रमुख हुँदा प्रभावकारीरुपमा चलाउन सकेनन्। पछिसम्म पार्टी चाँहि कब्जामा लिएर बस्न खोजे। हामीले निकम्बा, बेठिक र परनिर्भर नेतृत्व विस्थापन गरेर समृद्ध नेपाल, सुखी नेपालीको राष्ट्रिय आकांक्षाका साथ पार्टीलाई अगाडि बढाउँदा त्यस्तालाई चित्त बुझेन अनि हामीविरुद्ध षड्यन्त्रमा लागेका छन्। देशी विदेशी प्रक्रियावादीले हामीलाई लडाउन खोजेका छन्, त्यसमा सजग भएर आपसी द्वन्द्व र खिचातानीका प्रवृत्तिमा हामी जान हुँदैन। यो कुरा हामीले जनतासमक्ष बुझाउनुपर्छ।”राजतन्त्र फर्कने कुनै आधार नभए पनि प्रतिगामी तत्त्व सल्बलाउँदा एमालेहरुको मनोबल गिर्न नहुने उल्लेख गर्दै उहाँले लाज नमानीकन जनतालाई रैती हुन पाउँ भन्नेहरुले फैलाउने भ्रम चिर्न आग्रह गर्नुभयो। अध्यक्ष ओलीले प्रतिगामीले जेठ १५ गते गर्ने प्रदर्शनको विपक्षमा तयारी रहन पनि निर्देशन दिनुभयो।अहिले भ्रष्टाचारी र सहकारी पीडितले उल्टै भ्रष्टाचारको विरोध र सहकारीलाई न्याय देजस्ता आवाज उठाएर जनतामा भ्रम छरेको पनि अध्यक्ष ओलीको भनाइ थियो।  प्रधानमन्त्री ओलीले नेकपा (माओवादी केन्द्र) ले २०६४ सालमा आफ्ना लडाकू क्याम्पमा राखेर र मार्चपास गराएर जनतालाई तर्साएर आतंकको राज गरेकाले त्यसबेला आफूहरु पराजित भए पनि माओवादीले २०६४ सालको जस्तो परिणाम ल्याउने सपना देख्नुमा कुनै दम नभएको स्पष्ट गर्नुभयो। “माओवादीको आतंकको छायाँमा हामीले २०६४ हारेको हो। अब न २०६४ साल आउँछ, न माओवादी आउँछ। यो मुलुकमा एमाले नै मजबुत पार्टी हो। एमालेले आफ्नो यो पहिचान चिन्नुपर्यो। हामीसँग यो मुलुकलाई विकास र सुशासनको नेतृत्व दिने सामर्थय छ। त्यसकारण एकापसमा अलमलमा पर्ने र विभाजन नभई आफ्नो शक्तिलाई सुदृढ गरौँ। पार्टीलाई स्पष्ट बहुमतमा ल्याउने मिसन २०८४ का लागि जुटौँ।”",
      "link": "https://gorkhapatraonline.com/news/156384",
      "image": "https://gorkhapatraonline.com/storage/media/275574/conversions/kp-sharma-oli-original-thumb.jpg"
    },
    {
      "slug": "156280",
      "title": "‘गर्भावस्थामा थाइराइडको औषधी खाए बच्चा फुर्तिला’",
      "timestamp": 1748131200000,
      "source": "gp",
      "content": "नेपालमा पछिल्लो समयमा थाइराइडका बिरामी बढ्दै गएका छन् । एकिन तथ्याङ्क नभए पनि जनजङ्ख्याको १० देखि १५ प्रतिशतमा थाइराइडको समस्या भएको अनुमान गरिएको छ । पछिल्लो सयम अत्याधिक नुन, तनाव, असान्य जीवनशैलीको कारणले गर्दा थाइराइडको समस्या बढ्दै गएको चिकित्सक बताउछन् ।",
      "longContent": "काठमाडौँ, जेठ ११ गते । नेपालमा पछिल्लो समयमा थाइराइडका बिरामी बढ्दै गएका छन् । एकिन तथ्याङ्क नभए पनि जनसङ्ख्याको १० देखि १५ प्रतिशतमा थाइराइडको समस्या भएको अनुमान गरिएको छ । पछिल्लो सयम अत्याधिक नुन, तनाव, असामान्य जीवनशैलीको कारणले गर्दा थाइराइडको समस्या बढ्दै गएको चिकित्सक बताउँछन् । थाइराइड, मधुमेह तथा हर्मोन रोग विशेषज्ञ डा.सन्तोष शाक्यले थाइराइडको समस्या पुरुषमा भन्दा महिलामा बढी देखिने बताउनुहुन्छ । नेपालमा १० जनामा थाइराइड देखिएमा नौ जना महिला र एक जना पुरुष हुने डा.शाक्यको भनाइ छ ।उहाँका अनुसार यो समस्या नेपालका १८ देखि ३८ वर्षका कामकाजी महिलामा बढी छ । उहाँ भन्नुहुन्छ, “महिलामा महिनावारी, गर्भावस्थामा, प्रसूतिको समयमा हर्मोन उतार चडाव हुने गर्छ । पुरुषको तुलनमा महिलामा तनाव बढी हुने हुँदा जीवनशैलीले हर्मोनलाई असर पुर्‍याउने गर्छ ।” थाइराइड भनेको के हो ?चिकित्सकका अनुसार थाइराइड ग्रन्थी घाँटीको अगाडि भागमा हुन्छ । यो ग्रन्थी पुतलीको आकारको हुने चिकित्सक बताउँछन् । यो ग्रन्थीले थाइरोक्सिन र ट्रायोडोथाइरोनिन नामक हर्मोन उत्पादन गर्छ । यो ग्रन्थीले हर्मोन उत्पादन गरी टाउँकोदेखि खुट्टासम्म पुर्‍याइ शरीरको मेटाबोलिज्म नियन्त्रण गर्ने काम गर्छ ।  थाइराइड हर्मोन उत्पादनको हिसाबले हाइपो थाइराइडिज्म र हाइपर थाइराइडिज्म भनेर दुई भागमा विभाजन गरिएको डा.शाक्य बताउनुहुन्छ । थाइरोइड ग्रन्थीले शरीरका लागि कम हर्मोन उत्पादन गर्ने प्रक्रियालाई ‘हाइपो-थाइराइडिज्म’ भनिन्छ । थाइराइड ग्रन्थीले शरीरलाई चाहिनेभन्दा बढी हर्मोन उत्पादन गर्ने प्रक्रियालाई ‘हाइपर थाइराइडिज्म’ भनिन्छ ।थाइराइड हुने कारण तनाव र खानपान, आयोडिनको कमी वा बढीले गर्दा थाइराइड हुने चिकित्सक बताउँछन् । प्रतिरोधी क्षमता (अटोइम्युन) मा गडबढ हुँदा, गर्भावस्थामा, वंशाणुगत कारणले गर्दा थाइराइड घटबढ हुने डा.सन्तोष शाक्यको भनाइ छ । ग्रन्थीको शल्यक्रिया गरेको, खराब जीवनशैली, मोटोपन, तनाव, टाउँको र घाँटीको क्यान्सर भएर रेडियोथेरापी गरेको, आयोडिन बढी भएको औषधीको सेवन गर्ने बिरामी, हर्मोनसम्बन्धी औषधी खाने मानिसमा थाइराइड हुने जोखिम बढी हुने डा.शाक्यको भनाइ छ । थाइराइडका लक्षण चिकित्सकका अनुसार हाइपो थाइराइडिज्म र हाइपर थाइराइडिज्मका फरक फरक लक्षण देखिने गर्छन् । लक्षणका आधारमा थाइराइड भए नभएको पत्ता लगाउन नसकिने चिकित्सक बताउँछन् । थाइराइडका लक्षण अन्य रोगसँग मिल्दा जुल्दा हुने भएकाले रोग ढिला गरी पत्ता लाग्ने उहाँ बताउनुहुन्छ । वरिष्ठ फिजिसियन तथा हर्मोन रोग विशेषज्ञ डा.भोजराज अघिकारीका अनुसार थाइराइडले सबै अङ्गमा असर पुर्‍याउने भए पनि ५० प्रतिशत बिरामीको मृत्यु रोग नै पत्ता नलाग्दै हुने गर्छ । उहाँ भन्नुहुन्छ, “चार पाँच वर्ष अगाडिसम्म शरीर सुनिएमा मुटुको वा मिर्गौला रोगले, शरीर गल्यो भने मानसिक रूपमा कमजोर भएमा मानसिक समस्याले महिनावारीमा अनिमियत भएमा गाइनोको समस्या भनेर उपचार गराउँदा धेरै मानिसको थाइराइड पहिचान नहुँदै मृत्यु वरण गर्न बाध्य थिए ।” अधिकारीका अनुसार हाइपो थाइराइडिज्म हुँदा थकाइ लाग्ने, शरीर थाक्ने, गल्ने, आलास्य हुने, हातगोडा सुनिने, कपाल झर्ने, छाला सुख्खा हुने, खर्सो हुने, मोटाउँदै जाने, महिनावारी गडबढ हुने, निन्द्रा बढी लाग्ने, बाझोपनको समस्या उत्पन्न हुने, कब्जियत हुने जस्ता लक्षण देखिने गर्छ ।हाइपर थाइराइडिज्ममा बिरामी दुब्लाउँदै जाने, पसिना बढी आउने, डाइरिया हुने, महिनावारी गडबढ हुने, हात काप्ने, मुटुको धड्क छिटो छिटो बढ्ने, निन्द्रा नलाग्ने, चिडचिडापन हुने, जस्ता लक्षण देखिने डा.अधिकारी बताउनुहुन्छ ।  कसरी पत्ता लगाउने रगतको जाँच गरेर हर्मोनको मात्र जाँच गरेर थाइराइड कम बढी भएको पत्ता लगाउन सकिन्छ । अल्ट्रासाउन्ड, थाइराइड स्क्यान, निडल वायप्सी गरेर थाइराइडको पहिचान गर्न सकिन्छ । प्रतिरोधात्मक क्षमता कम भएर हो की अन्य कारणले थाइराइड भएको भनेर पत्ता लगाउन एन्टिवडि टेस्ट गरेर हेर्नुपर्छ । थाइराइडले कुन कुन अङ्गमा असर गर्छ थाइराइडले शरीरका सम्पूर्ण भागमा असर पुर्‍याउने चिकित्सक बताउछन् । उच्चरक्तचाप, मोटोपन, मधुमेह जस्ता दीर्घ रोग भएमा थाइराइडको जोखिम बढी हुने हुँदा वर्षमा एक पटक थाइराइडको अवस्था जाँच गर्न थाइराइड, मधुमेह तथा हर्मोन रोग विशेषज्ञ डा.अमित शाक्यको सुझाव छ ।थाइरायडमा नियन्त्रणमा राखिएन भने बच्चा खेर जाने, सुस्त बच्चा जन्मिने सक्ने । त्यो बाहेक मस्तिष्कको कार्यक्षेत्रमा घट्ने, तौल घट्ने, दैनिक जीवनमा असर गर्ने जस्ता गम्भीर स्वास्थ्य समस्या देखिने डा.अमित शाक्य बताउनुहुन्छ । उहाँ भन्नुहुन्छ, “शारीरिक, मानसिक विकासमा असर गर्ने, मानसिक समस्या नित्याउने, उच्च रक्तचाप बढाउने, घटाउने, पल्स घटाउने बढाउने जस्ता स्वास्थ्य समस्या निम्त्याउने गर्छ ।”  के थाइराइडले बाँझोपन बढाउँछ थाइराइडको उपचार गरिएन भने बाझोपन ल्याउन सक्ने डा.अमित शाक्य बताउनुहुन्छ । चिकित्सकको सल्लाह अनुसार औषधी नियमित खाए थाइराइड नियन्त्रण गर्न सकिने डा.शाक्य बताउनुहुन्छ । उहाँका अनुसार यसको औषधी गर्भावस्थामा पनि खाना मिल्छ । गर्भावस्थामा भन्दा अगाडि थाइराइड पत्ता लागेमा अघिपछिको भन्दा बढी डोज आवश्यक पर्ने उहाँको भनाइ छ । यदि गर्भावस्थामा थाइराइडको औषधी खाएमा बच्चा फुर्तिलो र चनाखो जन्मने डा.शाक्य बताउनुहुन्छ ।  कस्तो खानेकुरा खाने ?थाइराइड, मधुमेह तथा हर्मोन रोग विशेषज्ञ डा.सन्तोष शाक्य खानाले थाइराइड हर्मोनलाई असर नगर्ने बताउनुहुन्छ । काउली खाएर थाइराइड बढ्छ भन्नु भ्रम भएको उहाँले प्रष्ट पर्नुभयो ।साउथ एशियामा नुनको प्रयोगले थाइराइडको समस्या बढेको विभिन्न अध्ययनले देखाएको उहाँले बताउनुभयो । उहाँका अनुसार एउटा मानिसलाई दैनिक पाँच ग्राम नुन आवश्यक पर्छ, तर नेपालमा १० वा सोभन्दा बढी ग्राम नुनु प्रयोग गरेको अध्ययनले देखाएको छ । त्यही कारणले गर्दा पनि हर्मोनको समस्या बढेको हुन सक्छ । डा.भोजराज अधिकारी आयोडिनको कमीले पहिले गलगाड आउने गरेको भए पनि अहिले आयोडिनको मात्रा बढी लिने हुँदा गलगाडको समस्या हराउँदै गएको बताउनुभयो ।कसरी बच्ने जीवनशैली परिवर्तन गर्ने, मोटोपन कम गर्ने, सन्तुलित भोजन गर्ने, तनाव कम लिँदा धेरै हदसम्म थाइराइडको समस्यालाई नियन्त्रण गर्न सकिने डा.शाक्य बताउनुहुन्छ । गर्भवती, ३० वर्षभन्दा माथिका सबैलाई वर्षमा एक पटक थाइराइडको अवस्था जाँच गर्न चिकित्सकको सुझाव छ ।",
      "link": "https://gorkhapatraonline.com/news/156280",
      "image": "https://gorkhapatraonline.com/storage/media/275616/conversions/494815492_1401459994192510_3372618367947944380_n-original-thumb.jpg"
    },
    {
      "slug": "156325",
      "title": "सगरमाथा दिवस मनाइँदै",
      "timestamp": 1748131200000,
      "source": "gp",
      "content": "७२ औँ सगरमाथा दिवस भव्यताका साथ मनाउने तयारी गरिएको छ । जेठ १३, १४ र १५ गते खुम्बु पासाङल्हामु गाउँपालिकाको वडा ५ नाम्चेमा सगरमाथा दिवस मनाउने तयारी गरिएको हो ।",
      "longContent": "गार्डेन राईसोलुखुम्बु, जेठ ११ गते । ७२ औँ सगरमाथा दिवस भव्यताका साथ मनाउने तयारी गरिएको छ । जेठ १३, १४ र १५ गते खुम्बु पासाङल्हामु गाउँपालिकाको वडा ५ नाम्चेमा सगरमाथा दिवस मनाउने तयारी गरिएको हो । खुम्बु पासाङल्हामु गाउँपालिकाको आर्थिक सहयोगमा नाम्चे युवा समूहले विविध कार्यक्रमका साथ ७२ औँ सगरमाथा दिवस मनाउन लागेको खुम्बु पासाङल्हामु गाउँपालिका अध्यक्ष मिङमा छिरी शेर्पाले जानकारी दिनुभयो ।दिवसको अवसरमा ३ दिनसम्म नाम्चे बजारमा सञ्चालन हुने कार्यक्रममा खुला भलिबल प्रतियोगिता, मिनी म्याराथन, शेर्पा नृत्य प्रतियोगिता लगायतका कार्यक्रमको आयोजना गरिएको नाम्चे युवा समूहका अध्यक्ष मिङमा ग्याल्जेन शेर्पाले जानकारी दिनुभयो । साङ्गीतिक कार्यक्रमका लागि गायक राजु लामा र उहाँको ब्यान्ड मंगोलियन हर्ट खुम्बु आउने आयोजकले जनाएको छ । सर्वोच्च शिखर सगरमाथामा पहिलो पटक मानव पाइला टेकिएको दिनको अवसरमा हरेक वर्ष मे २९ मा सगरमाथा दिवस मनाइन्छ ।  सन् १९५३ मे २९ मा नेपालका तेन्जिङ नोर्गे शेर्पा र न्युजिल्यान्डका सर एडमन्ड हिलारीले पहिलो पटक सगरमाथामा पाइला टेक्नुभएको थियो । आरोही हिलारीको सन् २००८ जनवरी ११ र नोर्गेको सन् १९८६ मे ९ तारिखमा निधन भयो । पर्यटन विभागका अनुसार वसन्त ऋतुको जारी हिमाल आरोहणमा हालसम्म तीनसय ९५ जनाले सगरमाथा आरोहण गरेका छन् ।",
      "link": "https://gorkhapatraonline.com/news/156325",
      "image": "https://gorkhapatraonline.com/storage/media/275532/conversions/Mount-Everest-original-thumb.jpg"
    },
    {
      "slug": "156301",
      "title": "लाइसेन्स छपाइ सुरक्षण मुद्रण केन्द्रले गर्ने",
      "timestamp": 1748131200000,
      "source": "gp",
      "content": "छाप्न बाँकी रहेका २८ लाख सवारी चालक अनुमतिपत्रको छपाइ अब सुरक्षण मुद्रण केन्द्रले गर्ने भएको छ । यसका लागि भौतिक पूर्वाधार तथा यातायात मन्त्रालय अन्तर्गतका यातायात व्यवस्था विभाग र सञ्चार तथा सूचना प्रविधि मन्त्रालय अन्तर्गतको सुक्षण मुद्रण केन्द्रबिच समझदारीपत्र (एमओयु) मा हस्ताक्षर भएको छ ।",
      "longContent": "गोरखापत्र समाचारदाताकाठमाडौँ, जेठ ११ गते । छाप्न बाँकी रहेका २८ लाख सवारी चालक अनुमतिपत्रको छपाइ अब सुरक्षण मुद्रण केन्द्रले गर्ने भएको छ । यसका लागि भौतिक पूर्वाधार तथा यातायात मन्त्रालय अन्तर्गतका यातायात व्यवस्था विभाग र सञ्चार तथा सूचना प्रविधि मन्त्रालय अन्तर्गतको सुक्षण मुद्रण केन्द्रबिच समझदारीपत्र (एमओयु) मा हस्ताक्षर भएको छ । सञ्चार तथा सूचना प्रविधि मन्त्रालयमा यातायात व्यवस्था विभागका महानिर्देशक राजीव पोखरेल र सुक्षण मुद्रण केन्द्रका कार्यकारी निर्देशक देवराज ढुङ्गानाले सझदारीपत्रमा हस्ताक्षर गर्नुभयो । हस्ताक्षरपछि उहाँहरूबिच समझदारीपत्र आदानप्रदान भएको थियो ।विभागका महानिर्देशक पोखरेलले गोरखापत्रसँग कुरा गर्दै समझदारीपत्रमा हस्ताक्षर भएसँगै सवारी चालक अनुमतिपत्र छपाइको बाटो खुलेको बताउनुभयो । उहाँले अहिलेदेखि नै आवश्यक तयारी गरी असारदेखि छपाइ सुरु हुने जानकारी दिनुभयो । दुई सरकारी निकायबिचको सहकार्यले सवारी चालक छपाइ कार्य चुस्त र पारदर्शी हुने अपेक्षा गरिएको छ ।दुवै पक्षबिचको समझदारी अनुसार सुरक्षण मुद्रण केन्द्रले आगामी असार मसान्तभित्र प्रथम चरणको छपाइ गरी विभागलाई हस्तान्तरण गर्ने छ । अब सुरक्षण मुद्रण केन्द्रले क्युआरसहितका विभिन्न सुरक्षा विशेषतासहितको सवारी चालक अनुमतिपत्र छपाइ गर्ने छ ।नवीकरण गरिएकोसमेत लामो समयसम्म सवारी चालक अनुमतिपत्र नपाउँदा सर्वसाधारणले समस्या भोग्दै आएको अहिलेको अवस्थामा यस सम्झौता अनुसार सवारी चालक अनुमतिपत्र छापिएपछि यस अवस्था अन्त्य हुने विश्वास गरिएको छ । तत्काल अनुमतिपत्र नपाउँदा राजस्व तिरेको रसिद बोकेर हिँड्नुपर्ने बाध्यता अन्त्यका लागि नागरिक एपमा चालक अनुमतिपत्र समावेशसमेत गरिएको छ । अहिले सोही एपमार्फत ट्राफिक प्रहरीले नियमन गर्ने तथा जरिबाना भुक्तानी गराउने कार्यसमेत गर्दै आएको छ ।",
      "link": "https://gorkhapatraonline.com/news/156301",
      "image": "https://gorkhapatraonline.com/storage/media/275472/conversions/thumb-original-thumb.jpg"
    }
  ]
}