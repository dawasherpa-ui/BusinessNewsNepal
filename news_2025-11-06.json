{
  "date": "2025-11-06T03:39:37.365Z",
  "news": [
    {
      "slug": "178424",
      "title": "पूर्वसैनिक घलेको लोभलाग्दो ‘ड्रागन फ्रुट’ खेती",
      "timestamp": 1762387200000,
      "source": "gp",
      "content": "उहाँले विसं २०७४ मा स्थापना गर्नुभएको ‘तर्जुमा ड्रागन फ्रुट कृषि फार्म’बाट हाल वार्षिक रु ५५ देखि ६० लाखसम्म आम्दानी गर्दै आएको दाबी गर्नुभयो ।",
      "longContent": "धरान (सुनसरी), कात्तिक गते ।  करिब २८ वर्ष भारतीय सेनामा सेवा गरी अवकाश प्राप्त कृपाश्वर घले गुरुङले यहाँको रामधुनी नगरपालिका-७ रानीपोखरीमा व्यावसायिक रूपमा ‘ड्रागन फ्रुट’ खेती गर्दै आउनुभएको छ ।उहाँले विसं २०७४ मा स्थापना गर्नुभएको ‘तर्जुमा ड्रागन फ्रुट कृषि फार्म’बाट हाल वार्षिक रु ५५ देखि ६० लाखसम्म आम्दानी गर्दै आएको दाबी गर्नुभयो ।  घलेले एक बिघा क्षेत्रफलमा खेती गरिरहनुभएको छ । गुरुङका अनुसार करिब २२ वर्षअघि मलेसियाबाट ल्याइएको रातो पिङ प्रजातिको एक बिरुवाबाट खेती सुरु गरिएको थियो । सुरुमा फलको बजार मूल्य तथा स्वास्थ्य उपयोगबारे स्पष्ट जानकारी नभए पनि माग र मूल्य वृद्धिसँगै खेती बिस्तार गर्दै लगिएको र हाल यही मुख्य आम्दानीको स्रोत बनेको उहाँले जानकारी दिनुभयो ।व्यवसायी गुरुङले भन्नुभयो,“फार्ममा हाल करिब २५० बोट ड्रागन फ्रुट लगाएको छु । अन्य फलफूलले वर्षमा एकपटक मात्र फल दिने भए पनि ड्रागनले वर्षमा नौ पटकसम्म उत्पादन दिन सक्छ । त्यही भएकाले आय स्थिर हुन्छ ।”उत्पादनसँगै बिरुवा बिक्रीबाट पनि आम्दानी हुँदै आएको छ । वार्षिक रूपमा रु चार लाखभन्दा बढीको बिरुवा बिक्री हुने गरेको गुरुङले बताउनुभयो । पहिले प्रतिबोट रु २०० देखि रु ४०० सम्ममा बिक्री हुने बिरुवा हाल मागअनुसार रु ५० देखि रु ७० मा बिक्री हुने गरेको उहाँको भनाइ छ । ड्रागन फ्रुट भने खुद्रा मूल्य प्रतिकिलो रु ४०० र होलसेलमा रु ३५० मा बिक्री हुने गरेको छ । फार्ममा मासिक रु १५ हजार तलबमा दुई जना स्थायी कर्मचारी र दैनिक सात सय ज्यालादरमा दर्जनभन्दा बढी कामदारले काम पाइरहेका छन् । फल टिप्ने तथा मल हाल्ने याममा कामदार सङ्ख्या अझ बढी हुने गरेको छ । गुरुङले भन्नुभयो,“ फार्म सञ्चालन, मलखाद्य, औजार तथा श्रमिक लागतवापत वार्षिक करिब रु आठ लाख खर्च हुने गरेको छ । गत वर्ष २२ मेट्रिकटन उत्पादन भएको ड्रागन फ्रुट यस वर्ष २७ मेट्रिकटनभन्दा बढी उत्पादन भएको छ । उत्पादित फल धरान, इटहरी, इनरुवा, विराटनगर र धेरैजसो काठमाडौँ, पोखरा र हेटौँडासम्म बिक्रीका लागि पठाउने गरेको छु ।”आम्दानी राम्रो भएकाले पछिल्लो समय यस खेतीतर्फ अन्य युवाको पनि आकर्षण बढ्दै गएको छ । अवकाशपछि कृषि उद्यममा लागेका घलेका अनुसार देशमै बसेर कृषि व्यवसायमार्फत राम्रो आम्दानीसँगै स्थानीयस्तरमा रोजगारी पनि सिर्जना गर्न सकिने सम्भावना छ । हाल सुनसरीको रामधुनी नगरपालिका-७ मा मात्र १० घरधुरीभन्दा बढीले ड्रागन खेती गर्दै आएका छन् । विदेशबाट फर्केका युवाहरू पनि ड्रागन खेतीमा लागिरहेका छन् । रासस",
      "link": "https://gorkhapatraonline.com/news/178424",
      "image": "https://gorkhapatraonline.com/storage/media/314375/conversions/20251105_163038-original-thumb.jpg"
    },
    {
      "slug": "178421",
      "title": "यस्तो छ आजको विदेशी मुद्रा विनिमय दर, कुन देशको कति ?",
      "timestamp": 1762387200000,
      "source": "gp",
      "content": "राष्ट्र बैङ्कका अनुसार आजका लागि अमेरिकी डलर एकको खरिददर १४१ रुपियाँ ५६ पैसा र बिक्रीदर १४२ रुपियाँ १६ पैसा कायम भएको छ ।",
      "longContent": "काठमाडौँ,  कात्तिक २० गते ।  नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार आजका लागि अमेरिकी डलर एकको खरिददर १४१ रुपियाँ ५६ पैसा र बिक्रीदर १४२ रुपियाँ १६ पैसा कायम भएको छ । युरोपियन युरो एकको खरिददर १६२ रुपियाँ ६३ पैसा र बिक्रीदर १६३ रुपियाँ ३२ पैसा, युके पाउन्ड स्ट्रलिङ एकको खरिददर १८४ रुपैयाँ ३८ पैसा र बिक्रीदर १८५ रुपियाँ १६ पैसा, स्विस फ्र्याङ्क एकको खरिददर १७४ रुपैयाँ ७४ पैसा र बिक्रीदर १७५ रुपियाँ ४८ पैसा कायम गरिएको छ । अष्ट्रेलियन डलर एकको खरिददर ९१ रुपियाँ ७० पैसा र बिक्रीदर ९२ रुपियाँ  ०९ पैसा, क्यानेडियन डलर एकको खरिददर १०० रुपियाँ १७ पैसा र बिक्रीदर १०० रुपियाँ ६० पैसा, सिङ्गापुर डलर एकको खरिददर १०८ रुपियाँ ३१ पैसा र बिक्रीदर १०८ रुपियाँ ७७ पैसा निर्धारण गरिएको छ । जापानी येन १० को खरिददर नौ रुपियाँ २१ पैसा र बिक्रीदर नौ रुपियाँ२५ पैसा, चिनियाँ युआन एकको खरिददर १९ रुपियाँ ८६ पैसा र बिक्रीदर १९ रुपियाँ ९५ पैसा, साउदी अरेबियन रियाल एकको खरिददर ३७ रुपैयाँ ७४ पैसा र बिक्रीदर ३७ रुपियाँ ९० पैसा, कतारी रियाल एकको खरिददर ३८ रुपैयाँ ८४ पैसा र बिक्रीदर ३९ रुपियाँ  कायम भएको छ । केन्द्रीय बैङ्कका अनुसार थाई भाट एकको खरिददर चार रुपियाँ ३५ पैसा र बिक्रीदर चार रुपियाँ ३७ पैसा, युएई दिराम एकको खरिददर ३८ रुपियाँ ५४ पैसा र बिक्रीदर ३८ रुपियाँ ७० पैसा, मलेसियन रिङ्गेट एकको खरिददर ३३ रुपियाँ ७७ पैसा र बिक्रीदर ३३ रुपैयाँ ९२ पैसा, साउथ कोरियन वन एक सयको खरिददर नौ रुपैयाँ ७९ पैसा र बिक्रीदर नौ रुपियाँ ८४ पैसा, स्विडिस क्रोनर एकको खरिददर १४ रुपियाँ ७७ पैसा र बिक्रीदर १४ रुपियाँ ८३ पैसा र डेनिस क्रोनर एकको खरिददर २१ रुपियाँ  ७८ पैसा र बिक्रीदर २१ रुपियाँ ८८ पैसा तोकिएको छ । राष्ट्र बैङ्कले हङकङ डलर एकको खरिददर १८ रुपियाँ २१ पैसा र बिक्रीदर १८ रुपियाँ २८ पैसा, कुवेती दिनार एकको खरिददर ४६० रुपियाँ ८४ पैसा र बिक्रीदर ४६२ रुपियाँ ७९ पैसा, बहराइन दिनार एकको खरिददर ३७५ रुपियाँ ५० पैसा र बिक्रीदर ३७७ रुपियाँ नौ पैसा, ओमनी रियाल एकको खरिददर ३६७ रुपियाँ ६७ पैसा र बिक्रीदर ३६९ रुपियाँ २३ पैसा रहेको छ । भारतीय रुपियाँ एक सयको खरिददर १६० रुपैयाँ र बिक्रीदर १६० रुपियाँ १५ पैसा तोकेको छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको ‘वेबसाइट’ मा उपलब्ध हुने जनाइएको छ ।रासस",
      "link": "https://gorkhapatraonline.com/news/178421",
      "image": "https://gorkhapatraonline.com/storage/media/314376/conversions/dolor-original-thumb.jpg"
    },
    {
      "slug": "178418",
      "title": "तातोपानी नाकाबाट व्यापार सहज बनाउन अनुरोध",
      "timestamp": 1762387200000,
      "source": "gp",
      "content": "नेपाल हिमालय सीमापार वाणिज्य सङ्घले तातोपानी नाकाबाट कन्टेनर छोड्न र रसुवा नाकाको मितेरी पुल छिटो निर्माण गर्न चीनको दूतावासलाई आग्रह गरेको छ । सङ्घका अध्यक्ष रामहरि कार्की नेतृत्वको टोलीले दूतावासको इकोनोमिक एन्ड कमर्सियल काउन्सिललाई त्यस्तो अनुरोध छ ।",
      "longContent": "सिन्धुपाल्चोक समाचारदातासिन्धुपाल्चोक, कात्तिक २० गते । नेपाल हिमालय सीमापार वाणिज्य सङ्घले तातोपानी नाकाबाट कन्टेनर छोड्न र रसुवा नाकाको मितेरी पुल छिटो निर्माण गर्न चीनको दूतावासलाई आग्रह गरेको छ । सङ्घका अध्यक्ष रामहरि कार्की नेतृत्वको टोलीले दूतावासको इकोनोमिक एन्ड कमर्सियल काउन्सिललाई त्यस्तो अनुरोध छ । सङ्घले काउन्सिल कार्यालयका द्वितीय सचिवलाई लिखित र मौखिक रूपमा तातोपानी नाका र रसुवा नाकाका समस्या राखेको जनाएको छ । तिब्बतको न्यालम, खासा र विभिन्न भागमा मालवस्तु बोकेको कन्टेनर अलपत्र परेको, रसुवा नाकामा पुल निर्माणमा ढिलाइ हुँदा व्यापारिक गतिविधि ठप्प भएकोलगायतका समस्याबारे जानकारी गराएको अध्यक्ष कार्कीले बताउनुभयो ।  नेपाली व्यापारी व्यवसायीले खरिद गरेका सामान तिब्बतको न्यालम प्रशासनले आयातमा कडाइ गरेकाले त्यसमा सहजीकरण गरिदिन, रसुवा नाकाको मितेरी पुल छिटो निर्माण पूरा गर्नका लागि काउन्सिलको ध्यानाकर्षण गरिएको कार्कीले बताउनुभयो । न्यालम प्रशासनले तातोपानी नाकाबाट दैनिक रूपमा ६० वटाभन्दा बढी कन्टेनर छाड्नुपर्ने बताइएको थियो ।न्यालम प्रशासनले कडाइ गरेपछि चाडपर्वका सामान तातोपानी नाका ल्याउन नसकिएकाले अहिले कन्टेनरको सङ्ख्या बढाउन भूमिका निर्वाह गर्न काउन्सिललाई आग्रह गरिएको थियो । असार २४ गते रसुवास्थित केरुङ नाकाको मितेरी पुल बाढीले बगाएपछि नेपाल–चीनबिचको स्थलमार्गबाट हुने व्यापार र आउजाउ पूर्ण रूपमा बन्द भएको अहिले चार महिना बितेको छ । काउन्सिलका अधिकारीले तातोपानी नाका, केरुङ नाकाको पछिल्लो अवस्था, व्यापार र समस्याका विषयमा सम्बन्धित निकायमा बुझ्ने प्रतिक्रिया पाएको अध्यक्ष कार्कीले बताउनुभएको छ ।२०७२ वैशाख १२ गतेको भूकम्पपछि चीनले सीमाक्षेत्र खासामा पुनर्निर्माण भइरहेकाले पर्याप्त परिमाणमा कन्टेनर छाड्न आलटाल गरिरहेको छ । अहिले दैनिक २० वटासम्म कन्टेनर छाड्दै आएको छ । पहिले दैनिक ६० वटाभन्दा बढी मालवस्तु बोकेका कन्टेनर छाड्ने गरेको थियो ।",
      "link": "https://gorkhapatraonline.com/news/178418",
      "image": "https://gorkhapatraonline.com/storage/media/314367/conversions/Sindhupalchok--(1)-original-thumb.jpg"
    },
    {
      "slug": "178417",
      "title": "चार सय उद्यमीलाई स्टार्टअप उद्यमका कर्जा दिइने",
      "timestamp": 1762387200000,
      "source": "gp",
      "content": "सरकारले चालु आर्थिक २०८२/८३ को स्टार्टअप उद्यमका लागि कर्जा प्रदान गर्न प्रस्ताव आह्वान गरेको छ । उद्योग, वाणिज्य तथा आपूर्ति मन्त्रालय अन्तर्गतको औद्योगिक व्यवसाय विकास प्रतिष्ठानले बुधबार कर्जा प्रदान गर्न प्रस्ताव माग गरेको हो ।  नवीनतम ज्ञान, सोच, सिप र क्षमता भएका स्टार्टअप उद्यमका लागि कर्जा प्रदा",
      "longContent": "गोरखापत्र समाचारदाताकाठमाडौँ, कात्तिक २० गते । सरकारले चालु आर्थिक २०८२/८३ को स्टार्टअप उद्यमका लागि कर्जा प्रदान गर्न प्रस्ताव आह्वान गरेको छ । उद्योग, वाणिज्य तथा आपूर्ति मन्त्रालय अन्तर्गतको औद्योगिक व्यवसाय विकास प्रतिष्ठानले बुधबार कर्जा प्रदान गर्न प्रस्ताव माग गरेको हो ।नवीनतम ज्ञान, सोच, सिप र क्षमता भएका स्टार्टअप उद्यमका लागि कर्जा प्रदान गर्न प्रस्ताव आह्वान गरेको प्रतिष्ठानले जनाएको छ । तोकिएको मापदण्ड पूरा गरेका उद्यमीले कर्जाका लागि आगामी मङ्सिर ९ गतेसम्म प्रस्ताव पेस गर्नुपर्ने छ । समितिका कार्यकारी निर्देशक उमेश गुप्ताले चालु आवमा चार सय उद्यमीलाई स्टार्टअप उद्यम परियोजनालाई कर्जा प्रदान गर्ने लक्ष्य राखिएको जानकारी दिनुभयो । यस वर्ष कर्जा प्रदान गर्नका लागि सरकारले ७३ करोड रुपियाँ बजेट विनियोजन गरेको छ । गत वर्ष छ सय परियोजनालाई कर्जा प्रदान गरिएको थियो । गत वर्ष भने कर्जा प्रदान गर्नका लागि एक अर्ब रुपियाँ विनियोजन भएको थियो ।यस्तै आव २०८०/८१ मा १६५ परियोजनालाई कर्जा प्रदान गरिएको थियो । त्यतिबेला कर्जा वितरणका लागि २५ करोड रुपियाँ विनियोजन गरेको थियो । स्टार्टअप उद्यम कर्जा सञ्चालन कार्यविधि २०८१ मार्फत एक जना उद्यमीलाई तीन प्रतिशत ब्याजमा अधिकतम २० लाख रुपियाँसम्म कर्जा प्रवाह गर्न सक्ने व्यवस्था गरेको छ । राष्ट्रिय वाणिज्य बैङ्कमार्फत सो कर्जा वितरण गरिने छ । वाणिज्य बैङ्कले कर्जा प्रवाह गर्दा बढीमा पाँच लाखसम्मको कर्जाको हकमा एक किस्ता, १५ लाखसम्मको कर्जा दुई किस्ता र त्यसभन्दा माथिको कर्जा तीन किस्तामा प्रवाह गर्ने कार्यविधिमा उल्लेख छ ।",
      "link": "https://gorkhapatraonline.com/news/178417",
      "image": "https://gorkhapatraonline.com/storage/media/314366/conversions/startup-business2023-03-30-02-37-14-original-thumb.jpg"
    },
    {
      "slug": "178416",
      "title": "पर्यटकको चापले उडान वृद्धि",
      "timestamp": 1762387200000,
      "source": "gp",
      "content": "सोलुखुम्बुको लुक्लास्थित तेन्जिङ हिलारी विमानस्थल यतिबेला निकै व्यस्त बनेको छ । यस विमानस्थलमा अहिले हवाईजहाज र हेलिकोप्टर गरी दैनिक १६० भन्दा बढी उडान हुन थालेको छ । सगरमाथालगायत विभिन्न हिमशृङ्खला अवलोकन गर्न आउने पर्यटकको चाप बढेसँगै विमानस्थलको व्यस्तता बढेको हो ।",
      "longContent": "सन्तोष राउतसोलुखुम्बु, कात्तिक २० गते । सोलुखुम्बुको लुक्लास्थित तेन्जिङ हिलारी विमानस्थल यतिबेला निकै व्यस्त बनेको छ । यस विमानस्थलमा अहिले हवाईजहाज र हेलिकोप्टर गरी दैनिक १६० भन्दा बढी उडान हुन थालेको छ । सगरमाथालगायत विभिन्न हिमशृङ्खला अवलोकन गर्न आउने पर्यटकको चाप बढेसँगै विमानस्थलको व्यस्तता बढेको हो । हिमाल आरोहणको मुख्य सिजनमा केही दिन मौसम प्रतिकूल भएर विभिन्न स्थानमा रोकिएका पर्यटक अहिले धमाधम आउने जाने गर्न थालेका छन् । यतिबेला सोलुखुम्बुको माथिल्लो क्षेत्रको मौसममा पनि सुधार आउन थालेकाले पर्यटकको चहलपहल बाक्लिन थालेको छ । पर्यटक बढेपछि लुक्ला विमानस्थलमा विभिन्न कम्पनीलाई उडान भर्न भ्यानभ्याइ छ । मङ्गलबार तारा एयरलाइन्स, सीता एयरलाइन्स, समिट एयरलाइन्सका हवाईजहाजले मात्र ८० उडान गरेको र विभिन्न कम्पनीका हेलिकोप्टरले दुई सयभन्दा बढी उडान गरेको नेपाल नागरिक उड्डयन प्राधिकरण लुक्लाका सिनियर एटिसी अफिसर अमनचन्द्र झाले जानकारी दिनुभयो । उहाँका अनुसार बुधबार हवाईजहाजले ६० र हेलिकोप्टरले एक सयभन्दा बढी उडान गरिसकेका छन् ।पर्यटकको चापका कारण यो सिजनमा लुक्ला विमानस्थलमा बढी उडान हुने गर्छ ।  अहिले लुक्लामा हवाईमार्गबाट मात्र दैनिक एक हजार पाँच सय पर्यटकको आवतजावत हुने गरेको छ । यसबाहेक पदमार्गबाट आउने पर्यटक पनि बढेको सगरमाथा राष्ट्रिय निकुञ्जको कार्यालय जोरसल्ले प्रवेशद्वारका कर्मचारीले बताएका छन् । पदमार्ग र हवाईमार्ग हुँदै सगरमाथा क्षेत्रमा प्रवेश गर्ने पर्यटकले जोरसल्ले प्रवेशद्वारमा अनिवार्य दर्ता गर्नु पर्छ । केन्द्रले पर्यटकलाई खुम्बु क्षेत्रमा जाँदा अपनाउनपर्ने नियम, ध्यान दिनुपर्ने विषयमा जानकारी दिने गरेको छ ।",
      "link": "https://gorkhapatraonline.com/news/178416",
      "image": "https://gorkhapatraonline.com/storage/media/314365/conversions/lukla-ma-plane_solu_santosh-original-thumb.jpg"
    },
    {
      "slug": "178415",
      "title": "लागत प्रभावी लगानी ढाँचा तय गर्न गृहकार्य",
      "timestamp": 1762387200000,
      "source": "gp",
      "content": "दशक लामो अवधिदेखि चर्चामा रहँदै आएको राष्ट्रिय गौरवको बुढीगण्डकी जलविद्युत् आयोजना निर्माणका लागि लागत प्रभावी लगानीको ढाँचा निर्धारण गर्न सरकारले पहल थालेको छ ।   कम्पनी मोडेलमा विकास गर्ने निधो गरिएको एक हजार दुई सय मेगावाटको आयोजनामा लगानी कसरी जुटाउने भन्ने गृहकार्य सुरु भएको हो । उक्त आयोजनाले जग्गा अधिग्रहणदेखि आयोजनाको स्वामित्वको विवाद झैल्दै आएको छ ।",
      "longContent": "काठमाडौँ, कात्तिक २० गते । दशक लामो अवधिदेखि चर्चामा रहँदै आएको राष्ट्रिय गौरवको बुढीगण्डकी जलविद्युत् आयोजना निर्माणका लागि लागत प्रभावी लगानीको ढाँचा निर्धारण गर्न सरकारले पहल थालेको छ । कम्पनी मोडेलमा विकास गर्ने निधो गरिएको एक हजार दुई सय मेगावाटको आयोजनामा लगानी कसरी जुटाउने भन्ने गृहकार्य सुरु भएको हो । उक्त आयोजनाले जग्गा अधिग्रहणदेखि आयोजनाको स्वामित्वको विवाद झैल्दै आएको छ ।ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकास कुलमान घिसिङले आयोजनाको लगानी ढाँचा (मोडालिटी) तत्काल टुङ्ग्याउन मन्त्रालयका सचिव, ऊर्जाविज्ञ तथा बुढीगण्डकी जलविद्युत् कम्पनी लिमिटेडका पदाधिकारीसँग मङ्गलबार छलफल गर्नुभएको हो । मन्त्री घिसिङले पदभार ग्रहणकै क्रममा यो आयोजना निर्माणका लागि आवश्यक पहल गर्ने प्रतिबद्धता सार्वजनिक गर्नुभएको थियो । छलफलमा कम्पनीका प्रमुख कार्यकारी अधिकृतसहितको टोलीले हालसम्म आयोजनाका सम्बन्धमा भएका प्रगति विवरण र लगानीका सम्भावित विकल्पबारे जानकारी गराएको थियो । मन्त्री घिसिङले वित्तीय मोडालिटी तय गर्दा सरकारमाथि वित्तीय भार नपर्ने र लगानी सम्भाव्य हुने गरी ५० प्रतिशत स्वपुँजी र ५० प्रतिशत ऋण रहने गरी तय गर्न कम्पनीका अधिकारीलाई सुझाव दिनुभएको छ ।  पेट्रोलियम पदार्थमा लगाइँदै आएको पूर्वाधार कर पनि यसमा सदुपयोग गर्नु आवश्यक हुने उहाँको भनाइ थियो । भन्सार महसुल एवं मूल्य अभिवृद्धि करलगायतका छुट दिइएमा आयोजना लगानीका लागि सम्भाव्य बन्न सक्ने आकलन मन्त्री घिसिङको छ । “पेट्रोलियम इन्धन आयातमा लगाइँदै आएको पूर्वाधार करको आधा रकम सिधै आयोजनाको खातामा जम्मा गर्ने व्यवस्था गर्न सकिएमा लगानीका लागि कुनै समस्या हुँदैन,” उहाँले भन्नुभयो, “नेपाल विद्युत् प्राधिकरणको साधारण सेयर निष्कासन गरेर पनि आयोजनाका लागि पैसा सङ्कलन गरिन्छ ।” बैठकमा ऊर्जा, जलस्रोत तथा सिँचाइ मन्त्रालयका सचिव चिरञ्जीवी चटौत, पूर्वसचिव अनुपकुमार उपाध्ययलगायत सहभागी हुनुहुन्थ्यो । उपाध्यायका अनुसार कम्पनीले विगतका छलफलमा आएका मोडेल तथा थप नयाँ सम्भाव्य लगानीका मोडेलबारे पनि अध्ययन गरी प्रस्ताव ल्याउन भनिएको छ । उहाँले भन्नुभयो, “आयोजना लामो समय अनिश्चितताको अवस्थामै रह्यो तर अब कम्पनी मोडेलमै विकास गर्ने गरी लगानीको मोडेल तय गर्ने प्रयास सुरु भएको छ ।” लगानीका प्रस्तावित मोडेलहालसम्म लगानीका लागि सरकारबाट सम्भाव्य पूर्ति लगानी (भिजिएफ) उपलब्ध हुँदा र नहुँदाका दुई वटा मोडालिटी बनेका छन् । पहिलो विकल्पमा सरकारले भिजिएफ उपलब्ध नगराएमा इक्विटी र ऋणको अनुपात क्रमशः २५ र ७५ प्रतिशत रहने प्रस्ताव गरिएको छ । यसका लागि जग्गा प्राप्तिलगायतका काममा सरकारबाट भएको खर्चलाई इक्विटीमा समावेश गर्ने, थप र सहुलियतपूर्ण ऋण लगानीका रूपमा उपलब्ध हुनुपर्ने प्रस्ताव गरिएको छ । दोस्रो विकल्पमा भिजिएफ उपलब्ध भएमा इक्विटी र ऋण अनुपात क्रमशः ३० र ७० प्रतिशत रहने प्रस्ताव गरिएको छ । जग्गा प्राप्ति, सार्वजनिक पूर्वाधारको पुनस्र्थापना, वातावरण संरक्षण र वनक्षेत्र प्रयोगका लागि खर्चबापतको आवश्यक ७३ अर्ब रुपियाँ सरकारले अति सहुलियतपूर्ण ऋण (भिजिएल) प्रदान गर्नुपर्ने प्रस्ताव गरिएको छ । यसरी लगानी हुने इक्विटीबापतको रकम सरकार, प्राधिकरण, कर्मचारी सञ्चय कोष, नागरिक लगानी कोष, नेपाल टेलिकम र सर्वसाधारण नागरिकबाट सङ्कलन गर्ने प्रस्ताव छ ।कम्पनीका प्रमुख कार्यकारी अधिकृत अरुण राजौरियाका अनुसार कम्पनीले यी मोडेललाई परिमार्जन गरेर ५०/५० प्रतिशतमा लग्ने विकल्पमा अब कम्पनी अग्रसर हुने छ । “ठुलो लगानीको आयोजना हुने भएकाले कम्पनीमा ऋणको भार कम गर्दा दिगो र सम्भाव्य हुने मन्त्री र हाम्रो बुझाइ छ । भिजिएफ, ऋण स्वपुँजीमा के कसरी व्यवस्था गर्दा उपयुक्त हुन्छ भन्नेमा हामीले विशेषज्ञ राखेर अध्ययन गरिरहेका छौँ,” रजौरियाले भन्नुभयो । परामर्शदाताले सन् २०१५ मा तयार पारेको प्रतिवेदन अनुसार आयोजनाको अनुमानित लागत दुई अर्ब ५९ करोड अमेरिकी डलर थियो । हालको मूल्यमा आयोजनाको अनुमानित लागत दुई अर्ब ७७ करोड डलर (करिब तीन खर्ब ३२ अर्ब रुपियाँ रहेको छ । आयोजनाको निर्माण अवधि आठ वर्ष रहेको छ । आयोजनाका अनुसार आयोजनाको विस्तृत परियोजना प्रतिवेदन र टेन्डर कागजात तयारी अवस्थामा छन् । आयोजनाको सबैभन्दा जटिल मानिएको जग्गा प्राप्तिको प्रगति करिब ९० प्रतिशत सम्पन्न भएको छ । जग्गाको मुआब्जा, संरचना, बोटबिरुवा तथा फलफूलको क्षतिपूर्तिबापत जग्गाधनीलाई ४२ अर्ब ६५ रुपियाँ वितरण भइसकेको छ । आयोजनाबाट भौतिक तथा आर्थिक रूपमा गोरखा र धादिङका आठ हजार ११७ घरपरिवारका प्रभावित हुने छन् । यसमध्ये तीन हजार ५६० घरपरिवार पूर्ण रूपमा विस्थापित हुने छन् । काठमाडौँ, चितवन, पोखरा जस्ता विद्युत् भार (लोड) सेन्टरबाट नजिक रहेका कारण पनि बुढीगण्डकी ऊर्जा सुरक्षाका दृष्टिकोणबाट रणनीतिक महìवको रहेको छ । गोरखा र धादिङ जिल्लाको सीमा भएर बग्ने बुढीगण्डकी नदी थुन्नका लागि २६३ मिटर अग्लो कर्भेचरयुक्त आर्च बाँध बनाइने छ । जसबाट धादिङका साबिकका १४ गाविस (हाल चार गाउँपालिका तथा एक नगरपालिका) र गोरखाका १३ गाविस (हाल चार गाउँपालिका) प्रभावित हुने छन् ।बाँध बाँधेपछि थुनिएको पानीको जलाशय माथिल्लो तटीय क्षेत्रमा ६३ वर्गकिलोमिटर फैलने छ । बुढीगण्डकीमा बन्ने ६३ वर्ग किलोमिटरका कारण रोजगारी, व्यवसाय, पर्यटन हब, माछापालनलगायतका लाभ लिन सकिने अवस्था छ । आयोजनाको अधिकतम जलसतह ५४० मिटरसम्म रहने छ । आयोजनाबाट वार्षिक तीन अर्ब ३८ करोड ३० लाख युनिट विद्युत् उत्पादन हुने छ ।",
      "link": "https://gorkhapatraonline.com/news/178415",
      "image": "https://gorkhapatraonline.com/storage/media/314364/conversions/budhigandaki-original-thumb.jpg"
    },
    {
      "slug": "178414",
      "title": "आलु उत्पादक पैँतिस हजार किसान लाभान्वित",
      "timestamp": 1762387200000,
      "source": "gp",
      "content": "किसानको पौरखमा औद्योगिक श्रम जोडिएर बनेको उत्पादन अमेरिकी बजारको खाजा बन्न पुगेको छ । देशभरका ३५ हजार किसानको परिश्रमको फललाई रुपन्देहीको शुद्धोधनमा रहेको फस्ट च्वाइस फुड्स प्रालिले ‘किसानको पौरख हाम्रो गौरब’ नारासहित नेपाली खाजा अमेरिका पठाएको छ । उक्त कम्पनीले किसानको उत्पादनमा प्रशोधन गरेर मूल्य अभिवृद्धि गरी फ्रेन्च फ्राइज पहिलो पटक अमेरिकी बजारमा पठाएको हो । किसानको परिश्रमको फल भए पनि उत्पादन फल नभएर कन्दमूल आलु हो ।",
      "longContent": "भैरहवा समाचारदाताभैरहवा, कात्तिक २० गते । किसानको पौरखमा औद्योगिक श्रम जोडिएर बनेको उत्पादन अमेरिकी बजारको खाजा बन्न पुगेको छ । देशभरका ३५ हजार किसानको परिश्रमको फललाई रुपन्देहीको शुद्धोधनमा रहेको फस्ट च्वाइस फुड्स प्रालिले ‘किसानको पौरख हाम्रो गौरब’ नारासहित नेपाली खाजा अमेरिका पठाएको छ । उक्त कम्पनीले किसानको उत्पादनमा प्रशोधन गरेर मूल्य अभिवृद्धि गरी फ्रेन्च फ्राइज पहिलो पटक अमेरिकी बजारमा पठाएको हो । किसानको परिश्रमको फल भए पनि उत्पादन फल नभएर कन्दमूल आलु हो ।फस्ट च्वाइस फुड्सले नेपाली आलुबाट उत्पादन गरेको ‘हिमालयन क्रिस्प’ र ‘हाम्रो फ्राइज’ ब्रान्डका फ्रेन्च फ्राइज मङ्गलबारदेखि अमेरिकी बजारतर्फ पठाएको हो । उद्योगका सञ्चालक कृष्ण पौडेलका अनुसार पहिलो चरणमा ४२ मेट्रिक टन फ्रेन्च फ्राइज अमेरिका पठाइएको हो । उक्त सामान बोकेका कन्टेनर भैरहवा भन्सार कार्यालयबाट कोलकाता बन्दरगाह हुँदै अमेरिका गइसकेका छन् । कोलकाताबाट पठाइएपछि करिब ५० दिनमा अमेरिकी बजारमा ती फ्राइज पुग्ने पौडेलले जानकारी दिनुभयो ।यस काममा उद्योगले ३५ हजारभन्दा बढी किसानलाई उत्पादन शृङ्खलामा जोडेको छ र वार्षिक करिब ४० हजार मेट्रिक टन आलु प्रयोग गर्छ । हाल उद्योगले कैलाली, नवलपुर, सिन्धुली, काभ्रेपलाञ्चोकसहित २६ जिल्लाका किसानबाट खेतमै गएर आलु खरिद गर्छ । गत वर्ष मात्रै किसानबाट दुई हजार मेट्रिक टनभन्दा बढी आलु खरिद गरिएको थियो । यस वर्ष १५ हजार मेट्रिक टन खरिद गरिएको छ । सञ्चालक पौडेलले कैलालीको घोडाघोडीबाट सबैभन्दा धेरै आलु उद्योगमा भित्रिएको बताउनुभयो ।उहाँका अनुसार तत्कालका लागि हरेक साता अमेरिका निर्यात गरिने छ र छिट्टै बेलायतमा पनि निर्यात सुरु गर्ने तयारी छ । साथै दुबई, मलेसिया र साउदी अरबलगायतका मुलुकमा पनि फ्रेन्च फ्राइज निर्यात गर्ने योजना छ । सञ्चालक पौडेलले अमेरिकामा निर्यात गर्नुअघि उत्पादनको गुणस्तर परीक्षण गरिएको र सबै सूचक उत्कृष्ट देखिएपछि निर्यात गरिएको बताउनुभयो ।भैरहवा भन्सार कार्यालयका प्रमुख शिवलाल न्यौपानेले फ्रेन्च फ्राइजको विदेश निर्यात नेपालका लागि सुखद सुरुवात भएको उल्लेख गर्दै यसबाट करिब ४० हजार अमेरिकी डलर आम्दानी हुने जानकारी दिनुभयो । फस्ट च्वाइस फुड्सले पाँच वर्षअघि शुद्धोधनमा उत्पादन सुरु गरेको हो । गत असार ५ गते औपचारिक रूपमा ‘फस्ट च्वाइस’ ब्रान्डका उत्पादन सार्वजनिक गरिएको थियो ।नेपालमा अहिलेसम्म प्रायः फ्रेन्च फ्राइज विदेशबाट आयात हुँदै आएको भए पनि उक्त उद्योगले छोटो समयमा नै ७५ प्रतिशत नेपाली बजारमा आफ्नो उत्पादन पु¥याएको जनाइएको छ । दुई अर्ब रुपियाँको लगानीमा स्थापना गरिएको उद्योगमा अत्याधुनिक युरोपियन प्रविधियुक्त मेसिन जडान गरिएको छ, जसले एक घण्टामा दुई टनसम्म फ्रेन्च फ्राइज उत्पादन गर्न सक्छ ।हाल फस्ट च्वाइस फुड्सका उत्पादन काठमाडौँ, पोखरा, चितवन, बुटवल, इटहरी, दाङ र नेपालगन्जलगायतका सहरमा पाँच वटा वितरक, १२ चेन रेस्टुरेन्ट, १५० सप्लायर्स, चार सयभन्दा बढी रेस्टुरेन्ट र १७१ मोडर्न मार्टमार्फत उपभोक्तासम्म पुगेका छन् ।कम्पनीले फ्रेन्च फ्राइजसँगै क्रिनिकल कट, स्माइल्स, ह्यास ब्राउन, स्मोकी बाइट्स, आलु टिक्का, भेग स्टिक, पोटेटो वेजेस र भेग बर्गर प्याटी जस्ता उत्पादन पनि बजारमा उपलब्ध गराउँदै आएको छ ।",
      "link": "https://gorkhapatraonline.com/news/178414",
      "image": "https://gorkhapatraonline.com/storage/media/314363/conversions/Aalu-export-original-thumb.jpg"
    },
    {
      "slug": "178413",
      "title": "मलेसियालाई पठाइयो कूटनीतिक नोट",
      "timestamp": 1762387200000,
      "source": "gp",
      "content": "परराष्ट्र मन्त्रालयले श्रम, रोजगार तथा सामाजिक सुरक्षा मन्त्रालयबाट मलेसियाको परराष्ट्र मन्त्रालयलाई कूटनीतिक नोट पठाइसकेको जनाएको छ ।   श्रम मन्त्रालयले परराष्ट्र मन्त्रालयमार्फत मलेसिया सरकारले नेपालसहितका देशमा रहेका वैदेशिक रोजगार व्यवसायीका लागि तोकेको मापदण्ड तत्काल कार्यान्वयन गर्न नसकिने आशयसहितको कूटनीतिक नोट पठाएको हो ।",
      "longContent": "गोरखापत्र समाचारदाता काठमाडौँ, कात्तिक २० गते । परराष्ट्र मन्त्रालयले श्रम, रोजगार तथा सामाजिक सुरक्षा मन्त्रालयबाट मलेसियाको परराष्ट्र मन्त्रालयलाई कूटनीतिक नोट पठाइसकेको जनाएको छ । श्रम मन्त्रालयले परराष्ट्र मन्त्रालयमार्फत मलेसिया सरकारले नेपालसहितका देशमा रहेका वैदेशिक रोजगार व्यवसायीका लागि तोकेको मापदण्ड तत्काल कार्यान्वयन गर्न नसकिने आशयसहितको कूटनीतिक नोट पठाएको हो । परराष्ट्र मन्त्रालयका प्रवक्ता लोकबहादुर पौडेल क्षेत्रीले श्रम मन्त्रालयबाट आएको कूटनीतिक नोट बुधबार मलेसियाको परराष्ट्र मन्त्रालयमा पठाइसकेको जानकारी दिनुभयो । श्रम मन्त्रालयका प्रवक्ता पीताम्बर घिमिरेले मङ्गलबार परराष्ट्र मन्त्रालयमार्फत पठाएको पत्रमा अहिलेको सर्त जटिल रहेको र दुई पक्षीय वार्ताबाट समस्या समाधान गर्न सकिने उल्लेख गरेको जानकारी दिनुभयो । उहाँले भन्नुभयो, “सर्त अप्ठ्यारो भएको प्रश्न उठेपछि तत्कालै कार्यान्वयन गर्न नसकिने भएपछि हामीले परराष्ट्र मन्त्रालयमार्फत मलेसिया परराष्ट्रलाई पत्राचार गरेका हौँ ।”यसबारे द्विपक्षीय वार्ता गरेर समाधान गर्न सकिने विषयमा कूटनीतिक पहलबाट सहजीकरण गरिदिन श्रम मन्त्रालयले परराष्ट्र मन्त्रालयलाई आग्रहसमेत गरेको छ । मलेसिया सरकारले मलेसियामा बढी श्रमिक पठाउने नेपालसहितका विभिन्न पाँच देशमा केही दिनपहिले १० मापदण्ड पूरा गरेका कम्पनीबाट मात्रै श्रमिक लैजाने जनाएको थियो । मलेसियाले नेपालसहित श्रमिक पठाउने स्रोत मुलुक बङ्गलादेश, भारत, पाकिस्तान र म्यान्मारका परराष्ट्र मन्त्रालयमार्फत म्यानपावरका लागि १० वटा मापदण्ड तोकेर पत्राचार गरेको थियो । मलेसियाले दुई देशबिच मर्यादित श्रम आप्रवासनलाई अभ्यास गर्न उचित सङ्ख्यामा कम्पनी छनोट गर्न ती देशका कम्पनीका लागि १० वटा मापदण्ड निर्धारण गरेर पत्रमा उल्लेख थियो । त्यस मापदण्ड अनुसार कम्पनीको सिफारिस गर्न स्रोत देशलाई कात्तिक २९ गतेको समयसीमा दिइएको छ ।ती मापदण्ड पूरा गरेका कम्पनीको सङ्ख्या निकै कम रहेको, मलेसियाले सीमित कम्पनीलाई मात्रै लाभ दिने र श्रमिक माथि आर्थिक भार थप्ने उद्देश्यले नयाँ मापदण्ड ल्याएको आरोप व्यवसायीको छ । व्यवसायीले मलेसिया र नेपाल दुवैको श्रम कूटनीति श्रमिकमैत्री मानिँदै आएका बेला जारी भएको यो मापदण्डलाई धेरैले केही ठुला व्यवसायीलाई मात्रै फाइदा पुग्ने गरी बनाइएको आरोप लगाएका छन् ।",
      "link": "https://gorkhapatraonline.com/news/178413",
      "image": "https://gorkhapatraonline.com/storage/media/314362/conversions/shram-original-thumb.jpg"
    },
    {
      "slug": "178372",
      "title": "चीनद्वारा अमेरिकी सामानमा थप शुल्क स्थगित",
      "timestamp": 1762300800000,
      "source": "gp",
      "content": "चिनियाँ राष्ट्रपति सी जिनपिङ र अमेरिकी राष्ट्रपति डोनाल्ड ट्रम्पबिच गत हप्ताको भेटवार्तामा भएको सम्झौतालाई औपचारिक रूप दिँदै चीनले अमेरिकी सामानमा लगाइने अतिरिक्त शुल्क एक वर्षका लागि स्थगित गर्ने निर्णय गरेको छ ।",
      "longContent": "बेइजिङ, कात्तिक १९ गते । चिनियाँ राष्ट्रपति सी जिनपिङ र अमेरिकी राष्ट्रपति डोनाल्ड ट्रम्पबिच गत हप्ताको भेटवार्तामा भएको सम्झौतालाई औपचारिक रूप दिँदै चीनले अमेरिकी सामानमा लगाइने अतिरिक्त शुल्क एक वर्षका लागि स्थगित गर्ने निर्णय गरेको छ । यससँगै विश्वका दुई ठुला अर्थतन्त्रबिचको नाजुक व्यापार युद्धविराम आगामी वर्षसम्म कायम रहने भएको छ । बेइजिङको स्टेट काउन्सिललाई उद्धृत गर्दै चीनको वित्त मन्त्रालयले बुधबार आफ्नो वेबसाइटमार्फत प्रकाशित गरेको विज्ञप्तिमा भनिएको छ, “अमेरिकी सामानमा लगाइने २४ प्रतिशत कर एक वर्षका लागि स्थगित गरिने छ र १० प्रतिशत कर भने यथावत् रहने छ ।” उक्त निर्णय नोभेम्बर १० देखि लागु हुने छ । मन्त्रालयका अनुसार यो कदम ‘चीन-अमेरिका आर्थिक र व्यापार परामर्शमा पुगेको सहमति’ अनुसार आएको हो । दुई राष्ट्रका शीर्ष नेताले अक्टोबरको अन्त्यतिर दक्षिण कोरियामा भएको भेटवार्तामा आपसी सहमतिबाट व्यापारिक तनाव घटाउने प्रारम्भिक कदम चाल्नु भएको थियो । त्यसले पछिल्ला महिनामा अनेकौँ चरणमा चलेको वार्तालाई स्थायित्व दिँदै प्रभावकारीरूपमा एक वर्षको युद्धविराम विस्तार गरेको बताइएको छ ।मङ्गलबार राष्ट्रपति ट्रम्पले पनि वासिङ्टनले चिनियाँ आयातमा लगाइएको अतिरिक्त शुल्क २० प्रतिशतबाट घटाएर १० प्रतिशतमा ल्याउने निर्णयको घोषणा गर्नु भएको थियो । यो त्यस्तै गरी नोभेम्बर १० बाट लागु हुने छ । गत वर्षदेखि एकअर्काका वस्तुमा लगातार उच्च कर लगाइँदै आएपछि बेइजिङ र वासिङ्टनबिचको तनावले विश्व बजारमा अनिश्चितता निम्त्याएको थियो । कुनै चरणमा दुवै देशका कर दर तीन अङ्कको स्तरमा पुगेका थिए, जसले द्विपक्षीय व्यापारलाई ठप्प पार्ने अवस्था ल्याएको थियो । हालैका महिनामा निर्यात नियन्त्रण, प्रविधि हस्तान्तरण र औद्योगिक नीतिजस्ता विषयमा उत्पन्न तनावका बिच दुवै देशका शीर्ष आर्थिक अधिकारीले वार्ताको माध्यमबाट असहज शान्ति कायम राखेका छन् ।छुट्टै वक्तव्यमा, चीनले अमेरिकी कृषि उत्पादनमा लगाइएको ‘अतिरिक्त कर उपाय कार्यान्वयन गर्न अस्थायीरूपमा रोक लगाउने’ घोषणा गरेको छ । यो निर्णय ट्रम्प प्रशासनले चीनमाथि फेन्टानिल नियन्त्रण सम्बन्धी कठोर नीति अपनाउँदै अतिरिक्त कर दोब्बर बनाउने कदमको प्रतिक्रिया स्वरूप आएको हो । अब ती कर पुनः १० प्रतिशतमा झर्ने छन् ।बेइजिङले विगतमा अमेरिकाबाट आयात हुने कुखुरा, गहुँ, मकै र कपासमा १५ प्रतिशत र सोयाबिन, सुँगुरको मासु, गाईको मासु, दुग्ध तथा अन्य कृषि उत्पादनमा थप १० प्रतिशत शुल्क लगाएको थियो । ती कदमले विशेषतः अमेरिकी किसान-ट्रम्पको मुख्य राजनीतिक समर्थन आधार-लाई गम्भीर असर पारेको थियो ।गत वर्ष मात्र अमेरिकी सोयाबिन निर्यातको आधाभन्दा बढी चीनमा गएका थिए, तर व्यापार विवाद तीव्र बन्दै गएपछि चीनले ती सबै अर्डर रद्द गरेको थियो । वार्तापछि चीनले दुर्लभ पृथ्वी तत्वको निर्यातमा लगाइएका प्रतिबन्ध पनि एक वर्षका लागि निलम्बन गर्न सहमति जनाएको छ । यी तत्व रक्षा उद्योग, विद्युतीय सवारी साधन र उपभोक्ता इलेक्ट्रोनिक्स निर्माणमा अत्यावश्यक मानिन्छन् र यस क्षेत्रमा चीनको वैश्विक प्रभुत्व रहेको छ ।चिनियाँ वाणिज्य मन्त्रालयका अनुसार वासिङ्टनले पनि कालोसूचीमा परेका विदेशी कम्पनीका ५० प्रतिशत साझेदारी भएका सहायक कम्पनीमा लगाइने ‘एन्टिटी लिस्ट’ निर्यात प्रतिबन्ध एक वर्षका लागि स्थगित गर्ने सहमति जनाएको छ । अमेरिकी सरकारले चीनको जहाज निर्माण उद्योगमाथि लक्षित प्रतिबन्धात्मक उपाय पनि एक वर्षका लागि रोक्ने निर्णय गरेको छ । यससँगै दुवै पक्षले एकअर्काका जहाजमा लगाइँदै आएका पोर्ट शुल्क पनि निलम्बन गर्ने भएका छन् । अमेरिकाको पछिल्लो कदमपछि चीनले आफ्नो ‘प्रतिआक्रमणात्मक शुल्क नीति’ पनि एक वर्षका लागि स्थगित गर्ने घोषणा गर्दै द्विपक्षीय आर्थिक सम्बन्ध सुधारतर्फ सकारात्मक सन्देश दिएको छ । रासस/एएफपी",
      "link": "https://gorkhapatraonline.com/news/178372",
      "image": "https://gorkhapatraonline.com/storage/media/314286/conversions/kar-original-thumb.jpg"
    },
    {
      "slug": "178368",
      "title": "नेप्से परिसूचकमा दोहोरो अङ्कको सुधार",
      "timestamp": 1762300800000,
      "source": "gp",
      "content": "नेपाल स्टक एक्सचेन्ज (नेप्से) परिसूचकमा दोहोरो अङ्कको सुधार देखिएको छ । आज नेप्से परिसूचक १२ दशमलव १७ अङ्कले बढेर दुई हजार ६०७ दशमलव ४२ को बिन्दुमा कायम भएको हो ।",
      "longContent": "काठमाडौँ, कात्तिक १९ गते । नेपाल स्टक एक्सचेञ्ज (नेप्से) परिसूचकमा दोहोरो अङ्कको सुधार देखिएको छ । आज नेप्से परिसूचक १२ दशमलव १७ अङ्कले बढेर दुई हजार ६०७ दशमलव ४२ को विन्दुमा कायम भएको हो ।आज ३१२ कम्पनीको ९२ लाख १८ हजार ८१० कित्ता शेयर ४२ हजार ८७९ पटक खरिदबिक्री हुँदा चार अर्ब ६८ करोड १९ लाख २२ हजार ८१४ दशमलव ९६ को कारोबार भएको छ । आजको कारोबारमा होटल तथा पर्यटन र म्युचुअल फन्ड समूहबाहेक अरू सबै समूहको उपसूचक बढेको छ ।कारोबार रकम र शेयर सङ्ख्याका आधारमा आज सबैभन्दा बढी युनियन हाइड्रोपावर लिमिटेडको ३८ करोड ६१ लाख ५२ हजार ४८४ बराबरको सात लाख १० हजार २५९ कित्ता शेयर किनबेच भएको छ । रासस",
      "link": "https://gorkhapatraonline.com/news/178368",
      "image": "https://gorkhapatraonline.com/storage/media/314285/conversions/Stock-exchange-original-thumb.jpg"
    },
    {
      "slug": "178338",
      "title": "सुनचाँदीको मूल्य घट्यो",
      "timestamp": 1762300800000,
      "source": "gp",
      "content": "स्थानीय बजारमा सुनचाँदीको मूल्य घटेको छ । आज सुन तोलामा रू. एक हजार एक सय र चाँदी तोलामा रू २५ ले घटेको हो ।",
      "longContent": "काठमाडौँ,  कात्तिक १९ गते ।  स्थानीय बजारमा सुनचाँदीको मूल्य घटेको छ । आज सुन तोलामा रू. एक हजार एक सय र चाँदी तोलामा रू. २५ ले घटेको हो ।नेपाल सुनचाँदी व्यवसायी महासङ्घका अनुसार आज सुन प्रतितोला रू. दुई लाख ३७ हजार २०० र चाँदी प्रतितोला रू. दुई हजार ९९० मा कारोबार भइरहेको छ । अन्तरराष्ट्रिय बजारमा आज सुन प्रतिऔँस तीन हजार ९७० अमेरिकी डलर हाराहारीमा कारोबार भइरहेको छ । रासस",
      "link": "https://gorkhapatraonline.com/news/178338",
      "image": "https://gorkhapatraonline.com/storage/media/314198/conversions/_gold-original-thumb.jpg"
    },
    {
      "slug": "178300",
      "title": "फ्रोजन फ्रेन्च फ्राइज अमेरिका निर्यात",
      "timestamp": 1762300800000,
      "source": "gp",
      "content": "भैरहवा भन्सार कार्यालयमार्फत रु ५४ लाख ८८ हजार एक सय ५८ बराबरको ‘फ्रोजन फ्रेन्च फ्राइज’ पहिलो पटक अमेरिका निर्यात गरेको छ ।",
      "longContent": "काठमाडौँ, कात्तिक १९ गते । भैरहवा भन्सार कार्यालयमार्फत रु ५४ लाख ८८ हजार एक सय ५८ बराबरको ‘फ्रोजन फ्रेन्च फ्राइज’ पहिलो पटक अमेरिका निर्यात गरेको छ ।रुपन्देहीमा अवस्थित फूट च्वाइस फुड्स प्रालिबाट अमेरिकास्थित जेन्टको एलएलसीलाई दुई कन्टेर अर्थात् ४३ हजार पाँच सय २० किलोग्राम फ्रोजन फ्रेन्च फ्राइज निर्यात भएको हो ।भैरहवा भन्सार कार्यालयले जारी गरेको विज्ञप्ति अनुसार, नेपालमा उत्पादित खाद्य वस्तुले अमेरिका जस्तो प्रतिस्पर्धात्मक बजारमा प्रवेश पाएको छ । यसबाट नेपाली उद्योगको विकास, वैदेशिक मुद्रा आर्जन र उद्यमशिलता निर्माणमा महत्वपूर्ण टेवा पुग्ने विश्वास लिइएको भन्सार कार्यालयले जनाएको छ ।अमेरिकी बजारमा नेपाली फ्रेन्च प्राइजको प्रवेशले भविष्यमा थप नेपाली उत्पादनको विश्वबजार विस्तारको ढोका खोल्ने विश्वास लिइएको छ । भैरहवा भन्सार कार्यालय निर्यात प्रवद्र्धनका लागि आवश्यक सेवा सुविधा, सूचनाको पहुँच र प्रक्रियागत सहजतामा निरन्तर सुधार गर्न प्रतिवद्ध रहेको भन्सार कार्यालयले जनाएको छ ।निजी क्षेत्र, उत्पादनकर्ता, ढुवानी तथा गुणस्तर नियमन निकायसँगको सहकार्यलाई अझ सुदृढ बनाउँदै जानेतर्फ प्राथमिकतामा रहने समेत भैरहवा भन्सार कार्यालयले स्पष्ट पारेको छ ।",
      "link": "https://gorkhapatraonline.com/news/178300",
      "image": "https://gorkhapatraonline.com/storage/media/314139/conversions/french-fry-original-thumb.jpg"
    },
    {
      "slug": "178290",
      "title": "यस्तो छ बुधवारको विदेशी मुद्राको विनिमयदर",
      "timestamp": 1762300800000,
      "source": "gp",
      "content": "राष्ट्र बैंकका अनुसार अमेरिकी डलर एकको खरिददर १४१ रुपियाँ  ५६ पैसा र बिक्रीदर १४२ रुपियाँ १६ पैसा निर्धारण गरिएको छ ।",
      "longContent": "काठमाडौँ, कात्तिक १९ गते । नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ।राष्ट्र बैंकका अनुसार अमेरिकी डलर एकको खरिददर १४१ रुपियाँ  ५६ पैसा र बिक्रीदर १४२ रुपियाँ १६ पैसा निर्धारण गरिएको छ ।यस्तै, युरोपियन युरो एकको खरिददर १६२ रुपियाँ  ८६ पैसा र बिक्रीदर १६३ रुपियाँ  ५५ पैसा, युके पाउण्ड स्ट्रलिङ एकको खरिददर १८५ रुपैयाँ ०६ पैसा र बिक्रीदर १८५ रुपैयाँ ८५ पैसा, स्वीस फ्रयाङ्क एकको खरिददर १७५ रुपैयाँ ०९ पैसा र बिक्रीदर १७५ रुपियाँ  ८३ पैसा कायम गरिएको छ । अष्ट्रेलियन डलर एकको खरिददर ९२ रुपियाँ ०६ पैसा र बिक्रीदर ९२ रुपैयाँ ४५ पैसा, क्यानेडियन डलर एकको खरिददर १०० रुपैयाँ ६० पैसा र बिक्रीदर १०१ रुपैयाँ ०३ पैसा, सिङ्गापुर डलर एकको खरिददर १०८ रुपैयाँ ४५ पैसा र बिक्रीदर १०८ रुपैयाँ ९१ पैसा तोकिएको छ ।जापानी येन १० को खरिददर नौ रुपियाँ  २२ पैसा र बिक्रीदर नौ रुपियाँ २६ पैसा, चिनियाँ युआन एकको खरिददर १९ रुपियाँ  ८७ पैसा र बिक्रीदर १९ रुपियाँ  ९५ पैसा, साउदी अरेबियन रियाल एकको खरिददर ३७ रुपियाँ  ७४ पैसा र बिक्रीदर ३७ रुपियाँ  ९० पैसा, कतारी रियाल एकको खरिददर ३८ रुपियाँ  ८४  पैसा र बिक्रीदर ३९ रुपियाँ  कायम भएको छ । केन्द्रीय बैंकका अनुसार थाइ भाट एकको खरिददर चार रुपियाँ ३५ पैसा र बिक्रीदर चार रुपियाँ  ३७ पैसा, युएई दिराम एकको खरिददर ३८ रुपियाँ ५४ पैसा र बिक्रीदर ३८ रुपियाँ ७० पैसा, मलेसियन रिङ्गेट एकको खरिददर ३३ रुपियाँ  ७२ पैसा र बिक्रीदर ३३ रुपियाँ  ८७ पैसा, साउथ कोरियन वन १०० को खरिददर नौ रुपियाँ  ९५ पैसा र बिक्रीदर नौ रुपियाँ  ८९ पैसा, स्वीडिस क्रोनर एकको खरिददर १४ रुपियाँ  ८३ पैसा र बिक्रीदर १४ रुपियाँ  ८९ पैसा  र डेनिस क्रोनर एकको खरिददर २१ रुपियाँ  ८१ पैसा र बिक्रीदर २१ रुपियाँ  ९१ पैसा तोकिएको छ । राष्ट्र बैंकले हङकङ डलर एकको खरिददर १८ रुपियाँ २१ पैसा र बिक्रीदर १८ रुपियाँ २९ पैसा, कुवेती दिनार एकको खरिददर ४६० रुपियाँ ५७ पैसा र बिक्रीदर ४६२ रुपियाँ ५२ पैसा, बहराइन दिनार एकको खरिददर ३७५ रुपियाँ ४७ पैसा र बिक्रीदर ३७७ रुपियाँ  ०६ पैसा, ओमनी रियाल एकको खरिददर ३६७ रुपैयाँ ६७ पैसा र बिक्रीदर ३६९ रुपियाँ २३ पैसा रहेको छ । भारतीय रुपियाँ एक सयको खरिददर १६० रुपियाँ  र बिक्रीदर १६० रुपियाँ  १५ पैसा तोकेको छ ।राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ। वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।रासस",
      "link": "https://gorkhapatraonline.com/news/178290",
      "image": "https://gorkhapatraonline.com/storage/media/314127/conversions/dolor-original-thumb.jpg"
    },
    {
      "slug": "178285",
      "title": "दुई अर्ब पाँच करोडको धान र तरकारी नोक्सान",
      "timestamp": 1762300800000,
      "source": "gp",
      "content": "मोन्था चक्रवातका कारण यही कात्तिक १५ देखि १७ गतेसम्म परेको अविरल वर्षाले कोशी प्रदेशमा धान र तरकारी बालीमा मात्र दुई अर्ब पाँच करोड रुपियाँभन्दा बढीको क्षति भएको छ । प्रदेश कृषि विकास निर्देशनालय, विराटनगरले सार्वजनिक गरेको प्रारम्भिक तथ्याङ्क अनुसार धान र तरकारी बालीमा यति ठुलो नोक्सानी भएको हो ।",
      "longContent": "शशिधर पराजुलीविराटनगर, कात्तिक १९ गते । मोन्था चक्रवातका कारण यही कात्तिक १५ देखि १७ गतेसम्म परेको अविरल वर्षाले कोशी प्रदेशमा धान र तरकारी बालीमा मात्र दुई अर्ब पाँच करोड रुपियाँभन्दा बढीको क्षति भएको छ । प्रदेश कृषि विकास निर्देशनालय, विराटनगरले सार्वजनिक गरेको प्रारम्भिक तथ्याङ्क अनुसार धान र तरकारी बालीमा यति ठुलो नोक्सानी भएको हो ।निर्देशनालयका अनुसार प्रदेशको १२ हजार ६३२ हेक्टर क्षेत्रफलमा लगाइएको बालीनालीमा क्षति हुँदा ५८ हजार २६७.२६ मेट्रिक टन धान र तरकारी नष्ट भएको छ । निर्देशनालयकी सूचना अधिकारी पूर्णमाया गुरुङले दिएको जानकारी अनुसार समग्रमा दुई अर्ब पाँच करोड ५४ लाख ३६ हजार ७९० रुपियाँ बराबरको क्षति भएको छ । तथ्याङ्क अनुसार झापा, मोरङ र सुनसरी जिल्लामा सबैभन्दा बढी क्षति भएको छ । झापामा चार हजार ३६४ हेक्टर क्षेत्रफलमा लगाइएको २१ हजार ८२० मेट्रिक टन धान नष्ट हुँदा करिब ७८ करोड ११ लाख ५६ हजार रुपियाँको नोक्सानी भएको छ ।मोरङमा तीन हजार ४२१ हेक्टरको १६ हजार ४२०.८ मेट्रिक टन धानमा क्षति पुग्दा ५८ करोड ७८ लाख ६४ हजार रुपियाँ बराबरको क्षति हुने अनुमान गरिएको छ ।सुनसरीमा दुई हजार ८५१ हेक्टरमा लगाइएको १२ हजार ६५८.४४ मेट्रिक टन धान नष्ट हुँदा ४५ करोड ३१ लाख ७२ हजार रुपियाँको क्षति भएको छ । यसका साथै सुनसरीमा दुई सय हेक्टरमा लगाएको तरकारी बाली नष्ट हुँदा थप चार करोड रुपियाँको नोक्सानी भएको छ ।पहाडी जिल्लामा पनि वर्षाले धानबालीमा उल्लेख्य क्षति पु¥याएको छ । उदयपुरमा ३२३ हेक्टर, इलाममा २६८ हेक्टर, पाँचथरमा १४४ हेक्टर, ताप्लेजुङमा १२० हेक्टर, धनकुटामा ११८ हेक्टर, तेह्रथुममा १५७ हेक्टर, भोजपुरमा २५० हेक्टर, खोटाङमा दुई सय हेक्टर, ओखलढुङ्गामा ७६ हेक्टर, सोलुखुम्बुमा १५ हेक्टर र सङ्खुवासभामा १२५ हेक्टर धान बालीमा क्षति पुगेको निर्देशनालयले जनाएको छ । किसानले लगाएको धान बालीमा ठुलो क्षेत्रफलमा क्षति भए पनि किसानले बिमा नगरेका कारण क्षतिपूर्ति पाउने अवस्था नरहेको निर्देशनालयले जनाएको छ । निर्देशनालयका अनुसार तराईका जिल्लामा काटेर सुकाउन राखिएको करिब २० प्रतिशत धान ढलेको र त्यसमध्ये २५ देखि ३० प्रतिशतसम्म क्षति भएको छ । त्यस्तै पहाडी जिल्लामा आठदेखि १० प्रतिशत धान ढलेकोमा करिब २५ प्रतिशत र हिमाली जिल्लामा पाँचदेखि छ प्रतिशत धान ढलेकोमा करिब २५ प्रतिशत क्षति भएको अनुमान गरिएको छ ।",
      "link": "https://gorkhapatraonline.com/news/178285",
      "image": "https://gorkhapatraonline.com/storage/media/314121/conversions/DhanBalib_uZKcMjXVqR-original-thumb.jpg"
    },
    {
      "slug": "178284",
      "title": "बेलायती निजी क्षेत्रलाई नेपालमा लगानी गर्न आग्रह",
      "timestamp": 1762300800000,
      "source": "gp",
      "content": "उद्योग, वाणिज्य तथा आपूर्तिमन्त्री अनिलकुमार सिन्हाले बेलायती निजी क्षेत्रलाई नेपालमा लगानी गर्न आग्रह गर्नुभएको छ । नेपालका लागि बेलायतका राजदूत रोब फेनले मन्त्री सिन्हासँग गरेको भेटवार्तामा उहाँले नेपालमा भएको राजनीतिक स्थायित्व र नीति सुधारले लगानीको वातावरण सुधारिएको त्यस्तो आग्रह गर्नुभएको हो ।",
      "longContent": "गोरखापत्र समाचारदाताकाठमाडौँ, कात्तिक १९ गते । उद्योग, वाणिज्य तथा आपूर्तिमन्त्री अनिलकुमार सिन्हाले बेलायती निजी क्षेत्रलाई नेपालमा लगानी गर्न आग्रह गर्नुभएको छ । नेपालका लागि बेलायतका राजदूत रोब फेनले मन्त्री सिन्हासँग गरेको भेटवार्तामा उहाँले नेपालमा भएको राजनीतिक स्थायित्व र नीति सुधारले लगानीको वातावरण सुधारिएको त्यस्तो आग्रह गर्नुभएको हो । मन्त्री सिन्हाले नेपालका विकासका प्राथमिकता, विशेष गरी औद्योगिक विकास, व्यापार प्रवर्धन र निजी क्षेत्र सुदृढीकरण रहेको जानकारी गराउँदै दिगो विकासका लागि बेलायतको निरन्तर सहकार्य आवश्यक रहेको बताउनुुभयो । नेपालका दिगो आर्थिक विकास, सुशासन, जवाफदेहिता र पारदर्शी शासनप्रणालीका लागि आवश्यक सहयोगबारे छलफल भएको मन्त्रालयले जनाएको छ ।मन्त्री सिन्हाले नेपाल–बेलायत सम्बन्ध ऐतिहासिक र विश्वासमूलक रहेको उल्लेख गर्दै भावी दिनमा पारस्परिक हितका क्षेत्रमा सहकार्यलाई अझ सुदृढ बनाइने विश्वास व्यक्त गर्नुभयो । भेटमा राजदूत रोब फेनले नेपालसँगको दीर्घकालीन विकास साझेदारीप्रति बेलायतको प्रतिबद्धता दोहो¥याउँदै औद्योगिक विकास, वैदेशिक व्यापार, बौद्धिक सम्पत्ति अधिकार तथा पर्यटन क्षेत्रको प्रवर्धनमा सहकार्य गर्न बेलायत तयार रहेको बताउनुभयो । सन् २०२४ मा हस्ताक्षर भएको ग्रिन ग्रोथ नेपाल जिजिएन र नेपाल इन बिजिनेस (एनआइबी) कार्यक्रमको प्रभावकारी कार्यान्वयनबाट नेपालको हरित उद्योग, समावेशी विकास र गरिबी निवारणमा योगदान पुग्ने विषयमा छलफल भएको थियो ।सन् २०२६ पछि नेपाल कम विकसित देशको सूचीबाट बाहिरिने तयारी, सन् २०३० सम्मको दिगो विकास लक्ष्य हासिल गर्ने प्रतिबद्धता र दुवै देशबिच व्यापार तथा लगानी प्रवर्धनका उपायबारे पनि विस्तृत छलफल भएको मन्त्रालयले जनाएको छ ।",
      "link": "https://gorkhapatraonline.com/news/178284",
      "image": "https://gorkhapatraonline.com/storage/media/314120/conversions/rajdoot-original-thumb.jpg"
    },
    {
      "slug": "178283",
      "title": "संस्थागत आर्थिक अपराधविरुद्ध सहकार्य",
      "timestamp": 1762300800000,
      "source": "gp",
      "content": "नेपाल चार्टर्ड एकाउन्टेन्ट संस्था (आइक्यान) र नेपाल प्रहरीको केन्द्रीय अनुसन्धान ब्युरो (सिआइबी) ले संस्थागत आर्थिक अपराधविरुद्ध सहकार्य गर्ने भएका छन् ।  सहकार्यका लागि मङ्गलबार आइक्यानका अध्यक्ष सिए नीलबहादुर सारूमगर र सिआइबी प्रमुख प्रहरी अतिरिक्त महानिरीक्षक डा. मनोजकुमार केसीले समझदारीपत्रमा हस्ताक्षर गर्नुभएको छ ।",
      "longContent": "गोरखापत्र समाचारदाताकाठमाडौँ, कात्तिक १९ गते । नेपाल चार्टर्ड एकाउन्टेन्ट संस्था (आइक्यान) र नेपाल प्रहरीको केन्द्रीय अनुसन्धान ब्युरो (सिआइबी) ले संस्थागत आर्थिक अपराधविरुद्ध सहकार्य गर्ने भएका छन् ।सहकार्यका लागि मङ्गलबार आइक्यानका अध्यक्ष सिए नीलबहादुर सारूमगर र सिआइबी प्रमुख प्रहरी अतिरिक्त महानिरीक्षक डा. मनोजकुमार केसीले समझदारीपत्रमा हस्ताक्षर गर्नुभएको छ ।संस्थागत आर्थिक अपराध अनुसन्धानका लागि दक्षता अभिवृद्धि गर्नु लेखा परीक्षणसँग सम्बन्धित विषयमा सूचना आदानप्रदान गरी दुई निकायबिच समन्वय र सहकार्य स्थापित गर्नु सहकार्यको उद्देश्य रहेको उल्लेख छ ।समझदारी अनुसार ब्युरोले विषयसँग सम्बन्धित प्राविधिक तथा विशेषज्ञता माग गरेमा आक्यानले सहयोग गर्ने जनाइएको छ । फरेन्सिक अकाउन्टिङ एन्ड फ्रडडिटेक्सन (एफएएफडी) सर्टिफिकेसन कोर्समा ब्युरोका कर्मचारीलाई संलग्न गराइने पनि समझदारीमा उल्लेख छ । संस्थाका सदस्यविरुद्ध कुनै जाहेरी वा उजुरी परेको अवस्थामा सो सम्बन्धमा छानबिन गर्दा ब्युरोले आइक्यानसँग आवश्यक समन्वय गर्ने पनि समझदारीमा उल्लेख छ । नेपाल प्रहरीको क्षेत्राधिकारभित्र पर्ने विषय भएमा थप छानबिन गरी अनसुन्धान गर्न संस्थाले आवश्यक कागजातसहितको जानकारी ब्युरोलाई गराउने समझदारी भएको छ ।कार्यक्रममा आइक्यान अध्यक्ष मगर र सिआइबीका प्रमुख केसीले वर्तमान समयमा संस्थागत वित्तीय अपराध व्यापक मात्रामा बढ्दै गएकाले आपसी सूचना आदानप्रदानमा यस समझदारीले महत्वपूर्ण भूमिका निर्वाह गर्ने विश्वास व्यक्त गर्नुभयो ।",
      "link": "https://gorkhapatraonline.com/news/178283",
      "image": "https://gorkhapatraonline.com/storage/media/314119/conversions/ICAN-News-original-thumb.jpg"
    },
    {
      "slug": "178280",
      "title": "भौतिक पूर्वाधार पुनर्निर्माण कोषमा एक करोड सहयोग",
      "timestamp": 1762300800000,
      "source": "gp",
      "content": "नेसनल लाइफ इन्स्योरेनस कम्पनी लिमिटेडले नेपाल सरकारद्वारा स्थापित भौतिक पूर्वाधार पुनर्निर्माण कोषमा एक करोड रुपियाँ सहयोग गरेको छ ।",
      "longContent": "गोरखापत्र समाचारदाताकाठमाडौँ, कात्तिक १९ गते । नेसनल लाइफ इन्स्योरेनस कम्पनी लिमिटेडले नेपाल सरकारद्वारा स्थापित भौतिक पूर्वाधार पुनर्निर्माण कोषमा एक करोड रुपियाँ सहयोग गरेको छ । गत भदौ २३ र २४ गते भएको जेनजी प्रदर्शन र आन्दोलनका क्रममा देशभरका सार्वजनिक भौतिक संरचनामा भएको क्षतिको पुनर्निर्माण, आर्थिक पुनरुत्थान तथा राहतलगायत कार्यका लागि कोषमा उक्त सहयोग गरिएको हो । उक्त रकम बराबरको चेक कम्पनीको प्रमुख कार्यकारी अधिकृत सुरेशप्रसाद खत्री र नायब महाप्रबन्धक प्रज्वल सायमीले मङ्गलबार अर्थमन्त्री रामेश्वरप्रसाद खनाललाई हस्तान्तरण गर्नुभयो । कम्पनीले आफ्नो संस्थागत सामाजिक उत्तरदायित्व अन्तर्गत उक्त सहयोग रकम उपलब्ध गराएको जनाइएको छ । उक्त प्रयोजनका लागि कम्पनीले नियामक निकायबाट जारी निर्देशन अनुसार प्रत्येक आर्थिक वर्षको खुद मुनाफाको एक प्रतिशत रकम छुट्याई संस्थागत सामाजिक उत्तरदायित्व कोषमा जम्मा गर्दै आएको छ । उक्त अवसरमा प्रमुख कार्यकारी अधिकृत खत्रीले कम्पनीले विगतमा शिक्षा, स्वास्थ्य, दैवी प्रकोप व्यवस्थापन एवं वातावरण संरक्षणलगायत क्षेत्रमा आर्थिक सहयोग उपलब्ध गराउँदै आएको उल्लेख गर्दै भविष्यमा पनि यस प्रकारको सहयोग उपलब्ध गराउने प्रतिबद्धता व्यक्त गर्नुभयो ।",
      "link": "https://gorkhapatraonline.com/news/178280",
      "image": "https://gorkhapatraonline.com/storage/media/314116/conversions/photo(1)-original-thumb.jpg"
    },
    {
      "slug": "178279",
      "title": "बक्यौता विवादमा महासङ्घको पहल, पहिलो किस्ता तिर्न उद्योगी तयार",
      "timestamp": 1762300800000,
      "source": "gp",
      "content": "लामो समयदेखि विवादित डेडिकेटेड र ट्रङ्क लाइन विद्युत्को प्रिमियम महसुल विवाद समाधानका लागि मध्यमार्गी प्रयास चालेको नेपाल उद्योग वाणिज्य महासङ्घले जनाएको छ । महासङ्घका पदाधिकारी तथा उद्योगीका प्रतिनिधिले मङ्गलबार महासङ्घ सचिवालयमा पत्रकार सम्मेलन गरी यो प्रयासलाई सार्थक बनाउन आह्वान गरेका हुन् ।",
      "longContent": "गोरखापत्र समाचारदाताकाठमाडौँ, कात्तिक १९ गते । लामो समयदेखि विवादित डेडिकेटेड र ट्रङ्क लाइन विद्युत्को प्रिमियम महसुल विवाद समाधानका लागि मध्यमार्गी प्रयास चालेको नेपाल उद्योग वाणिज्य महासङ्घले जनाएको छ । महासङ्घका पदाधिकारी तथा उद्योगीका प्रतिनिधिले मङ्गलबार महासङ्घ सचिवालयमा पत्रकार सम्मेलन गरी यो प्रयासलाई सार्थक बनाउन आह्वान गरेका हुन् ।प्रभावित उद्योगीको सहमतिमा आफूले थालेको प्रयासले विवादको तत्कालीन हुँदै दीर्घकालीन समाधान निकाल्नेमा विश्वस्त रहेको महासङ्घ अध्यक्ष चन्द्रप्रसाद ढकालले जानकारी दिनुभयो । महासङ्घको प्रस्ताव अनुसार विवादमा रहेको प्रिमियम महसुलको २८ मध्येको पहिलो किस्तालाई नेपाल विद्युत् प्राधिकरणमा धरौटीका रूपमा बुझाउने र प्राधिकरणले काटिएको लाइन जोडिदिने रहेको छ । यसबारे सोमबार प्रधानमन्त्री सुशीला कार्की, अर्थमन्त्री रामेश्वर खनाल, ऊर्जा जलस्रोत तथा सिँचाइमन्त्री कुलमान घिसिङ उद्योग, वाणिज्य तथा आपूर्तिमन्त्री अनिलकुमार सिन्हालगायतसँग छलफल भइसकेको उहाँले बताउनुभयो । “केही दिनयता महासङ्घतर्फबाट यो विषयमा मैले धेरै पहल गरेँ,” उहाँले भन्नुभयो, “प्राधिकरण र उद्योगीबिचको समस्या समाधानतर्फ उन्मुख गराउन यो मध्यमार्गी विधि प्रभावकारी हुने छ ।” अध्यक्ष ढकालका अनुसार विद्युत् लाइन जोडिएपछि उद्योगीहरू न्यायिक निरूपणको विधिमा जाने छन् । पत्रकार सम्मेलनमा सिमेन्ट उत्पादक सङ्घका पूर्वअध्यक्ष धु्रव थापाले पहिलो किस्ता बराबरको रकम धरौटीका रूपमा तिर्न तयार रहेको बताउनुभयो ।प्रिमियम महसुल विवादका कारण २५ उद्योगीमा विद्युत् आपूर्ति विच्छेद भएको थियो । यीमध्ये छ उद्योगले सोमबार मात्रै पहिलो किस्ताबापतको रकम भुक्तान गरी विद्युत् आपूर्ति सूचारु गराएका छन् । पछिल्लो पटक नेपाल विद्युत् प्राधिकरणले गत असोज १२ गते एक सार्वजनिक सूचना जारी गर्दै बक्यौता रकम २८ किस्तामा भुक्तान गर्न पाउने सुविधा दिँदै रकम भुक्तानी गर्न सूचित गरेको थियो । सूचित अवधिमा किस्ता नतिरेको भन्दै प्राधिकरणले दुई पटक गरी २५ उद्योगमा लाइन काटेको थियो ।",
      "link": "https://gorkhapatraonline.com/news/178279",
      "image": "https://gorkhapatraonline.com/storage/media/314115/conversions/FNCCI_Pressmeet_sujan-gurung_SG_9087-original-thumb.jpg"
    },
    {
      "slug": "178260",
      "title": "क्यानाडाका प्रधानमन्त्री कार्नीको पहिलो बजेटबाट अमेरिकामाथिको निर्भरता घटाउने लक्ष्य",
      "timestamp": 1762214400000,
      "source": "gp",
      "content": "क्यानाडाका प्रधानमन्त्री मार्क कार्नीको सरकारले मङ्गलबार आफ्नो पहिलो बजेट सार्वजनिक गर्दै अमेरिकामाथिको आर्थिक निर्भरता घटाउने र नयाँ भूराजनीतिक वास्तविकतालाई सम्बोधन गर्ने दीर्घकालीन रणनीति प्रस्तुत गरेको छ ।",
      "longContent": "ओटावा, कात्तिक १८ गते । क्यानाडाका प्रधानमन्त्री मार्क कार्नीको सरकारले मङ्गलबार आफ्नो पहिलो बजेट सार्वजनिक गर्दै अमेरिकामाथिको आर्थिक निर्भरता घटाउने र नयाँ भूराजनीतिक वास्तविकतालाई सम्बोधन गर्ने दीर्घकालीन रणनीति प्रस्तुत गरेको छ । उहाँले यस बजेटलाई अमेरिकी कर नीतिका कारण दबाबमा परेको क्यानाडाली अर्थतन्त्रका लागि ‘दृढ उत्तर’ का रूपमा परिभाषित गर्नुभयो । राजनीतिमा प्रवेश गर्नुअघि क्यानाडा र बेलायत दुवै देशका केन्द्रीय बैंकका गभर्नर रहिसक्नु भएका कार्नीले आफूलाई अमेरिकी राष्ट्रपति डोनाल्ड ट्रम्पको नीतिका कारण उत्पन्न चुनौतीपूर्ण अमेरिकी सम्बन्धको अवस्थाबाट देशलाई पार लगाउने ‘अनुभवी नेतृत्व’ भएको व्यक्ति भनेर प्रस्तुत गर्नु भएको हो ।ट्रम्प प्रशासनले लगाएको उच्च करका कारण क्यानाडाको अटोमोबाइल, एल्युमिनियम र स्टिल उद्योगमा ठूलो असर परेको छ । त्यसले बेरोजगारी बढाएको र उद्योगमा लगानी घटाएको छ । “नयाँ अमेरिकी व्यापार नीतिले सिर्जना गरेको अवरोधका बीच हामीले अब वृद्धि र अवसर कहाँ खोज्ने भन्ने प्रश्नको उत्तर यही बजेटले दिने छ”, प्रधानमन्त्री कार्नीले गत साता दक्षिण कोरियामा पत्रकारसँग भन्नुभएको थियो ।उहाँको लिबरल सरकारका अनुसार यो बजेटले क्यानाडाको आर्थिक र सुरक्षा नीति दुवैलाई अमेरिकी दबाबबाट स्वावलम्बी दिशातर्फ मोड्ने छ । अर्थमन्त्री फ्रान्कोइस–फिलिप च्याम्पेनले संसदमा बजेट प्रस्तुत गर्नु अघि यसलाई ‘लगानीमुखी बजेट’ भनेर परिभाषित गर्दै भन्नुभयो, “यो भोलिको क्यानाडा निर्माण गर्ने योजना हो ।”अर्थ मन्त्रालयले बजेटको विस्तृत विवरण अन्तिम घडीसम्म गोप्य राखे पनि प्रमुख प्रावधानमा नाटोको लक्ष्य अनुसार रक्षा खर्चमा उल्लेखनीय वृद्धि हुने अपेक्षा गरिएको छ । साथै, प्रधानमन्त्री कार्नीले अमेरिकासँगको आर्थिक ‘विच्छेद’ का बिच क्यानाडाको आर्थिक सार्वभौमिकता बलियो पार्ने उद्देश्यले राष्ट्रिय स्तरका ठूला पूर्वाधार तथा ऊर्जा परियोजनाका लागि रकम छुट्याउने तयारी गर्नु भएको छ ।यी परियोजनामा बन्दरगाह विस्तार, ऊर्जा उत्पादन र दुर्गम क्षेत्रका महत्वपूर्ण खनिज उत्खननलाई सशक्त पार्ने योजना समावेश छन् । प्रधानमन्त्रीले यसलाई ‘क्यानाडाको भविष्यका लागि दीर्घकालीन लगानी’ का रूपमा वर्णन गर्नुभयो । अप्रिलमा सम्पन्न आमनिर्वाचनमा पूर्ण कार्यकालका लागि निर्वाचित हुनुअघि उहाँले जनवरीमा तत्कालीन प्रधानमन्त्री जस्टिन ट्रुडोलाई प्रतिस्थापन गर्नु भएको थियो । कार्नीले ट्रम्प-युगका तनाव ‘अझै समाप्त भएका छैनन्’ र त्यसको असरबाट बच्न क्यानाडाले दीर्घकालीन रणनीति अवलम्बन गर्नैपर्नेछ भन्दै पटक-पटक चेतावनी दिँदै आउनुभएको छ । “यो बजेटले अमेरिकामाथिको हाम्रो निर्भरता घटाउने छ”, उहाँले भन्नुभयो, “तर यस्तो रूपान्तरण रातारात सम्भव हुँदैन ।”हाल संसदमा लिबरल पार्टी बहुमतभन्दा तीन सिटले कम भएकाले सरकारलाई बजेट पारित गर्न विपक्षीको समर्थन वा अनुपस्थितिको आवश्यकता छ । बजेट ‘विश्वास मत’ भएकाले त्यसमा असफल भएमा नयाँ निर्वाचनको सम्भावना स्वतः खुल्ने छ । सबैभन्दा ठूलो विपक्षी कन्जर्भेटिभ पार्टीका नेता पियरे पोइलिभ्रेले समर्थनको सर्तका रूपमा घाटा घटाउने माग गर्नु भएको छ । यसबीच ओटावा विश्वविद्यालयकी सार्वजनिक नीति विज्ञ जेनेभिभ टेलियरले भन्नुभयो, “म बजेट घाटा निकै ठूलो हुने अपेक्षा गर्छु, तर सरकारले खस्ने सम्भावना भने न्यून देखिन्छ ।” वामपन्थी न्यु डेमोक्रेट पार्टी अर्को चुनाव टार्ने मनस्थितिमा देखिएकाले सम्भवतः मतदानबाट टाढा रहने छ । यस पार्टीले अप्रिलमा कमजोर प्रदर्शन गरेपछि आधिकारिक विपक्षको दर्जा गुमाएको छ ।“म पूर्णरूपमा विश्वस्त छु कि यो बजेट देशको आवश्यकता अनुरूपको सही बजेट हो”, सप्ताहन्तमा पत्रकारले बजेट पारित हुने आत्मविश्वासबारे सोध्दा प्रधानमन्त्री कार्नीले भन्नुभयो, “यो कुनै खेल होइन-आवश्यक परे मैले आफ्ना नीतिको रक्षा चुनावी मैदानमै गर्ने छु ।” रासस/एएफपी",
      "link": "https://gorkhapatraonline.com/news/178260",
      "image": "https://gorkhapatraonline.com/storage/media/314085/conversions/karni-original-thumb.jpg"
    },
    {
      "slug": "178259",
      "title": "अनिल अम्बानीको सम्पत्ति जफत",
      "timestamp": 1762214400000,
      "source": "gp",
      "content": "भारतको शीर्ष वित्तीय अपराध अनुसन्धान निकाय, प्रवर्तन निदेशालय (इडी) ले प्रतिष्ठित उद्योगपति अनिल अम्बानीसँग सम्बन्धित विभिन्न कम्पनीबाट ८४ करोड ६० लाख अमेरिकी डलरभन्दा बढी (करिब ७५ अर्ब भारतीय रुपियाँ) बराबरको सम्पत्ति जफत गरेको जनाएको छ ।",
      "longContent": "मुम्बई, कात्तिक १८ गते । भारतको शीर्ष वित्तीय अपराध अनुसन्धान निकाय, प्रवर्तन निदेशालय (इडी) ले प्रतिष्ठित उद्योगपति अनिल अम्बानीसँग सम्बन्धित विभिन्न कम्पनीबाट ८४ करोड ६० लाख अमेरिकी डलरभन्दा बढी (करिब ७५ अर्ब भारतीय रुपियाँ) बराबरको सम्पत्ति जफत गरेको जनाएको छ । यो कारबाही बैँक धोखाधडी र मनी लन्ड्रिङ सम्बन्धी अनुसन्धानको एक महत्त्वपूर्ण अंशका रूपमा गरिएको हो । एसियाका सबैभन्दा धनी व्यक्ति मुकेश अम्बानीका कान्छा भाइ अनिल अम्बानी विगत दुई दशकयता आफ्नो व्यवसायिक साम्राज्यमा आएको गिरावटका कारण निरन्तर विवादमा परिरहनुभएको छ । एक समय ऊर्जादेखि दूरसञ्चार र रक्षा उद्योगसम्म फैलिएको विशाल व्यापारिक साम्राज्यका स्वामी रहनुभएका उहाँ अहिले विभिन्न आर्थिक अनियमितता सम्बन्धी अनुसन्धानको केन्द्रमा पर्नु भएको छ । इडीले सोमबार साँझ जारी गरेको विज्ञप्तिमा कार्यालय परिसर, आवासीय एकाइ र करिब १३२ एकड (५३ हेक्टर) जग्गासहितको सम्पत्ति फ्रिज गरिएको जानकारी दिएको छ । निकायले भनेको छ, “रिलायन्स अनिल अम्बानी समूहका विभिन्न कम्पनीले सार्वजनिक कोषको धोखाधडीपूर्ण हेरफेर गरेका छन् र संस्थाले ती गैरकानुनी आम्दानीलाई सही दाबीकर्तालाई पुनः स्थापित गर्न प्रतिबद्ध रहेको स्पष्ट गरेको छ ।” इडीको यो अनुसन्धान भारतको केन्द्रीय अनुसन्धान ब्युरो (सिबिआई)ले गत अगस्टमा दायर गरेको आपराधिक मुद्दाको आधारमा प्रारम्भ भएको हो ।सो मुद्दा देशकै सबैभन्दा ठुलो बैँक, स्टेट बैँक अफ इन्डिया (एसबिआई) ले दर्ता गरेको ठगी उजुरीबाट उत्पन्न भएको बताइन्छ । उजुरीमा रिलायन्स कम्युनिकेसनले बैँक कोषको दुरुपयोग गरी करिब २९ अर्ब २९ करोड रुपियाँको नोक्सानी पुर्‍याएको आरोप लगाइएको थियो ।यसबिच, अनिल अम्बानी नियन्त्रित कम्पनी रिलायन्स इन्फ्रास्ट्रक्चरले सोमबार विज्ञप्ति जारी गर्दै इडीको निर्णयले आफ्नो नियमित व्यापारिक सञ्चालनमा ‘कुनै असर नपार्ने’ जनाएको छ । कम्पनीका प्रवक्ताले अम्बानीका तर्फबाट भने, “उहाँले सबै आरोपलाई दृढतापूर्वक अस्वीकार गर्नु भएको छ र कानुनीरूपमा आफ्नो बचाउ गर्नु हुने छ ।”अम्बानी सन् २०१८ मा विपक्षी नेता राहुल गान्धीले प्रधानमन्त्री नरेन्द्र मोदी र उहाँमाथि फ्रान्सबाट राफेल लडाकू विमान खरिद सम्झौता सम्बन्धी कथित अनियमितताको आरोप लगाएको समयमा पनि सार्वजनिक चर्चामा आउनुभएको थियो । तथापि, ती आरोप दुवै पक्षले अस्वीकार गरेका थिए ।भारतको सर्वोच्च अदालतले सो मुद्दामाथि अनुसन्धानको मागलाई सन् २०१८ डिसेम्बरमा खारेज गरेको थियो र त्यसपछि यो विवाद औपचारिक रूपमा बन्द भएको मानिएको थियो । हाल इडीको ताजा कारबाहीले पुनः एक पटक अनिल अम्बानीलाई भारतीय वित्तीय क्षेत्र र कानुनी निकायको गम्भीर ध्यानको केन्द्रमा ल्याएको छ । रासस/एएफपी",
      "link": "https://gorkhapatraonline.com/news/178259",
      "image": "https://gorkhapatraonline.com/storage/media/314084/conversions/Anil-Ambani-original-thumb.jpg"
    },
    {
      "slug": "178247",
      "title": "नेप्से परिसूचकमा २७ अङ्कको गिरावट",
      "timestamp": 1762214400000,
      "source": "gp",
      "content": "नेपाल स्टक एक्सचेञ्ज (नेप्से) परिसूचक २७ दशमलव ६४ अङ्कले घटेर दुई हजार ५९५ दशमलव २४ को विन्दुमा कायम भएको छ । आज नेप्से परिसूचक एक दशमलव ०५ प्रतिशतले घटेको हो ।",
      "longContent": "काठमाडौँ, कात्तिक १८ गते । नेपाल स्टक एक्सचेञ्ज (नेप्से) परिसूचक २७ दशमलव ६४ अङ्कले घटेर दुई हजार ५९५ दशमलव २४ को विन्दुमा कायम भएको छ । आज नेप्से परिसूचक एक दशमलव ०५ प्रतिशतले घटेको हो ।आज ३२२ कम्पनीको एक करोड तीन लाख ४३ हजार ८९८ कित्ता शेयर ४६ हजार ८७५ पटक खरिदबिक्री हुँदा रु. पाँच अर्ब १५ करोड सात लाख ६८ हजार ९३८ बराबरको कारोबार भएको नेप्सेले जनाएको छ ।आजको कारोबारमा सबै समूहको उपसूचक घटेको छ । बैङ्किङ शून्य दशमलव ६६, विकास बैङ्क एक दशमलव ४७, वित्त दुई दशमलव २१, होटल तथा पर्यटन शून्य दशमलव ९३, जलविद्युत् एक दशमलव २१ र लगानी समूह शून्य दशमलव ८७ प्रतिशतले घटेको छ । त्यसैगरी जीवन बीमा एक दशमलव ४४, उत्पादन तथा प्रशोधन शून्य दशमलव ९१, लघुवित्त शून्य दशमलव ७५, म्युचुअल फन्ड शून्य दशमलव ३१, निर्जीवन बीमा एक दशमलव २१, व्यापार शून्य दशमलव ११ र अन्य समूह एक दशमलव ८१ प्रतिशतले घटेको छ ।एनआरएन इन्फ्रास्ट्रक्चर एन्ड डेभलपमेन्ट लिमिटेडको आज सबैभन्दा धेरै रु. २७ करोड ९८ हजार ५७२ बराबरको कारोबार भएको छ । कारोबार भएका शेयर सङ्ख्याका आधारमा भने सबैभन्दा धेरै सिङ्गटी हाइड्रो इनर्जी लिमिटेडको छ लाख ९९९ कित्ता शेयर किनबेच भएको छ । रासस",
      "link": "https://gorkhapatraonline.com/news/178247",
      "image": "https://gorkhapatraonline.com/storage/media/314067/conversions/Nepse-original-thumb.jpg"
    },
    {
      "slug": "178198",
      "title": "सुनचाँदीको मूल्यमा सामान्य गिरावट",
      "timestamp": 1762214400000,
      "source": "gp",
      "content": "स्थानीय बजारमा सुनचाँदीको मूल्य केही घटेको छ । सुन प्रतितोला एक हजार ४०० र चाँदी प्रतितोला  ४५ ले घटेको हो ।",
      "longContent": "काठमाडौँ,  कात्तिक १८ गते ।  स्थानीय बजारमा सुनचाँदीको मूल्य केही घटेको छ । सुन प्रतितोला एक हजार ४०० र चाँदी प्रतितोला ४५ ले घटेको हो ।नेपाल सुनचाँदी व्यवसायी महासङ्घका अनुसार आज सुन प्रतितोला दुई लाख ३८ हजार ३०० र चाँदी प्रतितोला तीन हजार १५ मा खरिद बिक्री भइरहेको छ ।अन्तर्राष्ट्रिय सञ्चार माध्यमहरूका अनुसार आज अन्तर्राष्ट्रिय बजारमा सुन प्रतिऔंस तीन हजार ९८० अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/178198",
      "image": "https://gorkhapatraonline.com/storage/media/314011/conversions/_gold-original-thumb.jpg"
    },
    {
      "slug": "178155",
      "title": "चार उद्योगले तिरे डेडिकेटेड तथा ट्रङ्क लाइनको महसुल",
      "timestamp": 1762214400000,
      "source": "gp",
      "content": "डेडिकेटेड तथा ट्रङ्क लाइनबाट विद्युत् उपभोग गरेका रुपन्देहीमा सञ्चालित चार उद्योगले सोमबार प्रिमियम महसुलको बक्यौता तिरेका छन् ।",
      "longContent": "काठमाडौँ, कात्तिक १८ गते । डेडिकेटेड तथा ट्रङ्क लाइनबाट विद्युत् उपभोग गरेका रुपन्देहीमा सञ्चालित चार उद्योगले सोमबार प्रिमियम महसुलको बक्यौता तिरेका छन् ।नेपाल विद्युत् प्राधिकरणलाई ती उद्योगले पहिलो किस्तावापतको रकम तिरेका हुन् । भैरहवा क्षेत्रमा सञ्चालित पञ्चकन्या प्लाष्टिक उद्योग, पञ्चकन्या स्टिल इण्डष्ट्रिज, सिद्धार्थ पेटप्लान्ट र प्लास्टिकले बक्यौताको पहिलो किस्तावापतको रकम तिरेका प्राधिकरणका कार्यकारी निर्देशक मनोज सिलवालले जानकारी दिनुभयो । उहाँका अनुसार पहिलो किस्ता तिरेपछि उद्योगको विच्छेद गरिएको विद्युत् लाइन जडान गरिएको छ ।ती उद्योगले विसं २०७२ माघदेखि २०७५ वैशाखसम्ममा डेडिकेटेड तथा ट्रङ्क लाइन प्रयोगवापतको प्रिमियम महसुलको पहिलो किस्ता बुझाएका कार्यकारी निर्देशक सिलवालले बताउनुभयो । प्राधिकरणका अनुसार पञ्चकन्या प्लाष्टिकको रु २४ लाख ६३ हजार, पञ्चकन्या स्टिलको रु ५२ लाख १९ हजार, सिद्धार्थ पेटप्लान्टको  रु एक करोड  ८३ लाख र श्याम प्लास्टिकको रु ४९ लाख १० हजार बक्यौता रहेको छ । बक्यौतालाई २८ किस्तामा विभाजन गरी उद्योगले पहिलो किस्ता तिरेका छन् । रासस",
      "link": "https://gorkhapatraonline.com/news/178155",
      "image": "https://gorkhapatraonline.com/storage/media/313873/conversions/bidhyut-original-thumb.jpg"
    },
    {
      "slug": "178148",
      "title": "यस्तो छ आजको विदेशी मुद्रा विनिमय दर, कुन देशको कति?",
      "timestamp": 1762214400000,
      "source": "gp",
      "content": "राष्ट्र बैंकका अनुसार अमेरिकी डलर एकको खरिददर १४१ रुपैयाँ ७५ पैसा र बिक्रीदर १४२ रुपैयाँ ३५ पैसा निर्धारण गरिएको छ ।",
      "longContent": "काठमाडौँ, कात्तिक १८ गते । नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ। राष्ट्र बैंकका अनुसार अमेरिकी डलर एकको खरिददर १४१ रुपैयाँ ७५ पैसा र बिक्रीदर १४२ रुपैयाँ ३५ पैसा निर्धारण गरिएको छ ।यस्तै,युरोपियन युरो एकको खरिददर १६३ रुपैयाँ २५ पैसा र बिक्रीदर १६३ रुपैयाँ ९४ पैसा, युके पाउण्ड स्ट्रलिङ एकको खरिददर १८६ रुपैयाँ १९ पैसा र बिक्रीदर १८६ रुपैयाँ ९८ पैसा, स्वीस फ्रयाङ्क एकको खरिददर १७५ रुपैयाँ ६३ पैसा र बिक्रीदर १७६ रुपैयाँ ३७ पैसा कायम गरिएको छ । अष्ट्रेलियन डलर एकको खरिददर ९२ रुपैयाँ ८४ पैसा र बिक्रीदर ९३ रुपैयाँ २३ पैसा, क्यानेडियन डलर एकको खरिददर १०० रुपैयाँ ९४ पैसा र बिक्रीदर १०१ रुपैयाँ ३६ पैसा, सिङ्गापुर डलर एकको खरिददर १०८ रुपैयाँ ७५ पैसा र बिक्रीदर १०९ रुपैयाँ २१ पैसा तोकिएको छ ।जापानी येन १० को खरिददर नौ रुपैयाँ २० पैसा र बिक्रीदर नौ रुपैयाँ २४ पैसा, चिनियाँ युआन एकको खरिददर १९ रुपैयाँ ९० पैसा र बिक्रीदर १९ रुपैयाँ ९९ पैसा, साउदी अरेबियन रियाल एकको खरिददर ३७ रुपैयाँ ७९ पैसा र बिक्रीदर ३७ रुपैयाँ ९५ पैसा, कतारी रियाल एकको खरिददर ३८ रुपैयाँ ८९  पैसा र बिक्रीदर ३९ रुपैयाँ ०५ पैसा कायम भएको छ ।केन्द्रीय बैंकका अनुसार थाइ भाट एकको खरिददर चार रुपैयाँ ३६ पैसा र बिक्रीदर चार रुपैयाँ ३८ पैसा, युएई दिराम एकको खरिददर ३८ रुपैयाँ ५९ पैसा र बिक्रीदर ३८ रुपैयाँ ७६ पैसा, मलेसियन रिङ्गेट एकको खरिददर ३३ रुपैयाँ ७५ पैसा र बिक्रीदर ३३ रुपैयाँ ९० पैसा, साउथ कोरियन वन १०० को खरिददर नौ रुपैयाँ ९२ पैसा र बिक्रीदर नौ रुपैयाँ ९६ पैसा, स्वीडिस क्रोनर एकको खरिददर १४ रुपैयाँ ९२ पैसा र बिक्रीदर १४ रुपैयाँ ९८ पैसा  र डेनिस क्रोनर एकको खरिददर २१ रुपैयाँ ८६ पैसा र बिक्रीदर २१ रुपैयाँ ९५ पैसा तोकिएको छ । राष्ट्र बैंकले हङ्कङ डलर एकको खरिददर १८ रुपैयाँ २३ पैसा र बिक्रीदर १८ रुपैयाँ ३१ पैसा, कुवेती दिनार एकको खरिददर ४६१ रुपैयाँ ५६ पैसा र बिक्रीदर ४६३ रुपैयाँ ५१ पैसा, बहराइन दिनार एकको खरिददर ३७५ रुपैयाँ ९९ पैसा र बिक्रीदर ३७७ रुपैयाँ ५९ पैसा , ओमनी रियाल एकको खरिददर ३६८ रुपैयाँ १६ पैसा र बिक्रीदर ३६९ रुपैयाँ ७२ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ ।राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।रासस",
      "link": "https://gorkhapatraonline.com/news/178148",
      "image": "https://gorkhapatraonline.com/storage/media/313864/conversions/dolor-original-thumb.jpg"
    },
    {
      "slug": "178433",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1762387200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  कात्तिक २० गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ९०, गोलभेँडा सानो (लोकल) प्रतिकिलो रु ६०, गोलभेँडा सानो (टनेल) प्रतिकिलो रु १००, गोलभेँडा सानो (भारतीय) प्रतिकिलो रु ७०, आलु रातो प्रतिकिलो रु ७०, आलु रातो (भारतीय) प्रतिकिलो रु ७०, आलु सेतो प्रतिकिलो रु ६०, प्याज सुकेको ९भारतीय० प्रतिकिलो रु ३९ रहेको छ । यस्तै, गाजर (लोकल) प्रतिकिलो रु १२०, गाजर ९तराई० प्रतिकिलो रु ११०, बन्दा (लोकल) प्रतिकिलो रु ५०, काउली स्थानीय प्रतिकिलो रु ८०, रातो मूला प्रतिकेजी रु ५०, सेतो मूला (लोकल) प्रतिकिलो रु ३०, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु ४०, भन्टा डल्लो प्रतिकिलो रु ८०, तने बोडी प्रतिकिलो रु १८०, मकै बोडी प्रतिकिलो रु ६० कायम भएको छ । त्यसैगरी, मटरकोसा प्रतिकिलो रु १८०, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो रु १००, घिउ सिमी (राजमा) प्रतिकिलो रु १६०, टाटे सिमी प्रतिकिलो रु ९०, भटमास कोसा प्रतिकिलो रु २००, तीतो करेला प्रतिकिलो रु १२०, लौका प्रतिकिलो रु ६०, परबर (लोकल) प्रतिकिलो रु ८०, परबर (तराई) प्रतिकिलो रु ८०, घिरौँला प्रतिकिलो रु ७०, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु ६०, हरियो फर्सी (डल्लो)प्रतिकिलो रु ५०, भिन्डी प्रतिकिलो ११०, सखरखण्ड प्रतिकिलो ८०, बरेला प्रतिकिलो रु ३५ कायम गरिएको छ । पिँडालु प्रतिकिलो रु ८०, स्कूस प्रतिकिलो रु २०, रायोसाग प्रतिकिलो रु १३०, पालुङ्गो साग प्रतिकेजी रु १५०, चमसुर प्रतिकेजी रु १५०, तोरीको साग प्रतिकिलो रु ८०, मेथीको साग प्रतिकिलो रु २००, हरियो प्याज प्रतिकिलो रु ८०, तरुल प्रतिकिलो रु १००, च्याउ (कन्य) प्रतिकिलो रु २२०, च्याउ (डल्ले) प्रतिकिलो रु ३२०, कुरिलो प्रतिकिलो रु ७०० निर्धारण गरिएको छ ।ब्रोकाउली प्रतिकिलो रु १२०, चुकुन्दर प्रतिकिलो रु १००, सजीवन प्रतिकिलो रु २५०, रातो बन्दा प्रतिकिलो रु १२०, जिरीको साग प्रतिकिलो रु ४००, सेलरी प्रतिकिलो रु ४००, पार्सले प्रतिकिलो रु ५००, सौफको साग प्रतिकिलो रु १५०, पुदिना प्रतिकिलो रु ४५०, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ३८० तोकिएको छ ।स्याउ (झोले) प्रतिकिलो रु २३०, स्याउ (फुजी)प्रतिकिलो रु ३००, केरा (दर्जन)रु १४०, कागती प्रतिकिलो रु १२०, अनार प्रतिकिलो रु ३५०, सुन्तला (नेपाली) प्रतिकिलो रु १००, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ८०, मौसम प्रतिकिलो रु ११०, जुनार प्रतिकिलो रु २५०, भुइँकटहर प्रतिगोटा रु १५५, काँक्रो (लोकल) प्रतिकिलो रु १२०, काँक्रो (हाइब्रिड) प्रतिकिलो ४०, निबुवा प्रतिकिलो रु ६०, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ९०, मेवा (भारतीय) प्रतिकिलो रु १००, अम्बा प्रतिकिलो रु १२० र लप्सी प्रतिकिलो रु ६०, किबी प्रतिकिलो रु २६०, सरिफा प्रतिकिलो रु २०० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ७०, अदुवा प्रतिकिलो रु १००, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु १००, खुर्सानी हरियो (माछे) प्रतिकिलो रु १२०, खुर्सानी हरियो (अकबरे) प्रतिकिलो रु ९०, भेडे खुर्सानी प्रतिकिलो रु १००, हरियो लसुन प्रतिकिलो रु ३००, हरियो धनियाँ प्रतिकिलो रु २५०, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १८०, छ्यापी सुकेको प्रतिकिलो रु २४०, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १५०, राजा च्याउ प्रतिकिलो रु ३००, सिताके च्याउ प्रतिकिलो रु ९०० र काक्रो (लोकल क्रस) प्रतिकिलो रु ८० निर्धारण गरिएको छ ।रासस",
      "link": "https://gorkhapatraonline.com/news/178433",
      "image": "https://gorkhapatraonline.com/storage/media/314386/conversions/20250226_130139-original-thumb.jpg"
    },
    {
      "slug": "178432",
      "title": "बागलुङमा अटो रिक्सा दुर्घटना हुँदा पाँच जना घाइते",
      "timestamp": 1762387200000,
      "source": "gp",
      "content": "बागलुङमा बुधबार साँझ अटो रिक्सा दुर्घटना हुँदा चालकसहित पाँच जना घाइते भएका छन् ।",
      "longContent": "अर्जुन कार्कीकाठेखोला (बागलुङ), कात्तिक १९ गते । बागलुङमा बुधबार साँझ अटो रिक्सा दुर्घटना हुँदा चालकसहित पाँच जना घाइते भएका छन् । बुधबार बागलुङ नगरपालिका वडा नम्बर ४ गौरीधाम मन्दिरबाट बागलुङ बजार तर्फ आउँदै गरेको ग.प्र.०२००१ ह ००५५ नम्बरको अटो रिक्सा गौरीधाम मन्दिर नजिकै दुर्घटना हुँदा चालक सहित पाँच जना घाइते भएको जिल्ला प्रहरी कार्यालय बागलुङले जनाएको छ ।दुर्घटनामा अटो चालक बागलुङको जैमिनी नगरपालिका–३ बस्ने ५० वर्षीय चेतबहादुर छन्त्याल, ५५ वर्षीया बागमती थापा, ढोरपाटन नगरपालिका-६ बस्ने २३ वर्षीया सम्झना भण्डारी, ५० वर्षीया गौतम भण्डारी र १८ वर्षीय समिर थापा घाइते भएको जिल्ला प्रहरी कार्यालय बागलुङका प्रहरी निरीक्षक तथा सूचना अधिकारी केशव थापाले जानकारी दिनुभयो । घाइतेहरूको धौलागिरी प्रादेशिक अस्पताल बागलुङमा उपचार भइरहेको प्रनि थापाले जानकारी दिनुभयो ।घाइतेहरूको टाउको, हात, निधार र शरीरको विभिन्न भागमा चोट लागेको छ । अटो रिक्सा उकालोमा अचानक व्याक भई सडकदेखि अन्दाजी १० मिटर तल खसेको प्रनि थापाले बताउनुभयो । दुर्घटनामा अटो पूर्ण रूपमा क्षतिग्रस्त भएको प्रहरीले जनाएको छ ।",
      "link": "https://gorkhapatraonline.com/news/178432",
      "image": "https://gorkhapatraonline.com/storage/media/314385/conversions/accident-(1)-original-thumb.jpg"
    },
    {
      "slug": "178431",
      "title": "युद्ध र सशस्त्र द्वन्द्वमा वातावरणको दुरुपयोग रोक्न अन्तरराष्ट्रिय दिवस मनाइँदै",
      "timestamp": 1762387200000,
      "source": "gp",
      "content": "संयुक्त राष्ट्रसङ्घको आह्वानमा युद्ध र द्वन्द्वका क्रममा वातावरणमा पर्ने असरप्रति चेतना फैलाउने उद्देश्यले सन् २००१ देखि यो दिवस मनाउन प्रारम्भ भएको हो ।",
      "longContent": "काठमाडौँ, कात्तिक २० गते । संयुक्त राष्ट्रसङ्घीय वातावरण कार्यक्रम (युएनइपी)को अगुवाइमा युद्ध र सशस्त्र द्वन्द्वमा वातावरणको दुरुपयोग रोक्ने अन्तरराष्ट्रिय दिवस बिहिवार विश्वका विभिन्न मुलुकमा मनाइँदैसंयुक्त राष्ट्रसङ्घको आह्वानमा युद्ध र द्वन्द्वका क्रममा वातावरणमा पर्ने असरप्रति चेतना फैलाउने उद्देश्यले सन् २००१ देखि यो दिवस मनाउन प्रारम्भ भएको हो । संयुक्त राष्ट्रसङ्घले दिगो शान्ति स्थापना र द्वन्द्वको रोकथामका रणनीतिहरूमा वातावरणीय सुरक्षालाई महत्वपूर्ण अङ्गका रूपमा समावेश गरेको छ ।यो विश्व संस्थाले जीविकाको आधार प्राकृतिक स्रोतसाधन र पारिस्थितिकीय प्रणालीको संरक्षणबाट नै दिगो शान्ति सम्भव हुनेमा जोड दिँदै आएको छ । युद्धका क्रममा पानीका मुहान प्रदूषित हुने, बाली डढाइने, वन फँडानी हुने, माटो विषाक्त बन्ने र जनावरको हत्या हुने भएकाले यस्ता गतिविधिले वातावरणमा गम्भीर असर पर्ने गरेको छ । युएनइपीका अनुसार बितेका ६० वर्षमा भएका सबै आन्तरिक द्वन्द्वमा काठ, हीरा, सुन, तेलजस्ता बहुमूल्य स्रोतदेखि उर्वर भूमि जमिन र पानीका स्रोतको कम्तीमा ४० प्रतिशत दुरुपयोग भएका छन् । यसै, अवसरमा दिनुभएको सन्देशमा राष्ट्रसङ्घका महासचिव एन्टोनियो गुटेरेसले गुटेरेसले दिगो शान्ति स्थापनाका लागि वातावरणीय सुरक्षा अनिवार्य रहेको भन्दै विश्वका सबै देशलाई जलवायु परिवर्तन, प्रदूषण र प्राकृतिक स्रोतहरूको दुरुपयोग विरुद्ध एकजुट हुन आग्रह गर्नुभएको छ । “हामीले पृथ्वीको रक्षा नगरेसम्म मानव सभ्यता सुरक्षित रहन सक्दैन । युद्ध र वातावरणीय विनाशविरुद्ध लड्नु नै दिगो शान्ति र विकासको मार्ग हो”, महासचिव गुटेरेसले भन्नुभएको छ । रासस",
      "link": "https://gorkhapatraonline.com/news/178431",
      "image": "https://gorkhapatraonline.com/storage/media/314384/conversions/env-conflict-index-original-thumb.jpg"
    },
    {
      "slug": "178428",
      "title": "हरिवंशलाई लिएर ‘पाँच पाण्डव’ घोषणा",
      "timestamp": 1762387200000,
      "source": "gp",
      "content": "सुशील पौडेलको लेखन तथा वसन्त निरौलाको निर्देशनमा तयार हुने उक्त चलचित्रको हालै मुहूर्त गर्दै निर्माण घोषणा गरिएको हो ।",
      "longContent": "काठमाडौँ, कात्तिक २० गते । अभिनेता हरिवंश आचार्यलाई लिएर नयाँ चलचित्र ‘पाँच पाण्डव’ निर्माण हुने भएको छ ।सुशील पौडेलको लेखन तथा वसन्त निरौलाको निर्देशनमा तयार हुने उक्त चलचित्रको हालै मुहूर्त गर्दै निर्माण घोषणा गरिएको हो ।उहाँले चलचित्रको नाम धार्मिक सुनिए पनि कथा सामाजिक विषयवस्तुमा निर्माण भएको जानकारी दिनुभयो।निर्देशक निरौलाले भन्नुभयो, “हामीले पाँच जना दाजुभाइको कथालाई लिएर चलचित्र तयार गर्दैछौँ । यसको विषयसँग मिल्दो भएकाले पाँच पाण्डव नाम राखिएको हो । यसले मनोरञ्जनसँगै सामाजिक सन्देश पनि प्रवाह गर्नेछ ।”उहाँले चलचित्रमा अभिनेता आचार्यसँगै सीताराम कट्टेल (धुर्मुस), जितु नेपाल र सागर लम्साल (बले), दीपाश्री निरौला, रजनी गुरुङलगायतको अभिनय रहने जानकारी दिनुभयो । छायाङ्कन अगाडि अन्य कलाकारको परिचय मिडियामा गराउने निर्देशक निरौलाले बताउनुभयो ।कालीरानी फिल्म्सको प्रस्तुतिमा बन्ने चलचित्रका निर्माता नवीन श्रेष्ठ हुनुहुन्छ । ‘पाँच पाण्डव’ले हिन्दू महाकाव्य महाभारतका केन्द्रीय पात्र पाँच पाण्डवलाई आधुनिकता राखेर चलचित्रमा प्रस्तुत गरिने लेखक पौडेलले जानकारी दिनुभयो । रासस",
      "link": "https://gorkhapatraonline.com/news/178428",
      "image": "https://gorkhapatraonline.com/storage/media/314381/conversions/Pach-Pandav-Muhurat-original-thumb.jpg"
    },
    {
      "slug": "178426",
      "title": "देशका अधिकांश भागमा मौसम सफा रहने पूर्वानुमान",
      "timestamp": 1762387200000,
      "source": "gp",
      "content": "हाल मुलुकका पश्चिमी भागमा पश्चिमी न्यूनचापीय प्रणालीको आंशिक प्रभाव रहेको जल तथा मौसम पूर्वानुमान महाशाखाले जनाएको छ ।",
      "longContent": "काठमाडौँ, कात्तिक २० गते । हाल मुलुकका पश्चिमी भागमा पश्चिमी न्यूनचापीय प्रणालीको आंशिक प्रभाव रहेको जल तथा मौसम पूर्वानुमान महाशाखाले जनाएको छ ।बिहिवार दिउँसो देशका पहाडी भू–भागमा आंशिक बदली रही बाँकी भागमा मुख्यतया मौसम सफा रहने छ ।महाशाखाका अनुसार कोशी, गण्डकी र कर्णाली प्रदेशका पहाडी भागका एकदुई स्थानमा हल्का वर्षा र हिमपातको सम्भावना छ । रासस",
      "link": "https://gorkhapatraonline.com/news/178426",
      "image": "https://gorkhapatraonline.com/storage/media/314378/conversions/mausam-original-thumb.jpg"
    },
    {
      "slug": "178424",
      "title": "पूर्वसैनिक घलेको लोभलाग्दो ‘ड्रागन फ्रुट’ खेती",
      "timestamp": 1762387200000,
      "source": "gp",
      "content": "उहाँले विसं २०७४ मा स्थापना गर्नुभएको ‘तर्जुमा ड्रागन फ्रुट कृषि फार्म’बाट हाल वार्षिक रु ५५ देखि ६० लाखसम्म आम्दानी गर्दै आएको दाबी गर्नुभयो ।",
      "longContent": "धरान (सुनसरी), कात्तिक गते ।  करिब २८ वर्ष भारतीय सेनामा सेवा गरी अवकाश प्राप्त कृपाश्वर घले गुरुङले यहाँको रामधुनी नगरपालिका-७ रानीपोखरीमा व्यावसायिक रूपमा ‘ड्रागन फ्रुट’ खेती गर्दै आउनुभएको छ ।उहाँले विसं २०७४ मा स्थापना गर्नुभएको ‘तर्जुमा ड्रागन फ्रुट कृषि फार्म’बाट हाल वार्षिक रु ५५ देखि ६० लाखसम्म आम्दानी गर्दै आएको दाबी गर्नुभयो ।  घलेले एक बिघा क्षेत्रफलमा खेती गरिरहनुभएको छ । गुरुङका अनुसार करिब २२ वर्षअघि मलेसियाबाट ल्याइएको रातो पिङ प्रजातिको एक बिरुवाबाट खेती सुरु गरिएको थियो । सुरुमा फलको बजार मूल्य तथा स्वास्थ्य उपयोगबारे स्पष्ट जानकारी नभए पनि माग र मूल्य वृद्धिसँगै खेती बिस्तार गर्दै लगिएको र हाल यही मुख्य आम्दानीको स्रोत बनेको उहाँले जानकारी दिनुभयो ।व्यवसायी गुरुङले भन्नुभयो,“फार्ममा हाल करिब २५० बोट ड्रागन फ्रुट लगाएको छु । अन्य फलफूलले वर्षमा एकपटक मात्र फल दिने भए पनि ड्रागनले वर्षमा नौ पटकसम्म उत्पादन दिन सक्छ । त्यही भएकाले आय स्थिर हुन्छ ।”उत्पादनसँगै बिरुवा बिक्रीबाट पनि आम्दानी हुँदै आएको छ । वार्षिक रूपमा रु चार लाखभन्दा बढीको बिरुवा बिक्री हुने गरेको गुरुङले बताउनुभयो । पहिले प्रतिबोट रु २०० देखि रु ४०० सम्ममा बिक्री हुने बिरुवा हाल मागअनुसार रु ५० देखि रु ७० मा बिक्री हुने गरेको उहाँको भनाइ छ । ड्रागन फ्रुट भने खुद्रा मूल्य प्रतिकिलो रु ४०० र होलसेलमा रु ३५० मा बिक्री हुने गरेको छ । फार्ममा मासिक रु १५ हजार तलबमा दुई जना स्थायी कर्मचारी र दैनिक सात सय ज्यालादरमा दर्जनभन्दा बढी कामदारले काम पाइरहेका छन् । फल टिप्ने तथा मल हाल्ने याममा कामदार सङ्ख्या अझ बढी हुने गरेको छ । गुरुङले भन्नुभयो,“ फार्म सञ्चालन, मलखाद्य, औजार तथा श्रमिक लागतवापत वार्षिक करिब रु आठ लाख खर्च हुने गरेको छ । गत वर्ष २२ मेट्रिकटन उत्पादन भएको ड्रागन फ्रुट यस वर्ष २७ मेट्रिकटनभन्दा बढी उत्पादन भएको छ । उत्पादित फल धरान, इटहरी, इनरुवा, विराटनगर र धेरैजसो काठमाडौँ, पोखरा र हेटौँडासम्म बिक्रीका लागि पठाउने गरेको छु ।”आम्दानी राम्रो भएकाले पछिल्लो समय यस खेतीतर्फ अन्य युवाको पनि आकर्षण बढ्दै गएको छ । अवकाशपछि कृषि उद्यममा लागेका घलेका अनुसार देशमै बसेर कृषि व्यवसायमार्फत राम्रो आम्दानीसँगै स्थानीयस्तरमा रोजगारी पनि सिर्जना गर्न सकिने सम्भावना छ । हाल सुनसरीको रामधुनी नगरपालिका-७ मा मात्र १० घरधुरीभन्दा बढीले ड्रागन खेती गर्दै आएका छन् । विदेशबाट फर्केका युवाहरू पनि ड्रागन खेतीमा लागिरहेका छन् । रासस",
      "link": "https://gorkhapatraonline.com/news/178424",
      "image": "https://gorkhapatraonline.com/storage/media/314375/conversions/20251105_163038-original-thumb.jpg"
    },
    {
      "slug": "178421",
      "title": "यस्तो छ आजको विदेशी मुद्रा विनिमय दर, कुन देशको कति ?",
      "timestamp": 1762387200000,
      "source": "gp",
      "content": "राष्ट्र बैङ्कका अनुसार आजका लागि अमेरिकी डलर एकको खरिददर १४१ रुपियाँ ५६ पैसा र बिक्रीदर १४२ रुपियाँ १६ पैसा कायम भएको छ ।",
      "longContent": "काठमाडौँ,  कात्तिक २० गते ।  नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार आजका लागि अमेरिकी डलर एकको खरिददर १४१ रुपियाँ ५६ पैसा र बिक्रीदर १४२ रुपियाँ १६ पैसा कायम भएको छ । युरोपियन युरो एकको खरिददर १६२ रुपियाँ ६३ पैसा र बिक्रीदर १६३ रुपियाँ ३२ पैसा, युके पाउन्ड स्ट्रलिङ एकको खरिददर १८४ रुपैयाँ ३८ पैसा र बिक्रीदर १८५ रुपियाँ १६ पैसा, स्विस फ्र्याङ्क एकको खरिददर १७४ रुपैयाँ ७४ पैसा र बिक्रीदर १७५ रुपियाँ ४८ पैसा कायम गरिएको छ । अष्ट्रेलियन डलर एकको खरिददर ९१ रुपियाँ ७० पैसा र बिक्रीदर ९२ रुपियाँ  ०९ पैसा, क्यानेडियन डलर एकको खरिददर १०० रुपियाँ १७ पैसा र बिक्रीदर १०० रुपियाँ ६० पैसा, सिङ्गापुर डलर एकको खरिददर १०८ रुपियाँ ३१ पैसा र बिक्रीदर १०८ रुपियाँ ७७ पैसा निर्धारण गरिएको छ । जापानी येन १० को खरिददर नौ रुपियाँ २१ पैसा र बिक्रीदर नौ रुपियाँ२५ पैसा, चिनियाँ युआन एकको खरिददर १९ रुपियाँ ८६ पैसा र बिक्रीदर १९ रुपियाँ ९५ पैसा, साउदी अरेबियन रियाल एकको खरिददर ३७ रुपैयाँ ७४ पैसा र बिक्रीदर ३७ रुपियाँ ९० पैसा, कतारी रियाल एकको खरिददर ३८ रुपैयाँ ८४ पैसा र बिक्रीदर ३९ रुपियाँ  कायम भएको छ । केन्द्रीय बैङ्कका अनुसार थाई भाट एकको खरिददर चार रुपियाँ ३५ पैसा र बिक्रीदर चार रुपियाँ ३७ पैसा, युएई दिराम एकको खरिददर ३८ रुपियाँ ५४ पैसा र बिक्रीदर ३८ रुपियाँ ७० पैसा, मलेसियन रिङ्गेट एकको खरिददर ३३ रुपियाँ ७७ पैसा र बिक्रीदर ३३ रुपैयाँ ९२ पैसा, साउथ कोरियन वन एक सयको खरिददर नौ रुपैयाँ ७९ पैसा र बिक्रीदर नौ रुपियाँ ८४ पैसा, स्विडिस क्रोनर एकको खरिददर १४ रुपियाँ ७७ पैसा र बिक्रीदर १४ रुपियाँ ८३ पैसा र डेनिस क्रोनर एकको खरिददर २१ रुपियाँ  ७८ पैसा र बिक्रीदर २१ रुपियाँ ८८ पैसा तोकिएको छ । राष्ट्र बैङ्कले हङकङ डलर एकको खरिददर १८ रुपियाँ २१ पैसा र बिक्रीदर १८ रुपियाँ २८ पैसा, कुवेती दिनार एकको खरिददर ४६० रुपियाँ ८४ पैसा र बिक्रीदर ४६२ रुपियाँ ७९ पैसा, बहराइन दिनार एकको खरिददर ३७५ रुपियाँ ५० पैसा र बिक्रीदर ३७७ रुपियाँ नौ पैसा, ओमनी रियाल एकको खरिददर ३६७ रुपियाँ ६७ पैसा र बिक्रीदर ३६९ रुपियाँ २३ पैसा रहेको छ । भारतीय रुपियाँ एक सयको खरिददर १६० रुपैयाँ र बिक्रीदर १६० रुपियाँ १५ पैसा तोकेको छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको ‘वेबसाइट’ मा उपलब्ध हुने जनाइएको छ ।रासस",
      "link": "https://gorkhapatraonline.com/news/178421",
      "image": "https://gorkhapatraonline.com/storage/media/314376/conversions/dolor-original-thumb.jpg"
    },
    {
      "slug": "178419",
      "title": "राष्ट्रपति पौडेल आज अपराह्न स्वदेश फर्किँदै",
      "timestamp": 1762387200000,
      "source": "gp",
      "content": "राष्ट्रपति रामचन्द्र पौडेल कतारको राजधानी दोहामा आयोजित ‘सामाजिक विकासका लागि दोस्रो विश्व शिखर सम्मेलन’ मा सहभागी  भएर आज अपराह्न स्वदेश फर्किँदै हुनुहुन्छ ।",
      "longContent": "काठमाडौँ, कात्तिक २० गते । राष्ट्रपति रामचन्द्र पौडेल कतारको राजधानी दोहामा आयोजित ‘सामाजिक विकासका लागि दोस्रो विश्व शिखर सम्मेलन’ मा सहभागी  भएर आज अपराह्न स्वदेश फर्किँदै हुनुहुन्छ । राष्ट्रपति पौडेलले उक्त सम्मेलनको मुख्य सत्रलाई गत मङ्गलबार सम्बोधन गर्नुभएको थियो ।सम्मेलनका क्रममा आयोजित सामाजिक विकासका तीन स्तम्भको सुदृढीकरण : गरिबी निवारण, पूर्ण र उत्पादनशील रोजगारी एवं सबैका लागि मर्यादित काम र सामाजिक समावेशीकरण विषयक उच्चस्तरीय गोलमेच सम्मेलनलाई पनि सम्बोधन गर्नुभएको थियो ।रासस",
      "link": "https://gorkhapatraonline.com/news/178419",
      "image": "https://gorkhapatraonline.com/storage/media/314379/conversions/ramchandra-paudel-rastrapati-presedent_9aeEuAviXS-original-thumb.jpg"
    },
    {
      "slug": "178415",
      "title": "लागत प्रभावी लगानी ढाँचा तय गर्न गृहकार्य",
      "timestamp": 1762387200000,
      "source": "gp",
      "content": "दशक लामो अवधिदेखि चर्चामा रहँदै आएको राष्ट्रिय गौरवको बुढीगण्डकी जलविद्युत् आयोजना निर्माणका लागि लागत प्रभावी लगानीको ढाँचा निर्धारण गर्न सरकारले पहल थालेको छ ।   कम्पनी मोडेलमा विकास गर्ने निधो गरिएको एक हजार दुई सय मेगावाटको आयोजनामा लगानी कसरी जुटाउने भन्ने गृहकार्य सुरु भएको हो । उक्त आयोजनाले जग्गा अधिग्रहणदेखि आयोजनाको स्वामित्वको विवाद झैल्दै आएको छ ।",
      "longContent": "काठमाडौँ, कात्तिक २० गते । दशक लामो अवधिदेखि चर्चामा रहँदै आएको राष्ट्रिय गौरवको बुढीगण्डकी जलविद्युत् आयोजना निर्माणका लागि लागत प्रभावी लगानीको ढाँचा निर्धारण गर्न सरकारले पहल थालेको छ । कम्पनी मोडेलमा विकास गर्ने निधो गरिएको एक हजार दुई सय मेगावाटको आयोजनामा लगानी कसरी जुटाउने भन्ने गृहकार्य सुरु भएको हो । उक्त आयोजनाले जग्गा अधिग्रहणदेखि आयोजनाको स्वामित्वको विवाद झैल्दै आएको छ ।ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकास कुलमान घिसिङले आयोजनाको लगानी ढाँचा (मोडालिटी) तत्काल टुङ्ग्याउन मन्त्रालयका सचिव, ऊर्जाविज्ञ तथा बुढीगण्डकी जलविद्युत् कम्पनी लिमिटेडका पदाधिकारीसँग मङ्गलबार छलफल गर्नुभएको हो । मन्त्री घिसिङले पदभार ग्रहणकै क्रममा यो आयोजना निर्माणका लागि आवश्यक पहल गर्ने प्रतिबद्धता सार्वजनिक गर्नुभएको थियो । छलफलमा कम्पनीका प्रमुख कार्यकारी अधिकृतसहितको टोलीले हालसम्म आयोजनाका सम्बन्धमा भएका प्रगति विवरण र लगानीका सम्भावित विकल्पबारे जानकारी गराएको थियो । मन्त्री घिसिङले वित्तीय मोडालिटी तय गर्दा सरकारमाथि वित्तीय भार नपर्ने र लगानी सम्भाव्य हुने गरी ५० प्रतिशत स्वपुँजी र ५० प्रतिशत ऋण रहने गरी तय गर्न कम्पनीका अधिकारीलाई सुझाव दिनुभएको छ ।  पेट्रोलियम पदार्थमा लगाइँदै आएको पूर्वाधार कर पनि यसमा सदुपयोग गर्नु आवश्यक हुने उहाँको भनाइ थियो । भन्सार महसुल एवं मूल्य अभिवृद्धि करलगायतका छुट दिइएमा आयोजना लगानीका लागि सम्भाव्य बन्न सक्ने आकलन मन्त्री घिसिङको छ । “पेट्रोलियम इन्धन आयातमा लगाइँदै आएको पूर्वाधार करको आधा रकम सिधै आयोजनाको खातामा जम्मा गर्ने व्यवस्था गर्न सकिएमा लगानीका लागि कुनै समस्या हुँदैन,” उहाँले भन्नुभयो, “नेपाल विद्युत् प्राधिकरणको साधारण सेयर निष्कासन गरेर पनि आयोजनाका लागि पैसा सङ्कलन गरिन्छ ।” बैठकमा ऊर्जा, जलस्रोत तथा सिँचाइ मन्त्रालयका सचिव चिरञ्जीवी चटौत, पूर्वसचिव अनुपकुमार उपाध्ययलगायत सहभागी हुनुहुन्थ्यो । उपाध्यायका अनुसार कम्पनीले विगतका छलफलमा आएका मोडेल तथा थप नयाँ सम्भाव्य लगानीका मोडेलबारे पनि अध्ययन गरी प्रस्ताव ल्याउन भनिएको छ । उहाँले भन्नुभयो, “आयोजना लामो समय अनिश्चितताको अवस्थामै रह्यो तर अब कम्पनी मोडेलमै विकास गर्ने गरी लगानीको मोडेल तय गर्ने प्रयास सुरु भएको छ ।” लगानीका प्रस्तावित मोडेलहालसम्म लगानीका लागि सरकारबाट सम्भाव्य पूर्ति लगानी (भिजिएफ) उपलब्ध हुँदा र नहुँदाका दुई वटा मोडालिटी बनेका छन् । पहिलो विकल्पमा सरकारले भिजिएफ उपलब्ध नगराएमा इक्विटी र ऋणको अनुपात क्रमशः २५ र ७५ प्रतिशत रहने प्रस्ताव गरिएको छ । यसका लागि जग्गा प्राप्तिलगायतका काममा सरकारबाट भएको खर्चलाई इक्विटीमा समावेश गर्ने, थप र सहुलियतपूर्ण ऋण लगानीका रूपमा उपलब्ध हुनुपर्ने प्रस्ताव गरिएको छ । दोस्रो विकल्पमा भिजिएफ उपलब्ध भएमा इक्विटी र ऋण अनुपात क्रमशः ३० र ७० प्रतिशत रहने प्रस्ताव गरिएको छ । जग्गा प्राप्ति, सार्वजनिक पूर्वाधारको पुनस्र्थापना, वातावरण संरक्षण र वनक्षेत्र प्रयोगका लागि खर्चबापतको आवश्यक ७३ अर्ब रुपियाँ सरकारले अति सहुलियतपूर्ण ऋण (भिजिएल) प्रदान गर्नुपर्ने प्रस्ताव गरिएको छ । यसरी लगानी हुने इक्विटीबापतको रकम सरकार, प्राधिकरण, कर्मचारी सञ्चय कोष, नागरिक लगानी कोष, नेपाल टेलिकम र सर्वसाधारण नागरिकबाट सङ्कलन गर्ने प्रस्ताव छ ।कम्पनीका प्रमुख कार्यकारी अधिकृत अरुण राजौरियाका अनुसार कम्पनीले यी मोडेललाई परिमार्जन गरेर ५०/५० प्रतिशतमा लग्ने विकल्पमा अब कम्पनी अग्रसर हुने छ । “ठुलो लगानीको आयोजना हुने भएकाले कम्पनीमा ऋणको भार कम गर्दा दिगो र सम्भाव्य हुने मन्त्री र हाम्रो बुझाइ छ । भिजिएफ, ऋण स्वपुँजीमा के कसरी व्यवस्था गर्दा उपयुक्त हुन्छ भन्नेमा हामीले विशेषज्ञ राखेर अध्ययन गरिरहेका छौँ,” रजौरियाले भन्नुभयो । परामर्शदाताले सन् २०१५ मा तयार पारेको प्रतिवेदन अनुसार आयोजनाको अनुमानित लागत दुई अर्ब ५९ करोड अमेरिकी डलर थियो । हालको मूल्यमा आयोजनाको अनुमानित लागत दुई अर्ब ७७ करोड डलर (करिब तीन खर्ब ३२ अर्ब रुपियाँ रहेको छ । आयोजनाको निर्माण अवधि आठ वर्ष रहेको छ । आयोजनाका अनुसार आयोजनाको विस्तृत परियोजना प्रतिवेदन र टेन्डर कागजात तयारी अवस्थामा छन् । आयोजनाको सबैभन्दा जटिल मानिएको जग्गा प्राप्तिको प्रगति करिब ९० प्रतिशत सम्पन्न भएको छ । जग्गाको मुआब्जा, संरचना, बोटबिरुवा तथा फलफूलको क्षतिपूर्तिबापत जग्गाधनीलाई ४२ अर्ब ६५ रुपियाँ वितरण भइसकेको छ । आयोजनाबाट भौतिक तथा आर्थिक रूपमा गोरखा र धादिङका आठ हजार ११७ घरपरिवारका प्रभावित हुने छन् । यसमध्ये तीन हजार ५६० घरपरिवार पूर्ण रूपमा विस्थापित हुने छन् । काठमाडौँ, चितवन, पोखरा जस्ता विद्युत् भार (लोड) सेन्टरबाट नजिक रहेका कारण पनि बुढीगण्डकी ऊर्जा सुरक्षाका दृष्टिकोणबाट रणनीतिक महìवको रहेको छ । गोरखा र धादिङ जिल्लाको सीमा भएर बग्ने बुढीगण्डकी नदी थुन्नका लागि २६३ मिटर अग्लो कर्भेचरयुक्त आर्च बाँध बनाइने छ । जसबाट धादिङका साबिकका १४ गाविस (हाल चार गाउँपालिका तथा एक नगरपालिका) र गोरखाका १३ गाविस (हाल चार गाउँपालिका) प्रभावित हुने छन् ।बाँध बाँधेपछि थुनिएको पानीको जलाशय माथिल्लो तटीय क्षेत्रमा ६३ वर्गकिलोमिटर फैलने छ । बुढीगण्डकीमा बन्ने ६३ वर्ग किलोमिटरका कारण रोजगारी, व्यवसाय, पर्यटन हब, माछापालनलगायतका लाभ लिन सकिने अवस्था छ । आयोजनाको अधिकतम जलसतह ५४० मिटरसम्म रहने छ । आयोजनाबाट वार्षिक तीन अर्ब ३८ करोड ३० लाख युनिट विद्युत् उत्पादन हुने छ ।",
      "link": "https://gorkhapatraonline.com/news/178415",
      "image": "https://gorkhapatraonline.com/storage/media/314364/conversions/budhigandaki-original-thumb.jpg"
    },
    {
      "slug": "178409",
      "title": "‘नयाँ नेतृत्व र नीति लिएर निर्वाचनमा जाऔँ’",
      "timestamp": 1762387200000,
      "source": "gp",
      "content": "नेपाली कांग्रेसका नेताहरूले १५ औँ महाधिवेशन गरेर पार्टीभित्र नेतृत्व र साङ्गठनिक रूपान्तरणमार्फत देश र जनतामा नवीन आशा र भरोसा जगाउनुपर्ने बताएका छन् । कांग्रेस केन्द्रीय कार्यालय सानेपामा असोज २८ देखि जारी केन्द्रीय कार्यसमिति बैठकमा बुधबार बोल्ने नेताहरूले भदौ २३ र २४ गतेको जेनजी आन्दोलनपछिको परिस्थितिलाई दृष्टिगत गरी यथाशीघ्र १५ औँ महाधिवेशन गर्नुपर्नेमा जोड दिएका हुन् ।",
      "longContent": "गोरखापत्र समाचारदाता ललितपुर, कात्तिक २० गते । नेपाली कांग्रेसका नेताहरूले १५ औँ महाधिवेशन गरेर पार्टीभित्र नेतृत्व र साङ्गठनिक रूपान्तरणमार्फत देश र जनतामा नवीन आशा र भरोसा जगाउनुपर्ने बताएका छन् । कांग्रेस केन्द्रीय कार्यालय सानेपामा असोज २८ देखि जारी केन्द्रीय कार्यसमिति बैठकमा बुधबार बोल्ने नेताहरूले भदौ २३ र २४ गतेको जेनजी आन्दोलनपछिको परिस्थितिलाई दृष्टिगत गरी यथाशीघ्र १५ औँ महाधिवेशन गर्नुपर्नेमा जोड दिएका हुन् । नेताहरूले कांग्रेसले इतिहासदेखि नै देशमा सङ्कटलाई पार लगाएको स्मरण गर्दै संविधान र सङ्घीय लोकतान्त्रिक गणतन्त्रलाई सुदृढ गर्नुपर्ने दायित्व पनि कांग्रेसकै रहेको प्रस्ट पारे । नेताहरूले फागुन २१ गतेका लागि तय भएको प्रतिनिधि सभा निर्वाचनअघि नै १५ औँ महाधिवेशन गर्नुपर्ने बताएका छन् । केही केन्द्रीय सदस्यले निर्वाचनपछि मात्रै महाधिवेशन हुने बताएका छन् । सहमहामन्त्री फरमुल्लाह मन्सुरले प्रतितिधि सभा निर्वाचन महत्वपूर्ण रहेको बताउँदै त्यसअघि १५ औँ महाधिवेशन गर्नुपर्ने बताउनुभयो । महामन्त्री गगनकुमार थापाको प्रस्तावबारे विचार राख्दै उहाँले बैठकमा भन्नुभयो, “निर्वाचन अत्यन्तै आवश्यक छ । कांग्रेसप्रति जनताले ठुलो आशा र अपेक्षाका साथ हेरेकाले पार्टीको नीति र कार्यक्रमसहित निर्वाचनमा जानु पर्छ । साथै नेतृत्वको पनि चयन गर्नु पर्छ । किनभने कांग्रेसले नयाँ नेतृत्व र नवीनतम् नीति तथा कार्यक्रम लिएर गएपछि जनताको भरोसा आर्जन हुन्छ ।”सहमहामन्त्री मन्सुरले ५४ प्रतिशत महाधिवेशन प्रतिनिधिले विशेष महाधिवेशनको माग राखेर हस्ताक्षर बुझाएको सन्दर्भमा १० दिन छुट्याएर महाधिवेशन सम्पन्न गर्नुपर्ने र बाँकी अवधि निर्वाचनमा जुट्न सकिने प्रस्ट पार्नुभयो । उहाँले भन्नुभयो, “मैले महामन्त्री गगनकुमार थापालाई नै पार्टी सभापति र प्रधानमन्त्रीको उम्मेदवार बनाएर जानुपर्ने प्रस्ताव गरेको छु ।” केन्द्रीय सदस्य प्रकाशमान सिंहले १५ औँ महाधिवेशन निर्वाचनपछि गर्दा उपयुक्त हुने दाबी गर्दै अहिले एकताबद्ध भएर निर्वाचनको तयारीमा जुट्नुपर्ने बताउनुभयो । बैठकमा केन्द्रीय सदस्य पद्मनारायण चौधरी, जीवनबहादुर शाही, सुरेन्द्रराज पाण्डे, शङ्कर भण्डारी, कृष्णकिशोर घिमिरे, तारामान गुरुङ, आङ्गेलु शेर्पा, मदनबहादुर अमात्य, चन्द्रबहादुर केसी, अब्दुल सतार, उदयशमशेर राणा, अञ्जनी श्रेष्ठ, चम्पादेवी खड्का, जावेदा खातुन जागा, प्राडा गोविन्दराज पोखरेल, अजयबाबु शिवाकोटी, माया राई, सुशीला ढकाल (आचार्य), गङ्गा शाही र सीतादेवी देवकोटाले बोल्नुभयो ।",
      "link": "https://gorkhapatraonline.com/news/178409",
      "image": "https://gorkhapatraonline.com/storage/media/314358/conversions/MadhavPrasadGhimire-Lalitpur-1820251104_135824copy-original-thumb.jpg"
    },
    {
      "slug": "178408",
      "title": "राष्ट्रिय सभा सदस्य निर्वाचन : पुस २० गतेपछि उम्मेदवारी दर्ता",
      "timestamp": 1762387200000,
      "source": "gp",
      "content": "निर्वाचन आयोगले राष्ट्रिय सभा सदस्यको निर्वाचन प्रयोजनका लागि कार्यतालिका स्वीकृत गरेको छ । जस अनुसार पुस २० गतेदेखि निर्वाचन कार्यक्रम सञ्चालन हुने छ । निर्वाचन कार्यक्रम अन्तर्गत मनोनयन दर्ता, दाबी विरोध, मनोनयन फिर्ता, उम्मेदवारको अन्तिम नामावली प्रकाशनलगायतका काम हुने छ ।",
      "longContent": "काठमाडौँ, कात्तिक २० गते । निर्वाचन आयोगले राष्ट्रिय सभा सदस्यको निर्वाचन प्रयोजनका लागि कार्यतालिका स्वीकृत गरेको छ । जस अनुसार पुस २० गतेदेखि निर्वाचन कार्यक्रम सञ्चालन हुने छ । निर्वाचन कार्यक्रम अन्तर्गत मनोनयन दर्ता, दाबी विरोध, मनोनयन फिर्ता, उम्मेदवारको अन्तिम नामावली प्रकाशनलगायतका काम हुने छ । आयोगका प्रवक्ता नारायणप्रसाद भट्टराईले आन्तरिक व्यवस्थापन तथा प्रशासकीय सहजताका लागि आयोगले कार्यतालिका बनाएको जानकारी दिनुभयो । आवश्यकता अनुसार आयोगले कार्यतालिकामा फेरबदल पनि गर्न सक्ने छ । उहाँले भन्नुभयो, “आयोगको आन्तरिक कार्यलाई व्यवस्थित बनाउन कार्यतालिका स्वीकृत भएको हो । दलहरूसँगको परामर्शमा निर्वाचन कार्यक्रम पछि प्रकाशन हुने छ ।”कार्यतालिका अनुसार आयोगले मङ्सिर पहिलो साता निर्वाचन प्रयोजनका लागि दल दर्ता आह्वान गर्ने छ । दल दर्ताका लागि आयोगले एक साताको समयसीमा तोक्दै आएको छ । दर्ताका लागि प्राप्त निवेदनउपर छानबिन गरी आयोगले मङ्सिर दोस्रो साता दर्ता स्वीकृत र निर्वाचन चिह्न प्रदान गरिने आयोगले जनाएको छ । आयोगले स्वीकृत गरेको कार्यतालिकाबमोजिम निर्वाचन कार्यक्रम मङ्सिर दोस्रो साताभित्र प्रकाशन गरिने छ । त्यसअघि निर्वाचन आयोगले मतदाता नामावली तयार गर्ने, निर्वाचन सामग्री पहिचान, मौज्दात विश्लेषण तथा अनुमानलगायतका काम कात्तिकभित्रै टुङ्ग्याउने छ । मतदाता नामावली भने पुस पहिलो साता सार्वजनिक गरिने छ । सम्बन्धित प्रदेशका प्रदेश सभा सदस्य र प्रदेशभित्रका गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुख सम्मिलित निर्वाचकमण्डलले राष्ट्रिय सभाका सदस्य पदका लागि मतदान गर्ने कानुनी व्यवस्था छ । आगामी फागुन २० गते राष्ट्रिय सभाका १९ जना सदस्यको पदावधि सकिँदै छ । १८ जना निर्वाचित र राष्ट्रपतिबाट मनोनीत एक गरी १९ जना सदस्यको पदावधि सकिन लागेको हो । कोशी प्रदेशबाट तीन, मधेशबाट चार, बागमती, गण्डकी, कर्णाली र सुदूरपश्चिमबाट दुई/दुई, लुम्बिनीबाट तीन सदस्य निर्वाचित हुने छन् । एक सदस्य राष्ट्रपतिबाट मनोनीत हुने छन् । पदावधि सकिनुभन्दा करिब ४० दिनअघि निर्वाचन हुन लागेको हो । आयोगको कार्यतालिकामा पुस पहिलो साता मतदान स्थल र केन्द्र निर्धारण, पुस दोस्रो साताभित्र निर्वाचन अधिकृतको नियुक्ति र कार्यालय स्थापना हुने छ । पुस अन्तिम साता निर्वाचन कार्यक्रमसँगै मतपत्र छपाइलगायतका काम समानान्तर रूपमा सञ्चालन हुने छन् । माघ पहिला साता प्रचारप्रसार अवधि रहने र मतदान हुनुभन्दा ४८ घण्टाअघिदेखि मौन अवधि सुरु हुने छ । नेपाल सरकार मन्त्रीपरिषद्को गत कात्तिक १२ गतेको बैठकले माघ ११ गते राष्ट्रिय सभा सदस्यको निर्वाचन हुने मिति तोकेको हो । राष्ट्रिय सभा सदस्य निर्वाचन ऐनमा पदावधि समाप्त भई रिक्त हुन आउने सदस्य पदको निर्वाचनको मिति सो पद रिक्त हुनुभन्दा ३५ दिन पहिले निर्वाचन हुने गरी मिति तोक्नुपर्ने उल्लेख छ । सरकारले मिति तोकेलगत्तै निर्वाचन आयोगले राष्ट्रिय सभा सदस्यको निर्वाचनको आन्तरिक तयारी सुरु गरेको हो ।",
      "link": "https://gorkhapatraonline.com/news/178408",
      "image": "https://gorkhapatraonline.com/storage/media/314357/conversions/rastriyasabha-original-thumb.jpg"
    },
    {
      "slug": "178407",
      "title": "रूपान्तरणका लागि साझा दृष्टिकोण आवश्यक",
      "timestamp": 1762387200000,
      "source": "gp",
      "content": "जेनजी विद्रोहको संस्थागत रूपान्तरणका लागि साझा दृष्टिकोण तयार गर्नुपर्नेमा जोड दिइएको छ । जेनजी नेपालद्वारा बुधबार राजधानीमा आयोजित ‘जेनजी र बृहत् राजनीतिक संवाद, आजको सङ्कट र राजनीतिक निकास’ विषयक अन्तर्क्रियामा सहभागी जेनजी आन्दोलनका समर्थक नेताले सो कुरा बताएका हुन् ।",
      "longContent": "गोरखापत्र समाचारदाताकाठमाडौँ, कात्तिक २० गते  । जेनजी विद्रोहको संस्थागत रूपान्तरणका लागि साझा दृष्टिकोण तयार गर्नुपर्नेमा जोड दिइएको छ । जेनजी नेपालद्वारा बुधबार राजधानीमा आयोजित ‘जेनजी र बृहत् राजनीतिक संवाद, आजको सङ्कट र राजनीतिक निकास’ विषयक अन्तर्क्रियामा सहभागी जेनजी आन्दोलनका समर्थक नेताले सो कुरा बताएका हुन् । नेता चन्द्र भण्डारीले नेपालको राजनीतिक व्यवस्था परिवर्तनको माग गर्दै विद्रोहमा उत्रँदा आफ्नो उमेर साढे १५ वर्षको रहेको र ७३ दिनसम्म जेल परेको स्मरण गर्दै देशको अवस्था आजसम्म पनि राम्रो नहुँदा दुःख लागेको बताउनुभयो । उहाँले भन्नुभयो, “हाम्रो उमेर किशोर अवस्थामा प्रवेश गर्दै गर्दा पनि नेपालको राजनीतिक र प्रशासनिक क्षेत्रमा भ्रष्टाचार थियो भने अहिले पनि त्यत्तिकै बदमासी छ । त्यही कारण राम्रो प्राकृतिक र जनशक्ति भएको हाम्रो देशमा पनि विकास हुन सकेन ।” उहाँले भ्रष्टाचारमा मुछिएका सबैको सम्पत्ति छानबिन हुनुपर्ने, दोषीलाई कारबाहीको दायरामा ल्याएर जेनजीले उठाएका भ्रष्टाचारको अन्त्य र सुशासनको माग पूरा गर्दै नयाँ पुस्ताको सहभागिता र प्रणालीगत सुधारमा ध्यान दिनुपर्ने बताउनुभयो । जेनजी अगुवा अन्जु राईले देशको समृद्धिका लागि राजनीतिक स्थिरताको वातावरण बनाउनुपर्ने र युवाले खोजेको रोजगारी, राजनीतिलगायत प्रशासनिक सुशासनको माग पूरा हुनुपर्ने बताउनुभयो । अर्का अगुवा प्रकाश रावतले भ्रष्टाचारीलाई जेल हाल्न यो सरकारले आँट गर्नुपर्नेमा जोड दिनुभयो ।",
      "link": "https://gorkhapatraonline.com/news/178407",
      "image": "https://gorkhapatraonline.com/storage/media/314356/conversions/JENJI-PHOTO-original-thumb.jpg"
    },
    {
      "slug": "178406",
      "title": "मन्त्रीदेखि ‘सेलिब्रेटी’ सम्म मतदाता नामावलीमा नाम दर्ता",
      "timestamp": 1762387200000,
      "source": "gp",
      "content": "आगामी फागुन २१ गतेका लागि तोकिएको प्रतिनिधि सभा निर्वाचनमा मतदानका लागि सर्वसाधारणदेखि सार्वजनिक क्षेत्रमा ख्यातिप्राप्त व्यक्तिले समेत चासो देखाएका छन् ।  हालै मात्र शिक्षा, विज्ञान तथा प्रविधिमन्त्री महावीर पुनले पहिलो पटक मतदाता नामावलीमा फोटोसहितको नाम लेखाउनुभएको छ । मन्त्री पुनले हालै जिल्ला निर्वाचन कार्यालय नयाँ बानेश्वर पुगेर मतदाता नामावलीमा नाम लेखाउनुभएको हो । पुनले चितवनको राप्ती नगरपालिकास्थित चितवनको वज्रहट्ठी आधारभूत विद्यालय मतदान केन्द्र रहने गरी मतदाता नामावलीमा नाम लेखाउनुभएको हो",
      "longContent": "काठमाडौँ, कात्तिक २० गते । आगामी फागुन २१ गतेका लागि तोकिएको प्रतिनिधि सभा निर्वाचनमा मतदानका लागि सर्वसाधारणदेखि सार्वजनिक क्षेत्रमा ख्यातिप्राप्त व्यक्तिले समेत चासो देखाएका छन् ।हालै मात्र शिक्षा, विज्ञान तथा प्रविधिमन्त्री महावीर पुनले पहिलो पटक मतदाता नामावलीमा फोटोसहितको नाम लेखाउनुभएको छ । मन्त्री पुनले हालै जिल्ला निर्वाचन कार्यालय नयाँ बानेश्वर पुगेर मतदाता नामावलीमा नाम लेखाउनुभएको हो । पुनले चितवनको राप्ती नगरपालिकास्थित चितवनको वज्रहट्ठी आधारभूत विद्यालय मतदान केन्द्र रहने गरी मतदाता नामावलीमा नाम लेखाउनुभएको हो । मतदाता नामावलीमा नाम लेखाएपछि मन्त्री पुनले सामाजिक सञ्जालमा लेख्नुभएको छ, “आहा ! आमचुनावमा भोट दिनका लागि जिन्दगीमा पहिलो चोटि नयाँ बानेश्वर गएर नाम दर्ता गरियो । १८ वर्ष पुगेका जेनजी पुस्ताका सम्पूर्ण भाइबहिनीलाई अल्छी नगरीकन फागुन २१ गतेको आमचुनावमा भाग लिनका लागि नाम दर्ता गर्न हार्दिक अनुरोध गर्दछु ।”साथै अन्य व्यक्तिलाई पनि मतदाता नामावलीमा नाम लेखाउन अनुरोध गर्दै पुनले भन्नुभएको छ, “अब आउने सरकार जेनजी पुस्ताको बन्नु पर्छ । भगवान् कसम बुढो पुस्ताले देशलाई समृद्ध बनाउन एक सक्दैन, दुई सक्दैन, तीन सक्दैन, सक्दै सक्दैन । यो कुरा समयान्तरमा धु्रवसत्य साबित भइसक्यो । लौ त भाइबहिनी भोटर लिस्टमा नाम लेखाउन गइहाल त ।”त्यस्तै चर्चित गायिका रचना रिमालले पनि केही दिनअधि बानेश्वरमै पुगेर मतदाता नामावली सूचीमा नाम लेखाउनुभएको छ । आफूले सोचेभन्दा छरितो रूपमा मतदाता नामावलीमा नाम दर्ता भएपछि खुसी हुँदै रिमालले भन्नुभयो, “आज जिल्ला निर्वाचन कार्यालय काठमाडौँबाट मतदाता नामावलीमा नाम दर्ता गरेकी छु । सरकारी सेवा यस्तो चुस्तदुरुस्त पनि हुने रहेछ । कार्यालय पुगेर लाइन बसेको १० मिनेट आसपासमै काम सकियो । एकदमै सहज र व्यवस्थित रूपमा दर्ता कक्ष सञ्चालन भइरहेको पाएँ । हजुरहरू पनि उमेर पुगी नाम दर्ता छुटाउनुभएको छ भने समयमै दर्ता गराई आफ्नो मताधिकार सुरक्षित गर्नुहोला है ।”जिल्ला निर्वाचन कार्यालयले हाल मुलुकभरका नयाँ मतदाताका लागि फोटोसहित नामावली सङ्कलन गरिरहेको छ । कार्यालयका जिल्ला निर्वाचन अधिकारी ठाकुरप्रसाद भट्टराईका अनुसार केही दिनअघि मात्रै मुटुरोग विशेषज्ञ डा. ओमपूर्ति अनिलले पनि पहिलो पटक मतदाता नामावलीमा नाम लेखाउनुभएको छ । भट्टराईले भन्नुभयो, “सबैको नाम याद गर्न कठिन छ तर राजनीतिक, प्रशासनिक र स्वास्थ्यलगायतका क्षेत्रमा चर्चित व्यक्ति पहिलो पटक नाम लेखाउन आउनुभएको छ ।” उहाँका अनुसार सरकारले निर्वाचनको मिति घोषणा गरेदेखि हालसम्ममा १४ हजार ८५१ जना नयाँ मतदाताले नामावली दर्ता गरेका छन् । मतदाता जुन जिल्ला वा क्षेत्रको भए पनि हाल काठमाडौँबाटै फोटोसहितको नामावली दर्ता गर्न सक्ने र मतदानको समयमा भने सम्बन्धित स्थानमै मतदाता परिचयपत्र लिएर मतदान गर्न पाउने व्यवस्था निर्वाचन आयोगले गरेको छ । निर्वाचन आयोगले मतदाता नामावलीमा नाम लेखाउनका लागि कात्तिक ३० गतेसम्मलाई तोकेको छ । आयोगका अनुसार निर्वाचन हुने मिति आगामी फागुन २१ गतेभन्दा एक दिनअघि अर्थात् फागुन २० गते १८ वर्ष पूरा हुने हरेक व्यक्तिले मतदान गर्न पाउने छन् ।",
      "link": "https://gorkhapatraonline.com/news/178406",
      "image": "https://gorkhapatraonline.com/storage/media/314355/conversions/education-minister-original-thumb.jpg"
    },
    {
      "slug": "178405",
      "title": "रामकुमारी र किसान ‘घर फर्कने’",
      "timestamp": 1762387200000,
      "source": "gp",
      "content": "नेपाल कम्युनिस्ट पार्टी (एकीकृत समाजवादी) का नेता किसान श्रेष्ठले आफूहरू नेकपा (एमाले) मा फर्कन लागेको जानकारी दिनुभएको छ ।  बुधबार काठमाडौँमा पत्रकार सम्मेलन गरी पार्टी अध्यक्ष माधव नेपालले माओवादीसँग पार्टी एकता र घनश्याम भुसालले पार्टी पुनर्गठन गर्न लागेको बताउँदै आफूहरू दुवैतिर नलागी आफ्नै पुरानो घर फर्कन लागेको जानकारी दिनुभयो । आफूहरू एमाले प्रवेश गर्न लागेको नभई आफ्नो घर फर्कन लागेको उहाँको भनाइ थियो । “हाम्रो मूल घर, हामीले पसिना बगाएको, हामीले जीवन अर्पण गरेको पार्टी नेकपा (एमाले) मा प्रवेश होइन कि घर फर्कने अभियानमा जुटेका छौँ,” उहाँले भन्नुभयो ।",
      "longContent": "गोरखापत्र समाचारदाताकाठमाडौँ, कात्तिक २० गते । नेपाल कम्युनिस्ट पार्टी (एकीकृत समाजवादी) का नेता किसान श्रेष्ठले आफूहरू नेकपा (एमाले) मा फर्कन लागेको जानकारी दिनुभएको छ ।बुधबार काठमाडौँमा पत्रकार सम्मेलन गरी पार्टी अध्यक्ष माधव नेपालले माओवादीसँग पार्टी एकता र घनश्याम भुसालले पार्टी पुनर्गठन गर्न लागेको बताउँदै आफूहरू दुवैतिर नलागी आफ्नै पुरानो घर फर्कन लागेको जानकारी दिनुभयो । आफूहरू एमाले प्रवेश गर्न लागेको नभई आफ्नो घर फर्कन लागेको उहाँको भनाइ थियो । “हाम्रो मूल घर, हामीले पसिना बगाएको, हामीले जीवन अर्पण गरेको पार्टी नेकपा (एमाले) मा प्रवेश होइन कि घर फर्कने अभियानमा जुटेका छौँ,” उहाँले भन्नुभयो । एमालेमा आफूहरू कुनै पदको आस गरेर जान नलागेको उहाँले स्पष्ट पार्नुभयो । “हामी घर फर्कने क्रममा एमालेसँग वार्ता संवादमा छौँ, देशभरिका नेता कार्यकर्तालाई पनि एमालेमा फर्कन आह्वान गर्न चाहन्छौँ, कुनै पद वा ससर्त घर फर्कने हाम्रो कार्यक्रम छैन, हामी निःसर्त फर्कन्छौँ, हामीलाई केही चाहिएको छैन हाम्रो मूल घरमा, हाँसेर बोलिदिए, सम्मान गरिदिए पुग्छ,” उहाँले भन्नुभयो । नेतृ रामकुमारी झाँक्रीले आजबाट सो पार्टीसँगको यात्रा टुङ्गिएको बताउनुभयो । उहाँले एमाले फुटेर एकीकृत समाजवादी बनाउँदा आफूले बिचमै यात्रा टुङ्ग्याउन नसकेको भन्दै आज त्यो अवसर आएकामा खुसीसमेत व्यक्त गर्नुभयो ।",
      "link": "https://gorkhapatraonline.com/news/178405",
      "image": "https://gorkhapatraonline.com/storage/media/314354/conversions/ramkumari-kisan-original-thumb.jpg"
    },
    {
      "slug": "178404",
      "title": "जेनजी आन्दोलन : हिंसात्मक गतिविधिमा संलग्न धमाधम नियन्त्रणमा",
      "timestamp": 1762387200000,
      "source": "gp",
      "content": "जेनजी आन्दोलनका क्रममा हत्या, आगजनी, तोडफोड, लुटपाट, चोरीलगायत हिंसात्मक गतिविधिमा संलग्न चार सय जना आरोपितलाई प्रहरीले नियन्त्रणमा लिई अनुसन्धान गरिरहेको छ । प्रहरी प्रधान कार्यालयबाट प्राप्त विवरण अनुसार प्रहरीले काठमाडौँ उपत्यका, धनुषा, पर्सा, बारा, चितवन, धादिङ, काभ्रे, पर्वत, म्याग्दी, कास्की र बाँकेलगायत मुलुकका विभिन्न २२ जिल्लाबाट पक्राउ परेकामध्ये १६० जनामाथि मुद्दा दायर गरिएको छ ।",
      "longContent": "गोरखापत्र समाचारदाता काठमाडौँ, कात्तिक २० गते । जेनजी आन्दोलनका क्रममा हत्या, आगजनी, तोडफोड, लुटपाट, चोरीलगायत हिंसात्मक गतिविधिमा संलग्न चार सय जना आरोपितलाई प्रहरीले नियन्त्रणमा लिई अनुसन्धान गरिरहेको छ । प्रहरी प्रधान कार्यालयबाट प्राप्त विवरण अनुसार प्रहरीले काठमाडौँ उपत्यका, धनुषा, पर्सा, बारा, चितवन, धादिङ, काभ्रे, पर्वत, म्याग्दी, कास्की र बाँकेलगायत मुलुकका विभिन्न २२ जिल्लाबाट पक्राउ परेकामध्ये १६० जनामाथि मुद्दा दायर गरिएको छ । त्यस्तै हाल प्रहरी हिरासतमा रहेका २३८ जनामाथि आपराधिक उपद्रव, कर्तव्य ज्यान, चोरी, अभद्र व्यवहार, खरखजाना र हातहतियार कसुरमा अनुसन्धान जारी रहेको प्रहरीले जनाएको छ । नेपाल प्रहरीका केन्द्रीय प्रवक्ता, अविनारायण काफ्लेले आन्दोलनका क्रममा घुसपैठ गरी हिंसात्मक गतिविधिमा संलग्नलाई कानुनी दायरामा ल्याउने क्रम जारी रहेको बताउनुभयो ।जेनजी आन्दोलनका क्रममा लुटिएका एक हजारभन्दा बढी हतियारमध्ये हालसम्म झन्डै ८५० हतियार बरामद गरिएको जानकारी दिँदै काफ्लेले भन्नुभयो, “हिंसात्मक गतिविधिमा संलग्न व्यक्ति र लुटिएका हतियार बरामद गर्न आवश्यक सुरक्षा कारबाही जारी छ । फरार कैदीलाई पक्राउ गर्न पनि सबै सुरक्षा संयन्त्रबिचको समन्वयमा विभिन्न सुरक्षा कारबाही जारी छ ।” गृह मन्त्रालयबाट प्राप्त विवरण अनुसार पक्राउ पर्नेमा सबैभन्दा बढी काठमाडौँ उपत्यकामा मात्र २१८ जना छन् । जसमा तिब्बतीयन ओरिजिनल ब्लड (टिओबी) को नाममा उच्छृङ्खल गर्ने तेन्जिङ दावा लामा समूहका व्यक्ति, विभिन्न व्यक्ति तथा व्यावसायिक संस्था लुटपाट र आगजनीमा संलग्न भई विगतमा आपराधिक पृष्ठभूमि रहेका व्यक्ति छन् । त्यस्तै आन्दोलनका क्रममा ड्युटीमा खटिएका प्रहरी वृत्त महाराजगन्ज र कोटेश्वरमा तैनाथ प्रहरीका हत्यामा संलग्नसमेत पक्राउ परेका छन् । प्रहरीले काठमाडौँ उपत्यकाबाट २१८, बागमती प्रदेशका विभिन्न जिल्लाबाट ३३, गण्डकी प्रदेशबाट ३२, कोशी प्रदेशबाट ३० र लुम्बिनी प्रदेशबाट २९ जनालाई पक्राउ गरेको छ ।  त्यसै गरी मधेश प्रदेशका विभिन्न जिल्लाबाट २१, कर्णाली प्रदेशबाट चार र सुदूरपश्चिमबाट आठ जना पक्राउ परेका छन् । प्रहरीले पक्राउ परेकाविरुद्ध आपराधिक उपद्रव, कर्तव्य ज्यान, अभद्र व्यवहार, चोरी, हातहतियार र कारागार ऐन–२०७९ अनुसारको कसुरमा अनुसन्धान जारी रहेको जनाएको छ ।",
      "link": "https://gorkhapatraonline.com/news/178404",
      "image": "https://gorkhapatraonline.com/storage/media/314353/conversions/tt-original-thumb.jpg"
    },
    {
      "slug": "178403",
      "title": "दलहरू चुनावमा जानैपर्छ : यादव",
      "timestamp": 1762387200000,
      "source": "gp",
      "content": "सरकारका तर्फबाट आगामी निर्वाचनको उपयुक्त वातावरणका निम्ति संवाद तीव्र पार्ने क्रममा बुधबार प्रधानमन्त्री सुशीला कार्की र पूर्वराष्ट्रपति डा. रामवरण यादवबिच छलफल भएको छ । प्रधानमन्त्री निवास बालुवाटारमा भएको शिष्टाचार भेटवार्तामा आगामी निर्वाचनको तयारी र राजनीतिक वातावरणका विषयमा चर्चा भयो ।",
      "longContent": "गोरखापत्र समाचारदाताकाठमाडौँ, कात्तिक २० गते । सरकारका तर्फबाट आगामी निर्वाचनको उपयुक्त वातावरणका निम्ति संवाद तीव्र पार्ने क्रममा बुधबार प्रधानमन्त्री सुशीला कार्की र पूर्वराष्ट्रपति डा. रामवरण यादवबिच छलफल भएको छ । प्रधानमन्त्री निवास बालुवाटारमा भएको शिष्टाचार भेटवार्तामा आगामी निर्वाचनको तयारी र राजनीतिक वातावरणका विषयमा चर्चा भयो । प्रधानमन्त्रीको सचिवालयले जनाए अनुसार भेटमा प्रधानमन्त्री कार्कीले आफू जेनजी आन्दोलनको भावना अनुसार मुलुकमा सुशासन कायम गर्दै जननिर्वाचित सरकारलाई शक्ति हस्तान्तरण गर्न लागिपरेको जानकारी दिनुभयो । सो क्रममा पूर्वराष्ट्रपति यादवले सबै राजनीतिक दल चुनावमा जानैपर्ने र चुनावबाट कोही पनि भाग्न नहुने धारणा राख्नुभयो । उहाँले सरकारका तर्फबाट चुनावका लागि भइरहेको तयारी र विभिन्न पक्षसँग गरिएको संवादको सराहनासमेत गर्नुभयो ।पूर्वराष्ट्रपति यादवले भन्नुभयो, “राजनीतिक दलहरू चुनावमा जानैपर्छ । मुलुकलाई लोकतान्त्रिक प्रक्रियामा लैजान चुनाव नै सर्वोत्तम बाटो हो । तपाईंहरूले चुनावका लागि गर्नुभएको तयारी र सबै पक्षसँग गर्नुभएको संवादले सकारात्मक वातावरण बनाएको छ ।  निर्वाचन आयोगलाई बजेट दिनुभएको छ । बन्दोबस्तीका सामग्रीको व्यवस्थापन भइरहेको छ । यो राम्रो कुरा हो । अब नागरिक समाजसँग पनि कुरा गर्नुहोस् । नागरिक समाजले पनि दलहरूलाई चुनावमा जान प्रेरित गर्नु पर्छ ।”उहाँले २०७० सालमा आफू राष्ट्रपति हुँदा तत्कालीन प्रधान न्यायाधीश खिलराज रेग्मी नेतृत्वको सरकारका पालामा कसरी निर्वाचन सम्भव भएको थियो भन्ने विषयमा आफ्नो अनुभव पनि सुनाउनुभयो । त्यतिखेरको सुरक्षा अवस्था र भूराजनीतिक परिवेशका सम्बन्धमा पनि उहाँले चर्चा गर्नुभयो । उहाँले सुरक्षा व्यवस्था सुदृढ गराउन सबै सुरक्षा निकायबिचको समन्वयमा जोड दिनुभयो । दलहरूले पनि चुनावको अपरिहार्यता बुझेका कारण आउँदो फागुन २१ मा हुने चुनावमा सबैले भाग लिने कुरामा आफू विश्वस्त रहेको उहाँले बताउनुभयो । उहाँले भन्नुभयो, “दलहरूलाई म पनि भनिरहेको छु चुनावको विकल्प छैन । चुनाव नगरी हुँदैन । अहिले यो प्रक्रियालाई कुनै पनि बहानामा अल्झाउनुहुँदैन ।”भेटमा अर्थमन्त्री रामेश्वर खनाल सञ्चार तथा सूचना प्रविधिमन्त्री जगदीश खरेललगायतको उपस्थिति थियो । सरकारले आगामी फागुन २१ को निर्वाचनको वातावरण बनाउन विभिन्न पक्षसँग संवाद तीव्र रूपमा अघि बढाएको छ ।",
      "link": "https://gorkhapatraonline.com/news/178403",
      "image": "https://gorkhapatraonline.com/storage/media/314352/conversions/PM-Meeting-news-original-thumb.jpg"
    },
    {
      "slug": "178402",
      "title": "ममदानीको विजयले नयाँ तरङ्ग",
      "timestamp": 1762387200000,
      "source": "gp",
      "content": "अमेरिकाको न्युयोर्क सहरको मेयरमा जोहरान ममदानी निर्वाचित हुनुभएको छ । ३४ वर्षीय ममदानीको विजयले अमेरिकी राजनीतिमै नयाँ तरङ्ग ल्याएको छ । विश्वभर चर्चा चुलिएको छ ।",
      "longContent": "गोरखापत्र समाचारदाताकाठमाडौँ, कात्तिक २० गते । अमेरिकाको न्युयोर्क सहरको मेयरमा जोहरान ममदानी निर्वाचित हुनुभएको छ । ३४ वर्षीय ममदानीको विजयले अमेरिकी राजनीतिमै नयाँ तरङ्ग ल्याएको छ । विश्वभर चर्चा चुलिएको छ । न्युयोर्कका लागि उहाँ पहिलो मुस्लिम र दक्षिण एसियाली मूलको मेयर बन्नुभएको छ । डेमोक्रेटिक उम्मेदवार ममदानीको विजयसँगै उहाँले एकसाथ तीन वटा इतिहास रच्नुभएको छ । पहिलो, ३४ वर्षका ममदानी न्युयोर्कको इतिहासमा सय वर्षभन्दा बढी समयपछि निर्वाचित सबभन्दा युवा मेयर हुनुहुन्छ । दोस्रो, उहाँ न्युयोर्कका पहिलो मुस्लिम मेयर बन्नुभयो र तेस्रो, उहाँ न्युयोर्कको मेयर बन्ने पहिलो दक्षिण एसियाली मूलका नागरिक हुनुहुन्छ । त्यस्तै रिपब्लिकन पार्टीबाट कर्टिस स्लिभा मेयरका उम्मेदवार बन्नुभएको थियो । उहाँले पराजय स्वीकार गर्दै ममदानीलाई शुभकामना दिनुभएको अन्तर्राष्ट्रिय समाचार संस्था एएफपीले जनाएको छ । “एउटा राजनीतिक वंशलाई उखेल्न हामी सफल भयौँ,” ममदानीले मञ्चबाट भन्नुभयो, “आज म जे छु, त्यो तपाईंहरूले बनाइदिनुभएको हो ।” ममदानीले राष्ट्रपति डोनाल्ड ट्रम्पमाथि कटाक्ष गर्दै भन्नुभयो, “जसले मलाई सफल बनाउन सक्छन्, उनीहरू नै मलाई पराजित गर्न पनि सक्छन् ।” ट्रम्पले चुनावअघि ममदानीलाई मत नदिन अपिल गर्नुभएको थियो । ममदानीले निःशुल्क बस सेवा, शिशु स्याहार केन्द्र र बढ्दो महँगी नियन्त्रणलगायत आफ्ना सबै चुनावी वाचा पूरा गर्ने प्रतिबद्धता दोहो¥याउनुभएको छ । न्युयोर्क अमेरिकाको राजनीतिक केन्द्र हो भने विश्वमै नाम लिइने मुख्य सहरसमेत हो । ममदानीको यो विजयले न्युयोर्कको राजनीतिक दिशा परिवर्तन गरेको मात्र नभई सन् २०२६ को मध्यावधि निर्वाचनअघि राष्ट्रपति डोनाल्ड ट्रम्पका लागि प्रारम्भिक चेतावनीका रूपमा समेत देखिएको छ ।ममदानीको यो विजयी परिणामसँगै डेमोक्रेटिक पार्टीले भर्जिनिया र न्युजर्सीको गभर्नर चुनावमा पनि उल्लेखनीय सफलता हात पारेको छ । यी परिणामले ह्वाइट हाउसमा ट्रम्पको पुनरागमनपछि कमजोर भएको डेमोक्रेटहरूको मनोबल पुनः उच्च बनाएको छ भने रिपब्लिकनमा भने चिन्ताको घण्टी बजाएको बिबिसीले जनाएको छ ।व्यापारिक अभिजात वर्ग, रूढीवादी मिडिया र ट्रम्प आफैँले पनि उहाँको नीति र मुस्लिम पृष्ठभूमिमाथि तीव्र प्रहार गर्दै आउनुभएको थियो । तथापि ती सबै आलोचनाबिच ममदानीको विजयले समावेशी र प्रगतिशील राजनीतिक शक्तिको उदयको सङ्केत गरेको छ । “कुनै स्थानले डोनाल्ड ट्रम्पद्वारा विभाजित राष्ट्रलाई कसरी पुनः एकीकृत गर्ने भनेर देखाउन सक्छ भने त्यो स्थान यही सहर हो–जसले उहाँलाई जन्म दियो,” ममदानीले विजय भाषणमा समर्थकलाई सम्बोधन गर्दै भन्नुभयो, “राजनीतिक अन्धकारको यस घडीमा न्युयोर्क उज्यालो बन्ने छ ।”न्युयोर्कको क्विन्स जिल्लाका सांसदसमेत रहेका ममदानीको सरल व्यक्तिगत शैली, सामाजिक सञ्जालमार्फतको सव्रिmयता र जनस्तरमा प्रत्यक्ष अभियानले व्यापक जनसमर्थन दिलायो । ट्रम्पले चुनावको अन्तिम घडीमा ममदानीलाई ‘यहुदीविरोधी’ भन्दै व्यक्तिगत आक्रमणसमेत गर्नुभएको थियो तर त्यो आरोप जनतामाझ प्रभावहीन रह्यो । प्रमुख व्यापारी बिल एकम्यानसहितका आर्थिक वृत्तका ठुला व्यक्तिले ममदानीका विपक्षीलाई आर्थिक सहयोग गरे पनि परिणाम बदल्न सकेनन् ।न्युजर्सीमा डेमोक्रेट उम्मेदवार मिकी सेरिलले ट्रम्प समर्थित व्यापारीलाई पराजित गर्नुभयो भने भर्जिनियामा एबिगेल स्प्यानबर्गर गभर्नर पद पुनः डेमोक्रेटको कब्जामा ल्याउन सफल हुनुभयो ।ममदानीको बाल्यकालममदानीको जन्म सन् १९९१ मा युगान्डाको राजधानी कम्पालामा भएको हो । उहाँका पिता प्रख्यात विद्वान् महमुद ममदानी र आमा चर्चित भारतीय–अमेरिकी फिल्म निर्देशक मीरा नायर हुनुहुन्छ । कम्पालामा बाल्यकाल बिताएपछि पाँच वर्षको उमेरमा उहाँ दक्षिण अफ्रिकाको केपटाउन सर्नुभयो । त्यहाँ उहाँले सन् १८४८ मा स्थापना भएको दक्षिण अफ्रिकाको सबभन्दा पुरानो विद्यालय सेन्ट जर्ज ग्रामर स्कुलमा प्रारम्भिक शिक्षा लिनुभयो । सात वर्ष उमेरमा उहाँ परिवारसहित अमेरिकाको न्युयोर्क सर्नुभयो । उहाँले ब्रङ्कस हाइस्कुल अफ साइन्सबाट माध्यमिक शिक्षा पूरा गर्नुभयो । सन् २०१४ मा बोडोइन कलेजबाट अफ्रिकी अध्ययनमा स्नातक डिग्री लिएका ममदानी सन् २०१८ मा अमेरिकी नागरिक बन्नुभयो । राजनीतिक यात्रासक्रिय राजनीतिमा आउनुअघि ममदानी न्युयोर्कको क्विन्समा फोरक्लोजर काउन्सलर (घर जफत हुने प्रक्रियामा परेका न्यून आयको परिवारका सल्लाहकार) का रूपमा काम गर्नुभयो । सन् २०२० मा उहाँले पहिलो पटक न्युयोर्क एसेम्ब्लीमा डेमोक्रेटिक सोसलिस्ट पार्टीका तर्फबाट विजयी बन्नुभयो । त्यसपछि उहाँ न्युयोर्क स्टेट एसेम्ब्लीमा पहिलो दक्षिण एसियाली र पहिलो सोसलिस्ट प्रतिनिधि बन्नुभयो ।",
      "link": "https://gorkhapatraonline.com/news/178402",
      "image": "https://gorkhapatraonline.com/storage/media/314351/conversions/Mamdani-original-thumb.jpg"
    },
    {
      "slug": "178399",
      "title": "प्रसूति जटिलता भएकी महिलाको उद्वार",
      "timestamp": 1762300800000,
      "source": "gp",
      "content": "प्रसूति जटिलताका कारण समस्या झेलिरहेकी पाँचथरको तुम्वेवा गाउँपालिका –५ हाङगुमकी एक महिलालाई हेलिकोप्टरबाट उद्धार गरिएको छ ।",
      "longContent": "राधा लुइटेल फिदिम, कात्तिक १९ गते । प्रसूति जटिलताका कारण समस्या झेलिरहेकी पाँचथरको तुम्वेवा गाउँपालिका –५ हाङगुमकी एक महिलालाई हेलिकोप्टरबाट उद्धार गरिएको छ ।गाउँपालिकाको समन्वय र पहलमा २५ वर्षीया सुस्मिता राई श्रेष्ठलाई हेलिकोप्टरबाट वुधबार उद्धार गरिएको हो । केहि दिनअघि भएको भारी वर्षाका कारण अस्ताल र प्रसूति केन्द्रतर्फ जाने बाटो विग्रनुका साथै एम्वुलेन्स अभावले समस्या झेलिरहनु भएकी श्रेष्ठलाई जिल्ला प्रशासन कार्यालय पाँचथरसँग समन्यव गरी राष्ट्रपति हवाइ उत्थान कार्यक्रम मार्फत नेपाली सेनाको हेलिकोप्टर झिकाएर प्रसूति अस्पताल थापाथली पठाइएको गाउँपालिका अध्यक्ष बाबुराम खड्काले बताउनुभयो ।श्रेष्ठ २४ घण्टादेखि प्रशव पीडामा हुनुहुन्थ्यो । उहाँका अनुसार तुम्बेवा गाउँपालिकाबाट यो वर्ष मात्रै ६ जना महिलाको हेलिकोप्टरबाट उद्धार गरी प्रसूति गराइएको छ ।",
      "link": "https://gorkhapatraonline.com/news/178399",
      "image": "https://gorkhapatraonline.com/storage/media/314347/conversions/Heli-original-thumb.jpg"
    },
    {
      "slug": "178397",
      "title": "राष्ट्रपतिद्वारा कतारका सङ्ग्रहालयको अवलोकन",
      "timestamp": 1762300800000,
      "source": "gp",
      "content": "कतारको राजधानी दोहामा जारी ‘सामाजिक विकासका लागि दोस्रो विश्व शिखर सम्मेलन’मा सहभागी हुन आउनुभएका राष्ट्रपति रामचन्द्र पौडेलले बुधबार यहाँस्थित क़तार राष्ट्रिय संग्रहालय तथा इस्लामिक कला संग्रहालयको अवलोकन गर्नुभएको छ ।",
      "longContent": "कतार (दोहा), कात्तिक १९ गते । कतारको राजधानी दोहामा जारी ‘सामाजिक विकासका लागि दोस्रो विश्व शिखर सम्मेलन’मा सहभागी हुन आउनुभएका राष्ट्रपति रामचन्द्र पौडेलले बुधबार यहाँस्थित क़तार राष्ट्रिय संग्रहालय तथा इस्लामिक कला संग्रहालयको अवलोकन गर्नुभएको छ । सो अवसरमा राष्ट्रपति पौडेललाई संग्राहालयका अधिकारीहरूले स्वागत गर्दै त्यहाँको बारेमा अवगत गराउनु भएको राष्ट्रपतिका प्रेस सल्लाहकार किरण पोखरेलले जानकारी दिनुभयो । राष्ट्रपति पौडेल कतारको राजधानी दोहामा मङ्गलबारदेखि शुरु भएको ‘सामाजिक विकासका लागि दोस्रो विश्व शिखर सम्मेलन’मा सहभागी हुन नेपाली प्रतिनिधिमण्डलको नेतृत्व गर्दै सोमबार यहाँ आइपुग्नुभएको हो । कतारका अमिर शेख तमिम बिन हमद अल थानीको निमन्त्रणामा ‘सामाजिक विकासका लागि दोस्रो विश्व शिखर सम्मेलन’मा सहभागी हुन राष्ट्रपति पौडेल यहाँ आउनुभएको हो । उहाँले संयुक्त राष्ट्रसङ्घको महासभाको निर्णयअनुसार कतारको  दोहामा जारी ‘सामाजिक विकासका लागि दोस्रो विश्व शिखर सम्मेलन’ को मुख्य सत्रलाई मङ्गलबार सम्बोधन गर्नुभयो । साथै उहाँले सम्मेलन अन्तर्गत यहाँ आयोजित सामाजिक विकासका तीन स्तम्भहरूको सुदृढीकरणः गरिबी निवारण, पूर्ण र उत्पादनशील रोजगारी एवम् सबैका लागि मर्यादित काम र सामाजिक समावेशीकरण विषयक उच्चस्तरीय गोलमेच सम्मेलनलाई समेत सम्बोधन गर्नुभएको थियो । राष्ट्रपति पौडेलले मङ्गलबार नै संयुक्त राष्ट्रसङ्घका महासचिव एन्टोनियो गुटेरेससँग शिष्टाचार भेट गर्नुभएको थियो ।  यसअघि उक्त सम्मेलन १९९५ मा डेनमार्कको कोपनहेगनमा भएको थियो । सम्मेलनमा वर्तमान विश्वले सामना गर्नुपरेको विकासको असमानता, जनसङ्ख्यामा आएको असन्तुलन र प्रविधिका कारण समाजमा परेको प्रभावलगायत विषयमा छलफल भएको छ । संयुक्त राष्ट्रसङ्घको सदस्य भएपछि नेपाल शान्ति र स्थायित्वका लागि सधैँ सक्रिय र प्रतिबद्ध सदस्य रही आएको छ । राष्ट्रसङ्घको आर्थिक तथा सामाजिक परिषद्को हाल नेपाल अध्यक्ष रहेको छ । कतारको औपचारिक भ्रमण पूरा गरी राष्ट्रपति पौडेल कात्तिक २० गते स्वदेश फर्किनुहुने छ ।",
      "link": "https://gorkhapatraonline.com/news/178397",
      "image": "https://gorkhapatraonline.com/storage/media/314345/conversions/prez-19ff-original-thumb.jpg"
    },
    {
      "slug": "178393",
      "title": "प्रधानमन्त्री कार्की र पूर्वराष्ट्रपति डा‍. यादवबिच भेटवार्ता",
      "timestamp": 1762300800000,
      "source": "gp",
      "content": "प्रधानमन्त्री निवास बालुवाटारमा भएको भेटमा आगामी निर्वाचनको तयारी र राजनीतिक वातावरणका विषयमा चर्चा भएको थियो। प्रधानमन्त्री कार्कीले आफू जेनजी आन्दोलनको भावनाअनुसार मुलुकमा सुशासन कायम गर्दै जननिर्वाचित सरकारलाई शक्ति हस्तान्तरण गर्न लागिपरेको बताउनुभयो।",
      "longContent": "काठमाडौँ, कात्तिक १९ गते । प्रधानमन्त्री सुशीला कार्की र पूर्वराष्ट्रपति डा. रामवरण यादवबिच शिष्टाचार भेटवार्ता भएको छ।प्रधानमन्त्री निवास बालुवाटारमा भएको भेटमा आगामी निर्वाचनको तयारी र राजनीतिक वातावरणका विषयमा चर्चा भएको थियो। प्रधानमन्त्री कार्कीले आफू जेनजी आन्दोलनको भावनाअनुसार मुलुकमा सुशासन कायम गर्दै जननिर्वाचित सरकारलाई शक्ति हस्तान्तरण गर्न लागिपरेको बताउनुभयो। पूर्वराष्ट्रपति यादवले सबै राजनीतिक दल चुनावमा जानैपर्ने र चुनावबाट कोही पनि भाग्न नहुने धारणा राख्नुभयो। उहाँले सरकारका तर्फबाट चुनावका लागि भइरहेको तयारी र विभिन्न पक्षसँग गरिएको संवादको सह्राहना गर्नुभयो।उहाँले भन्नुभयो, ‘राजनीतिक दलहरु चुनावमा जानैपर्छ। मुलुकलाई लोकतान्त्रिक प्रक्रियामा लैजान चुनाव नै सर्वोत्तम बाटो हो। तपाईंहरुले चुनावका लागि गर्नुभएको तयारी र सबै पक्षहरुसँग गर्नुभएको संवादले सकारात्मक वातावरण बनाएको छ। निर्वाचन आयोगलाई बजेट दिनुभएको छ। बन्दोबस्तीका सामग्रीको व्यवस्थापन भइरहेको छ। यो राम्रो कुरा हो। अब नागरिक समाजसँग पनि कुरा गर्नुहोस्। नागरिक समाजले पनि दलहरुलाई चुनावमा जान प्रेरित गर्नुपर्छ।’उहाँले २०७० सालमा आफू राष्ट्रपति हुँदा तत्कालीन प्रधानन्यायाधीश खिलराज रेग्मी नेतृत्वको सरकारका पालामा कसरी निर्वाचन सम्भव भएको थियो भन्ने विषयमा आफ्नो अनुभव पनि सुनाउनुभयो। त्यतिखेरको सुरक्षा अवस्था र भूराजनितिक परिवेशका सम्बन्धमा पनि उहाँले चर्चा गर्नुभयो। सुरक्षा व्यवस्था सुदृढ गराउन सबै सुरक्षा निकायहरुबीचको समन्वयमा जोड दिनुभयो।   दलले पनि चुनावको अपरिहार्यता बुझेको कारण आउँदो फागुन २१ मा हुने चुनावमा सबैले भाग लिने कुरामा आफू विश्वस्त रहेको उहाँले बताउनुभयो। उहाँले भन्नुभयो, ‘दलहरुलाई म पनि भनिरहेको छु चुनावको विकल्प छैन। चुनाव नगरी हुँदैन। अहिले यो प्रक्रियालाई कुनै पनि बहानामा अल्झाउनुहुँदैन।’भेटमा अर्थमन्त्री रामेश्वर खनाल सञ्चार तथा सूचना प्रविधिमन्त्री जगदीश खरेललगायतको उपस्थिति थियो। हिजो मात्रै गृहमन्त्री ‌ओमप्रकाश अर्यालले पूर्वराष्ट्रपति यादवको ललितपुरस्थित निवासमै पुगेर भेटवार्ता गर्नुभएको थियो।सरकारले आगामी फागुन २१ को निर्वाचनको वातावरण बनाउन विभिन्न पक्षहरुसँग संवाद तीव्र रुपमा अघि बढाएको छ।",
      "link": "https://gorkhapatraonline.com/news/178393",
      "image": "https://gorkhapatraonline.com/storage/media/314340/conversions/PM-Meeting-news-original-thumb.jpg"
    },
    {
      "slug": "178389",
      "title": "नेपाल एयरलाइन्सको अध्यक्षमा राई र प्रवक्तामा घिमिरे नियुक्त",
      "timestamp": 1762300800000,
      "source": "gp",
      "content": "नेपाल वायुसेवा निगमको संचालक समितिको अध्यक्षको जिम्मेवारी निगमकै उपाध्यक्ष विक्रम राई र प्रवक्ताको जिम्मेवारी निगमका कर्पोरेट डाईरेक्टर अनिल घिमिरेलाई दिइएको छ ।",
      "longContent": "काठमाडौँ, कात्तिक १९ गते । नेपाल वायुसेवा निगमको संचालक समितिको अध्यक्षको जिम्मेवारी निगमकै उपाध्यक्ष विक्रम राई र प्रवक्ताको जिम्मेवारी निगमका कर्पोरेट डाईरेक्टर अनिल घिमिरेलाई दिइएको छ । निगमका निवर्तमान अध्यक्ष युवराज अधिकारीको कार्यकाल सकिएकाले अर्को अध्यक्ष नियुक्त नभएसम्मका लागि राईलाई नै अध्यक्षको जिम्मेवारी दिइएको हो । अध्यक्ष राईलाई संस्कृति, पर्यटन तथा नागरिक उड्डयन मन्त्रालयका निमित्त सचिव इन्दु घिमिरेले मंगलबार मन्त्रालयमा पद तथा गोपनीयताको शपथ गराउनु भएको छ । शपथ ग्रहणपछि अध्यक्ष राईले निगम संचालक समितिको कार्यालयमा कार्यभार सम्हाल्दै प्रधानमन्त्री र जेन्जी आन्दोलनको चाहना अनुसार निगममा देखिनेगरी सुधार गर्ने प्रतिवद्धता जनाउनु भयो । उहाँले हाल ए३२० जहाजमा प्रयोग हुँदै आएको भाडाको एउटा इन्जिन सम्बन्धित कम्पनीलाई फिर्ता गर्दै मर्मतका लागि इजरायल पठाइएको निगमको इन्जिन जडान गर्ने कार्य १५ दिन भित्र टुङ्ग्याउन निर्देशनु भयो । उहाँले बेलाबेलामा विभिन्न मिडियामा र जनमानसमा उठ्दै आएको विजनेस क्लासको टिकटलाई अपग्रेड गर्ने प्रवृत्तिलाई तत्काल बन्द गर्न, यात्रु व्यागेज नीतिमा समयानुकूल परिमार्जन गर्न र यात्रु व्यागेज टुटफुट सम्बन्धमा आएको जनगुनासो यथाशीघ्र सम्बोधन गर्न पनि निर्देशन दिनुभयो । अध्यक्ष राईले प्रश्न उठेका करार तथा ज्यालादारीमा नियुक्त गरिएका कर्मचारीको नियुक्ति नियमसङ्गत बदर गर्नसमेत निर्देशन दिनुभयो । उहाँले निगमको व्यवस्थापकीय कार्यमा भने आफ्नो कुनै हस्तक्षेप नरहने स्पष्ट पार्नुभयो । नवनियुक्त अध्यक्ष राईले कार्यभार सम्हालेपछि उहाँलाई स्वागत गर्दै निगमका निमित्त महाप्रबन्धक जनकराज कालाखेतीसहित सबै विभागीय प्रमुखहरुले आ आफ्नो विभागबाट भइरहेका कामका बारेमा जानकारी गराउनु भएको थियो ।निमित्त महाप्रबन्धक कालाखेतीले मंगलबार नै निगमको कर्पोरेट विभागका निर्देशक अनिल घिमिरेलाई प्रवक्ताको जिम्मेवारी दिनु भएको छ । झण्डै २ दशकदेखि निगमका विभिन्न जिम्मेवारीमा रहनु भएका घिमिरेले प्रवक्ता भएपछि संस्थाको सूचना तथा सन्देश नागरिकका बीचमा पुर्‍याउन, संस्थाको छवि सकारात्मक बनाउन र सञ्चार माध्यमहरुसँग समन्वय गर्न प्रभावकारी भूमिका खेल्ने बताउनु भएको छ।",
      "link": "https://gorkhapatraonline.com/news/178389",
      "image": "https://gorkhapatraonline.com/storage/media/314344/conversions/4eb95d53-1f23-4345-b4fe-21b1bf1b1dd2-original-thumb.jpg"
    },
    {
      "slug": "178385",
      "title": "दुर्घटनामा एकको मृत्यु",
      "timestamp": 1762300800000,
      "source": "gp",
      "content": "बर्दियामा धान काट्न कम्पाइन हार्भेस्टरको ठक्करबाट एक जना साइकल यात्रीको मृत्यु भएको छ । मृत्यु हुनेमा गेरुवा गाउँपालिका –२ राजीपुरका ७१ वर्षीय तारासिंह हमाल रहेका छन् ।",
      "longContent": "यज्ञप्रसाद सापकोटागुलरिया (बर्दिया), कात्तिक १९ गते । बर्दियामा धान काट्न कम्पाइन हार्भेस्टरको ठक्करबाट एक जना साइकल यात्रीको मृत्यु भएको छ । मृत्यु हुनेमा गेरुवा गाउँपालिका –२ राजीपुरका ७१ वर्षीय तारासिंह हमाल रहेका छन् । धान काटेर फर्कदै गरेको कम्पाइनले दिउँसो साढे २ बजेको समयमा हमाललाई ठक्कर दिएको इलाका प्रहरी कार्यालय पाताभारका प्रहरी निरीक्षक भुपेन्द्रकुमार बुढाथोकीले बताउनुभयो । दुर्घटना पश्चात् हमाललाई तत्काल राजापुर नगर अस्पतालमा पुर्याइएकोमा उपचारका क्रममा मृत्यु भएको उहाँले बताउनुभयो । कम्पाइन र चालकलाई प्रहरीले नियन्त्रणमा लिइ घटनाको थप अनुसन्धान भइरहेको जिल्ला प्रहरी कार्यालय बर्दियाका प्रहरी नायव उपरीक्षक देवेन्द्रकुमार मल्लले बताउनुभयो ।",
      "link": "https://gorkhapatraonline.com/news/178385",
      "image": "https://gorkhapatraonline.com/storage/media/314320/conversions/death-1-original-thumb.jpg"
    },
    {
      "slug": "178380",
      "title": "धारपानीलाई कलाको ‘हब’ बनाउन सुझाव",
      "timestamp": 1762300800000,
      "source": "gp",
      "content": "दाङको घोराही उपमहानगरपालिका–५, पाण्डवेश्वर धार्मिक धाम धारपानीलाई धार्मिकसँगै कलाको ‘हब’ बनाउन नेपाल ललितकला प्रज्ञा प्रतिष्ठानले चासो देखाएको छ ।",
      "longContent": "लीलाधर वलीघोराही, कात्तिक १९ गते । दाङको घोराही उपमहानगरपालिका–५, पाण्डवेश्वर धार्मिक धाम धारपानीलाई धार्मिकसँगै कलाको ‘हब’ बनाउन नेपाल ललितकला प्रज्ञा प्रतिष्ठानले चासो देखाएको छ ।  प्रतिष्ठानका सदस्य–सचिव देवेन्द्र काफ्ले थुम्केली, परिषद् सदस्य प्रदीप अधिकारी र दिनेश्वर महतोको टोलीले बुधबार धारपानी व्यवस्थापन समितिसँग भेटघाट गरी धारापानी धार्मिक धाम क्षेत्रको विकासका सम्भावना र कलात्मक योगदानका विषयमा छलफल गरेको हो । अवलोकनपछि सदस्य–सचिव थुम्केलीले धारपानीको प्राकृतिक र सांस्कृतिक संरचना मूर्तिकला निर्माणका लागि अत्यन्त उपयुक्त रहेको बताउनुभयो । सदस्य सचिव थुम्केलीले भन्नुभयो, “धारपानी ढुङ्गामूर्तिका लागि अनुपम स्थान रहेछ । यहाँ मूर्तिबगैँचा बनाउन सकिन्छ र ललितकला प्रतिष्ठान यसका लागि सहकार्य गर्न तयार छ ।” उहाँले दाङको माटो बलियो र सृजनात्मक सम्भावनाले भरिएको उल्लेख गर्दै यहाँको माटोबाट त्रिशुल, लकेट, ब्रासलेटजस्ता कलात्मक चिनोहरू उत्पादन गर्न सकिने बताउनुभयो । यसरी काम गर्दा स्थानीय उद्यमशीलता र पर्यटन दुवैलाई जोड्न मद्दत गर्ने बताउनुभएको थियो । धारपानी व्यवस्थापन समितिका अध्यक्ष गणेश अधिकारीले प्रतिष्ठानको पहललाई स्वागत गर्दै सहकार्य गर्न तयार रहेको बताउनुभयो । पाण्डवेश्वर धामको विकासका लागि तात्कालीन र दीर्घकालीन कार्ययोजना बनाएर अगाडि बढिरहेको भन्दै अध्यक्ष अधिकारीले यसका सम्भावनाको खोजी गरिररहेको बताउनुभयो । अध्यक्ष अधिकारीले भन्नुभयो, ‘‘नेपाल ललितकला प्रज्ञा प्रतिष्ठानले देखाएको चासोले हामीलाई उत्साहित बनाएको छ । कलात्मक मूर्तिहरू र स्थानीय हस्तकलाका माध्यमबाट धारपानीलाई अझ आकर्षक धार्मिक गन्तव्य बनाउन सकिन्छ । यसतर्फ हामी योजना बनाएर प्रतिष्ठानसँग सहकार्यको प्रस्ताव पठाउँछौँ ।” त्यसक्रममा समितिका सचिव विष्णुराम आचार्यले धारपानीलाई धार्मिक आस्था र संस्कृतिको प्रतीकका रूपमा विकास गर्न चाहेको भन्दै सहयोगको अपेक्षा गर्नुभयो ।धारपानी धार्मिक क्षेत्रको विकासका लागि सम्भावना प्रचुर रहेको भन्दै सचिव आचार्यले भन्नुभयो, “यहाँको ढुङ्गा र माटो आफैमा इतिहास बोकेको छ । यदि कलाले त्यसलाई नयाँ रूप दिन सक्यो भने धारपानी नेपालको सांस्कृतिक परिचय बन्न सक्छ । प्रतिष्ठानले देखाएको चासोले धारपानीलाई जीवन्त बनाउन थप मद्दत गर्नेछ भन्ने विश्वास जगाएको छ ।’’ प्रतिष्ठानले भविष्यमा स्थानीय कलाकार, मूर्तिकार र समितिसँग मिलेर धारपानी क्षेत्रको कलात्मक संरक्षण र मूर्तिकला प्रवर्धनका कार्यक्रम अघि बढाउन सहयोग गर्ने सदस्य सचिव थुम्केलीले बताउनुभएको थियो ।",
      "link": "https://gorkhapatraonline.com/news/178380",
      "image": "https://gorkhapatraonline.com/storage/media/314308/conversions/dharapanima-chhalfal-original-thumb.jpg"
    },
    {
      "slug": "178369",
      "title": "माओवादी र समाजवादीसहित दस वाम शक्तिबिच एकता",
      "timestamp": 1762300800000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) र नेपाल कम्युनिस्ट पार्टी (एकीकृत समाजवादी)सहित विभिन्न दश वामपन्थी पार्टीबिच एकता घोषणा भएको छ ।",
      "longContent": "काठमाडौँ, कात्तिक १९ गते । नेपाल कम्युनिस्ट पार्टी (माओवादी केन्द्र) र नेपाल कम्युनिस्ट पार्टी (एकीकृत समाजवादी)सहित विभिन्न दश वामपन्थी पार्टीबिच एकता घोषणा भएको छ । भृकुटीमण्डपमा आज आयोजित विशेष समारोहमा माओवादी केन्द्र, एकीकृत समाजवादी, नेपाल समाजवादी पार्टी, जनसमाजवादी पार्टी नेपाल, नेपाल कम्युनिस्ट पार्टी, नेकपा (माओवादी समाजवादी) र नेकपा (साम्यवादी)लगायत वाम पार्टीबिच एकता घोषणा गरिएको हो ।एकता घोषणापछि एकीकृत पार्टीको नाम ‘नेपाली कम्युनिस्ट पार्टी’ राखिएको छ । एकता घोषणासभामा माओवादी केन्द्रका संयोजक पुष्पकमल दाहाल ‘प्रचण्ड’, एकीकृत समाजवादीका अध्यक्ष माधवकुमार नेपाल, माओवादीका वरिष्ठ नेता नारायणकाजी श्रेष्ठ, एकीकृत समाजवादीका वरिष्ठ नेता वामदेव गौतम, नेपाल समाजवादी पार्टीका अध्यक्ष महेन्द्रराय यादव, नेपाल कम्युनिस्ट पार्टीका महासचिव चिरन पुनलगायत शीर्ष नेता तथा कार्यकर्ता सहभागी हुनुभएको छ ।एकीकृत पार्टीको मार्गनिर्देशक सिद्धान्त माक्र्सवाद–लेनिनवाद र कार्यक्रम नेपाली विशेषताको वैज्ञानिक समाजवाद राखिएको छ । सो अवसरमा उक्त पार्टीको चुनाव चिह्न ‘पाँचकुने तारा’ सार्वजनिक गरिएको हो ।त्यस अवसरमा एकीकृत समाजवादीका वरिष्ठ नेता एवं एकता संयोजन समिति सदस्य प्रमेश हमालले सुशासन, सामाजिक न्याय र आर्थिक रुपान्तरण गर्दै समाजवादी क्रान्तिको लक्ष्य पूरा गर्न बृहत् कम्युनिस्ट आन्दोलनको एकीकरण आजको आवश्यकता भएकाले विभिन्न वाम घटकबिच एकता भएको बताउनुभयो । उहाँका अनुसार पुँजीवादी जनवादी क्रान्तिका उपलब्धिको रक्षा, राष्ट्रिय स्वाधीनताको संरक्षण, सुशासन, सामाजिक न्याय, सामाजिक आर्थिक समृद्धि र रूपान्तरण गर्दै समाजवादको आधार तयार गर्ने पार्टीको तत्कालीन कार्यनीति रहेको छ ।एकीकृत पार्टीबिच आगामी छ महिनाभित्र एकता राष्ट्रिय महाधिवेशनको आयोजना गर्ने सहमति भएको छ । एकता प्रक्रियामा सहभागी भएका पार्टीका साविकका केन्द्रीय समितिलाई समायोजन गर्दै आपसी सहमतिको आधारमा केन्द्रीय समिति गठन गरिने छ । केन्द्रीय समितिमा संयोजक र सहसंयोजक पद रहने छ । प्रदेश, जिल्ला, पालिका र वडा तहका सबै समितिहरूमा पनि संयोजक र सहसंयोजकको व्यवस्था हुने छ ।एकता राष्ट्रिय सम्मेलन र एकता महाधिवेशनमा सहभागी हुने प्रतिनिधि, आयोजना, सङ्गठनात्मक संरचनाको गठन सबै आपसी सहमति र समझदारीमा गरिने नौ दलबिच सहमति भएको छ । पार्टी समितिहरूको सञ्चालन सामूहिक नेतृत्व प्रणालीमा आधारित जनवादी केन्द्रीयताको सिद्धान्तअनुरूप हुने उल्लेख छ ।",
      "link": "https://gorkhapatraonline.com/news/178369",
      "image": "https://gorkhapatraonline.com/storage/media/314335/conversions/prachanda-original-thumb.jpg"
    }
  ]
}