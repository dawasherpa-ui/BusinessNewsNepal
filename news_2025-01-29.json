{
  "date": "2025-01-29T13:32:29.496Z",
  "news": [
    {
      "slug": "140975",
      "title": "फुलकोपीले मूल्य नपाउँदा किसान मारमा",
      "timestamp": 1738108800000,
      "source": "gp",
      "content": "भारतीय फुलकोपी बजारमा आएपछि झापामा उत्पादन भएको फुलकोपीले उचित मूल्य नपाएपछि किसानहरू निराश भएका छन् । गतबर्ष न्यूनतम २० देखि ३० रुपियाँसम्ममा सरदरमा बिकेको फुलकोपी यो पटक १० रुपियाँमा समेत मुस्किलले बिकेपछि किसानहरूले लागत समेत उठाउन नपाएको गुनासो गरेका छन् ।",
      "longContent": "विष्णुप्रसाद पोखरेलदमक, माघ १६ गते । भारतीय फुलकोपी बजारमा आएपछि झापामा उत्पादन भएको फुलकोपीले उचित मूल्य नपाएपछि किसानहरू निराश भएका छन् । गतबर्ष न्यूनतम २० देखि ३० रुपियाँसम्ममा सरदरमा बिकेको फुलकोपी यो पटक १० रुपियाँमा समेत मुस्किलले बिकेपछि किसानहरूले लागत समेत उठाउन नपाएको गुनासो गरेका छन् ।गतबर्ष झै मूल्य पाइन्छ भनेर फुलकोपी लगाएको तर अहिले मूल्य नपाएर बिजोग भएको झापाका अगुवा किसान रत्न भट्टराईले बताउनु भयो । स्थानीय हटियाहरूमा साँझको समयमा २५ रुपियाँमा ३ केजीसम्म फुलकोपीको बिक्री हुन थालेपछि किसानले लगाएको फुलकोपीको मूल्य पाउन छाडेका हुन् ।दश रुपियाँ प्रतिकेजी समेत फुलकोपी उठाउन मान्दैनन्, भट्टराईले भन्नुभयो । गतबर्ष खेतबाट नै २० देखि ३० रुपियाँ प्रतिकेजी बिक्री भएको उहाँले बताउनु भयो । हाटबजारमा कोपीको मूल्य सुन्दा हामी अचम्मित हुन्छौ, उहाँले भन्नुभयो । विषादी रहित फुलकोपी उत्पादन गर्दा लागत मूल्य नै धेरै बढी हुने भएकाले लागत मूल्य उठाउन नै मुस्किल बनेको उहाँको गुनासो छ ।झापामा वार्षिक रूपमा ३ हजार हेक्टरमा ५० हजार मेट्रिक टनभन्दा बढी फुलकोपी उत्पादन हुने गरेको कृषि ज्ञान केन्द्र झापाले जनाएको छ । कृषि ज्ञान केन्द्र र स्थानीय सरकारले सब्जी खेतीमा मल, बीउ र प्राविधिक सहयोग गरेर उत्पादनमा बढवा दिन खोजे पनि बजार सुनिश्चित गर्न नसक्दा किसानहरू निराश बन्न थालेका छन् ।",
      "link": "https://gorkhapatraonline.com/news/140975",
      "image": "https://gorkhapatraonline.com/storage/media/248492/conversions/adfb-original-thumb.jpg"
    },
    {
      "slug": "140972",
      "title": "अमेरिकी डलरलगायत यी विदेशी मुद्राको भाउ बढ्यो",
      "timestamp": 1738108800000,
      "source": "gp",
      "content": "नेपाल राष्ट्र बैङ्कले आजका लागि विदेशी मुद्राको विनिमयदर निर्धारण गरेको छ । निर्धारित विनिमयदरअनुसार अमेरिकी डलरको मूल्य आज पनि बढेको छ ।",
      "longContent": "काठमाडौँ,   माघ १६ गते ।  नेपाल राष्ट्र बैङ्कले आजका लागि विदेशी मुद्राको विनिमयदर निर्धारण गरेको छ । निर्धारित विनिमयदरअनुसार अमेरिकी डलरको मूल्य आज पनि बढेको छ । यस्तै, चिनियाँ युआन, साउदी अरेबियन रियाल, कतारी रियाल, हङकङ डलर, कुवेती दिनार, ओमनी रियालको भाउमा पनि बढोत्तरी देखिएको छ । युरोपियन युरो, युके पाउन्ड स्ट्रलिङ, स्विस फ्र्याङ्क, अष्ट्रेलियन डलर, क्यानेडियन डलर, सिङ्गापुर डलर, जापानी येन, मलेसियन रिङ्गेट, साउथ कोरियन वन, स्विडिस क्रोनर, डेनिस क्रोनरको मूल्य भने घटेको छ । त्यस्तै, केही विदेशी मुद्राको भाउ भने स्थिर छ । राष्ट्र बैङ्कका अनुसार आजका लागि अमेरिकी डलर एकको खरिददर एक सय ३८ रुपैयाँ १४ पैसा र बिक्रीदर एकसय ३८ रुपैयाँ ७४ पैसा तोकिएको छ । यस्तै, युरोपियन युरो एकको खरिददर एक सय ४४ रुपैयाँ ०५ पैसा र बिक्रीदर एक सय ४४ रुपैयाँ ६८ पैसा, युके पाउन्ड स्ट्रलिङ एकको खरिददर एक सय ७१ रुपैयाँ ७८ पैसा र बिक्रीदर एक सय ७२ रुपैयाँ ५३ पैसा, स्विस फ्र्याङ्क एकको खरिददर एक सय ५२ रुपैयाँ ४६ पैसा र बिक्रीदर एक सय ५३ रुपैयाँ १२ पैसा कायम गरिएको छ ।अष्ट्रेलियन डलर एकको खरिददर ८६ रुपैयाँ ३२ पैसा र बिक्रीदर ८६ रुपैयाँ ६९ पैसा, क्यानेडियन डलर एकको खरिददर ९५ रुपैयाँ ८६ पैसा र बिक्रीदर ९६ रुपैयाँ २८ पैसा, सिङ्गापुर डलर एकको खरिददर एक सय ०२ रुपैयाँ १९ पैसा र बिक्रीदर एक सय ०२ रुपैयाँ ६३ पैसा निर्धारण गरिएको छ । जापानी येन १० को खरिददर आठ रुपैयाँ ८९ पैसा र बिक्री दर ०८ रुपैयाँ ९३ पैसा, चिनियाँ युआन एकको खरिददर १९ रुपैयाँ ०५ पैसा र बिक्रीदर १९ रुपैयाँ १३ पैसा, साउदी अरेबियन रियाल एकको खरिददर ३६ रुपैयाँ ८३ पैसा र बिक्रीदर ३६ रुपैयाँ ९९ पैसा, कतारी रियाल एकको खरिददर ३७ रुपैयाँ ८९ पैसा र बिक्रीदर ३७ रुपैयाँ ७७ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रुपैयाँ ०८ पैसा र बिक्रीदर चार रुपैयाँ १० पैसा, युएई दिराम एकको खरिददर ३७ रुपैयाँ ६१ पैसा र बिक्रीदर ३७ रुपैयाँ ७७ पैसा, मलेसियन रिङ्गेट एकको खरिददर ३१ रुपैयाँ ४५ पैसा र बिक्रीदर ३१ रुपैयाँ ५८ पैसा, साउथ कोरियन वन एक सयको खरिददर नौ रुपैयाँ ५६ पैसा र बिक्रीदर नौ रुपैयाँ ६० पैसा, स्विडिस क्रोनर एकको खरिददर १२ रुपैयाँ ५५ पैसा र बिक्रीदर १२ रुपैयाँ ६१ पैसा र डेनिस क्रोनर एकको खरिददर १९ रुपैयाँ ३० पैसा र बिक्री दर १९ रुपैयाँ ३९ पैसा तोकिएको छ । राष्ट्र बैङ्कले हङकङ डलर एकको खरिददर १७ रुपैयाँ ७३ पैसा र बिक्रीदर १७ रुपैयाँ ८१ पैसा, कुवेती दिनार एकको खरिददर चार सय ४७ रुपैयाँ ९८ पैसा र बिक्रीदर चार सय ४९ रुपैयाँ ९३ पैसा, बहराइन दिनार एकको खरिददर तीन सय ६६ रुपैयाँ ४२ पैसा र बिक्रीदर तीन सय ६८ रुपैयाँ ०१ पैसा, ओमनी रियाल एकको खरिददर तीन सय ५८ रुपैयाँ ८१ पैसा र बिक्रीदर तीन सय ६० रुपैयाँ ३६ पैसा तोकिएको छ । यस्तै, भारतीय रुपैयाँ एक सयको खरिददर एक सय ६० रुपैयाँ र बिक्रीदर एक सय ६० रुपैयाँ १५ पैसा निर्धारण भएको छ । राष्ट्र बैङ्कले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैङ्कको ‘वेबसाइट’मा उपलब्ध हुने जनाइएको छ । रासस",
      "link": "https://gorkhapatraonline.com/news/140972",
      "image": "https://gorkhapatraonline.com/storage/media/248489/conversions/dolor-original-thumb.jpg"
    },
    {
      "slug": "140967",
      "title": "यस्तो छ तरकारी र फलफूलको आजको बजार मूल्य",
      "timestamp": 1738108800000,
      "source": "gp",
      "content": "कालिमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,   माघ १६ गते ।  कालिमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (भारतीय) प्रतिकेजी रु ७०, गोलभेँडा सानो (लोकल) प्रतिकेजी रु ३०, गोलभेँडा सानो (भारतीय) प्रतिकेजी रु ३०, गोलभेँडा सानो (तराई) प्रतिकेजी रु ३०, आलु रातो प्रतिकेजीरु ४०, आलु रातो (भारतीय) प्रतिकेजी रु ३५, प्याज सुकेको (भारतीय) प्रतिकेजी रु ६६, गाजर (लोकल) प्रतिकेजी रु ५०, गाजर (तराई) प्रतिकेजी रु ३०, बन्दा (लोकल) प्रतिकेजी रु २०, बन्दा (तराई) प्रतिकेजी रु १५, बन्दा (नरिवल) प्रतिकेजी रु १५, काउली स्थानीय प्रतिकेजी रु १२, स्थानीय काउली (ज्यापु) प्रतिकेजी रु २०, काउली (तराई) प्रतिकेजी रु १२, मूला रातो प्रतिकेजी रु २५, मूला सेतो (लोकल) प्रतिकेजी रु २०, सेतो मूला (हाइब्रिड) प्रतिकेजी रु २५, भन्टा लाम्चो प्रतिकेजी रु ३०, भन्टा डल्लो प्रतिकेजी रु ४० कायम भएको छ ।यसैगरी, मटरकोसा प्रतिकेजी रु ५०, घिउ सिमी (लोकल) प्रतिकेजी रु ५०, घिउ सिमी (हाइब्रिड) प्रतिकेजी रु ५०, घिउ सिमी (राजमा) प्रतिकेजी रु ७०, टाटे सिमी प्रतिकेजी रु ४०, तिते करेला प्रतिकेजी रु ११०, लौका प्रतिकेजी रु ६०, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु २०, हरियो फर्सी (डल्लो) प्रतिकेजी रु २०, भिण्डी प्रतिकेजी रु १००, सखरखण्ड प्रतिकेजी ७०, बरेला  प्रतिकेजी रु ४०, पिँडालु प्रतिकेजी रु ९०, स्कूस प्रतिकेजी रु ४०, रायो साग प्रतिकेजी रु १५, पालुङ्गो साग प्रतिकेजी ४०, चमसुरको साग रु ४०, तोरीको साग प्रतिकेजी रु २५, मेथीको साग प्रतिकेजी रु ४०, हरियो प्याज प्रतिकेजी रु ४०, बकुला प्रतिकेजी रु ७०, तरुल प्रतिकेजी रु ९०, च्याउ (कन्य) प्रतिकेजी रु ८०, च्याउ (डल्ले) प्रतिकेजी रु ३५० निर्धारण गरिएको छ ।ब्रोकाउली प्रतिकेजी रु ३०, चुकुन्दर प्रतिकेजी रु ६०, सजिवन प्रतिकेजी रु २५०, रातो बन्दा प्रतिकेजी रु ६०, जिरीको साग प्रतिकेजी रु ७०, ग्याठ कोबी प्रतिकेजी रु ९०, सेलरी प्रतिकेजी रु ४००, पार्सले प्रतिकेजी रु ८००, सौफको साग प्रतिकेजी रु ८०, पुदिना प्रतिकेजी रु ४००, गान्टे मूला प्रतिकेजी रु ८०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२०, गुन्द्रुक प्रतिकेजी रु ३०० तोकेकोे छ ।समितिले स्याउ (झोले) प्रतिकेजी रु २६०, स्याउ (फूजी) प्रतिकेजी रु ३००, केरा (दर्जन) रु १७०, कागती प्रतिकेजी रु १६०, अनार प्रतिकेजी रु ४००, अङ्गुर (हरियो) प्रतिकेजी रु २४०, अङ्गुर (कालो) प्रतिकेजी रु ३८०, सुन्तला (नेपाली) प्रतिकेजी रु १३५, सुन्तला (भारतीय) प्रतिकेजी रु १००, काँक्रो (लोकल) प्रतिकेजी रु १३०, काक्रो (हाइब्रिड) प्रतिकेजी रु ५०, निबुवा प्रतिकेजी रु ५०, नासपाती (चाइनिज) प्रतिकेजी रु २४०, मेवा (नेपाली) प्रतिकेजी रु ५०, मेवा (भारतीय) प्रतिकेजी रु १००, अम्बा प्रतिकेजी रु १२०, लप्सी प्रतिकेजी रु ५०, स्ट्रबेरी (भुइऐसेलु) प्रतिकेजी रु ५००, किबी प्रतिकेजी रु २५०, आभोकाडो प्रतिकेजी रु २५०, अमला प्रतिकेजी रु ७० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ८०, खुर्सानी हरियो (बुलेट) प्रतिकेजी रु ९०, खुर्सानी हरियो (माछे) प्रतिकेजी रु ६०, खुर्सानी हरियो (अकबरे) प्रतिकेजी रु ३००, भेडे खुर्सानी प्रतिकेजी रु ७०, लसुन हरियो प्रतिकेजी रु ७०, हरियो धनिया प्रतिकेजी रु ४०, लसुन सुकेको (चाइनिज) प्रतिकेजी रु ३००,  लसुन सुकेको (नेपाली) प्रतिकेजी रु ३००, छ्यापी सुकेको प्रतिकेजी रु १६०, छ्यापी हरियो प्रतिकेजी रु २५०, ताजा माछा (रहु) प्रतिकेजी रु ३५०, ताजा माछा (बचुवा) प्रतिकेजी रु २६०, ताजा माछा (छडी) प्रतिकेजी रु २६०, ताजा माछा (मुङ्गरी) प्रतिकेजी रु ४५०, रुख टमाटर प्रतिकेजी १५०, राजा च्याउ प्रतिकेजी रु ३०० र सिताके च्याउ प्रतिकेजी रु ८०० तोकेको छ ।  रासस",
      "link": "https://gorkhapatraonline.com/news/140967",
      "image": "https://gorkhapatraonline.com/storage/media/248484/conversions/adrhs-original-thumb.jpg"
    },
    {
      "slug": "140939",
      "title": "मर्मतका लागि पठाइँदै निगमको विमान",
      "timestamp": 1738108800000,
      "source": "gp",
      "content": "नेपाल वायुसेवा निगमको न्यारोबडी विमानलाई विस्तृत मर्मतसम्भार (सी–चेक) का लागि माघ २० गते चीन पठाइने भएको छ ।",
      "longContent": "गोरखापत्र समाचारदाताकाठमाडौँ, माघ १६ गते । नेपाल वायुसेवा निगमको न्यारोबडी विमानलाई विस्तृत मर्मतसम्भार (सी–चेक) का लागि माघ २० गते चीन पठाइने भएको छ ।जहाजको चेकजाँच र हरेक दुई वर्षमा हुने विस्तृत मर्मतसम्भारका लागि विमान चीन पठाउन लागिएको हो । निश्चित घण्टा, समयचक्र, पार्टपुर्जाको अवधि र उडान अवतरण अवधिका आधारमा विमानलाई विस्तृत मर्मतसम्भार गर्नुपर्ने हुन्छ । उडान चक्र (साइकल) पूरा भएको ९एन–एकेडब्लु कलसाइनको विमान पुस २० गतेदेखि त्रिभुवन अन्तर्राष्ट्रिय विमानस्थलमा ‘ग्राउन्डेड’ अवस्थामा छ ।निगमका प्राविधिक मनोजकुमार शाहले भन्नुभयो, “न्यारोबडीलाई सी–चेकका लागि चाइना साउदर्नसँग भएको सम्झौता अनुसार आइतबार (माघ १३ गते) नै जहाज त्यसतर्फ पठाउने तयारी रहेको थियो । चिनियाँ नयाँ वर्षका कारण माघ २० गते जहाज चीन उड्ने तयारी छ ।”हरेक १८ देखि २४ महिनामा गरिने नियमित चेकजाँच अन्तर्गत जहाजको प्राविधिक पक्ष, उडान प्रणाली, संरचना र सामग्रीको विस्तृत परीक्षणका लागि निगमले चाइना साउदर्नलाई एमआरओ ( मेन्टेनेन्स, ओभरहल, अर्गनाइजेसन) छनोट गरेको उहाँले जानकारी दिनुभयो । यसका लागि नेपाल नागरिक उड्डयन प्राधिकरणबाट अनुमोदन प्राप्त भइसकेको उहाँले बताउनुभयो ।सी–चेकका क्रममा विमानको बाहिरी संरचनादेखि फ्लाइट कन्ट्रोल, इन्जिन, ल्यान्डिङ गियर, इलेक्ट्रिक्ल सिस्टम परीक्षण हुने गर्छ । चाइना साउदर्नसँगको सम्झौता अनुसार जहाज १५ दिनभित्र नेपाल फर्किने छ । यसअघि ३० दिनभित्र सी–चेक सक्ने गरी इटाली पुर्‍याइएको निगमको वाइडबडी ए–३३० जहाज दुई महिनापछि नेपाल फर्किएको थियो ।",
      "link": "https://gorkhapatraonline.com/news/140939",
      "image": "https://gorkhapatraonline.com/storage/media/248455/conversions/nepal-airlines-original-thumb.jpg"
    },
    {
      "slug": "140938",
      "title": "विदेशी महले नेपाली किसान मारमा",
      "timestamp": 1738108800000,
      "source": "gp",
      "content": "थोरै लगानी र श्रमबाट उल्लेख्य आर्थिक लाभ लिन सकिने भएपछि किसानले मौरीपालन व्यवसाय रोज्न थालेका छन् ।",
      "longContent": "हरिप्रसाद कोइराला उर्लाबारी, माघ १६ गते । थोरै लगानी र श्रमबाट उल्लेख्य आर्थिक लाभ लिन सकिने भएपछि किसानले मौरीपालन व्यवसाय रोज्न थालेका छन् । भारतलगायत तेस्रो देशबाट आउने सस्तो मूल्यको महसँग प्रतिस्पर्धा गर्न नसक्दा नेपाली उत्पादक बजारको खोजीमा छन् । यतिबेला नेपाली किसानलाई मह काढ्न भ्याइनभ्याइ छ । उत्पादन सन्तोषजनक भए पनि बजारको अभाव रहेको किसानको गुनासो छ । मोरङको उर्लाबारी–४ का भोलाराज पोख्रेलले भन्नुभयो, “हाम्रो उत्पादन भारतलगायत देशबाट आउने महभन्दा महँगो पर्छ । उपभोक्तालाई सस्तो चाहिएको छ ।” पोख्रेलले अखाद्य महका कारण नेपाली किसान मारमा परेको बताउनुभयो ।एक दशकअघिसम्म नेपालमा पूजा, तिथि श्राद्ध र सुत्केरीलाई खुवाउन मात्र महको प्रयोग हुन्थ्यो । अहिले प्रयोग बढेको छ । प्रयोग बढे पनि नेपाली उत्पादनले बजार पाउन सकेको छैन । पोख्रेलले प्रशस्त उत्पादन गरेर पनि व्यापारका लागि धेरै समय कुर्नु परिरहेको उल्लेख गर्नुभयो ।व्यापार तथा निकासी प्रवर्धन केन्द्र विराटनगरका सूचना अधिकारी देवराज न्यौपानेका अनुसार चालु आव २०८१/८२ को छ महिनामा नेपालबाट दुई करोड ७३ लाख ७० हजार रुपियाँको चार हजार ४८६ किलो मह निर्यात भएको छ । यही अवधिमा भारतलगायत तेस्रो देशबाट पाँच करोड ७२ लाख ५३ हजार रुपियाँको दुई लाख चार हजार ७९४ किलो मह आयात भएको छ । केन्द्रको तथ्याङ्कमा उल्लेख भए अनुसार आयातित मह औसत प्रतिकिलो २७९ रुपियाँमा आउने गरेको छ भने नेपालबाट निर्यात हुने मह औसत छ हजार एक सय रुपियाँ किलो निर्यात भएको छ । नेपाली भिरमौरी, पुत्का, हिमाली मौरीको मह औषधीका रूपमा निर्यात हुने गरेको छ । यस्तै आव २०८०/८१ मा नेपालबाट पाँच करोड ७४ लाख ७५ हजार रुपियाँको १० हजार ८७९ किलो मह निर्यात भएको थियो । सोही वर्ष १७ करोड ६१ लख ७८ हजार रुपियाँको आठ लाख आठ हजार ४७१ किलो मह आयात भएको थियो । नेपाल मौरीपालक महासङ्घका केन्द्रीय अध्यक्ष सुवासचन्द्र घिमिरेका अनुसार हाल महासङ्घमा सूचीकृत किसानबाट चार हजार ९४५ मेट्रिक टन मह उत्पादन हुन्छ । पछिल्ला केही वर्षयता नेपाली बजारमा छ हजार मेट्रिक टन मह खपत हुँदै आएको छ । नेपालमा एक हजारदेखि पन्ध्र सय मेट्रिक टन मह अपुग हुन्छ । उपभोक्ताले महको गुणस्तर र उपयोगका विषयमा नबुझ्दा नेपाली उत्पादन खेर जाने र अखाद्य मह बिक्री हुने गरेको छ । उहाँले भन्नुभयो, “महमा स्वाद र रङको एकरूपता कहिल्यै हुन्न । मौसम अनुसार हरेक महिना फरक फरक हुन्छ । स्थान र भूगोल विशेषमा एउटै स्रोतको मह फरक स्वादमा उत्पादन हुन्छ ।”आमउपभोक्ता भने एउटै रङ र स्वादको मह रोज्ने गर्छन् । प्रकृति अनुसार अलग अलग स्वाद र रङमा पाइने उत्पादनलाई बहुराष्ट्रिय कम्पनीले सदावहार रूपमा एउटै रङ र स्वादको बनाएर पठाइदिँदा नेपाली उत्पादनले बजार नपाएको घिमिरे बताउनुहुन्छ ।देशमा प्रशस्त उत्पादन भएपछि विदेशबाट ब्रान्ड लागेर आउने महको आयात बन्द गर्नुपर्ने किसान बताउँछन् । मेलिफेरा मौरीपालन उत्पादक सहकारी संस्था लिमिटेड उर्लाबारीका अध्यक्ष बोधराज खतिवडाले भन्नुभयो, “सरकारले मौरीलाई चरन क्षेत्रको व्यवस्थापन गर्न सके मोरङका किसानले मात्र हरेक वर्ष १२/१३ करोड रुपियाँको मह निर्यात गर्न सक्ने थिए । निर्यातको यही अवस्था रहे हाल उत्पादित महले नै बजार नपाउने देखिन्छ ।” उर्लाबारीमा मात्र एक सयभन्दा बढी किसान महको व्यावसायिक उत्पादन गरिरहेका छन् ।",
      "link": "https://gorkhapatraonline.com/news/140938",
      "image": "https://gorkhapatraonline.com/storage/media/248454/conversions/Maha-मह-काड्ने-तयारी-गर्दै-किसान-original-thumb.jpg"
    },
    {
      "slug": "140937",
      "title": "उन्नाइस अर्बको धानचामल आयात",
      "timestamp": 1738108800000,
      "source": "gp",
      "content": "चालु आर्थिक वर्ष २०८१/८२ को छ महिनामा १९ अर्ब रुपियाँ बराबरको धानचामल आयात भएको छ ।",
      "longContent": "गोरखापत्र समाचारदाताकाठमाडौँ, माघ १६ गते । चालु आर्थिक वर्ष २०८१/८२ को छ महिनामा १९ अर्ब रुपियाँ बराबरको धानचामल आयात भएको छ । भन्सार विभागको तथ्याङ्क अनुसार चालु आवको साउनदेखि पुससम्म २७ अर्ब ४८ करोड ४३ लाख २७ हजार रुपियाँ बराबरको कुल खाद्यान्न (धानचामल, मकै, कोदो र गहुँ) आयात हुँदा आठ अर्ब ६७ करोड ५२ लाख २९ हजार रुपियाँ बराबरको १० करोड ५७ लाख ६० हजार केजी चामल आयात भएको छ । सो अवधिमा १० अर्ब ४२ करोड ४४ लाख १७ हजार रुपियाँको २७ करोड ५५ लाख ५७ हजार ८१९ केजी धान आयात भएको छ । स्थानीय उत्पादनले माग धान्न नसक्दा विभिन्न मुलुकबाट खाद्यान्न आयात हुने गरेको हो । छ महिनामा सात अर्ब ६० करोड रुपियाँ बराबरको मकै, चार अर्ब ७३ करोड ३९ लाख रुपियाँको कोदो र सात करोड २३ लाख रुपियाँको गहुँ आयात भएको छ । भारत चीन, भियतनाम, थाइल्यान्ड, कोरिया, इटाली, भुटान, ताइवानलगायतका मुलुकबाट नेपालमा चामल आयात हुने गर्छ ।",
      "link": "https://gorkhapatraonline.com/news/140937",
      "image": "https://gorkhapatraonline.com/storage/media/248453/conversions/chamal-original-thumb.jpg"
    },
    {
      "slug": "140936",
      "title": "सहुलियत मूल्य पसलबाट पैँतालिस करोडको कारोबार",
      "timestamp": 1738108800000,
      "source": "gp",
      "content": "खाद्य, व्यवस्था तथा व्यापार कम्पनीले चाडपर्वलक्षित सञ्चालन गरेको सहुलियत मूल्य पसलबाट करिब ४५ करोड बराबरको कारोबार भएको जनाएको छ ।",
      "longContent": "गोरखापत्र समाचारदाता काठमाडौँ, माघ १६ गते । खाद्य, व्यवस्था तथा व्यापार कम्पनीले चाडपर्वलक्षित सञ्चालन गरेको सहुलियत मूल्य पसलबाट करिब ४५ करोड बराबरको कारोबार भएको जनाएको छ । कम्पनीले चाडपर्वलक्षित गएको असोज ३ गतेदेखि माघ २ गतेसम्म ४२ जिल्ला ६३ स्थानमा सञ्चालन गरेका सहुलियत मूल्य पसलबाट सो बराबरको कारोबार गरेको हो ।खाद्य कम्पनीका सूचना अधिकारी शर्मिला न्यौपानेले यस अवधिमा दाल, चामल, गेडागुडी कर्णालीका रैथाने उत्पादन गरी ५० लाख क्विन्टल बिक्री गर्ने लक्ष्य राखेकोमा ४९ हजार ६८३ क्विन्टल खाद्यवस्तु बिक्री गरेको जानकारी दिनुभयो । सरकारले खाद्य कम्पनीलाई अनुदानस्वरूप उपलब्ध गराएको तीन करोड अनुदानमध्ये दुई करोड ६६ लाख ७९ हजार ७३२ प्रत्यक्ष छुट गरेको र बाँकी ढुवानी एवं कम्पनीका कर्मचारीको सेवासमेत गरेर तीन करोड खर्च भएको उहाँले जानकारी दिनुभयो । कम्पनीका अनुसार यस अन्तर्गत विभिन्न प्रकारका चामल र दालमा प्रतिकेजी पाँच रुपियाँ छुटको व्यवस्था गरेको थियो । यस्तै विभिन्न प्रकारका तेल, गेडागुडी, पिठो, मैदा, चिउरा, चिनी, क्वाटीमा प्रतिकेजी सात रुपियाँ तथा कर्णालीका विभिन्न गेडागुडी, फापर दाना, चिनो, कागुनोलगायतमा पनि प्रतिकेजी सात रुपियाँ छुटमा बिक्री गरेको थियो । यसैबिच कम्पनीले दसैँमा १० रुपियाँ छुटसहित एक हजार सात सय बढी खसीबोका र च्याङ्ग्रा बिक्रीवितरण गरेको थियो । मकवानपुर, तुलसीपुर, मुस्ताङलगायत उपत्यका आसपासका क्षेत्रबाट ल्याइएका यी खसीबोका र च्याङ्ग्रा प्रादेशिक कार्यालय थापाथलीपरिसरबाट बिक्री गरेको थियो ।",
      "link": "https://gorkhapatraonline.com/news/140936",
      "image": "https://gorkhapatraonline.com/storage/media/248452/conversions/sahuliyat-pasal-3_bikash-dware-original-thumb.jpg"
    },
    {
      "slug": "140935",
      "title": "‘दिगो ऊर्जा विकासमा सरकार प्रतिबद्ध छ’",
      "timestamp": 1738108800000,
      "source": "gp",
      "content": "ऊर्जा, जलस्रोत तथा सिँचाइमन्त्री दीपक खड्काले ऊर्जा विकासलाई दिगो, समावेशी र न्यून कार्बन अर्थतन्त्रको आधार बनाउन सरकार योजनाबद्ध ढङ्गले अघि बढिरहेको बताउनुभएको छ ।",
      "longContent": "काठमाडौँ, माघ १६ गते । ऊर्जा, जलस्रोत तथा सिँचाइमन्त्री दीपक खड्काले ऊर्जा विकासलाई दिगो, समावेशी र न्यून कार्बन अर्थतन्त्रको आधार बनाउन सरकार योजनाबद्ध ढङ्गले अघि बढिरहेको बताउनुभएको छ ।वैकल्पिक ऊर्जा प्रवर्धन केन्द्रले यहाँ आयोजना गरेको दिगो र न्यून कार्बन अर्थतन्त्रका लागि ऊर्जा रूपान्तरण सम्मेलन, २०२५ मा उहाँले विकास परियोजनामा जोखिम न्यूनीकरण, आन्तरिक ऊर्जा खपत वृद्धि, ऊर्जा निर्यात प्रवर्धनलगायत योजनालाई कार्यान्वयन गर्दै दिगो विकासको मार्गमा सरकार अघि बढिरहेको बताउनुभयो ।पूर्वाधार निर्माणमा सिर्जना हुने जोखिमलाई कसरी न्यून गर्न सकिन्छ भनेर गम्भीरतासाथ सोच्नुपर्ने बेला आएको भन्दै उहाँले जोखिम अध्ययन गरेर त्यसको न्यूनीकरणका लागि आवश्यक कार्य गर्न जरुरी रहेको बताउनुभयो । उहाँले दिगो विकासका लागि दातृ निकाय र विकास साझेदारको सहयोगलाई प्रभावकारी रूपमा उपयोग गर्नुपर्नेमा पनि जोड दिनुभयो ।उहाँले केही समयअघि सरकारले सार्वजनिक गरेको १० बर्से ऊर्जा विकास रणनीतिबारे चर्चा गर्दै भन्नुभयो, “अबको १० वर्षमा ऊर्जा क्षेत्रमा केकस्ता काम गर्ने भनेर १० बर्से रणनीति बनाई कार्यान्वयनमा ल्याइएको छ,” उहाँले भन्नुभयो, “सन् २०३५ सम्ममा २८ हजार पाँच सय मेगावाट बिजुली उत्पादन गर्ने लक्ष्य सम्भव छ । यसका लागि हामीले विभिन्न कानुन परिमार्जन गरेर समयानुकूल बनाएका छौँ, त्यस्तै आगामी १० वर्षमा प्रतिव्यक्ति ऊर्जा खपतलाई वार्षिक एक हजार पाँच सय युनिट पुर्‍याउने लक्ष्य राखेका छौँ ।”सन् २०४५ सम्ममा शून्य कार्बन उत्सर्जनको लक्ष्य हासिल गर्न आवश्यक कानुन परिमार्जन तथा संरचना निर्माण गरिसकिएकोसमेत जानकारी उहाँले दिनुभयो ।ऊर्जा क्षेत्रलाई थप सबल बनाउन सरकारले निजी क्षेत्रलाई पनि प्रसारण लाइन निर्माण र सञ्चालनमा सहभागी गराएको उहाँको भनाइ छ । साथै ऊर्जा परियोजनाबाट प्रभावित क्षेत्रका बासिन्दालाई आर्थिक रूपमा सशक्त बनाउन सेयर वितरणको नीति लागु गरिएको उहाँले बताउनुभयो । ऊर्जा विकास अभियानमा दातृ निकाय, विकास साझेदार, निजी क्षेत्रलगायत सबै वर्ग र क्षेत्रको सहभागिता आवश्यक रहेकोमा उहाँले जोड दिनुभयो । त्यस्तै ऊर्जा रूपान्तरण सम्मेलनले नेपाललाई दिगो र न्यून कार्बन अर्थतन्त्रतर्फ लैजान महत्वपूर्ण योगदान दिने विश्वास व्यक्त गर्दै मन्त्री खड्काले सम्मेलनबाट प्राप्त सुझावलाई सरकारले ग्रहण गर्ने र आवश्यकता अनुसार त्यसको सम्बोधन गर्दै जाने बताउनुभयो ।जलस्रोत तथा सिँचाइ सचिव सरिता दवाडीले शतप्रतिशत विद्युतीकरणका लागि नवीकरणीय ऊर्जामा लगानी बढाउन आवश्यक रहेको बताउनुभयो । सरकारले नीति, योजना, कानुन बनाउँदा नवीकरण ऊर्जा प्रवर्धन र ऊर्जा दक्षतालाई महत्व दिएको भन्दै उहाँले प्रसारण लाइन नपुगेका स्थानमा वैकल्पिक ऊर्जाका स्रोतबाट पनि विद्युतीकरण गर्नुपर्ने बताउनुभयो । नेपालस्थित बेलायती राजदूतावासका विकास निर्देशक तथा उपराजदूत पिपा बर्डले नवीकरणीय ऊर्जा प्रवर्धनका लागि हरित वित्त परिचालनमा जोड दिइनुपर्ने बताउनुभयो । जलवायुवित्त, ग्रिन फन्डलगायत नवीनतम वित्तीय परिचालन र वैदेशिक लगानी प्रवर्धन गरी नवीकरणीय ऊर्जाका आयोजना विकासमा नेपालले जोड दिनुपर्ने उहाँको सुझाव थियो । आन्तरिक विद्युत् पहुँच बढाउन सुदृढ वितरण प्रणाली, विद्युत् व्यापारका लागि अन्तरदेशीय प्रसारणलाई पूर्वाधार निर्माणलगायत विषयमा पनि उहाँले जोड दिनुभयो । वैकल्पिक ऊर्जा प्रवर्धन केन्द्रका कार्यकारी निर्देशक नवराज ढकालले ऊर्जा प्रणालीलाई दिगो, भरपर्दो बनाउने र ऊर्जा सुरक्षाका क्षेत्रमा थप उपलब्धि हासिल गर्ने गरी विभिन्न विकास साझेदार तथा निजी क्षेत्र, स्थानीय तहसँग सहकार्य भइरहेको बताउनुभयो । विद्युत्को पहुँच नपुगेका ठाउँमा पुर्‍याउने, फोहोरबाट ऊर्जा, सौर्य ऊर्जा, वायु ऊर्जा, ऊर्जा भण्डारण, विद्युतीय साधनको मापदण्ड निर्धारण, विद्युतीय सवारी प्रवर्धनलगायत विषयमा थप काम गर्न बाँकी रहेको उहाँको भनाइ छ । निजी क्षेत्रले अब आफैँ उत्पादक र सेवाप्रदायकका रूपमा काम गर्नुपर्ने आवश्यकता पनि उहाँले औँल्याउनुभयो ।इसिमोडका महानिर्देशक पेमा ग्याम्सोले ऊर्जा सुरक्षा खाद्य सुरक्षासँग पनि जोडिएको विषय रहेको भन्दै नेपालले सार्वजनिक यातायातको क्षेत्र, कृषि, पर्यटनलगायत क्षेत्रमा स्वच्छ ऊर्जाको प्रयोग बढाएर थप लाभ लिन सक्ने पर्याप्त सम्भावना रहेको बताउनुभयो ।",
      "link": "https://gorkhapatraonline.com/news/140935",
      "image": "https://gorkhapatraonline.com/storage/media/248451/conversions/KRB_KTM_U3A7729-original-thumb.jpg"
    },
    {
      "slug": "140934",
      "title": "रानीजमरा–कुलरियाबाट पूर्ण क्षमतामा विद्युत् उत्पादन",
      "timestamp": 1738108800000,
      "source": "gp",
      "content": "राष्ट्रिय गौरवको रानीजमरा–कुलरिया सिँचाइ आयोजनाबाट पूर्ण क्षमतामा विद्युत् उत्पादन भएको छ ।",
      "longContent": "एकिन्द्र तिमिल्सेनाटीकापुर, माघ १६ गते । राष्ट्रिय गौरवको रानीजमरा–कुलरिया सिँचाइ आयोजनाबाट पूर्ण क्षमतामा विद्युत् उत्पादन भएको छ । सिँचाइको आयोजनाको जानकी गाउँपालिका–९, कटाँसेस्थित विद्युत् गृहमा तीन वटै टर्वाइन चलाएर पूर्ण क्षमता (४.७१ मेगावाट) मा विद्युत् उत्पादन गरेको निर्माण कम्पनी एसइडब्लु–टुन्डी जेभीका आयोजना व्यवस्थापक उदय पोखरेलले जानकारी दिनुभयो । विद्युत् आयोजना निर्माण गरिसक्नुपर्ने अवधि २०७८ चैतसम्म भए पनि २०७८ कात्तिकमा आएको बाढीले संरचनामा क्षति पुर्‍याएपछि २०८१ पुस २९ सम्मलाई म्याद थपिएको थियो ।  यसअघि निर्माणकै चरणमा २०८० माघ १६ गतेदेखि उत्पादन सुरु भएको विद्युत् लम्कीस्थित १३२ केभी प्रसारण लाइनमा जोडिएको छ । “निर्माणकालमा बेला बेला समस्या भई केही समय विद्युत् बन्द पनि भयो,” सिँचाइ आयोजनाका सिनियर डिभिजनल इन्जिनियर वीरसिंह धामीले भन्नुभयो, “एक वर्षमा जम्मा ११ गिगावाट आवर विद्युत् उत्पादन भएको छ । विद्युत् प्राधिकरणले तोकेको दर अनुसार हिउँदमा प्रतियुनिट ८.४० पैसा र वर्षामा ४.८० पैसाका दरले आठ करोड जति भएको छ ।”कुल दुई अर्ब लागतमध्ये एक अर्ब पाँच करोड रुपियाँ विद्युत्गृह र उपकरणमा लगानी भएको छ भने ९५ करोड रुपियाँ नदी नियन्त्रण, नहर निर्माण र अन्य काममा लगानी भएको छ । जलविद्युत् आयोजनाको निर्माण एसइडब्लु–टुन्डी जेभीले गरेको हो भने मेकानिकल कार्य भारतको मेकामिडीबाट गराइएको हो ।सिँचाइ र विद्युत्सँगै तराईमा निर्माण भइरहेको नहरमै विद्युत् उत्पादन गरिएको हो । यो आयोजनबाट सिँचाइ विद्युत् उत्पादन एकसाथ हुने भएको छ । कर्णालीबाट मूल नहरमा आउने एक सय क्युमेक्स पानीमध्ये २० क्युमेक्स पानी छ किलोमिटर पश्चिम पुगेपछि बालुवा छान्न कर्णालीमा खसालिएको छ । ८० क्युमेक्स पानी सिँचाइ र विद्युत् उत्पादनमा प्रयोग हुने छ । लम्की शाखा नहरमा सिँचाइका लागि पानी पठाउँदा भने विद्युत्गृहमा ६० क्युमेक्स पानी आउँदा उत्पादन घटने छ । आयोजनाका विभिन्न शाखा नहरबाट कैलालीको ४० हजार हेक्टरमा सिँचाइ सुविधा पुर्‍याउने लक्ष्य रहेको छ । आर्थिक वर्ष २०६६/६७ मा सुरु भएको आयोजनाको दुई चरणका काम सकिएका छन् भने बाँकी कामका लागि दोस्रो चरणको तयारी भइरहेको आयोजनाले जनाएको छ । निर्माणको चरण सकिए पनि विद्युत् आयोजनाको सञ्चालनको मोडालिटी तय नभएका कारण कसलाई कहिले हस्तान्तरण गर्ने टुङ्गो लागेको छैन । उपभोक्ताले भने विद्युत्को सञ्चालक समितिमा प्रतिनिधित्व, मुनाफाको १० प्रतिशत वा सेयर मोडलमा गए निःशुल्क सेयर पाउनुपर्ने रानीजमरा–कुलरिया मूल कुला समितिका सचिव परशुराम महत्तो बताउनुहुन्छ । हाल राष्ट्रिय प्राकृतिक स्रोत तथा वित्त आयोगले सञ्चालन कार्यविधि तयार गरिरहेको र कार्यविधि तयार भएपछि उद्घाटन गरिने आयोजनाले जनाएको छ ।",
      "link": "https://gorkhapatraonline.com/news/140934",
      "image": "https://gorkhapatraonline.com/storage/media/248450/conversions/Rani-Jamara-bidhyut-original-thumb.jpg"
    },
    {
      "slug": "140933",
      "title": "पानीमा माउन्ट फुजीको लगानी",
      "timestamp": 1738108800000,
      "source": "gp",
      "content": "जापानको माउन्ट फुजी स्प्रिङ इन्कर्पोरेट कम्पनीले सोलुखुम्बुको सोलु दुधकुण्ड नगरपालिकामा लगानी गर्ने भएको छ ।",
      "longContent": "सन्तोष राउतसोलुखुम्बु, माघ १६ गते । जापानको माउन्ट फुजी स्प्रिङ इन्कर्पोरेट कम्पनीले सोलुखुम्बुको सोलु दुधकुण्ड नगरपालिकामा लगानी गर्ने भएको छ । सोलुदुधकुण्ड नगरपालिकाका प्रमुख शेर्पा र जापानी लगानीकर्ता ‘माउन्ट फुजी स्प्रिङ’ कम्पनीका अध्यक्ष अवाइ हिडेरो बिच सहमति भएको हो । जापान भ्रमणमा रहनुभएका सोलुदुधकुण्ड नगरपालिकाका प्रमुख नाम्गेलजाङ्बु शेर्पाको पहलमा वैदेशिक लगानीमार्फत शुद्ध र गुणस्तरीय पिउने पानी उत्पादन गरी विदेशमा निर्यात गर्न लगानी गर्ने सहमति भएको हो ।जापानलगायत विश्व बजारमा उच्च गुणस्तरको पिउने पानी उत्पादन गरी निर्यात गर्दै आएको सो कम्पनीसँग सिङ्गापुर, मलेसिया, युएई, साउदी र कतारलगायतका देशमा पानी प्रशोधन गरी शुद्ध पिउने पानी निर्यात गर्ने समझदारी भएको प्रमुख शेर्पाले जानकारी दिनुभयो ।सम्झौतासँगै उच्च हिमाली क्षेत्रबाट बग्ने स्वच्छ पानीलाई ब्रान्डिङ गरी निर्यात गर्दा सोलुदुधकुण्ड नगरपालिका र सोलुखुम्बु जिल्लाका लागि मात्र नभई देशकै लागि ऐतिहासिक परियोजनाको सुरुवात भएको प्रमुख शेर्पाको भनाइ छ । शेर्पाले भन्नुभयो, “यस परियोजनाले सोलुखुम्बु जिल्लामा प्रविधि, रोजगार, उत्पादन, वातावरण संरक्षण र सामाजिक उत्तरदायित्वको क्षेत्रमा काम गर्दै हिमालको पानीलाई ब्रान्डिङ गरी विश्व बजारमा निर्यात गरी जिल्लाको आर्थिक समृद्धि हासिल गर्ने सोलुदुधकुण्ड नगरपालिकाको सपनालाई साकार पार्ने छ ।”उच्च हिमाली क्षेत्रमा हिमालयन एभरेस्ट वाटरको ब्रान्डमा फ्याक्ट्री खोलेर विश्व बजारमा स्वादिष्ट पानी आपूर्ति गरिने सहमति भएको उहाँको भनाइ छ । जापानको यानाछि प्रान्तमा भएको छलफलमा कम्पनीका प्रमुख कार्यकारी निर्देशक अवाइ ताइचिरोे, सल्लाहकार हिसासी इसिगुरो हिसासी, निर्देशक नोरिहिरो सिजिजाकी, महाप्रबन्धक मिचिहिसा कोबायसी र नेपाली टोलीका सदस्यको सहभागिता रहेको जनाइएको छ ।परियोजना सञ्चालनमा आएपछि नगरपालिका तथा समग्र जिल्लामा धेरै सङ्ख्यामा रोजगारी सिर्जना भई मुलुकको अर्थतन्त्रमा समेत ठुलो योगदान पुग्ने सोलुदुधकुण्ड नगरपालिकाका प्रमुख प्रशासकीय अधिकृत टुक्ति शेर्पाले बताउनुभयो ।जापानको प्रसिद्ध हिमचुचुरो माउन्ट फुजीका नामबाट खोलिएको यो कम्पनीले नेपालमा पनि मिनरल वाटरमै लगानी गर्न इच्छासहित यसअघि २०७३ सालमा चेम्बर अफ कमर्सको आयोजनामा भृकृटीमण्डपमा स्टलसमेत राखेको थियो । कम्पनीले सगरमाथालगायतका हिमालको हिमनदीलाई प्रयोग गरेर पानी उत्पादन गरी बजारमा पठाउने लक्ष्य लिएर अनुसन्धानको काम गरिसकेको बताइएको छ । जापानमा बोटल वाटरमा २० प्रतिशत हिस्सा ओगटेको माउन्ट फुजीमा ३० अर्ब टन ग्लासियर एरिया रहेको र नेपालको सगरमाथा क्षेत्रमा एक खर्ब ४० अर्ब टन ग्लासियर रहेको कम्पनीले जनाएको छ ।  जापानमा यो कम्पनीले उत्पादन गरेको पानीको मूल्य आधा लिटरको एक सय रुपियाँ पर्छ ।",
      "link": "https://gorkhapatraonline.com/news/140933",
      "image": "https://gorkhapatraonline.com/storage/media/248449/conversions/japan-original-thumb.jpg"
    },
    {
      "slug": "140931",
      "title": "वृद्धि भयो हिमाल आरोहण शुल्क",
      "timestamp": 1738108800000,
      "source": "gp",
      "content": "सरकारले सगरमाथासहित विभिन्न हिमाल आरोहणका लागि लिँदै आएको सलामी दस्तुर (आरोहण अनुमति शुल्क) बढाएको छ ।",
      "longContent": "गोरखापत्र समाचारदाताकाठमाडौँ, माघ १६ गते । सरकारले सगरमाथासहित विभिन्न हिमाल आरोहणका लागि लिँदै आएको सलामी दस्तुर (आरोहण अनुमति शुल्क) बढाएको छ । पर्यटन विभागका महानिर्देशक नारायणप्रसाद रेग्मीका अनुसार पुस २६ गतेको मन्त्रीपरिषद् बैठकले पर्वतारोहणसम्बन्धी नियमावलीलाई छैटौँ पटक संशोधन गर्दै सलामी दस्तुर वृद्धि गरेको हो । उहाँले भन्नुभयो, “सरकारले आरोहणका लागि खुला गरिएका ४६१ हिमालको आरोहण अनुमति शुल्क बढाउने निर्णय गरेको छ । यसअघि सगरमाथा आरोहणका लागि विदेशी नागरिकले ११ हजार अमेरिकी डलर शुल्क तिर्दै आएकोमा आगामी भदौदेखि भने १५ हजार डलर लाग्ने भएको छ ।”उचाइ अनुसार अन्य हिमालतर्फको आरोहण शुल्क पनि बढेकाले मन्त्रीपरिषद्ले स्वीकृत गरेको संशोधित नियमावली आगामी ३१ भदौदेखि लागु हुने उहाँले जानकारी दिनुभयो । अब विदेशी नागरिकले सगरमाथा चढ्न करिब २० लाख ६९ हजार रुपियाँ तिर्नुपर्ने छ । यसअघि विदेशी आरोहीले सगरमाथा चढ्न करिब १५ लाख तिर्दै आएका थिए । नेपाली नागरिकले भने सगरमाथा आरोहणका लागि डेढ लाख रुपियाँ राजस्व तिर्नुपर्ने छ । यसअघि नेपाली नागरिकले ७५ हजार रुपियाँ शुल्क तिर्दै आएका थिए । विभागका अनुसार सगरमाथा आरोहणका लागि अप्रिल–मे महिना सबैभन्दा उत्तम समय मानिन्छ । सेप्टेम्बर–नोभेम्बरको महिना कम आरोहण हुने याममा सात हजार पाँच सय अमेरिकी डलर र डिसेम्बर–फेब्रुअरीको विरलै चढिने यामका लागि तीन हजार ७५० अमेरिकी डलर शुल्क लाग्ने विभागले जनाएको छ । दस्तुर कम हुँदा सगरमाथा चढ्ने धेरै हुने र त्यही कारण सगरमाथालगायतका हिमाली क्षेत्रमा फोहोर, प्रदूषण बढ्नुका साथै अत्यधिक भिड लाग्न थालेपछि सरकारले एक दशकपछि हिमाल चढ्दा लाग्ने दस्तुर बढाउन लागेको विभागले जनाएको छ । हिमाल चढ्ने दस्तुरसँगै सरकारले पर्वतीय पथप्रदर्शक र उचाइमा जाने कामदारलाई आरोहण कम्पनीले दिने दैनिक भत्ता र बिमालगायतका शुल्कमा पनि वृद्धि गरेको छ ।",
      "link": "https://gorkhapatraonline.com/news/140931",
      "image": "https://gorkhapatraonline.com/storage/media/248446/conversions/mountain_photo-original-thumb.jpg"
    },
    {
      "slug": "140903",
      "title": "बजेट अभावले भवन निर्माणमा विलम्ब",
      "timestamp": 1738022400000,
      "source": "gp",
      "content": "बजेट अभावमा जिल्ला अस्पताल डोटीको भवन निर्माण कार्यमा विलम्ब भएको छ । २५ शय्यामा सञ्चालित उक्त अस्पतालको स्तर वृद्धि गरी ५० शय्याको बनाउने उद्देश्यले २०७७ सालदेखि भवन निर्माण गर्न थालिएको हो ।",
      "longContent": "डोटी, माघ १५ गते । बजेट अभावमा जिल्ला अस्पताल डोटीको भवन निर्माण कार्यमा विलम्ब भएको छ । २५ शय्यामा सञ्चालित उक्त अस्पतालको स्तर वृद्धि गरी ५० शय्याको बनाउने उद्देश्यले २०७७ सालदेखि भवन निर्माण गर्न थालिएको हो ।हालसम्म पनि सो भवन निर्माण सम्पन्न हुन सकेको छैन । सङ्घीय विशेष अनुदानतर्फको आव २०७७/७८ मा बजेट विनियोजन भएपछि २०७७ फागुन ७ गते अस्पतालले १० करोड २७ लाखमा भवन निर्माण गर्न ‘केयस कन्स्ट्रक्सन धनगढी कैलाली’सँग सम्झौता गरेको थियो । उक्त सम्झौताअनुसार २०७९ फागुनसम्म सो भवन निर्माण गरिसक्नुपर्ने थियो । कोभिड-१९ र मूल्य वृद्धिको कारण देखाउँदै निर्माण व्यावसायी समयमै काम सम्पन्न गर्न नसकेपछि २०७९ फागुनमा २०८० माघसम्मका लागि म्याद थप गरिएको थियो । सो अवधिमा पनि काम सम्पन्न भने हुन सकेन । अहिलेसम्म भवनको भौतिक प्रगति ९२.७५ प्रतिशत रहेको छ । निर्माणमा संलग्न व्यावसायीलाई आठ करोड ६५ लाख भुक्तानी गरिएको अस्पतालका निमित्त मेडिकल सुपरिटेन्डेन्ट डा.सुजितकुमार मण्डलले बताउनुभयो । चालु आर्थिक वर्षमा उक्त भवन निर्माणका लागि बजेट विनियोजन गरिएको छैन । भवन निर्माण सम्पन्न गर्न आवश्यक रकम व्यवस्थापनका लागि सुदूरपश्चिम प्रदेशको सामाजिक विकास मन्त्रालयदेखि सङ्घीय स्वास्थ्य तथा जनसङ्ख्या मन्त्रालयसम्म धाएको अस्पताल व्यवस्थापन समितिका अध्यक्ष धनबहादुर नेपालीले बताउनुभयो । तर अहिलेसम्म बजेट सुनिश्चित हुन नसकेको उहाँको भनाइ छ । “भवन अभावले अस्पतालका सेवा प्रभावित भइरहेका छन्”, डा.मण्डलले भन्नुभयो । भवन अभावका कारण अस्पतालले बाल पोषण गृह, स्तनपान कक्ष, शल्यक्रिया कक्षलगायतको व्यवस्था गर्न नसकेको उहाँले बताउनुभयो । रासस",
      "link": "https://gorkhapatraonline.com/news/140903",
      "image": "https://gorkhapatraonline.com/storage/media/248395/conversions/jilla_hospital-original-thumb.jpg"
    },
    {
      "slug": "140875",
      "title": "प्रादेशिक महोत्सवमा अर्गानिक उत्पादनको आकर्षण",
      "timestamp": 1738022400000,
      "source": "gp",
      "content": "नेपालगन्जमा सञ्चालित प्रादेशिक महोत्सव २०८१ को मुख्य आकर्षण कर्णाली प्रदेशका अर्गानिक उत्पादन बनेका छन्।",
      "longContent": "सिराज खान नेपालगन्ज, माघ १४ गते। नेपालगन्जमा सञ्चालित प्रादेशिक महोत्सव २०८१ को मुख्य आकर्षण कर्णाली प्रदेशका अर्गानिक उत्पादन बनेका छन्। अन्य समयमा यहाँ सहज रुपमा उपलब्ध नहुने कर्णाली प्रदेशका विभिन्न जिल्लाका निकै महत्वपूर्ण अर्गानिक उत्पादन महोत्सवमा बिक्रीका लागि राखिएपछि त्यहाँ जाने अधिकांशको खरिद गर्ने रोजाइमा ती उत्पादन परेका हुन्। नेपालगन्ज उद्योग वाणिज्य सङ्घको अयोजनामा यहाँ प्रादेशिक महोत्सव २०८१ जारी छ। लुम्बिनी र कर्णाली प्रदेशका स्थानीय उत्पादनलाई विशेष प्राथमिकता दिइएको महोत्सवमा सिस्नो, खाद्यान्न, फलफूल तथा तरकारीसहित विभिन्न सामग्री बिक्री र प्रदर्शनीका लागि ल्याएको नेपालगन्ज उद्योग वाणिज्य सङ्घका अध्यक्ष टंक धामीले बताउनुभयो। कर्णाली अग्र्यानिक डिष्ट्रिब्युटरका सञ्चालक शैलेन्द्र एडीले महोत्सवमा सिस्नोको पाउडर, हरियो पात, आलुको चिप्स, रातो मकै, टिमुरको छोप, चौंरी गाईको घिउ, सेतो गन्जी, ओखर, सुकाएको स्याउ र मार्सी चामल बिक्रीका लागि राखिएको बताउनुभयो। उहाँले धनलक्ष्मी ऐडीले हुम्लाबाट टिपेर ल्याएको सिस्नो ग्राहकलाई निकै मन परिरहेको बताउनुभयो । प्रतिकिलो सिस्नोको हरियो पात १५० र पाउडर एक हजार रुपियाँका दरले बिक्री भइरहेको सञ्चालक एडीले जानकारी दिनुभयो।महोत्सवमा आउने अधिकांशले कर्णालीका उत्पादन खरिद गरिरहेको र धेरैले उत्पादनका बारेमा जिज्ञासा राखिरहेको कर्णाली अर्गानिक डिष्ट्रिब्युटरले जनाएको छ। उहाँले परम्परागत सीप र पेसालाई प्रवर्धन गर्न र स्थानीय उत्पादनलाई बजारीकरण गर्ने उद्देश्यले कर्णालीका अर्गानिक उत्पादनसँगै अन्य स्थानीय उत्पादनलाई प्राथमिकता दिइएको बताउनुभयो। महासचिव रानाभाटका अनुसार महोत्सवमा हस्तकला, कृषिजन्य सामग्रीलगायत आधुनिक उपकरण र प्रविधिका सामान बिक्री वितरणका ३५० वटा स्टल छन्। लोप हुँदै गएका परम्परागत सामग्रीको पहिचान र बजारीकरणमा विशेष ध्यान दिइएको नेपालगन्ज उद्योग वाणिज्य सङ्घले जनाएको छ।",
      "link": "https://gorkhapatraonline.com/news/140875",
      "image": "https://gorkhapatraonline.com/storage/media/248334/conversions/karnali-argyanik-distributer-original-thumb.jpg"
    },
    {
      "slug": "140837",
      "title": "सुनचाँदीको मूल्यमा सामान्य गिरावट",
      "timestamp": 1738022400000,
      "source": "gp",
      "content": "स्थानीय बजारमा आज सुनको मूल्यमा केही कमी आएको छ । नेपाल सुनचाँदी व्यवसायी महासङ्घका अनुसार सोमबारको तुलनामा आज छापावाल सुनको मूल्य तोलामा रु ९०० सयले घटेको छ ।",
      "longContent": "काठमाडौँ,  माघ १५ गते । स्थानीय बजारमा आज सुनको मूल्यमा केही कमी आएको छ । नेपाल सुनचाँदी व्यवसायी महासङ्घका अनुसार सोमबारको तुलनामा आज छापावाल सुनको मूल्य तोलामा रु. ९०० सयले घटेको छ । आज एक तोला छापावाल सुनको मोल रु. एक  लाख ५९ हजार २०० कायम भएको महासङ्घले जनाएको छ । सोही परिमाणको सुनको मूल्य सोमबार रु. एक लाख ६० हजार १०० मा कारोबार भएको थियो । यसैगरी, सोमबार रु. एक  हजार ८५० कायम भएको एक तोला चाँदीको मूल्य आज रु. १५ ले घटेर रु. एक हजार ८३५ मा कारोबार भइरहेको  महासङ्घले जनाएको छ । रासस",
      "link": "https://gorkhapatraonline.com/news/140837",
      "image": "https://gorkhapatraonline.com/storage/media/248249/conversions/_gold-original-thumb.jpg"
    },
    {
      "slug": "140809",
      "title": "सुन्तला बेचेर २० लाख आम्दानी",
      "timestamp": 1738022400000,
      "source": "gp",
      "content": "बेनी नगरपालिका–३ मरेकका किसान पदमबहादुर खत्रीले सुन्तलाखेतीबाट यस वर्ष रु २० लाख आम्दानी गर्नुभएको छ । भारतीय गोर्खा सैनिकबाट सेवानिवृत्त भएर २१ वर्षअघि सुन्तलाखेती सुरु गरेका खत्रीका बगैँचाका तीन सय बोटले उत्पादन दिन्छन् । हुर्किरहेका थप पाँच सय बोटले केही वर्षपछि उत्पादन दिनेछन् ।",
      "longContent": "म्याग्दी,  माघ १५ गते ।  बेनी नगरपालिका–३ मरेकका किसान पदमबहादुर खत्रीले सुन्तलाखेतीबाट यस वर्ष रु २० लाख आम्दानी गर्नुभएको छ । भारतीय गोर्खा सैनिकबाट सेवानिवृत्त भएर २१ वर्षअघि सुन्तलाखेती सुरु गरेका खत्रीका बगैँचाका तीन सय बोटले उत्पादन दिन्छन् । हुर्किरहेका थप पाँच सय बोटले केही वर्षपछि उत्पादन दिनेछन् । “गत वर्ष रु १३ लाखको सुन्तला बिक्री भएको थियो”, उहाँले भन्नुभयो, “यसपालि उत्पादन बढेकाले रु २० लाखको सुन्तला बिक्री भएको हो ।” पोखराका व्यापारीलाई बगैचाबाट प्रतिकिलो रु ७५ का दरले सुन्तला बिक्री गरेको खत्रीले बताउनुभयो । खत्री जिल्लामा सुन्तलाखेतीबाट धेरै आम्दानी गर्नेमध्ये एक हुनुहुन्छ । खत्रीसहित मरेकका किसानले यस वर्ष सुन्तला बिक्री गरेर रु एक करोड ५० लाख आम्दानी गरेका छन् ।मरेकका रहेको २१ मध्ये २० घरपरिवारले सुन्तलाखेती गरेका छन् । प्रतिघर न्युनतम रु एक लाखसम्मको सुन्तला बेचेका छन् । “गत वर्ष रु ८० लाखको सुन्तला बिक्री भएको मरेकमा यसपालि उत्पादन दोब्बरले बढेको थियो”, उहाँले भन्नुभयो, “फल लाग्ने बिरुवा थपिएका, क्षेत्रफल विस्तार, दाना झर्ने समस्या कम भएको, बगैँचा व्यवस्थापन र अनुकूल मौसमका कारण सुन्तला उत्पादन बढेको हो ।”माघको पहिलो साता सुन्तला टिपेर निख्रिएपछि किसान बगैँचा व्यवस्थापनमा जुटेका छन् । उत्तरपूर्व फर्किएको भिरालो पाखामा रहेको मरेकका बासिन्दा दुई दशकअघिसम्म परम्परागत खाद्यबाली खेती गर्दथे । वर्षभरि दुःख गरेर उब्जाएको खाद्यबालीले छ महिना पनि पुग्दैनथ्यो । रोजगारी नहुनेहरू काम र आम्दानीका लागि विदेश र सहरबजार जाने चलन थियो । अहिले मरेकको पाखा सुन्तला बगैँचाले भरिएको छ । वर्षमा १८ मुरी धान फलाउने इन्द्रबहादुर थापाले १४ रोपनीमा गरेको सुन्तल खेतीबाट वार्षिक रु १० लाखसम्म आम्दानी हुने बताउनुभयो । तीन वर्ष कतारमा काम गरेर फर्किएका मरेकका ४९ वर्षीय कृष्णबहादुर घर्तीले यसपालि सुन्तला बेचेर रु छ लाख आम्दानी गर्नुभयो ।“सुन्तलाखेती गरेपछि घरव्यवहार चलाउन विदेश जानुपरेको छैन”, उहाँले भन्नुभयो, “जीवनस्तरमा परिवर्तन ल्याएको छ ।” अन्य ठाउँको तुलनामा रसिलो र स्वादिलो भएकाले मरेकका सुन्तला बजारमा सहजै बिक्री हुने व्यापारी राजन तामाङले बताउनुभयो । पोखरा, काठमाडौँ, हेटौँडाको बजारमा यहाँको सुन्तला खपत हुने गरेको उहाँले बताउनुभयो । कृषि ज्ञान केन्द्र, प्रधानमन्त्री कृषि आधुनिकीकरण परियोजना र बेनी नगरपालिकाको कृषि शाखाले मरेकमा सुन्तलाखेतीको विस्तारमा सहयोग गर्दै आएका छन् । अनुदानमा नयाँ बिरुवा वितरण, बगैँचा व्यवस्थापन, साना सिँचाइ कार्यक्रममार्फत किसानलाई सहयोग गरिँदै आएको कृषि ज्ञान केन्द्रका प्रमुख सञ्जीव बास्तोलाले बताउनुभयो । बेनी नगरपालिका–३ का वडाध्यक्ष पदम पुनले साविक भकिम्ली गाविसको मरेक, राखु, हल्लेगौडा र पानीस्वाँरालाई सुन्तलाको पकेट क्षेत्रका रूपमा विकास गरिएको बताउनुभयो । सुन्तला बजारीकरणका लागि सडक स्तरोन्नति गरेर यातायातलाई सहज बनाउने, सिँचाइ र प्रविधि सहयोगका लागि सङ्घीय तथा प्रदेश सरकारका निकायमा समन्वय तथा पहल गरेको बताउनुभयो । रासस",
      "link": "https://gorkhapatraonline.com/news/140809",
      "image": "https://gorkhapatraonline.com/storage/media/248193/conversions/Untitled-8-original-thumb.jpg"
    },
    {
      "slug": "140795",
      "title": "यस्तो छ आजका लागि विदेशी मुद्राको मूल्य",
      "timestamp": 1738022400000,
      "source": "gp",
      "content": "नेपाल राष्ट्र बैङ्कले आजका लागि विदेशी मुद्राको विनिमयदर निर्धारण गरेको छ । निर्धारित विनिमयदर अनुसार अमेरिकी डलरको मूल्य आज पुनस् बढेको छ ।",
      "longContent": "काठमाडौँ,   माघ १५ गते ।  नेपाल राष्ट्र बैङ्कले आजका लागि विदेशी मुद्राको विनिमयदर निर्धारण गरेको छ । निर्धारित विनिमयदर अनुसार अमेरिकी डलरको मूल्य आज पुनस् बढेको छ । यस्तै, युरोपियन युरो, युके पाउन्ड स्ट्रलिङ, स्वस फ्र्याङ्कको पनि मूल्य बढेको छ । केन्द्रीय बैङ्कका अनुसार आजका लागि अमेरिकी डलर एकको खरिददर एक सय ३७ रुपैयाँ ८६ पैसा र बिक्रीदर एकसय ३८ रुपैयाँ ४६ पैसा तोकिएको छ । एक युरोको खरिददर एक सय ४४ रुपैयाँ ९३ पैसा र बिक्रीदर एक सय ४५ रुपैयाँ ५६ पैसा, स्टर्लिङ पाउण्ड एकको खरिददर एक सय ७२ रुपैयाँ ४३ पैसा र बिक्रीदर एक सय ७३ रुपैयाँ १८ पैसा, स्विस फ्र्याङ्क एकको खरिददर एक सय ५३ रुपैयाँ ६७ पैसा र बिक्रीदर एक सय ५४ रुपैयाँ ३४ पैसा कायम गरिएको छ ।अष्ट्रेलियन डलर एकको खरिददर ८६ रुपैयाँ ८२ पैसा र बिक्रीदर ८७ रुपैयाँ २० पैसा, क्यानेडियन डलर एकको खरिददर ९३ रुपैयाँ तीन पैसा र बिक्रीदर ९६  रुपैयाँ ४५ पैसा, सिङ्गापुर डलर एकको खरिददर एक सय दुई रुपैयाँ ६४ पैसा र बिक्रीदर एक सय तीन रुपैयाँ नौ पैसा निर्धारण गरिएको छ ।जापानी येन १० को खरिददर आठ रुपैयाँ ९६ पैसा र बिक्री दर नौ रुपैयाँ, चिनियाँ युआन एकको खरिददर १९ रुपैयाँ एक पैसा र बिक्रीदर १९ रुपैयाँ नौ पैसा, साउदी अरेबियन रियाल एकको खरिददर ३६ रुपैयाँ ७५ पैसा र बिक्रीदर ३६ रुपैयाँ ९१ पैसा, कतारी रियाल एकको खरिददर ३७ रुपैयाँ ८१ पैसा र बिक्रीदर ३७ रुपैयाँ ९८ पैसा कायम भएको छ ।केन्द्रीय बैङ्कका अनुसार थाई भाट एकको खरिददर चार रुपैयाँ १० पैसा र बिक्रीदर चार रुपैयाँ १२ पैसा, युएई दिराम एकको खरिददर ३७ रुपैयाँ ५३ पैसा र बिक्रीदर ३७ रुपैयाँ ७० पैसा, मलेसियन रिङ्गेट एकको खरिददर ३१ रुपैयाँ ४९ पैसा र बिक्रीदर ३१ रुपैयाँ ६२ पैसा, साउथ कोरियन वन एक सयको खरिददर नौ रुपैयाँ ६३ पैसा र बिक्रीदर नौ रुपैयाँ ६७ पैसा, स्विडिस क्रोनर एकको खरिददर १२ रुपैयाँ ५९ पैसा र बिक्रीदर १२ रुपैयाँ ६५ पैसा र डेनिस क्रोनर एकको खरिददर १९ रुपैयाँ ४२ पैसा र बिक्री दर १९ रुपैयाँ ५१ पैसा तोकिएको छ ।राष्ट्र बैङ्कले हङकङ डलर एकको खरिददर १७ रुपैयाँ ७० पैसा र बिक्रीदर १७ रुपैयाँ ७८ पैसा, कुवेती दिनार एकको खरिददर चार सय ४७ रुपैयाँ ६७ पैसा र बिक्रीदर चार सय ४९ रुपैयाँ ६२ पैसा, बहराइन दिनार एकको खरिददर तीन सय ६५ रुपैयाँ ६८ पैसा र बिक्रीदर तीन सय ६७ रुपैयाँ २७ पैसा, ओमनी रियाल एकको खरिददर तीन सय ५८ रुपैयाँ नौ पैसा र बिक्रीदर तीन सय ५९ रुपैयाँ ६५ पैसा तोकिएको छ । यस्तै, भारतीय रुपैयाँ एक सयको खरिददर एक सय ६० रुपैयाँ र बिक्रीदर एक सय ६० रुपैयाँ १५ पैसा निर्धारण भएको छ ।राष्ट्र बैङ्कले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैङ्कको ‘वेबसाइट’मा उपलब्ध हुने जनाइएको छ । रासस",
      "link": "https://gorkhapatraonline.com/news/140795",
      "image": "https://gorkhapatraonline.com/storage/media/248178/conversions/dolor-original-thumb.jpg"
    },
    {
      "slug": "140794",
      "title": "तरकारी र फलफूलको यस्तो छ आजको मूल्य",
      "timestamp": 1738022400000,
      "source": "gp",
      "content": "कालिमाटी फलफूल तरकारी विकास समितिले मङ्गलबारका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,माघ १५  गते । कालिमाटी फलफूल तरकारी विकास समितिले मङ्गलबारका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (भारतीय) प्रतिकेजी रु ७०, गोलभेँडा सानो (लोकल) प्रतिकेजी रु २५, गोलभेँडा सानो (भारतीय) प्रतिकेजी रु ३५, गोलभेँडा सानो (तराई) प्रतिकेजी रु ३०, आलु रातो प्रतिकेजी\tरु ४२, आलु रातो (भारतीय) प्रतिकेजी रु ३८, प्याज सुकेको (भारतीय) प्रतिकेजी रु ६८, गाजर (लोकल) प्रतिकेजी रु ५०, गाजर (तराई) प्रतिकेजी रु ३०, बन्दा (लोकल) प्रतिकेजी रु १५, बन्दा (तराई) प्रतिकेजी रु १५, बन्दा (नरिवल) प्रतिकेजी रु १५, काउली स्थानीय प्रतिकेजी रु १२, स्थानीय काउली (ज्यापु) प्रतिकेजी रु २०, काउली (तराई) प्रतिकेजी रु १२, मूला रातो प्रतिकेजी रु ३०, मूला सेतो (लोकल) प्रतिकेजी रु २०, सेतो मूला (हाइब्रिड) प्रतिकेजी रु ३०, भन्टा लाम्चो प्रतिकेजी रु ३०, भन्टा डल्लो प्रतिकेजी रु ४० कायम भएको छ ।यसैगरी, मटरकोसा प्रतिकेजी रु ५०, घिउ सिमी (लोकल) प्रतिकेजी रु ६०, घिउ सिमी (हाइब्रिड) प्रतिकेजी रु ६०, घिउ सिमी (राजमा) प्रतिकेजी रु ७०, टाटे सिमी प्रतिकेजी रु ४०, तिते करेला प्रतिकेजी रु १००, लौका प्रतिकेजी रु ६०, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु २०, हरियो फर्सी (डल्लो) प्रतिकेजी रु २०, सलगम प्रतिकेजी रु १००, भिण्डी प्रतिकेजी रु १००, सखरखण्ड प्रतिकेजी ७०, बरेला  प्रतिकेजी रु ४०, पिँडालु प्रतिकेजी रु ९०, स्कूस प्रतिकेजी रु ४०, रायो साग प्रतिकेजी रु १५, पालुङ्गो साग प्रतिकेजी ४०, चमसुरको साग रु ४०, तोरीको साग प्रतिकेजी रु २५, मेथीको साग प्रतिकेजी रु ४०, बकुला प्रतिकेजी रु ७०, तरुल प्रतिकेजी रु ९०, च्याउ (कन्य) प्रतिकेजी रु ८०, च्याउ (डल्ले) प्रतिकेजी रु ३२० निर्धारण गरिएको छ ।ब्रोकाउली प्रतिकेजी रु ३०, चुकुन्दर प्रतिकेजी रु ८०, रातो बन्दा प्रतिकेजी रु ६०, जिरीको साग प्रतिकेजी रु ७०, ग्याठ कोबी प्रतिकेजी रु ९०, सेलरी प्रतिकेजी रु ४००, पार्सले प्रतिकेजी रु ८००, सौफको साग प्रतिकेजी रु ८०, पुदिना प्रतिकेजी रु ४००, गान्टे मूला प्रतिकेजी रु ८०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२०, गुन्द्रुक प्रतिकेजी रु ३०० तोकेकोे छ ।समितिले स्याउ (झोले) प्रतिकेजी रु २६०, स्याउ (फूजी) प्रतिकेजी रु ३००, केरा (दर्जन) रु १७०, कागती प्रतिकेजी रु १६०, अनार प्रतिकेजी रु ४००, अङ्गुर (हरियो) प्रतिकेजी रु २४०, अङ्गुर (कालो) प्रतिकेजी रु ३८०, सुन्तला (नेपाली) प्रतिकेजी रु १३५, सुन्तला (भारतीय) प्रतिकेजी रु १००, काँक्रो (लोकल) प्रतिकेजी रु १३०, काक्रो (हाइब्रिड) प्रतिकेजी रु ५०, निबुवा प्रतिकेजी रु ५०, नासपाती (चाइनिज) प्रतिकेजी रु २४०, मेवा (नेपाली) प्रतिकेजी रु ५०, मेवा (भारतीय) प्रतिकेजी रु १००, अम्बा प्रतिकेजी रु १२०, लप्सी प्रतिकेजी रु ५०, स्ट्रबेरी (भुइऐसेलु) प्रतिकेजी रु ५००, किबी प्रतिकेजी रु २५०, आभोकाडो प्रतिकेजी रु २५०, अमला प्रतिकेजी रु ७० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ८०, खुर्सानी हरियो (बुलेट) प्रतिकेजी रु ९०, खुर्सानी हरियो (माछे) प्रतिकेजी रु ६०, खुर्सानी हरियो (अकबरे) प्रतिकेजी रु ३००, भेडे खुर्सानी प्रतिकेजी रु ६५, लसुन हरियो प्रतिकेजी रु ८०, हरियो धनिया प्रतिकेजी रु ४०, छ्यापी सुकेको प्रतिकेजी रु १६०, छ्यापी हरियो प्रतिकेजी रु २५०, ताजा माछा (रहु) प्रतिकेजी रु ३५०, ताजा माछा (बचुवा) प्रतिकेजी रु २६०, ताजा माछा (छडी) प्रतिकेजी रु २६०, ताजा माछा (मुङ्गरी) प्रतिकेजी रु ४५०, रुख टमाटर प्रतिकेजी १५०, राजा च्याउ प्रतिकेजी रु ३०० र सिताके च्याउ प्रतिकेजी रु ८०० तोकेको छ । रासस",
      "link": "https://gorkhapatraonline.com/news/140794",
      "image": "https://gorkhapatraonline.com/storage/media/248177/conversions/adrhs-original-thumb.jpg"
    },
    {
      "slug": "140775",
      "title": "‘सम्पत्ति शुद्धीकरणमा दोषी जोसुकैलाई दण्डित गरिन्छ’",
      "timestamp": 1738022400000,
      "source": "gp",
      "content": "सम्पत्ति शुद्धीकरण (मनी लाउन्डरिङ) निवारण ऐन, २०६४ जारी भएको अवसर पारेर १७ वर्षपछि सम्पत्ति शुद्धीकरण निवारण राष्ट्रिय दिवस मनाइएको छ । सरकारले प्रत्येक वर्ष माघ १४ गते सम्पत्ति शुद्धीकरण निवारण राष्ट्रिय दिवस मनाउने निर्णय गरेको हो । नेपाल सरकार (मन्त्रीपरिषद्) को गत पुस १६ गतेको बैठकले उक्त निर्णय गरेको थियो ।",
      "longContent": "गोरखापत्र समाचारदाताललितपुर, माघ १५ गते । सम्पत्ति शुद्धीकरण (मनी लाउन्डरिङ) निवारण ऐन, २०६४ जारी भएको अवसर पारेर १७ वर्षपछि सम्पत्ति शुद्धीकरण निवारण राष्ट्रिय दिवस मनाइएको छ । सरकारले प्रत्येक वर्ष माघ १४ गते सम्पत्ति शुद्धीकरण निवारण राष्ट्रिय दिवस मनाउने निर्णय गरेको हो । नेपाल सरकार (मन्त्रीपरिषद्) को गत पुस १६ गतेको बैठकले उक्त निर्णय गरेको थियो ।सम्पत्ति शुद्धीकरण निवारण राष्ट्रिय दिवस, २०८१ समारोहलाई सम्बोधन गर्दै उपप्रधानमन्त्री एवं अर्थमन्त्री विष्णुप्रसाद पौडेलले सम्पत्ति शुद्धीकरणमा दोषी भएका जो कसैलाई दण्डित गर्ने भन्दै निर्दोष भयभित हुन नपर्ने बताउनुभयो ।उहाँले सम्पत्ति शुद्धीकरणको समस्या नेपालको मात्रै नभएर विश्वकै समस्या हो भन्दै धेरै मुलुक यस समस्याबाट बाहिर आउन, समाधान गरी वित्तीय स्वच्छता र सुशासन कायम गर्न प्रयासरत रहेको भन्दै नेपालले पनि केही प्रयास गरिरहेको र सरकारले आवश्यक कानुन निर्माण गरेको बताउनुभयो । विश्वसामु सम्पत्ति शुद्धीकरण निवारणको प्रश्नमा उत्कृष्ट राष्ट्रको पहिचान स्थापित गर्न सक्ने छौँ भन्ने अपेक्षा रहेको बताउँदै उहाँले सम्पत्ति शुद्धीकरण निवारणका लागि सम्बन्धित निकायले अनुसन्धान र अभियोजनको कामलाई तीव्रता दिनुपर्नेमा जोड दिनुभयो । आगामी दिनमा अन्तर्राष्ट्रिय संस्थाले बनाएको मापदण्ड परिपालना र आफैँले निर्माण गरेको कानुन र नियमावलीको कार्यान्वयनमा उत्कृष्ट हुनुपर्ने उहाँले बताउनुभयो ।अनुसन्धान र अभियोजनका कामकारबाहीलाई अघि बढाएको भन्दै उहाँले भन्नुभयो, “यसरी केही महत्वपूर्ण काम गरेकै छ तर यस बिचमा जति गर्न सक्नुपर्ने हो त्यति गर्न सकेका छैनौँ । सम्पत्ति शुद्धीकरणको विषयमा नेपालले विश्वसामु उच्च मनोबलका साथ प्रस्तुत हुन सक्थ्यो । त्यो अवस्था रहेको छैन ।”नेपाल राष्ट्र बैङ्कका गभर्नर महाप्रसाद अधिकारीले नियमनकारी निकायले जोखिमका ठाउँ पत्ता लगाएर जोखिम न्यूनीकरण गर्ने गरी काम गर्नुपर्ने बताउनुभयो । नियमनकारी निकायले समन्वयात्मक रूपमा काम गरे ग्रे लिस्टमा परे पनि चाँडै बाहिर आउन सक्ने उहाँले बताउनुभयो ।नेपाल सम्पत्ति शुद्धीकरणको मामिलामा जोखिमयुक्त मुलुकमा सूचीकृत भई अन्तर्राष्ट्रिय अनुगमनमा जान सक्ने सम्भावना रहेको उहाँले बताउनुभयो । सम्पत्ति शुद्धीकरणको मामिलामा अनुगमन गर्ने निकाय, फाइनान्सियल एक्सन टास्क फोर्सको एसिया प्यासिफिक ग्रुप एपिजीले नेपाल जोखिमपूर्ण मुलुक (ग्रे लिस्ट) मा जाने अवस्था देखिएको भन्दै गभर्नर अधिकारीले आर्थिक अपराध नियन्त्रणमा नेपालको प्रयासलाई एपिजीले उच्च, राम्रो, मध्यम र न्यून भनी वर्गीकरण गर्दा नेपाल ग्रे लिस्टमा पर्ने सम्भावना रहेको बताउनुभयो । एफएटीएफले सम्पत्ति शुद्धीकरण गैरकानुनी क्रियाकलाप निवारण गर्ने उद्देश्यका साथ अन्तर्राष्ट्रिय मापदण्ड निर्धारण गरेका मापदण्ड पूरा नभएको आधारमा एपिजीले सम्पत्ति शुद्धीकरणको कालोसूचीमा लैजाने उहाँको भनाइ थियो । एफएटिएफले गर्ने फेब्रुअरी १७ देखि २१ सम्म हुने मूल्याङ्कनमा नेपालका सबै रिपोर्ट हेरेर ग्रे लिस्टमा राख्ने नराख्ने निर्णय हुने उहाँले बताउनुभयो ।नेपाल सरकारका मुख्य सचिव एकनारायण अर्याल, सम्पत्ति शुद्धीकरण अनुसन्धान विभागका महानिर्देशक सुमन दाहाललगायतले पहिलो पटक अभियानका रूपमा सम्पत्ति शुद्धीकरण निवारण राष्ट्रिय दिवस मनाउन सुरु गरिएको भन्दै यसलाई अभियानकै रूपमा लैजाने बताउनुभयो ।",
      "link": "https://gorkhapatraonline.com/news/140775",
      "image": "https://gorkhapatraonline.com/storage/media/248158/conversions/Money-–Laundering-–Investigation–ADHIKARI-KABIN00006-original-thumb.jpg"
    },
    {
      "slug": "140774",
      "title": "राष्ट्रिय सहकारी नियमन प्राधिकरणले थाल्यो काम",
      "timestamp": 1738022400000,
      "source": "gp",
      "content": "सरकारले हालै सहकारी ऐन, २०७४ संशोधन गर्न जारी गरेको अध्यादेशबमोजिम गठन भएको राष्ट्रिय सहकारी नियमन प्राधिकरणको उद्घाटन गरिएको छ ।",
      "longContent": "काठमाडौँ, माघ १५ गते । सरकारले हालै सहकारी ऐन, २०७४ संशोधन गर्न जारी गरेको अध्यादेशबमोजिम गठन भएको राष्ट्रिय सहकारी नियमन प्राधिकरणको उद्घाटन गरिएको छ । साबिकको राष्ट्रिय सहकारी विकास बोर्डको पुल्चोकस्थित भवनमा सोमबार आयोजित कार्यक्रममा भूमि व्यवस्था, सहकारी तथा गरिबी निवारणमन्त्री बलराम अधिकारीले प्राधिकरणको कार्यालयको उद्घाटन गर्नुभयो । कार्यक्रममा मन्त्री अधिकारीले प्राधिकरणका अध्यक्ष र सदस्यलाई शपथ पनि गराउनुभएको थियो । सो कार्यक्रमलाई सम्बोधन गर्दै उहाँले सहकारीमा भएको अनियमितताको माथिदेखि तलसम्मको छानबिन गरी प्राधिकरणले काम गर्ने बताउनुभयो । ऋण असुली न्यायाधीकरण, सूचना केन्द्र र कोष पनि चाँडै स्थापना हुने मन्त्री अधिकारीको प्रतिबद्धता छ । ऐनमा भएको संशोधन अब दृढताका साथ कार्यान्वयन गर्न पनि पनि उहाँले प्राधिकरणका पदाधिकारी एवं कर्मचारीलाई निर्देशन दिनुभयो ।सहकारी क्षेत्रमा नमिलेका ऐन, कानुन संशोधन गरी दुई वर्षभित्रमा यस क्षेत्रमा देखिएका सबै समस्या समाधान गरेर अघि बढ्ने प्रतिबद्धता पनि मन्त्री अधिकारीले कार्यक्रममा गर्नुभएको थियो । भूमिसम्बन्धी समस्या समाधानका लागि भूमि र नापी ऐन पनि संशोधन गर्न गृहकार्य भइरहेको उहाँले जानकारी दिनुभयो । प्राधिकरणका अध्यक्ष एवं मन्त्रालयका सचिव अर्जुनप्रसाद पोखरेलले सरकारको यही माघ ७ गतेको निर्णय अनुसार आफू अध्यक्ष भएको उल्लेख गर्दै एक हप्तामै कार्यालय स्थापनासहित उद्घाटन गर्न सकिएको बताउनुभयो । सहकारी क्षेत्रमा आइपरेका अप्ठ्याराबाट नडराई समस्या समाधान गर्दै जाने उहाँको भनाइ छ । देशको समृद्धिका लागि सहकारी अर्थतन्त्रको विकल्प नभएको उल्लेख गर्दै उहाँले यस क्षेत्रमा देखिएका समस्या समाधान गर्ने विकल्पमा सरकार अघि बढेको बताउनुभयो । पुँजीबाट रोजगारी सिर्जना गर्ने गरी सहकारी अभियानलाई अघि बढाउन लागिएको जानकारी पनि अध्यक्ष पोखरेलले गराउनुभयो । प्राधिकरणले देशभर खुलेका करिब ३४ हजार सहकारीमा भौतिक रूपमा पुग्न नसके पनि पाइला, आँखा र नजर पुग्ने गरी काम गर्ने प्रतिबद्धता उहाँको थियो । राष्ट्रिय सहकारी महासङ्घ लिमिटेडका अध्यक्ष ओमदेवी मल्लले सहकारी क्षेत्रमा यसअघि बनेका ऐन, कानुन कार्यान्वयन नभएको बताउनुभयो । उहाँले हाल प्राधिकरण स्थापना गर्नुपर्ने गरी सहकारी क्षेत्रमा समस्या आएकाले अब कानुनको कार्यान्वयन गर्न माग गर्नुभयो । देशभर ३८ वटा डिभिजन सहकारी कार्यालय हुँदा प्रत्येक सहकारीले मासिक रूपमा प्रतिवेदन बुझाउने गरेको उल्लेख गर्दै उहाँले डिभिजन कार्यालयलाई राज्य पुनर्संरचनाका क्रममा हटाइँदा अहिले समस्या आएको बताउनुभयो । नेपाल बचत तथा ऋण केन्द्रीय सहकारी सङ्घ (नेफ्स्कुन) का अध्यक्ष चन्द्रप्रसाद ढकालले अध्यादेशबाट सहकारी ऐन, २०७४ मा गरिएको संशोधन पूर्ण रूपमा कार्यान्वयन गर्न माग गर्नुभयो । प्राधिकरणमा जिल्ला न्यायाधीशको अधिकार सरहको व्यवस्था गरिएकाले त्यसको सही रूपमा कार्यान्वयन गरी यस क्षेत्रमा देखिएका समस्या समाधान गर्नुपर्ने उहाँको भनाइ थियो ।",
      "link": "https://gorkhapatraonline.com/news/140774",
      "image": "https://gorkhapatraonline.com/storage/media/248157/conversions/Sahakari-original-thumb.jpg"
    },
    {
      "slug": "140773",
      "title": "घुन्साखोला आयोजनामा जुट्यो लगानी",
      "timestamp": 1738022400000,
      "source": "gp",
      "content": "घुन्साखोला जलविद्युत् आयोजनाका लागि लगानी जुटेको छ ।",
      "longContent": "गोरखापत्र समाचारदाताकाठमाडौँ, माघ १५ गते । घुन्साखोला जलविद्युत् आयोजनाका लागि लगानी जुटेको छ । लक्ष्मी सन्राइज बैङ्क लिमिटेडको अगुवाइमा सहवित्तीयकरणमा सहभागी बैङ्कहरू र रेमिट हाइड्रोबिच उक्त आयोजनामा १८ अर्ब १३ करोड रुपियाँ लगानी गर्ने सम्झौता भएको छ । घुन्साखोला जलविद्युत् आयोजनाले २०७९ साउन ८ गते विद्युत् विकास विभागबाट आयोजना निर्माणको लागि विद्युत उत्पादनको अनुमतिपत्र लिनुका साथै गत वैशाख २१ गते नेपाल विद्युत् प्राधिकरणसँग विद्युत् खरिद बिक्री सम्झौतासमेत गरिसकेको छ ।कम्पनीको मुख्य प्रवर्धकका रूपमा नेपाल विद्युत् प्राधिकरण, हाइड्रोइलेक्ट्रिसिटी इन्भेस्टमेन्ट एन्ड डेभलपमेन्ट कम्पनी र विद्युत् उत्पादन कम्पनीको संयुक्त लगानी ५१ प्रतिशत हुने बताइएको छ ।परियोजना निर्माणका लागि लक्ष्मी सन्राइज बैङ्कको नेतृत्वमा सहवित्तीयकरणमा सहभागी बैङ्कले परियोजना लागतको ७० प्रतिशत लगानी गर्ने प्रतिबद्धता जनाएका छन् भने बाँकी ३० प्रतिशत रकम सो कम्पनीका संस्थापक तथा साधारण प्रवर्धकहरूबाट लगानी रहने छ ।लक्ष्मी सन्राइज बैङ्कको प्रोजेक्ट फाइनान्स (टर्म लोन) प्रतिबद्धता पाँच अर्ब रहेको छ भने सहवित्तीयकरणमा सहभागी अन्य बैङ्क तथा वित्तीय संस्थामध्ये हाइड्रोइलेक्ट्रिसिटी इन्भेस्टमेन्ट एन्ड डेभलपमेन्ट कम्पनीको तीन अर्ब, नागरिक लगानी कोषको दुई अर्ब, माछापुच्छे« बैङ्कको एक अर्ब ४४ करोड र एभरेस्ट बैङ्कको एक अर्ब २५ करोडसमेत गरी जम्मा १२ अर्ब ६९ करोड ४० लाख रुपियाँ रहेको छ । आयोजना डिसेम्बर २०३० भित्र निर्माण सम्पन्न भई विद्युत् उत्पादन भएपछि वार्षिक करिब ४६२.२८ गिगावाट आवर इनर्जी विद्युत् राष्ट्रिय प्रसारण लाइनमा जडान हुने जनाइएको छ ।",
      "link": "https://gorkhapatraonline.com/news/140773",
      "image": "https://gorkhapatraonline.com/storage/media/248156/conversions/Lagani-jutyo-original-thumb.jpg"
    },
    {
      "slug": "140771",
      "title": "भारतबाट नब्बे हजार मेट्रिक टन गहुँ आयात गरिँदै",
      "timestamp": 1738022400000,
      "source": "gp",
      "content": "भारतबाट ९० हजार मेट्रिक टन गहुँ आयात हुने भएको छ । मुलुकमा माग अनुसार गहुँको उत्पादन हुन नसकेपछि भारतबाट आयात गर्न लागिएको हो ।   उद्योग, वाणिज्य तथा आपूर्ति मन्त्रालयले भारत सरकारसँग दुई लाख मेट्रिक टन गहुँको माग गरेकोमा भारतले नेपाललाई ९० हजार मेट्रिक टन उपलब्ध गराउने सहमति जनाएको थियो । सोही अनुसार गहुँ आयातका लागि आवेदन माग गरिएको छ ।",
      "longContent": "गोरखापत्र समाचारदाताकाठमाडौँ, माघ १५ गते । भारतबाट ९० हजार मेट्रिक टन गहुँ आयात हुने भएको छ । मुलुकमा माग अनुसार गहुँको उत्पादन हुन नसकेपछि भारतबाट आयात गर्न लागिएको हो । उद्योग, वाणिज्य तथा आपूर्ति मन्त्रालयले भारत सरकारसँग दुई लाख मेट्रिक टन गहुँको माग गरेकोमा भारतले नेपाललाई ९० हजार मेट्रिक टन उपलब्ध गराउने सहमति जनाएको थियो । सोही अनुसार गहुँ आयातका लागि आवेदन माग गरिएको छ ।स्थानीय उत्पादनले माग धान्न नसक्दा बाहिरी मुलुकबाट समेत गहुँ आयात हुने गरेकामा केही वर्षदेखि भारतले गहुँ निर्यातमा प्रतिबन्ध लगाएपछि गहुँको आयात हुन सकेको थिएन  । मैदा उद्योग सङ्घका अध्यक्ष कुमुद दुगडले गहुँ अभावले गर्दा मैदा मिल पूर्ण रूपमा सञ्चालन हुन नसकेका छैनन् । भारतबाट ९० हजार मेट्रिक टन गहुँ आयात भएपछि भने केही सहज हुने अनुमान गरिएको छ ।मुलुकभर ३८ वटा मैदा मिल छन् । ती मिल सञ्चालनको लागि वार्षिक १० लाख मेट्रिक टन गहुँ आवश्यक पर्ने गरेकोमा आवश्यक पर्ने कच्चा पदार्थ पर्याप्त मात्रामा नहुँदा नियमित रूपमा मिल सञ्चालन हुन नसकेको अध्यक्ष दुगडले बताउनुभयो । कृषि तथा पशुपन्छी विकास मन्त्रालयका अनुसार आर्थिक वर्ष २०७९/८० मा छ लाख ९७ हजार ७६२ हेक्टर क्षेत्रफलमा २० लाख ९८ हजार ४६२ मेट्रिक टन गहुँ उत्पादन भएको छ । यस्तै आव २०७८/७९ मा सात लाख १६ हजार ९७८ हेक्टर क्षेत्रफलमा २१ लाख २७ हजार २७६ मेट्रिक टन गहुँ उत्पादन भएको छ ।वाणिज्य, आपूर्ति तथा उपभोक्ता संरक्षण विभागले सोमबार सूचना निकालेर भारतबाट ९० हजार मेट्रिक टन गहुँ आयात गर्न इच्छुक फर्म र कम्पनीका लागि आवेदन माग गरेको छ ।भारत सरकारबाट नेपालका फर्म/कम्पनीका लागि छुट्याएको ९० हजार मेट्रिक टन गहुँ आयातका लागि आवदेन माग गरिएको हो ।  गहुँ आयातका लागि इच्छुक फर्म वा कम्पनीले न्यूनतम एक सय मेट्रिक टनदेखि १० हजार मेट्रिक टन गहुँको परिणाम खुलाई सात दिनभित्र विभागमा आवेदन दिइसक्नुपर्ने छ ।  गहुँ आयातका लागि इच्छुक फर्म वा कम्पनीको चुक्तापुँजी एक करोड रुपियाँ हुनुपर्ने छ । आयातका लागि नेसनल कोअपरेटिभ एक्सपोर्ट लिमिटेडलाई शतप्रतिशत अग्रिम भुक्तानी हुँदा वित्तीय स्रोतको सुनिश्चिता हुनुपर्ने विभागले सर्त राखेको छ ।",
      "link": "https://gorkhapatraonline.com/news/140771",
      "image": "https://gorkhapatraonline.com/storage/media/248154/conversions/Gahu-1-original-thumb.jpg"
    },
    {
      "slug": "140748",
      "title": "‘युएसएआइडी’ले स्रोत बेहोर्ने चार परियोजनाको काम रोक्न अर्थको निर्देशन",
      "timestamp": 1737936000000,
      "source": "gp",
      "content": "अमेरिकी अन्तर्राष्ट्रिय विकास नियोग (युएसएआइडी) र नेपाल सरकारबिच भएको अनुदान सहयोगअन्तर्गतका केही परियोजनाको काम नगर्न अर्थ मन्त्रालयले निर्देशन दिएको छ ।",
      "longContent": "काठमाडौँ, माघ १४ गते । अमेरिकी अन्तर्राष्ट्रिय विकास नियोग (युएसएआइडी) र नेपाल सरकारबिच भएको अनुदान सहयोगअन्तर्गतका केही परियोजनाको काम नगर्न अर्थ मन्त्रालयले निर्देशन दिएको छ । अर्थ मन्त्रालयले आज प्रेस विज्ञप्ति जारी गर्दै युएसएआइडीको सहवित्तीय लगानी भएका आयोजनामा उसको स्रोतमा दायित्व सिर्जना हुने गरी काम नगर्न निर्देशन दिएको हो । “युएसएआइडी र नेपाल सरकारबिच २०२२ मे ५ मा हस्ताक्षर भएको डेभलपमेन्ट अब्जेक्टिभ अग्रिमेन्टमार्फत् नेपाललाई प्राप्त भएको अनुदान सहायतामध्ये बजेट प्रणालीमार्फत सञ्चित कोषबाट भुक्तानी हुने प्रकृतिका चार वटा आयोजनाहरूमा प्राप्त अनुदान सहयोग तत्काल ९० दिनका लागि स्थगित भएको युएसएआइडी नेपालले पत्रमार्फत जानकारी गराएको छ”, विज्ञप्तिमा भनिएको छ, “यस अवधिमा स्थगित भएका आयोजनाअन्तर्गत युएसएआइडी स्रोततर्फ कुनै दायित्व सिर्जना गर्ने कार्य नगर्न सम्बन्धित सबै सम्बद्ध निकायहरूलाई जानकारी गराइएको छ ।”मन्त्रालयका अनुसार चालु आर्थिक वर्षको बजेटमा परेका ‘युएसएआइडी हेल्थ डिरेक्ट फाइनान्सिङ प्रोजेक्ट’, ‘युएसएआइडी एग्रिकल्चर डाइरेक्ट फाइनान्सिङ प्रोजेक्ट’, ‘युएसएआइडी एजुकेसन डाइरेक्ट फाइनान्सिङ प्रोजेक्ट’ र ‘युएसएआइडी इन्क्लुसिभ पोलिसी डाइरेक्ट फाइनान्सिङ प्रोजेक्ट’मा युएसएआइडीले सहवित्तीय लगानी गरेको छ । युएसएआइडीले यी आयोजनामा आउने अनुदान ९० दिनका लागि रोकिएको जानकारी अर्थ मन्त्रालयलाई गराएकाले उसको स्रोतबाट हुने खर्चअन्तर्गतका काम रोक्न निर्देशन दिइएको मन्त्रालयका सहसचिव महेश भट्टराईले जानकारी दिनुभयो । ती आयोजनामा नेपाल सरकारबाट स्रोत बेहोर्ने गरी तय भएका कामहरू भने रोकिने छैनन् । रासस",
      "link": "https://gorkhapatraonline.com/news/140748",
      "image": "https://gorkhapatraonline.com/storage/media/248100/conversions/artha-mantralaya-original-thumb.jpg"
    },
    {
      "slug": "140658",
      "title": "तरकारी र फलफूलको आजको यस्तो छ मूल्य",
      "timestamp": 1737936000000,
      "source": "gp",
      "content": "कालीमाटी फलफूल तरकारी विकास समितिले आजका लागि कृषिउपजहरूको थोक मूल्य निर्धारण गरेको छ ।",
      "longContent": "काठमाडौँ,   माघ १४ गते   कालीमाटी फलफूल तरकारी विकास समितिले आजका लागि कृषिउपजहरूको थोक मूल्य निर्धारण गरेको छ । समितिका अनुसार  तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (भारतीय) प्रतिकेजी रु ७०, गोलभेँडा सानो (लोकल) प्रतिकेजी रु २५, गोलभेँडा सानो (भारतीय) प्रतिकेजी रु ३५, गोलभेँडा सानो (तराई) प्रतिकेजी रु ३०, आलु रातो प्रतिकेजी\tरु ४२, आलु रातो (भारतीय) प्रतिकेजी रु ३८, प्याज सुकेको (भारतीय) प्रतिकेजी रु ६८, गाजर (लोकल) प्रतिकेजी रु ५०, गाजर (तराई) प्रतिकेजी रु ३०, बन्दा (लोकल) प्रतिकेजी रु १५, बन्दा (तराई) प्रतिकेजी रु १५, बन्दा (नरिवल) प्रतिकेजी रु १५, काउली स्थानीय प्रतिकेजी रु १२, स्थानीय काउली (ज्यापु) प्रतिकेजी रु २०, काउली (तराई) प्रतिकेजी रु १२, मूला रातो प्रतिकेजी रु ३०, मूला सेतो (लोकल) प्रतिकेजी रु १५, सेतो मूला (हाइब्रिड) प्रतिकेजी रु ३०, भन्टा लाम्चो प्रतिकेजी रु ३०, भन्टा डल्लो प्रतिकेजी रु ४० कायम भएको छ ।यसैगरी, मटरकोसा प्रतिकेजी रु ५०, घिउ सिमी (लोकल) प्रतिकेजी रु ६०, घिउ सिमी (हाइब्रिड) प्रतिकेजी रु ६०, घिउ सिमी (राजमा) प्रतिकेजी रु ७०, टाटे सिमी प्रतिकेजी रु ४०, तितेकरेला प्रतिकेजी रु १००, लौका प्रतिकेजी रु ६०, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु २०, हरियो फर्सी (डल्लो) प्रतिकेजी रु २०, सलगम प्रतिकेजी रु १००, भिण्डी प्रतिकेजी रु ११०, सखरखण्ड प्रतिकेजी ७०, बरेला  प्रतिकेजी रु ४०, पिँडालु प्रतिकेजी रु ९०, स्कूस प्रतिकेजी रु ४०, रायो साग प्रतिकेजी रु १५, पालुङ्गो साग प्रतिकेजी ४०, चमसुरको साग रु ४०, तोरीको साग प्रतिकेजी रु २५, मेथीको साग प्रतिकेजी रु ४०, प्याज हरियो प्रतिकेजी रु ५०, बकुला प्रतिकेजी रु ७०, तरुल प्रतिकेजी रु ९०, च्याउ (कन्य) प्रतिकेजी रु ९०, च्याउ (डल्ले) प्रतिकेजी रु ३०० निर्धारण गरिएको छ ।ब्रोकाउली प्रतिकेजी रु ३०, चुकुन्दर प्रतिकेजी रु ८०, सजीवन प्रतिकेजी रु २५०, रातो बन्दा प्रतिकेजी रु ६०, जिरीको साग प्रतिकेजी रु ७०, ग्याठ कोबी प्रतिकेजी रु ९०, सेलरी प्रतिकेजी रु ४००, पार्सले प्रतिकेजी रु ८००, सौफको साग प्रतिकेजी रु ८०, पुदिना प्रतिकेजी रु ४००, गान्टे मूला प्रतिकेजी रु ८०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२०, गुन्द्रुक प्रतिकेजी रु ३०० तोकेकोे छ ।समितिले स्याउ (झोले) प्रतिकेजी रु २६०, स्याउ (फूजी) प्रतिकेजी रु ३००, केरा (दर्जन) रु १७०, कागती प्रतिकेजी रु १६०, अनार प्रतिकेजी रु ४००, अङ्गुर (हरियो) प्रतिकेजी रु २४०, अङ्गुर (कालो) प्रतिकेजी रु ३८०, सुन्तला (नेपाली) प्रतिकेजी रु १३५, सुन्तला (भारतीय) प्रतिकेजी रु १००, काँक्रो (लोकल) प्रतिकेजी रु १३०, काक्रो (हाइब्रिड) प्रतिकेजी रु ५०, निबुवा प्रतिकेजी रु ५०, नासपाती (चाइनिज) प्रतिकेजी रु २४०, मेवा (नेपाली) प्रतिकेजी रु ५०, मेवा (भारतीय) प्रतिकेजी रु १००, अम्बा प्रतिकेजी रु १२०, लप्सी प्रतिकेजी रु ५०, स्ट्रबेरी (भुइऐसेलु) प्रतिकेजी रु ५००, किबी प्रतिकेजी रु २५०, आभोकाडो प्रतिकेजी रु २५०, अमला प्रतिकेजी रु ७० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ८०, खुर्सानी हरियो (बुलेट) प्रतिकेजी रु १००, खुर्सानी हरियो (माछे) प्रतिकेजी रु ६०, खुर्सानी हरियो (अकबरे) प्रतिकेजी रु ३००, भेडे खुर्सानी प्रतिकेजी रु ७०, लसुन हरियो प्रतिकेजी रु ९०, हरियो धनिया प्रतिकेजी रु ४०, छ्यापी सुकेको प्रतिकेजी रु १६०, छ्यापी हरियो प्रतिकेजी रु २५०, ताजा माछा (रहु) प्रतिकेजी रु ३५०, ताजा माछा (बचुवा) प्रतिकेजी रु २६०, ताजा माछा (छडी) प्रतिकेजी रु २६०, ताजा माछा (मुङ्गरी) प्रतिकेजी रु ४५०, रुख टमाटर प्रतिकेजी १५०, राजा च्याउ प्रतिकेजी रु ३०० र सिताके च्याउ प्रतिकेजी रु ८०० तोकेको छ । रासस",
      "link": "https://gorkhapatraonline.com/news/140658",
      "image": "https://gorkhapatraonline.com/storage/media/247899/conversions/adrhs-original-thumb.jpg"
    },
    {
      "slug": "140647",
      "title": "घुन्सा खोला जलविद्युतमा १२ अर्ब ७० करोड लगानी जुट्यो",
      "timestamp": 1737936000000,
      "source": "gp",
      "content": "काठमाडौँ, माघ १४ गते । वैदेशिक रोजगारीमा गएका नेपालीलाई जलविद्युत् आयोजनाको शेयरधनी बनाउने लक्ष्यका साथ विकास गरिएको ७७ दशमलव पाँच मेगावाट क्षमताको नदी प्रवाहमा आधारित घुन्सा खोला जलविद्युत् आयोजनालाई लगानी जुटेको छ । आयोजना रेमिट हाइड्रो लिमिटेडले निर्माण गर्न लागेको हो ।आइतबार आयोजनाको बहुपक्षीय ऋण सम्झौतामा हस्ताक्षर भएको रेमिट हाइड्रोले जनाएको छ । आयोजनामा लक्ष्मी सनराइज बैंक लिमिटेडले रु पाँच अर्ब, हाइड्रोइलेक्ट्रिसिटी इन्भेस्टमेन्ट कम्पनी लिमिटेडले रु तीन अर्ब, नागरिक लगानी कोषले रु दुई अर्ब, माछापुच्छे्र बैंकले रु एक अर्ब ४५ करोड, एभरेष्ट बैंकले रु एक अर्ब २५ करोड लगानी गर्नेछन् । बैंक तथा वित्तीय संस्थाले रु १२ अर्ब ७० करोड बराबर लगानी गर्नेगरी सम्झौता भएको प्रवद्र्धक कम्पनीले जनाएको छ । ताप्लेजुङ जिल्लाको फक्ताङलुङ गाउँपालिका–५ र ६ मा अवस्थित घुन्सा खोलाको पानीलाई उपभोग गरी सो आयोजना निर्माण गरिनेछ ।आयोजनाको अनुमानित लागत निर्माण अवधिभरको ब्याज सहित रु १८ अर्ब १३ करोड छ । आयोजनाको लागि आवश्यक पर्ने वित्तीय व्यबस्थापन स्वपूँजी र ऋण लगानीबाट गरिने छ ।स्वपूँजी लगानी संस्थागततर्फ नेपाल विद्युत् प्राधिकरण २१ प्रतिशत, हाइड्रो इलेक्ट्रिसिटि इन्भेष्टमेन्ट एण्ड डेभलपमेन्ट कम्पनी लिमिटेड १५ प्रतिशत र विद्युत् उत्पादन कम्पनी लिमिटेडको १५ प्रतिशत गरी ५१ प्रतिशत छ । कम्पनीमा जम्मा पूँजीको ४९ प्रतिशत जनताको लगानी सुनिश्चित हुने गरी व्यवस्था गरिएको छ । साधारण शेयरतर्फको ४९ प्रतिशतमध्ये २९ प्रतिशत बैदेशिक रोजगारमा गएका नेपाली नागरिकको लागि सुनिश्चित गरिएको छ । यस्तै, १० प्रतिशत आयोजना प्रभावित स्थानीयवासी र बाँकी १० प्रतिशत सर्वसाधारणका लागि छुट्याइएको छ । आयोजना निर्माण सुरु भएको चार वर्षमा सम्पन्न गर्ने लक्ष्य छ । आयोजनाको विद्युत्गृह तथा आवास गृहसम्मको बाटो तथा तमोर नदीका दुई स्थानमा बेली ब्रिज राख्ने काम सम्पन्न भएको छ ।",
      "longContent": "काठमाडौँ, माघ १४ गते । वैदेशिक रोजगारीमा गएका नेपालीलाई जलविद्युत् आयोजनाको शेयरधनी बनाउने लक्ष्यका साथ विकास गरिएको ७७ दशमलव पाँच मेगावाट क्षमताको नदी प्रवाहमा आधारित घुन्सा खोला जलविद्युत् आयोजनालाई लगानी जुटेको छ । आयोजना  रेमिट हाइड्रो लिमिटेडले निर्माण गर्न लागेको हो ।आइतबार आयोजनाको बहुपक्षीय ऋण सम्झौतामा हस्ताक्षर भएको रेमिट हाइड्रोले जनाएको छ । आयोजनामा लक्ष्मी सनराइज बैंक लिमिटेडले रु पाँच अर्ब, हाइड्रोइलेक्ट्रिसिटी इन्भेस्टमेन्ट कम्पनी लिमिटेडले रु तीन अर्ब, नागरिक लगानी कोषले रु दुई अर्ब, माछापुच्छे्र बैंकले रु एक अर्ब ४५ करोड, एभरेष्ट बैंकले रु एक अर्ब २५ करोड लगानी गर्नेछन् । बैंक तथा वित्तीय संस्थाले रु १२ अर्ब ७० करोड बराबर लगानी गर्नेगरी सम्झौता भएको प्रवद्र्धक कम्पनीले जनाएको छ । ताप्लेजुङ जिल्लाको फक्ताङलुङ गाउँपालिका–५ र ६ मा अवस्थित घुन्सा खोलाको पानीलाई उपभोग गरी सो आयोजना निर्माण गरिनेछ ।आयोजनाको अनुमानित लागत निर्माण अवधिभरको ब्याज सहित रु १८ अर्ब १३ करोड छ । आयोजनाको लागि आवश्यक पर्ने वित्तीय व्यबस्थापन स्वपूँजी र ऋण लगानीबाट गरिने छ ।स्वपूँजी लगानी संस्थागततर्फ नेपाल विद्युत् प्राधिकरण २१ प्रतिशत, हाइड्रो इलेक्ट्रिसिटि इन्भेष्टमेन्ट एण्ड डेभलपमेन्ट कम्पनी लिमिटेड १५ प्रतिशत र विद्युत् उत्पादन कम्पनी लिमिटेडको १५ प्रतिशत गरी ५१ प्रतिशत छ । कम्पनीमा जम्मा पूँजीको ४९ प्रतिशत जनताको लगानी सुनिश्चित हुने गरी व्यवस्था गरिएको छ । साधारण शेयरतर्फको ४९ प्रतिशतमध्ये २९ प्रतिशत बैदेशिक रोजगारमा गएका नेपाली नागरिकको लागि सुनिश्चित गरिएको छ । यस्तै, १० प्रतिशत आयोजना प्रभावित स्थानीयवासी र बाँकी १० प्रतिशत सर्वसाधारणका लागि छुट्याइएको छ । आयोजना निर्माण सुरु भएको चार वर्षमा  सम्पन्न गर्ने लक्ष्य छ ।  आयोजनाको विद्युत्गृह तथा आवास गृहसम्मको बाटो तथा तमोर नदीका दुई स्थानमा बेली ब्रिज राख्ने काम सम्पन्न भएको छ ।",
      "link": "https://gorkhapatraonline.com/news/140647",
      "image": "https://gorkhapatraonline.com/storage/media/247888/conversions/edghw-original-thumb.jpg"
    },
    {
      "slug": "141057",
      "title": "एचपिभी खोप सञ्चालनका लागि केन्द्र निर्धारण",
      "timestamp": 1738108800000,
      "source": "gp",
      "content": "ताप्लेजुङमा महिलाको पाठेघरको क्यान्सरविरुद्ध दिइने खोप अभियान सञ्चालनका लागि केन्द्र निर्धारण गरिएको छ । जिल्लामा दुई चरणमा सञ्चालन हुने खोप अभियानका लागि खोप केन्द्र निर्धारण गरिएको हो ।",
      "longContent": "चन्द्र पन्दाकताप्लेजुङ, माघ १६ गते । ताप्लेजुङमा महिलाको पाठेघरको क्यान्सरविरुद्ध दिइने खोप अभियान सञ्चालनका लागि केन्द्र निर्धारण गरिएको छ । जिल्लामा दुई चरणमा सञ्चालन हुने खोप अभियानका लागि खोप केन्द्र निर्धारण गरिएको हो । स्वास्थ्य कार्यालय ताप्लेजुङका अनुसार १४० विद्यालयसहित २२३ वटा खोप केन्द्र निर्धारण गरिएको छ । उक्त खोप केन्द्रहरूमार्फत करिब सात हजार १७८ जनाले सेवा प्राप्त गर्ने स्वास्थ्य कार्यालयले जनाएको छ । जसअनुसार सदरमुकामस्थित फुङलिङ नगरपापलिकामा दुई हजार ९८ जना, पाथीभरा याङवरक गाउँपालिकामा ५३४ जनाले सेवा पाउने छन् ।यस्तै, सिरिजङ्घा गाउँपालिकामा ८२१ जना, सिदिङवा गाउँपालिकामा ६४१ जना, फक्ताङलुङ गाउँपालिकामा ६५२ जनाले खोप सेवा लिने छन् । मिक्वाखोला गाउँपालिकामा ४३४ जना, मेरिङदेन गाउँपालिकामा ६४२ जना, आठराई त्रिवेणीमा ६५६ जना मैवाखोला गाउँपालिकामा ६४२ जनाले सेवा प्राप्त गर्नसक्ने स्वास्थ्य कार्यालयको अनुमान रहेको छ ।अभियानमा कक्षा ६ देखि १० सम्म अध्ययरत तथा १० देखि १४ वर्षसम्मका किशोरीलाई एचपिभी खोप दिन लागिएको छ । एचपिभी खोप अधियानका लागि खोप केन्द्र निर्धारणसँगै २२३ जना स्वास्थ्यकर्मी साथै ४४६ जना स्वयम्सेवक र ८१ जना सुपरीवेक्षक खटिने छन् । यता खोप अभियानलाई सफल बनाउन स्वास्थ्य कार्यालयले सबै पक्षलाई आग्रह गरेको छ । सदरमुकाम फुङ्लिङमा सरोकारवालासँग अभियानबारे छलफल कार्यक्रम आयोजना गर्दै स्वास्थ्य कार्यालयले सबैसँगै आग्रह गरेको हो । खोप अभियान माघ २२ देखि २६ गतेसम्म पहिलो चरणमा र दोस्रो चरणमा माघ २८ देखि फागुन ३ गतेसम्म सञ्चालन हुने पनि स्वास्थ्य कार्यालयले जानकारी दिएको छ ।",
      "link": "https://gorkhapatraonline.com/news/141057",
      "image": "https://gorkhapatraonline.com/storage/media/248648/conversions/Helth-Office-Taplejung-original-thumb.jpg"
    },
    {
      "slug": "141020",
      "title": "सहिदको बलिदानीबाट परिवर्तनका लागि काम गर्ने सौर्य प्राप्त हुन्छ : प्रधानमन्त्री",
      "timestamp": 1738108800000,
      "source": "gp",
      "content": "प्रधानमन्त्री केपी शर्मा ओलीले सहिदहरुको बलिदानको प्रेरणाबाट परिवर्तनका लागि काम गर्ने सौर्य प्राप्त हुने बताउनुभएको छ ।",
      "longContent": "काठमाडौं, माघ १६ गते । प्रधानमन्त्री केपी शर्मा ओलीले सहिदहरुको बलिदानको प्रेरणाबाट परिवर्तनका लागि काम गर्ने सौर्य प्राप्त हुने बताउनुभएको छ ।राष्ट्रिय सहिद दिवस, २०८१ का अवसरमा बुधबार नेपाल सरकारद्वारा सिंहदरबार परिसरमा आयोजित मूल समारोहको कार्यक्रममा प्रधानमन्त्री ओलीले राणा शासनको अन्त्यका लागि र विभिन्न कालखण्डमा लोकतन्त्रका लागि सङ्घर्ष गरेर बलिदान दिएका महान सहिदहरुले देशका लागि दिएको योगदान महत्त्वपूर्ण भएको बताउनुभएको हो ।प्रधानमन्त्री ओलीले सहिदहरुकै बलिदान र प्रेरणाबाट मुलुकमा सङ्घीय लोकतान्त्रिक गणतन्त्रको प्राप्ति भएको र यस प्रणालीमा सम्पूर्ण शक्तिको स्रोत सार्वभौम जनता भएको उल्लेख गर्नुभयो । उहाँले यस प्रणालीलाई सबल र दिगो बनाउन आफूहरु लागि परेको जनाउँदै वास्तविक र पूर्ण लोकतन्त्रका लागि जनताका प्रतिनिधिले त्यस भावनाका साथ काम गर्नुपर्नेमा जोड दिनुभयो । उहाँले राजनीतिक प्रणालीमा परिवर्तन भइसकेकाले अब तानाशाही शासनसत्ताको बचाउका लागि शान्तिपूर्ण आन्दोलनमा लागेकालाई हत्या गर्ने त्यस प्रकारको शुङ्खला अन्त्य भएको बताउनुभयो । उहाँले अहिले लोकतान्त्रिक प्रणाली र प्रक्रियाको रक्षाका लागि न्यायोचित कानुनबमोजिम समृद्ध नेपाल र सुखी नेपालीको लक्ष्यमा वर्तमान सरकार स्पष्टरुपमा अघि बढिरहेको जनाउनुभयो ।“हामीले लामो सङ्घर्षबाट लोकतन्त्रको स्थापना गरेका छौँ । लोकतन्त्र भनेको अराजकता होइन । यो विकसित, सभ्य र सुशासनयुक्त प्रणाली हो । यदि व्यवस्थामा वा शासकहरुमा कुनै परिवर्तन गर्नुछ भने लोकतान्त्रिक बाटा र विधिबाट गर्न सकिन्छ तर लोकतन्त्रका नाममा देशलाई विभाजित गर्ने र विकासलाई अवरोध सृजना गर्ने कार्य स्वीकार्य हुन सक्दैछ ।”, प्रधानमन्त्री ओलीले भन्नुभयो, “देशको रक्षा, विकास र सुशासनका लागि यो सरकार अगुवाइ गर्न तत्पर रहेको छ । हामी सहिदले देखाएको मार्गमा सँधै अविचलित रहनेछौँ ।”कार्यक्रममा प्रतिनिधिसभाका उप्रधानमन्त्रीहरु, मन्त्रीगण, प्रतिनिधिसभाका उपसभामुख, प्रधानमन्त्रीका मुख्य सल्लाहकार, नेपाल सरकारका मुख्यसचिव, प्रधानसेनापति, सचिवहरु र विशष्ट व्यत्तिहरुको उपस्थिति थियो ।यसअघि प्रधानमन्त्री ओलीले लैनचौरस्थित सहिद स्मारक र सहिदगेटमा पुगेर सहिदप्रति सम्मान प्रकट गर्नुभएको थियो । नेपाल सरकार (मन्त्रिपरिषद्) को मङ्गलबारको बैठकले यस दिवसलाई राष्ट्रियस्तरमा मनाउने निर्णय गरेको थियो ।",
      "link": "https://gorkhapatraonline.com/news/141020",
      "image": "https://gorkhapatraonline.com/storage/media/248545/conversions/a5364bc7-b3ac-4d32-b99f-d50a475c9696-original-thumb.jpg"
    },
    {
      "slug": "141012",
      "title": "प्रधानमन्त्रीबाट सहिद स्मारकमा पुष्पहार अर्पण (फोटो फिचर)",
      "timestamp": 1738108800000,
      "source": "gp",
      "content": "प्रधानमन्त्री केपी शर्मा ओलीले सहिद दिवसका अवसरमा लैनचौरस्थित सहिद स्मारक पुगेर सहिदहरुप्रति श्रद्धाञ्जली अपर्ण प्रकट गर्नुभएको छ ।",
      "longContent": "काठमाडौं, माघ १६ गते । प्रधानमन्त्री केपी शर्मा ओलीले सहिद दिवसका अवसरमा लैनचौरस्थित सहिद स्मारक पुगेर सहिदहरुप्रति श्रद्धाञ्जली अपर्ण प्रकट गर्नुभएको छ । बुधबार उहाँले प्रजातन्त्र र गणतन्त्रका लागि जीवन उत्सर्ग गर्ने सहिदको सम्मानमा उहाँहरुको शालिकमा पुष्पहार अर्पण गर्नुभएको हो ।यसैगरी, प्रधानमन्त्रीसँग सञ्चार तथा सूचना प्रविधिमन्त्री पृथ्वीसुब्बा गुरुङ, उपप्रधानमन्त्रीहरू प्रकाशमान सिंह, विष्णु पौडेलसहित मन्त्रीहरू, प्रतिनिधिसभाका उपसभामुख इन्दिरा राना र महानगरपालिकाका उपप्रमुख सुनिता डंगोललगायत सहिद स्मारक पुगेर सहिदहरुप्रति श्रद्धाञ्जली अर्पण प्रकट गर्नुभएको हो । साथै उहाँहरुले सहिद गेटमा समेत पुगेर सहिदरुप्रति श्रद्धाञ्जली अर्पण प्रकट गर्नुभएको छ । प्रजातन्त्र स्थापना एवम् पुनःस्थापना तथा विभिन्न कालखण्डमा स्वतन्त्रताका लागि जीवन आहूति दिने सहिदको सम्झनामा विविध कार्यक्रम गरी आज देशभर सहिद दिवस मनाइँदै छ । विसं २००७ पछि हरेक वर्षे माघ १६ गते विभिन्न कार्यक्रमसहित सहिद दिवस मनाउने गरिएको छ । प्रधानमन्त्री ओलीको प्रमुख आतिथ्यतामा सिंहदरबार परिसरमा आजै सहिद दिवस विशेष समारोह आयोजना गरिनेछ ।स्वतन्त्रताको माग गर्दा विसं १९९७ मा सहिद शुक्रराज शास्त्रीलाई माघ १० गते काठमाडौंको टेकुस्थित पचलीमा, माघ १३ गते धर्मभक्त माथेमालाई सिफलमा र गंगालाल श्रेष्ठ एवम् दशरथ चन्दलाई माघ १५ गते शोभा भगवतीमा राणा सरकारले मृत्युदण्ड दिएको थियो ।",
      "link": "https://gorkhapatraonline.com/news/141012",
      "image": "https://gorkhapatraonline.com/storage/media/248624/conversions/474780522_859449332878981_3363180236762681817_n-original-thumb.jpg"
    },
    {
      "slug": "141005",
      "title": "‘एचपिभी खोप अभियानलाई प्रभावकारी बनाउनुपर्छ’",
      "timestamp": 1738108800000,
      "source": "gp",
      "content": "जिल्ला समन्वय समिति गुल्मीका प्रमुख द्रोण खत्रीले एचपिभी खोप अभियानलाई सफलसँगै प्रभावकारी बनाउन सरोकारवाला सबै लाग्नुपर्ने बताउनुभएको छ । स्वास्थ्य कार्यालय गुल्मीले आयोजना गरेको खोप समन्वय समितिका पदाधिकारी र सञ्चारकर्मीबिचको अन्तरक्रियामा उहाँले गुल्मीमा एचपिभी खोप अभियानलाई सफल बनाउन सबैको सहभागिता महत्त्वपूर्ण रहेको बताउनुभएको हो ।",
      "longContent": "रमेश विश्वकर्मा गुल्मी, माघ १६ गते । जिल्ला समन्वय समिति गुल्मीका प्रमुख द्रोण खत्रीले एचपिभी खोप अभियानलाई सफलसँगै प्रभावकारी बनाउन सरोकारवाला सबै लाग्नुपर्ने बताउनुभएको छ । स्वास्थ्य कार्यालय गुल्मीले आयोजना गरेको खोप समन्वय समितिका पदाधिकारी र सञ्चारकर्मीबिचको अन्तरक्रियामा उहाँले गुल्मीमा एचपिभी खोप अभियानलाई सफल बनाउन सबैको सहभागिता महत्त्वपूर्ण रहेको बताउनुभएको हो ।जिल्ला खोप समन्वय समिति संयोजक समेत रहनुभएका प्रमुख खत्रीले सरकारले यहि माघ २२ देखि फागुन ६ गतेसम्म सञ्चालन गर्न लागेको पाठेघरको मुखको क्यान्सर बनाउने ह्युमन प्यापिलोमा (एचपिभी) भाइरसविरुद्धको खोप अभियानमा लक्षित समूह कसैलाई पनि छुटाउन नहुने बताउनुभयो । सरकारले यो अभियानमा कक्षा ६ देखि १० सम्मका छात्रा र विद्यालय बाहिर रहेका १० देखि १४ वर्षसम्मका किशोरीलाई खोप लगाउने भएको छ ।लक्षित समूहमा खोप अभियानलाई पु¥याउनका लागि आवश्यक समन्वय र सहजीकरण गरी खोप अभियान सफल बनाउन सबै पक्ष लाग्न जरुरी रहेको भन्दै उहाँले खोपका लागि निर्धारण गरिएका लक्षित किशोरीहरु छुट्न नहुने बताउनुभयो । खोप अभियानका लागि विद्यालयमा खोप केन्द्र तोकिएको छ । एचपिभी खोप एक मात्रा लगाए पुग्छ । सरकारले आगमी वर्षदेखि कक्षा ६ का छात्रा र विद्यालय बाहिर रहेका १० वर्षका किशोरीलाई नियमित एचपिभी खोप प्रदान गर्ने भएको छ ।खोप लगाउनका लागि यहाँ स्थानीय तहका स्वास्थ्यकर्मीलाई अभिमुखिकरण गरिएको छ । एचपिभी खोप अभियानलाई सफल बनाउन सङ्घ, प्रदेश र स्थानीय तहका स्वास्थ्य, शिक्षा क्षेत्र, महिला सामुदायिक स्वास्थ्य स्वयंसेविका सबैको सहभागिता हुनुपर्ने बताइएको छ । दुई नगरपालिका र दस गाउँपालिका गरी यस जिल्लाका १२ स्थानीय तहका विद्यालयमा अध्ययनरत ११ हजार ४४ छात्रा र विद्यालय बाहिर रहेका १० देखि १४ वर्षसम्मका २४४ जना किशोरीलाई एचपिभी खोप लगाइने स्वास्थ्य कार्यालय गुल्मीका जनस्वास्थ्य अधिकृत पशुपति आचार्यले जानकारी दिनुभयो ।खोप लगाउनका लागि जिल्ला स्वास्थ्य कार्यालयले १८६ जना स्वास्थ्यकर्मी र ३७२ जना स्वास्थ्य स्वयंसेवक परिचालन गर्ने भएको छ । जिल्लामा रहेका विद्यालयमा कक्षा ६ देखि १० सम्म अध्ययनरत छात्राको नामावली सङ्कलनसँगै विद्यालय नजाने १० देखि १४ वर्षसम्मका किशोरीको नामावली स्वास्थ्य संस्थाले सङ्कलन गर्ने वा सङ्ख्या अनुमान गरी महिला सामुदायिक स्वास्थ्य स्वयंसेविकाहरु र स्थानीय तहसँग समन्वय गरेर लक्षित सङ्ख्या निर्धारण गरिएको उहाँले बताउनुभयो ।",
      "link": "https://gorkhapatraonline.com/news/141005",
      "image": "https://gorkhapatraonline.com/storage/media/248527/conversions/khatri-original-thumb.jpg"
    },
    {
      "slug": "141004",
      "title": "सानो लगानीले रोजगारी र आत्मनिर्भरतामा सहयोग पुर्‍याउँछ : सभापति देउवा",
      "timestamp": 1738108800000,
      "source": "gp",
      "content": "नेपाली कांग्रेसका सभापति शेरबहादुर देउवाले गाउँ–गाउँमा स्थानीय उद्यमशीलताको विकास गर्दै आत्मनिर्भरता र रोजगारी सृजना गर्नु पर्ने अहिलेको अवश्यकता भएको बताउनुभएको छ ।",
      "longContent": "काठमाडौं, माघ १६ गते । नेपाली कांग्रेसका सभापति शेरबहादुर देउवाले गाउँ–गाउँमा स्थानीय उद्यमशीलताको विकास गर्दै आत्मनिर्भरता र रोजगारी सृजना गर्नु पर्ने अहिलेको अवश्यकता भएको बताउनुभएको छ । बुधबार नेपाली कांग्रेसको उद्यमशीलता र साना तथा मझौला व्यवसायी विकास विभागले आयोजना गरेको नेपाल स्टार्टअप र एसएमई समिट कार्यक्रममा बोल्नुहुँदै सभापति देउवाले गाउँ तहदेखि उद्यमको विकास हुँदै जाँदा सानो लगानीले पनि रोजगारी र आत्मनिर्भरतामा सहयोग पुर्‍याउने बताउनुभयो । ‘‘पछिल्लो समय स्टार्ट अप व्यवसायतर्फ आकर्षण बढ्दो छ । युवा पुस्ताले थोरै लगानीमा पनि सिर्जनात्मक ढङ्गले काम गर्ने प्रयाश गर्दै छन् । यस्ता उद्यम सञ्चालन गर्न सहुलियतपूर्ण ऋण, तालिम, सीप विकास र विशेष अनुदान पनि आवश्यक पर्छ ।,’’ पूर्वप्रधानमन्त्री समेत रहनुभएको देउवाले भन्नुभयो, ‘‘व्यवसायमा टिक्नका लागि उद्यमीले धैर्यसँगै निरन्तरता दिनुपर्ने भएकाले सरकारको साथ, समर्थन र संरक्षकत्व अपरिहार्य हुन्छ । थोरै लगानीमै स्टार्ट अफ व्यवसायलाई प्रभावकारी रुपमा सञ्चालन गर्ने हो भने रोजगारीमा क्रान्ति ल्याउन पनि सकिन्छ ।’’विभागले अत्यन्त अनुकरणीय र सह्रानीय कामको सुरुवात गरेको उहाँको भनाइ छ । खासगरी केही गरौं भन्ने भावना बोकेका युवा र महिला समुदायको उद्यमलाई प्रोत्साहन गर्न के कस्तो नीति निर्माण गर्ने भन्ने विषयमा यो कार्यक्रममा छलफल हुने उहाँको विश्वास छ ।सभापति देउवाले भन्नुभयो, ‘‘यो सँगै बहु सम्भावनाका क्षेत्र कृषि, वन, जडिवुटी, पर्यटन, प्रविधि जस्ता क्षेत्रको समुचित विकासमा विशेष ध्यान दिनसके मुलुकको आर्थिक अवस्था उकास्न ठुलो टेवा पुग्न सक्छ । आज हाम्रो मुलुकको राष्ट्रिय आय अपेक्षित रुपमा वृद्धि हुन नसक्नुमा एकातिर स्वदेशी तथा विदेशी लगानीको सहज वातावरण बन्न नसक्नु र अर्कातिर विश्व बजारसँग हाम्रो नीजि क्षेत्रले सहज प्रतिस्पर्धा गर्न असहज महसुस गरेको हो कि भन्ने देखिन्छ । त्यसैले हाम्रो अर्थतन्त्र उत्पादन भन्दा व्यापारमुखी बन्दै गएको छ ।’’उहाँले नेपालको स्थानीय उत्पादन वृद्धि गर्दै आयात प्रतिस्थापन गर्ने र वैदेशिक व्यापार घाटा न्यून गर्दै लैजाने उद्देश्यले साना तथा मझौला उद्यम व्यवसाय प्रवर्द्धन गर्ने नीति लिएको बताउनुभयो । नेपालमा युवा उद्यमीलाई आकर्षण गर्न, उनीहरुको व्यवसाय प्रवर्द्धन गर्न र साना तथा मझौला उद्योगी व्यापारी व्यवसायीहरुको समस्या बुझि पार्टीलाई सुझाव दिन “उद्यमशीलता र साना तथा मझौला व्यवसायी विकास विभाग” गठन गरेको जानकारी दिनुभयो । उद्यमी, व्यापारी, व्यवसायीहरुले भोग्नु परेका कानुनी तथा प्रकृयागत झन्झटहरु अन्त्य गर्दै व्यवसायमा सहजीकरण गर्न हालसालै सरकारले कानुन ल्याएको र यो कानुनले यस क्षेत्रको सुधारमा अवश्य पनि सहयोग पुग्ने विश्वास लिएको उहाँको भनाइ छ । सभापति देउवाले भन्नुभयो, ‘‘मुलुकको समुन्नतीका लागि राज्यको ध्यान पुग्नु पर्ने अर्को विषय सूचना प्रविधि हो । यी सबै कार्य गर्न राजनीतिक स्थिरतासँगै प्राकृतिक स्रोत, मानव संसाधन, पूँजी र प्रविधिको सन्तुलित र समन्वयात्मक विकास हुनुपर्दछ ।’’ दुई दिनसम्म हुने कार्यक्रममा विभिन्न क्षेत्रका सिकाई, अनुभव र विचारबाट एक अर्कामा ज्ञानको प्रवाह हुने छ ।",
      "link": "https://gorkhapatraonline.com/news/141004",
      "image": "https://gorkhapatraonline.com/storage/media/248623/conversions/nepali-congress-original-thumb.jpg"
    },
    {
      "slug": "141000",
      "title": "स्टन्टबाजीले देश चल्दैन, इमानदार प्रयास आवश्यक : प्रधानमन्त्री",
      "timestamp": 1738108800000,
      "source": "gp",
      "content": "प्रधानमन्त्री केपी शर्मा ओलीले राजनीतिसहित समाजका हरेक क्षेत्रमा सुधारको आवश्यकतामा जोड दिँदै कुनै स्टन्टबाजीले देश नचल्ने बताउनुभएको छ ।",
      "longContent": "काठमाडौं, माघ १६ गते । प्रधानमन्त्री केपी शर्मा ओलीले राजनीतिसहित समाजका हरेक क्षेत्रमा सुधारको आवश्यकतामा जोड दिँदै कुनै स्टन्टबाजीले देश नचल्ने बताउनुभएको छ ।नेपाल बार एसोसिएसन र युवा कानुन व्यवसायी सरोकार समाजद्वारा आयोजित पहिलो युवा कानुन व्यवसायी सम्मेलन, २०२५ को उद्घाटनसत्रलाई बुधबार सम्बोधन गर्नुहुँदै प्रधानमन्त्री ओलीले यथार्थमा जनताप्रति इमानदारिता र बफादारिताका साथ सबैले आफ्नो कर्तव्य पूरा गरेर देशलाई भद्रगोल र विपन्नबाट मुक्त बनाउनुपर्ने  बताउनुभएको हो ।उहाँले राजनीतिक दलहरुको नेतृत्व र जनताको सहभागितामा लोकतन्त्र ल्याइएकाले अब शान्तिसुरक्षा, सुशासन र समृद्धि कायम गर्न सबै कटिबद्ध हुनुपर्नेमा जोड दिनुभयो । प्रधानमन्त्री ओलीले सांसदहरुले कानुन बनाउँदा सार्वभौमसत्ता सम्पन्न जनताका तर्फबाट कानुन बनाउँदैछु भन्ने कुरा हेक्का राखेर काम गर्नुपर्ने र सरकारले म नै सबकुछ हुँ भन्ने भ्रम पाल्न नहुने स्पष्ट गर्नुभयो ।“संसद्ले न्यायपूर्ण कानुन बनाउनुपर्छ । सम्बन्धित निकायहरु त्यसअनुसार चल्नुपर्छ । सन्तुलत र नियन्त्रणको सिद्धान्तका साथै लोकतन्त्रमा आफै कानुनको पालना गर्ने अभ्यास अझ आवश्यक हुन्छ ।”, प्रधानमन्त्री ओलीले भन्नुभयो, “देशप्रति साँच्चै इमानदार भएर सुशासनयुक्त, भ्रष्टाचारमुक्त, समृद्ध र सुखी नेपाली बनाउन सकियोस् भनेर सरकार लागिरहेको छ, यसमा कानुन व्यवसायीको सक्रिय साथ रहने मैले विश्वास लिएको छु ।”प्रधानमन्त्री ओलीले सम्मेलनका निष्कर्षहरु कार्यान्वयनका लागि सरकारबाट तर्फबाट प्रत्याभूति दिँदै युवा कानुन व्यवसायीले न्यूनतमभन्दा कम पारिश्रमिक पाउने अवस्था अन्त्य हुनुपर्ने बताउनुभयो । उहाँले सरकार कानुन व्यवसाय र युवाहरुको साथमा रहेको स्पष्ट गर्दै यस क्षेत्रको भलाइ र उन्नतिका लागि सरकार सरकारले कानुन निर्माणलगायतका काममा उचित ध्यान दिने विश्वास दिलाउनुभयो ।अन्तर्राष्ट्रिय क्षेत्रका प्रतिनिधिबाट पनि सम्बोधन गरिएको कार्यक्रममा युवा कानुन व्यवसायी सर्वेक्षण प्रतिवेदन सार्वजनिक गरिएको थियो ।",
      "link": "https://gorkhapatraonline.com/news/141000",
      "image": "https://gorkhapatraonline.com/storage/media/248535/conversions/4a97d5b2-313d-4c07-aec6-c6e79c4b677d-original-thumb.jpg"
    },
    {
      "slug": "140932",
      "title": "साझा धारणा बनाउँदै विपक्षी दल",
      "timestamp": 1738108800000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल ‘प्रचण्ड’ ले संसद्को हिउँदे अधिवेशनअघि विपक्षी दलहरूले साझा धारणा तय गर्ने बताउनुभएको छ ।",
      "longContent": "गोरखापत्र समाचारदाताकाठमाडौँ, माघ १६ गते । नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल ‘प्रचण्ड’ ले संसद्को हिउँदे अधिवेशनअघि विपक्षी दलहरूले साझा धारणा तय गर्ने बताउनुभएको छ । माघ १८ बाट सुरु हुने हिउँदे अधिवेशनअघि विपक्षी दलहरूको बैठक बसेर सामूहिक ढङ्गबाट अघि बढ्ने उहाँको भनाइ छ ।  समाजवादी मोर्चाद्वारा मङ्गलबार आयोजित ‘राष्ट्रिय राजनीति र समाजवादी मोर्चाको कार्यभार’ विषयक विचार सभामा अध्यक्ष प्रचण्डले विशेष अधिवेशन बोलाउने चेतावनी दिएपछि मात्रै सरकारले संसद् आह्वान गरेको दाबी गर्नुभयो । कार्यक्रममा नेपाल कम्युनिस्ट पार्टी (एकीकृत समाजवादी) का अध्यक्ष माधवकुमार नेपालले प्रत्यक्ष निर्वाचित राष्ट्रपतीय प्रणाली नेपालका लागि हानिकारक हुने बताउनुभयो । उहाँले प्रत्यक्ष निर्वाचित राष्ट्रपतीय प्रणालीमा जानुअघि बहसको आवश्यकता औँल्याउनुभयो । पूर्वप्रधानमन्त्रीसमेत रहेका अध्यक्ष नेपालले भन्नुभयो, “प्रत्यक्ष निर्वाचित राष्ट्रपतीय प्रणाली भयो भने के होला हालत ? अमेरिकामा अहिले भागाभाग छ । बोल्यो कि पोल्यो हुन्छ । देशमा प्रत्यक्ष निर्वाचित प्रणालीमा जान धेरै बहस गर्नु पर्छ ।” कम्युनिस्ट पार्टी एक हुन पहिला विचार मिल्नुपर्ने धारणा राख्दै विचार नमिली र साझा सहमतिमा नपुगी भएको एकता काँचो हुने बताउनुभयो । एउटै पार्टी बनाउन नसके पनि समाजवादी मोर्चा बनाएर जाँदा पनि सफल हुन सकिने उहाँको दाबी छ । नेपाल कम्युनिस्ट पार्टी (नेकपा) का महासचिव नेत्रविक्रम चन्द ‘विप्लव’ ले समाजवादी मोर्चा ब्युँझेर आएको र अब सक्रिय रूपमा अगाडि बढ्ने बताउनुभयो ।",
      "link": "https://gorkhapatraonline.com/news/140932",
      "image": "https://gorkhapatraonline.com/storage/media/248447/conversions/samajwadi-morcha_gosti_Sagar_SGR_4415-original-thumb.jpg"
    },
    {
      "slug": "140931",
      "title": "वृद्धि भयो हिमाल आरोहण शुल्क",
      "timestamp": 1738108800000,
      "source": "gp",
      "content": "सरकारले सगरमाथासहित विभिन्न हिमाल आरोहणका लागि लिँदै आएको सलामी दस्तुर (आरोहण अनुमति शुल्क) बढाएको छ ।",
      "longContent": "गोरखापत्र समाचारदाताकाठमाडौँ, माघ १६ गते । सरकारले सगरमाथासहित विभिन्न हिमाल आरोहणका लागि लिँदै आएको सलामी दस्तुर (आरोहण अनुमति शुल्क) बढाएको छ । पर्यटन विभागका महानिर्देशक नारायणप्रसाद रेग्मीका अनुसार पुस २६ गतेको मन्त्रीपरिषद् बैठकले पर्वतारोहणसम्बन्धी नियमावलीलाई छैटौँ पटक संशोधन गर्दै सलामी दस्तुर वृद्धि गरेको हो । उहाँले भन्नुभयो, “सरकारले आरोहणका लागि खुला गरिएका ४६१ हिमालको आरोहण अनुमति शुल्क बढाउने निर्णय गरेको छ । यसअघि सगरमाथा आरोहणका लागि विदेशी नागरिकले ११ हजार अमेरिकी डलर शुल्क तिर्दै आएकोमा आगामी भदौदेखि भने १५ हजार डलर लाग्ने भएको छ ।”उचाइ अनुसार अन्य हिमालतर्फको आरोहण शुल्क पनि बढेकाले मन्त्रीपरिषद्ले स्वीकृत गरेको संशोधित नियमावली आगामी ३१ भदौदेखि लागु हुने उहाँले जानकारी दिनुभयो । अब विदेशी नागरिकले सगरमाथा चढ्न करिब २० लाख ६९ हजार रुपियाँ तिर्नुपर्ने छ । यसअघि विदेशी आरोहीले सगरमाथा चढ्न करिब १५ लाख तिर्दै आएका थिए । नेपाली नागरिकले भने सगरमाथा आरोहणका लागि डेढ लाख रुपियाँ राजस्व तिर्नुपर्ने छ । यसअघि नेपाली नागरिकले ७५ हजार रुपियाँ शुल्क तिर्दै आएका थिए । विभागका अनुसार सगरमाथा आरोहणका लागि अप्रिल–मे महिना सबैभन्दा उत्तम समय मानिन्छ । सेप्टेम्बर–नोभेम्बरको महिना कम आरोहण हुने याममा सात हजार पाँच सय अमेरिकी डलर र डिसेम्बर–फेब्रुअरीको विरलै चढिने यामका लागि तीन हजार ७५० अमेरिकी डलर शुल्क लाग्ने विभागले जनाएको छ । दस्तुर कम हुँदा सगरमाथा चढ्ने धेरै हुने र त्यही कारण सगरमाथालगायतका हिमाली क्षेत्रमा फोहोर, प्रदूषण बढ्नुका साथै अत्यधिक भिड लाग्न थालेपछि सरकारले एक दशकपछि हिमाल चढ्दा लाग्ने दस्तुर बढाउन लागेको विभागले जनाएको छ । हिमाल चढ्ने दस्तुरसँगै सरकारले पर्वतीय पथप्रदर्शक र उचाइमा जाने कामदारलाई आरोहण कम्पनीले दिने दैनिक भत्ता र बिमालगायतका शुल्कमा पनि वृद्धि गरेको छ ।",
      "link": "https://gorkhapatraonline.com/news/140931",
      "image": "https://gorkhapatraonline.com/storage/media/248446/conversions/mountain_photo-original-thumb.jpg"
    },
    {
      "slug": "140928",
      "title": "आवासीय चिकित्सकको निर्वाह भत्ता विवाद टुङ्गियो, निःशुल्क अध्ययन गरेका विद्यार्थीले दुई वर्ष सेवा गर्नुपर्ने",
      "timestamp": 1738108800000,
      "source": "gp",
      "content": "निजी मेडिकल कलेज र सरकारबिच आवासीय चिकित्सकलाई दिने निर्वाह भत्तासम्बन्धी विवाद टुङ्गिएको छ । अब स्नातकोत्तर (पिजी) तहको अध्ययन पूरा भएपछि निःशुल्क अध्ययन गरेका विद्यार्थीले थप दुई वर्ष सोही मेडिकल कलेजमा काम गर्नुपर्ने छ ।",
      "longContent": "गोरखापत्र समाचारदाताकाठमाडौँ, माघ १६ गते । निजी मेडिकल कलेज र सरकारबिच आवासीय चिकित्सकलाई दिने निर्वाह भत्तासम्बन्धी विवाद टुङ्गिएको छ । अब स्नातकोत्तर (पिजी) तहको अध्ययन पूरा भएपछि निःशुल्क अध्ययन गरेका विद्यार्थीले थप दुई वर्ष सोही मेडिकल कलेजमा काम गर्नुपर्ने छ । दुई वर्ष काम गर्नका लागि कबुलियत गर्ने चिकित्सकलाई भने निजी मेडिकल कलेजले ४८ हजार रुपियाँ निर्वाह भत्ता दिनुपर्ने छ ।  शिक्षामन्त्री विद्या भट्टराई र स्वास्थ्यमन्त्री प्रदीप पौडेलले निजी मेडिकल कलेजका आवासीय चिकित्सकको निर्वाह भत्ता सम्बन्धमा उठेको विवाद मिलाउनुभएको हो । स्वास्थ्यमन्त्री प्रदीप पौडेलले निजी मेडिकल कलेजमा सशुल्कतर्फ अध्ययन गर्ने स्नातकोत्तर तहका आवासीय चिकित्सकलाई कम्तीमा पहिलो वर्ष २५ हजार, दोस्रो वर्ष ३० हजार र तेस्रो वर्ष ३५ हजारका दरले निर्वाह भत्ता उपलब्ध गराउनुपर्ने निर्णय भएको बताउनुभयो । उहाँले स्नातकोत्तर तहमा अध्ययन गर्ने आवासीय चिकित्सकलाई निजी मेडिकल कलेजले विश्वविद्यालय र मेडिकल काउन्सिल तथा प्रचलित श्रमसम्बन्धी कानुनबमोजिम मर्यादित सुविधा उपलब्ध गराउनुपर्ने बताउनुभयो । यस्तै शैक्षिक सत्र २०८१/८२ देखि पिजीमा अध्ययन गर्न आवासीय चिकित्सकलाई स्वास्थ्य तथा जनसङ्ख्या मन्त्रालयको छात्रवृत्ति निर्देशिका अनुसार निर्वाह भत्ता प्रदान गर्ने र निःशुल्क अध्ययन गर्न चाहने आवासीय चिकित्सकले अध्ययनपश्चात् दुई वर्ष सोही शिक्षण संस्थामा कबुलियत गरी सेवा गर्नुपर्ने निर्णय भएको छ । यसअघि चिकित्सा शिक्षा आयोगले आवासीय चिकित्सकलाई सरकारी सरह निर्वाह भत्ता दिनुपर्ने भन्दै पत्र काटेपछि भर्ना पिजीको कोटा निर्धारण प्रक्रिया नै प्रभावित भएको थियो । निजी मेडिकल कलेजहरूले सोको विरोध गर्दै स्वमूल्याङ्कन फाराम भरेका थिएनन् ।गत मङ्सिर ९ मा बसेको चिकित्सा शिक्षा आयोगको १५ औँ बैठकमा प्रधानमन्त्री केपी शर्मा ओलीले सो विवादलाई टुङ्गोमा पुर्‍याउन शिक्षामन्त्री विद्या भट्टराई र स्वास्थ्यमन्त्री प्रदीप पौडेललाई निर्देशन दिनुभएको थियो ।",
      "link": "https://gorkhapatraonline.com/news/140928",
      "image": "https://gorkhapatraonline.com/storage/media/248443/conversions/Young-doctor-nepali-1024x579-original-thumb.jpg"
    },
    {
      "slug": "140927",
      "title": "फेरि थालियो छाउगोठ भत्काउन",
      "timestamp": 1738108800000,
      "source": "gp",
      "content": "बाजुरामा महिनावारी भएका बेला बस्न बनाइएका छाउगोठ भत्काउने अभियान फेरि सुरु भएको छ ।",
      "longContent": "बाजुरा समाचारदाताबाजुरा, माघ १६ गते । बाजुरामा महिनावारी भएका बेला बस्न बनाइएका छाउगोठ भत्काउने अभियान फेरि सुरु भएको छ । यहाँका गाउँबस्तीमा छाउप्रथा कायमै रहेको समाचार आइतबार गोरखापत्रमा प्रकाशित भएसँगै सोमबारदेखि जिल्ला प्रहरी कार्यालय बाजुराले छाउगोठ भत्काउने अभियान पुनः सुरु गरेको हो । सोमबार बिहान १० बजे बुढीगङ्गा नगरपालिका–८ स्थित रिठा प्रहरीचौकीले यहाँका नुवाकोट, सिगाडा भण्डारगाउँ, झारगाउँ, बदेडा, तिमाडा र सेलापाखालगायतमा अनुगमन गर्दा २९ वटा छाउगोठ भेटिएको जिल्ला प्रहरी कार्यालय बाजुराले जनाएको छ । प्रहरीले गाउँबस्तीमा छाउगोठको अवस्था के छ भनेर अनुगमन गर्दा २९ वटा छाउगोठ देखिएपछि स्थानीयको रोहबरमा ती गोठ भत्काउने तयारी भएको जिल्ला प्रहरी कार्यालय बाजुराका प्रमुख तथा प्रहरी नायब उपरीक्षक दिलीपकुमार गिरीले बताउनुभयो ।उहाँले भन्नुभयो, “अनुगमन गर्दा २९ वटा छाउगोठ भेटिएका छन् । यहाँका जनप्रतिनिधि र स्थानीयको रोहबरमा ती गोठ भत्काउने योजना छ । सोमबार गोठ भत्काउन लाग्दा स्थानीयले हामी आफैँ भत्काउँछौँ भनेका छन् । केही दिनको समय दिन्छौँ । त्यो समयमा छाउगोठ भत्काएनन् भने हामी आफैँ गएर तुरुन्तै भत्काउने योजनामा छौँ ।” २०७५ पुस २५ गते बुढीनन्दा नगरपालिका–९, पाण्डुसैनमा छाउगोठमा सुतेको बेला आगलागी हुँदा ३५ वर्षीया अम्बा बोहरा, उहाँका नौ वर्षका छोरा सुरेश र सात वर्षका छोरा रमित बोहरा गरेर तीन जनाको ज्यान गएको थियो । त्यसपछि यहाँ छाउप्रथा ‘कुप्रथा’ हो भन्दै विभिन्न स्थानीय तहमा छाउप्रथा उन्मूलन कार्यक्रम सञ्चालन गरिएको थियो ।अभियानले बाजुराका नौ वटै स्थानीय तहमा ५११ वटा छाउगोठ भत्काएको थियो । अहिले फेरि यहाँका विभिन्न गाउँबस्तीमा छाउगोठ पुनर्निर्माण गरिएको पाइएकाले सोमबारदेखि पुनः भत्काउने अभियान सुरु गरिएको प्रहरी नायब उपरीक्षक गिरीले बताउनुभयो ।बाजुराका प्रमुख जिल्ला अधिकारी मेघनाथ पाध्याले छाउप्रथा जस्तो कुप्रथा अन्त्यका लागि कडाइका साथ लागिपर्ने बताउनुभयो । यहाँका सबै पालिकासँग समन्वय गर्ने, जिल्लामा काम गर्दै आएका विभिन्न सङ्घसंस्थालाई पनि कागजी रूपमा मात्र नभई परिमाणात्मक रूपमा काम गर्न अपिल गर्ने र जनचेतनामूलक अभियान सञ्चालन गर्ने उहाँको भनाइ छ । त्यसपछि पनि छाउगोठ कायमै राखिएमा वा यो कुप्रथा नहटाएमा आवश्यक कानुनी कारबाहीमा जाने उहाँले बताउनुभयो ।",
      "link": "https://gorkhapatraonline.com/news/140927",
      "image": "https://gorkhapatraonline.com/storage/media/248442/conversions/5555-original-thumb.jpg"
    },
    {
      "slug": "140926",
      "title": "संसद्लाई प्रभावकारी बनाउनु पर्छ : सभामुख",
      "timestamp": 1738108800000,
      "source": "gp",
      "content": "सभामुख देवराज घिमिरेले सरकारको अस्थिरताले पनि संसद्को कामकारबाहीलाई प्रभावित पार्ने बताउनुभएको छ ।",
      "longContent": "गोरखापत्र समाचारदाता काठमाडौँ, माघ १६ गते । सभामुख देवराज घिमिरेले सरकारको अस्थिरताले पनि संसद्को कामकारबाहीलाई प्रभावित पार्ने बताउनुभएको छ । गोरखापत्रसँग कुरा गर्दै सभामुख घिमिरेले संसद्लाई गतिशील बनाउनका लागि पनि सरकार स्थिर हुनुपर्ने बताउनुभएको हो । उहाँले भन्नुभयो, “कानुन निर्माणका सन्दर्भमा संसद्ले गर्नुपर्ने कार्यमा विलम्ब हुनुको कारक सरकारको अस्थिरता पनि हो । अघिल्लो अधिवेशनमा नीति र कार्यक्रम एउटा सरकारले ल्यायो । बजेट अर्को सरकारले ल्यायो । त्यही नीतिभित्र ल्याउने कि अर्को नीति तथा कार्यव्रmम ल्याउनेभन्दा भ्याउने अवस्था रहेन । त्यसकारण सरकारको अस्थिरताले पनि संसद् प्रभावित भएको छ ।” सभामुख घिमिरेले संसद्प्रति सरकार उत्तरदायी हुनुपर्ने बताउँदै आगामी संसद् अधिवेशनमा सरकार र राजनीतिक दलले संसद्लाई गतिशील र प्रभावकारी बनाउन जिम्मेवारीपूर्वक प्रस्तुत हुने विश्वास व्यक्त गर्नुभयो । उहाँले प्रधानमन्त्री र मन्त्रीसँग प्रश्नोत्तर गर्ने सवालमा एउटै पनि सरकारले जिम्मेवारी प्रस्तुत गर्ने र सांसदले उठाएका प्रश्नको जवाफ दिन मन्त्रीको अभाव नहुने विश्वास व्यक्त गर्नुभयो । उहाँले भन्नुभयो, “सरकारले संसद्मा उठाएका विषयप्रति जवाफदेही बन्नु पर्छ ।  रेस्पोन्स गर्नु पर्छ । नागरिकका आवश्यकतालाई ध्यानमा राखेर कति गर्न सकिन्छ, तत्कालीन र दीर्घकालीन विषयलाई त्यही अनुसार हेरेर कार्यान्वयन गर्नु पर्छ ।”विधेयक पारित गर्न समन्वयसभामुख घिमिरेले समितिसँग समन्वय गरेर विधेयक अधिवेशनलाई प्रभावकारी बनाउने सन्दर्भमा आफ्नो दायित्व पूरा गर्न सांसदहरू जिम्मेवार भएमा कानुन निर्माण कार्य प्रभावकारी रूपमा अघि बढ्ने बताउनुभयो । उहाँले भन्नुभयो, “प्राविधिक कुरा सहायक हुन् । सांसदहरू जिम्मेवार बन्नु पर्छ भन्ने कुरामा जोड दिइएको छ । मन्त्रीको उपस्थिति नहुने अथवा बैठकका लागि उपयुक्त वातावरण भएन भन्ने कुरा सहायक हुन् । मुख्य कुरा चाहिँ आएका विधेयकलाई पारित गर्नु पर्छ भन्ने हो ।” उहाँले संसद्लाई गतिशील बनाएर टेबुल भएका विधेयक पारित गर्नुपर्ने बताउँदै सरकार पक्षले छिटो पारित गर्ने र प्रतिपक्षले रोक्ने प्रयास गर्न नहुनेमा जोड दिनुभयो । उहाँले विधेयक पारित गरेर जनताको हितमा काम गर्नुपर्ने बताउनुभयो । सत्तापक्ष र प्रतिपक्षसँग छलफलसभामुख घिमिरेले कार्यव्यवस्था समितिको मङ्गलबारको बैठकमा सांसदहरूका सल्लाह सुझाव प्राप्त गरेपछि यो महिनाको तालिका बनाएको जानकारी दिनुभयो । उहाँले सत्तापक्षसँगै प्रतिपक्षसँग पनि संवाद भइरहेकाले संसद्लाई प्रभावकारी बनाउने र तत्काल बनाउनुपर्ने कानुनलाई प्राथमिकताका साथ निर्माण गर्ने कार्य अघि बढ्ने भनाइ राख्नुभयो । उहाँले भन्नुभयो, “आगामी संसद् अधिवेशन प्रभावकारी ढङ्गबाटै अघि बढाउने पक्षमा सत्तापक्ष रहेको र प्रतिपक्षको भूमिका रचनात्मक रहने अपेक्षा गरिएको छ । यति भएमा संसद्का कामकारबाही अत्यन्त प्रभावकारी ढङ्गले अघि बढ्ने छन् ।",
      "link": "https://gorkhapatraonline.com/news/140926",
      "image": "https://gorkhapatraonline.com/storage/media/248498/conversions/Cover--original-thumb.jpg"
    },
    {
      "slug": "140925",
      "title": "‘फेक आइडी’ बाट गलत प्रचार गरे पाँच वर्षसम्म कैद",
      "timestamp": 1738108800000,
      "source": "gp",
      "content": "सरकारले तोकेको निकायमा सूचीकरण नभए फेसबुक, एक्सलगायतका सामाजिक सञ्जाल सञ्चालनमा रोक लगाउने गरी सरकारले सामाजिक सञ्जाल सञ्चालन, प्रयोग तथा नियमनसम्बन्धी विधेयक संसद्मा दर्ता गरेको छ ।",
      "longContent": "गोरखापत्र समाचारदाताकाठमाडौँ, माघ १६ गते  । सरकारले तोकेको निकायमा सूचीकरण नभए फेसबुक, एक्सलगायतका सामाजिक सञ्जाल सञ्चालनमा रोक लगाउने गरी सरकारले सामाजिक सञ्जाल सञ्चालन, प्रयोग तथा नियमनसम्बन्धी विधेयक संसद्मा दर्ता गरेको छ । निर्देशिकाका आधारमा नियमन भइरहेका सामाजिक सञ्जाललाई विधायिका निर्मित कानुनले नियमन गर्ने गरी सरकारले विधेयक प्रस्ताव गरेको हो । सञ्चार तथा सूचना प्रविधिमन्त्री पृथ्बीसुब्बा गुरुङका तर्फबाट विधेयक राष्ट्रिय सभामा दर्ता भएको छ । सङ्घीय संसद्बाट कानुन पारित भई कार्यान्वयनमा आएको छ महिनाभित्र हाल सञ्चालनमा रहेका प्लेटफर्महरू सूचीकरण हुनुपर्ने व्यवस्था विधेयकले प्रस्ताव गरेको छ । प्राप्त निवेदनका आधारमा सरकारले प्लेटफर्म दर्ताको अनुमति दिने छ । विधेयकले विद्युतीय प्रविधिको प्रयोगबाट साइबर स्पेसमा सिर्जना गरेको एप, वेबसाइट, ब्लग, एआई टुल्सलगायतलाई प्लेटफर्मको परिभाषामा समेटेको छ । अनुमतिपत्र नलिएका तथा रद्द भएका प्लेटर्फमलाई रोक लगाउन सक्ने विधेयकमा सरकारले प्रस्ताव गरेको छ । प्रस्तावित विधेयकको दफा ९ मा भनिएको छ, “विभागले यस ऐनबमोजिम अनुमतिपत्र प्राप्त नगरेको वा अनुमतिपत्र रद्द भएका प्लेटफर्मलाई नेपालभित्र सञ्चालन गर्न रोक लगाउने छ ।”दूरसञ्चार प्राधिकरणको निर्देशनमा इन्टरनेट सेवा प्रदायकले यस्ता प्लेटफर्म सञ्चालनमा रोक लगाउनुपर्ने छ । दर्ता भएका सामाजिक सञ्जाल प्लेटफर्मले सम्पर्क विन्दु र व्यक्ति तोक्नुपर्ने व्यवस्था प्रस्तावित छ । सम्बद्ध निकाय प्रस्तावसरकारले सामाजिक सञ्जाल दुरुपयोग रोकी प्लेटफर्म सञ्चालनका लागि सम्बद्ध निकाय तोकेको छ । प्रयोगलाई व्यवस्थित बनाउने अधिकारसमेत सम्बद्ध निकायलाई दिने प्रस्ताव गरिएको छ । नेपाल प्रहरी, दूरसञ्चार प्राधिकरण, प्रेस काउन्सिल, सूचना तथा प्रसारण विभाग, विज्ञापन बोर्ड तथा सरकारले राजपत्रमा सूचना प्रकाशन गरी तोकेका अन्य निकाय सम्बद्ध संस्था रहने छन् । विधेयकले अनुमतिपत्र प्राप्त व्यक्ति तथा संस्थाले पालना गर्नुपर्ने सर्त विधेयकमा प्रस्ताव गरेको छ । यस्तै प्रचलित कानुनविपरीत हुने सामग्रीलाई जाँचबुझपछि हटाउन निर्देशन दिन सक्ने व्यवस्था पनि विधेयकमा प्रस्तावित छ ।  यस्तै अनुमति नलिई वा रोक लगाएका सामाजिक सञ्जाल सञ्चालन गरेको प्लेटफर्म सञ्चालकलाई २५ लाख रुपियाँसम्म जरिबानाको प्रस्ताव विधेयकले गरेको छ । ट्रोल गरे प्रयोगकर्तालाई जरिबाना हुने छ । राष्ट्रहित प्रतिकूल कार्य गर्न, साइबर बुलिङ गर्न प्रतिबन्ध लगाइएको छ । साइबर स्टकिङ, आइडी तथा सूचना ह्याक, फिसिङ तथा एक्सटोर्सनलाई कसुर मानिएको छ । आइडी ह्याक गरेमा तीन वर्षसम्म कैद र १५ लाख रुपियाँसम्म जरिबाना वा दुवै सजायको प्रस्ताव विधेयकले गरेको छ । यस्तै कसैको निजी वा सार्वजनिक तस्बिर सामाजिक सञ्जालको प्रयोग गरी सार्वजनिक गरेमा, त्यस्तो कार्यको धम्की दिई आर्थिक लाभ लिएमा पनि कसुर मानिने छ । यस्ता कसुरमा तीन वर्षसम्म कैद र १५ लाख रुपियाँसम्म जरिबाना वा दुवै सजायको प्रस्ताव गरिएको छ । बीभत्स सामग्रीको प्रकाशन, अश्लील सामग्रीको प्रचार, डिपफेक भिडिओ अपलोडलगायतलाई पनि विधेयकले कसुर प्रस्ताव गरेको छ । अश्लील तथा मिथ्या सामग्री प्रचार गरेमा दुई वर्षसम्म कैद वा तीन लाख रुपियाँसम्म जरिबानाको प्रस्ताव सरकारले गरेको छ । डिपफेक सामग्री प्रचार गरेमा दुई वर्षसम्म कैद वा तीन लाखसम्म जरिबाना वा दुवै सजायको प्रस्ताव विधेयकमा गरिएको छ । फेक आइडी बनाए कारबाहीफेक आइडी बनाए, छद्मभेषी पहिचान निर्माण गरेमा पनि कसुर हुने छ । फेक आइडी, पेज तथा समूह बनाई सामग्री प्रचार गरेमा तीन महिनासम्म कैद वा ५० हजार रुपियाँसम्म जरिबाना हुने प्रस्ताव गरिएको छ । सामूहिक वा व्यक्तिगत रूपमा स्थायी वा अस्थायी समूह पेज वा अन्य आइडीबाट राष्ट्रहित प्रतिकूल कार्य गरेमा पाँच वर्षसम्म कैद वा १५ लाख रुपियाँसम्म जरिबानाको प्रस्ताव गरिएको छ । विधेयकले कसुरलाई पटके कसुरमा थप सजाय लिन सक्ने व्यवस्था प्रस्ताव गरेको छ । दुरुत्साहन र उद्योगमा संलग्नलाई पनि मुख्य कसुरदारको आधा सजाय हुने व्यवस्था प्रस्तावित छ । प्रचलित अन्य कानुन अनुसारको कसुरमा बढी सजायको हकमा सोही कानुन अनुसार कारबाही गर्न बाधा नपर्ने व्यवस्था पनि विधेयकमा प्रस्तावित छ ।",
      "link": "https://gorkhapatraonline.com/news/140925",
      "image": "https://gorkhapatraonline.com/storage/media/248440/conversions/social-Untitled-1-original-thumb.jpg"
    },
    {
      "slug": "140924",
      "title": "नर्सको नयाँ गन्तव्य खाडी मुलुक",
      "timestamp": 1738108800000,
      "source": "gp",
      "content": "नेपालमा नर्सिङ अध्ययन गर्न चाहनेहरूको सङ्ख्या अधिक भए पनि नेपालमै बसेर काम गर्न दृढ नर्स भेट्टाउन मुस्किल हुँदै गएको छ । नेपालमा अध्ययन गरेका प्रायः नर्सको सपना विकसित देशमा गएर सेवा गर्ने बन्दै छ ।",
      "longContent": "काठमाडौँ,  माघ १६ गते । नेपालमा नर्सिङ अध्ययन गर्न चाहनेहरूको सङ्ख्या अधिक भए पनि नेपालमै बसेर काम गर्न दृढ नर्स भेट्टाउन मुस्किल हुँदै गएको छ । नेपालमा अध्ययन गरेका प्रायः नर्सको सपना विकसित देशमा गएर सेवा गर्ने बन्दै छ । पछिल्लो समय अमेरिका, अस्ट्रेलिया, बेलायत, क्यानडालगायत युरोपियन मुलुकका अलावा खाडी मुलुकमा समेत नेपाली नर्सहरू पलायन हुँदै छन् । विशेष गरी नेपालमा नर्सको तलब, सुविधा अत्यन्त न्यून रहेका कारण नर्सहरू बिदेसिन बाध्य भएका हुन् । निलु शर्मा (नाम परिवर्तन) ले काठमाडौँको एक निजी अस्पतालमा बर्सौं काम गर्नुभयो । उक्त अस्पतालमा उहाँको तलब १९ हजार रुपियाँ मात्र थियो । १९ हजार तलबले घरखर्च चलाउन मुस्किल भएपछि उहाँ छ महिनाअघि मात्र साउदीमा काम गर्न जानुभएको छ । साउदीमा उहाँको न्यूनतम तलब नेपाली एक लाख ५० हजार छ । यसबाहेक बस्नलाई अस्पतालले क्वार्टरको व्यवस्था गरेको छ भने खानका लागि आफैँले खर्च गर्नु पर्दछ । शर्माले नेपालको तलबले पकेट खर्च चलाउन मुस्किल परेको जानकारी दिनुभयो । “बर्सौं काम गर्दा जीवन धान्न मुस्किल भएपछि साउदी आएकी हुँ,” शर्माले भन्नुभयो, “तलबको हिसाबले साउदीमा सन्तुष्ट छु ।” उहाँसँगै झन्डै ३०० नेपाली नर्सले साउदीको अलहबी अस्पतालमा काम गर्ने गरेका छन् । बिएन गरेर गएका नर्सहरूको तलब दुई लाखभन्दा माथि हुन्छ । विराटनगरकी सचु अलाम (नाम परिवर्तन) ले विराटनगरको न्युरो अस्पतालमा केही वर्ष काम गर्दा मासिक जम्मा ११ हजार रुपियाँ तलब पाउनुभएको थियो । एक वर्ष विद्यालय नर्समा काम गर्नुभयो । उहाँको बच्चा हुर्कंदै गएपछि विद्यालय नर्समा पाँचौँ तहको तलबले पुग्न छाड्यो । साउदीमा बिनालगानी काम गर्ने अवसर प्राप्त हुने र राम्रो कमाइ हुन्छ भनेपछि एक वर्षअघि साउदी जानुभयो । उहाँ साउदीमा सन्तुष्ट हुनुहुन्छ । उहाँको तलब डेढ लाखभन्दा बढी छ । “तलबमा हामी सन्तुष्ट छौँ, आलमले भन्नुभयो तर अन्य पक्ष आफ्नो देश जस्तो नहुने रहेछ ।” स्वास्थ्य मन्त्रालय अन्तर्गतको नर्सिङ महाशाखाको तथ्याङ्क अनुसार हरेक वर्ष एक हजारभन्दा बढी नर्स बिदेसिने गरेका छन् । महाशाखाको तथ्याङ्क बाहेकका नर्स पनि विदेश जाने गरेका छन् । कतिपय नर्सिङ अध्ययन र उतै काम गर्नका लागि विदेश जाने गर्दछन् । महाशाखाका अनुसार २०५९ देखि २०८१ को असोजसम्ममा ४३ हजारभन्दा बढी नर्सले विदेश जान अनुमतिपत्र (एनओसी) लिएका छन् । एनओसी लिएकामध्ये ९० प्रतिशत नर्स विदेश गइसकेको र बाँकी १० प्रतिशत जाने तयारीमा छन् । नेपाल नर्सिङ काउन्सिलको तथ्याङ्क अनुसार गत मङ्सिरसम्म दर्ता भएका नर्सको सङ्ख्या एक लाख २१ हजारमध्ये २३ हजार ३७० नर्स अमेरिका गएका छन् । यस्तै ११ हजार २८९ अस्ट्रेलिया, दुई हजार ८०४ जना युएई गएका छन् । यीबाहेक बेलायत, साउदी अरेबिया, कतार, बहराइनसहितका देशलाई नेपाली नर्स जाने गरेका छन् । नर्सिङ महाशाखाकी निर्देशक हिराकुमारी निरौलाले नेपालमा नर्सको उचित तलब, सुविधा नभएपछि बिदेसिने गरेको बताउनुभयो । “नेपालमा कसरी नर्सलाई टिकाउन सकिन्छ भनेर लाग्नुपर्ने हुन्छ, निर्देशक निरौलाले भन्नुभयो, “नेपाली नर्सहरू बिदेसिने क्रम बढ्दा नेपालमा नर्स पाउन मुस्किल हुने सम्भावना हुन्छ ।”नेपाल नर्सिङ सङ्घकी अध्यक्ष चन्द्रकला शर्माले नेपालमा नर्स उत्पादन भए पनि नेपालकै लागि सेवा गर्ने नर्सको सङ्ख्या पर्याप्त नभएको बताउनुभयो । उहाँले अमेरिका, क्यानडा, अस्ट्रेलियालगायतका विकशित देश जानका लागि नेपालमा अध्ययन हुने भन्दै यही अवस्था रहे नेपालमा नर्स नपाइने बताउनुभयो । उहाँले नेपाली नर्स विदेश पलायन हुने क्रम रोक्न सरकारले केही नीतिगत सुधार गरेर नर्सिङ सेवामा देखा परेका समस्या समाधान गर्नुपर्ने बताउनुभयो ।  निजी अस्पतालमा काम गर्ने नर्सको तबल, सुविधा सरकारीसरह हुनुपर्ने आवश्यकता औँल्याउँदै अध्यक्ष शर्मा सुरक्षित वातावरणमा काम गर्न पाउने व्यवस्था नभए नर्सको विदेश पलायन रोक्न नसकिने बताउनुहुन्छ । यसैबिच मङ्गलबार ६३ औँ नेपाल नर्सिङ दिवस विभिन्न कार्यक्रम गरी देशभर मनाइयो । नर्सहरूको पेसागत हकहित र सुरक्षाका लागि भन्दै २०१८ माघ १५ गते नेपाल नर्सिङ सङ्घको स्थापना भएको थियो । सङ्घ स्थापनाको दिन पारेर हरेक वर्ष माघ १५ गते नेपाल नर्सिङ दिवस मनाइँदै आइएको छ । ‘आजको आवश्यकता नर्सलाई सुरक्षित र सम्मानजनक कार्य व्यवस्था’ भन्ने नाराका साथ नर्सिङ दिवस मनाइएको हो ।",
      "link": "https://gorkhapatraonline.com/news/140924",
      "image": "https://gorkhapatraonline.com/storage/media/248439/conversions/nurse-original-thumb.jpg"
    },
    {
      "slug": "140913",
      "title": "ऊर्जामन्त्री खड्कासँग भारतको विदेश मन्त्रालयका अतिरिक्त सचिवको शिष्टाचार भेट",
      "timestamp": 1738022400000,
      "source": "gp",
      "content": "ऊर्जा, जलस्रोत तथा सिँचाइमन्त्री दीपक खड्कासँग भारतको विदेश मन्त्रालयका अतिरिक्त सचिव मुनु महावरले शिष्टाचार भेट गर्नुभएको छ। सिंहदरबारस्थित ऊर्जा मन्त्रालयमा आज भएको भेटमा नेपाल–भारत ऊर्जा सहकार्यका विविध विषयमा छलफल भएको थियो।",
      "longContent": "काठमाडौँ, माघ १५ गते। ऊर्जा, जलस्रोत तथा सिँचाइमन्त्री दीपक खड्कासँग भारतको विदेश मन्त्रालयका अतिरिक्त सचिव मुनु महावरले शिष्टाचार भेट गर्नुभएको छ। सिंहदरबारस्थित ऊर्जा मन्त्रालयमा आज भएको भेटमा नेपाल–भारत ऊर्जा सहकार्यका विविध विषयमा छलफल भएको थियो। भेटमा ऊर्जामन्त्री खड्काले नेपालले सुक्खा महिनामा भारतबाट प्राप्त विद्युत्ले यहाँको विद्युत् अभावलाई कम गर्न सघाउ पुर्‍याएको भन्दै भारत सरकारलाई धन्यवाद दिनुभयो। उहाँले वर्षाको समयमा नेपालमा विद्युत् बढी हुँदा भारत निर्यात भइरहेकाले यसले दुई देशबीचको सहकार्यलाई थप उचाइमा पु¥याएको धारणा राख्नुभयो। ऊर्जामन्त्री खड्काले भारतले नेपालबाट १० वर्षमा १० हजार मेगावाट बिजुली निर्यात गर्ने सम्झौता गरिसकेकाले यसलाई सफल कार्यान्वयन गर्न मन्त्रालयले नीतिगत पहल गरिसकेको बताउनुभयो। सरकारले लिएको ऊर्जा विकासको लक्ष्य हासिल गर्न दुई देशबीच आपसी सहयोग, समन्वय आवश्यक रहेको उहाँको भनाइ थियो।ऊर्जामन्त्री खड्काले गत अक्टोबर ३ मा नेपाल, भारत र बङ्गलादेशबीच भएको त्रिपक्षीय विद्युत् बिक्री सम्झौता नेपालको ऊर्जा क्षेत्रको विकासका लागि मात्र नभई दक्षिण एसियाकै लागि एक ऐतिहासिक उपलब्धि भएको बताउनुभयो। उहाँले भर्खरै नयाँदिल्लीमा सम्पन्न नेपाल–भारत सह–सचिवस्तरीय बैठकले दुईवटा उच्च भोल्टेजका अन्तरदेशीय प्रसारण लाइनको निर्माण प्रारूपमा सहमति गरेकामा खुसी व्यक्त गर्नुभयो। मन्त्री खड्काले महाकाली सिँचाइका लागि टनकपुर मुख्य नहरबाट १० क्युमेक पानी छाड्न भारतले छिटो पहल गरिदिने विश्वास व्यक्त गर्नुभयो।भारतको विदेश मन्त्रालयका अतिरिक्त सचिव महावरले नेपालको जलविद्युत् क्षेत्रमा भारतले लगानी गर्न चाहेको भन्दै लगानीको उचित वातावरण निर्माण गर्न आग्रह गर्नुभयो। उहाँले अपर कर्णाली, पञ्चेश्वरलगायतका जलविद्युत् आयोजनाको चाँडो विस्तृत परियोजना प्रतिवेदन  टुङ्ग्याउन आग्रह गर्नुभएको भेटमा सहभागी मन्त्री खड्काका निजी सचिव मनोज पन्थले जानकारी दिनुभयो। यस्तै, भारतले निर्माण गरिरहेको अपर अरुण आयोजनाको कामलाई समेत सहजीकरण गर्न उहाँले आग्रह गर्नुभएको थियो।भेटमा मन्त्रालयकी सचिव सरिता दवाडी, वरिष्ठ ऊर्जाविज्ञ प्रबल अधिकारीलगायत नेपालस्थित भारतीय राजदूतावासका अधिकारीको सहभागिता रहेको थियो।",
      "link": "https://gorkhapatraonline.com/news/140913",
      "image": "https://gorkhapatraonline.com/storage/media/248415/conversions/meeting-original-thumb.jpg"
    },
    {
      "slug": "140907",
      "title": "जङ्गी अड्डामा बृहत् सैन्य प्रदर्शनी",
      "timestamp": 1738022400000,
      "source": "gp",
      "content": "नेपाली सेना दिवसको अवसरमा सैनिक मुङ्ख्यालय जङ्गी अड्डा भद्रकालीमा बृहत् सैन्य प्रदर्शनी सुरु भएको छ ।",
      "longContent": "गोरखापत्र समाचारदाता काठमाडौँ, माघ १५ गते । नेपाली सेना दिवसको अवसरमा सैनिक मुङ्ख्यालय जङ्गी अड्डा भद्रकालीमा बृहत् सैन्य प्रदर्शनी सुरु भएको छ । नेपाली सेनाको इतिहास र योगदानसहित निर्वाह गर्दै आएका विविध गतिविधिहरू आम नागरिकसम्म पुर्‍याउने उद्देश्यले सैनिक मुख्यालयले नेपाली सेना फोटो तथा बृहत् प्रदर्शनी–२०८१ सुरु गरेको हो ।सैनिक जनसम्पर्क तथा सूचना निर्देशनालयका अनुसार प्रदर्शनीमा नेपाली सेना सम्बन्धी विगतदेखि वर्तमानसम्मका गतिविधिहरू झल्किने फोटो, हातहतियार र उपकरणहरूको विशेष प्रदर्शनी गरिएको छ ।यसै गरी प्रदर्शनीमा सैनिक पोसाक, सैनिक ब्यान्ड, सैनिक हवाइसेवा, घोडचढी, राष्ट्रिय निकुञ्ज तथा वन्यजन्तु आरक्षको सुरक्षा, शान्ति स्थापनार्थ नेपाली सेनाको योगदान झल्किने विशेष प्रदर्शनी राखिएको छ ।विकास निर्माण सम्बन्धि राष्ट्रिय गौरवका आयोजनाहरूको अवस्था, विपद् व्यवस्थापन सेनाको भूमिका, राष्ट्रिय तथा अन्तराष्ट्रिय खेलकुदसँगै राष्ट्रिय सेवा दलले बहन गर्ने  जिम्मेवारीसहितको प्रस्तुति समेत प्रदर्शनीमा देख्न सकिन्छ । विज्ञान र प्रविधिको विकाससँगै मानिसको जनजीवनमा प्रविधिको प्रयोगबाट हुनसक्ने सहजता बारे सैनिक महाविद्यालय भक्तपुर, रिपुमर्दीनी सैनिक महाविद्यालय बाँसबारीमा कक्षा १२ मा अध्यनरत छात्रछात्राहरूले तयार पारेको प्रविधि र पूर्वीय दर्शन वेदसँगै गणितको विकासबारे विशेष प्रस्तुति प्रदर्शनीका आर्कषण बनेका छन । सशस्त्र विद्रोहमा नेपाली सेनाले  प्रयोग गरेका हात हतियार, गोलीगट्ठा, बख्तरबन्द तथा बस्दो बस्तीका लागि प्रयोग गरेका हातहतियारसहित प्रदर्शनीमा नेपाली सेनाले विगतको कोभिड–१९ महामारी तथा विगतका प्राकृतिक प्रकोपमा सेनाले प्रयोग गरेका उपकरणहरूको प्रदर्शनी गरिएको छ ।   तीन दिनसम्म चल्ने प्रदर्शनीमा आम नागरिकका साथै विभिन्न तहमा अध्ययन गर्ने विद्यार्थीलाई नेपाली सेनाका विभिन्न गतिविधिहरूको बारेमा जानकारी हासिल गर्न सहज हुने सैनिक मुख्यालयले जनाएको छ ।",
      "link": "https://gorkhapatraonline.com/news/140907",
      "image": "https://gorkhapatraonline.com/storage/media/248405/conversions/pkl-original-thumb.jpg"
    },
    {
      "slug": "140878",
      "title": "देशलाई पछ्यौटेपनबाट उन्नतस्तरमा लान सरकार अग्रसर : प्रधानमन्त्री",
      "timestamp": 1738022400000,
      "source": "gp",
      "content": "प्रधानमन्त्री एवम् नेकपा (एमाले) का अध्यक्ष केपी शर्मा ओलीले सरकारले ल्याएका विभिन्न अध्यादेशप्रति आमरुपमा सकारात्मक प्रतिक्रिया प्राप्त भएको र सरकार देशलाई पछ्यौटेपनबाट उन्नतस्तरमा लाने प्रयासमा अग्रसर रहेको बताउनुभएको छ ।",
      "longContent": "काठमाडौं, माघ १५ गते । प्रधानमन्त्री एवम् नेकपा (एमाले) का अध्यक्ष केपी शर्मा ओलीले सरकारले ल्याएका विभिन्न अध्यादेशप्रति आमरुपमा सकारात्मक प्रतिक्रिया प्राप्त भएको र सरकार देशलाई पछ्यौटेपनबाट उन्नतस्तरमा लाने प्रयासमा अग्रसर रहेको बताउनुभएको छ । यही माघ १८ गतेदेखि प्रारम्भ हुने सङ्घीय संसद्को हिउँदे अधिवेशनको पूर्व सन्ध्यामा मङ्गलबार बसेको एमालेको संसदीय दलको बैठकलाई सम्बोधन गर्नुहुँदै प्रधानमन्त्री ओलीले केही गरौँ भन्ने युवाहरुलाई स्वदेशमा काम गर्ने उचित वातावरण दिन, जनताका सेवामा प्रभावकारिता ल्याउन र उद्योग–व्यवसाय सुसञ्चालनका लागि सहज वातावरण बनाउन अध्यादेश ल्याइएको स्पष्ट गर्नुभयो ।उहाँले विभिन्न अध्यादेशबाट २९ वटा कानुनमा संशोधन गरिएको र छिट्टै प्रतिस्थापन विधेयक ल्याएर स्थायी कानुन बनाएर प्रभावकारी कार्यान्वयन गर्ने बताउनुभयो । नेपाल सरकारको गत पुस २६ गतेको मन्त्रिपरिषद्को बैठकले ती अध्यादेश जारी गर्न राष्ट्रपतिसमक्ष सिफारिस गरेपछि अध्यादेश जारी भएका थिए ।एमाले संददीय दलका नेता प्रधानमन्त्री ओलीले सदनमा तथ्य र तर्कका आधारमा संयमित र जिम्मेवाररुपमा प्रस्तुत हुन तथा प्रभावकारी उपस्थिति जनाउन सांसदहरुलाई आग्रह गर्दै अरुले गलत आरोप र भ्रम छरेमा रचनात्मक र सशक्त प्रतिवाद गर्न निर्देशन दिनुभयो । उहाँले राष्ट्रिय एकता, हित, स्वाधिनता र सार्वभौमसत्ताका पक्षमा स्पष्टताका साथ सरकार प्रस्तुत हुने र जनताको सुशासनका पक्षमा नीतिगत स्पष्टता र व्यवहारिकरुपमा दृढताका साथ प्रस्तुत हुनुपर्ने पनि बताउनुभयो । प्रधानमन्त्री ओलीले नेपाल दुबै छिमेकी मुलुकसँग साँच्चैको सन्तुलित, मित्रतापूर्ण, आशड्कारहित र पारस्परिक लाभका आधारमा सुदृढ गर्दै लाने र छिमेकीको विकासको लाभ लिने बताउनुभयो । उहाँले नेपालले छिमेक सम्बन्धलाई विशेष प्राथमिकता दिने र अन्तर्राष्ट्रिय सम्बन्धलाई देखिने र सुनिने बनाउने पनि जनाउनुभयो ।“केही भएन भन्ने गलत भाष्य स्थापित गर्न खोजिएको छ । हामी शिक्षा, स्वास्थ्य, कृषि आदि क्षेत्रमा ध्यान दिएर काम गरिरहेका छौँ । हामीले सरकारका नेतृत्व गरिरहँदा असाधारणरुपमा काम गर्नुपर्दछ । अहिलेको संयुक्त सरकार आगामी निर्वाचनसम्म जानेछ । सरकार आजै ढल्यो, भोलि ढल्यो भनेर गरिएको प्रचारको कुनै अर्थ छैन ।”, प्रधानमन्त्री ओलीले भन्नुभयो, “श्रीलङ्का र बङ्गलादेशका उदाहरणका कुरा गरे पनि नेपालमा लोकतान्त्रिक अभ्यास र संवैधानिक प्रक्रियाबाहेक अरु प्रकारका अराजकताका बाटोबाट परिवर्तनको अपेक्षा सम्भव छैन ।”प्रधानमन्त्री ओलीले संविधान संशोधन गर्दा राष्ट्रिय एकतालाई मजबुद बनाउने र स्वीकार्यताको दायरा बढाउने क्रममा यसअघि नेपालको नयाँ राजनीतिक नक्सा समावेश गरिएको सन्दर्भ उल्लेख गर्दै संविधानसँग असहमत रहेका पक्षहरुसँग पनि संवाद गरेर मूलधारको राजनीतिमा ल्याइएको स्मरा गर्नुभयो । “अहिले सबै शक्तिहरु मूलतः मूलधारको राजनीतिमा छन् । राष्ट्रिय राजनीति लोकतान्त्रिक मूलधारको एउटा ट्रयाकमा अगाडि बढेको छ ।” प्रधानमन्त्री ओलीले भन्नुभयो । आफूहरु मानवतावाद र विश्व शान्तिका पक्षमा रहेको र जलवायु परिवर्तनको असरप्रति सजग हुँदै वातावरणीय सुरक्षामा ध्यान दिएर छिट्टै सगरमाथा संवाद आयोजना गर्न लागिएको बताउनुभयो । बैठकमा उपप्रधानमन्त्री एवं अर्थमन्त्री विष्णुप्रसाद पौडेल र सञ्चार तथा सूचना प्रविधिमन्त्री पृथ्वीसुब्बा गुरुङले सरकारले ल्याएका अध्यादेश र विद्यमान कानुनमा गरिएको संशोधनको आवश्यकताबारे प्रकाश पार्नुभएको थियो ।",
      "link": "https://gorkhapatraonline.com/news/140878",
      "image": "https://gorkhapatraonline.com/storage/media/248407/conversions/WhatsApp_Image_2025-01-28_at_14_11_32_8767fcb4_copy-original-thumb.jpg"
    },
    {
      "slug": "140868",
      "title": "संसदबाट ‘फास्ट ट्रयाक’ मा अध्यादेश पारित गर्ने सरकारको निर्णय",
      "timestamp": 1738022400000,
      "source": "gp",
      "content": "सरकारले संसदबाट ‘फास्ट ट्रयाक’ मा अध्यादेश पारित गर्ने निर्णय गरेको छ । सोमबार सिंहदरबारमा बसेको मन्त्रिपरिषद् बैठकले यस्तो निर्णय सञ्चार तथा सूचना प्रविधिमन्त्री पृथ्वीसुब्बा गुरुङले जानकारी दिनुभयो ।",
      "longContent": "काठमाडौँ, माघ १५ गते । सरकारले संसदबाट ‘फास्ट ट्रयाक’ मा अध्यादेश पारित गर्ने निर्णय गरेको छ । मंगलबार सिंहदरबारमा बसेको मन्त्रिपरिषद् बैठकले यस्तो निर्णय जानकारी सञ्चार तथा सूचना प्रविधि मन्त्री पृथ्वीसुब्बा गुरुङले दिनुभयो ।उहाँले सरकारले ल्याएको अध्यादेशहरु संसदबाट फास्ट ट्रयाकमा पारित गर्दै छिटो कार्यान्वयनमा लैजाने निर्णयसमेत भएको  बताउनुभयो । अध्यादेश कार्यान्वयनका लागि आवश्यक नियमावली बनाउने निर्णय भएको जानकारी पनि दिनुभयो । नेपाल सरकारका प्रवक्तासमेत रहनुभएका मन्त्री  गुरुङले भन्नुभयाे ‘‘हिउँदे अधिवेशन माघ १८ गते सुरु हुँदैछ । यो हिउँदे अधिवेशनबाट हामीले राष्ट्रपतिबाट जारी भएका अध्यादेशहरुलाई फास्ट ट्रयाकबाट संसदबाट पास गर्ने काम हुन्छ । ती अध्यादेशहरु कार्यान्वयनका लागि नियमावलीहरु तदारुकताका साथ बनाउने निर्णय गरेका छौं । अध्यादेश कार्यान्वयनमा जान्छ ।’’यसैगरी, सरकारले सहिद दिवस भव्य रुपमा मनाउने भएको छ । उहाँले सहिद सप्ताहको बुधबार अन्तिम दिन भएकाले सरकारको तर्फबाट शहीदगेटमा सहिदप्रति श्रद्धाञ्जली अर्पण हुने र माल्यार्पण गरिने बताउनुभयो । उहाँले सहिद दिवसको स्मरणमा काठमाडौंमा कार्यक्रमको आयोजना गरिने पनि जानकारी दिनुभयो ।उहाँले भन्नुभयो, ‘‘भोलि सहिद सप्ताहको अन्तिम दिन हो । त्यस कारण भोलि सरकारको तर्फबाट सहिद दिवस मनाउने काम हुन्छ । भोलि प्रधानमन्त्रीसहित हामी सबैजना सहिदगेट जान्छौं । त्यहाँ सहिदहरुप्रति श्रद्धाञ्जली र माल्यार्पण हुन्छ । त्यसपछि हामी लैनचौर गएर श्रद्धाञ्जली अर्पण गर्छौं । त्यसपछि जहाँ ठाउँ खालि हुन्छ त्यहाँ हाम्रो कार्यक्रम हुन्छ ।’’",
      "link": "https://gorkhapatraonline.com/news/140868",
      "image": "https://gorkhapatraonline.com/storage/media/248401/conversions/1738053769-Z8eWp-original-thumb.jpg"
    },
    {
      "slug": "140865",
      "title": "‘पाल्पा घुम्न आउनेलाई पानीको अभाव हुने छैन’",
      "timestamp": 1738022400000,
      "source": "gp",
      "content": "सङ्घीय सांसद ठाकुर प्रसाद गैरेले पाल्पामा खानेपानीका कारण पर्यटक फर्कन पर्ने दिन अब हराएको बताउनुभएको छ ।",
      "longContent": "बिन्दु थापापाल्पा, माघ १५ गते । सङ्घीय सांसद ठाकुर प्रसाद गैरेले पाल्पामा खानेपानीका कारण पर्यटक फर्कन पर्ने दिन अब हराएको बताउनुभएको छ । गैरेले तानसेन खानेपानी उपभोक्ता समितिले प्रस्ताव गरेको कालीगण्डकी, सिस्ने र भुल्के खोलाको पानी अपलिफ्ट गर्ने तथा बतासेडाडाँमा भण्डारण टङ्की र विश्राम केन्द्र (रिफ्रेसमेन्ट सेन्टर) कार्यका लागि तयार गरिएको प्रारम्भिक वातावरणीय परीक्षण, प्रतिवेदनमाथिको सार्वजनिक सुनुवाइ कार्यक्रममा बोल्नुहुँदै यस्तो बताउनुभएको हो । गैरैले भन्नुभयो, “पाल्ल्पामा पछिल्लो समयमा खानेपानी समस्या पहिलेको जति नभए पनि अझै समस्या समाधान भइसकेको छैन । विभिन्न प्राविधिक कारण पुराना पाइपलाइन मर्मत सम्भार गर्दै यसको समस्या समाधान हुनेमा ढुक्क हुनुस पानीका कारण कृषि तथा व्यापार व्यवसाय बन्द हुन दिने छैन ।”गैरेले ५० लाख लिटरको पानी ट्याङ्की निर्माण गरी तानसेनवासीलाई सहज रूपमा पानी उपलब्धता गराउन प्रयत्नशील रहेको बताउनुहुँदै समितिलाई यो काममा निरन्तर रूपमा लाग्न आग्रह गर्नुभयो । तानसेन नगरपालिकाका प्रमुख सन्तोषलाल श्रेष्ठले सबै नागरिकको घरघरमा पानी पुर्‍याउनु सरकारको दायित्व भएकाले नगरपालिकाले उपभोक्ता समितिलाई काम गर्न दिएको प्रतिफल राम्रो आएको बताउनुभयो । श्रेष्ठले भन्नुभयो, “स्थानीय बासिन्दा काकाकुल अवस्थाबाट अहिले मुक्त भइसकेका छन्, केहि स्थानमा भौगाेलिक हिसाबले सानो पानी आउँदा, पुराना पाइपलाइन हुँदा केहि समस्या अवश्य भएका छन् । यसलाई पनि अब छिट्टै समाधान गर्नमा पहल गर्ने छौं ।” तानसेन खानेपानी उपभोक्ता समितिले पानीको सहजताका लागि ५० लाख लिटर पानी भण्डारण क्षमताको ट्याङ्की निमार्ण गने सोच सकारात्मक रहेको बताउउनुभयो । यसलाई विज्ञ टोलीले अनुगमन र निरीक्षण गरेर उपयुक्त ठाउँमा निर्माण गरी तानसेनमा पानीको अभाव हुन नदिन दीर्घकालीन समस्या समाधान गर्न सधैं साथमा रहेको नगर प्रमुख श्रेष्ठले बताउनुभयो ।तानसेन खानेपानी उपभोक्ता समितिका अध्यक्ष मोहनप्रसाद श्रेष्ठले जोखिममा रहेका स्थानीयलाई कुनै असर नपर्ने गरी ट्याङ्कीको निर्माण गरीने बताउनुभयो । करोडौंको लगानीमा गर्न लागेको कामका कारण स्थानीयलाई सहज पानीको पहुँचमा पुरयाउनु भएकाले स्थानीयवासीले ढुक्क भएर सहयोग गर्न अनुरोध गर्नुभयो । यस्तै, संविधान सभा सदस्य लिला सोमै, लुम्बिनी प्रदेशका सभा सदस्य वीरबहादुर राना, प्रमुख जिल्ला अधिकारी तोयनारायण सुवेदी, डिभिजन वन कार्यालयका प्रमुख नारायणदेव भट्टराई, समितिका सचिव प्रेमबहादुर मल्ल, पाल्पा व्यापार सङ्घका अध्यक्ष बिष्णुबहादुर कार्की, नेपाल पत्रकार महासङ्घ पाल्पाका अध्यक्ष कमलराज तिमिल्सिना लगायतले बोल्नुहुँदै जोखिम क्षेत्रको पहिचान गरेर समाधान गर्दै पानी ट्याङ्की निर्माण गरिनुपर्ने, राज्यका नीति तथा नियमको पालना गरेर प्रक्रिया अगाडि बढाउनुपर्ने सुझाव दिनुभएको थियो । ट्याङ्की निर्माणका लागि अध्ययन तथा अनुसन्धानमा खटिएका समाजशास्त्री किरणकुमार गुप्ताले प्राविधिक विषयमा प्रस्तुतीकरण दिनुभएको थियो । गुप्ताका अनुसार अहिले निर्माण हुन लागेको ट्याङ्की ७.५ म्याग्नेच्यूटको भूकम्पले असर नपर्ने किसिमको बनाउने योजना रहेको बताउनुभएको थियो । पानीको प्रयाप्त प्रयोग गर्न पाउने भएपछि स्थानीय खुसी भएका छन् । बुद्धिजीवी, पत्रकार तथा सरोकारवालाले जोखिम क्षेत्रलाई पर्न सक्ने समस्याका बारेमा बुझेर अगाडि बढ्नुपर्ने बताएका थिए ।",
      "link": "https://gorkhapatraonline.com/news/140865",
      "image": "https://gorkhapatraonline.com/storage/media/248327/conversions/image(1)-original-thumb.jpg"
    },
    {
      "slug": "140861",
      "title": "भुक्तानी नपाउदा दूध सङ्कलन प्रभावित",
      "timestamp": 1738022400000,
      "source": "gp",
      "content": "झापामा दुग्ध सङ्कलक सहकारी संस्थाहरूले दूधको भुक्तानी नपाएका कारण समस्या भएको बताएका छन् । जिल्लाको कमल गाउँपालिका र गौरादह नगरपालिकाका किसानको दुधको करिब तीन करोड भुक्तानी हुन नसकेको बताइएको छ ।",
      "longContent": "बिष्णुप्रसाद पोखरेलदमक, माघ १५ गते । झापामा दुग्ध सङ्कलक सहकारी संस्थाहरूले दुधको भुक्तानी नपाएका कारण समस्या भएको बताएका छन् । जिल्लाको कमल गाउँपालिका र गौरादह नगरपालिकाका किसानको दूधको करिब तीन करोड भुक्तानी हुन नसकेको बताइएको छ ।महारानीझोडा साना किसान कृषि सहकारी संस्थाका प्रमुख प्रबन्धक चिरञ्जीवि भण्डारीका अनुसार दूधको रकम नपाएका कारण आफुहरूले किसानलाई ८७ लाखभन्दा बढि भुक्तानी दिन बाँकी रहेको छ । दूध सङ्कलन गर्ने की नगर्ने भनेर अन्योल भएको भण्डारीको भनाइ छ ।एक वर्ष अघिदेखिको भुक्तानी आफुहरूले पाउन बाँकी रहेको दुग्ध सङ्कलक किसानहरूले बताउँदै आएका छन् । सहकारी संस्थाहरूले पैसा नपाएपछि दूध ल्याएका किसानहरूले पनि भुक्तानी पाउन सकेका छैनन् । पोखराको सुजल डेरीले यहाँका दुग्ध सङ्कलन सहकारीहरूलाई भुक्तानी दिनु पर्ने हो ।गौरादहको वैगुन्धुरा साना किसान सहकारीले पनि सङ्कलन गरेर बिक्री गरेको दूधको एक करोड रुपियाँ हाराहारीमा नगद सुजल डेरीबाट पाउन बाँकी छ । लामो समयदेखि दूधको भुक्तानी नपाउँदा किसानको दूध नै रोक्नु पर्ने अवस्था आएको छ । दूध बिक्री नुहँदा किसानहरू मारमा परेका छन् ।",
      "link": "https://gorkhapatraonline.com/news/140861",
      "image": "https://gorkhapatraonline.com/storage/media/248297/conversions/gaigoth-(1)-original-thumb.jpg"
    },
    {
      "slug": "140853",
      "title": "दस हजार किरिया खर्च दिने फिदिम नगरपालिकाको निर्णय",
      "timestamp": 1738022400000,
      "source": "gp",
      "content": "फिदिम नगरपालिकाले नगरका सबै नागरिकलाई किरिया खर्च बापत दस हजार रुपियाँ उपलब्ध गराउने भएको छ । नगर कार्यपालिकाको माघ १० गतेको बैठकले यस्तो निर्णय गरेको हो ।",
      "longContent": "राधा लुइटेल फिदिम, माघ १५ गते । फिदिम नगरपालिकाले नगरका सबै नागरिकलाई किरिया खर्च बापत दस हजार रुपियाँ उपलब्ध गराउने भएको छ । नगर कार्यपालिकाको माघ १० गतेको बैठकले यस्तो निर्णय गरेको हो । नगरपालिकाले व्यक्तिगत घटनाको सूचीकरणलाई प्रभावकारी बनाउन कोखदेखि शोकसम्म विविध कार्यक्रममार्फत मृतक परिवारलाई किरिया खर्च, विपन्न, असहाय, ज्येष्ठ नागरिक र असहायलाई टेवा पुग्ने विभिन्न कार्यक्रम सञ्चालन गर्न लागेको हो ।नगर कार्यपालिका बैठकका निर्णय नगरपालिकाले पत्रकार सम्मेलनमार्फत सार्वजनिक गरेको हो । बैठकले ‘विपन्नसँग नगर प्रमुख’ कार्यक्रमसम्बन्धी मापदण्ड २०८१ स्वीकृत गर्दै नगरपालिमा काल गति वा जुनसुकै कारण ज्यान गुमाएका मृतकका परिवारलाई काज किरिया गर्न १० हजार रुपियाँका दरले रकम उपलब्ध गराउने भएको नगरप्रमुख मित्रप्रसाद काफ्लेले बताउनुभयो ।‘कोखदेखि शोकसम्म’ कार्यक्रम मार्फत छुटसहितको एम्बुलेन्स सेवा सञ्चालन गर्ने निर्णय गरेको काफ्लेको भनाइ छ । गर्भवती महिला, ७५ वर्षमाथिका ज्येष्ठ नागरिक र ‘क’ वर्गको अपाङ्गता परिचय बाहकलाई जिल्ला अस्पतालसम्म ल्याउन र घर फर्काउनका लागि शत प्रतिशत छुट दिने निर्णय भएको हो ।ज्येष्ठ नागरिक र अपाङ्गता भएका ‘क’ वर्गको परिचय पत्र बाहक बाहेक नगर क्षेत्रका सबै नागरिकलाई एम्बुलेन्स उपयोग गर्दा १० प्रतिशत छुट दिइने पनि नगरपालिकाले जनाएको छ ।यस्तो सुविधा लिन सेवाग्राहीले नजिकको स्वास्थ्य संस्थाको विशेषज्ञ वा स्वास्थ्यकर्मीको सिफारिस लिनुपर्ने व्यवस्था गरिएको छ ।त्यस्तै, नगर क्षेत्र भित्र आयोजना गरिने मेला, महोत्सव, सांस्कृतिक तथा खेलकुद प्रतियोगिताहरूका लागि नगरपालिकाले आर्थिक सहयोग गर्दा नगरपालिकालाई स्वतः प्रवर्द्धक र मुख्य प्रवर्द्धक हुने सर्त राखेर सहयोग गर्ने निर्णय गरिएको हो । अबदेखि तीन लाखभन्दा माथिको आर्थिक सहायता उपलब्ध गराउँदा नगरपालिकालाई अनिवार्य रूपमा मुख्य प्रवर्द्धक स्वीकार गर्नुपर्ने निर्णय भएको नगरपालिकाले जारी गरेको विज्ञप्तिमा उल्लेख छ ।",
      "link": "https://gorkhapatraonline.com/news/140853",
      "image": "https://gorkhapatraonline.com/storage/media/248281/conversions/phdim-nagarpalika-original-thumb.jpg"
    },
    {
      "slug": "140845",
      "title": "ल्होसार पर्व तामाङ संस्कृतिकै अभिन्न अङ्ग : राष्ट्रपति",
      "timestamp": 1738022400000,
      "source": "gp",
      "content": "राष्ट्रपति रामचन्द्र पौडेलले राष्ट्रपति भवन शीतल निवासमा एक समारोहबिच दीप प्रज्ज्वलन गरी सोनाम ल्होसारको शुभारम्भ गर्नुभएको छ । सो क्रममा लामा गुरुहरूले विषेश पूजा र मन्त्रोचरण गरेका थिए ।",
      "longContent": "काठमाडौं, माघ १५ गते । राष्ट्रपति रामचन्द्र पौडेलले राष्ट्रपति भवन शीतल निवासमा एक समारोहबिच दीप प्रज्ज्वलन गरी सोनाम ल्होसारको शुभारम्भ गर्नुभएको छ । सो क्रममा लामा गुरुहरूले विशेष पूजा र मन्त्रोच्चारण गरेका थिए । साथै, तामाङको सांस्कृतिक प्रस्तुति ताम्बा र बाम्बोको प्रस्तुति गरिएको थियो । सो कार्यक्रमलाई सम्बोधन गर्नुहुँदै राष्ट्रपति पौडेलले बहुजातीय, बहुभाषिक, बहुसांस्कृतिक विविधतायुक्त नेपाली समाजमा सोनाम ल्होसार जस्ता पर्वहरूले सबै नेपालीबिच आपसी सद्भाव, सहिष्णुता र बन्धुत्वको भावना अभिवृद्धि गर्दै राष्ट्रिय एकतालाई थप सुदृढ गर्न योगदान दिने विश्वास व्यक्त गर्नुभयो ।  सोनाम ल्होसार पर्वको शुभारम्भ कार्यक्रममा राष्ट्रपति पौडेलले नेपाल बहुजातीय, बहुभाषिक, बहुसांस्कृतिक र बहुधार्मिक देश भएकाले यहाँ बसोबास गर्ने सबै जातजातिको आफ्नो भिन्न परम्परा, रीतिरिवाज र संस्कृतिहरू रहेको बताउनुभयो ।उहाँले भिन्न सांस्कृतिक विविधता बोकेको नेपालमा तामाङ जातिको ठुलो समुदाय रहेको र तामाङ जातिको सामाजिक, सांस्कृतिक एवम् धार्मिक जीवनमा ल्होसार परम्पराको विशिष्ट र अत्यन्तै महत्त्वपूर्ण स्थान रहेको बताउनुभयो । राष्ट्रपति पौडेलले गणितीय ज्योतिष परम्परामा आधारित ल्होसार पर्व तामाङ संस्कृतिकै एक अभिन्न अङ्ग भएको बताउनुुहुँदै यसले तामाङ जातिको उद्गम, सभ्यता, सांस्कृतिक अस्तित्व र पहिचानलाई समेत प्रतिविम्बित गर्दछ भन्ने आफूले बुझेको स्पष्ट पार्नुभयो । राष्ट्रपति पौडेलले तामाङलगायत हिमाली, पहाडी आदिवासी जनजाति समुदायको राष्ट्रिय पर्व सोनाम ल्होसारको पावन अवसरमा सबैमा सुस्वास्थ्य, समृद्धि, प्रगति र समस्त मानव जगतको कल्याणको शुभकामना व्यक्त गर्नुभयो ।",
      "link": "https://gorkhapatraonline.com/news/140845",
      "image": "https://gorkhapatraonline.com/storage/media/248265/conversions/2-original-thumb.jpg"
    },
    {
      "slug": "140772",
      "title": "सहमति भए छिट्टै संविधान संशोधन : प्रम",
      "timestamp": 1738022400000,
      "source": "gp",
      "content": "प्रधानमन्त्री केपी शर्मा ओलीले सत्ताको खिचातानीमा केन्द्रित हुने प्रवृत्तिबाट मुलुकलाई मुक्त बनाउनुपर्ने धारणा व्यक्त गर्नुभएको छ ।",
      "longContent": "गोरखापत्र समाचारदाताभक्तपुर, माघ १५ गते । प्रधानमन्त्री केपी शर्मा ओलीले सत्ताको खिचातानीमा केन्द्रित हुने प्रवृत्तिबाट मुलुकलाई मुक्त बनाउनुपर्ने धारणा व्यक्त गर्नुभएको छ । उहाँले दुई ठुला दलको सहकार्यमा गठित वर्तमान सरकारले मुलुकमा विकास र स्थिरताको आधार तयार गरेरै छाड्ने प्रतिबद्धतासमेत व्यक्त गर्नुभयो ।भक्तपुरको सूर्यविनायक नगरपालिकाको कटुन्जेस्थित नवनिर्मित प्रशासकीय भवनको सोमबार उद्घाटन गर्दै प्रधानमन्त्री ओलीले त्यस्तो बताउनुभएको हो । उहाँले नयाँ भवनलाई सदुपयोग गरेर अझ सहज र सरलताका साथ जनतालाई सेवा पुग्ने र आगामी योजनाबद्ध विकास हुने विश्वाससमेत व्यक्त गर्नुभयो । राजतन्त्रका पालामा शासन टिकाउनका लागि मरिमेट्दा विकास राम्ररी हुन नसकेको उल्लेख गर्दै उहाँले मुलुकमा लोकतन्त्र आएयता विकास निर्माणको गति बेग्लै भएको चर्चा गर्नुभयो । उहाँले सोझा जनतालाई आतङ्कको छायामा राखेर चुनाव जित्ने जमाना सकिएकाले लोकतान्त्रिक अभ्यासबाट एकताबद्ध भएर अघि बढ्न सम्बन्धित सबैसँग आग्रहसमेत गर्नुभयो ।उहाँले भन्नुभयो, “अब मुलुक विकासको क्रममा अगाडि बढेको छ । जो भए पनि विकास भइहाल्छ भन्ने कुरा सही होइन । राम्रो प्रणाली नभईकन विकास हुँदैन । काम गर्ने खालको पार्टी सरकारमा नभए विकास हुँदैन ।’’प्रमुख दलहरू मिलेर सरकार चलाउँदा पनि मुलुकले विकासको बाटो लिन नसके त्यसको अर्को विकल्प हुन नसक्ने जिकिर गर्दै उहाँले भन्नुभयो, “एमाले र कांग्रेस मिलेर सरकार बनाउँदा पनि विकास हुन सकेन भने त्यसको विकल्प कहाँ रह्यो ? त्यसपछि भयानक निराशा हुन्छ ।” नेपाली कांग्रेस र नेकपा (एमाले) ले अब देशलाई स्थिरता दिने सङ्कल्प गरिसकेको बताउँदै उहाँले यसमा ढुक्क हुन सबै नेपालीसँग आग्रहसमेत गर्नुभयो ।मुलुक साँच्चै अप्ठ्यारोमा परेकाले दुई ठुला राजनीतिक दलको सहकार्यमा देशलाई एकताबद्ध बनाउँदै सरकारले विकासको अगुवाइ गरिरहेको उल्लेख गर्दै उहाँले भन्नुभयो, “सरकार अहिले ढल्यो, भरे ढल्यो भनेर कसैले छाती पिट्नु र बिलौना गर्नुको कुनै अर्थ छैन ।” सरकारको विरोध गर्ने नाममा सीमित सङ्ख्या भएकाहरूको मोर्चा शक्ति बनाए भनेर चेतावनी दिनेहरूको भ्रमबाट मुक्त हुन उहाँले सबैसंग आग्रह गर्नुभयो ।पूरा साथ पाएको छुप्रधानमन्त्री ओलीले पूर्वसहमति अनुसार नै अहिले आफूले कांग्रेसबाट पूराका पूरा साथ पाएको र भोलिका दिनमा कांग्रेस नेतृत्वको सरकारलाई पनि एमालेले पूराका पूरा साथ दिने स्पष्ट पार्नुभयो । फरक प्रसङ्गमा उहाँले सहमति भए छिटै संविधान संशोधन हुने र सहमति नभएमा केही समय लाग्ने स्पष्ट पार्नुभयो । प्रधानमन्त्री ओलीले आफूलाई रुघाखोकी लागेको समयमा अस्पतालको आइसियुमा रहेका बेलामा तस्बिर सार्वजनिक गरेर भ्रम फैलाइएकामा टिप्पणी गर्दै भन्नुभयो, “मलाई रुघाखोकी लागेको हो । एन्टिबायोटिकले अलि कमजोर बनाएको छ तर हाँच्छ्युँ गरेको देख्यो भने आइसियुकक्षमा बसेको फोटो आइहाल्छ । खोक्न पाएको छैन आइसियुमा बसेको देखाउँछन् ।”बागमती प्रदेश सरकारका स्वास्थ्यमन्त्री किरण थापाले सूर्यविनायक नगरपालिकाको प्रशासनिक भवन मात्र नयाँ नभई नगरपालिका क्षेत्रका सबै भौतिक पूर्वाधार नयाँ बनेका बताउनुभयो । प्रतिनिधि सभा सदस्य दुर्लभ थापाले नयाँ बनेको प्रशासनिक भवनले विकासमा नयाँ आयाम थपेको बताउँदै नयाँ प्रशासनिक भवनले सेवग्राहीलाई सेवा सहज र सर्वसुलभ रूपमा दिनुपर्नेमा जोड दिनुभयो । नेपाल सरकारका पूर्वमन्त्री महेश बस्नेतले भक्तपुरमा सबै राजनीतिक दलले विकासमा ऐक्यबद्धता र राजनीतिमा प्रतिस्पर्धा गर्ने गरिएकाले भक्तपुरमा अपेक्षा गरेभन्दा बढी विकास भएको बताउनुभयो । ललितपुर महानगरपालिका प्रमुख तथा उपत्यका नगरपालिका फोरमका अध्यक्ष चिरीबाबु महर्जनले नगरपालिकाको प्रशासनिक भवन अहिले जसरी चिटिक्क देखिएको छ अब सधैँ यसै गरी चिटिक्क देखिने गरी मर्मत सम्भार हुनुपर्नेमा जोड दिनुभयो ।अत्याधुनिक प्रशासनिक भवन सूर्यविनायक नगरपालिकाको अत्याधुनिक सेवा सुविधासहितको प्रशासनिक भवन निर्माण गरेको छ । नगरपालिका–५, स्थित कटुन्जेमा निर्माण भएको उक्त भवन भ्याटबाहेक २० करोड ४१ लाख, ५२ हजार ३३१ रुपियाँ लागतमा निर्माण गरेको छ । कुल ६ रोपनी ११ आना दुई पैसा तीन दाममा फैलिएको भवनमा दुई तला बेसमेन्ट पार्किङ, करिब तीन सय वटा दुईपाङ्ग्रे र दुई सय वटा चारपाङ्ग्रे सवारीसाधन अट्ने गरी पार्किङको व्यवस्था गरिएको नगरपालिकाका प्रमुख बासुदेव थापाले कार्यक्रममा जानकारी गराउनुभयो । त्यस्तै प्रशासनिक भवनमा आठ जना क्षमताको दुई वटा लिफ्टको सुविधा, अपाङ्गमैत्री, बालमैत्री, स्तनपानकक्षसहितको सेवाग्राहीमैत्री प्रशासनिक भवन निर्माण गरिएको छ । कार्यक्रममा प्रधानमन्त्री ओलीले भवन निर्माणमा निरन्तर सक्रियताका साथ प्राविधिक रूपमा साथसहयोग गर्दै आउनुभएका नगरपालिका वरिष्ठ इन्जिनियर जनक न्यौपाने, प्रशासनिक भवनको निर्माण व्यावसायी बाबुरत्न नकर्मीलगायतलाई सम्मान गर्नुभएको थियो । सो अवसरमा नगरपालिकाले आगामी २०८३ जेठ मसान्तसम्ममा बालमैत्री नगर घोषणा गर्ने प्रतिबद्धतासमेत जनाएको छ ।",
      "link": "https://gorkhapatraonline.com/news/140772",
      "image": "https://gorkhapatraonline.com/storage/media/248155/conversions/PM-oli-02--final--original-thumb.jpg"
    },
    {
      "slug": "140770",
      "title": "समाजवादीको बैठक माघ २८ देखि",
      "timestamp": 1738022400000,
      "source": "gp",
      "content": "नेपाल कम्युनिस्ट पार्टी (एकीकृत समाजवादी) ले पार्टी स्थायी कमिटी, पोलिटब्युरो र केन्द्रीय कमिटी बैठक बोलाएको छ ।",
      "longContent": "गोरखापत्र समाचारदाताकाठमाडौँ, माघ १५ गते । नेपाल कम्युनिस्ट पार्टी (एकीकृत समाजवादी) ले पार्टी स्थायी कमिटी, पोलिटब्युरो र केन्द्रीय कमिटी बैठक बोलाएको छ । महासचिव घनश्याम भुसालका अनुसार माघ २८ गते स्थायी कमिटी, २९ गते पोलिटब्युरो र माघ ३० देखि फागुन २ सम्म केन्द्रीय कमिटी बैठक बस्ने निधो भएको जानकारी दिनुभयो । उहाँले बैठकमा पछिल्ला समसामयिक राजनीतिक घटनाक्रम, पार्टीको अवस्था, आगामी रणनीतिबारे छलफल हुने उल्लेख गर्नुभयो । बैठकको एजेन्डाका बारे पार्टीका नेतालाई जानकारी गराइसकिएको उहाँले जानकारी दिनुभयो ।",
      "link": "https://gorkhapatraonline.com/news/140770",
      "image": "https://gorkhapatraonline.com/storage/media/248153/conversions/samajbadi-original-thumb.jpg"
    },
    {
      "slug": "140769",
      "title": "तिलगङ्गा नेत्र विश्वविद्यालय विधेयक, प्रतिवेदन लेख्न निर्देशन",
      "timestamp": 1738022400000,
      "source": "gp",
      "content": "राष्ट्रिय सभाको विधायन व्यवस्थापन समितिले तिलगङ्गा नेत्र विश्वविद्यालय विधेयक, २०८१ को प्रतिवेदन तयार गर्न सचिवालयलाई निर्देशन दिएको छ । शिक्षा, विज्ञान तथा प्रविधि मन्त्रालय र कानुन, न्याय तथा संसदीय मामिला मन्त्रालयले विवादित विषय मिलाउने प्रतिबद्धता जनाएपछि समिति प्रतिवेदन लेख्ने प्रक्रियामा गएको हो ।",
      "longContent": "काठमाडौँ, माघ १५ गते । राष्ट्रिय सभाको विधायन व्यवस्थापन समितिले तिलगङ्गा नेत्र विश्वविद्यालय विधेयक, २०८१ को प्रतिवेदन तयार गर्न सचिवालयलाई निर्देशन दिएको छ । शिक्षा, विज्ञान तथा प्रविधि मन्त्रालय र कानुन, न्याय तथा संसदीय मामिला मन्त्रालयले विवादित विषय मिलाउने प्रतिबद्धता जनाएपछि समिति प्रतिवेदन लेख्ने प्रक्रियामा गएको हो । लामो समयदेखि समितिमा छलफल हुँदै आएको कानुनसँग बाझिएका विधेयकको प्रस्तावित तीन वटा व्यवस्थामा सोमबारको बैठक सहमतिमा पुगेको हो । बैठकमा शिक्षा, विज्ञान तथा प्रविधिमन्त्री विद्या भट्टराईले सम्पत्ति र दायित्व ऐनबमोजिम नेपाल सरकारमा नगई विश्वविद्यालयमा सर्ने, संस्था ऐनबमोजिम दर्ता भएका दुवै संस्था खारेजीका लागि सम्बन्धित मन्त्रालयलाई लेखी पठाउने र उपाध्यक्ष नियुक्तिका लागि विशेषज्ञको संयोजकत्वमा तीन सदस्यीय सिफारिस समिति गठन गर्ने प्रस्ताव प्रस्तुत गर्नुभयो ।मन्त्री भट्टराईको प्रस्तावमा समितिका सदस्यले सहमति जनाएपछि मङ्सिर २४ गतेदेखि सुरु भएको तिलगङ्गा नेत्र विश्वविद्यालय विधेयक, २०८१ माथिको दफावार छलफल टुङ्गिएको हो । समितिको मङ्गलबारको बैठकमा सचिवालयले प्रतिवेदनको मसौदा प्रस्तुत गर्ने छ । समितिका सभापति तुलसाकुमारी दाहालले समितिमा सहमति भएका विषय समावेश गरेर प्रतिवेदन तयार गर्न निर्देशन दिनुभयो । उहाँले भन्नुभयो, “सचिवालयले प्रतिवेदनको मसौदा गर्दा कानुन, न्याय तथा संसदीय मामिला र शिक्षा, विज्ञान तथा प्रविधि मन्त्रालयले समन्वय गर्नु पर्छ ।”तिलगङ्गा नेत्र विश्वविद्यालय विधेयक, २०८१ माथि समितिले १४ वटा बैठकमा दफावार छलफल र कानुनसँग बाझिएका विषयमा विज्ञ तथा सरोकारवालासँग परामर्श गरेको छ । समितिले विधेयकको दफा ६२ र ६३ टुङ्ग्याउन छ वटा बैठक गरेको थियो । बाझिएका विषयमा मात्रै छलफल गर्न बोलाइएको समितिको पाँचौँ बैठकमा समेत मन्त्रालयले संसद्को चासो सम्बोधन हुने प्रस्ताव नल्याएपछि रुष्ट हुनुभएका सदस्य पद्मबहादुर परियारले बैठकमा भन्नुभयो, “कानुनसँग बाझिएका विषयमा एकपछि अर्को बैठक हुँदै आए पनि सरकारले समितिको चासोलाई सम्बोधन गरेको छैन । कहाँबाट के ल्याउनुपर्ने हो, संसद्ले उठाएको चासोलाई सम्बोधन हुने गरी सरकारले पूरा सूचना लिएर आइदिनु प¥यो ।”विधेयकमा कतै उल्लेख नभएको तर बैठकमा तिलगङ्गा होल्डिङ्ग्स प्रालिबारे समितिका सदस्यले उठाएको प्रश्नमा शिक्षा, विज्ञान तथा प्रविधि मन्त्रालयका सचिव दीपक काफ्लेले भन्नुभयो, “होल्डिङ्ग्स सेवाप्रदायक संस्था हो । प्रतिष्ठानबाट छुट्टै नभई आर्थिक कारोबार गर्न सञ्चालन गरिएको कम्पनी हो । विश्वविद्यालय सञ्चालनमा आएपछि संरक्षक परिषद्ले सो कम्पनीबारे निर्णय लिने छ ।”समितिका सदस्यले भने नाफामूलक संस्था तिलगङ्गा होल्डिङ्ग्स विश्वविद्यालयभित्र आउने/नआउने सम्बन्धमा विधेयकमा कुनै व्यवस्था नरहेकोमा शङ्का गर्दै आएका थिए । समितिका सदस्यले आँखा कार्यक्रम विघटन भएको अवस्थामा विधेयकमा प्रस्तावित व्यवस्थाबमोजिम सो संस्थाका सञ्चालकले संरक्षक परिषद्को सदस्य सिफारिस गर्ने विषय उपयुक्त नहुने धारणा राख्दै आएका छन् । विधेयकले जिल्ला प्रशासन कार्यालय काठमाडौँमा दर्ता रहेको आँखा कार्यक्रम र मकवानपुरमा दर्ता रहेको अन्धोपन निवारण समाजलाई विघटन गरी दुवै संस्थाको सम्पत्ति र दायित्व विश्वविद्यालयमा सर्ने व्यवस्था गरेको छ । संस्था दर्ता ऐन, २०३४ को दफा १४ ले संस्था विघटन भएको अवस्थामा सम्पत्ति र दायित्व नेपाल सरकारमा सर्ने व्यवस्था गरेकोमा सांसदले विधेयकको व्यवस्थाले संसद्ले बनाएको अर्को कानुनको अवज्ञा हुने भन्दै असहमति जनाउँदै आएका थिए ।",
      "link": "https://gorkhapatraonline.com/news/140769",
      "image": "https://gorkhapatraonline.com/storage/media/248152/conversions/Bidhayan-samiti-original-thumb.jpg"
    }
  ]
}