{
  "date": "2025-07-19T10:46:23.955Z",
  "news": [
    {
      "slug": "164176",
      "title": "सुक्न थाल्यो रोपो",
      "timestamp": 1752883200000,
      "source": "gp",
      "content": "कञ्चनपुरका अधिकांश क्षेत्रमा रोपेको धान सुक्न थालेको छ । वर्षा नहुँदा रोपेको धान सुक्न थालेपछि कृषक चिन्तित बनेका हुन् ।",
      "longContent": "बेलौरी समाचारदाताकञ्चनपुर, साउन ३ गते । कञ्चनपुरका अधिकांश क्षेत्रमा रोपेको धान सुक्न थालेको छ । वर्षा नहुँदा रोपेको धान सुक्न थालेपछि कृषक चिन्तित बनेका हुन् । कञ्चनपुरको शुक्लाफाँटा, कृष्णपुर, लालझाँडी, वेदकोटमा धान सुक्न थालेको छ । असारमा रोपाइँ गरेका कृषकले पानी नपर्दा धान सुक्न थालेको बताएका छन् । आकासे पानीका भरमा रोपाइँ गरेका शुक्लाफाँटा नगरपालिका–१० का कृषक कमला दमाईंले छ कट्ठामा रोपेको धान एक महिनासम्म पनि पर्याप्त पानी नपर्दा सुक्दै गएको दुःखेसो पोख्नुभयो । धान रोपाइँमा ट्याक्टरको जोताइ, मलखाद गरी नौ हजारभन्दा बढी लगानी खेर गाएको बताउनुभयो । यस्तै सोही ठाउँका भीम दमाईंले आठ कट्ठामा धान रोपेकोमा अहिले सुक्दै गएको दुःखेसो पोख्नुभयो । शुक्लाफाँटा नगरपालिकाका कृषि शााखा प्रमुख करनसिंह बुढाऐरले कृषकले धान रोपेपछि पानी पर्न छोड्दा उँचो स्थानमा धान सुक्न थालेको बताउनुभयो । समयमै पानी नपर्दा धानमा गबारो पनि देखिन थालेको उहाँले बताउनुभयो । नहरको सिँचाइ सुविधा नपुगेका क्षेत्रमा किसानले धान सुक्दै गएको दुःखेसो पोखेका छन् भने नहर पुगेका क्षेत्रमा समेत नहरको पानी लगाउन पालो नपुगेको भन्दै धान उत्पादन घट्नेमा चिन्ता गरेका छन् । यसपालि धान खेतीका लागि आवश्यक पर्ने वर्षा नहुँदा जिल्लाका विभिन्न क्षेत्रमा धान सुक्दै गएको कृषि प्राविधिकले बताएका छन् । केही दिनदेखि कञ्चनपुरमा पर्याप्त वर्षा नभएको महाकाली बेसिन कार्यालयका प्रमुख सञ्जयकुमार शाहले बताउनुभयो । उहाँका अनुसार आगामी आइतबारसम्म कञ्चनपुरमा वर्षा नहुने देखिएको छ । सोमबारदेखि भने केही वर्षा हुने अनुमान गरिएको उहाँले बताउनुभयो । कञ्चनपुरमा कुल खेतीयोग्य जमिन ५९ हजार ६०२ हेक्टर रहेको छ । जिल्लामा ४८ हजार ४९६ हेक्टरमा धान खेती हुँदै आएको छ । जिल्लमा झन्डै १० हजार हेक्टरमा सिँचाइ सुविधा नपुगेको कृषि ज्ञान केन्द्र महेन्द्रनगर कञ्चनपुरका सूचना अधिकारी धर्मबहादुर साउदले बताउनुभयो ।",
      "link": "https://gorkhapatraonline.com/news/164176",
      "image": "https://gorkhapatraonline.com/storage/media/289490/conversions/4455-original-thumb.jpg"
    },
    {
      "slug": "164175",
      "title": "रावा बैङ्कका अध्यक्षद्वारा पदभार ग्रहण",
      "timestamp": 1752883200000,
      "source": "gp",
      "content": "राष्ट्रिय वाणिज्य बैङ्क लिमिटेडको सञ्चालक समितिका नवनियुक्त अध्यक्ष देवकुमार ढकालले पदभार ग्रहण गर्नुभएको छ । साउन २ गते शुक्रबार बसेको सञ्चालक समितिको बैठकले सर्वसम्मत ढकाललाई अध्यक्ष चयन गरेसँगै उहाँले पदभार ग्रहण गर्नुभएको हो ।",
      "longContent": "गोरखापत्र समाचारदाताकाठमाडौँ, साउन ३ गते । राष्ट्रिय वाणिज्य बैङ्क लिमिटेडको सञ्चालक समितिका नवनियुक्त अध्यक्ष देवकुमार ढकालले पदभार ग्रहण गर्नुभएको छ । साउन २ गते शुक्रबार बसेको सञ्चालक समितिको बैठकले सर्वसम्मत ढकाललाई अध्यक्ष चयन गरेसँगै उहाँले पदभार ग्रहण गर्नुभएको हो । पदभार ग्रहणअघि अध्यक्ष ढकालले नेपाल राष्ट्र बैङ्कका गभर्नर डा. विश्वनाथ पौडेलसमक्ष पद तथा गोपनीयताको शपथ लिनुभएको थियो ।ढकालसँग नेपाल राष्ट्र बैङ्कमा ३० वर्षभन्दा बढी समय विभिन्न जिम्मेवारीमा रहेर सेवा गरेको अनुभव छ । पछिल्लो समय राष्ट्र बैङ्कको निर्देशकको जिम्मेवारीमा रहेर कार्य गरेका ढकाल वित्तीय प्रणाली, बैङ्किङ प्रशासन तथा नियमन प्रणाली विषयका जानकार हुनुहुन्छ । नवनियुक्त अध्यक्ष ढकाललाई बैङ्क सञ्चालक समिति सदस्यहरू महेश भट्टराई, लक्ष्मण घिमिरे, प्राडा रामप्रसाद ज्ञवाली, रोमिला ढकाल उप्रेती, डा. सूर्यबहादुर राना, प्रमुख कार्यकारी अधिकृत देवेन्द्ररमण खनाल, बैङ्कका व्यवस्थापन समितिका पदाधिकारीहरू, कम्पनी सचिव प्रमोद अधिकारी एवं प्रमुख कार्यकारी अधिकृतको कार्यालयका सम्पूर्ण कर्मचारीले स्वागत गर्नुभएको थियो । यसैबिच राष्ट्रिय वाणिज्य बैङ्कले ऊर्जा दक्षता उपाय अपनाउने १० उद्योगलाई आर्थिक अनुदान वितरण गरेको छ । उक्त बैङ्कले पहिलो चरणमा ऊर्जा अडिटमार्फत पहिचान गरिएका प्रमुख ऊर्जा बचतका उपाय कार्यान्वयन गरेका १० वटा उद्योगलाई करिब दुई करोड ९० लाख रुपियाँ अनुदान प्रदान गरेको हो । पहिलो चरणको अनुदान वितरणसँगै रिप ग्रिन अनुदान सुविधा औपचारिक रूपमा सुरु भएको हो ।ऊर्जा बचतका उपायबाट दीर्घकालीन रूपमा वार्षिक झन्डै ३६ हजार ७८८ मेगावाट घण्टा ऊर्जा बचत हुने अपेक्षा गरिएको र यसबाट नेपालको जलवायु प्रतिबद्धता तथा दिगो औद्योगिक विकासमा पनि योगदान पु¥याउने बैङ्कले जनाएको छ । यो अनुदान कार्यक्रम नवीकरणीय ऊर्जा तथा ऊर्जा दक्षता कार्यक्रम नेपालमा दिगो ऊर्जामार्फत पुनः प्राप्ति एवं सशक्तीकरण परियोजना अन्तर्गत सञ्चालित छ ।  परियोजना युरोपेली सङ्घ र जर्मन सङ्घीय आर्थिक सहयोग तथा विकास मन्त्रालयको आर्थिक सहयोगमा सञ्चालन भइरहेको छ । कार्यक्रम अन्तर्गत स्थानीय ऊर्जा अडिटरद्वारा सिफारिस गरिएका उपायको कार्यान्वयनका लागि लगानी लागतको आंशिक हिस्सा अनुदानस्वरूप प्रदान गरिन्छ । यो परियोजनाले ऊर्जा दक्षता, मर्यादित श्रम अभ्यास तथा वातावरणीय मापदण्डको पालना सुनिश्चित गर्न प्राथमिकता दिँदै आएको छ । यसबाट नेपालका औद्योगिक क्षेत्रमा सफा तथा दक्ष प्रविधिको प्रयोगलाई प्रवर्धन गर्ने अपेक्षा गरिएको छ । अनुदान प्रदान गर्दै राष्ट्रिय वाणिज्य बैङ्कका प्रमुख कार्यकारी अधिकृत देवेन्द्ररमण खनालले अनुदान व्यवस्थाबाट नेपालमा दिगो औद्योगिक अभ्यासको प्रवर्धनमा महत्वपूर्ण उपलब्धि हुने बताउनुभयो ।",
      "link": "https://gorkhapatraonline.com/news/164175",
      "image": "https://gorkhapatraonline.com/storage/media/289489/conversions/Chairman-Padhvar-Devkimar-Dhakal-original-thumb.jpg"
    },
    {
      "slug": "164173",
      "title": "वैदेशिक रोजगारीमा जानेको सङ्ख्या उच्च रेकर्ड",
      "timestamp": 1752883200000,
      "source": "gp",
      "content": "वैदेशिक रोजगारीमा जाने हालसम्मकै उच्च सङ्ख्या रेकर्ड भएको छ । वैदेशिक रोजगार विभागका अनुसार आर्थिक वर्ष २०८१/८२ मा आठ लाख ३९ हजार २७० जनाले श्रम स्वीकृति लिएको नयाँ रेकर्ड बनेको हो ।",
      "longContent": "गोरखापत्र समाचारदाता काठमाडौँ, साउन ३ गते । वैदेशिक रोजगारीमा जाने हालसम्मकै उच्च सङ्ख्या रेकर्ड भएको छ । वैदेशिक रोजगार विभागका अनुसार आर्थिक वर्ष २०८१/८२ मा आठ लाख ३९ हजार २७० जनाले श्रम स्वीकृति लिएको नयाँ रेकर्ड बनेको हो । विभागले शुक्रबार पत्रकार सम्मेलनमार्फत गत आवमा आठ लाख ३९ हजार २७० जनाले श्रम स्वीकृति लिएकोमा सात लाख ४४ हजार ८११ पुरुष र ९४ हजार ४५५ महिलाले श्रम स्वीकृति लिएको जानकारी गराएको हो । विभागका महानिर्देशक कमलप्रसाद भट्टराईले गत आवमा श्रम स्वीकृति लिएर वैदेशिक रोजगारीमा जानेमध्ये नयाँ श्रम स्वीकृति लिने ६० प्रतिशत र पुनः श्रम स्वीकृति लिने ४० प्रतिशत रहेको जानकारी दिनुभयो । उहाँका अनुसार श्रम स्वीकृति लिएकामा संस्थागत (वैदेशिक रोजगारी व्यवसायी कम्पनी) लिने तीन लाख ५९ हजार ६७५, पुनः श्रम स्वीकृति लिने तीन लाख ३३ हजार ३०९, व्यक्तिगत नयाँ श्रम स्वीकृति लिने एक लाख ३३ हजार ६२७ र जिटुजी भएका देश दक्षिण कोरिया, इजरायल र बेलायतमा १२ हजार ६५३ जना छन् । नेपाली श्रमिकका १० प्रमुख श्रम गन्तव्य देशमा क्रमशः संयुक्त अरब इमिरेट्स (युएई), साउदी अरब, कतार, कुवेत, मलेसिया, रोमानिया, जापान, दक्षिण कोरिया, क्रोएसिया, बहराइन रहेका छन् । गएको आवमा प्रतिमहिना औसतमा ६९ हजार ९३९ र प्रतिदिन दुई हजार तीन सय जनाले स्वीकृति लिएको देखिएको छ । विभागका अनुसार गत वर्ष सबैभन्दा बढी संयुक्त अबर इमिरेट्स (युएई) मा र साउदी अरब, कतार, कुवेत, ओमान, दक्षिण कोरिया, जापान र मलेसिया, बहराइनलगायत युरोप गरी ६९ देशमा संस्थागत र व्यक्तिगत रूपमा श्रम स्वीकृति लिएर गएका छन् । गत आवको मङ्सिरमा सबैभन्दा बढीले वैदेशिक रोजगारीका लागि श्रम स्वीकृति लिएका थिए । पछिल्लो पाँच वर्षमा ३५ लाख १६ हजार ९६५ जनाले वैदेशिक रोजगारीमा जान श्रम स्वीकृति लिएकोमा सबैभन्दा धेरै गत आव २०८१/८२ मा आठ लाख ३९ हजारभन्दा बढीले श्रम स्वीकृति लिएको महानिर्देशक भट्टराईले जानकारी दिनुभयो । सो अवधिमा श्रम स्वीकृति लिएकामध्ये ३१ लाख ८१ हजार १९१ पुरुष र तीन लाख ३५ हजार ७७४ महिला छन् । दुई मिनेटमा श्रम स्वीकृतिपत्रकार सम्मेलनमा एक/डेढ महिनायता निवेदन आएको दुई मिनेटभित्र श्रम स्वीकृति दिइएको जानकारी दिइयो । महानिर्देशक भट्टराईले भन्नुभयो, “स्वीकृतिका लागि आवश्यक पर्ने सबै कागजात पूर्ण भएको खण्डमा निवेदन आएको दुई मिनेटभित्रै श्रम स्वीकृति दिन्छौँ ।” दुई महिनाअगाडि निवेदन दिएको एक सातामा मात्रै श्रम स्वीकृति दिने गरेकामा अहिले विभागको काममा व्यापक सुधार गरी दुई मिनेटभित्र दिन सफल भएको उहाँले दाबी गर्नुभयो । यस्तै विभागलाई पछिल्ला दिनमा बिचौलियामुक्त गरिएको पनि जानकारी दिइयो ।महानिर्देशक भट्टराईले सेवाग्राहीको सहयोगका लागि भन्दै बिचका व्यक्तिले श्रम स्वीकृति लिएर आउनेलाई प्रवेशद्वारबाट विभागले रोक्न सफल भएको दाबी गर्नुभयो ।",
      "link": "https://gorkhapatraonline.com/news/164173",
      "image": "https://gorkhapatraonline.com/storage/media/289486/conversions/baidesik-rojgar-original-thumb.jpg"
    },
    {
      "slug": "164171",
      "title": "निर्यात बढ्यो लक्ष्य भेटिएन",
      "timestamp": 1752883200000,
      "source": "gp",
      "content": "मकवानपुर जिल्लाबाट भारत तथा तेस्रो मुलुकमा हुँदै आएको निर्यात व्यापारमा वृद्धि भएको छ । आर्थिक वर्ष २०८०/८१ को अनुपातमा गत आव २०८१/८२ मा निर्यातमा वृद्धि भएको हो ।",
      "longContent": "मकवानपुर समाचारदातामकवानपुर, साउन ३ गते । मकवानपुर जिल्लाबाट भारत तथा तेस्रो मुलुकमा हुँदै आएको निर्यात व्यापारमा वृद्धि भएको छ । आर्थिक वर्ष २०८०/८१ को अनुपातमा गत आव २०८१/८२ मा निर्यातमा वृद्धि भएको हो । गत आवमा मकवानपुरबाट निर्यातमूलक उद्योग र व्यावसायिक प्रतिष्ठानले गरी ४० करोड ४२ लाख ८२ लाख ७९ हजार ९४३ रुपियाँ बराबरको निर्यात गरेको उत्पत्तिको प्रमाणपत्र जारी गर्दै आएको मकवानपुर उद्योग वाणिज्य सङ्घ (मउवासङ्घ) ले जनाएको छ । आव २०८०/८१ मा ३५ करोड ४५ लाख ७४ हजार छ सय रुपियाँ बराबरको निर्यात भएको थियो । मउवासङ्घका अनुसार गत आवमा भएको निर्यात आव २०७८/७९ मा भन्दा कम हो ।आव २०७८/७९ को तुलनामा आव २०८०/८१ मा मकवानपुर जिल्लाबाट भएको निर्यात व्यापारमा गिरावट आएको थियो । मउवासङ्घका वरिष्ठ उपाध्यक्ष दीपक उप्रेतीले निर्यातजन्य उद्योगलाई प्रोत्साहित गर्ने सरकारको नीतिको अभावमा निर्यात व्यापार अपेक्षा अनुसार नबढेको बताउनुभयो । उहाँले लगानीमैत्री वातावरण बनाएर निर्यात व्यापार वृद्धि गर्न निर्यातजन्य उद्योगलाई सरकारले थप सुविधा दिनुपर्नेमा जोड दिनुभयो । आव २०७९/८० मा मकवानपुर जिल्लाका निर्यातमूलक उद्योग र व्यावसायिक प्रतिष्ठानले एक अर्ब १५ करोड २१ लाख ६० हजार ५६६ रुपियाँ बराबरको निर्यात गरेका थिए । मउवासङ्घका अनुसार आव २०७८/७९ मा यस जिल्लाबाट उद्योग र व्यावसायिक प्रतिष्ठानले गरी एक अर्ब ५५ करोड ५६ लाख ८० हजार १२९ रुपियाँ बराबरको निर्यात गरेका थिए । निर्यातजन्य दुई उद्योग थपिएगत आवमा मकवानपुरबाट थप दुई उद्योगले निर्यात गरेका छन् । आव २०८०/८१ मा छ वटा उद्योगले निर्यात गरेमा गत आवमा आठ वटा उद्योगले आफ्नो उत्पादन निर्यात गरेका हुन् । बहुराष्ट्रिय कम्पनी युनिलिभर नेपाल लिमिटेड र सिद्धिश्री इन्डस्ट्रिज प्रालिले आफ्नो उत्पादन निर्यात गरेका हुन् । युनिलिभर नेपाल लिमिटेडले लामो समयको अन्तरालपछि आफ्नो उत्पादन भारत निकासी गरेको हो । बिर्को निर्यात गर्दै आएको प्याक्ट ग्रुप क्लोजर सिस्टम इन्टरनेसनल (नेपाल) प्रालिको यस जिल्लाबाट हुने निर्यातमा ठुलो हिस्सा रहेको छ । भारतसहित तेस्रो मुलुक फिजी र अस्ट्रेलियामा निर्यात गर्दै आएको उक्त उद्योगले गत आवमा ३२ करोड ५४ लाख एक हजार ७१५ रुपियाँ बराबरको निकासी गरेको सङ्घले जनाएको छ । प्याक्ट ग्रुप क्लोजरपछि नेपाल इकरात इन्जिनियरिङ कम्पनी प्रालि र इभान्स लाइफ साइन्सेस प्रालिको निर्यात व्यापारमा बढी योगदान रहेको छ । नेपाल इकरातले ट्रान्सफर्मर र इभान्स लाइफ साइन्सेसले लोठ सल्लाको पाउडर निकासी गर्दै आएको छ ।अघिल्लो आवमा पफ भारत निर्यात गरेको खजुरीको नेपाल प्रालिले गत आवमा निकासी गरेन । भारत, अस्ट्रेलिया, फिजी, बङ्गलादेश, भुटान र संयुक्त अरब इमिरेट्समा गत आवमा निकासी भए पनि सबैभन्दा बढी भारततर्फ निर्यात भएको सङ्घको तथ्याङ्क छ । आव २०७८/७९ मा एक व्यापारिक प्रतिष्ठान र चार वटा उद्योगले भारत र तेस्रो मुलुकमा खाद्य पदार्थसहित औद्योगिक उत्पादन निर्यात गरेका थिए । सङ्घले सिराहा जिल्लामा रहेको आफ्नो उत्पादन भारत निकासी गर्ने हिमालयन कत्था उद्योग प्रालिका लागि समेत उत्पत्तिको प्रमाणपत्र जारी गर्दै आएको जनाएको छ ।",
      "link": "https://gorkhapatraonline.com/news/164171",
      "image": "https://gorkhapatraonline.com/storage/media/289484/conversions/Hetauda-Industriyal-Area-(3)(1)-original-thumb.jpg"
    },
    {
      "slug": "164152",
      "title": "मुन्धुम स्थलमा आयोजना निर्माण गरेको भन्दै माथिल्लो तमोर निर्माण रोक्न माग",
      "timestamp": 1752796800000,
      "source": "gp",
      "content": "ताप्लेजुङस्थित माथिल्लो तमोर जलविद्युत आयोजना निर्माण स्थलमा स्थानीयले प्रदर्शन गरेका छन् । निर्माणाधीन आयोजनाको काम रोक्नुपर्ने माग गर्दै आयोजना प्रभावित क्षेत्रका बासिन्दाले शुक्रवार प्रदर्शन गरेका हुन् ।",
      "longContent": "चन्द्र पन्दाकताप्लेजुङ, साउन २ गते । ताप्लेजुङस्थित माथिल्लो तमोर जलविद्युत आयोजना निर्माण स्थलमा स्थानीयले प्रदर्शन गरेका छन् । निर्माणाधीन आयोजनाको काम रोक्नुपर्ने माग गर्दै आयोजना प्रभावित क्षेत्रका बासिन्दाले शुक्रवार प्रदर्शन गरेका हुन् । याक्थुङ (लिम्बू) समुदायको मुन्धुम स्थलमा जबरजस्ती आयोजना निर्माण गर्न सुरु गरिएकोभन्दै प्रभावित क्षेत्रका बासिन्दाले विरोध गर्दै आएका छन् । आयोजना प्रभावित क्षेत्रका बासिन्दाले अपर तमोर हाइड्रोपावर प्रभावित सङ्घर्ष समिति नै गठन गरेर सुरुदेखि नै विरोध गर्दै आएका हुन् । सङ्घीय सरकारसहित विभिन्न निकायमा ज्ञापन पत्र र ध्यानाकर्षण पत्रमार्फत जलविद्युत आयोजनाको काम रोक्नुपर्ने माग आएको सङ्घर्ष समितिले जनाएको छ ।मुन्धुम स्थलको अस्तित्वमाथि क्षति हुने भएकाले विभिन्न ज्ञापन पत्र, ध्यानाकर्षण पत्र लगायतका माध्यममार्फत आयोजनाको काम रोक्न अनुरोधसहित माग गर्दा पनि काम नरोकिएकाले आन्दोलनमै उत्रन बाध्य भएको सङ्घर्ष समितिका श्री लिङ्खिमले बताउनुभयो । शुक्रवार भएको आयोजनाको विरोध प्रदर्शनपछि कोणसभालाई सम्बोधन गर्नुहुँदै लिङ्खिमले शुक्रवारसमेत पाँच पटकसम्म निर्माण स्थलमै आयोजनाको विरोधमा प्रदर्शन गरिएको बताउनुभयो ।उहाँले अब पनि निर्माणको कामलाई निरन्तरता दिएमा हालसम्म भई रहेको शान्तिपूर्ण आन्दोलनको स्वरूप परिवर्तन हुने चेतावनी दिनुभयो । स्वरूप परिवर्तनपछि हुने आन्दोलनबाट कुनै क्षति हुन पुगेमा सरकार र सम्बन्धित पक्षले बेहोर्नुपर्ने उहाँको भनाइ छ । यस्तै सङ्घर्ष समितिका संयोजक बिरबल लिङ्खिमले पनि आयोजनाको काम नरोकिएसम्म आन्दोलन जारी रहने बताउनुभयो ।याक्थुङ समुदायको मुन्धुम क्षेत्र तथा स्थल भएकाले आयोजना निर्माण गर्न नहुने अडानसहित प्रभावित क्षेत्रका बासिन्दा आन्दोलित हुँदै आएको लिङ्खिमको भनाइ छ । मुन्धुम स्थलको अतिक्रमण गरी जलविद्युत आयोजना निर्माण गर्दा मौलिक सभ्यता र संस्कृति मासिने भएकाले मुन्धुम स्थलको संरक्षण गर्न आफूहरू लागिपरेको उहाँले बताउनुभयो । जिल्लाको फक्ताङ्लुङ गाउँपालिका भई बग्ने तमोर नदीबाट तमोर इनर्जी प्रालिले २८५ मेगावाट क्षमताको विद्युत उत्पादन गर्ने गरी निर्माणको काम सुरु गरिएको हो । यता शुक्रवार आयोजना प्रभावित क्षेत्रका बासिन्दाले गरेको विरोध प्रदर्शनमा सुरक्षाका लागि नेपाल प्रहरी र सशस्त्र प्रहरी परिचालित भएका थिए ।",
      "link": "https://gorkhapatraonline.com/news/164152",
      "image": "https://gorkhapatraonline.com/storage/media/289461/conversions/sdfhsfgn-original-thumb.jpg"
    },
    {
      "slug": "164150",
      "title": "नवलपुरबाट ३० अर्ब ६९ करोड राजस्व संकलन",
      "timestamp": 1752796800000,
      "source": "gp",
      "content": "नवलपुरबाट आर्थिक वर्ष २०८१–८२ मा ३० अर्बभन्दा बढी राजस्व संकलन भएको छ । कोष तथा लेखा नियन्त्रक कार्यालयका अनुसार आर्थिक वर्ष २०८१–८२ मा संघीय तथा प्रदेश सरकारलाई हस्तान्तरण हुने ३० अर्ब ६९ करोड ६६ हजार ५६ लाख ६३८ रुपियाँ राजस्व संकलन भएको हो ।",
      "longContent": "बोमलाल गिरी नवलपुर, साउन २ गते । नवलपुरबाट आर्थिक वर्ष २०८१–८२ मा ३० अर्बभन्दा बढी राजस्व संकलन भएको छ । कोष तथा लेखा नियन्त्रक कार्यालयका अनुसार आर्थिक वर्ष २०८१–८२ मा संघीय तथा प्रदेश सरकारलाई हस्तान्तरण हुने ३० अर्ब ६९ करोड ६६ हजार ५६ लाख ६३८ रुपियाँ राजस्व संकलन भएको हो ।कार्यालयको कोष नियन्त्रक जीतनारायण महतोका अनुसार गत आव २०८१–८२ मा संघतर्फ ३० अर्ब ११ करोड ७७ लाख ५८२ रुपियाँ राजस्व संकलन भएको छ । संघतर्फ सबैभन्दा धेरै राजस्व आन्तरिक राजस्व कार्यालय कावासोतीले संकलन गरेको छ । यो कार्यालयले २९ अर्ब ९५ करोड ३९ लाख ७ हजार ५४१ रुपियाँ संकलन गरेको छ ।त्यसैगरी नवलपुरबाट प्रदेश सरकारलाई हस्तान्तरण हुने राजस्व ५७ करोड ८९ लाख ५६ हजार ५५ रुपियाँ संकलन भएको कोष नियन्त्रक महतोले जानकारी दिनुभयो । महतोका अनुसार गत आवमा प्रदेश सरकारलाई हस्तान्तरण हुने राजस्वमध्ये सबैभन्दा धेरै यातायात व्यवस्था कार्यालयले संकलन गरेको हो । यो कार्यालयले गत आव २०८१–८२ मा २८ करोड ४५ लाख ८७ हजार ९८ रुपियाँ राजस्व संकलन गरेको छ ।",
      "link": "https://gorkhapatraonline.com/news/164150",
      "image": "https://gorkhapatraonline.com/storage/media/289458/conversions/kosh1-original-thumb.jpg"
    },
    {
      "slug": "164139",
      "title": "बर्दियाका आठ पालिकामा ग्रामीण विकास परियोजना कार्यान्वयन हुने",
      "timestamp": 1752796800000,
      "source": "gp",
      "content": "नेपाल सरकार र कोरियाली सरकारबीच बर्दिया जिल्लामा समावेशी ग्रामीण विकास परियोजना (आइआरडिपी) कार्यान्वयनका लागि सम्झौतापत्र (एमओयु) मा हस्ताक्षर भएको छ ।",
      "longContent": "काठमाडौँ, साउन २ गते । नेपाल सरकार र कोरियाली सरकारबीच बर्दिया जिल्लामा समावेशी ग्रामीण विकास परियोजना (आइआरडिपी) कार्यान्वयनका लागि सम्झौतापत्र (एमओयु) मा हस्ताक्षर भएको छ । अर्थ मन्त्रालयमा शुक्रबार एक औपचारिक कार्यक्रमबीच मन्त्रालयका सचिव घनश्याम उपाध्याय र नेपालका लागि कोरियाली राजदूत पार्क तई यङले उक्त सम्झौतापत्रमा हस्ताक्षर गर्नुभएको हो । यो परियोजनाका लागि कोरिया अन्तरराष्ट्रिय सहयोग नियोग (कोइका) मार्फत कोरियाली सरकारले ८० लाख अमेरिकी डलर (रु १.०९ अर्ब)  बराबरको सहयोग उपलब्ध गराउने भएको हो । परियोजना सन् २०२९ को डिसेम्बरसम्म सञ्चालन हुनेछ र बर्दिया जिल्लाका आठ स्थानीय तहमा कार्यान्वयन हुनेछ । गेरुवा गाउँपालिका, बढैयाताल गाउँपालिका, राजापुर नगरपालिका, बारबर्दिया नगरपालिका, मधुवन नगरपालिका, गुलरिया नगरपालिका, बाँसगढी नगरपालिका र ठाकुरबाबा नगरपालिकामा कार्यान्वयन हुने यो परियोजनाको उद्देश्य कृषि उत्पादनमा वृद्धि, मूल्य शृङ्खला निर्माण, सडक तथा पूर्वाधार स्तरोन्नति, बजार पहुँच स्थापना, उद्यमशीलता विकास र रोजगारी सिर्जनामार्फत ग्रामीण समुदायलाई सहयोग गर्नु रहेको छ । परियोजना कार्यान्वयनका लागि सङ्घीय मामिला तथा सामान्य प्रशासन मन्त्रालयले नीतिगत समन्वय तथा मार्गनिर्देशनको भूमिका निर्वाह गर्ने छ भने स्थानीय तह स्तरमा बर्दियाका ती आठ पालिकाले कार्यान्वयन निकायका रूपमा काम गर्नेछन् ।सम्झौतापत्रमा हस्ताक्षर गर्दै कोरियाली राजदूत पार्क तई यङले यो परियोजना जनमुखी, समावेशी र दिगो विकासमा केन्द्रित रहेको बताउनुभयो । उहाँले परियोजनाले वातावरणीय सन्तुलन कायम गर्दै स्थानीय समुदायका लागि दीर्घकालीन अवसर सिर्जना गर्ने उल्लेख गर्नुभयो । “कोरियाली सरकारले यो परियोजनामार्फत नेपालको समावेशी र दिगो विकासप्रति प्रतिबद्धता व्यक्त गरेको छ । यो परियोजनाले ती स्थानीय तहलाई दीर्घकालीन आर्थिक अवसर सिर्जना र वातावरणीय प्रभाव न्यूनीकरणका लागि भूमिका खेल्नेछ”, उहाँले भन्नुभयो । कार्यक्रममा अर्थ सचिव घनश्याम उपाध्यायले कोरियाली सहयोगमा सञ्चालन हुने परियोजनाले स्थानीय सरकार तथा समुदायको सशक्तिकरण गर्न र नेपाल सरकारको नीतिअनुसार समावेशी तथा आर्थिक रुपमा बलियो समाज निर्माण गर्न मद्दत गर्ने विश्वास व्यक्त गर्नुभयो । “स्थानीय तहलाई अधिकारसम्पन्न बनाउने, उनीहरुको कार्यक्षमता विस्तार गर्ने र स्थानीय उत्पादन बढाई बजारसँग जोड्नका लागि यसले भूमिका खेल्नेछ । त्यस्तै, विकेन्द्रित शासन प्रणालीबाट कसरी लाभ लिन सकिन्छ भन्ने नमूना परियोजनाका रुपमा यसलाई कार्यान्वयन गर्न सकिनेमा आशावादी भएको उहाँले बताउनुभयो ।त्यस्तै, कोइकाको नेपालका लागि निर्देशक मुहुन्ग कोङले स्थानीय तह तथा अन्य सरोकारवालाको सहकार्यमा परियोजनाबाट सकारात्मक तथा परिणाममुखी उपलब्धि हासिल हुनेमा आशावादी रहेको बताउनुभयो । कोइकाले विगतमा पनि नेपालमा कृषि, स्वास्थ्य, प्राविधिक तालिम, ग्रामीण पूर्वाधार तथा सूचना प्रविधिलगायतका क्षेत्रमा महत्वपूर्ण सहयोग प्रदान गर्दै आएको छ । रासस",
      "link": "https://gorkhapatraonline.com/news/164139",
      "image": "https://gorkhapatraonline.com/storage/media/289469/conversions/Koriya-original-thumb.jpg"
    },
    {
      "slug": "164107",
      "title": "सरकारको आय-व्यय : बजेट खर्च १५ खर्ब २३ अर्ब, आम्दानी १२ खर्ब १९ अर्ब",
      "timestamp": 1752796800000,
      "source": "gp",
      "content": "गत आर्थिक वर्ष २०८१/८२ मा सरकारको आम्दानी र खर्च दुवै कमजोर देखिएको छ । महालेखा नियन्त्रक कार्यालयको तथ्याङ्क अनुसार वार्षिक लक्ष्यको तुलनामा सरकारको आय ८२ र व्यय ८१ प्रतिशतमा खुम्चिएको हो ।",
      "longContent": "काठमाडौं, साउन २ गते । गत आर्थिक वर्ष २०८१/८२ मा सरकारको आम्दानी र खर्च दुवै कमजोर देखिएको छ । महालेखा नियन्त्रक कार्यालयको तथ्याङ्क अनुसार वार्षिक लक्ष्यको तुलनामा सरकारको आय ८२ र व्यय ८१ प्रतिशतमा खुम्चिएको हो ।गत आवका लागि सरकारले रू १८ खर्ब ६० अर्ब ३० करोड ३० लाखको बजेट ल्याएको थियो । असार समान्तसम्ममा रू १५ खर्ब २३ अर्ब १० करोड ६८ लाख खर्च भएको छ । जुन वार्षिक लक्ष्यको ८१ दशमलव ८७ प्रतिशत बराबर हो ।चालु शीर्षकमा गत आवका लागि रू ११ खर्ब ४० अर्ब ६६ करोड ४५ लाख विनियोजन भएकोमा ८५ दशमलव ९५ प्रतिशत अर्थात् रू नौ खर्ब ८० अर्ब २८ करोड २१ लाख खर्च भएको छ । त्यस्तै, पुँजीगत शीर्षकमा रू तीन खर्ब ५२ अर्ब ३५ करोड ४० लाख विनियोजन भएकोमा ६३ दशमलव दुई प्रतिशत अर्थात् रू दुई खर्ब २२ अर्ब ६८ करोड २३ लाख खर्च भएको छ । वित्तीय व्यवस्थापन शीर्षकमा रू तीन खर्ब ६७ अर्ब २८ करोड ४५ लाख विनियोजन भएकोमा ८७ दशमलव १४ प्रतिशत अर्थात् रू तीन खर्ब २० अर्ब चार करोड २४ लाख बराबर खर्च भएको महालेखा नियन्त्रक कार्यालयले जनाएको छ ।सरकारको आम्दानी पनि लक्ष्यभन्दा निकै कम छ । गत आवका लागि रू १४ खर्ब ७१ अर्ब ६२ करोड ९५ लाख प्राप्ति हुने लक्ष्य राखेको सरकारले ८२ दशमलव ८८ प्रतिशत अर्थात् रू १२ खर्ब १९ अर्ब ७१ करोड ८६ लाख बराबर मात्रै असुली गरेको छ । यसरी सरकारको आम्दानी र खर्चको अवस्था तुलना गर्दा आयभन्दा रू तीन खर्ब तीन अर्ब ३८ करोड बढी व्यय भएको छ ।राजस्व सङ्कलनतर्फ गत आवका लागि राखिएको रू १४ खर्ब १९ अर्ब ३० करोड ३० लाख बराबरको लक्ष्यमा ८३ दशमलव ०६ प्रतिशत मात्रै प्रगति भएको छ । सरकारले रू ११ खर्ब ७८ अर्ब ८२ करोड बराबर मात्रै राजस्व उठाउन सकेको हो । जसमध्ये कर राजस्व वार्षिक लक्ष्यको ८१ दशमलव ७५ प्रतिशत अर्थात् रू १० खर्ब ४९ अर्ब ८७ करोड ५४ लाख र गैरकर राजस्व ९५ दशमलव ४५ प्रतिशत अर्थात् रू एक खर्ब २८ अर्ब ९४ करोड बराबर मात्रै सङ्कलन भएको महालेखा नियन्त्रक कार्यालयको तथ्याङ्कबाट देखिन्छ ।त्यस्तै, वैदेशिक अनुदान प्राप्तिमा ४४ दशमलव ९७ प्रतिशत मात्रै प्रगति देखिएको छ । गत आवका लागि रू ५२ अर्ब ३२ करोड ६५ लाख वैदेशिक अनुदान लिने लक्ष्य राखेको सरकारले लक्ष्यको आधा भन्दा कम अर्थात् रू २३ अर्ब ५२ करोड ८७ लाख बराबर मात्रै उठाउन सकेको हो ।यसरी आय-व्ययको अवस्था हेर्दा सरकारले दुई पटक लक्ष्य संशोधन गर्दा पनि हासिल गर्न नसकेको देखिएको छ । मध्यावधि समीक्षामार्फत गत माघमा पहिलोपटक र चालु आर्थिक वर्ष २०८२र८३ को बजेट ल्याउँदै गर्दा गत जेठमा सरकारले दोस्रोपटक आय-व्ययको अनुमान घटाएको थियो । सरकारको गत जेठको अनुमानअनुसार गत आवमा सुरुवाती वार्षिक विनियोजनको ८९ दशमलव चार प्रतिशत अर्थात् १६ खर्ब ६२ अर्ब ३७ करोड बजेट खर्च हुने ठानिएको थियो । जबकि वास्तविक खर्च डेढ महिना अगाडिको लक्ष्यभन्दा करिब रू एक खर्ब ४० खर्बले खुम्चिएको छ ।सुरुवाती विनियोजनको अनुपातमा चालु खर्चतर्फ ८८ दशमलव पाँच, पुँजीगततर्फ ८४ दशमलव चार र वित्तीय व्यवस्थातर्फ ९७ दशमलव छ प्रतिशत रहने संशोधित अनुमान सरकारको गत जेठमा गरेको थियो । त्यस्तै, राजस्व परिचालन रू १२ खर्ब ६७ अर्ब ३९ करोड रहने दोस्रोपटकको अनुमान थियो । रासस",
      "link": "https://gorkhapatraonline.com/news/164107",
      "image": "https://gorkhapatraonline.com/storage/media/289363/conversions/paudel1-original-thumb.jpg"
    },
    {
      "slug": "164091",
      "title": "रोकियो भूमिगत विद्युतीकरणको काम",
      "timestamp": 1752796800000,
      "source": "gp",
      "content": "भरतपुर महानगरपालिकाको मुख्य क्षेत्रमा निर्माणाधीन भूमिगत विद्युतीकरणको काम बर्सातको समयमा रोकिएको छ । भूमिगत काम गर्न बर्सातमा समस्या भएको र सडक डिभिजन कार्यालयले सडक तथा पेटी खन्न नदिएपछि काम रोक्नु परेको हो ।",
      "longContent": "चितवन समाचारदाताचितवन, साउन २ गते । भरतपुर महानगरपालिकाको मुख्य क्षेत्रमा निर्माणाधीन भूमिगत विद्युतीकरणको काम बर्सातको समयमा रोकिएको छ । भूमिगत काम गर्न बर्सातमा समस्या भएको र सडक डिभिजन कार्यालयले सडक तथा पेटी खन्न नदिएपछि काम रोक्नु परेको हो । नेपाल विद्युत् प्राधिकरणको पोखरा–भरतपुर वितरण प्रणाली सुदृढीकरण आयोजनाका प्रमुख आनन्द सुवेदीले तीन महिनाका लागि काम रोकिएको जानकारी दिनुभयो । “असार, साउन र भदौ महिनामा भूमिगत काम गर्न नमिलेका कारण अहिले रोकेका छौँ,” उहाँले भन्नुभयो, “वर्षा कम भएपछि पुनः कामलाई अगाडि बढाउने छौँ ।” कार्यालयले मुख्य काम पाइप गाड्ने, पाइप हाल्ने, खाल्डो खन्नेलगायतका काम रोकेको हो । पाइप गाडिसकिएका ठाउँमा केबुल जोड्ने, पोल गाड्नेलगायतका काम भने भइरहेको छ । सडक विभागले बर्सातभरि  खाल्टाखुल्टी खन्दा सडकको गुणस्तर बिग्रने भएकाले भूमिगत विद्युतीकरणको काम गर्न रोकेको छ । सडकछेउमा खाल्डो खन्दा सडकमा पानी पस्ने र भासिने जस्ता समस्या हुने भएकाले खन्ने काम बन्द गरेको कार्यालयले जनाएको छ ।भूमिगत विद्युत्को कामको प्रगति अहिलेसम्म ७५ प्रतिशत रहेको छ । निर्माण कम्पनीले सामग्री ल्याउन ढिला गरेका कारण निर्माण सुस्त भएको उहाँले बताउनुभयो । अहिलेसम्म भरतपुरमा भूमिगत विद्युतीकरणको काम ७५ प्रतिशत सकिएको छ । पूर्व–पश्चिम राजमार्ग अन्तर्गत पुलचोकबाट केन्द्रीय बस टर्मिलनसम्मको सडकमा भूमिगत गर्ने काम सम्पन्न भएको छ । बाइपास सडकमा आँपटारीबाट केन्द्रीय बस टर्मिलनसम्मको सडकमा एकतर्फी भूमिगतको काम सकिएको छ । आयोजना प्रमुख सुवेदीले भन्नुभयो, “फाउन्डेसन राख्ने काम सकिएको छ । केही ठाउँमा मुख्य लाइन जडान बाँकी रहेको छ ।” ३३ केभी जडानको काम सकिएको छ भने ११ केभी र ४०० भोल्टको केबुल राख्ने काम जारी छ ।वर्षा सकिएपछि सडकको दायाँबायाँ खनेर काम गर्ने उहाँले बताउनुभयो । भरतपुर महानगरको पुलचोकदेखि हाकिमचोक, बसपार्क हुँदै गोन्द्राङसम्म, बसपार्कदेखि आँपटारीसम्मको बाइसपास सडक खण्डमा यो परियोजना सञ्चालनमा रहेको छ । त्यस्तै गरी आँपटारीदेखि पुलचोकसम्मको मुख्य राजमार्गको दायाँबायाँ क्षेत्रमा योजनाले काम गर्दै आएको छ । भरतपुर महानगरभित्र विद्युतीय तार भूमिगत गर्न एक अर्ब २० करोड रुपियाँमा ठेक्का लागेको छ । पोखरामा भने एक अर्ब ३० करोड रुपियाँमा काम भइरहेको उहाँले बताउनुभयो । निर्माणको ठेक्का भारतको टाटा प्रोजेक्ट लिमिटेडले लिएर विद्युतीय तार भूमिगत गर्ने काम गरिरहेको छ । ठेक्का सम्झौता अनुसार पहिलो चरणको समय विसं २०८० माघ ६ गते सकिएको थियो । निर्माणको काम नसकिएपछि आठ महिनाका लागि समय थप गरी काम अघि बढाइएको हो । थपिएको समयमा काम नभएपछि फेरि म्याद थप गर्दै निर्माणको काम अगाडि बढाइने प्रमुख सुवेदीले बताउनुभयो । एसियाली विकास बैङ्कको सहयोगमा प्राधिकरणले यो आयोजना अघि बढाएको हो ।",
      "link": "https://gorkhapatraonline.com/news/164091",
      "image": "https://gorkhapatraonline.com/storage/media/289324/conversions/Bhumigat-tar-original-thumb.jpg"
    },
    {
      "slug": "164085",
      "title": "महानगरपालिकाको आयमा छैन सुधार",
      "timestamp": 1752796800000,
      "source": "gp",
      "content": "विराटनगर महानगरपालिकाले गत आर्थिक वर्ष २०८१/८२ मा ६२ करोड ७६ लाख रुपियाँ आम्दानी गरेको छ । गत वर्षका लागि एक अर्ब १० करोड ८६ लाख रुपियाँ आम्दानी गर्ने लक्ष्य राखिएको थियो ।",
      "longContent": "नवराज कट्टेल विराटनगर, साउन २ गते । विराटनगर महानगरपालिकाले गत आर्थिक वर्ष २०८१/८२ मा ६२ करोड ७६ लाख रुपियाँ आम्दानी गरेको छ । गत वर्षका लागि एक अर्ब १० करोड ८६ लाख रुपियाँ आम्दानी गर्ने लक्ष्य राखिएको थियो । अघिल्लो आव २०८०/८१ को तुलनामा यो एक करोड ७६ लाख बढी हो । आन्तरिक आयमा गुणात्मक सुधार गर्न नसकेको महानगरपालिकामा  सङ्घ तथा प्रदेश सरकारको अनुदान घट्दा यथार्थ आयको मूल्याङ्कन कमजोर देखिएको छ । जसको असर बजेट कार्यान्वयनमा परेको हो । बजेट र उपलब्धीबिच देखिएको असन्तुलनले अनुमानित आयव्ययमा समेत प्रश्न उठेको छ । महानगरपालिकाले गत आव २०८१/८२ का लागि तीन अर्ब ४९ करोड ९८ को अनुमानित आयव्यय प्रस्तुत गरेको थियो तर आवको अन्त्यसम्ममा एक अर्ब २५ करोड रुपियाँ बढी असन्तुलन देखिएको छ । विराटनगर महानगरपालिकाले गत आव ६४.४५ प्रतिशत रकम मात्रै खर्च गर्न सकेको छ । आम्दानी अनुमान मेल नखाएका कारण विनियोजित शीर्षकमा बजेट खर्च गर्न नसकेको हो । महानगरपालिकाले दुई अर्ब २५ करोड ५७ लाख रुपियाँ असार मसान्तसमममा खर्च गरेको छ । जसमा पुँजीगततर्फ एक अर्ब ६७ करोड तीन लाख रुपियाँ अनुमान गरेकामा ७५ करोड ९८ लाख ४१ हजार मात्रै खर्च भएको हो । यो आधाभन्दा कम मात्रै खर्च भएको छ । यसै गरी एक अर्ब ४४ करोड चालुतर्फ खर्च भएको छ । यो ६४.५ प्रतिशत हुन आउँछ । यसै गरी वित्तीय व्यवस्थातर्फको पाँच करोड एक लाख ३२ हजार रुपियाँ नै खर्च भएको जनाएको छ । यो शतप्रतिशत खर्च हो । विराटनगर महानगरपालिकाका उपप्रमुख शिल्पा निराला कार्कीले यथार्थ आयमा परेको गत वर्षको प्रभावलाई चालु आवमा मिलान गर्नुपर्ने गरी दायित्व सार्नुपर्ने देखिएको बताउनुभयो । उहाँले तीन वर्षअगाडि ३९ करोड रुपियाँ आन्तरिक आम्दानी भएको महानगरपालिकालाई बढाएर ६२ करोडमा पु¥याउन सफल भए पनि लक्ष्यको अनुपात भेटाउने गरी गुणात्मक सुधार नभएको बताउनुभयो । महानगरपालिकाले असार मसान्तसम्म घर बहाल कर १४ करोड ३२ लाख, सम्पत्ति कर १९ करोड ३४ लाख, व्यवसाय कर सात करोड ७१ लाख, भूमिकर एक करोड ५८ लाख, पूर्वाधार उपयोग कर दुई करोड ७० लाख आम्दानी गरेको छ । नक्सापास दस्तुरबाट दुई करोड ८५ लाख, पार्किङ शुल्कबाट एक करोड ३१ लाख, अन्य दस्तुरबाट तीन करोड १६ लाख र सिफारिस शुल्कबाट दुई करोड ६२ लाख आम्दानी गरेको छ । उपप्रमुख कार्कीले सङ्घ र प्रदेश अनुदान घट्नु र आन्तरिक आयमा समेत गुणात्मक सुधार हुन नसकेको स्थितिबाट चालु आवमा केही सुधारका सङ्केत देखा पर्ने दाबीसमेत गर्नुभयो । यद्यपि महानगरपालिकाले चालु आवका लागि एक अर्ब ४० करोडको आन्तरिक आय लक्ष्य राखेको छ । चार अर्ब ४० लाखको बजेट प्रस्तुत गरेको महानगरपालिकाले संस्थागत बहाल कर सङ्कलनबाट आम्दानी बढ्ने आशा राखेको छ । सर्वोच्च अदालतले संस्थागत बहाल कर सङ्कलन गर्न पाउनुपर्ने भन्दै दायर रिट महानगरपालिकाको पक्षमा जारी गर्ने आदेश जेठ २० गते गरेको थियो ।",
      "link": "https://gorkhapatraonline.com/news/164085",
      "image": "https://gorkhapatraonline.com/storage/media/289318/conversions/biratnagar-mahanaagar-original-thumb.jpg"
    },
    {
      "slug": "164053",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1752796800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ, साउन २ गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ७०, गोलभेँडा सानो (लोकल) प्रतिकिलो रु ३०, गोलभेँडा सानो (टनेल) प्रतिकिलो रु ४३, आलु रातो प्रतिकिलो रु ४५, आलु रातो (भारतीय) प्रतिकिलो रु ४०, आलु रातो (मुडे) प्रतिकिलो रु ३९, आलु सेतो प्रतिकिलो रु ३८, प्याज सुकेको (भारतीय) प्रतिकिलो रु ४५, गाजर (लोकल) प्रतिकिलो रु १००, गाजर (तराई) प्रतिकिलो रु ९०, बन्दा (लोकल) प्रतिकिलो रु ३२, काउली स्थानीय प्रतिकिलो रु ६०, काउली तराई प्रतिकिलो रु ५०, रातो मूला प्रतिकेजी रु ४५, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ३०, भन्टा डल्लो प्रतिकिलो रु ४५, तने बोडी प्रतिकिलो रु २५ र मकै बोडी प्रतिकिलो रु ५५ कायम भएको छ । यसैगरी, मटरकोसा प्रतिकिलो रु २००, घिउ सिमी (लोकल) प्रतिकिलो रु ४५, घिउ सिमी (हाइब्रिड) प्रतिकिलो रु ५०, घिउ सिमी (जाजमा) प्रतिकिलो रु १२०, टाटे सिमी प्रतिकिलो रु ७०, भटमास कोसा प्रतिकिलो रु १२०, तीतो करेला प्रतिकिलो रु २०, लौका प्रतिकिलो रु ३०, परबर (तराई) प्रतिकिलो रु ३५, चिचिण्डो प्रतिकिलो रु ३०, घिरौला प्रतिकिलो रु ४५, झिगुनी प्रतिकिलो रु ४५, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु २५, हरियो फर्सी (डल्लो) प्रतिकिलो रु ४०, सलगम प्रतिकिलो रु ८०, भिण्डी प्रतिकिलो रु ३० कायम गरिएको छ । यस्तै, सखरखण्ड प्रतिकिलो रु ८०, पिँडालु प्रतिकिलो रु ७०, स्कूस प्रतिकिलो रु ४५, रायोसाग प्रतिकिलो रु ८०, पालुङ्गो साग प्रतिकिलो रु ८०, तोरीको साग प्रतिकिलो रु ६०, हरियो प्याज प्रतिकिलो रु १७०, च्याउ (कन्य) प्रतिकिलो रु १५०, च्याउ (डल्ले) प्रतिकिलो रु ३५०, कुरिलो प्रतिकिलो रु २५०, निगुरो प्रतिकिलो रु ८० निर्धारण गरिएको छ ।ब्रोकाउली प्रतिकिलो रु ७५, चुकुन्दर प्रतिकिलो रु ७०, सजिवन प्रतिकिलो रु २२०, रातो बन्दा प्रतिकिलो रु ३२०, जिरीको साग प्रतिकिलो रु १००, सेलरी प्रतिकिलो रु १२०, पार्सले प्रतिकिलो रु १२००, सौफको साग प्रतिकिलो रु १७०, पुदिना प्रतिकिलो रु २००, इमली प्रतिकिलो रु २००, तामा प्रतिकिलो रु १२०, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३४०, केरा (दर्जन) रु १३५, कागती प्रतिकिलो रु १५०, अनार प्रतिकिलो रु ३५०, आँप (माल्द) प्रतिकिलो रु १३५, आँप (दशहरी) प्रतिकिलो रु १३५, हरियो तरबुजा प्रतिकिलो रु ११०, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १६०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ४५, नास्पाती (लोकल) प्रतिकिलो रु ४०, मेवा (भारतीय) प्रतिकिलो रु १००, लप्सी प्रतिकिलो रु ५० निर्धारण गरिएको छ ।यसैगरी, अदुवा प्रतिकिलो रु १००, खुर्सानी सुकेको प्रतिकिलो रु ३५०, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ५०, खुर्सानी हरियो माछे प्रतिकिलो रु ८०, खुर्सानी अकबरे प्रतिकिलो रु २२०, भेडे खुर्सानी प्रतिकिलो रु १००, हरियो धनियाँ प्रतिकिलो रु ३००, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु १८०, छ्यापी हरियो प्रतिकिलो रु १३०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २५०, राजा च्याउ प्रतिकिलो रु ३०० र सिताके च्याउ प्रतिकेजी रु ९०० निर्धारण गरिएको छ । रासस",
      "link": "https://gorkhapatraonline.com/news/164053",
      "image": "https://gorkhapatraonline.com/storage/media/289284/conversions/adrhs-original-thumb.jpg"
    },
    {
      "slug": "164042",
      "title": "गण्डकीमा एकहत्तर प्रतिशत रोपाइँ",
      "timestamp": 1752796800000,
      "source": "gp",
      "content": "गण्डकी प्रदेशमा धान खेतीको क्षेत्रफल बर्सेनि घट्दो छ । बढ्दो सहरीकरण, प्लटिङ र ठुला भौतिक निर्माण आदिका कारण खेतीयोग्य जमिन नासिँदै गएको हो ।",
      "longContent": "कास्की समाचारदाताकास्की, साउन २ गते । गण्डकी प्रदेशमा धान खेतीको क्षेत्रफल बर्सेनि घट्दो छ । बढ्दो सहरीकरण, प्लटिङ र ठुला भौतिक निर्माण आदिका कारण खेतीयोग्य जमिन नासिँदै गएको हो । कृषि, भूमि व्यवस्था तथा सहकारी मन्त्रालयका अनुसार गण्डकी प्रदेशको तथ्याङ्क अनुसार उत्पादन हुने क्षेत्रफल घट्दो देखिएको हो । गण्डकी प्रदेशमा आर्थिक वर्ष २०७९/८० मा ९७ हजार ६७९ हेक्टर धान उत्पादन हुने क्षेत्र थियो भने आव २०८०/८१ मा ९६ हजार ५३ हेक्टर क्षेत्रफलमा धान रोपाइँ भएको थियो । अहिले भने ९४ हजार १८२ हेक्टर क्षेत्रफलमा धान रोपाइँ हुने अनुमान मन्त्रालयको छ । त्यसमध्ये हालसम्म प्रदेशभर ६६ हजार नौ सय हेक्टर क्षेत्रफलमा रोपाइँ सम्पन्न भएको मन्त्रालयका सूचना अधिकारी ज्योति क्षेत्रीले जानकारी दिनुभयो । उहाँका अनुसार असारको अन्तिम सातासम्म गण्डकी प्रदेशभर ७१.०३ प्रतिशत रोपाइँ भएको छ । प्रदेशका ११ जिल्लामध्ये मनाङ र मुस्ताङमा धान खेती हुँदैन । धान खेतीका लागि क्षेत्रफलको हिसाबले सबैभन्दा ठुलो लजमुङमा सबैभन्दा बढी ८६.२२ प्रतिशत रोपाइँ भएको छ । लमजुङमा आठ हजार १८ हेक्टर क्षेत्रफलमा धान खेती गरिएको छ । प्रदेशभर सबैभन्दा बढी नवलपुरमा १४ हजार १११ हेक्टर क्षेत्रफलमा धान खेती गरिएको छ भने हालसम्म ७५.३९ प्रतिशत मात्र रोपाइँ सकिएको छ । म्याग्दीमा दुई हजार पाँच सय हेक्टर अर्थात् ६५.६९ प्रतिशत मात्र रोपाइँ भएको छ । म्याग्दीको अधिकांश क्षेत्र हिमाली क्षेत्रमा पर्दछ । बागलुङमा ६७.०२, स्याङ्जा ६२, पर्वतमा ६०, कास्कीमा ७७.०७, तनहुँमा ७४.५९, गोरखामा ६१.२४ प्रतिशत धान रोपाइँ भएको छ । उहाँका अनुसार यस पटक गण्डकीमा करिब साढे दुई लाख मेट्रिक टन धान फल्ने अनुमान गरिएको छ । धान खेतीका लागि योग्य जमिन भएर पनि विविध कारणले बाँझो रहने समस्याले उत्पादन हुन छोडेको उहाँको भनाइ छ । उहाँले गण्डकी प्रदेशभित्रका सिँचाइ सुविधा उपलब्ध भएका अधिकांश क्षेत्रमा रोपाइँ सकिएको र सिँचाइ सुविधा नभएका केही स्थानमा आकासे पानीका भरमा रोपाइँ भइरहेको जानकारी दिनुभयो । मन्त्रालयका अनुसार गण्डकीमा सावित्री, रामधान, हाइब्रिड, जेठोबुढो, झिनुवा, एक्ले, गुर्जा, पहेँले, च्याम्पियन, मकवानपुर, गुर्दी, खुमल, बिरमफूल, पोखरेली जेठोबूढो, लुम्ले, माछापुच्छ«े, जर्नेलीलगायत जातका धान लगाउने गरिएको छ ।",
      "link": "https://gorkhapatraonline.com/news/164042",
      "image": "https://gorkhapatraonline.com/storage/media/289272/conversions/dhan-ropai-original-thumb.jpg"
    },
    {
      "slug": "164041",
      "title": "चैते धान खेती विस्तार",
      "timestamp": 1752796800000,
      "source": "gp",
      "content": "प्युठानमा चैते धान खेतीको क्षेत्र विस्तार भएको छ । नौ वर्षअघि प्रधानमन्त्री कृषि आधुनिकीकरण परियोजना, परियोजना कार्यान्वयन एकाइले चैते धान खेतीको प्रवर्धन थालेदेखि क्षेत्र विस्तार भएको हो ।",
      "longContent": "प्युठान समाचारदाताप्युठान, साउन २ गते । प्युठानमा चैते धान खेतीको क्षेत्र विस्तार भएको छ । नौ वर्षअघि प्रधानमन्त्री कृषि आधुनिकीकरण परियोजना, परियोजना कार्यान्वयन एकाइले चैते धान खेतीको प्रवर्धन थालेदेखि क्षेत्र विस्तार भएको हो । धान जोनको क्षेत्रमा काम गर्ने उद्देश्यले स्थापना भएको परियोजनाले चार सय रोपनी क्षेत्रफलबाट सुरु गरेकामा आर्थिक वर्ष २०८१/८२ मा तीन हजार छ सय रोपनी क्षेत्रफलमा चैते धान खेती विस्तार भएको छ । परियोजना सुरु हुनुअघि किसानले विभिन्न फाँटमा छिटपुट रूपमा चैते धान लगाउँथे । सिँचाइको राम्रो व्यवस्था भएका ठाउँका किसानले पनि दुई बाली धान खेती गर्न रुचाउँदैनथे । जसले गर्दा चैते धान खेतीको राम्रो सम्भावना भए पनि उत्पादन र क्षेत्र विस्तार हुन सकेको थिएन ।जिल्लामा धान जोन सञ्चालन भएपछि भने चैते धान खेतीको प्रवर्धन भएको छ । प्रधानमन्त्री कृषि आधुनिकीकरण परियोजना, परियोजना कार्यान्वयन एकाइ प्युठानका प्रमुख चुमानसिंह गिरीले ऐरावती गाउँपालिका, स्वर्गद्वारी नगरपालिका र प्युठान नगरपालिकामा चैते धान खेती हुने गरेको बताउनुभयो ।क्षेत्रफल विस्तारसँगै चैते धानको उत्पादकत्व र उत्पादनसमेत बढेको छ । चैते धानमा काम गरिरहेको परियोजनाले जिल्लामा चैते धान खेती गर्न किसान प्रेरित हुँदै गएको र दुई खेती धान उत्पादन गर्न सक्ने अवस्था सिर्जना भएको जनाएको छ । बर्खे धानको तुलनामा चैते धानको उत्पादनसमेत बढी हुने भएपछि किसान चैते धान खेती गर्न उत्साहित भएका हुन् ।जिल्लाभर छ हजार ५७५ हेक्टर क्षेत्रफलमा धान खेती गर्ने गरिएको छ । “बर्सेनि चैते धान खेती गर्ने क्षेत्रफल विस्तार भइरहेको छ,” प्रमुख गिरीले भन्नुभयो, “किसानलाई उत्प्रेरित गर्दै चैते धानको प्रवर्धन गरिरहेका छौँ ।” चैते धानका लागि चैते ५, हर्दिनाथ १ र हर्दिनाथ ३ जातको बिउ प्रयोग गरिएको छ । चैते धान खेती प्रवर्धनका लागि सिँचाइ कुलो, मेसिन औजार, बिउ, औषधी उपलब्ध गराउने गरिएको छ ।",
      "link": "https://gorkhapatraonline.com/news/164041",
      "image": "https://gorkhapatraonline.com/storage/media/289271/conversions/Dhan-Photo-Chaite-Dhan-(1)-original-thumb.jpg"
    },
    {
      "slug": "164038",
      "title": "धरान र इटहरी उपमहानगरपालिकामा बजेट शून्यता",
      "timestamp": 1752796800000,
      "source": "gp",
      "content": "कोशी प्रदेशका इटहरी र धरान नगरपालिका आर्थिक वर्ष २०८२/८३ को पहिलो दिनदेखि नै बजेट शून्यताको अवस्थामा पुगेका छन् ।",
      "longContent": "सचिन पोख्रेलइटहरी, साउन २ गते । कोशी प्रदेशका इटहरी र धरान नगरपालिका आर्थिक वर्ष २०८२/८३ को पहिलो दिनदेखि नै बजेट शून्यताको अवस्थामा पुगेका छन् । नगर सभाबाट प्रस्तावित र विनियोजन विधेयक र बजेट पारित हुन नसक्दा दुवै उपमहानगरपालिकामा कानुनी रूपमै बजेटविहीन भएका हुन् ।  स्थानीय सरकार सञ्चालन ऐन अनुसार असार १० भित्र बजेट पेस गरेर असार २५ भित्र छलफल गरी पारित गर्नुपर्ने प्रावधान छ ।समयमै बजेट आउन नसक्दा विकासनिर्माणका पूर्वनिर्धारित कार्य, कर्मचारीको पारिश्रमिक, सार्वजनिक सेवा, योजना कार्यान्वयन, विगतमा भएगरेका कामको भुक्तानीलगायतका काम पूर्ण ठप्प हुने स्थितिमा पुगेको छ ।धरानमा दोहोरिएको सङ्कटधरान उपमहानगरपालिकामा अघिल्लो वर्ष पनि नगरप्रमुख हर्क साम्पाङ र अधिकांश वडाध्यक्षबिचको विवादका कारण समयमै बजेट पेस हुन सकेको थिएन । यस वर्ष पनि परिस्थिति झनै जटिल भएको छ ।यस पटक नगरप्रमुख साम्पाङ र उपप्रमुख अइन्द्रविक्रम बेघाबिचको मतभेदका कारण बजेट निर्माण प्रक्रियामा अवरोध भएको थियो । गत असार २ र ३ गते श्रमदानका विषयलाई लिएर नगरप्रमुख र उपप्रमुखबिच झडपकै अवस्था सिर्जना भएको थियो । त्यसपछि नगर कार्यपालिकाभित्रको समन्वयमा पूर्ण विच्छेद आएको देखियो । उपप्रमुख बेघा तथा वडाध्यक्षहरूसहित २८ जना कार्यपालिका सदस्यले कार्यपालिका बैठक आह्वान गर्नुअघि कानुनी प्रक्रिया पूरा नभएको, बजेट निर्माणसम्बन्धी तयारी अधुरो भएको र आन्तरिक छलफलको अभाव रहेको भन्दै असहमति जनाउँदै लिखित रूपमा नगरप्रमुख साम्पाङलाई पत्र बुझाएका थिए । त्यसपछि नगरप्रमुख साम्पाङले कार्यपालिका बैठक स्थगित गर्नुभएको थियो । यसैबिच गत असार १० भित्र बजेट पेस हुन नसक्दा नगरपालिकाले कानुनी रूपमै बजेट प्रस्तुत गर्न पाउने समय गुजा¥यो । पटक पटक प्रयास भए पनि मतभेद समाधान नहुँदा धरानले बजेट प्रक्रियालाई अन्तिम रूप दिन नसकेको उपप्रमुख बेघाको भनाइ छ ।यसबाट नगरवासीमा निराशा मात्र होइन, सेवा प्रवाहमा रोक लाग्ने आशङ्का पनि थपिँदै गएको धरानका समाजसेवी सूर्यप्रसाद आचार्यको गुनासो छ ।इटहरीमा पारित भएनधरानसँगै इटहरी उपमहानगरपालिका पनि राजनीतिक असहमतिका कारण बजेट ‘शून्यताको अवस्था’ मा पुगेको हो । गत असार १० गते उपप्रमुख सङ्गीताकुमारी चौधरीले उपमहानगरपालिकाका तर्फबाट नीति तथा कार्यक्रम र बजेट प्रस्तुत गर्नुभएको थियो तर त्यसपछि नगर सभाबाट सो प्रस्ताव पारित हुन सकेन ।उपप्रमुख चौधरीले गत असार १० गते आर्थिक वर्ष २०८२/८३ का लागि दुई अर्ब ५५ करोड २१ लाखको अनुमानित बजेट प्रस्तुत गर्नुभएको थियो । चालुतर्फ एक अर्ब चार करोड ११ लाख, वित्तीय व्यवस्थातर्फ ९० लाख र पुँजीगत खर्चतर्फ एक अर्ब ३० करोड १९ लाख विनियोजन गरिएको थियो ।गत आवमा तीन अर्ब ५७ करोड ८४ लाख ५० हजारको महत्वाकाङ्क्षी बजेट ल्याएको उपमहानगरपालिकाले नगरस्तरीय योजना सञ्चालन गर्न सकेको थिएन । यसैबिच गत असार ३१ गते बोलाइएको नगर सभा पुनः स्थगित भएको थियो भने असार ३२ गते बसेको सभामा सहमति हुन नसकी सभा स्थगित भएपछि इटहरीमा पनि बजेट शून्यताको स्थिति सिर्जना भएको इटहरी उपमहानगरपालिकाका प्रवक्ता दिवस पोख्रेलले जानकारी दिनुभयो ।नगर सभाको स्थगनको मुख्य कारण बजेटसम्बन्धी प्रक्रियागत त्रुटि हो भन्ने उपप्रमुख चौधरीको भनाइ छ । उहाँले नगरप्रमुख हेमकर्ण पौडेलले स्पष्ट कार्यक्रम अनुसूचीबिनै बजेट पारित गराउने प्रयास गरेपछि आफूलगायत अधिकांश वडाध्यक्षसहित कार्यपालिका सदस्यले असहमति जनाएको बताउनुभयो । नगरप्रमुख पौडेलले भने सामाजिक फेसबुकमा पोस्ट राख्दै नेकपा (एमाले) इटहरीका नेताहरूले मागेको बजेट दिन नसक्दा बहुमतका आडमा नगर सभा स्थगित भएको र इटहरीवासी बजेटबाट विमुख भएको उल्लेख गर्नुभएको छ । यसैबिच नेकपा (एमाले) इटहरी नगर कमिटीले बिहीबार पत्रकार सम्मेलन गर्दै असार ३२ भित्र बजेट पास गर्नुपर्ने बाध्यात्मक अवस्था रहे पनि नगरप्रमुखको गैरजिम्मेवार, असंवेदनशील गतिविधिका कारण यस्तो परिस्थिति सिर्जना भएको आरोप लगाएको छ ।",
      "link": "https://gorkhapatraonline.com/news/164038",
      "image": "https://gorkhapatraonline.com/storage/media/289265/conversions/1223-original-thumb.jpg"
    },
    {
      "slug": "164036",
      "title": "‘खल्ती बाई आइएमई’ को कारोबार सुरु",
      "timestamp": 1752796800000,
      "source": "gp",
      "content": "दुई वटा डिजिटल भुक्तानी सेवाप्रदायक आइएमई पे र खल्ती गाभिएर ‘खल्ती बाई आइएमई’ नामबाट एकीकृत कारोबार सञ्चालनमा आएको छ । नेपालमा दुई वालेटको यो पहिलो एकीकृत कारोबार हो ।",
      "longContent": "गोरखापत्र समाचारदाताकाठमाडौँ, साउन २ गते । दुई वटा डिजिटल भुक्तानी सेवाप्रदायक आइएमई पे र खल्ती गाभिएर ‘खल्ती बाई आइएमई’ नामबाट एकीकृत कारोबार सञ्चालनमा आएको छ । नेपालमा दुई वालेटको यो पहिलो एकीकृत कारोबार हो । बिहीबार काठमाडौँमा आयोजित एकीकरण समारोहमा नेपाल राष्ट्र बैङ्कका डेपुटी गभर्नर बमबहादुर मिश्रले नवगठित सञ्चालक समितिलाई एकीकृत कारोबारको अनुमतिपत्र प्रदान गर्नुभयो । नयाँ सञ्चालक समितिमा कृष्णप्रसाद शर्मा, दिवाकर पौडेल, सीताराम थापा, प्रवीण रेग्मी, अमित अग्रवाल, अरविन्द साह र मनिष मोदी रहनुभएको छ भने प्रमुख कार्यकारी अधिकृतमा विनय खड्का नियुक्त हुनुभएको छ ।एकीकृत कारोबार गर्नुअघि वालेटले झन्डै एक दशकदेखि विभिन्न डिजिटल भुक्तानी सेवा प्रदान गर्दै आएका थिए । एकीकरण समारोहमा नेपाल राष्ट्र बैङ्कका डेपुटी गभर्नर बमबहादुर मिश्रले डिजिटल भुक्तानीले वित्तीय पारदर्शिताको बढोत्तरी हुने भएका कारण हरेक क्षेत्रमा यो लागु हुनु जरुरी रहेको बताउनुभयो । यसका साथै सबै नेपालीमाझ अझ सुरक्षित, अझ सरल र सबल भुक्तानी प्रक्रिया लागि एक प्रयोगकर्तामैत्री प्लेटफर्मका रूपमा अगाडि बढ्न शुभकामना दिनुभयो । आइएमई पेका अध्यक्ष कृष्णप्रसाद शर्माले खल्तीसँगको एकताबाट बनेको आइएमई खल्ती लिमिटेडले डिजिटल नेपालको सम्भावनालाई नयाँ गति दिने विश्वास व्यक्त गर्नुभयो । खल्तीका अध्यक्ष मनोजकुमार अग्रवालले खल्ती र आइएमई पेको एकता नेपाली डिजिटल वित्तीय क्षेत्रको दीर्घकालीन समृद्धिका लागि एक ऐतिहासिक कदम हो भन्दै अब आइएमई खल्ती लिमिटेडले देशभर सम्पूर्ण वित्तीय पहुँचको नयाँ युग सुरु गर्ने बताउनुभयो ।आइएमई खल्ती लिमिटेडका प्रमुख कार्यकारी अधिकृत विनय खड्काले डिजिटल पहुँचलाई थप विस्तार गर्ने, डिजिटल साक्षरता अनि समावेशीकरणका लागि थप योजना बनाउने प्रतिबद्धता व्यक्त गर्नुभयो ।समारोहमा आइएमई ग्रुपका सहअध्यक्ष चन्द्रप्रसाद ढकाल र हेमराज ढकाललगायतले डिजिटल भुक्तानी नेपालको अर्थतन्त्रका लागि अपरिहार्य रहेको बताउनुभएको थियो । दुवै वालेटका गरी अब एक करोड २७ लाख ग्राहक रहेको बताइएको छ । एकीकरणपछि ५४.५४ करोड रुपियाँभन्दा बढी चुक्ता पुँजी भई ‘आइएमई बाई खल्ती’ देशकै ठुलो डिजिटल वालेट बनेको छ ।",
      "link": "https://gorkhapatraonline.com/news/164036",
      "image": "https://gorkhapatraonline.com/storage/media/289263/conversions/Ime-PHOTO-2025-07-17-13-15-36-original-thumb.jpg"
    },
    {
      "slug": "164035",
      "title": "विकासका काम अब तीन ‘सिफ्ट’ मा",
      "timestamp": 1752796800000,
      "source": "gp",
      "content": "विकास आयोजनाको कार्यान्वयन गति बढाउन सरकारले दैनिक तीन ‘सिफ्ट’ मा काम हुने व्यवस्था मिलाउन सम्पूर्ण निकायलाई निर्देशन दिएको छ । बिहीबारदेखि सुरु नयाँ आर्थिक वर्ष २०८२/८३ को बजेट कार्यान्वयनसम्बन्धी मार्गदर्शन जारी गर्दै अर्थ मन्त्रालयले आयोजनाको कार्यान्वयनमा तीव्रता ल्याउन त्यस्तो व्यवस्था मिलाउनुपर्ने निर्देशन दिएको हो । यसअघि गत आवमा आयोजनाको काम दैनिक दुई सिफ्टमा गर्नुपर्ने मार्गदर्शनमा उल्लेख थियो ।",
      "longContent": "गोरखापत्र समाचारदाताकाठमाडौँ, साउन २ गते । विकास आयोजनाको कार्यान्वयन गति बढाउन सरकारले दैनिक तीन ‘सिफ्ट’ मा काम हुने व्यवस्था मिलाउन सम्पूर्ण निकायलाई निर्देशन दिएको छ । बिहीबारदेखि सुरु नयाँ आर्थिक वर्ष २०८२/८३ को बजेट कार्यान्वयनसम्बन्धी मार्गदर्शन जारी गर्दै अर्थ मन्त्रालयले आयोजनाको कार्यान्वयनमा तीव्रता ल्याउन त्यस्तो व्यवस्था मिलाउनुपर्ने निर्देशन दिएको हो । यसअघि गत आवमा आयोजनाको काम दैनिक दुई सिफ्टमा गर्नुपर्ने मार्गदर्शनमा उल्लेख थियो । विकास आयोजना समयमै सम्पन्न नभएको, ढिलाइका कारण सास्ती भोग्नु परेको गुनासालाई सम्बोधन गर्न मन्त्रालयले दैनिक काम गर्ने परिपाटीलाई तीन सिफ्टमा पु¥याउनुपर्ने व्यवस्था गरेको हो । मार्गदर्शनमा सार्वजनिक खरिदसम्बन्धी नमुना बोलपत्र कागजातको निर्माण र परिमार्जन नेपालीकरण गर्नुपर्ने व्यवस्था गरिएको छ । आयोजनाको नतिजाप्रति प्रमुख र निर्माण व्यवसायीलाई थप जवाफदेखी बनाउनुपर्ने निर्देशन पनि मन्त्रालयले दिएको छ । त्यस्तै न्यूनतम अङ्क नल्याएको अवस्थामा बाहेक आयोजना अवधिभर सरुवा नगर्ने मापदण्ड तयार गर्नुपर्ने व्यवस्थालाई यस पटक पनि अर्थले निरन्तरता दिएको छ । बजेट तथा स्वीकृत कार्यक्रममा नपरेका कार्यक्रम तथा आयोजनाको कार्यान्वयन नगर्न मन्त्रालयले निर्देशन दिएको छ । त्यस्तै बजेटमा समावेश भएका नयाँ कार्यक्रम कार्यान्वयन गर्दा सो आयोजनामा प्रदेश र स्थानीय तहबाट बजेट विनियोजन भए/नभएको यकिन गर्ने व्यवस्था मिलाउनुपर्ने मार्गदर्शनमा उल्लेख गरिएको छ । अर्थको सहमतिबिना थप आर्थिक दायित्व सिर्जना गर्न नहुने, आयोजनाको बहुवर्षीय खरिदमा स्रोत सहमतिसम्बन्धी मापदण्डको पूर्ण पालना गर्नुपर्ने, अति आवश्यकबाहेक एकभन्दा बढी तहमा सहायक ठेक्का सम्झौता गर्न नपाउने, भौतिक प्रगति र गुणस्तरका आधारमा मात्र भुक्तानी दिनुपर्ने, सरकारी स्वामित्वको जग्गामा मात्र भवन निर्माण गर्नुपर्ने जस्ता व्यवस्था पनि नयाँ मार्गदर्शनले गरेको छ । मन्त्रालयले आर्थिक वर्षको पहिलो त्रैमासिक र असारमा रकमान्तर गर्न नपाइने प्रावधान पनि राखेको छ । त्यस्तै सुरु विनियोजन नभएको खर्च सङ्केत र नयाँ क्रियाकलापमा पनि रकमान्तर गर्न नसकिने मार्गदर्शनमा व्यवस्था गरिएको छ । चालु आवको कार्यक्रमभित्रको आयोजनाका लागि रकमान्तर गरी बनेट थप गर्नुपर्ने भएमा त्यस्तो आयोजनामा सुरु विनियोजन भएको रकमको चार गुणाभन्दा बढी रकमान्तर गर्न पाइने छैन । मन्त्रालयगत बजेट सूचना प्रणालीमा समावेश भएको पूर्वाधारसम्बन्धी आयोजना कार्यान्वयन गर्नुपूर्व सम्बन्धित मन्त्रालय वा निकायले आयोजना बैङ्कमा प्रविष्ट गर्नुपर्ने छ । अर्थ मन्त्रालयले निर्माण व्यवसायी, आपूर्तिकर्ता, सेवाप्रदायक र परमार्शदाताको भुक्तानी विद्युतीय प्रणालीमार्फत गर्नुपर्ने निर्देशन पनि दिएको छ । त्यस्तै त्रैमासिक अवधिमा भएको कार्यको दायित्व भुक्तानी सो अवधि समाप्त भएको अर्को महिनाभित्र अनिवार्य रूपमा गर्नुपर्ने व्यवस्था मिलाउन पनि अर्थले निर्देशन दिएको छ । निर्माणस्थलबाट हटाउनुपर्ने रुखबिरुवा हटाउने सुनिश्चित र वातावरणीय अध्ययन प्रतिवेदनको स्वीकृतिलगायत आयोजना पूर्वतयारीका कार्य पूरा गरेर मात्र खरिद प्रक्रिया सुरु गर्न पनि मन्त्रालयले निर्देशन दिएको छ । अत्यावश्यक अवस्थामा बाहेक चारपाङ्गे्र सवारीसाधन खरिद गर्न अर्थ मन्त्रालयको पूर्वसहमति लिनैपर्ने सरकारी कार्यक्रम सकेसम्म सरकारी सभा हल नै प्रयोग गर्नुपर्ने, विदेश भ्रमणमा अर्थको स्वीकृति लिनैपर्ने जस्ता व्यवस्था पनि मार्गदर्शनमा गरिएको छ । फागुनसम्म खर्च हुन नसकेको र पछि पनि खर्च नहुने अवस्थामा चैत १५ गतेभित्र विनियोजित बजेट समर्पण गर्नुपर्ने व्यवस्थालाई अर्थले निरन्तरता दिएको छ ।",
      "link": "https://gorkhapatraonline.com/news/164035",
      "image": "https://gorkhapatraonline.com/storage/media/289262/conversions/Finance-original-thumb.jpg"
    },
    {
      "slug": "164033",
      "title": "सम्मानजनक रोजगारी र आर्थिक वृद्धिमा धेरै चुनौती",
      "timestamp": 1752796800000,
      "source": "gp",
      "content": "राष्ट्रिय योजना आयोगका उपाध्यक्ष प्राडा शिवराज अधिकारीले नेपालमा सम्मानजनक रोजगारी र आर्थिक वृद्धिको यात्रामा धेरै चुनौती रहेको बताउनुभएको छ ।",
      "longContent": "गोरखापत्र समाचारदाताकाठमाडौँ, साउन २ गते । राष्ट्रिय योजना आयोगका उपाध्यक्ष प्राडा शिवराज अधिकारीले नेपालमा सम्मानजनक रोजगारी र आर्थिक वृद्धिको यात्रामा धेरै चुनौती रहेको बताउनुभएको छ ।न्युयोर्कमा आयोजित उच्चस्तरीय राजनीतिक मञ्चको बैठकमा उपाध्यक्ष अधिकारीले नेपालको राष्ट्रिय समीक्षाले देखाएको दिगो विकास लक्ष्यमध्ये लक्ष्य नं. ८ मा रहेको मर्यादित रोजगारी तथा आर्थिक वृद्धिको प्रगति सबैभन्दा कम रहेको र त्यसबाट नेपालको संरचनात्मक समस्या अझै गहिरो देखिएको बताउनुभयो ।नेपालले अहिले १६ औँ योजनामार्फत आर्थिक आधारलाई बलियो बनाउन प्रयास गरिरहेको र यस योजनाले अर्थतन्त्रलाई विविधीकरण गर्ने, स्थानीय उद्योग सुदृढ गर्ने; कृषि, पर्यटन र हरित रोजगारीलाई प्रवर्धन गर्ने र सिपमा लगानी गर्ने; उद्यमशीलता, प्रविधि र नवप्रवर्तनलाई जोड दिई स्वदेशमै औपचारिक रोजगारी सिर्जना गर्ने, कार्यस्थलमा लैङ्गिक समानता सुनिश्चित गर्ने र सबैका लागि सामाजिक सुरक्षा बलियो बनाउने योजना रहेको उपाध्यक्ष अधिकारीले उच्चस्तरीय राजनीतिक मञ्चमा जानकारी गराउनुभयो ।उहाँले नीति तथा कार्यक्रमबिच समन्वय र विरोधाभासको व्यवस्थापन गरी समृद्धिलाई दिगो रोजगारीमा रूपान्तरण गर्ने प्रयास भइरहेकोसमेत प्रस्ट पार्नुभयो । उहाँले नेपाल अल्पविकसित मुलुकको श्रेणीबाट स्तरोन्नति हुँदै गर्दा प्रतिव्यक्ति आम्दानी अझै कम भएको, अर्थतन्त्रमा जोखिम रहेको र वातावरणीय तथा जलवायु जोखिम पनि थप चुनौतीका रूपमा रहेको बताउनुभयो ।उहाँले नेपाल स्तरोन्नति भएपछि अन्तर्राष्ट्रिय सहायतामा हुने ह्रासले व्यापार, सहकार्य र सहुलियत वित्तमा असर पार्ने भएकाले नयाँ चुनौती सिर्जना हुनेसमेत बताउनुभयो । “सबैभन्दा ठुलो समस्या भनेको आर्थिक वृद्धिले पर्याप्त सम्मानजनक रोजगारी सिर्जना गर्न नसकी कामको खोजीमा धेरै नेपाली युवा अझै वैदेशिक रोजगारीमा निर्भर छन्, त्यो पनि धेरै जसो असुरक्षित अवस्थामा धेरै आप्रवासी कामदार स्वास्थ्य समस्यासहित फर्किने गरेका छन् भने गन्तव्य मुलुकले पनि सम्मानजनक रोजगारीका मापदण्ड पूरा गरेका छैनन्,” उपाध्यक्ष अधिकारीले भन्नुभयो । उहाँले आप्रवासी कामदारको अधिकार र सुरक्षा सुनिश्चित गर्नसमेत अन्तर्राष्ट्रिय समुदायसँग आह्वान गर्नुभयो ।उपाध्यक्ष अधिकारीले योजना सफल बनाउन वित्त, सिप, प्रविधि र ज्ञान आदानप्रदानमा अझ बलियो अन्तर्राष्ट्रिय सहकार्य चाहिने भन्दै नेपालभित्र र बाहिर दुवै ठाउँमा कामदारको अधिकार सुरक्षित राखेर मात्र दिगो विकास लक्ष्य नं ८ को सार्थक उपलब्धि सम्भव हुने जिकिर गर्नुभयो ।उहाँले नेपाल रोजगारी सिर्जना गर्ने र प्रतिरोधात्मक क्षमता बलियो पार्ने वृद्धिमा प्रतिबद्ध रहेको स्पष्ट गर्नुका साथै, नवस्तरोन्नति र विप्रेषणमा निर्भर मुलुकलाई थप सहयोग गर्न, आप्रवासी कामदारको सम्मान र अधिकार जोगाउन विश्व समुदायसँग आग्रहसमेत गर्नुभयो ।",
      "link": "https://gorkhapatraonline.com/news/164033",
      "image": "https://gorkhapatraonline.com/storage/media/289260/conversions/Golfe-Image-1(17)-original-thumb.jpg"
    },
    {
      "slug": "164032",
      "title": "बालाजु औद्योगिक क्षेत्रमा सूचना प्रविधि पार्क बनाइने",
      "timestamp": 1752796800000,
      "source": "gp",
      "content": "उद्योग, वाणिज्य तथा आपूर्तिमन्त्री दामोदर भण्डारीले बालाजुमा रहेको उद्योगलाई अन्यन्त्र सारी सूचना प्रविधि पार्क बनाउने बताउनुभएको छ ।",
      "longContent": "गोरखापत्र समाचारदाताकाठमाडौँ, साउन २ गते । उद्योग, वाणिज्य तथा आपूर्तिमन्त्री दामोदर भण्डारीले बालाजुमा रहेको उद्योगलाई अन्यन्त्र सारी सूचना प्रविधि पार्क बनाउने बताउनुभएको छ । औद्योगिक क्षेत्र व्यवस्थापन लिमिटेडको ३८ औँ वार्षिकोत्सवलाई बिहीबार सम्बोधन गर्दै मन्त्री भण्डारीले बालाजु औद्योगिक क्षेत्रभित्र रहेका उद्योगलाई अन्य उपयुक्त ठाउँमा सारी सूचना प्रविधि पार्क बनाउने योजना रहेकाले सोही अनुसार एक साताभित्र कार्ययोजना बनाएर मन्त्रालयमा उपस्थित हुन लिमिटेडलाई निर्देशन दिनुभएको हो । बालाजु औद्योगिक क्षेत्रभित्र छ सय रोपनी जग्गामा १४७ वटा उद्योग सञ्चालनमा छन् । काठमाडौँलगायतका मुख्य सहरमा उद्योग सञ्चालन गर्ने भनेर जग्गा प्लटिङमा लिए पनि सञ्चालन नगरेको पाइएपछि उपत्यकाका तीन जिल्लामा सूचना प्रविधि पार्क सञ्चालन गर्न आवश्यक रहेको उहाँको भनाइ छ । विशेष आर्थिक क्षेत्र, गोदाम तथा पारवहन लिमिटेड र औद्योगिक क्षेत्र व्यवस्थापन लिमिटेडसँग बसेर छलफल गर्न लागिएको जानकारी दिनुभयो । रोजगारीका लागि विदेश जानु परेको, वस्तु आयात बढिरहेको तर स्वदेशी उत्पादन घटिरहेकाले यस विषयमा निजी क्षेत्र, मन्त्रालय र लिमिटेड बसेर काम गर्ने प्रतिबद्धता जनाउन आवश्यक रहेको उहाँको भनाइ छ । पूर्व दमकदेखि पश्चिम कञ्चनपुरसम्म औद्योगिक क्षेत्रको संरचना धेरै भए पनि नतिजा आउन नसकेको भन्दै उहाँले सरकारको प्राथमिकताको क्षेत्र उद्योग भएकाले यस क्षेत्रमा देखिएका समस्यालाई समाधान गर्दै जानु आवश्यक रहेको उहाँको भनाइ छ । उद्योग सचिव कृष्णबहादुर राउतले औद्योगिकीकरण, उत्पादन, उत्पादकत्व वृद्धि भई जुुन ढङ्गले उद्योग फस्टाउनु पथ्र्यो, त्यस अनुसार नभएको बताउनुभयो । पूरा र नयाँ घोषणा भएका औद्योगिक क्षेत्रका चुनौती समाधान गर्न सकस भएको उहाँको भनाइ छ । घोषणा भएका नयाँ सात वटा औद्योगिक क्षेत्रलाई कसरी सार्वजनिक–निजी साझेदारी अवधारणामा सञ्चालन गर्ने भनेर प्राविधिक अध्ययन गर्न र नीति कार्यान्वयनका लागि गृहकार्य आवश्यक रहेको उहाँको भनाइ छ । नेपाल उद्योग परिसङ्घका अध्यक्ष वीरेन्द्रराज पाण्डेले कुल गार्हस्थ उत्पादनमा औद्योगिक क्षेत्रको योगदान १५ प्रतिशतबाट घटेर पाँच प्रतिशतमा झरेको बताउनुभयो । बजेटले निजी क्षेत्रलाई प्रोत्साहन हुने गरी सम्बोधन गरेकाले कार्यान्वयन पक्ष बलियो हुनुपर्ने बताउनुभयो । औद्योगिक क्षेत्र व्यवस्थापन लिमिटेडका महाप्रबन्धक ई. पदम ओलीले औद्योगिक क्षेत्र सञ्चालनका लागि लगानी व्यवस्थापनको चुनौती रहेको बताउनुभयो । नयाँ औद्योगिक क्षेत्रमा उद्योग सञ्चालनको क्रममा रहेको जानकारी दिँदै उहाँले सात वटा औद्योगिक क्षेत्र निर्माणको चरणमा रहेको बताउनुभयो ।  हाल मुलुकभर १० वटा औद्योगिक क्षेत्र सञ्चालनमा छन् । थप सात वटा औद्योगिक क्षेत्र घोषणा भए पनि सञ्चालन आउन सकेका छैनन् । सरकारले चालु आर्थिक वर्ष २०८२/८३ को बजेटमार्फत पिपिपी मोडलमा औद्योगिक क्षेत्र सञ्चालन गर्ने घोषणा गरेको छ । उत्कृष्ट उद्योगलाई सम्मानलिमिटेडले वार्षिकोत्सवका अवसरमा उत्कृष्ट विभिन्न उद्योगलाई सम्मान गरेको छ । सम्मानित हुने उद्योगमा बालाजुस्थित काठमाडौँ मैदा मिल, किरण सुज मेनुफेक्चर्स रहेका छन् । यस्तै ललितपुरको पाटनमा रहेका सङ्गम फुड प्रोडक्ट प्रालि र क्लासिक उड एन्ड ह्यान्डिक्राफ्ट, भक्तपुरको नेपो इन्डस्ट्रिज प्रालि, हेटौँडाको हेटौँडा दुग्ध वितरण आयोजना, त्रिमूर्ति प्लास्टिक प्रोडक्ट रहेका छन् । त्यस्तै पोखराको कालीगण्डकी अक्सिजन ग्यास प्रालि, बुटवलको खनाल इन्जिनियरिङ एन्ड इन्डस्ट्रिज, धरान सिद्धिविनायक घरेलु उद्योग, नेपालगन्जको गण्डकी इन्जिनियरिङ वक्र्स र वीरेन्द्रनगरको प्रिमियर फुड इन्डस्ट्रिज उद्योग रहेका छन् ।",
      "link": "https://gorkhapatraonline.com/news/164032",
      "image": "https://gorkhapatraonline.com/storage/media/289259/conversions/Balaju-202507171406-ef9cc166-2768-439a-aac9-f4965f230f30_medium-original-thumb.jpg"
    },
    {
      "slug": "164031",
      "title": "रसुवागढीमा बेलिब्रिज निर्माणको तयारी",
      "timestamp": 1752796800000,
      "source": "gp",
      "content": "असार २४ गते बिहान ३ बजे आएको भीषण बाढीपहिरोले बगाएको नेपाल–चीन सिमानास्थित रसुवागढीको मितेरी पुलको ठाउँमा दसैँअघि नै बेलिब्रिज निर्माण गर्न छलफल भएको छ ।",
      "longContent": "गोरखापत्र समाचारदाताकाठमाडौँ, साउन २ गते । असार २४ गते बिहान ३ बजे आएको भीषण बाढीपहिरोले बगाएको नेपाल–चीन सिमानास्थित रसुवागढीको मितेरी पुलको ठाउँमा दसैँअघि नै बेलिब्रिज निर्माण गर्न छलफल भएको छ । सिंहदरबारस्थित भौतिक पूर्वाधार तथा यातायात मन्त्रालयमा बिहीबार मन्त्री देवेन्द्र दाहाल र नेपालका लागि चीनका राजदूत चेन सोङबिच भएको भेटमा राजदूत चेनले दसैँअघि नै मितेरी पुल भएको ठाउँमा बेलिब्रिज राखिने बताउनुभएको मन्त्रालयका सचिव केशवकुमार शर्माले जानकारी दिनुभयो । उहाँले राजदूत चेनसँग एकदमै सकारात्मक छलफल भएको बताउनुभयो । सचिव शर्माले भन्नुभयो, “हामीले रसुवागढी नाका सकेसम्म छिटो खुलाउन र मितेरी पुल बनाउन राजदूतसँग अनुरोध गर्‍यौँ । राजदूतले दसैँअघि नै बेलिब्रिज राख्ने प्रयासमा छौँ भन्नुभयो ।’’ नाका खुलाउन र पुल बनाउन चिनियाँ पक्ष लागिराखेको सचिव शर्माले जानकारी दिनुभयो ।त्यसै गरी भेटमा बाढीले क्षतिग्रस्त बनाएको स्याफ्रुबेँसी–रसुवागढी सडक पुनर्निर्माण, चिनियाँ सहयोगमा सञ्चालित अन्य आयोजनाहरू टोखा–छहरे सुरुङमार्ग, हिल्सा–सिमिकोट सडक, खाँदबारी–किमाथाङ्का सडकलगायतका विषयमा पनि छलफल भएको थियो । छलफलमा राजदूत चेनले काठमाडौँ–चक्रपथ दोस्रो खण्ड विस्तारको काम छिट्टै सुरु हुने बताउनुभयो । रसुवाको भोटेकोशी नदीमा आएको बाढीले मितेरी पुल र स्याफ्रुबेँसी–रसुवागढी सडक खण्ड बगाएपछि चीनसँगको सो व्यापारिक नाका नौ दिनदेखि ठप्प छ ।",
      "link": "https://gorkhapatraonline.com/news/164031",
      "image": "https://gorkhapatraonline.com/storage/media/289258/conversions/122-original-thumb.jpg"
    },
    {
      "slug": "164022",
      "title": "श्रमिकको न्यूनतम पारिश्रमिक रु. १९ हजार ५५० हुने",
      "timestamp": 1752710400000,
      "source": "gp",
      "content": "नेपाल सरकार, रोजगारदाता र श्रमिक सङ्गठनबीच श्रमिकको न्यूनतम पारिश्रमिक रु १९ हजार ५५० बनाउने विषयमा सहमति भएको छ ।",
      "longContent": "काठमाडौँ, साउन १ गते । नेपाल सरकार, रोजगारदाता र श्रमिक सङ्गठनबीच श्रमिकको न्यूनतम पारिश्रमिक रु १९ हजार ५५० बनाउने विषयमा सहमति भएको छ । आज श्रम, रोजगार तथा सामाजिक सुरक्षा मन्त्रालयमा भएको त्रिपक्षीय बैठकमा उक्त सहमति भएको मन्त्रालयले जनाएको छ । श्रम ऐन, २०७४ को दफा १०७ मा प्रत्येक दुई वर्षमा श्रमिकको न्यूनतम पारिश्रमिक निर्धारण गर्नुपर्ने व्यवस्था छ । यसअघि श्रमिक न्यूनतम पारिश्रमिक रु १७ हजार ३०० थियो । आजदेखि लागू हुने गरी भएको सहमतिअनुसार मासिक आधारभूत पारिश्रमिक रु १२ हजार १७० र महङ्गी भत्ता रु सात हजार ३८० हुनेछ । मन्त्रालयका अनुसार श्रमिकले दैनिक आधारभूत पारिश्रमिक रु ४७० र महङ्गी भत्ता रु २८४ प्राप्त गर्नेछन् भने प्रतिघण्टा आधारभूत पारिश्रमिक रु. ६३ र महङ्गी भत्ता रु. ३८ हुनेछ । आंशिक समयमा मात्र काम गर्ने कामदारको हकमा प्रतिघण्टा न्यूनतम पारिश्रमिक रु. १०७ हुने सहमति भएको छ । उक्त सहमति चिया बगानबाहेकमा श्रमिकको हकमा लागू हुने मन्त्रालयको भनाइ छ । सहमतिपछि श्रम, रोजगार तथा सामाजिक सुरक्षा मन्त्री शरतसिंह भण्डारीले सबै पक्षलाई धन्यवाद दिनुभयो । “श्रमिकको न्यूनतम पारिश्रमिक तोकेर मात्रै हुँदैन, त्यसको प्रभावकारी कार्यान्वयनमा सबै पक्ष गम्भीर र जिम्मेवार ढङ्गले लाग्नुपर्छ ।”न्यूनतम पारिश्रमिक निर्धारण समितिका संयोजक तथा श्रम मन्त्रालयका सहसचिव प्रदीप कोइरालाले लामो समयदेखिको परामर्श, समन्वय र गहिरो छलफलपछि सहमति जुटेको बताउनुभयो । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले सहमतिको स्वागत गर्नुभयो । उहाँले भन्नुभयो, “दिगो श्रम सम्बन्ध कायम राख्न न्यूनतम पारिश्रमिकमा सहमति आवश्यक थियो, पारदर्शी छलफल र सबै पक्षको लचकताको माध्यमबाट प्राप्त सहमति हामी सबैका लागि स्वीकार्य र सन्तुलित छ ।” संयुक्त ट्रेड युनियन समन्वय केन्द्र (जेटियूसिसि) का प्रतिनिधि जनक चौधरीले उक्त सहमति श्रमिक वर्गको जित भएको बताउनुभयो । उहाँले भन्नुभयो, “पहिलोपटक हाम्रो आवाज समेटिँदै न्यूनतम पारिश्रमिकमा सहमति जुटेको छ, अब यसको कार्यान्वयन सुनिश्चित गर्न सशक्त निगरानी गरिनेछ ।”छलफलमा मन्त्रालयका तर्फबाट संयोजक सहसचिव प्रदीप कोइराला, रोजगारदाता पक्षबाट उद्योग वाणिज्य महासङ्घका अध्यक्ष चन्द्र ढकाल, वरिष्ठ उपाध्यक्ष ज्योत्सना श्रेष्ठ, नेपाल चेम्बर अफ कमर्शका दीपक श्रेष्ठ, तथा श्रमिक सङ्गठनका तर्फबाट जनक चौधरी सहभागी हुनुहुन्थ्यो । सरकार, रोजगारदाता र श्रमिक सङ्गठनबीचको समन्वय र सहकार्यबाट सम्भव भएको यो सहमति नेपाली श्रम क्षेत्रलाई थप न्यायपूर्ण, मर्यादित र व्यवस्थित बनाउने दिशामा एक ऐतिहासिक उपलब्धि भएको बताइएको छ । रासस",
      "link": "https://gorkhapatraonline.com/news/164022",
      "image": "https://gorkhapatraonline.com/storage/media/289248/conversions/sam-original-thumb.jpg"
    },
    {
      "slug": "164004",
      "title": "एनसेल ‘लिग अफ क्रिएटर्स’: अमनले जिते १० लाखको ब्रान्ड डिल",
      "timestamp": 1752710400000,
      "source": "gp",
      "content": "एनसेलले अपट्रेन्डलीसँगको सहकार्यमा आयोजना गरेको ‘लिग अफ क्रिएटर्स’ प्रतियोगितामा ललितपुरका अमन महर्जनले १० लाख रुपियाँ बराबरको एक वर्षको ब्रान्ड डिल जित्न सफल हुनुभएको छ । उहाँले प्रतियोगितामा प्रथम स्थान हासिल गर्दै पुरस्कार स्वरूप यो डिल हात पार्नुभएको हो ।",
      "longContent": "काठमाडौँ, साउन १ गते । एनसेलले अपट्रेन्डलीसँगको सहकार्यमा आयोजना गरेको ‘लिग अफ क्रिएटर्स’ प्रतियोगितामा ललितपुरका अमन महर्जनले १० लाख रुपियाँ बराबरको एक वर्षको ब्रान्ड डिल जित्न सफल हुनुभएको छ । उहाँले प्रतियोगितामा प्रथम स्थान हासिल गर्दै पुरस्कार स्वरूप यो डिल हात पार्नुभएको हो । आफूलाई म्याडम्वाजेल क्रिएटरका नामले चिनाउने काठमाडौँकी प्रभा श्रेष्ठले प्रतियोगितामा दोस्रो स्थान हासिल गर्नुहुँदै पाँच लाखको ब्रान्ड डिल जित्नु भएको छ । यता बागलुङका मनिष रुचेलले तेस्रो बन्दै दुई लाख ५० हजारको ब्रान्ड डिल पुरस्कार जित्नु भएको छ । त्यसै गरी बुटवलका प्रशान्त पाण्डेले चौथो स्थान हासिल गरी अपट्रेन्डली पीकका रूपमा एक लाखको ब्रान्ड डिल जित्न सफल हुनुभयो । गत शुक्रबार काठमाडौँमा आयोजित ग्रान्ड फिनाले कार्यक्रममाझ विजयी क्रिएटरहरूलाई पुरस्कार प्रदान गरिएको हो । देशैभरका डिजिटल स्टोरी टेलर्सलाई सशक्त बनाउने उद्देश्य सहित एनसेलले यो प्रतियोगिता आयोजना गरेको थियो ।“देशमा विभिन्न भागमा फैलिएर रहेका भावी प्रतिभाशाली डिजिटल कन्टेन्ट क्रिएटरहरूको पहिचान र सशक्तीकरण गर्ने लक्ष्यका साथ आयोजना गरिएको यो प्रतियोगिता सफलता पूर्वक सम्पन्न भयो । एनसेलसँगको ब्रान्ड डिलले पुरस्कृतहरूलाई कन्टेन्ट क्रिएसनमा अझै निखारिएर अगाडि बढ्न ठुलो प्रेरणा मिल्ने छ भन्ने कुराममा म पूर्णरूपमा विश्वस्त छु,” एनसेलका चिफ कमर्शीयल अफिसर उमेर मोहसिनले भन्नुभयो । “साथै यस प्रतियोगितालाई अर्थपूर्ण र प्रभावकारी बनाउन योगदान पुर्‍याउनु हुने सबै मेन्टरहरूप्रति हामी हार्दिक आभारी छौँ।, उहाँले भन्नुभयो”प्रतियोगितामा सहभागी हुन प्राप्त भएका भिडियोहरू मध्येबाट उत्कृष्ट ५० जना क्रिएटरहरूलाई पाँच जना मेन्टरहरू सन्जोग कोइराला, प्रतिमा अधिकारी, मिस्टर फूडी नेपाल, पराक्रम राणा र एकता तण्डुकारले छान्नुभएको थियो । उत्कृष्ट ५० मा पर्न सफल भएका क्रिएटरहरू मध्येबाट निर्णायक मण्डलले फिनालेमा उत्कृष्ट चार क्रिएटरहरू छानिएको थियो । निर्णायक मण्डलमा नेपालका लागि अमेरिकी राजदूतावासका सार्वजनिक मामिला प्रमुख माइक हार्कर, चलचित्र निर्देशक सिमोस सुनुवार, एनसेलकी मार्केटिङ, कम्युनिकेसन एन्ड सस्टेनेबिलिटी डाइरेक्टर पुनम सिंह र अपट्रेन्डलीका प्रमुख कार्यकारी अधिकृत मोनायक कार्की रहेका थिए ।",
      "link": "https://gorkhapatraonline.com/news/164004",
      "image": "https://gorkhapatraonline.com/storage/media/289217/conversions/sfdjh-original-thumb.jpg"
    },
    {
      "slug": "164002",
      "title": "यो वर्ष एक खर्ब २० अर्ब  राजस्व वृद्धि",
      "timestamp": 1752710400000,
      "source": "gp",
      "content": "आर्थिक वर्ष २०८०/०८१ को भन्दा यो १ खर्ब २० अर्ब बढी हो । प्रतिशतका आधारमा ११.३३ प्रतिशत वृद्धि हो ।   आर्थिक वर्ष २०८०/०८१ मा १० खर्ब ५८ अर्ब राजस्व संकलन भएको थियो ।",
      "longContent": "काठमाडौँ, साउन १ गते । आर्थिक वर्ष २०८१/०८२ मा ११ खर्ब ७८ अर्ब ८२ करोड रुपियाँ बराबर राजस्व सङ्कलन भएको छ । आर्थिक वर्ष २०८०/०८१ को भन्दा यो १ खर्ब २० अर्ब बढी हो । प्रतिशतका आधारमा ११.३३ प्रतिशत वृद्धि हो । आर्थिक वर्ष २०८०/०८१ मा १० खर्ब ५८ अर्ब राजस्व सङ्कलन भएको थियो । आर्थिक वर्ष २०८१/०८२ मा १४ खर्ब १९ अर्ब राजस्व सङ्कलन गर्ने लक्ष्य थियो । अर्ध वार्षिक समीक्षामा संशोधन गरी १२ खर्ब ८६ अर्बको लक्ष्य तय गरिएको थियो । संशोधित लक्ष्य अनुसार ९१.६० प्रतिशत राजस्व सङ्कलन भएको छ । अर्थ मन्त्रालय राजस्व महाशाखा प्रमुख उत्तरकुमार खत्रीले विपद, अन्तर्राष्ट्रिय परिस्थितिले गर्दा चुनौती हुँदाहुँदै पनि अघिल्लो आर्थिक वर्षको तुलनामा उत्साहजनक रूपमा राजस्व सङ्कलन भएको बताउनुभयो । उहाँले भन्नुभयो, ‘तयारी सुरु गरिसकेका छौं । चालू आर्थिक वर्षमा राजस्व सङ्कलनको लक्ष्य पूरा गर्ने गरी अघि बढ्ने छौं ।’चालू आर्थिक वर्षमा १३ खर्ब १५‍ अर्ब राजस्व सङ्कलनको लक्ष्य छ ।  आर्थिक वर्ष २०७१/०७२ मा ४ खर्ब ५ अर्ब,  २०७२ र ०७३ मा ४ खर्ब ८१ अर्ब, २०७३/०७४ मा ६ खर्ब ९ अर्ब, २०७४/०७५ मा ७ खर्ब २६ अर्ब, २०७५ र ०७६ मा ८ खर्ब २९ अर्ब राजस्व सङ्कलन भएको थियो । त्यसैगरी २०७६/०७७ मा ७ खर्ब ९३ अर्ब, २०७७/०७८ मा ९ खर्ब ३५ अर्ब, २०७८/०७९ मा १० खर्ब ६६ अर्ब, २०७९/०८० मा ९ खर्ब ५७ अर्ब र २०८०/०८१ मा १० खर्ब ५८ अर्ब रुपियाँ सङ्कलन भएको थियो ।",
      "link": "https://gorkhapatraonline.com/news/164002",
      "image": "https://gorkhapatraonline.com/storage/media/289215/conversions/Artha-mantralaya-finance-ministry-original-thumb.jpg"
    },
    {
      "slug": "163992",
      "title": "नेप्से परिसूचक ७५ अङ्कले बढ्दा, १६ अर्बभन्दा बढीको कारोबार",
      "timestamp": 1752710400000,
      "source": "gp",
      "content": "नेपाल स्टक एक्सचेन्ज (नेप्से) परिसूचक ७५ दशमलव ८४ अङ्कले बढेर दुई हजार ८७० दशमलव ६३ विन्दुमा कायम भएको छ। आर्थिक वर्ष २०८२/८३ को पहिलो दिन आज नेप्से परिसूचक दुई दशमलव ७१ प्रतिशतले बढेको हो।",
      "longContent": "काठमाडौँ, साउन १ गते। नेपाल स्टक एक्सचेन्ज (नेप्से) परिसूचक ७५ दशमलव ८४ अङ्कले बढेर दुई हजार ८७० दशमलव ६३ विन्दुमा कायम भएको छ। आर्थिक वर्ष २०८२/८३ को पहिलो दिन आज नेप्से परिसूचक दुई दशमलव ७१ प्रतिशतले बढेको हो।आज तीन सय ११ कम्पनीको तीन करोड ८६ लाख ३४ हजार ३५० कित्ता शेयर एक लाख ४१ हजार ४३४ पटक खरिदबिक्री हुँदा १६ अर्ब ५९ करोड २१ लाख पाँच हजार ४५५ दशमलव १७ को कारोबार भएको छ। आज दुई सय ४० कम्पनीको शेयर मूल्य बढ्दा नौ कम्पनीको घटेको छभने कारोबार रकम पनि बढेको छ। आज कारोबार भएका सबै समूहगत परिसूचक बढेका छन्। सबैभन्दा बढी ‘अन्य’ समूह पाँच दशमलव शून्य नौ प्रतिशतले बढेको छ। लगानी समूह तीन दशमलव १७ प्रतिशत, जीवन बिमा तीन दशमलव १४ प्रतिशत, हाइड्रोपावर तीन दशमलव शून्य चार प्रतिशतले वृद्धि भएको छ।बैंकिङ एक दशमलव ७६, विकास बैँक एक दशमलव ९५, फाइनान्स दुई दशमलव ८०, होटल तथा पर्यटन दुई दशमलव ६०, उत्पादन तथा प्रशोधन दुई दशमलव ९४, माइक्रोफाइनान्स दुई दशमलव ५०, निर्जीवन बिमा दुई दशमलव १८ र व्यापार एक दशमलव ७६ प्रतिशतले बढेका छन्। आज ट्रेड टावर लिमिटेडको शेयर मूल्यमा सकारात्मक सर्किट लागेको छ भने एनआबिएल स्टेबल फन्डको शेयर शुल्य सबैभन्दा बढी सात दशमलव ५८ प्रतिशतले घटेको छ।",
      "link": "https://gorkhapatraonline.com/news/163992",
      "image": "https://gorkhapatraonline.com/storage/media/289220/conversions/Nepse-original-thumb.jpg"
    },
    {
      "slug": "163964",
      "title": "चम्कँदै हरियो चुरा, पहेँलो पोतेको व्यापार",
      "timestamp": 1752710400000,
      "source": "gp",
      "content": "साउन, प्रकृति नै हरियाली हुने महिना । यो महिनाको सङ्क्रान्तिदेखि सूर्य दक्षिणायन हुन्छ भनिन्छ । सूर्य दक्षिणायन हुँदा रात लामो र दिन छोटो हुने क्रम सुरु हुन्छ ।",
      "longContent": "गोरखापत्र अनलाइनकाठमाडौँ, साउन १ गते । साउन, प्रकृति नै हरियाली हुने महिना । यो महिनाको सङ्क्रान्तिदेखि सूर्य दक्षिणायन हुन्छ भनिन्छ । सूर्य दक्षिणायन हुँदा रात लामो र दिन छोटो हुने क्रम सुरु हुन्छ । यस महिनालाई शिवजीको महिना पनि भनिन्छ र शिवको पूजा आराधना गरिन्छ । साउन महिना हरेक वर्ष आउँछ र भगवानको पूजाआजा सधैँ गरिन्छ । हिन्दु धर्म अनुसार साउने सोमबारको विशेष महत्त्व छ। यस दिन ब्रत बस्ने, एक छाक मात्रै खाने, शिवजीको पूजा आराधना गर्ने गरिन्छ । यसरी पूजा आराधना गर्दा शिवजीले प्रसन्न भएर सन्तान, धन, विद्या दिनुहुन्छ भन्ने विश्वास रहिआएको छ । मानिसहरू ब्रत बस्दा शुद्ध हुने, शिवजीलाई जल चढाउने, चोखो खाने गर्नाले त्यसै पनि स्वस्थ र लाभदायक हुने नै भयो । महिलाले ब्रत बस्ने, पूजाआजा गर्ने र रातो, हरियो, पहेँलो रङका चुरापोते र तिउरीको पातबाट रङ निकालेर हात रङ्गाउने चलन परम्परादेखिकै हो तर यसमा हाल आएर परिमार्जित भएको मात्र हो । पछिल्लो समय हरियो चुरा र मेहेन्दीमा सजिने युवतीको सङ्ख्या निकै बढेको छ। विदेशीले समेत हरियो, पहेँलो चुरापोते, कपडा र मेहेन्दी लगाउन थालेका छन् ।",
      "link": "https://gorkhapatraonline.com/news/163964",
      "image": "https://gorkhapatraonline.com/storage/media/289116/conversions/hariyo-chura-1-original-thumb.jpg"
    },
    {
      "slug": "164196",
      "title": "‘विविधतायुक्त समाज हाम्रो पहिचान’",
      "timestamp": 1752883200000,
      "source": "gp",
      "content": "पूर्वप्रधानमन्त्री एवं नेपाली कांग्रेसका सभापति शेरबहादुर देउवाले नेपालको विविधतायुक्त समाज नै मौलिक पहिचानका रूपमा रहेको बताउनुभएको छ ।",
      "longContent": "गोरखापत्र समाचारदाता ललितपुर, साउन ३ गते  । पूर्वप्रधानमन्त्री एवं नेपाली कांग्रेसका सभापति शेरबहादुर देउवाले नेपालको विविधतायुक्त समाज नै मौलिक पहिचानका रूपमा रहेको बताउनुभएको छ ।नेपाल लोकतन्त्रवादी आदिवासी जनजाति महासङ्घको २८ औँ स्थापना दिवसका अवसरमा आयोजित शुभकामना आदानप्रदानलाई शुक्रबार सानेपामा सम्बोधन गर्दै उहाँले नेपालको मौलिक संस्कृति र सभ्यतालाई विश्वमाझ परिचित गराउनुपर्ने बताउनुभएको हो । उहाँले मौलिक पहिचानले नेपाल कति सुन्दर छ भन्ने पुष्टि गर्ने बताउनुभयो । उहाँले भन्नुभयो, “नेपाल प्रकृतिकै गहनाबाट सुन्दर बनेको देश हो । प्रकृति र संस्कृतिले हाम्रो आफ्नो मौलिक पहिचान जोगाउन मद्दत गरेको छ ।” सभापति देउवाले संविधानले सबै आदिवासी जनजातिको अधिकार सुनिश्चित गरेको, नेपालका सबै क्षेत्र वर्ग समुदायलाई समेटेर संसद् र सबै तहमा प्रनितिधित्व सुनिश्चित गरेको प्रस्ट पार्नुभयो ।",
      "link": "https://gorkhapatraonline.com/news/164196",
      "image": "https://gorkhapatraonline.com/storage/media/289511/conversions/44-original-thumb.jpg"
    },
    {
      "slug": "164194",
      "title": "हुलाकी सडकमा धमाधम बन्दै पुल",
      "timestamp": 1752883200000,
      "source": "gp",
      "content": "हुलाकी सडक निर्माणमा ढिलाइ भइरहे पनि पुल भने धमाधम निर्माण हुन थालेका छन् । हुलाकी सडक अन्तर्गत देउखुरीको गढवा गाउँपालिका–१, वनघुस्रीदेखि राजपुर गाउँपालिका–५, गङ्गदीसम्मको ४० किलोमिटर सडकखण्डमा धमाधम पुल निर्माण हुन थालेका छन् ।",
      "longContent": "घोराही, साउन ३ गते । हुलाकी सडक निर्माणमा ढिलाइ भइरहे पनि पुल भने धमाधम निर्माण हुन थालेका छन् । हुलाकी सडक अन्तर्गत देउखुरीको गढवा गाउँपालिका–१, वनघुस्रीदेखि राजपुर गाउँपालिका–५, गङ्गदीसम्मको ४० किलोमिटर सडकखण्डमा धमाधम पुल निर्माण हुन थालेका छन् । हुलाकी सडकमा बन्न थालेका १० वटा पुलमध्ये चार वटा निर्माण सम्पन्न भइसकेका छन् भने बाँकी छ वटा पुल निर्माणाधीन अवस्थामा रहेको हुलाकी सडक आयोजनाले जनाएको छ । हुलाकी सडक अन्तर्गत बन्न थालेको राजपुर गाउँपालिका–१ स्थित गुरुङखोला पुल अन्तिम चरणमा पुगेको छ । २०८२ असोज २१ गते निर्माण सक्ने गरी २०७९ चैत २२ गते भैरव–नारायण जेभी बाँकेसँग ठेक्का सम्झौता भएको थियो । सम्झौता अनुसार गुरुङखोलासँगै सानो राप्तीखोलामा पुल निर्माण गर्ने गरी एकै प्याकेजमा ४१ करोड ५६ लाख ६७ हजार पाँच सय रुपियाँमा ठेक्का सम्झौता भएको थियो । हुलाकी सडक आयोजना नेपालगन्ज बाँकेका इन्जिनियर श्रवण महतराले गुरुङखोला पुलको भौतिक प्रगति ९५ प्रतिशत तथा वित्तीय प्रगति ९१ प्रतिशत रहेको बताउनुभयो । इन्जिनियर महतराका अनुसार गुरुङखोला र सानो राप्ती दुवै ठाउँमा पुल निर्माणको काम अन्तिम चरणमा पुगेको छ । इन्जिनियर महतराले पुल निर्माणको मुख्य काम सकिएर अहिले पुलमा रेलिङ, ढलानसँगै पुलको दायाँबायाँ सडकसँग मिलाउने काम बाँकी रहेको र उक्त काम बर्सातपछि सकिने बताउनुभयो । गुरुङखोला जस्तै हुलाकी राजमार्ग अन्तर्गत पर्ने पर्सिमपुरेखोला, बौराहाखोला र चमारेसोतामा पुल निर्माणको काम भइरहेको छ । उहाँले एउटै प्याकेज अन्तर्गत तीन वटै पुल निर्माणको काम भैरव–नारायण जेभी बाँकेले गरिरहेको बताउनुभयो । उहाँका अनुसार २०८२ असोज २१ गते निर्माण सक्ने गरी २०७९ चैत २२ गते ठेक्का सम्झौता भएका पुलको भौतिक प्रगति ९५ प्रतिशत र वित्तीय प्रगति ९० प्रतिशत रहेको छ । उहाँले बबईसोता, खौराखोला, बुकेसोता र पुतलीबजारस्थित सोतामा पुल निर्माणको काम सकिएको र सोमइथानखोलामा पुल निर्माण भइरहेको बताउनुभयो । पुल निर्माणको काम धमाधम अघि बढे पनि गढवा बजारदेखि वनघुस्रीसम्मको २० किलोमिटर सडक निर्माणमा भने ढिलाइ भइरहेको छ । २०७९ साल कात्तिक मसान्तसम्म सडक निर्माणको काम सक्ने गरी २०७६ साल कात्तिक २९ गते वज्रगुरु–कान्छाराम जेभी काठमाडौँसँग ६७ करोड ३७ लाख ५३ हजार ८९८ रुपियाँ ७१ पैसामा ठेक्का सम्झौता भएको थियो । तर निर्माण कम्पनीको लापर्बाहीका कारण सडक अलपत्र परेको छ । इन्जिनियर महतराका अनुसार सडकको ३८ प्रतिशत भौतिक र ३५ प्रतिशत वित्तीय प्रगति रहेको छ । अहिले सडकको काम हुन सकेको छैन । सडकको थपिएको म्यादसमेत असार मसान्तमा सकिएको छ । सडक निर्माणको जिम्मा पाएको वज्रगुरु कान्छाराम जेभीले सडक निर्माणमा चरम लापर्बाही गरेको र म्याद थप गर्दासमेत सडक बन्न अवस्था नरहेको भन्दै हुलाकी सडक आयोजनाले सम्झौता खारेजका लागि फाइल सडक विभागमा पठाएको भए पनि कुनै निर्णय हुन सकेको छैन ।",
      "link": "https://gorkhapatraonline.com/news/164194",
      "image": "https://gorkhapatraonline.com/storage/media/289509/conversions/121-original-thumb.jpg"
    },
    {
      "slug": "164173",
      "title": "वैदेशिक रोजगारीमा जानेको सङ्ख्या उच्च रेकर्ड",
      "timestamp": 1752883200000,
      "source": "gp",
      "content": "वैदेशिक रोजगारीमा जाने हालसम्मकै उच्च सङ्ख्या रेकर्ड भएको छ । वैदेशिक रोजगार विभागका अनुसार आर्थिक वर्ष २०८१/८२ मा आठ लाख ३९ हजार २७० जनाले श्रम स्वीकृति लिएको नयाँ रेकर्ड बनेको हो ।",
      "longContent": "गोरखापत्र समाचारदाता काठमाडौँ, साउन ३ गते । वैदेशिक रोजगारीमा जाने हालसम्मकै उच्च सङ्ख्या रेकर्ड भएको छ । वैदेशिक रोजगार विभागका अनुसार आर्थिक वर्ष २०८१/८२ मा आठ लाख ३९ हजार २७० जनाले श्रम स्वीकृति लिएको नयाँ रेकर्ड बनेको हो । विभागले शुक्रबार पत्रकार सम्मेलनमार्फत गत आवमा आठ लाख ३९ हजार २७० जनाले श्रम स्वीकृति लिएकोमा सात लाख ४४ हजार ८११ पुरुष र ९४ हजार ४५५ महिलाले श्रम स्वीकृति लिएको जानकारी गराएको हो । विभागका महानिर्देशक कमलप्रसाद भट्टराईले गत आवमा श्रम स्वीकृति लिएर वैदेशिक रोजगारीमा जानेमध्ये नयाँ श्रम स्वीकृति लिने ६० प्रतिशत र पुनः श्रम स्वीकृति लिने ४० प्रतिशत रहेको जानकारी दिनुभयो । उहाँका अनुसार श्रम स्वीकृति लिएकामा संस्थागत (वैदेशिक रोजगारी व्यवसायी कम्पनी) लिने तीन लाख ५९ हजार ६७५, पुनः श्रम स्वीकृति लिने तीन लाख ३३ हजार ३०९, व्यक्तिगत नयाँ श्रम स्वीकृति लिने एक लाख ३३ हजार ६२७ र जिटुजी भएका देश दक्षिण कोरिया, इजरायल र बेलायतमा १२ हजार ६५३ जना छन् । नेपाली श्रमिकका १० प्रमुख श्रम गन्तव्य देशमा क्रमशः संयुक्त अरब इमिरेट्स (युएई), साउदी अरब, कतार, कुवेत, मलेसिया, रोमानिया, जापान, दक्षिण कोरिया, क्रोएसिया, बहराइन रहेका छन् । गएको आवमा प्रतिमहिना औसतमा ६९ हजार ९३९ र प्रतिदिन दुई हजार तीन सय जनाले स्वीकृति लिएको देखिएको छ । विभागका अनुसार गत वर्ष सबैभन्दा बढी संयुक्त अबर इमिरेट्स (युएई) मा र साउदी अरब, कतार, कुवेत, ओमान, दक्षिण कोरिया, जापान र मलेसिया, बहराइनलगायत युरोप गरी ६९ देशमा संस्थागत र व्यक्तिगत रूपमा श्रम स्वीकृति लिएर गएका छन् । गत आवको मङ्सिरमा सबैभन्दा बढीले वैदेशिक रोजगारीका लागि श्रम स्वीकृति लिएका थिए । पछिल्लो पाँच वर्षमा ३५ लाख १६ हजार ९६५ जनाले वैदेशिक रोजगारीमा जान श्रम स्वीकृति लिएकोमा सबैभन्दा धेरै गत आव २०८१/८२ मा आठ लाख ३९ हजारभन्दा बढीले श्रम स्वीकृति लिएको महानिर्देशक भट्टराईले जानकारी दिनुभयो । सो अवधिमा श्रम स्वीकृति लिएकामध्ये ३१ लाख ८१ हजार १९१ पुरुष र तीन लाख ३५ हजार ७७४ महिला छन् । दुई मिनेटमा श्रम स्वीकृतिपत्रकार सम्मेलनमा एक/डेढ महिनायता निवेदन आएको दुई मिनेटभित्र श्रम स्वीकृति दिइएको जानकारी दिइयो । महानिर्देशक भट्टराईले भन्नुभयो, “स्वीकृतिका लागि आवश्यक पर्ने सबै कागजात पूर्ण भएको खण्डमा निवेदन आएको दुई मिनेटभित्रै श्रम स्वीकृति दिन्छौँ ।” दुई महिनाअगाडि निवेदन दिएको एक सातामा मात्रै श्रम स्वीकृति दिने गरेकामा अहिले विभागको काममा व्यापक सुधार गरी दुई मिनेटभित्र दिन सफल भएको उहाँले दाबी गर्नुभयो । यस्तै विभागलाई पछिल्ला दिनमा बिचौलियामुक्त गरिएको पनि जानकारी दिइयो ।महानिर्देशक भट्टराईले सेवाग्राहीको सहयोगका लागि भन्दै बिचका व्यक्तिले श्रम स्वीकृति लिएर आउनेलाई प्रवेशद्वारबाट विभागले रोक्न सफल भएको दाबी गर्नुभयो ।",
      "link": "https://gorkhapatraonline.com/news/164173",
      "image": "https://gorkhapatraonline.com/storage/media/289486/conversions/baidesik-rojgar-original-thumb.jpg"
    },
    {
      "slug": "164170",
      "title": "आलमविरुद्ध सर्वोच्चमा पुनरावेदन, यस्ता छन् पुनरावेदन जिकिर",
      "timestamp": 1752883200000,
      "source": "gp",
      "content": "नेपाली कांग्रेसका नेता मोहम्मद अफताव आलमसमेतलाई कर्तव्य ज्यानसम्बन्धी मुद्दामा सफाइ दिने उच्च अदालत जनकपुर वीरगन्ज इजलासको फैसलाविरुद्ध महान्यायाधिवक्ता कार्यालय सर्वोच्च अदालत गएको छ । महान्यायाधिवक्ता कार्यालयले शुक्रबार पुनरावेदन निवेदन पेस गरेको छ ।",
      "longContent": "काठमाडौँ, साउन ३ गते । नेपाली कांग्रेसका नेता मोहम्मद अफताव आलमसमेतलाई कर्तव्य ज्यानसम्बन्धी मुद्दामा सफाइ दिने उच्च अदालत जनकपुर वीरगन्ज इजलासको फैसलाविरुद्ध महान्यायाधिवक्ता कार्यालय सर्वोच्च अदालत गएको छ । महान्यायाधिवक्ता कार्यालयले शुक्रबार पुनरावेदन निवेदन पेस गरेको छ । तथ्यको मूल्याङ्कन नगरी आलमसमेतलाई सफाइ दिएको भन्दै न्याय परिषद्ले उच्च अदालत जनकपुर, वीरगन्ज इजलासका न्यायाधीशमाथि छानबिनसमेत गरिरहेको छ । छानबिन प्रक्रिया चलिरहेका बेला महान्यायाधिवक्ता कार्यालयले पुनरावेदन प्रक्रिया अघि बढाएको हो । जेठ १४ गते न्यायाधीशद्वय खुसीप्रसाद थारू र अर्जुन महर्जनको इजलासले मुद्दा फैसला गरेको थियो । सर्वोच्च अदालतका प्रवक्ता अच्युत कुइँकेलले पुनरावेदनपत्र पेस भएको तर दर्ता बाँकी रहेको बताउनुभयो । कुइँकेलले भन्नुभयो, “पुनरावेदनपत्र आएको छ तर रुजुको क्रममा नै छ ।” जिल्ला अदालत रौतहटको फैसला उल्ट्याउँदै आरोपितलाई सफाइ दिएपछि पीडित पक्षले असन्तुष्टि जनाएका थिए । घटनाका पीडितले न्याय परिषद्मा उजुरी दिएपछि न्यायाधीशमाथि छानबिन प्रक्रिया अघि बढेको थियो भने साक्षीहरूले पनि फैसलामा सार्वजनिक रूपमा आपत्ति र आलोचना गरेका थिए । जिल्ला अदालतले आलमसमेतलाई जन्मकैदको सजाय सुनाएको थियो । उच्चले भने आलमसहित मोहम्मद महताब आलम, शेष सराज, बद्री सहनी र मुक्ति साहलाई कसुरबाट सफाइ दिएको थियो । उच्चले आरोपितले कसुर इन्कार गरेको, वारदात अनुसन्धानबाट पुष्टि हुन नसकेको, घाइतेलाई इँटाभट्टामा हालेर मारिएको भन्ने ठोस् सबुत प्रमाण नभएको, विधि विज्ञानको प्रतिवेदनले व्यक्ति पोलिएको भन्ने तथ्य स्थापित नगरेकोलगायतका आधारमा उच्चले आरोपितलाई सफाइ दिएको थियो । व्यक्ति अज्ञात रहेकै आधारमा उनीहरूलाई आरोपितले मारेको भन्ने निष्कर्षमा पुग्न नसकिने उच्च अदालतको ठहर थियो । अदालतले जाहेरवाला पक्षका केहीले नै घटना नभएको भन्ने बकपत्रलाई पनि सफाइको आधार मानेको थियो । यस्ता छन् पुनरावेदन जिकिरमहान्यायाधिवक्ता कार्यालयले भने उच्च अदालतले प्रमाणको उचित मूल्याङ्कन नगरी फैसला गरेकाले त्रुटिपूर्ण रहेको भन्दै बदरको माग गरेको छ । यस्तै इजलासले सर्वोच्च अदालतबाट प्रतिपादित नजिरविपरीत फैसला भएको जिकिर गरेको छ । पुनरावेदनपत्रमा महान्यायाधिवक्ता कार्यालयले उच्च अदालतले फैसलाका क्रममा घटनाका प्रत्यक्षदर्शी, साक्षी तथा पीडितको बयान र बकपत्रलाई उचित मूल्याङ्कन नगरेको उल्लेख गरेको छ । घटना पुष्टि गर्ने प्रशस्त परिस्थितिजन्य प्रमाण भए पनि अदालतले मूल्याङ्कन नगरेकाले फैसला बदरको माग गरिएको छ । यस्तै निवेदन पत्रमा सर्वोच्चले नेपाल सरकारविरुद्ध थिरमान विकको मुद्दामा प्रतिपादित नजिरविपरीत फैसला गरेको जिकिर गरेको छ । कर्तव्य ज्यान जस्तो जघन्य अपराधमा आरोपितले शव लुकाउने प्रयत्न गर्ने भन्दै बरामद नै हुनु पर्छ भन्ने नरहेको उक्त मुद्दामा सर्वोच्चले व्याख्या गरेको छ । यस्तै कुमान गुरुङविरुद्ध नेपाल सरकार भएको मुद्दाको नजिरविपरीत फैसला भएको पुनरावेदन जिकिर छ । उक्त मुद्दामा अदालतले प्रत्यक्ष प्रमाण नभएको अवस्थामा परिस्थितिजन्य प्रमाणका आधारमा विश्लेषण गरी न्याय निरूपण गर्नुपर्ने व्याख्या गरेको छ । परिस्थितिजन्य प्रमाणले नै घटनाको उजागार गरेको अवस्थामा प्रत्यक्ष प्रमाण अभाव देखाएर निर्दोष ठहर गर्न नमिल्ने व्याख्या उक्त मुद्दामा सर्वोच्चले गरेको छ । चाल्र्स शोभराजविरुद्ध नेपाल सरकारको मुद्दामा पनि सर्वोच्चले अप्रत्यक्ष प्रमाणका आधारमा सजाय गर्न सकिने व्याख्या गरेको छ । परिस्थितिजन्य प्रमाणले आरोपित कसुरदार हुन् भन्ने आधार भएमा इन्कार बयान अर्थहीन हुने व्याख्या शोभराजको मुद्दामा अदालतले गरेको छ । साबिती वा इन्कार दुवै बयानलाई अन्य तथ्यले समर्थन गर्नुपर्ने सर्वोच्चको नजिरलाई पनि पुनरावेदनको आधार बनाइएको छ ।",
      "link": "https://gorkhapatraonline.com/news/164170",
      "image": "https://gorkhapatraonline.com/storage/media/289487/conversions/Aftab-aalam-original-thumb.jpg"
    },
    {
      "slug": "164169",
      "title": "खाडीको ज्ञान, सुरक्षित उद्धार अभियान",
      "timestamp": 1752883200000,
      "source": "gp",
      "content": "भाषिक समस्या, मौसमी प्रतिकूलताका कारण खाडी मुलुकको श्रमबजार कठिनपूर्ण मानिन्छ । यी अनेक समस्यालाई चिर्दै केही नेपाली ती मुलुकमा बसेर व्यावसायिक तथा आर्थिक सफलता मात्र हासिल गरेका छैनन्, आफूले सिकेको ज्ञान र सिप नेपालमा निःशुल्क रूपमा उपलब्ध गराउन खटिरहेका छन् ।",
      "longContent": "काठमाडौँ, साउन ३ गते । भाषिक समस्या, मौसमी प्रतिकूलताका कारण खाडी मुलुकको श्रमबजार कठिनपूर्ण मानिन्छ । यी अनेक समस्यालाई चिर्दै केही नेपाली ती मुलुकमा बसेर व्यावसायिक तथा आर्थिक सफलता मात्र हासिल गरेका छैनन्, आफूले सिकेको ज्ञान र सिप नेपालमा निःशुल्क रूपमा उपलब्ध गराउन खटिरहेका छन् । वैदेशिक रोजगारीका क्रममा युनाइटेड अरब इमिरेट्स (युएई) मा सिकेको अनुभव (सुरक्षित उद्धार) ‘योगदान राष्ट्रका लागि’ अभियान देशभर सञ्चालन गरिएको यस अभियानका संयोजक ओम उप्रेतीले जानकारी दिनुभयो । अभियानमार्फत खोला तथा पोखरीमा डुबेरका व्यक्तिको सुरक्षित उद्धार गरी अकाल मृत्युबाट कसरी जोगाउने ?करेन्ट लागे के गर्ने ? सर्पलगायत विषालु जीवजन्तुले टोके कसरी बच्ने, आगलागीमा परेकालाई कसरी सुरक्षित उद्धार गर्ने, दुर्घटनामा परी वा अन्य कारणले बेहोस व्यक्तिको कसरी सुरक्षित उद्धार गर्नेलगायत प्रयोगात्मक तथा सचेतना अभिवृद्धि भइरहेको छ ।प्राकृतिक तथा दैवी प्रकोपमा परी अकाल मृत्युवरण हुने अवस्था अन्त्य गर्न उप्रेतीले सन् २०१८ मा दुबईबाट थालेको ‘योगदान राष्ट्रका लागि’ अभियान ६० भन्दा बढी जिल्लामा विस्तार भइसकेको छ । अभियानमार्फत विज्ञहरूबाट स्थानीयस्तरमा दक्ष उद्धारकहरू तयार गर्ने अभियान थालिएको छ । उहाँका अनुसार अमेरिका, क्यानडा, बेलायत, दक्षिण कोरियाले अपनाउँदै आएको उद्धार तथा प्राथमिक उपचार तालिम निःशुल्क प्रदान गरिँदै आएको छ । उहाँले भन्नुभयो, “हाम्रोमा अझै पनि परम्परागत शैलीमा उद्धार गरी अस्पतालसम्म पु¥याउने चलन छ । यसले अकाल मृत्यु रोक्न सकिँदैन । सुरक्षित उद्धारमार्फत उपयुक्त प्राथमिक उपचार विधिबाट अकाल मृत्यु रोक्ने हाम्रो प्रयास हो ।” उप्रेती आफैँ पनि अन्तर्राष्ट्रिय तालिम प्राप्त दक्ष प्रशिक्षक रहेकाले दुबईमा ‘लाइफ गार्ड कम्पनी’ सञ्चालन गर्दै आएको बताउनुहुन्छ । उहाँका अनुसार यो कम्पनीले युएईलगायतका खाडी मुलुकमा नदी तथा पोखरीमा उद्धारक (सुरक्षा गार्ड) तयार गर्ने र परिचालन गर्ने काम गर्दै आएको छ । बेलायतबाट उद्धारसम्बन्धी विशेष तालिम लिएपछि २०७४ चैत १ गते चितवनबाट यो अभियान सञ्चालन गरिएको उहाँले बताउनुभयो । पहिलो चरणमा चितवन र धादिङबाट सुरु गरिएको अभियान स्थानीय तहसम्म फैलिने क्रममा रहेको छ ।तालिम उपयोगी, सान्दर्भिक सोलुखुम्बु महाकुलुङ गाउँपालिका प्रमुख सूर्य कुलुङ अभियानमार्फत प्रदान गरिएको तालिम अत्यन्तै उपयोगी र समयसान्दर्भिक रहेको बताउनुभयो । उहाँले यस्तो तालिम देशभर पु¥याउन सके धेरै मानिसलाई मृत्युको मुखबाट बचाउन सकिने उल्लेख गर्नुभयो ।अभियानमार्फत विभिन्न दुर्घटना, आत्महत्या प्रयास, छारेरोगलगायतका समस्याका कारण बेहोस बनेका बिरामीको सुरक्षित उद्धारसँगै प्राथमिक उपचार विधि उपयोगी रहेको धादिङ बेनीघाट गाउँपालिका प्रमुख विवेश थपलिया बताउनुहुन्छ । उहाँले भन्नुभयो, “हामीले भदौदेखि पालिकाका सबै नागरिकलाई यो तालिम दिने तयारी गरेका छौँ ।” विदेशमा रहेका नेपालीले नेपालमा केही गरौँ भनी ‘योगदान राष्ट्रका लागि’ सुरु गरेको अभियान देशप्रतिको प्रेमभाव र मातृभूमिप्रतिको अगाध प्रेमको रहेकाले यसलाई सकारात्मक लिनुपर्ने राष्ट्रिय सेवा दलका पूर्वकार्यकारी महानिर्देशक पूर्वउपरथी सुरेशकुमार कार्कीले बताउनुभयो । उहाँले भन्नुभयो, “यस संस्थाले गरेका विभिन्न तालिममा म आफैँ सहभागी बनेँ, यो तालिम विशिष्टीकृत र अत्यन्तै उपयोगी छ ।” नेपालमा निःशुल्क सेवाभावका साथ थालिएको यस अभियानलाई सबैले साथ दिनुपर्ने उहाँले बताउनुभयो । ‘योगदान राष्ट्रका लागि’ मार्फत विभिन्न तालिम र उद्धार सामग्री वितरणका लागि संस्थापक अध्यक्ष उप्रेतीले हालसम्म व्यक्तिगत रूपमा १० करोड रुपियाँभन्दा बढी खर्च गरेको जानकारी दिनुभयो । अभियान देशव्यापी बनाउने र उपकरणसहित कार्यालय नै स्थापना गर्न सुरु भएकाले अभियानमा जोडिएका सदस्यद्वारा इच्छादानमार्फत स्रोत व्यवस्थापन गरी अभियानलाई थप विस्तार गर्ने काम भइरहेको उहाँले बताउनुभयो ।",
      "link": "https://gorkhapatraonline.com/news/164169",
      "image": "https://gorkhapatraonline.com/storage/media/289482/conversions/2233-original-thumb.jpg"
    },
    {
      "slug": "164168",
      "title": "एक वर्षमा १०५ पक्की पुल",
      "timestamp": 1752883200000,
      "source": "gp",
      "content": "भौतिक पूर्वाधार तथा यातायात मन्त्रालयले सरकार गठन भएको एक वर्षमा १०५ वटा पक्की पुल निर्माण तथा १० वटा बेलिब्रिज जडान भएको जनाएको छ । यसै गरी एक वर्षको अवधिमा ९३२ किलोमिटर कालोपत्रे सम्पन्न भएको छ ।",
      "longContent": "गोरखापत्र समाचारदाताकाठमाडौँ, साउन ३ गते । भौतिक पूर्वाधार तथा यातायात मन्त्रालयले सरकार गठन भएको एक वर्षमा १०५ वटा पक्की पुल निर्माण तथा १० वटा बेलिब्रिज जडान भएको जनाएको छ । यसै गरी एक वर्षको अवधिमा ९३२ किलोमिटर कालोपत्रे सम्पन्न भएको छ । एक वर्षको आफ्नो कार्यकालमा भएका उपलब्धिबारे जानकारी दिन शुक्रबार मन्त्रालयमा आयोजित पत्रकार सम्मेलनमा भौतिक पूर्वाधार तथा यातायातमन्त्री देवेन्द्र दाहालले पुँजीगत खर्चका दृष्टिले मन्त्रालय अब्बल देखिएको दाबी गर्नुभयो । उहाँले भन्नुभयो, “यस मन्त्रालयको विगत छ वर्षको पुँजीगत खर्च तुलना गर्दा आर्थिक वर्ष २०८१/८२ मा सबैभन्दा बढी ७६.४१ प्रतिशत प्रगति भएको छ; जुन औसत राष्ट्रिय पुँजीगत खर्चभन्दा करिब १३ प्रतिशत बढी हो ।” मन्त्री दाहालले यही अवधिमा राष्ट्रिय सडक सञ्जाल र यातायातको पहुँच पुग्न बाँकी हुम्लाको सदरमुकाम सिमकोटसमेत राष्ट्रिय राजमार्गको सञ्जालमा जोडिएर सबै जिल्लामा यातायातको पहुँच स्थापित भएको तथा ललितपुरको ग्वार्कोस्थित मुलुककै पहिलो फ्लाइओभर सञ्चालनमा आएको उल्लेख गर्नुभयो । एक वर्षमा नागढुङ्गा सुरुङमार्ग निर्माण पूरा भई सञ्चालन अवस्थामा पुगेको, सिद्धबाबा सुरुङमार्ग छिचोलिएको, त्रिदेशीय कोरिडोरका रूपमा रहेको किमाथाङ्कासम्म ट्र्याक खुला गरिएकोलगायतका उपलब्धिबारे उहाँले जानकारी दिनुभयो ।रुग्ण ठेक्का व्यवस्थापनमा उपलब्धिमन्त्रालयले यस अवधिमा रुग्ण आयोजनाहरूको पहिचान र व्यवस्थापनलाई प्रमुख प्राथमिकता दिएको मन्त्री दाहालले बताउनुभयो । आयोजना सुरु हुने तर पूरा नभई अलपत्र हुने परिपाटी अन्त्यका लागि समिति गठन गरिएको र सो समितिले दिएको प्रतिवेदन कार्यान्वयन गरी रुग्ण ठेक्काको सङ्ख्या उल्लेख्य मात्रामा घटाइएको उहाँले बताउनुभयो ।मन्त्रालयका सचिव केशवकुमार शर्माले रुग्ण ठेक्काको अध्ययनबाट कुल ५८६ ठेक्का पहिचान गरिएकामा गएको एक वर्षभित्र १२० वटा रुग्ण ठेक्का तोडिएको, १५१ वटा रुग्ण ठेक्काको समस्या प्रकृति अनुसार समाधान प्रक्रियामा अगाडि बढाइएको र बाँकी रुग्ण ठेक्काको उचित निकासका लागि थप अध्ययन भइरहेको जानकारी दिनुभयो ।",
      "link": "https://gorkhapatraonline.com/news/164168",
      "image": "https://gorkhapatraonline.com/storage/media/289481/conversions/pul-bridge-original-thumb.jpg"
    },
    {
      "slug": "164167",
      "title": "सौर्य एयर दुर्घटना प्रतिवेदन : प्राधिकरण र कम्पनीको कमजोरी",
      "timestamp": 1752883200000,
      "source": "gp",
      "content": "गत वर्ष साउन ९ गते भएको सौर्य एयरलाइन्सको जहाज दुर्घटनामा नियामक निकाय नेपाल नागरिक उड्डयन प्राधिकरण र हवाई कम्पनी दुवैको कमजोरी देखिएको छ ।",
      "longContent": "काठमाडौँ, साउन ३ गते । गत वर्ष साउन ९ गते भएको सौर्य एयरलाइन्सको जहाज दुर्घटनामा नियामक निकाय नेपाल नागरिक उड्डयन प्राधिकरण र हवाई कम्पनी दुवैको कमजोरी देखिएको छ । सरकारले जहाज दुर्घटनालगत्तै बनाएको जाँचबुझ आयोगले शुक्रबार संस्कृति, पर्यटन तथा नागरिक उड्डयन मन्त्रालयलाई बुझाएको अन्तिम प्रतिवेदनले दुर्घटनामा सौर्य एयरलाइन्स र प्राधिकरणको कमजोरी औँल्याएको हो ।दुर्घटनाको विस्तृत अध्ययन, अनुसन्धान र विश्लेषणपछि तयार पारिएको प्रतिवेदनले सी चेकका लागि पोखरा उड्न लागेको जहाजमा पाइलट र कोपाइलटबाहेकलाई उडान अनुमति दिनु, प्राधिकरणको निरीक्षण क्षमतामा मानव संसाधनको कमी र प्रभावकारी अनुगमन तथा नियमनकारी कार्यमा कमजोरी रहेको औँल्याएको छ । त्यस्तै जहाजमा तौलको सन्तुलन नमिलाइएको, जहाजले तौल अनुसार उडानका बेला गति नलिएको, जहाजमा सामान राख्दा ती सामानलाई यताउता नसर्ने गरी बाँध्नुपर्ने मापदण्ड पूरा नगरेको, दुर्घटना हुनुभन्दा पहिले ३४ दिनसम्म जहाज ग्राउन्डेड अवस्थामा रहेकोलगायतका कमजोरी प्रतिवेदनले देखाएको छ । प्रतिवेदनले हतारमा उडानको तयारी गर्नु, प्राधिकरणले जहाजभित्र लुब्रिकेन्ट र कन्ट्याक्ट क्लिनर जस्ता ज्वलनशील पदार्थ बोकेर उडान भर्न अनुमति दिनु, दुर्घटनास्थलमा रहेका प्रमाणलाई सौर्य एयरलायन्सको कार्यालयमा पुर्‍याउनु प्रमाण नष्ट गर्नेसम्मको लापरबाही भएको निष्कर्ष निकाल्दै सुरक्षाका लागि सबै वायुसेवा प्रदायक कम्पनीलाई तत्काल आफ्ना स्पिड कार्ड र चार्टको समीक्षा गर्न सुझाव दिएको छ । जाँच आयोगका अध्यक्ष रतिशचन्द्रलाल सुमनले हस्तान्तरण गरेको उक्त प्रतिवेदन बुझ्दै पर्यटनमन्त्री बद्रीप्रसाद पाण्डेले कुनै पनि पूर्वाग्रह वा दबाबबिना आयोगले तयार पारेको निष्पक्ष प्रतिवेदन आएको जनाउँदै मन्त्रालयले त्यसलाई पूर्ण रूपमा कार्यान्वयनमा लैजाने प्रतिबद्धता व्यक्त गर्नुभयो ।त्रिभुवन अन्तर्राष्ट्रिय विमानस्थल हाताभित्रै भएको दुर्घटनामा १८ जनाको ज्यान गएको थियो । उक्त दुर्घटनामा क्याप्टेन मनिष शाक्य भने बाँच्न सफल हुनुभएको थियो । जहाज दुर्घटना भएकै दिन सरकारले नेपाल उड्डयन प्राधिकरणका पूर्वमहानिर्देशक रतिशचन्द्रलाल सुमन नेतृत्वमा जाँचबुझ आयोग गठन गरेको थियो । गत साउन ९ गते त्रिभुवन अन्तर्राष्ट्रिय विमानस्थलबाट सौर्य एयरको उक्त विमान मर्मतका लागि पोखरा उडेको थियो ।",
      "link": "https://gorkhapatraonline.com/news/164167",
      "image": "https://gorkhapatraonline.com/storage/media/289480/conversions/Tia-saurya-photo-by-kshab-original-thumb.jpg"
    },
    {
      "slug": "164166",
      "title": "पानी नपरे पनि तराईमा ४६ प्रतिशत रोपाइँ",
      "timestamp": 1752883200000,
      "source": "gp",
      "content": "पहाडमा ‘रुढा पहिरा’ ले धान खेती पुरिँदा मधेशमा ‘रौदी’ का कारण कृषकले धान रोप्न पाएका छैनन् ।",
      "longContent": "काठमाडौँ, साउन ३ गते । पहाडमा ‘रुढा पहिरा’ ले धान खेती पुरिँदा मधेशमा ‘रौदी’ का कारण कृषकले धान रोप्न पाएका छैनन् । अत्यधिक वर्षापछि लेदोसहित आएको बाढीलाई पहाडमा रुढा पहिरा भनिन्छ भने मधेशमा असार, साउनमा सडकमा धुलो उड्नुलाई राम्रो मानिँदैन त्यसलाई रौदी भनिन्छ । त्यसले राम्रो कुराको सङ्केत नगर्ने सप्तरी कल्याणपुर रुपनी गाउँपालिका–४ का ७८ वर्षीय किसान बिन्हाई खङ्ग बताउनुहुन्छ । एक महिनादेखि लगातार पानी नपर्दा तराईको मुख्य बाली धानको रोपाइँ हुन सकेको छैन । कृषि विकास निर्देशनालय मधेश प्रदेशका अनुसार अघिल्लो वर्ष असार मसान्तमा मधेश प्रदेशमा ६६ प्रतिशत रोपाइँ भइसकेको थियो । यो वर्ष ठ्याक्कै उल्टो भएको छ । मधेशमा हालसम्ममा ४६ प्रतिशत मात्रै रोपाइँ सकिएको छ । रोपिएका धान खेतमा धाँजा फाट्न थालेको छ । विसं २०७९ मा पनि मधेशले यस्तै प्रकारको विपत्तिको सामना गरेको थियो । सो समयमा मुस्किलले ६० प्रतिशत रोपाइँ भएको थियो । मधेशमा प्रत्येक २० देखि २५ वर्षमा लामो खडेरी पर्ने गरेको छ । २००७, २०२९, २०४९ मा लामो खडेरी परेको थियो । राजविराज निवासी पूर्वप्रधानाध्यापक नरसिंहलाल कर्णले मिथिला संस्कृतिमा रौदी खडेरी लागेको समयमा महिलाले रातको समयमा इन्द्र भगवान्लाई रिझाउन तन्त्रमन्त्रसहितको गीत गाउँदै ‘जटजटिन’ गर्दा वर्षा हुने विश्वास रहेको बताउनुभयो । त्यस्तै मधेशमा मसलाको रुख रोप्न थालेपछि जग्गा रुखो बनाएको र खडेरीलगायतका समस्या बढेको चौधरीले उल्लेख गर्नुभयो । मधेशमा तीन लाख ७२ हजार हेक्टर जमिनमा धान खेती हुने गरेको छ । समयमै वर्षा हुँदा ९७ प्रतिशतसम्म रोपाइँ भएको तथ्याङ्क छ । हालसम्म मधेशमा कम्तीमा ७५ प्रतिशत रोपाइँ भइसक्नुपर्नेमा रोपाइँ नहुँदा उत्पादनमा ठुलो मात्रामा गिरावट आउने सम्भावना छ । मधेश प्रदेशमा देखा परेको खडेरीको समस्याबारे मधेश प्रदेशका प्रमुख, प्रमुख जिल्ला अधिकारीले छलफलसमेत गरेका छन् । छलफलमा चुरे संरक्षण, नहरको निर्माण, पुराना पोखरीको उत्खनन्, पानी रिचार्जको नयाँ प्रविधिको विकासमा जोड दिएका छन् । मधेश सरकारले लामो समयदेखि पानी नपरेपछि प्रदेशलाई सुक्खाग्रस्त क्षेत्र घोषणाको माग गरेको छ । मधेश सरकारले सङ्घीय सरकारसँग विशेष राहत प्याकेज उपलब्ध गराउन माग गरेको हो । प्रदेश सरकारले धान रोप्न नपाएपछि भोकमरी र महँगी बढ्न सक्ने भएकाले त्यसतर्फ ध्यान दिन सङ्घीय सरकारको ध्यानाकर्षण गराएको छ । जल तथा मौसम विज्ञान विभागका मौसमविद् हरिप्रसाद दाहालले मनसुनी वायु सक्रिय भए पनि मधेशमा राम्रोसँग वर्षा हुन नसकेको र अहिले त्यहाँ वर्षाको सम्भावना अधिक भएको उल्लेख गर्नुभयो ।",
      "link": "https://gorkhapatraonline.com/news/164166",
      "image": "https://gorkhapatraonline.com/storage/media/289500/conversions/BKM_PARSA-original-thumb.jpg"
    },
    {
      "slug": "164150",
      "title": "नवलपुरबाट ३० अर्ब ६९ करोड राजस्व संकलन",
      "timestamp": 1752796800000,
      "source": "gp",
      "content": "नवलपुरबाट आर्थिक वर्ष २०८१–८२ मा ३० अर्बभन्दा बढी राजस्व संकलन भएको छ । कोष तथा लेखा नियन्त्रक कार्यालयका अनुसार आर्थिक वर्ष २०८१–८२ मा संघीय तथा प्रदेश सरकारलाई हस्तान्तरण हुने ३० अर्ब ६९ करोड ६६ हजार ५६ लाख ६३८ रुपियाँ राजस्व संकलन भएको हो ।",
      "longContent": "बोमलाल गिरी नवलपुर, साउन २ गते । नवलपुरबाट आर्थिक वर्ष २०८१–८२ मा ३० अर्बभन्दा बढी राजस्व संकलन भएको छ । कोष तथा लेखा नियन्त्रक कार्यालयका अनुसार आर्थिक वर्ष २०८१–८२ मा संघीय तथा प्रदेश सरकारलाई हस्तान्तरण हुने ३० अर्ब ६९ करोड ६६ हजार ५६ लाख ६३८ रुपियाँ राजस्व संकलन भएको हो ।कार्यालयको कोष नियन्त्रक जीतनारायण महतोका अनुसार गत आव २०८१–८२ मा संघतर्फ ३० अर्ब ११ करोड ७७ लाख ५८२ रुपियाँ राजस्व संकलन भएको छ । संघतर्फ सबैभन्दा धेरै राजस्व आन्तरिक राजस्व कार्यालय कावासोतीले संकलन गरेको छ । यो कार्यालयले २९ अर्ब ९५ करोड ३९ लाख ७ हजार ५४१ रुपियाँ संकलन गरेको छ ।त्यसैगरी नवलपुरबाट प्रदेश सरकारलाई हस्तान्तरण हुने राजस्व ५७ करोड ८९ लाख ५६ हजार ५५ रुपियाँ संकलन भएको कोष नियन्त्रक महतोले जानकारी दिनुभयो । महतोका अनुसार गत आवमा प्रदेश सरकारलाई हस्तान्तरण हुने राजस्वमध्ये सबैभन्दा धेरै यातायात व्यवस्था कार्यालयले संकलन गरेको हो । यो कार्यालयले गत आव २०८१–८२ मा २८ करोड ४५ लाख ८७ हजार ९८ रुपियाँ राजस्व संकलन गरेको छ ।",
      "link": "https://gorkhapatraonline.com/news/164150",
      "image": "https://gorkhapatraonline.com/storage/media/289458/conversions/kosh1-original-thumb.jpg"
    },
    {
      "slug": "164136",
      "title": "सङ्कलनभन्दा रगतको माग अत्यधिक",
      "timestamp": 1752796800000,
      "source": "gp",
      "content": "नेपाल रेडक्रस सोसाइटी क्षेत्रीय रक्त सञ्चार केन्द्र नेपालगञ्जमा गत आर्थिक बर्ष २०८१–८२ मा १५ हजार ८९३ पिन्ट रगत विभिन्न दाताहरुबाट सङ्कलन भएको थियो ।",
      "longContent": "गोविन्द शर्माबाँके, साउन २ गते । नेपाल रेडक्रस सोसाइटी क्षेत्रीय रक्त सञ्चार केन्द्र नेपालगञ्जमा गत आर्थिक बर्ष २०८१–८२ मा १५ हजार ८९३ पिन्ट रगत विभिन्न दाताहरुबाट सङ्कलन भएको थियो । सोही अवधिमा २३ हजार १९६ पिन्ट रगत वितरण गरिएको वितरण केन्द्रका प्रमुख उपेन्द्र रेग्मीले जानकारी दिनुभयो । अघिल्लो आव २०८०–८१ मा आव २०८१–८२ मा सङ्कलन भएको रगत बढी भए पनि माग पनि बढेको पाइएको छ । बाँकेमा भेरी अस्पताल, शिक्षण अस्पताल कोहलपुर र सुशील कोइराला प्रखर क्यान्सर अस्पताल खजुरामा रक्त सञ्चार केन्द्रमार्फत रगत सङ्कलन र वितरणको कार्य हुँदैआएको छ ।  सङ्कलित रगतमध्ये अधिकांश नेपालगञ्जका भेरी अस्पताल र शिक्षण अस्पतालमा खपत हुने गरेको छ । नेपाल रेडक्रस सोसाइटी क्षेत्रीय रक्त सञ्चार केन्द्रका प्रमुख रेग्मीले भन्नुभयो, ‘पछिल्लो दिनमा रक्तदान गर्नेको सङ्ख्या बढे पनि माग अत्यधिक भएका कारण पुगाउन कठिन हुने गरेको छ ।’कार्यालयका जनसम्पर्क अधिकृत सरिता सिंहका अनुसार गत आवमा नेपालगञ्जमा ११ हजार ८ पिन्ट रगत सङ्कलन भएकोमा १५ हजार ९०० पिन्ट रगत विभिन्न बिरामीलाई उपलब्ध गराइएको छ । यसैगरी कोहलपुरमा चार हजार १६ पिन्ट रगत सङ्कलन भएकोमा पाँच हजार १७४ पिन्ट वितरण भएको छ । खजुरामा ८६९ पिन्ट रगत सङ्कलन भएकोमा दुई हजार १२२ पिन्ट रगत बिरामीलाई उपलब्ध गराइएको छ । रक्तसञ्चार केन्द्रले गत बर्ष सङ्कलन गरेको रगतमध्ये चार हजार २०० पिन्ट प्याकसेल (आरबिसी), दुई हजार १५२ प्लेटनेट (पिआरपी) र ८६३ पिन्ट (एफएफपी) भएको जनाएको छ ।",
      "link": "https://gorkhapatraonline.com/news/164136",
      "image": "https://gorkhapatraonline.com/storage/media/289438/conversions/bloodpic-original-thumb.jpg"
    },
    {
      "slug": "164117",
      "title": "‘नेपाल र चीनबिचको सम्बन्ध पुस्तौँसम्म विस्तार गर्नुपर्छ’",
      "timestamp": 1752796800000,
      "source": "gp",
      "content": "प्रधानमन्त्री केपी शर्मा ओलीले नेपाल र चीनबिचको मित्रतालाई पुस्तौँ पुस्तासम्म विस्तार गर्नुपर्ने बताउनुभएको छ ।",
      "longContent": "काठमाडौँ, साउन २ गते । प्रधानमन्त्री केपी शर्मा ओलीले नेपाल र चीनबीचको मित्रतालाई पुस्तौँ पुस्तासम्म विस्तार गर्नुपर्ने बताउनुभएको छ । उहाँले सम्बन्धलाई अझ अगाडि बढाउने सवालमा नेपाल सरकारका तर्फबाट गर्नुपर्ने काममा कुनै कसर बाँकी नराखिने स्पष्ट गर्नुभयो ।नेपाल र चीनबीच कूटनीतिक सम्बन्धको ७०औँ वर्षगाँठका अवसरमा ‘फिनिक्स इन्स्पिरेसन’द्वारा आज आयोजित नेपाल–चीन सांस्कृतिक शिखर सम्मेलन, २०२५ लाई सम्बोधन गर्दै प्रधानमन्त्री ओलीले नेपाल र चीन अत्यन्तै पुराना र ऐतिहासिक देशहरु भएको कूटनीतिक सम्बन्धको ७०औँ वर्षगाँठका अवसरमा यस्तो कार्यक्रम आयोजनाले आपसी सांस्कृतिक सम्बन्ध विस्तारका लागि असाधारण सन्देश दिएको बताउनुभयो । “यसले पुस्तापुस्तासम्म आपसी मित्रता बढ्दै जान सघाउनेछ । बहुआयामिक सम्बन्धलाई बढाउँछ । सम्बन्धहरु लेनदेनको मात्रै हुँदैनन्, पारस्परिक भावना र सांस्कृतिक विविध पक्षहरु हुन्छन्”, प्रधानमन्त्री ओलीले भन्नुभयो, “दुई देशबीचको मैत्री सम्बन्धलाई अगाडि बढाउने सवालमा सरकारका तर्फबाट कुनै पनि कसर बाँकी राखिनेछैन । मित्रताका लागि गच्छे चाहिँदैन । गच्छेअनुसार पारस्परिक सम्बन्ध बढाइनेछ । अझ व्यापक बनाइनेछ ।”कार्यक्रममा प्रधानमन्त्री ओलीले युवा सशक्तीकरण पुरस्कारबाट काठमाडौँ महानगरपालिकाका उपप्रमुख सुनीता डङ्गोल, व्यवसाय नेतृत्व पुरस्कारबाट राजेशकाजी श्रेष्ठ र वीरेन्द्रराज पाण्डे तथा शिक्षा उत्कृष्ट पुरस्कारबाट अनुराधा शर्मालाई सम्मान प्रदान गर्नुभएको थियो । रासस",
      "link": "https://gorkhapatraonline.com/news/164117",
      "image": "https://gorkhapatraonline.com/storage/media/289433/conversions/pm-china-original-thumb.jpg"
    },
    {
      "slug": "164031",
      "title": "रसुवागढीमा बेलिब्रिज निर्माणको तयारी",
      "timestamp": 1752796800000,
      "source": "gp",
      "content": "असार २४ गते बिहान ३ बजे आएको भीषण बाढीपहिरोले बगाएको नेपाल–चीन सिमानास्थित रसुवागढीको मितेरी पुलको ठाउँमा दसैँअघि नै बेलिब्रिज निर्माण गर्न छलफल भएको छ ।",
      "longContent": "गोरखापत्र समाचारदाताकाठमाडौँ, साउन २ गते । असार २४ गते बिहान ३ बजे आएको भीषण बाढीपहिरोले बगाएको नेपाल–चीन सिमानास्थित रसुवागढीको मितेरी पुलको ठाउँमा दसैँअघि नै बेलिब्रिज निर्माण गर्न छलफल भएको छ । सिंहदरबारस्थित भौतिक पूर्वाधार तथा यातायात मन्त्रालयमा बिहीबार मन्त्री देवेन्द्र दाहाल र नेपालका लागि चीनका राजदूत चेन सोङबिच भएको भेटमा राजदूत चेनले दसैँअघि नै मितेरी पुल भएको ठाउँमा बेलिब्रिज राखिने बताउनुभएको मन्त्रालयका सचिव केशवकुमार शर्माले जानकारी दिनुभयो । उहाँले राजदूत चेनसँग एकदमै सकारात्मक छलफल भएको बताउनुभयो । सचिव शर्माले भन्नुभयो, “हामीले रसुवागढी नाका सकेसम्म छिटो खुलाउन र मितेरी पुल बनाउन राजदूतसँग अनुरोध गर्‍यौँ । राजदूतले दसैँअघि नै बेलिब्रिज राख्ने प्रयासमा छौँ भन्नुभयो ।’’ नाका खुलाउन र पुल बनाउन चिनियाँ पक्ष लागिराखेको सचिव शर्माले जानकारी दिनुभयो ।त्यसै गरी भेटमा बाढीले क्षतिग्रस्त बनाएको स्याफ्रुबेँसी–रसुवागढी सडक पुनर्निर्माण, चिनियाँ सहयोगमा सञ्चालित अन्य आयोजनाहरू टोखा–छहरे सुरुङमार्ग, हिल्सा–सिमिकोट सडक, खाँदबारी–किमाथाङ्का सडकलगायतका विषयमा पनि छलफल भएको थियो । छलफलमा राजदूत चेनले काठमाडौँ–चक्रपथ दोस्रो खण्ड विस्तारको काम छिट्टै सुरु हुने बताउनुभयो । रसुवाको भोटेकोशी नदीमा आएको बाढीले मितेरी पुल र स्याफ्रुबेँसी–रसुवागढी सडक खण्ड बगाएपछि चीनसँगको सो व्यापारिक नाका नौ दिनदेखि ठप्प छ ।",
      "link": "https://gorkhapatraonline.com/news/164031",
      "image": "https://gorkhapatraonline.com/storage/media/289258/conversions/122-original-thumb.jpg"
    },
    {
      "slug": "164029",
      "title": "काठमाडौँ  महानगरको छात्रवृत्ति : परीक्षामा सोह्र हजार सहभागी हुँदै",
      "timestamp": 1752796800000,
      "source": "gp",
      "content": "काठमाडौँ महानगरपालिका अन्तर्गतका संस्थागत विद्यालयमा छात्रवृत्तिमा अध्ययनका लागि सञ्चालन हुने प्रवेश परीक्षामा १६ हजार १३७ विद्यार्थी सहभागी हुने भएका छन् ।",
      "longContent": "गोरखापत्र समाचारदाताकाठमाडौँ, साउन २ गते । काठमाडौँ महानगरपालिका अन्तर्गतका संस्थागत विद्यालयमा छात्रवृत्तिमा अध्ययनका लागि सञ्चालन हुने प्रवेश परीक्षामा १६ हजार १३७ विद्यार्थी सहभागी हुने भएका छन् । छात्रवृत्ति परीक्षामा उत्कृष्ट भएका विद्यार्थीले शैक्षिक सत्र २०८२/८३ का लागि कक्षा ११ र १२ मा संस्थागत विद्यालयमा निःशुल्क अध्ययन गर्न पाउने छन् । परीक्षाको नतिजापछि मेरिट सूचीका आधारमा छात्रवृत्ति प्रदान गरिने महानगरपालिकाले सूचनामा जनाएको छ । यो कार्यक्रमले आर्थिक रूपमा कमजोर तर मेधावी विद्यार्थीलाई कक्षा ११ र १२ मा आफूले रोजेको संस्थागत विद्यालयमा गुणस्तरीय शिक्षा प्राप्त गर्ने अवसर प्रदान गर्ने छ ।छात्रवृत्ति परीक्षा महानगरपालिका आफैँले साउन ३ गते (शनिबार) बिहान सञ्चालन गर्दै छ । छात्रवृत्ति कोटामा अध्ययन गर्न इच्छुक विद्यार्थीका लागि आयोजित प्रवेश परीक्षामा देशभरका ७७ जिल्लाबाट प्राप्त कुल १७ हजार २२९ आवेदनमध्येबाट यी विद्यार्थी छनोट भएका हुन् । पहिचान खुल्ने नागरिकता वा जन्मदर्ता, सार्वजनिक विद्यालयमा अध्ययन गरेको भए सोको प्रमाण, संस्थागत विद्यालयमा अध्ययन गरेको भए छात्रवृत्तिमा पढेको अथवा काठमाडौँ महानगरपालिकामा स्थायी बसोवास भएको प्रमाण संलग्न नभएका एक हजार ९२ आवेदन अस्वीकृत भएका हुन् ।महानगरपालिकाको शिक्षा विभागका अनुसार छनोट भएका विद्यार्थीमा विज्ञान समूहका लागि ११ हजार ५९०, व्यवस्थापन समूहका लागि चार हजार १६४, मानविकी समूहका लागि ३२, शिक्षा समूहका लागि ९५ र कानुन समूहका लागि २५६ जना समावेश छन् । परीक्षा कक्षा १० को पाठ्यक्रममा आधारित हुने छ । जसमा अनिवार्य गणित, विज्ञान र अङ्ग्रेजी विषयबाट ३०/३० प्रश्न र सामान्य ज्ञानबाट १० प्रश्न गरी कुल १०० बहुवैकल्पिक प्रश्न सोधिने छन् । परीक्षा उत्तीर्ण गर्न न्यूनतम ४० प्रतिशत अङ्क ल्याउनुपर्ने छ ।",
      "link": "https://gorkhapatraonline.com/news/164029",
      "image": "https://gorkhapatraonline.com/storage/media/289255/conversions/Kathmandu-mahanagr-palika-original-thumb.jpg"
    },
    {
      "slug": "164028",
      "title": "सर्वोच्चमा एकचालिस प्रतिशत मुद्दा फर्स्योट",
      "timestamp": 1752796800000,
      "source": "gp",
      "content": "सर्वोच्च अदालतले ४१ प्रतिशत मुद्दा फस्र्योट गरेको छ । २०८२ असार मसान्तसम्म सर्वोच्चमा अब २४ हजार मुद्दा बाँकी भएका छन् । जसमा दुई वर्ष नाघेका मुद्दा आठ हजार ९४८ थान छन् ।",
      "longContent": "गोरखापत्र समाचारदाताकाठमाडौँ, साउन २ गते  । सर्वोच्च अदालतले ४१ प्रतिशत मुद्दा फर्स्योट  गरेको छ । २०८२ असार मसान्तसम्म सर्वोच्चमा अब २४ हजार मुद्दा बाँकी भएका छन् । जसमा दुई वर्ष नाघेका मुद्दा आठ हजार ९४८ थान छन् । सर्वोच्चमा चालु वर्षका लागि जिम्मेवारी सरेका २५ हजार ७२८ मुद्दा थिए । यस्तै १५ हजार ३४ नयाँ दर्तासमेत कुल ४० हजार ७६२ थान मुद्दा कायम भएका थिए । जसमध्ये अदालतले १६ हजार ६३५ थान मुद्दा फर्स्योट  गरेको हो । २०८१ असार मसान्तसम्म सर्वोच्चमा जम्मा मुद्दा ४१ हजार थियो । चालु वर्षमा मुद्दाको कुल सङ्ख्या सामान्य घटेको हो । पाँच वर्ष नाघेका मुद्दा अब सर्वोच्च अदालतमा एक हजार २६४ थान बाँकी छन् । यस्तै देशभरका उच्च अदालतले ६९ प्रतिशत मुद्दा फर्स्योट गरेका छन् । जिल्ला अदालतले समग्रमा ६२ प्रतिशत मुद्दा फस्र्योट गरेका छन् । तिनै तहका अदालतको कुल मुद्दा फस्र्योट ६१ प्रतिशत रहेको छ । विशेषमा ६१ प्रतिशत फर्स्योट विशेष अदालतले चालु वर्षमा ६१ प्रतिशत मुद्दा फर्स्योट  गरेको छ । जिम्मेवारी सरेकासमेत २१२ थान लगतमध्ये विशेषले १३० मुद्दा फर्स्योट  गरेको हो । विशेषले गैरकानुनी सम्पत्ति आर्जन, घुस तथा रिसवत, निर्णयगत अनियमितता, नक्कली शैक्षिक प्रमाणपत्रलगायतका मुद्दा हेर्ने अधिकार क्षेत्र पाएको छ । जिम्मेवारी सरेका ६९ र नयाँ दर्ता १४३ गरी जम्मा लगत २१२ थान कायम भएकोमा १३० थान मुद्दा फस्र्योट गरेको छ । कुल लगतको यो ६१.३२ प्रतिशत हो । अब ८२ थान मुद्दा विशेषमा विचाराधीन छन् । गत वर्षभन्दा मुद्दा फस्र्योट कम हो । अघिल्लो वर्ष विशेषले ८८ प्रतिशत मुद्दा फस्र्योट गरेको थियो । विशेषले गैरकानुनी सम्पत्ति आर्जनका १२ मध्ये दुई मात्र मुद्दा फर्स्योट  गरेको छ । घुस रिसवतका ४३ मध्ये ३४, निर्णयगत अनियमितताका ११० मध्ये ५६, नक्कली प्रमाणपत्रका ४१ मध्ये ३३ मुद्दा फस्र्योट गरेको छ । सम्पत्ति शुद्धीकरणका चार मुद्दामा तीन वटामा फैसला र एक मुलतबीमा राखेको छ । अदालतको अवहेलनाको एक मुद्दा विचाराधीन छ । अदालतले मासिक रूपमा सबैभन्दा बढी २०८२ जेठमा २९ थान मुद्दा फैसला गरेको छ । कात्तिक र फागुनमा सबैभन्दा कम दुई/दुई थान मात्र मुद्दा फस्र्योट अदालतले गरेको छ । विचाराधीन मुद्दामध्ये ६ महिनाभित्रका ७१ थान र ६ महिना नाघेका मुद्दा ११ थान रहेका छन् ।",
      "link": "https://gorkhapatraonline.com/news/164028",
      "image": "https://gorkhapatraonline.com/storage/media/289254/conversions/Supreme_court-780x470-original-thumb.jpg"
    },
    {
      "slug": "164027",
      "title": "एमाले सचिवालय बैठक : ७० बर्से उमेरहद हटाउने प्रस्ताव",
      "timestamp": 1752796800000,
      "source": "gp",
      "content": "नेपाल कम्युनिस्ट पार्टी (एमाले) को सचिवालय बैठकले विधान संशोधनको प्रस्ताव पारित गरेको छ । बिहीबार पार्टी मुख्यालय च्यासलमा बसेको सचिवालय बैठकले पार्टीभित्र ७० वर्षको उमेर हद र दुई कार्यकाल हटाउने प्रस्ताव गरेको हो ।",
      "longContent": "ललितपुर, साउन २ गते । नेपाल कम्युनिस्ट पार्टी (एमाले) को सचिवालय बैठकले विधान संशोधनको प्रस्ताव पारित गरेको छ । बिहीबार पार्टी मुख्यालय च्यासलमा बसेको सचिवालय बैठकले पार्टीभित्र ७० वर्षको उमेर हद र दुई कार्यकाल हटाउने प्रस्ताव गरेको हो । पार्टी उपमहासचिव प्रदीप ज्ञवालीले सचिवालय बैठकमा आसन्न विधान राष्ट्रिय महाधिवेशनमा विधान संशोधन प्रस्ताव पेस गरेर ७० वर्षको उमेर हद र दुई कार्यकाल हटाउन प्रस्ताव गर्ने निर्णय गरेको जानकारी दिनुभयो । एमालेको केन्द्रीय कमिटी २५१ सदस्यीय रहने र पदाधिकारीको सङ्ख्या १५ जना रहने प्रस्ताव शुक्रबार बस्ने पोलिटब्युरो बैठकमा पेस गर्ने निर्णय गरिएको छ । बैठकमा पूर्वराष्ट्रपति विद्यादेवी भण्डारीको जिम्मेवारी, सरकारको नेतृत्व गरेको एक वर्षको समीक्षालगायत विषयमा छलफल भएको थियो । भण्डारीको जिम्मेवारीको विषयमा छुट्टै बैठक बसेर त्यसबारे छलफल गरिने भएको छ । वर्तमान सरकारको एक वर्षको कार्यकाल सफल र प्रभावकारी रहेको निष्कर्ष बैठकले निकालेको उपमहासचिव ज्ञवालीले जानकारी दिनुभयो । देशले सही दिशा लिएको र सरकारमा एमालेको नेतृत्व प्रभावकारी रहेको पनि बैठकको निष्कर्ष छ । सुशासन र सेवा प्रवाहमा अझ ध्यान दिन सरकारको ध्यानाकर्षण गराएको छ । देशमा राजनीतिक स्थायित्वको आधार बलियो भएको, दुई पार्टीबिचको समझदारी नीतिगत र अरू निर्णयमा पनि बलियो बन्दै गएको, मुलुकको अर्थतन्त्रले बिस्तारै लय समात्न थालेको निष्कर्ष बैठकले निकालेको उपमहासचिव ज्ञवालीले जानकारी दिनुभयो । एमालेले आगामी भदौ २०, २१ र २२ गते विधान महाधिवेशन गर्दै छ । त्यसको तयारीका लागि असार ११ गते नै बसेको सचिवालय बैठकले विधान महाधिवेशनमा प्रधानमन्त्री एवं पार्टी अध्यक्ष केपी शर्मा ओलीले राजनीतिक प्रस्ताव, उपाध्यक्ष विष्णुप्रसाद पौडेलले विधान संशोधन प्रस्ताव र महासचिव शङ्कर पोखरेलले सङ्गठनात्मक प्रस्ताव पेस गर्ने जिम्मेवारी दिएको थियो । एमालेका सचिव योगेश भट्टराईले विधान महाधिवेशन भन्नेबित्तिकै विधान संशोधन, सङ्गठनात्मक प्रस्ताव, राजनीतिक प्रतिवेदन र पार्टीका सबै केन्द्रीय निकायको प्रतिवेदन जाने भएकाले यसमा विशेष छलफल हुने जानकारी दिनुभयो । विधान महाधिवेशनले पास गरेको विधानकै आधारमा राष्ट्रिय महाधिवेशन हुने भएकाले केन्द्रीय कमिटी निर्माणका लागि प्रतिनिधि चयनबारे छलफल भएको उहाँले उल्लेख गर्नुभयो । यसले पार्टीको अध्यक्ष, पदाधिकारी चयनको मापदण्ड बनाउने भएकाले विधान महाधिवेशनको ठुलो महत्व रहेको उहाँले बताउनुभयो । बिहीबारको बैठकमा विधानको संशोधन प्रस्ताव उपाध्यक्ष विष्णु पौडेलले पेस गर्नुभएको र त्यसमा सचिवालय सदस्यले आफ्नो राय राख्नुभएको छ । सोही आधारमा एमालेमा १९ बाट १५  जना पदाधिकारी बनाउने प्रस्ताव पोलिटब्युरो र केन्द्रीय कमिटीमा छलफलका लागि पठाउने निर्णय भएको छ । अहिले एमालेमा अध्यक्ष, वरिष्ठ उपाध्यक्षसहित १९ पदाधिकारी हुनुहुन्छ ।  संशोधित प्रस्तावमा १५ जना मात्रै पदाधिकारी बनाउन प्रस्ताव गरिएको छ । कुन कुन पद हटाउनेबारे एमालेले सार्वजनिक गरेको छैन । २०७८ असोजमा भएको विधान महाधिवेशनले गरेको व्यवस्थामा महाधिवेशन उद्घाटन भएपछि दुई उपाध्यक्ष र दुई उपमहासचिव थपेर पदाधिकारी सङ्ख्या १९ पु¥याइएको थियो तर अहिले फेरि घटाउने गरी प्रस्ताव आएको हो । सचिवालय बैठक हुँदै शुक्रबार हुने पोलिटब्युरो बैठक र  साउन ५ गते हुने केन्द्रीय कमिटी बैठकमा यो विषयमा छलफल हुने छ । अघिल्लो पटकको विधान महाधिवेशनले केन्द्रीय कमिटीको सङ्ख्या २२५ बाट बढाएर ३०१ सदस्यीय बनाएको थियो । अहिले सचिवालयले २५१ सदस्यीय केन्द्रीय कमिटीको प्रस्ताव गरेको छ । प्रमुख सचेतकमा भट्टराई  यसै गरी नेकपा (एमाले) ले राष्ट्रिय सभाका सदस्य गोपाल भट्टराईलाई प्रमुख सचेतकमा मनोनयन गरेको छ । उहाँलाई साउन १ गतेदेखि लागु हुने गरी सो जिम्मेवारीमा मनोनयन गरिएको हो । नेकपा (एमाले) को संसदीय दलको नेतासमेत रहनुभएका प्रधानमन्त्री केपी शर्मा ओलीले एमाले सङ्घीय संसदीय दलको विधान, २०७७ र सङ्घीय संसद्का पदाधिकारी तथा सदस्यहरूको पारिश्रमिक र सुविधासम्बन्धी ऐन, २०७३ बमोजिम भट्टराईलाई प्रमुख सचेतक पदमा मनोनयन गरिएको उल्लेख गर्नुभएको छ । उहाँले विधानबमोजिम आफ्नो काम, कर्तव्य र अधिकार इमानदारीपूर्वक निर्वाहका लागि शुभकामनासमेत दिनुभएको छ । एमालेका प्रमुख सचेतक भगवती न्यौपाने सङ्घीय मामिला तथा सामान्य प्रशासनमन्त्री नियुक्त हुनुभएपछि सो पद रिक्त भएको थियो ।",
      "link": "https://gorkhapatraonline.com/news/164027",
      "image": "https://gorkhapatraonline.com/storage/media/289270/conversions/IMG_20250717_171138-original-thumb.jpg"
    },
    {
      "slug": "164026",
      "title": "१८५ पालिकाको पारित भएन बजेट",
      "timestamp": 1752796800000,
      "source": "gp",
      "content": "चालु आर्थिक वर्ष २०८२/८३ का लागि १८५ वटा स्थानीय तहले गाउँ र नगर सभाबाट निर्दिष्ट समयभित्र बजेट पारित गर्न सकेनन् ।",
      "longContent": "काठमाडौँ, साउन २ गते । चालु आर्थिक वर्ष २०८२/८३ का लागि १८५ वटा स्थानीय तहले गाउँ र नगर सभाबाट निर्दिष्ट समयभित्र बजेट पारित गर्न सकेनन् । गत असार १० गतेभित्र गाउँ कार्यपालिका र नगर कार्यपालिकाले आआफ्ना गाउँ र नगर सभामा आर्थिक वर्ष २०८२/८३ का लागि अनुमानित आय तथा व्ययसहितको बजेट पेस गर्नुपर्ने र असार मसान्तभित्र सभाबाट पारित गर्नुपर्ने कानुनी व्यवस्था छ तर बिहीबारसम्म १८५ वटा स्थानीय तहले असार मसान्तभित्र सभामा बजेट पेस र पारित गर्न नसकेको सङ्घीय मामिला तथा सामान्य प्रशासन मन्त्रालयले जनाएको छ । मन्त्रालयका उपसचिव रेशमलाल कँडेलले ती स्थानीय तहमध्ये कतिपय स्थानीय तहले असार मसान्तभित्र सभाबाट बजेट पारित गरे पनि सोको जानकारी मन्त्रालयको वेबसाइटमा प्रविष्ट नहुँदासम्म मन्त्रालयको दृष्टिमा ती स्थानीय तहले सभामा बजेट पेस भएको नमानिने स्पष्ट पार्नुभयो । मन्त्रालयले हरेक वर्ष सभाबाट बजेट पारित गरी सोको विवरण मन्त्रालयका वेबसाइटमा प्रविष्ट गर्न गत जेठमा नै आग्रह गर्छ । अटेर गर्ने स्थानीय तहले अनुदान कटौतीको सजाय भोग्नु पर्छ । राष्ट्रिय प्राकृतिक स्रोत तथा वित्त आयोग ऐनले स्थानीय तहका लागि गाउँ कार्यपालिका र नगर कार्यपालिकाले प्रत्येक असार १० गतेभित्र आगामी आर्थिक वर्षको राजस्व र व्ययको अनुमानसम्बन्धी विवरण गाउँ र नगर सभामा पेस गरे वा नगरेको सूचकका लागि पाँच अङ्क प्रदान गर्ने व्यवस्था गरेको छ । त्यस्तै असार मसान्तभित्र स्थानीय तहको सभाले बजेट पारित गरे वा नगरेको भन्ने सूचकका लागि अर्को पाँच अङ्क तोकिएको छ । आयोगले विभिन्न १७ वटा सूचकलाई आधार मानेर सय नम्बर प्रदान गर्छ । अयोगका सूचना अधिकारी राजेश्वरी खत्री सापकोटाले असार १० गतेभित्र सभामा बजेट पेस गर्न नसक्ने र असार मसान्तभित्र पारित नगर्ने स्थानीय तहको कार्यसम्पादनमा आधारित सूचकबाट पाउने वित्तीय समानीकरण अनुदान अन्तर्गत कार्यसम्पादन सूचकमा आधारित अनुदान घट्ने बताउनुभयो । “असार १० गतेभित्र जुन स्थानीय तहले सभामा बजेट पेस गरी असार मसान्तभित्र पारित गर्छ, ती स्थानीय तहले सो सूचकमा आधारित नम्बर पाउँछ । बजेट नल्याउने स्थानीय तहले नम्बर पाउँदैनन् । नम्बर नपाउँदा कुल प्राप्ताङ्कमा नम्बर घट्छ । नम्बर कम भएपछि सोही अनुपातमा अनुदान कम हुन्छ,” उहाँले भन्नुभयो । यसअघिका वर्षमा पनि निर्दिष्ट समयभित्र बजेट पारित नगर्ने स्थानीय तहको समानीकरण अनुदान शीर्षकमा केही रकम कटौती हुँदै आएको आयोगले जनाएको छ । सङ्घीयताविद् डा. खिमलाल देवकोटाले कानुनले तोकेको समयमा सभामा बजेट पेस नगर्ने स्थानीय तहका लागि सङ्घीय सरकारले अनुदान मात्र कटौती गर्नेभन्दा पनि आवश्यक समन्वय र सहजीकरणमा जोड दिनुपर्ने बताउनुहुन्छ । गाउँपालिका राष्ट्रिय महासङ्घ नेपालका अध्यक्ष लक्ष्मीदेवी पाण्डेले महासङ्घले पटक पटक सभामा बजेट पेस गर्न आग्रह गर्दै आए पनि सम्बन्धित स्थानीय तहले अटेर गरेपछि त्यसको सजाय सम्बन्धित स्थानीय तहले नै भोग्नुपर्ने बताउनुभयो । नेपाल नगरपालिका सङ्घ र गाउँपालिका राष्ट्रिय महासङ्घ नेपालले भने कुल ७५३ स्थानीय तहमध्ये असार मसान्तभित्र गाउँ र नगर सभाबाट बजेट पारित गर्न नसक्ने २३ वटा मात्र स्थानीय तह रहेको जनाएका छन् । कुल २९३ वटा नगरपालिकामध्ये गत असार १० गतेभित्र २३ वटा नगरपालिकाले सभामा बजेट पेस गर्न सकेनन् भने असार मसान्तभित्र ११ वटा नगरपालिकले बजेट पारित गर्न सकेनन् । त्यस्तै ४६० गाउँपालिकामध्ये असार १० गतेसम्म १५ वटा गाउँपालिकाले सभामा बजेट पेस गर्न सकेनन् । तीमध्ये १२ वटा गाउँपालिकाले असार मसान्तसम्म सभाबाट बजेट पारित गर्न नसकेको गाउँपालिका राष्ट्रिय महासङ्घ नेपालका कार्यकारी निर्देशक राजेन्द्रप्रसाद प्याकुरेलले बताउनुभयो ।  जनप्रतिनिधिको आन्तरिक द्वन्द्व, कर्मचारी र जनप्रतिनिधिबिच विवाद र कतिपय प्रमुखहरू विदेश भ्रमण गएको लगायतका समस्याले गर्दा सभामा बजेट पेस र पारित गर्न नसकिएको महासङ्घले जनाएको छ ।  धरान उपमहानगरपालिकाका उपप्रमुख अइन्द्रविक्रम वेघाले बजेट कत्रो बनाउने भन्ने बारेमा नगर प्रमुख र अन्य जनप्रतिनिधिबिच कुरा नमिलेकाले गत असार मसान्तभित्र नगर सभाले बजेट पारित गर्न नसकेको बताउनुभयो । “सभाले बजेट पारित गर्न नसक्दा सरकारले दिने समानीकरण अनुदानमा कटौती हुने भए पनि बजेट ल्याउँदा आन्तरिक समस्या झनै बल्झने भएकाले सभाले बजेट पारित गर्न नसकेको हो,” उहाँले भन्नुभयो ।पर्साको धोविनी गाउँपालिकाका अध्यक्ष मदनप्रसाद चौहानले बजेटमा कुन कुन विषय समेट्ने भन्ने विषयमा जनप्रतिनिधि र प्रमुख प्रशासकीय अधिकृतबिच सहमति जुट्न नसक्दा असार मसान्तभित्र सभाले बजेट पारित गर्न नसकेको बताउनुभयो । बजेट पारित भयो, प्रविष्ट भएन कतिपय स्थानीय तहले भने गाउँ र नगर सभाबाट असार १० गतेभित्र सभामा बजेट पेस भएको र असार मसान्तभित्र सभाले बजेट पारित गरे पनि सोको विवरण मन्त्रालयको वेबसाइटमा प्रविष्ट गर्न नभ्याइएको जनाएका छन् ।सुदूरपश्चिम प्रदेश कैलालीको मोहन्याल गाउँपालिकाले गत असार ९ गते नै सभामा बजेट पेस र सोही दिन पारित गरिसकेको जनाएको छ । गाउँपालिका अध्यक्ष देवीदत्त उपाध्यायले असार महिनामा विकासका योजनाको कामले भुक्तानी दिनका लागि कर्मचारी व्यस्त भएकाले मन्त्रालयको वेबसाइटको पोर्टलमा सभाले बजेट पारित गरेको कागजात प्रविष्ट गर्न नभ्याइएको बताउनुभयो । उहाँले भन्नुभयो, “यो हाम्रै कमजोरीका कारण सजाय पाउँदै छौँ, केही दिनभित्रमा नै सभाले पारित गरेका सबै कागजात प्रमाणित गरी वेबसाइटमा प्रविष्ट गर्छौं ।” मधेश प्रदेश, सिराहाको सुखीपुर नगरपालिकाले पनि गत असार ९ गते नै सभामा बजेट पेस गरी सोही दिन सभाबाट बजेट पारितसमेत गरिसकेको छ तर मन्त्रालयको वेबसाइटमा सभामा बजेट पेस नभएको तथ्याङ्क छ । नगरपालिकाका प्रमुख रामऔतार यादव भन्नुहुन्छ, “हामीले बजेट ल्यायौँ तर मन्त्रालयमा जानकारी नगराएकै कारण मन्त्रालयको नजरमा बजेट सभामा पेस नगरिएको उल्लेख हुनु भएन ।” मन्त्रालयका उपसचिव कँडेल स्थानीय तह आफैँले जानकारी प्रविष्ट गराउनुपर्ने जिम्मेवारी रहेको र सो नआउँदा मन्त्रालयलाई थाहा नहुने बताउनुहुन्छ ।",
      "link": "https://gorkhapatraonline.com/news/164026",
      "image": "https://gorkhapatraonline.com/storage/media/289252/conversions/1234-original-thumb.jpg"
    },
    {
      "slug": "164024",
      "title": "वन कोषको तीन अर्ब प्रयोगविहीन",
      "timestamp": 1752796800000,
      "source": "gp",
      "content": "वन विकास कोषमा तीन अर्ब रुपियाँ जम्मा भए पनि त्यो रकम रुख रोप्न, हुर्काउनलगायत वन क्षेत्रको विकास तथा संवर्धनमा प्रयोग हुन सकेको छैन । सो रकम छ वर्षदेखि प्रयोगविहीन छ ।",
      "longContent": "काठमाडौँ, साउन २ गते । वन विकास कोषमा तीन अर्ब रुपियाँ जम्मा भए पनि त्यो रकम रुख रोप्न, हुर्काउनलगायत वन क्षेत्रको विकास तथा संवर्धनमा प्रयोग हुन सकेको छैन । सो रकम छ वर्षदेखि प्रयोगविहीन छ ।विभिन्न पूर्वाधार विकासलगायत विभिन्न प्रयोजनका क्रममा काटिने रुखको सट्टा नयाँ रुख रोप्न तथा हुर्काउन सो कोष खडा गरिएको हो । कोषमा जम्मा भएको रकमले काटिएका रुखको सट्टामा नयाँ रुख रोपी हुर्काउने अनिवार्य प्रावधान रहे पनि अहिलेसम्म रुख रोप्ने काम सुरु गरिएको छैन । छ वर्षअघि कोष खडा गरिएको थियो । वन तथा वातावरण मन्त्रालयका अनुसार हरेक वर्ष विभिन्न पूर्वाधार विकासका क्रममा सवा एक लाख रुख काट्ने गरिन्छ । हरेक वर्ष सरदर ४५ वटा आयोजनाका लागि ६०५ हेक्टर क्षेत्रफलका सो सङ्ख्यामा रुख काटिने गरिएको वन तथा वातावरण मन्त्रालयले जनाएको छ । एक हेक्टर वनजङ्गल क्षेत्रमा झन्डै १६ सय बोटबिरुवा रहन्छन् । अहिले देशभरिको वनजङ्गलमा १० सेन्टिमिटर गोलाइभन्दा माथिका दुई अर्ब ५६ करोड ३२ लाख ७० हजार रुखबिरुवा छन् ।वन विभागका वन अधिकृत प्रयास घिमिरेले चालु आर्थिक वर्षको मसान्तसम्म वन विकास कोषमा दुई अर्ब ९८ करोड ५७ लाख १४ हजार ३२१ रुपियाँ जम्मा भएको जानकारी दिँदै कोषको उद्देश्य अनुसारको काममा सो रकम खर्च हुन नसकेको बताउनुभयो । वन ऐन, २०७६ आएपछि २०७६ सालदेखि वन विकास कोषमा रकम जम्मा हुँदै आएको हो । वन ऐनमा वन विकास कोषको व्यवस्था गरिएको छ । २०७६ सालदेखि वन विकास कोष खडा गरिए पनि वन नियमावली, २०७९ लागु भएपछि रुख काटेबापत रुख रोप्नुको सट्टा वन विकास कोषमा रकम जम्मा गर्ने प्रावधान लागु गरिएको हो । यसअघि कुनै आयोजनामा काटिएको रुखको सट्टा रुख नै रोप्नुपर्ने वा रकम जम्मा गर्नुपर्ने प्रावधान थियो । अहिले वन नियमावली, २०८१ (संशोधित) कार्यान्वयनमा छ । कार्यविधि नहुँदा रुख रोपिएनवन अधिकृत घिमिरेले कार्यविधि नहुँदा नयाँ रुख रोप्ने कार्य सुरु हुन नसकेको बताउनुभयो । उहाँले भन्नुभयो, “वनको विकास, संरक्षण, संवर्धन तथा प्रवर्धन गर्ने उद्देश्यबाट वन विकास कोषको स्थापना गरिए पनि कोष सञ्चालनसम्बन्धी कार्यविधि निर्माण नहुँदा रुख रोप्नेलगायतका काम सुरु हुन सकेको छैन । कार्यविधि नहुँदा कोषको रकम खर्च हुन सकेको छैन ।”उहाँका अनुसार कोष सञ्चालन कार्यविधिको मसौदा तयार भई छलफलको क्रममा छ । आवश्यक परामर्श र सल्लाह सुझावका लागि अर्थ मन्त्रालय र कानुन, न्याय तथा संसदीय मामिला मन्त्रालयमा पठाइएको छ । कार्यविधि पास हुनेबित्तिकै वन विकास कोषमा जम्मा भएको रकम प्रयोगमा आउने उहाँले स्पष्ट पार्नुभयो ।विभिन्न तीन किसिमबाट वन विकास कोषमा रकम जम्मा हुने प्रावधान रहेको बताउँदै वन अधिकृत घिमिरेले भन्नुभयो, “कसैले वन क्षेत्र प्रयोग गरेबापत वनको सट्टा जग्गा दिनुपर्ने व्यवस्था रहे पनि कुनै कारणवश जग्गा दिन नसकेको अवस्थामा सोबापत वन विकास कोषमा रकम जम्मा गर्नुपर्ने हुन्छ । त्यसै गरी वन क्षेत्रमा एउटा रुख काटेबापत १० वटा रुखको रकम कोषमा जम्मा गर्नुपर्ने हुन्छ । त्यसै गरी सरकारले कार्बन व्यापारबापतको रकमसमेत यसै कोषमा जम्मा गर्नुपर्ने हुन्छ तर अहिलेसम्म कार्बन व्यापार नभएकाले त्यसबापतको रकम जम्मा हुन सकेको छैन ।”  वन तथा वातावरण मन्त्रालयका सहसचिव दीपक ज्ञवालीले रुख रोप्नु र त्यसलाई हुर्काउने प्रक्रिया प्राविधिक विषय भएको र त्यो काम सम्बन्धित आयोजनाहरूले सफलतापूर्वक गर्न नसक्ने देखिएकाले रुख रोप्न र हुर्काउन लाग्ने खर्च वन विकासमा जम्मा गर्नेुपर्ने प्रावधान लागु गरिएको बताउनुभयो । देशको सम्पूर्ण भूभागको ४५ प्रतिशत भूभागमा वन क्षेत्र विस्तार गर्ने मन्त्रालयको लक्ष्य रहेकोमा अहिले झन्डै ४० प्रतिशत भूभाग वनजङ्गलको रूपमा रहेको छ ।",
      "link": "https://gorkhapatraonline.com/news/164024",
      "image": "https://gorkhapatraonline.com/storage/media/289250/conversions/2234-original-thumb.jpg"
    },
    {
      "slug": "164022",
      "title": "श्रमिकको न्यूनतम पारिश्रमिक रु. १९ हजार ५५० हुने",
      "timestamp": 1752710400000,
      "source": "gp",
      "content": "नेपाल सरकार, रोजगारदाता र श्रमिक सङ्गठनबीच श्रमिकको न्यूनतम पारिश्रमिक रु १९ हजार ५५० बनाउने विषयमा सहमति भएको छ ।",
      "longContent": "काठमाडौँ, साउन १ गते । नेपाल सरकार, रोजगारदाता र श्रमिक सङ्गठनबीच श्रमिकको न्यूनतम पारिश्रमिक रु १९ हजार ५५० बनाउने विषयमा सहमति भएको छ । आज श्रम, रोजगार तथा सामाजिक सुरक्षा मन्त्रालयमा भएको त्रिपक्षीय बैठकमा उक्त सहमति भएको मन्त्रालयले जनाएको छ । श्रम ऐन, २०७४ को दफा १०७ मा प्रत्येक दुई वर्षमा श्रमिकको न्यूनतम पारिश्रमिक निर्धारण गर्नुपर्ने व्यवस्था छ । यसअघि श्रमिक न्यूनतम पारिश्रमिक रु १७ हजार ३०० थियो । आजदेखि लागू हुने गरी भएको सहमतिअनुसार मासिक आधारभूत पारिश्रमिक रु १२ हजार १७० र महङ्गी भत्ता रु सात हजार ३८० हुनेछ । मन्त्रालयका अनुसार श्रमिकले दैनिक आधारभूत पारिश्रमिक रु ४७० र महङ्गी भत्ता रु २८४ प्राप्त गर्नेछन् भने प्रतिघण्टा आधारभूत पारिश्रमिक रु. ६३ र महङ्गी भत्ता रु. ३८ हुनेछ । आंशिक समयमा मात्र काम गर्ने कामदारको हकमा प्रतिघण्टा न्यूनतम पारिश्रमिक रु. १०७ हुने सहमति भएको छ । उक्त सहमति चिया बगानबाहेकमा श्रमिकको हकमा लागू हुने मन्त्रालयको भनाइ छ । सहमतिपछि श्रम, रोजगार तथा सामाजिक सुरक्षा मन्त्री शरतसिंह भण्डारीले सबै पक्षलाई धन्यवाद दिनुभयो । “श्रमिकको न्यूनतम पारिश्रमिक तोकेर मात्रै हुँदैन, त्यसको प्रभावकारी कार्यान्वयनमा सबै पक्ष गम्भीर र जिम्मेवार ढङ्गले लाग्नुपर्छ ।”न्यूनतम पारिश्रमिक निर्धारण समितिका संयोजक तथा श्रम मन्त्रालयका सहसचिव प्रदीप कोइरालाले लामो समयदेखिको परामर्श, समन्वय र गहिरो छलफलपछि सहमति जुटेको बताउनुभयो । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले सहमतिको स्वागत गर्नुभयो । उहाँले भन्नुभयो, “दिगो श्रम सम्बन्ध कायम राख्न न्यूनतम पारिश्रमिकमा सहमति आवश्यक थियो, पारदर्शी छलफल र सबै पक्षको लचकताको माध्यमबाट प्राप्त सहमति हामी सबैका लागि स्वीकार्य र सन्तुलित छ ।” संयुक्त ट्रेड युनियन समन्वय केन्द्र (जेटियूसिसि) का प्रतिनिधि जनक चौधरीले उक्त सहमति श्रमिक वर्गको जित भएको बताउनुभयो । उहाँले भन्नुभयो, “पहिलोपटक हाम्रो आवाज समेटिँदै न्यूनतम पारिश्रमिकमा सहमति जुटेको छ, अब यसको कार्यान्वयन सुनिश्चित गर्न सशक्त निगरानी गरिनेछ ।”छलफलमा मन्त्रालयका तर्फबाट संयोजक सहसचिव प्रदीप कोइराला, रोजगारदाता पक्षबाट उद्योग वाणिज्य महासङ्घका अध्यक्ष चन्द्र ढकाल, वरिष्ठ उपाध्यक्ष ज्योत्सना श्रेष्ठ, नेपाल चेम्बर अफ कमर्शका दीपक श्रेष्ठ, तथा श्रमिक सङ्गठनका तर्फबाट जनक चौधरी सहभागी हुनुहुन्थ्यो । सरकार, रोजगारदाता र श्रमिक सङ्गठनबीचको समन्वय र सहकार्यबाट सम्भव भएको यो सहमति नेपाली श्रम क्षेत्रलाई थप न्यायपूर्ण, मर्यादित र व्यवस्थित बनाउने दिशामा एक ऐतिहासिक उपलब्धि भएको बताइएको छ । रासस",
      "link": "https://gorkhapatraonline.com/news/164022",
      "image": "https://gorkhapatraonline.com/storage/media/289248/conversions/sam-original-thumb.jpg"
    },
    {
      "slug": "164008",
      "title": "ताप्लेजुङमा राहदानी बनाउने घटे",
      "timestamp": 1752710400000,
      "source": "gp",
      "content": "ताप्लेजुङमा वैदेशिक रोजगारीमा जान राहदानी बनाउने घटेका छन् । जिल्ला प्रशासन कार्यालयका अनुसार अघिल्लो वर्षको तुलनामा गत आर्थिक वर्ष राहदानी (इ–पासपोर्ट) बनाउनेको सङ्ख्या घटेका हुन् ।",
      "longContent": "चन्द्र पन्दाकताप्लेजुङ, साउन १ गते । ताप्लेजुङमा वैदेशिक रोजगारीमा जान राहदानी बनाउने घटेका छन् । जिल्ला प्रशासन कार्यालयका अनुसार अघिल्लो वर्षको तुलनामा गत आर्थिक वर्ष राहदानी (इ–पासपोर्ट) बनाउनेको सङ्ख्या घटेका हुन् ।जिल्ला प्रशासन कार्यालय ताप्लेजुङले बिहीबार सार्वजनिक गरेको विवरणअनुसार गत आर्थिक वर्ष २०८१–८२ मा यहाँबाट तीन हजार ४३ जनाले मात्र राहदानी बनाएका छन् । वर्षेनी राहदानी बनाउनेको सङ्ख्या बढ्दो क्रममा रहेका बेला गएको आर्थिक वर्षमा घटेको पाइएको छ । अघिल्लो आव २०८०–८१ को तुलनामा गत आवमा राहदानी बनाउने ४५८ जना कम भएका छन् । अघिल्लो आवमा तीन हजार ५०१ जनाले राहदानी बनाएका थिए । प्रमुख जिल्ला अधिकारी नेत्रप्रसाद शर्माका अनुसार गत आवमा ताप्लेजुङबाट राहदानी बनाउने तीन हजार ४३ मध्ये दुई हजार ८८० जनाले यहाँबाट बुझ्नेगरी राहदानी बनाएका छन् । यस्तै, द्रूत सेवाअन्तर्गत अर्थात काठमाडौबाट राहदानी बुझ्नेगरी १६३ जनाले मात्र सिफारिस लिएका छन् । गत आवमा राहदानी बनाउनेमध्ये दुई हजार १५२ जनाको राहदानी फाराम निःशुल्क भरिदिएको प्रशासन कार्यालयले जनाएको छ ।राहदानी सेवाबाहेक गत आवमा नागरिकता तीन हजार ४८९ जनालाई बंशजका आधारमा प्रदान गरिएको छ । त्यस्तै, सात जनालाई बैवाहिक अङ्गीकृत र आठ जनालाई गैर आवासीय नागरिकता प्रदान गरिएको जिल्ला प्रशासन कार्यालयले जनाएको छ । राष्ट्रिय परिचयपत्रसम्बन्धी सेवाअन्तर्गत गएको आवमा सात हजार ५८५ जनाको विवरण दर्ता गरिएको छ । एक हजार ३८४ जनालाई राष्ट्रिय परिचयपत्र वितरण गरिएको छ ।यस्तै, गएको आवमा ९५ जनालाई नाबालक परिचयपत्र वितरण गरेको छ । प्रजिअ शर्माका अनुसार गएको आवमा पाँच हजार २८५ जना सेवाग्राहीलाई कार्यालय प्रयोजनमा प्रयोग हुने विभिन्न कागजातको प्रतिलिपि (फोटोकपी गरी दिएको) निःशुल्क रुपमा उपलब्ध गराइएको छ । गएको आवमा ११ वटा नयाँ संस्था दर्ता भएका छन् ।  प्रशासन कार्यालयले गएको आवमा राजस्व दुई करोड नौ लाख ५८ हजार ९२० रुपियाँ सङ्कलन गरेको छ । कुल राजस्व रकममध्ये सबैभन्दा बढी राहदानी वितरणबाट एक करोड ६२ लाख ५७ हजार रुपियाँ रकम सङ्कलन भएको जिल्ला प्रशासन कार्यालयले जनाएको छ ।",
      "link": "https://gorkhapatraonline.com/news/164008",
      "image": "https://gorkhapatraonline.com/storage/media/289230/conversions/CDO-Office-Taplejung-(2)-original-thumb.jpg"
    },
    {
      "slug": "164006",
      "title": "‘कौराहा संरक्षण पत्रकारिता पुरस्कार’ श्रीषलाई",
      "timestamp": 1752710400000,
      "source": "gp",
      "content": "‘राष्ट्रिय मौलिक कौराहा संरक्षण पत्रकारिता पुरस्कार २०८२’ बाट पत्रकार रुद्र श्रीष मगर सम्मानित हुनुभएको छ । उहाँलाई गण्डकी प्रदेशका युवा खेलकुद तथा सामाजिक विकासमन्त्री विन्दुुकुमार थापाले सम्मानपत्र तथा नगद १५ हजारसहित सम्मान गर्नुभयो ।",
      "longContent": "रमेश पौडेलपोखरा, साउन १ गते । ‘राष्ट्रिय मौलिक कौराहा संरक्षण पत्रकारिता पुरस्कार २०८२’ बाट पत्रकार रुद्र श्रीष मगर सम्मानित हुनुभएको छ । उहाँलाई गण्डकी प्रदेशका युवा खेलकुद तथा सामाजिक विकासमन्त्री विन्दुुकुमार थापाले सम्मानपत्र तथा नगद १५ हजारसहित सम्मान गर्नुभयो ।  राष्ट्रिय मौलिक कौराहा संरक्षण समितिद्वारा स्थापित तथा नेपाल मगर पत्रकार संघ कास्कीद्वारा संरक्षित सो पुरस्कार प्रदान गर्दै मन्त्री थापाले गण्डकी प्रदेश सरकारले हाल मगर र गुरुङ भाषालाई सरकारी कामकाजको भाषाका रुपमा कायान्वयन गर्ने विधयेक पास गरेको बताउनुभयो । उहाँले विधेयकलाई कार्यान्वयन गर्न सबैको सहयोग आवश्यक रहेको बताउनुभयो । मगरहरुको संस्कार र संस्कृति देशको पहिचान भएकाले यसलाई जोगाउन नयाँ र पुराना पुस्ताले विषेश ध्यान दिनुपर्ने उहाँको भनाइ छ । कार्यक्रममा नेपाल मगर संघका सांस्कृतिक विभागका उपप्रमुख तथा पुरस्कारदाता हर्क आलेले कौराहाको संस्कारलाई संरक्षण गर्नुपर्छ भन्ने उद्देश्यले पुरस्कार स्थापित गरिएको बताउनुभयो । नेपाल पत्रकार महासंघ गण्डकी प्रदेशका अध्यक्ष रमेश पौडेलले नेपालका सबै भाषा, परम्परा, कला र आस्थाहरु हाम्रा मौलिक पहिचान भएको हुँदा यिनीहरुको संरक्षण र सम्वर्धन आवश्यक रहेको बताउनुभयो । कार्यक्रममा बोल्दै सम्मानित श्रीष मगरले पुरस्कारले आफूलाई खुसी दिलाउनुका साथै जिम्मेवारी थपिएको बताउनुभयो । संघका अध्यक्ष सुरज थापा मगरको अध्यक्षतामा भएको उक्त कार्यक्रममा पत्रकार महासंघ गण्डकी प्रदेशका महासचिव जमुना वर्षा शर्मा, नेपाल पत्रकार महासंघ कास्कीका अध्यक्ष माधव बराल, प्रेस काउन्सिल नेपालका सदस्य तथा पत्रकार केशवशरण लामिछाने, छनौट समितिका संयोजक एमबी आस्था मगर, नेपाल मगर संघ कास्कीका अध्यक्ष राम थापालगायतले मगर भाषाको पहिचानका बारेमा बोल्नुभएको थियो ।",
      "link": "https://gorkhapatraonline.com/news/164006",
      "image": "https://gorkhapatraonline.com/storage/media/289227/conversions/Kaura-original-thumb.jpg"
    },
    {
      "slug": "164002",
      "title": "यो वर्ष एक खर्ब २० अर्ब  राजस्व वृद्धि",
      "timestamp": 1752710400000,
      "source": "gp",
      "content": "आर्थिक वर्ष २०८०/०८१ को भन्दा यो १ खर्ब २० अर्ब बढी हो । प्रतिशतका आधारमा ११.३३ प्रतिशत वृद्धि हो ।   आर्थिक वर्ष २०८०/०८१ मा १० खर्ब ५८ अर्ब राजस्व संकलन भएको थियो ।",
      "longContent": "काठमाडौँ, साउन १ गते । आर्थिक वर्ष २०८१/०८२ मा ११ खर्ब ७८ अर्ब ८२ करोड रुपियाँ बराबर राजस्व सङ्कलन भएको छ । आर्थिक वर्ष २०८०/०८१ को भन्दा यो १ खर्ब २० अर्ब बढी हो । प्रतिशतका आधारमा ११.३३ प्रतिशत वृद्धि हो । आर्थिक वर्ष २०८०/०८१ मा १० खर्ब ५८ अर्ब राजस्व सङ्कलन भएको थियो । आर्थिक वर्ष २०८१/०८२ मा १४ खर्ब १९ अर्ब राजस्व सङ्कलन गर्ने लक्ष्य थियो । अर्ध वार्षिक समीक्षामा संशोधन गरी १२ खर्ब ८६ अर्बको लक्ष्य तय गरिएको थियो । संशोधित लक्ष्य अनुसार ९१.६० प्रतिशत राजस्व सङ्कलन भएको छ । अर्थ मन्त्रालय राजस्व महाशाखा प्रमुख उत्तरकुमार खत्रीले विपद, अन्तर्राष्ट्रिय परिस्थितिले गर्दा चुनौती हुँदाहुँदै पनि अघिल्लो आर्थिक वर्षको तुलनामा उत्साहजनक रूपमा राजस्व सङ्कलन भएको बताउनुभयो । उहाँले भन्नुभयो, ‘तयारी सुरु गरिसकेका छौं । चालू आर्थिक वर्षमा राजस्व सङ्कलनको लक्ष्य पूरा गर्ने गरी अघि बढ्ने छौं ।’चालू आर्थिक वर्षमा १३ खर्ब १५‍ अर्ब राजस्व सङ्कलनको लक्ष्य छ ।  आर्थिक वर्ष २०७१/०७२ मा ४ खर्ब ५ अर्ब,  २०७२ र ०७३ मा ४ खर्ब ८१ अर्ब, २०७३/०७४ मा ६ खर्ब ९ अर्ब, २०७४/०७५ मा ७ खर्ब २६ अर्ब, २०७५ र ०७६ मा ८ खर्ब २९ अर्ब राजस्व सङ्कलन भएको थियो । त्यसैगरी २०७६/०७७ मा ७ खर्ब ९३ अर्ब, २०७७/०७८ मा ९ खर्ब ३५ अर्ब, २०७८/०७९ मा १० खर्ब ६६ अर्ब, २०७९/०८० मा ९ खर्ब ५७ अर्ब र २०८०/०८१ मा १० खर्ब ५८ अर्ब रुपियाँ सङ्कलन भएको थियो ।",
      "link": "https://gorkhapatraonline.com/news/164002",
      "image": "https://gorkhapatraonline.com/storage/media/289215/conversions/Artha-mantralaya-finance-ministry-original-thumb.jpg"
    },
    {
      "slug": "163982",
      "title": "मानव संरक्षणको कामना गर्दै सकियो 'असारे पर्व'",
      "timestamp": 1752710400000,
      "source": "gp",
      "content": "पश्चिम बागलुङको ताराखोला गाउँपालिकामा मगर समुदायको बसोबास बाक्लो छ । त्यहाँका मगर समुदायले असारको काम सकेर असारे वा साउने संक्रान्ति पर्व धुमधामले मनाउने परापूर्वकालदेखिको परम्परा अझै जिवित छ ।",
      "longContent": "रामकृष्ण बोहराबागलुङ, साउन १ गते । पश्चिम बागलुङको ताराखोला गाउँपालिकामा मगर समुदायको बसोबास बाक्लो छ । त्यहाँका मगर समुदायले असारको काम सकेर असारे वा साउने सङ्क्रान्ति पर्व धुमधामले मनाउने परापूर्वकालदेखिको परम्परा अझै जिवित छ । ताराखोला गाउँपालिका वडा ४ र ५ का मगरहरुले आफ्नो बस्ती बसाइको मूलथलो तारा गाउँमा प्रत्येक वर्ष ‘असारे पर्व’ मनाउँदै आएको ताराखोलाका झकबहादुर घर्ती बताउनुहुन्छ । \"वर्षा यामको कृषिकर्म सकेर असारे पर्व मनाइन्छ, असारे पर्वमा मुखियाको घरमा जमरा राखेपछि अन्य घरमा पनि जमरा राख्ने प्रचलन छ,\" घर्तिले भन्नुभयो ।‘असारे पर्व’ परापूर्वकालमा त्यहाँ बालबालिकाको मृत्यु हुने गरेकोले धामीझाँक्रीलाई देखाउँदा ढुङ्गामा देवताको बास भएको र त्यस ढुङ्गामा राँगाको बलि दिई पूजा गरेपछि बालबालिकाको मृत्यु हुन छोडेको जनविश्वसका आधारमा पूजा गर्ने प्रचलन रहेको संस्कृतिकर्मी देवीलाल घर्तीले बताउनुभयो । हावापानीले बाली नष्ट नगर्ने विश्वासका साथ तारा गाउँमा असारमै ‘असारे पर्व’ मनाउने प्रचलन छ । ‘‘हिल र अर्गलमा भने साउने सङ्क्रान्तिमा ‘असारे पर्व’ मनाउने परम्परा छ,’’ संस्कृतिकर्मी घर्तिले भन्नुभयो । ‘असारे पर्व’ मनाउन एक साता अघिदेखि जमरा राख्ने गरिन्छ । \"वर्षा यामको खेती किसानी सक्ने वा काम नसकिएमा कामै रोकेर ताराखोला ४ र ५ का मगरहरु भेला भएर अर्घासी मगरको मूल अधीनमा रही तारा गाउँमा बुढापाकाहरुले देवताको प्रतीक ढुङ्गामा राँगाको बलि दिएर जमरा अक्षताले पुज्ने गर्छन् । युवाले पिङ लगाउने गर्छन् । पिङ लगाइसकेपछि युवतीहरुले खाजा तयार गर्छन्,\" संस्कृतिकर्मी घर्तीले भन्नुभयाे, \"बुढापाकाले पिङमा जमराअक्षेता चढाउँछन् । मुलीले पिङ खेलेपछि मात्र अन्यले पिङ खेल्छन् । खाजा खाँदै बुढापाका र युवायुवतीहरु स्थानीय झ्याउरे, असारे गीतमा नाचगान गरेर रमाइलो गर्छन् । बलि दिएको राँगाको मासु देवतालाई चढाउने र सामूहिक भोजन गरेपछि ‘असारे पर्व’ विधिवत् रुपमा सम्पन्न हुन्छ।\"‘असारे पर्व’ सम्पन्न भए पनि त्यसको सम्वर्धन, विकास र संस्कृति संरक्षणसँगै खेलकुद र कला संस्कृतिको विकास गर्ने उद्येश्यले तारागाउँको करिमेलामा असारे युवा क्लबको आयोजनामा खेलकुद र सांस्कृतिक कार्यक्रम सुरु हुन्छ । असार २४ गतेबाट सुरु भएको असारे मेला २९ गतेसम्म पुरुष तथा महिला भलिबल, धनुषवाण, छेलो, लोकनृत्य प्रतियोगिता आयोजना गरी सकिएको क्लबका उपाध्यक्ष नारायण घर्तीले बताउनुभयो । तारागाउँमा असारे पर्व सकिए पनि हिलमा असार ३० गतेबाट सुरु भएको छ । अर्गलमा साउन १ गते साराको रुखमा पिङ हालेर नाचगान गरी असारे मनाउने प्रचलन छ ।",
      "link": "https://gorkhapatraonline.com/news/163982",
      "image": "https://gorkhapatraonline.com/storage/media/289170/conversions/asare-parba-cover-original-thumb.jpg"
    },
    {
      "slug": "163976",
      "title": "‘छाउगोठ बनाउने र बस्न बाध्य पार्नेलाई सुविधामा पुनः विचार गर्छाैं’",
      "timestamp": 1752710400000,
      "source": "gp",
      "content": "गृहमन्त्री रमेश लेखकले छाउगोठ बनाएको पाइए र महिनावारी हुँदा छाउगोठमा बस्न बाध्य पार्नेलाई स्थानीय तहबाट पाउने निश्चित सुविधामा पुनः विचार गर्ने गरी मुलुकभरका स्थानीय तहलाई परिपत्र गरिने बताउनुभएको छ ।",
      "longContent": "काठमाडौँ, साउन १ गते । गृहमन्त्री रमेश लेखकले छाउगोठ बनाएको पाइए र महिनावारी हुँदा छाउगोठमा बस्न बाध्य पार्नेलाई स्थानीय तहबाट पाउने निश्चित सुविधामा पुनः विचार गर्ने गरी मुलुकभरका स्थानीय तहलाई परिपत्र गरिने बताउनुभएको छ ।\tआज अन्तर पार्टी महिला सञ्जालका पदाधिकारीसँगको भेटमा उहाँले सङ्घीय मामिला तथा सामान्य प्रशासन मन्त्रालयलाई अनुरोध गरी देशभरका स्थानीय तहलाई यस्तो परिपत्र गर्ने गरी गृहकार्य गरिने बताउनुभयो । “महिनावारीमा ठुलो अन्धविश्वासले काम गरेको छ”, मन्त्री लेखकले भन्नुभयो, “यसको निर्मलीकरणका लागि कसरी अगाडि बढ्ने अन्तर पार्टी महिला सञ्जालको पनि सहयोग र सुझाव आवश्यक छ ।”\tमहिलामाथि हुने हिंसा, बलात्कार लगायतका घटनामा सरकार गम्भीर रहेको मन्त्री लेखकको भनाइ छ । “महिलाहरूको मर्यादा, गरिमा, स्वाभिमान र सुरक्षामा गम्भीर छु”, लेखकले भन्नुभयो, “अपराध गर्नेलाई कारबाहीको दायरामा ल्याउने काम पनि भइरहेको छ ।” \tसो क्रममा अन्तर पार्टी महिला सञ्जालका अध्यक्ष ममता गिरीसहितको टोलीले महिला तथा बालबालिकामाथि हुने गरेको विभेद र हिंसाका घटना घटिरहेको भन्दै त्यसको नियन्त्रणका लागि मन्त्री लेखकलाई ज्ञापनपत्रसमेत बुझाएका छन् । रासस",
      "link": "https://gorkhapatraonline.com/news/163976",
      "image": "https://gorkhapatraonline.com/storage/media/289151/conversions/Untitled-9-original-thumb.jpg"
    },
    {
      "slug": "163960",
      "title": "दलित वडा सदस्यको निधन",
      "timestamp": 1752710400000,
      "source": "gp",
      "content": "मोरङको उर्लाबारी नगरपालिका–२ का दलितबाट महिला वडा सदस्य हेमकुमारी नेपालीको निधन भएको छ । उहाँको बिहीबार बिहान ८ बजे निधन भएको उर्लाबारी नगरपालिकाका प्रवक्ता भीष्म बुढाथोकीले जानकारी दिनुभयो ।",
      "longContent": "हरिप्रसाद कोइराला उर्लाबारी, साउन १ गते । मोरङको उर्लाबारी नगरपालिका–२ का दलितबाट महिला वडा सदस्य हेमकुमारी नेपालीको निधन भएको छ । उहाँको बिहीबार बिहान ८ बजे निधन भएको उर्लाबारी नगरपालिकाका प्रवक्ता भीष्म बुढाथोकीले जानकारी दिनुभयो । ५६ वर्षीया नेपाली लामो समयदेखि क्यान्सर रोगले पीडित हुनुहुन्थ्यो । नेकपा (एमाले) बाट २०७९ को स्थानीय निर्वाचनमा विजयी हुनुभएकी नेपालीको श्रीमान् तीन छोरी र एक छोरा हुनुहुन्छ ।",
      "link": "https://gorkhapatraonline.com/news/163960",
      "image": "https://gorkhapatraonline.com/storage/media/289101/conversions/Ward-Member-original-thumb.jpg"
    }
  ]
}