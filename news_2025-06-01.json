{
  "date": "2025-06-01T07:32:26.879Z",
  "news": [
    {
      "slug": "157415",
      "title": "रुपन्देहीमा नेपालकै ठुलो प्राङ्गारिक मल उद्योग सञ्चालन",
      "timestamp": 1748736000000,
      "source": "gp",
      "content": "रुपन्देहीको रोहिणीमा स्थापित नेपालकै ठुलो प्राङ्गारिक मल उद्योगको औपचारिक उद्घाटन भएको छ ।",
      "longContent": "रुपन्देही, जेठ १८ गते । रुपन्देहीको रोहिणीमा स्थापित नेपालकै ठुलो प्राङ्गारिक मल उद्योगको औपचारिक उद्घाटन भएको छ ।भैरहवाका उद्योगी दम्पत्ति सिद्धार्थ अग्रवाल र पुनमकुमारी अग्रवालको ३० करोड लगानीमा रोहिणी गाउँपालिका ४ कोटहवामा ग्रो मोर फर्टिलाइजर एण्ड केमिकल प्रालि मार्फत गत वर्षदेखि मल उत्पादन सुरु भएको थियो । प्रतिदिन दुई सय मेट्रिक टन मल उत्पादन क्षमता रहेको उद्योगले हाल रत्नम ब्राण्डमा दैनिक ८० मेट्रिक टन मल उत्पादन गरिरहेको छ । उद्योगको लुम्बिनी प्रदेशका मुख्यमन्त्री चेतनारायण आचार्यले उद्घाटन गर्नुभयो ।  नेपालमा वार्षिक पाँच लाख ३० हजार मेट्रिक टन रासायनिक मलको माग छ । रासायनिक मल खरीदमा मात्रै मुलुकको झण्डै ४० अर्ब रुपियाँ खर्च हुने गरेको छ ।",
      "link": "https://gorkhapatraonline.com/news/157415",
      "image": "https://gorkhapatraonline.com/storage/media/277361/conversions/1748752271-EthFF-original-thumb.jpg"
    },
    {
      "slug": "157404",
      "title": "लगानीमा ध्यान दिनुपर्ने विषय",
      "timestamp": 1748736000000,
      "source": "gp",
      "content": "वित्तीय जागरण वा चेतनाको एक आधारभूत उद्देश्य व्यक्ति व्यक्तिको आम्दानी अभिवृद्धि गरी उनीहरूको जीवनस्तर माथि उठाउनु, न्यून आयवर्गको आम्दानी बढाई गरिबीबाट मुक्त गराउनु तथा राम्रो आय हुनेहरूको आयलाई दिगो बनाउनु हो ।",
      "longContent": "वित्तीय जागरण वा चेतनाको एक आधारभूत उद्देश्य व्यक्ति व्यक्तिको आम्दानी अभिवृद्धि गरी उनीहरूको जीवनस्तर माथि उठाउनु, न्यून आयवर्गको आम्दानी बढाई गरिबीबाट मुक्त गराउनु तथा राम्रो आय हुनेहरूको आयलाई दिगो बनाउनु हो । त्यसो त समाजका जुनसुकै आयवर्ग र क्षेत्रका लागि पनि वित्तीय साक्षरता आवश्यक छ । सूचना प्रविधिका क्षेत्रमा आएको क्रान्तिसँगै वित्तीय साक्षरताका तह पनि फरक फरक हुँदै गएका छन् । सूचना प्रविधिको विकासका कारण आएको वित्तीय जोखिम न्यूनीकरण गर्न नीतिगत व्यवस्था गर्न केन्द्रीय बैङ्कका कर्मचारीले पनि सोबारेमा जानकारी नलिई हुँदैन । आम्दानी बढाउने वा हासिल गर्ने उद्देश्यले वित्तीय स्रोत लगानी गरी कुनै पनि किसिमको सम्पत्ति जोडिन्छ भने त्यसलाई लगानी गरेको भनी बुझ्न सकिन्छ । उदाहरणका लागि कृषि उद्यमीले सामान ढुवानी गर्न गाडी खरिद गर्‍यो भने सो खर्च उसले गरेको लगानी हो । यसबाट उसको आम्दानी वृद्धि हुन्छ । यसैगरी गाईपालन गर्न गाई खरिद, टमाटर खेती गर्दाको लगानी, वैदेशिक रोजगारीबाट भएको आम्दानीबाट बचतपत्र खरिद गरियो भने त्यो बचतपत्र उसका लागि लगानी भयो । बचतपत्रबाट निश्चित समयमा प्राप्त हुने ब्याज उसका लागि प्रतिफल भयो । यसै गरी कसैले कुनै कम्पनीको सेयर किन्छ भने त्यो सेयर स्वामित्व उसको लगानी हुन्छ । यसबाट उसले प्रतिफलका रूपमा कम्पनीको नाफाको आधारमा लाभांश प्राप्त गर्न सक्छ । यसरी आम्दानी वा प्रतिफलका लागि सम्पत्ति सिर्जना गर्न गरिने खर्च नै लगानी हो ।आय अभिवृद्धिका लागि लगानी र सोको प्रतिफलको कुरा गर्दा व्यवसायमा उत्पन्न हुन सक्ने जोखिमबारे बुझ्नु पनि उत्तिकै महत्वपूर्ण हुन्छ । जोखिम शब्दले अपेक्षित परिणामबाट हुन सक्ने विचलन वा अनिश्चितलाई बुझाउँछ । अर्थात् अपेक्षित आम्दानी हुन नसक्ने अवस्था नै जोखिम हो । कुनै पनि लगानी गर्दा प्रतिफल वा त्यसबाट हुने आम्दानीको अपेक्षा वा आकलन मात्र गर्न सकिन्छ, निश्चित रूपमा यति नै हुन्छ भनेर भन्न सकिँदैन । यसरी अपेक्षित परिणाम प्राप्त नहुने सम्भावना नै जोखिम हो । जुनसुकै लगानीमा कुनै न कुनै जोखिम हुन्छ । यस प्रकारका जोखिमलाई न्यूनीकरण गर्न बिमा गर्नु पर्दछ ।लगानीले वित्तीय स्रोत परिचालन गर्दछ । निष्क्रिय रूपमा रहेको रकमबाट कुनै प्रतिफल प्राप्त हुँदैन । पैसा आफैँ बढ्ने होइन । यसका लागि लगानी गर्नु पर्दछ । यति मात्र होइन मुद्रास्फीति वा मूल्यवृद्धिले गर्दा बीस वर्षपहिले सय रुपियाँले खरिद गर्न सकिने सामान अहिले सो मूल्यमा आउँदैन । लगानीको प्रतिफलले पैसाको घट्दो मूल्यबाट हुने घाटा पूर्ति गर्ने मात्र नभई थप आयआर्जन गर्न सघाउ पुग्दछ । तर सोचविचार वा पूर्ण जानकारी हासिल नगरी, भविष्यको आम्दानी वा घाटाका सम्भावनाबारे नबुझी लहैलहैमा गरिएका लगानीले प्रतिफल नदिने मात्र होइन लगानी गरेको मूलधन नै डुब्न सक्छ । बजारमा धेरै किसिमका लगानीका विकल्प उपलब्ध हुन्छन् । तीमध्ये आफ्नो वित्तीय लक्ष्य, खर्चका प्राथमिकता, लगानीका विभिन्न विकल्प सम्बन्धित ज्ञान, जोखिम वहन गर्न सक्ने क्षमता, अपेक्षित प्रतिफल आदिका आधारमा उपयुक्त विकल्प छनोट गर्नु पर्दछ । बैङ्क, वित्तीय संस्था, मुद्दती निक्षेप, ऋणपत्र, बचतपत्र,  सेयर, म्युचुअल फन्ड, रियल स्टेट (घरजग्गा), व्यापार व्यवसाय, स्वरोजगार उद्यम आदि सबै लगानी गर्ने क्षेत्र हुन् ।लगानी गर्ने भनेको आय अभिवृद्धि वा प्रतिफलका लागि हो जसका लागि आफू नै सबै कुरामा विज्ञ हुन सकिँदैन । यसका लागि सल्लाहकार राख्न सकिन्छ । लगानी गर्दैगर्दा व्यावसायिक सफलतासँग आफ्नो लक्ष्य तुलनात्मक विश्लेषण गर्नु पर्छ । जस्तैः आफूले गरेको लगानी, अपेक्षित उपलब्धि, आजको दिनमा भएको लगानीको मूल्याङ्कन, लगानीबाट हालसम्म प्राप्त प्रतिफल, आफूबाट भएको अन्य लगानी र गर्दै गरेको लगानीको प्रतिफल तुलना गरेर जाँच गर्नु पर्छ । यसो गरिएमा व्यावसायिक गति ठीक दिसामा गइरहेको नभएको ज्ञात हुन गई सोको दिसा परिवर्तनसमेत गर्न सकिन्छ जसबाट व्यवसायमा गरिने लगानी सुरक्षित हुन गई आय तथा प्रतिफल सुनिश्चित हुने गर्दछ । लगानीको निर्णय गर्दा देहायका विषयमा प्रस्ट हुनु पर्दछ :१.\tलगानीको उद्देश्य र वित्तको यथार्थ अवस्थाबीच तालमेल हुनु आवश्यक छ ।  २.\tलगानी गर्न आवश्यक रकम र भावी दायित्व वा खर्चबीच सन्तुलन हुनु पर्दछ । ३.\tलगानीबाट कुनै प्रतिफल प्राप्त नभएमा वा लगानी डुबेमा जोखिम वहन गर्न सक्ने क्षमताबारे विवेचना गर्नु पर्दछ । ४.\tलगानीबाट अपेक्षित प्रतिफल र सो प्राप्त हुन लाग्ने समय अन्तरालबारे विश्लेषण गर्नु पर्दछ । ५.\tलगानी गरेको सम्पूर्ण रकम फिर्ता हुन लाग्ने अवधिबारे जानकारी लिनु पर्छ । ६.\tलगानीको क्षेत्रमा विद्यमान नियम र करसम्बन्धी व्यवस्थाबारे ज्ञान हुनु पर्दछ ।  ७.\tलगानी विविधीकरण गरेर मात्र लगानी गर्ने अर्थात् आफूसँग भएको सबै रकम एकै उपकरण वा विकल्पमा लगानी नगरी विविधीकरण गर्नु पर्दछ । जसबाट जोखिम न्यूनीकरण गर्न मद्दत पुग्दछ । ८.\tलगानी गर्न लागिएको क्षेत्र सम्बन्धमा विस्तृत ज्ञान लिनु पर्दछ ।९.\tलगानी गरेपछि राम्रोसँग समय लगाउने र ध्यान दिनु पर्दछ । १०.\tलगानीको प्रतिफल लगानी गुणस्तरमा भर पर्ने भएकाले सोको गुणस्तर जोगाइराख्नु पर्दछ ।११.\tलगानी गर्ने क्षेत्र अनुसार उपयुक्त ठाउँ, हावापानी तथा अन्य अनुकूलता मिलाएर रोज्नु पर्दछ । १२.\tव्यावसायिक सफलताका लागि बीचबीचमा व्यावसायिक समीक्षा गर्नु पर्दछ ।  १३.\tव्यवसायसम्बन्धी कागजात तथा अन्य अभिलेख व्यवस्थित हुनु पर्दछ ।   –युवामञ्च",
      "link": "https://gorkhapatraonline.com/news/157404",
      "image": "https://gorkhapatraonline.com/storage/media/277342/conversions/invest-2-original-thumb.jpg"
    },
    {
      "slug": "157400",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1748736000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,   जेठ १८ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ५५, गोलभेँडा ठूलो (भारतीय) प्रतिकिलो रु ६०, गोलभेँडा सानो (लोकल) प्रतिकिलो रु ५०, गोलभेँडा सानो (टनेल) प्रतिकिलो रु ६०, गोलभेँडा सानो (भारतीय) प्रतिकिलो रु ५०,  आलु रातो प्रतिकिलो रु ४०, आलु रातो (भारतीय) प्रतिकिलो रु ४०, आलु रातो (मुडे) प्रतिकिलो रु ४०, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ४०, गाजर (तराई) प्रतिकिलो रु २५, बन्दा (लोकल) प्रतिकिलो रु १५, काउली (स्थानीय) प्रतिकिलो रु ३२, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु २०, भन्टा लाम्चो प्रतिकिलो रु १५, भन्टा डल्लो प्रतिकिलो रु २५, तनेबोडीको मूल्य प्रतिकिलो रु ६५ कायम गरिएको छ ।\tयसैगरी, मटरकोसा प्रतिकिलो रु १३०, घिउ सिमी (लोकल) प्रतिकिलो रु २८, घिउ सिमी (हाइब्रिड) प्रतिकिलो रु ३०, राजमा मूल्य प्रतिकिलो रु १००, भटमास कोसा प्रतिकिलो रु १२५, तीतो करेला प्रतिकिलो रु ५०, लौका प्रतिकिलो रु ३५, परबर (लोकल) प्रतिकिलो रु ६५, परबर (तराई) प्रतिकिलो रु ६५, चिचिण्डो प्रतिकिलो रु ३०, घिरौला प्रतिकिलो रु २५, झिगुनी प्रतिकिलो रु ६५, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु २५, भिण्डी प्रतिकिलो रु २५ कायम गरिएको छ । यस्तै, सखरखण्ड प्रतिकिलो ७५, पिँडालु प्रतिकिलो रु १२०, रायोसाग प्रतिकिलो रु ३५, पालुङ्गो साग प्रतिकिलो रु ३५, चमसुरको साग रु ७०, तोरीको साग प्रतिकिलो रु ३०, मेथीको साग प्रतिकिलो रु ९०, प्याज हरियो प्रतिकिलो रु ५०, च्याउ (कन्य) प्रतिकिलो रु १५०, च्याउ (डल्ले) प्रतिकिलो रु २६०, कुरिलो प्रतिकिलो रु ४००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ५०, चुकुन्दर प्रतिकिलो रु ६५, सजीवन प्रतिकिलो रु ११०, रातो बन्दा प्रतिकिलो रु ७०, जिरीको साग प्रतिकिलो रु ८०, ग्याठकोभी प्रतिकेजी रु ५०, सेलरी प्रतिकिलो रु १५०, पार्सले प्रतिकिलो रु ४००, सौफको साग प्रतिकिलो रु १००, पुदिना प्रतिकिलो रु ९५, गान्टेमूला प्रतिकिलो रु ४०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु २००, अनार प्रतिकिलो रु ३५०, आँप (माल्द) प्रतिकिलो रु ७०, आँप (दशहरी) प्रतिकिलो रु ८५, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु २००, काँक्रो (लोकल) प्रतिकिलो रु ४५, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ६५, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ८०, मेवा (भारतीय) प्रतिकिलो रु १००, लिची (लोकल) प्रतिकिलो रु १३०, लिची (भारतीय) प्रतिकिलो रु २१० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ४५, खुर्सानी हरियो (बुलेट) प्रतिकिलो रु ४५, खुर्सानी हरियो (माछे) प्रतिकिलो रु ४०, खुर्सानी हरियो (अकबरे) प्रतिकेजी रु ३००, भेडेखुर्सानी प्रतिकिलो रु ८०, लसुन हरियो प्रतिकिलो रु ८०, हरियो धनियाँ प्रतिकिलो रु ४०, लसुन सुकेको चाइनिज प्रतिकिलो रु २८०, लसुन सुकेको नेपाली प्रतिकिलो रु १९०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ । रासस",
      "link": "https://gorkhapatraonline.com/news/157400",
      "image": "https://gorkhapatraonline.com/storage/media/277330/conversions/tarkari-original-thumb.jpg"
    },
    {
      "slug": "157363",
      "title": "बजेट कार्यान्वयनमा शङ्का गर्नु पर्दैन : अर्थमन्त्री",
      "timestamp": 1748736000000,
      "source": "gp",
      "content": "उपप्रधानमन्त्री तथा अर्थमन्त्री विष्णुप्रसाद पौडेलले आगामी आर्थिक वर्षको बजेट स्रोत व्यवस्थापन गरेर मात्र तय गरिएकाले कार्यान्वयनमा शङ्का गर्ने अवस्था नरहेको बताउनुभएको छ ।",
      "longContent": "गोरखापत्र समाचारदाताकाठमाडौँ, जेठ १८ गते । उपप्रधानमन्त्री तथा अर्थमन्त्री विष्णुप्रसाद पौडेलले आगामी आर्थिक वर्षको बजेट स्रोत व्यवस्थापन गरेर मात्र तय गरिएकाले कार्यान्वयनमा शङ्का गर्ने अवस्था नरहेको बताउनुभएको छ ।शनिबार नेपाल आर्थिक पत्रकार सङ्घले आयोजना गरेको बजेटपश्चात्को छलफलमा उहाँले बजेटका सिद्धान्त, सीमासमेत पूर्ण पालना गरिएको बताउनुभयो । “स्रोत व्यवस्थापन गरेर नै बजेट निर्माण गरिएको छ । राजस्वको लक्ष्य अनुमानयोग्य आधारमा तय गरिएको छ,” उहाँले भन्नुभयो, “आव सकिनेबेला प्रश्न गर्ने अवस्था आउन दिइने छैन ।” उहाँले सार्वजनिक ऋणको परिमाणमा चिन्ता जनाउनु अनावश्यक रहेको भन्दै सरकारले सावाँब्याज तिर्नका लागि पुग्ने गरी मात्रै यस्तो ऋण लिने गरी बजेट आएको बताउनुभयो । “स्रोतको विषयमा चिन्ता नगर्नका लागि सबैलाइ आग्रह गर्दछु । यो दुरुपयोग पनि हुने छैन,” उहाँले भन्नुभयो ।अर्थमन्त्री पौडेलले विगतमा ७.५ प्रतिशतको आर्थिक वृद्धिदर हासिल भएको चर्चा गर्दै आगामी आवमा छ प्रतिशतको वृद्धिदर हासिलयोग्य रहेको बताउनुभयो । उहाँले निजी क्षेत्रको विकासका लागि सबै पक्षमा काम गरिरहेको जानकारी दिनुभयो । कार्यक्रममा राष्ट्रिय योजना आयोगको उपाध्यक्ष डा. शिवराज अधिकारीले तीन करोड रुपियाँभन्दा कम लागतका परियोजना केन्द्रीय बजेटमा समावेश नगर्ने नीतिले यस पटक परियोजनामा बजेट विनियोजन गर्ने अभ्यासमा सुधार आएको बताउनुभयो । “सधैँ परियोजनामा बजेट कनिका छरिएको जस्तो थियो । अहिले त्यसमा सुधार गर्न सफलता मिलेको छ,” उहाँले भन्नुभयो ।कार्यक्रममा पूर्वअर्थमन्त्री जनार्दन शर्माले बजेटप्रति निजी क्षेत्र उत्साहित हुनु आफैँमा सकारात्मक रहेको बताउनुभयो । बजेटमार्फत सरकारले आर्थिक वृद्धिदर र जनताको जीवनमा पर्ने प्रभावका विषयमा संवेदनशील हुनुपर्ने धारणा राख्नुभयो । उहाँले आर्थिक वृद्धिको लक्ष्य भने प्राप्त नहुने दाबी गर्नुभयो । “चालु आवमै १६ खर्ब रुपियाँ खर्च नभएको अवस्थामा चार खर्ब रुपियाँ अधिक बजेट छ । यसैले आगामी आवमा हुने आर्थिक वृद्धिदर चार प्रतिशत नै हो,” उहाँले भन्नुभयो । उहाँले बिजुली र मानिस बिक्री गरेर देश अघि बढ्न नसक्ने भन्दै यसलाई आन्तरिक अर्थतन्त्र विस्तारमा प्रयोग गर्ने क्षमता सरकारमा हुनुपर्ने बताउनुभयो ।कार्यक्रममा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्रलाई सहयोग पुग्ने गरी आगामी आव २०८२/८३ को बजेट आएको बताउनुभयो । नेपालीलाई विदेशमा लगानी गर्न दिने विषय निकै महत्वपूर्ण र ऐतिहासिक भएको उहाँको भनाइ थियो । अब स्रोतसाधन परिचालन गर्ने ठाउँमा ध्यान दिनुपर्ने उहाँको सुझाव छ । उहाँले खनिजजन्य र नदिजन्य पदार्थको उत्खननमा पनि ध्यान दिनुपर्ने आवश्यकता रहेको बताउनुभयो । बजेटमार्फत लगानी बोर्डलाई शक्तिशाली बनाएकोमा खुसी व्यक्त गर्दै उहाँले लगानीकर्तालाई एकाद्वारभन्दा पनि झन्झटिलो प्रक्रियाबाट मुक्त गराउन आवश्यक रहेको बताउनुभयो । कार्यक्रममा अध्यक्ष चेम्बर अफ कमर्स अध्यक्ष कमलेशकुमार अग्रवालले विषम परिस्थितिमा आएको आगामी आवको बजेट विकासमुखी र केही महत्वाकाङ्क्षी भएको बताउनुभयो । बजेट लगानी प्रवर्धन गर्ने खालको रहेको उहाँको भनाइ छ । बजेटमा तीन प्रतिशत ब्याजमा युवालाई २० लाख रुपियाँसम्म ऋण दिने नीति स्वागतयोग्य भएको उहाँले बताउनुभयो । नेपाल उद्योग परिसङ्घका पूर्वअध्यक्ष विष्णु अग्रवालले नयाँ बजेट स्वागतयोग्य रहेको बताउनुभयो ।",
      "link": "https://gorkhapatraonline.com/news/157363",
      "image": "https://gorkhapatraonline.com/storage/media/277279/conversions/222-original-thumb.jpg"
    },
    {
      "slug": "157362",
      "title": "सत्ताइस हजारलाई सिपमूलक तालिम",
      "timestamp": 1748736000000,
      "source": "gp",
      "content": "सरकारले आगामी आर्थिक वर्ष २०८२/८३ मा २६ हजार नौ सय युवालाई निःशुल्क छमहिने तालिम प्रदान गर्ने भएको छ ।   श्रम, रोजगार तथा सामाजिक सुरक्षा मन्त्रालय अन्तर्गत रहेको राष्ट्रिय व्यावसायिक प्रशिक्षण प्रतिष्ठानमार्फत सो सङ्ख्यालाई सो अवधिका तालिम प्रदान गरिने भएको हो ।",
      "longContent": "गोरखापत्र समाचारदाता काठमाडौँ, जेठ १८ गते । सरकारले आगामी आर्थिक वर्ष २०८२/८३ मा २६ हजार नौ सय युवालाई निःशुल्क छमहिने तालिम प्रदान गर्ने भएको छ । श्रम, रोजगार तथा सामाजिक सुरक्षा मन्त्रालय अन्तर्गत रहेको राष्ट्रिय व्यावसायिक प्रशिक्षण प्रतिष्ठानमार्फत सो सङ्ख्यालाई सो अवधिका तालिम प्रदान गरिने भएको हो ।सरकारले आगामी आवका लागि प्रस्तुत गरेको बजेटमा तालिम सञ्चालनका लागि बजेटमा समेटिएको छ । बजेटमार्फत उच्च शिक्षा अध्ययन गर्न नसकेका युवालाई सिपमूलक तालिमका माध्यमबाट सातै प्रदेशमा उद्यमशीलतामा जोडिने छ । श्रम, रोजगार तथा सामाजिक सुरक्षा मन्त्रालयल अन्तर्गतको राष्ट्रिय व्यावसायिक प्रशिक्षण प्रतिष्ठानले निजी क्षेत्रसँगको सहकार्यमा तालिम सञ्चालन गर्ने गरी यसअघि विभिन्न १२ वटा संस्थासँग छुट्टाछुट्टै सम्झौता सम्पन्न गरेको छ । श्रममन्त्री शरतसिंह भण्डारीले व्यावसायिक प्रशिक्षण प्रतिष्ठानमार्फत छोटो अवधि (छ महिनासम्म) का तालिम सञ्चालनका लागि निजी क्षेत्रसँग सहकार्य गरी पाठ्यक्रम निर्माण गर्ने काम भइरहेको जानकारी दिनुभयो । पाठ्यक्रम निर्माणमा निजी क्षेत्रसँग सहकार्य गर्नुको कारण खुलाउँदै मन्त्री भण्डारीले भन्नुभयो, “कुन निजी क्षेत्रलाई कस्तो जनशक्ति आवश्यकता पर्छ । त्यस अनुसारको पाठ्यक्रम निर्माण गरी सोहीबमोजिमको तालिम उपलब्ध गराइने छ ।” उक्त तालिमबाट निजी क्षेत्रले आफ्नो आवश्यकता अनुसारको दक्ष जनशक्ति प्राप्त गर्छन् भने तालिम लिनेले पनि आफ्नो सिप अनुसारको काम पाउने भएकाले यसले दुवैलाई फाइदा हुने श्रममन्त्री भण्डारीको भनाइ छ ।",
      "link": "https://gorkhapatraonline.com/news/157362",
      "image": "https://gorkhapatraonline.com/storage/media/277277/conversions/mahanagar-sipmulak-talim-original-thumb.jpg"
    },
    {
      "slug": "157359",
      "title": "भेटघाट रोकेर बजेटको तयारी",
      "timestamp": 1748736000000,
      "source": "gp",
      "content": "बागमती प्रदेशको आर्थिक मामिला तथा योजना मन्त्रालयले सर्वसाधारणसँगको भेटघाट बन्द गरेर आगामी आर्थिक वर्ष २०८२/८३ को बजेट निर्माणको तयारी थालेको छ । मन्त्रालयले शनिबारबाट सर्वसाधारणसँगको भेटघाट नै बन्द गरेर मन्त्रालयका कर्मचारी आगामी आवको बजेट तर्जुमामा जुटेका हुन् ।",
      "longContent": "मकवानपुर समाचारदातामकवानपुर, जेठ १८ गते । बागमती प्रदेशको आर्थिक मामिला तथा योजना मन्त्रालयले सर्वसाधारणसँगको भेटघाट बन्द गरेर आगामी आर्थिक वर्ष २०८२/८३ को बजेट निर्माणको तयारी थालेको छ । मन्त्रालयले शनिबारबाट सर्वसाधारणसँगको भेटघाट नै बन्द गरेर मन्त्रालयका कर्मचारी आगामी आवको बजेट तर्जुमामा जुटेका हुन् । मन्त्रालयको प्रवेशद्वारमा आव २०८२/८३ को बजेट तर्जुमासम्बन्धी काम भइरहेकाले शनिबारदेखि अर्को सूचना नभएसम्म यस मन्त्रालयमा सर्वसाधारणका लागि भेटघाट बन्द गरिएको सूचना टाँस गरिएको छ । यही जेठ १४ गते आगामी आवको नीति तथा कार्यक्रम बागमती प्रदेश सभामा पेस भएकोमा आव २०८२/८३ को बजेट आगामी असार १ गते ल्याउने गरी प्रदेश सरकारले योजनाको माग, प्रविष्ट गर्ने, छनोटलगायतलाई तीव्र बनाएको हो ।आर्थिक मामिला तथा योजना मन्त्रालयका सचिव कृष्णप्रसाद मैनालीले आगामी आवको बजेट बनाउने प्रक्रिया सुरु भइसकेको भन्दै आर्थिक विधेयक र आर्थिक सर्वेक्षण बनाउने तयारीमा जुटिरहेको जानकारी दिनुभयो । सरकारको नीति तथा कार्यक्रमका आधारमा आगामी आवको बजेट ल्याउने गरी तयारी भइरहेको भन्दै सरकारको स्रोतको सीमा रहेर बजेट बनाउनुपर्ने चुनौती र दबाब रहेको उहाँले बताउनुभयो । सङ्घबाट आउने अनुदान घटेको र प्रदेशको राजस्व सङ्कलन नबढेको अवस्थामा बजेटको आकार बढाउनु ठिक नहुने उहाँको भनाइ छ । सरकारको खर्च क्षमता नबढ्दा पनि चालु आवमा भने बढेर आएको उहाँले जानकारी दिनुभयो । बागमती प्रदेश सरकारले आव २०८०/८१ मा कुल ६२ अर्ब ७९ करोड ९० लाख ७८ हजार रुपियाँको बजेट ल्याएकामा चालु आव २०८१/८२ का लागि बजेटको आकार बढाएर ६४ अर्ब ५४ करोड चार लाख ३१ हजार रुपियाँको बजेट ल्याएको थियो ।  बजेटमध्ये चालु आवको १० महिनामा प्रदेश सरकारले ३८.९१ प्रतिशत अर्थात् २५ अर्ब ११ करोड ४७ लाख १३ हजार बजेट मात्र खर्च गरेको छ ।",
      "link": "https://gorkhapatraonline.com/news/157359",
      "image": "https://gorkhapatraonline.com/storage/media/277274/conversions/Bagamati-Arthik-Mantralaya@-Hetauda-a-original-thumb.jpg"
    },
    {
      "slug": "157358",
      "title": "आजको लागि विदेशी मुद्राको विनिमयदर",
      "timestamp": 1748736000000,
      "source": "gp",
      "content": "नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३६ रुपियाँ ६३ पैसा र बिक्रीदर १३७ रुपियाँ २३ पैसा कायम भएको छ ।",
      "longContent": "काठमाडौँ, जेठ १८ गते । नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३६ रुपियाँ ६३ पैसा र बिक्रीदर १३७ रुपियाँ २३ पैसा कायम भएको छ ।युरोपियन युरो एकको खरिददर १५४ रुपियाँ ८३ पैसा र बिक्रीदर १५५ रुपियाँ ५१ पैसा, युके पाउण्ड स्ट्रलिङ एकको खरिददर १८४ रुपियाँ ११ पैसा र बिक्रीदर १८४ रुपियाँ ९२ पैसा, स्वीस फ्रयाङ्क एकको खरिददर १६५ रुपियाँ ७३ पैसा र बिक्रीदर १६६ रुपियाँ ४६ पैसा कायम गरिएको छ ।अस्ट्रेलियन डलर एकको खरिददर ८७ रुपियाँ ७३ पैसा र बिक्रीदर ८८ रुपियाँ १२ पैसा, क्यानेडियन डलर एकको खरिददर ९८ रुपियाँ ९३ पैसा र बिक्रीदर ९९ रुपियाँ ३७ पैसा, सिङ्गापुर डलर एकको खरिददर १०५ रुपियाँ ८२ पैसा र बिक्रीदर १०६ रुपियाँ २९ पैसा निर्धारण गरिएको छ ।जापानी येन १० को खरिददर नौ रुपियाँ ४९ पैसा र बिक्रीदर नौ रुपियाँ ५३ पैसा, चिनियाँ युआन एकको खरिददर १८ रुपियाँ ९९ पैसा र बिक्रीदर १९ रुपियाँ ०७ पैसा, साउदी अरेबियन रियाल एकको खरिददर ३६ रुपैयाँ ४२ पैसा र बिक्रीदर ३६ रुपैयाँ ५८ पैसा, कतारी रियाल एकको खरिददर ३७ रुपैयाँ ४९ पैसा र बिक्रीदर ३७ रुपियाँ ६६ पैसा कायम भएको छ ।केन्द्रीय बैंकका अनुसार थाइ भाट एकको खरिददर चार रुपियाँ १६ पैसा र बिक्रीदर चार रुपियाँ १८ पैसा, युएई दिराम एकको खरिददर ३७ रुपियाँ २० पैसा र बिक्रीदर ३७ रुपियाँ ३६ पैसा, मलेसियन रिङ्गेट एकको खरिददर ३२ रुपियाँ १० पैसा र बिक्रीदर ३२ रुपियाँ २४ पैसा, साउथ कोरियन वन १०० को खरिददर ९ रुपियाँ ९१ पैसा र बिक्रीदर ९ रुपियाँ ९५ पैसा, स्वीडिस क्रोनर एकको खरिददर १४ रुपियाँ २६ पैसा र बिक्रीदर १४ रुपियाँ ३२ पैसा र डेनिस क्रोनर एकको खरिददर २० रुपियाँ ७६ पैसा र बिक्रीदर २० रुपियाँ ८५ पैसा तोकिएको छ ।राष्ट्र बैंकले हङकङ डलर एकको खरिददर १७ रुपियाँ ४२ पैसा र बिक्रीदर १७ रुपियाँ ५० पैसा, कुवेती दिनार एकको खरिददर ४४५ रुपियाँ ३२ पैसा र बिक्रीदर ४४७ रुपियाँ २८ पैसा, बहराइन दिनार एकको खरिददर ३६२ रुपियाँ ४१ पैसा र बिक्रीदर ३६४ रुपियाँ ०१ पैसा, ओमनी रियाल एकको खरिददर ३५४ रुपियाँ ९१ पैसा र विक्रीदर ३५६ रुपियाँ ४६ पैसा रहेको छ ।भारतीय रुपैयाँ एक सयको खरिददर १६० रुपियाँ र बिक्रीदर १६० रुपियाँ १५ पैसा तोकेको छ । राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ । रासस",
      "link": "https://gorkhapatraonline.com/news/157358",
      "image": "https://gorkhapatraonline.com/storage/media/277273/conversions/dolor-original-thumb.jpg"
    },
    {
      "slug": "157357",
      "title": "आजदेखि निफ्राको ग्रिन बन्ड",
      "timestamp": 1748736000000,
      "source": "gp",
      "content": "नेपाल इन्फ्रास्ट्रक्चर बैङ्क (निफ्रा) ले आइतबारदेखि ग्रिन बन्ड जारी गर्ने भएको छ । बैङ्कले वार्षिक छ प्रतिशत ब्याजदर भएको सातबर्से अवधिको बन्ड निष्कासन गर्न लागेको हो",
      "longContent": "गोरखापत्र समाचारदाताकाठमाडौँ, जेठ १८ गते । नेपाल इन्फ्रास्ट्रक्चर बैङ्क (निफ्रा) ले आइतबारदेखि ग्रिन बन्ड जारी गर्ने भएको छ । बैङ्कले वार्षिक छ प्रतिशत ब्याजदर भएको सातबर्से अवधिको बन्ड निष्कासन गर्न लागेको हो । निफ्राले अङ्कित मूल्य एक हजार रुपियाँका दरले पाँच अर्ब बराबरको ५० लाख कित्ता ऋणपत्र बिक्री गर्न नेपाल धितोपत्र बोर्ड (सेबोन) बाट यसअघि अनुमति पाइसकेको छ ।सामूहिक लगानी कोषसहित सर्वसाधारणलाई दुई अर्ब रुपियाँको ऋणपत्र सार्वजनिक निष्कासनबाट बिक्री गर्ने बिक्री प्रबन्धकले जनाएको छ ।तीन अर्ब रुपियाँ बराबरको ऋणपत्र व्यक्तिगत तवरबाट बिक्री गरिने जनाइएको छ । लगानीकर्ताका लागि छिटोमा जेठ २१ र ढिलोमा असार १ गतेसम्म ऋणपत्रमा आवेदन खुला रहने छ । ऋणपत्र निष्कासन तथा बिक्री प्रबन्धकमा एनआइएमबी एस क्यापिटल छ ।",
      "link": "https://gorkhapatraonline.com/news/157357",
      "image": "https://gorkhapatraonline.com/storage/media/277272/conversions/233-original-thumb.jpg"
    },
    {
      "slug": "157356",
      "title": "बिमा कम्पनीले गरे छत्तिस अर्बको व्यापार",
      "timestamp": 1748736000000,
      "source": "gp",
      "content": "निर्जीवन बिमा कम्पनीहरूले चालु आर्थिक वर्ष २०८१/८२ को वैशाखसम्म करिब ३६ अर्बको व्यापार गरेका छन् ।",
      "longContent": "गोरखापत्र समाचारदाताकाठमाडौँ, जेठ १८ गते । निर्जीवन बिमा कम्पनीहरूले चालु आर्थिक वर्ष २०८१/८२ को वैशाखसम्म करिब ३६ अर्बको व्यापार गरेका छन् ।नेपाल बिमा प्राधिकरणका अनुसार निर्जीवन बिमा कम्पनीले चालु आवको वैशाखसम्म ३५ अर्ब ८६ करोड ५० लाख रुपियाँ बराबरको व्यवसाय गरेका हुन् । अहिले सञ्चालनमा रहेका १४ वटा निर्जीवन बिमा कम्पनीले ३५ अर्ब नौ करोड ८० लाख रुपियाँको व्यापार हिस्सा ओगटेका छन् भने चार वटा लघु निर्जीवन बिमा कम्पनीले भने ७६ करोड ६९ लाख रुपियाँको व्यापार गरेका हुन् ।यो अवधिमा कम्पनीले बिमा शुल्क सङ्कलनलाई ८.४६ प्रतिशतले बढाएका छन् । १४ वटा ठुला निर्जीवन बिमा कम्पनीको मात्रै ६.७६ प्रतिशतले बढेको छ भने लघु निर्जीवन बिमाको बिमा शुल्क सङ्कलन भने २.९५ प्रतिशतले बढेको नेपाल बिमा प्राधिकरणले जनाएको छ ।शिखरको अग्रतानिर्जीवन बिमा कम्पनीमध्ये कुल बिमा सङ्कलनको आधारमा शिखर इन्स्योरेन्स शीर्ष स्थानमा पुगेको छ । यस्तै १४ वटा निर्जीवन बिमा कम्पनीमध्ये वैशाखसम्म १० वटा कम्पनीको बिमा शुल्क सङ्कलन बढेको छ भने चार वटाको घटेको छ । सबैभन्दा धेरै दी ओरियन्टल इन्स्योरेन्सको ३७.११ प्रतिशतले बढेको छ भने राष्ट्रिय बिमा कम्पनीको १३.११ प्रतिशतले बिमा शुल्क सङ्कलन घटेको छ ।शिखरले वैशाखसम्म चार अर्ब ६८ करोड १८ लाख रुपियाँ बराबरको बिमा शुल्क सङ्कलन गरेको छ । जुन गत वर्षभन्दा ३.१० प्रतिशतले बढी हो । गत वर्ष शिखरले चार अर्ब ५४ करोड रुपियाँ बराबरको मात्रै बिमा शुल्क सङ्कलन गरेको थियो ।पाँच कम्पनीको तीन अर्बमाथिशिखरसँगै सगरमाथा लुम्बिनी इन्स्योरेन्स कम्पनी, सिद्धार्थ प्रिमियम, हिमालयन एभरेस्ट इन्स्योरेन्स, आइजिआई प्रुडेन्सियल इन्स्योरेन्सले तीन अर्बमाथिको व्यापार गरेका छन् ।शिखरलाई पछ्याउँदै सगरमाथा लुम्बिनी इन्स्योरेन्स कम्पनी दोस्रो स्थानमा आएको छ । सगरमाथा लुम्बिनी चालु आवको वैशाख मसान्तसम्म चार अर्ब चार करोड १५ लाख रुपियाँ बराबरको बिमा शुल्क सङ्कलन गरेको छ जुन अघिल्लो वर्षको तुलनामा ४.०२ प्रतिशतले बढी हो ।तेस्रो स्थानमा आएको सिद्धार्थ प्रिमियमले तीन अर्ब ४७ करोड, चौथोमा हिमालयन एभरेस्ट इन्स्योरेन्सले तीन अर्ब आठ करोड, पाँचौँमा आइजिआई प्रुडेन्सियल इन्स्योरेन्सले तीन अर्ब दुई करोड रुपियाँ कुल बिमा शुल्क सङ्कलन गरेका छन् ।दस कम्पनीको व्यापार तीन अर्ब तलसञ्चालनमा रहेका निर्जीवन कम्पनीमध्ये १० वटाको व्यापार तीन अर्बको लाइनभन्दा तल रहेको छ । नेकोले दुई अर्ब ७० करोड, एनएलजीले दुई अर्ब ४२ करोड, दी ओरियन्टल इन्स्योरेन्सले दुई अर्ब २५ करोड, सानिमा जिआइसीले दुई अर्ब नौ करोड, युनाइटेड अजोडले दुई अर्ब नौ करोड, नेपाल इन्स्योरेन्सले एक अर्ब ६८ करोड, प्रभु इन्स्योरेन्सले एक अर्ब ४३ करोड, राष्ट्रिय बिमा कम्पनीले एक अर्ब १६ करोड र नेसनल इन्स्योरेन्सले ९२ करोड ९९ लाख रुपियाँ बिमा शुल्क सङ्कलन गरेका छन् ।बिमालेखमा सिद्धार्थ अगाडिबिमा लेखको सङ्ख्याको आधारमा वैशाख महिनामा सिद्धार्थ प्रिमियम इन्स्योरेन्स अगाडि देखिएको छ । कम्पनीले वैशाख मसान्तसम्म दुई लाख ५१ हजार ६६९ वटा बिमा लेख जारी गरेको छ जुन अघिल्लो आवको सोही अवधिको तुलनामा केही कम हो । वैशाखसम्म शिखर, नेको, सगरमाथा लुम्बिनी, हिमालयन एभरेस्ट र युनाइटेड अजोड इन्स्योरेन्सले दुई लाख वटाभन्दा बढी बिमा लेख जारी गरेका थिए । आइजिआई प्रुडेन्सियल, एनएलजी, नेपाल, राष्ट्रिय बिमा, सानिमा र प्रभु इन्स्योरेन्सले एक लाखभन्दा बढी बिमालेख जारी गरेका थिए । दी ओरियन्टल र नेसनल इन्स्योरेन्सले भने एक लाखभन्दा कम मात्रै बिमालेख जारी गरेका थिए ।",
      "link": "https://gorkhapatraonline.com/news/157356",
      "image": "https://gorkhapatraonline.com/storage/media/277270/conversions/Untitled-1-original-thumb.jpg"
    },
    {
      "slug": "157355",
      "title": "अठार संस्थानको मात्र नियमित लेखा परीक्षण",
      "timestamp": 1748736000000,
      "source": "gp",
      "content": "अर्थ मन्त्रालयले सार्वजनिक गरेको सार्वजनिक संस्थानको वार्षिक स्थिति समीक्षा २०८२ अनुसार कम्पनी ऐनबमोजिम स्थापना भएका ३४ वटा संस्थानमध्ये १८ संस्थानले नियमित लेखा परीक्षण गराएका छन् ।",
      "longContent": "गोरखापत्र समाचारदाताकाठमाडौँ, जेठ १८ गते । अर्थ मन्त्रालयले सार्वजनिक गरेको सार्वजनिक संस्थानको वार्षिक स्थिति समीक्षा २०८२ अनुसार कम्पनी ऐनबमोजिम स्थापना भएका ३४ वटा संस्थानमध्ये १८ संस्थानले नियमित लेखा परीक्षण गराएका छन् । समीक्षा अनुसार १६ वटा संस्थानले नियमित लेखा परीक्षण गराएका छैनन् । प्रतिवेदन अनुसार आर्थिक वर्ष २०८०/८१ सम्म लेखा परीक्षण गराउनेमा जडीबुटी उत्पादन तथा प्रशोधन कम्पनी लिमिटेड, नेपाल मेटल कम्पनी लिमिटेड, धौबादी फलाम कम्पनी लिमिटेड, नेपाल विद्युत् प्राधिकरण, नेपाल दूरसञ्चार कम्पनी लिमिटेड, विद्युत् उत्पादन कम्पनी लिमिटेड, राष्ट्रिय प्रसारण ग्रिड कम्पनी लिमिटेड रहेका छन् ।यस्तै नियमित लेखा परीक्षण गराउनेमा कृषि सामग्री कम्पनी लिमिटेड, नेपाल आयल निगम, कृषि विकास बैङ्क लिमिटेड, राष्ट्रिय वाणिज्य बैङ्क लिमिटेड, नेपाल स्टक एक्सचेन्स लिमिटेड र नागरिक लगानी कोष रहेका छन् । हाइड्रोइलेक्ट्रिसिटी इन्भेस्टमेन्ट एन्ड डेभलपमेन्ट कम्पनी लिमिटेड, नेपाल बैङ्क लिमिटेड, सिडिएस एन्ड क्लियरिङ लिमिटेड, सांस्कृतिक संस्थान, औद्योगिक क्षेत्र व्यवस्थापन लिमिटेड, नेपाल पारवहन तथा गोदाम व्यवस्था कम्पनी लिमिटेड र साझा यातायातले पनि  नियमित गरेको उल्लेख छ ।उदयपुर सिमेन्ट, सार्वजनिक सेवा प्रसारण नेपाल र गोरखापत्र संस्थानले भने आ.व २०७८/७९ सम्म र नेपाल रेलवे कम्पनी लिमिटेडले आव २०७७/७८ सम्मको लेखा परीक्षण गराएका छन् । यस्तै जनकपुर चुरोट कारखाना र राष्ट्रिय बिमा कम्पनी लिमिटेडले आव २०७६/७७ सम्मको लेखा परीक्षण गराएका छन् । विशाल बजार कम्पनी लिमिटेडले आव २०७५/७६ सम्म लेखा परीक्षण गराएको छ । राष्ट्रिय जीवन बिमा कम्पनीले २०७३/७४ सम्मको मात्र लेखा परीक्षण गराएको छ । यस्तै नेपाल ओरियन्ड म्याग्नेसाइट प्राइभेट लिमिटेडले भने आव २०६४/६५ देखि लेखा परीक्षण नगराएको संस्थानको वार्षिक प्रतिवेदनमा उल्लेख छ । पैँतिस हजारलाई रोजगारीसार्वजनिक संस्थानमा करिब ३५ हजार जनाले रोजगारी पाएका छन् । सार्वजनिक संस्थानको वार्षिक स्थिति समीक्षा २०८२ अनुसार मुलुकभर सञ्चालमा रहेका संस्थानमा ३४ हजार ९५१ जनाले रोजगारी पाएका हुन् । आव २०७९/८० मा सार्वजनिक संस्थानमा ३२ हजार १८० जना कर्मचारी रहेकोमा आव २०८०/८१ मा ८.६१ प्रतिशतले वृद्धि भई ३४ हजार ९५१ जना कार्यरत छन् । कर्मचारी भर्ना प्रक्रिया लोक सेवा आयोगबाट हुन थालेपछि समयमा रिक्त पदमा पूर्ति भएकाले रोजगारी सङ्ख्या बढ्न थालेको हो । कार्यरत कर्मचारीमध्ये जनोपयोगी क्षेत्रका संस्थानमा सबैभन्दा बढी १४ हजार ६७४ जना र सामाजिक क्षेत्रका संस्थानमा सबैभन्दा कम एक हजार २८० जना कार्यरत रहेका छन् । यस्तै औद्योगिक क्षेत्रमा एक हजार ८७३, व्यापारिक क्षेत्रमा एक जार ५३५, सेवा क्षेत्रमा चार हजार ७६० र वित्तीय क्षेत्रमा १० हजार ८२९ जना कार्यरत रहेका छन् । आव २०८/८१ मा सबैभन्दा बढी कर्मचारी नेपाल विद्युत् प्राधिकरणमा आठ हजार ८३९ जना, नेपाल दूरसञ्चार कम्पनी लिमिटेडमा पाँच हजार १८७ जना र राष्ट्रिय वाणिज्य बैङ्कमा तीन हजार ६६४ जना कर्मचारी छन् ।",
      "link": "https://gorkhapatraonline.com/news/157355",
      "image": "https://gorkhapatraonline.com/storage/media/277269/conversions/artha-matralaya-original-thumb.jpg"
    },
    {
      "slug": "157348",
      "title": "डिजेल र पेट्रोलको मूल्य बढ्यो",
      "timestamp": 1748649600000,
      "source": "gp",
      "content": "नेपाल आयल निगमले डिजेल, मट्टितेल र पेट्रोलको मूल्य बढाएको छ। निगम सञ्चालक समितिको बैठकले आज मध्यरातदेखि लागू हुने गरी डिजेल, मट्टितेलको साविकको खुद्रा बिक्री मूल्यमा प्रतिलिटर रु एक र पेट्रोलमा प्रतिलिटर २ बढाएको हो।",
      "longContent": "काठमाडौँ, जेठ १७ गते। नेपाल आयल निगमले डिजेल, मट्टितेल र पेट्रोलको मूल्य बढाएको छ। निगम सञ्चालक समितिको बैठकले आज मध्यरातदेखि लागू हुने गरी डिजेल, मट्टितेलको साविकको खुद्रा बिक्री मूल्यमा प्रतिलिटर रु एक र पेट्रोलमा प्रतिलिटर २ बढाएको हो। निगमले हवाई इन्धनको मूल्य भने घटाएको छ। हवाई इन्धन ९आन्तरिक०तर्फ प्रतिलिर ३  र अन्तरराष्ट्रियतर्फ अमेरिकी डलर २२ ले घटाइएको निगमले जनाएको छ।   मूल्य बढेसँगै पहिलो, दोस्रो र तेस्रो वर्गमा डिजेल र मट्टितेल क्रमशः प्रतिलिटर  एक सय ४० रुपैयाँ ५० पैसा, एक सय ४२ रुपैयाँ र एक सय ४३ रुपैयाँ तथा पेट्रोल क्रमशः प्रतिलिटर एक सय ५६ रुपैयाँ ५० पैसा, एक सय ५८ रुपैयाँ र एक सय ५९ रुपैयाँ तोकिएको छ। आन्तरिकतर्फको हवाई इन्धन प्रतिलिटर एक सय १८ रुपैयाँ कायम भएको छ। अन्तरराष्ट्रियतर्फको हवाई इन्धन प्रतिकिलोलिटर काठमाडौँमा अमेरिकी डलर नौ सय १, पोखरामा सात सय २१ र भैरहवामा सात सय ६ तोकेको छ। इन्डियन आयल कर्पोरेसशनबाट आज प्राप्त नयाँ मूल्यसूचीअनुसार डिजेल, मट्टितेल र पेट्रोलको मूल्य बढेर तथा हवाई इन्धनको नयाँ खरिद मूल्य घटेर आएकाले स्थानीय बजारमा मूल्य समायोजन गरिएको निगमले जनाएको छ।",
      "link": "https://gorkhapatraonline.com/news/157348",
      "image": "https://gorkhapatraonline.com/storage/media/277261/conversions/petrol-original-thumb.jpg"
    },
    {
      "slug": "157247",
      "title": "लोकप्रियताभन्दा अर्थतन्त्रलाई चलायमान बनाउन बजेट केन्द्रित छः अर्थमन्त्री पौडेल",
      "timestamp": 1748649600000,
      "source": "gp",
      "content": "काठमाडौँ, जेठ १७ गते । सरकारले आगामी आर्थिक वर्ष २०८२ र ८३ को बजेट संसद्मा प्रस्तुत गरिसकेको छ । मुलुकको समग्र आर्थिक अवस्थामा सुधार र अपेक्षित विकासको गति हासिल गर्न विभिन्न सुधारका योजनासहीत सरकारले आगामी आर्थिक वर्षको बजेट ल्याउने अपेक्षा गरिएको थियो । तर प्रतिकूल अवस्थामा पनि औसत र यथास्थितिवादी बजेट आउँदा त्यसले अर्थतन्त्र सुधारमा कति भूमिका खेल्न सक्छ रु भन्नेबारे प्रश्न उब्जिएका छन् । यसै सन्दर्भमा योजना छनौट, विनियोजन, कार्यान्वयन र नतिजा प्राप्तिलगायतका बजेट चक्रमा सरकारले कसरी काम गरिरहेको छ भन्नेबारे उपप्रधानमन्त्री तथा अर्थमन्त्री विष्णुप्रसाद पौडेलसंग राससका समाचारदाता हेमन्त जोशीले लिनुभएको अन्तर्वार्ताको सम्पादित अंश :आगामी आर्थिक वर्षको बजेटले समातेको लय, यसको केन्द्र तथा प्राथमिकतामा र भएका सुधारका पक्ष के हुन् ?- स्रोत र खर्च व्यवस्थापनका दृष्टिले यथार्थपरक र अनुशासित बजेट आएको छ । खर्च व्यवस्थापनमा हामीले स्रोतको अधिक सदुपयोग हुने कुरालाई जोड दिएका छौँ । आन्तरिक राजस्व र आन्तरिक तथा बाह्य ऋण परिचालनका सवालमा पनि यथार्थपरक हुन खोजिएको छ । पुँजीगत खर्चको विनियोजन बढाइएको छ, निरन्तर बढ्दो चालु खर्चलाई निश्चित सीमाभित्र राख्न खोजिएको छ, र वित्तीय हस्तान्तरणबाट प्रदेश र स्थानीय तहमा जाने बजेट वृद्धि गरिएको छ । यो बजेटले अर्थतन्त्रलाई चलायमान बनाउने सिलसिलामा मुख्यगरी दुई–तीनवटा कुरालाई जोड दिएको छ । लगानी वृद्धिका निम्ति अनुकुल नीतिगत सुधारको बाटो तय गरेको छ । स्वदेशी तथा विदेशी लगानीलाई आकर्षित गर्ने नीति लिएको छ । उत्पादन वृद्धि र रोजगारी सिर्जनाका निम्ति पनि अनुकुल आधार तयार पारेको छ भन्ने मेरो विश्वास छ । थाती रहेका कैयौँ समस्यालाई समाधान गर्ने दृष्टिकोण पनि बजेटले लिएको छ ।अहिले औसत खालको मात्रै बजेट आयो भनेर टिप्पणी भइरहँदा तपाईले हस्तक्षेप गर्न नखोजेको कि नसकेको ?- सुधारका नाममा अन्धाधुन्ध हस्तक्षेप गर्ने कुरा भएन । आवश्यक ठाउँमा सही नीति निर्धारण गर्ने र सही नीति लिनका निम्ति बजेटले लिनपर्ने पहलकदमी लिएकै छ । विभिन्न नीतिगत सुधार भएका छन् । वैकल्पिक विकास वित्तको उपयोग नीति लिइएको छ । आयोजना व्यवस्थापन र खरिद प्रक्रियामा सुधार थालिएको छ । अर्को आर्थिक वर्ष कुर्ने नभई जेठ १६ गतेबाटै हामीले खरिद प्रक्रिया थाल्नसक्ने व्यवस्था गरेका छौँ । मितव्ययिता र खर्च कटौतीको नीतिले चालु खर्च सन्तुलनमा राख्ने अपेक्षा हामीले गरेका छौँ । सामाजिक सुरक्षा खर्च र स्वास्थ्य बीमालाई थप व्यवस्थित गरिएको छ ।करका विषयमा बाहिरको बुझाई के थियो भन्नेकुरा मैले भन्न सक्दिन । कस्तो राजस्व नीति लिने भनेर धेरै थरिका सुझाव आएका थिए र सबैका सुझाव सुनेका पनि थियौँ । तर करका सन्दर्भमा अहिले जे निर्णय गरिएको छ, त्यसले राज्यप्रतिको करदाताको विश्वास बढाएको छ भन्ने मलाई लाग्छ ।यसपटकको बजेटमा तपाईलाई कस्ता राजनीतिक दवाव आए रु तपाईको बजेट राजनीतिक पूर्वाग्रही वा अनुशासित ?- बजेट माथि जेजस्ता प्रतिक्रिया आएका छन्, ती सबै स्वागतयोग्य छन् । बजेट बनाउँदा राजनीतिक दवाव र सजिलो वा अप्ठ्यारोभन्दा पनि यथार्थपरक र अनुशासित भएर बजेट बनाउने कुरामा मेरो ध्यान केन्द्रित थियो । म त्यही हिसाबले अगाडि बढे । बजेट निर्माण दवावको कुरा होइन, औचित्यमा आधारित भएर गरिने कुरा हो । मैले कुनैपनि खालको दवाव महसुस गरिन । कतैबाट पनि दवाव थिएन र त्यसको अनुभव गर्न परेन । यद्यपि, बजेटलाई निरपेक्ष रूपले राजनीतिबाट अलग गर्न मिल्दैन । किनभने बजेटले मुलुकको संविधानलाई पछ्याउनुपर्छ । सरकारको नीति तथा कार्यक्रमलाई पछ्याउनुपर्छ । त्यसैअनुरूप बजेट आएको छ । त्यसकारण यसलाई राजनीतिबाट अलग भएर पूर्णरूपमा प्राविधिक ढङ्गले आएको भन्न मिल्दैन । तर बजेटका आधारभूत मान्यताको सीमाभित्र रहेर यो बजेट आएको छ ।आगामी आर्थिक वर्षको बजेटबाट निजी क्षेत्र त उत्साहित भयो तर सर्वसाधारण नागरिक केन्द्रमा परेनन् भन्ने गुनासो आयो नी ?- लोकरिझ्याँईभन्दा पनि अहिले हामी राष्ट्रका आवश्यकतालाई प्राथमिकीकरण गर्नुपर्ने अवस्थामा थियौँ, चाहे आयोजनाको सन्दर्भमा होस् वा कार्यक्रमको सन्दर्भमा होस् । त्यहि अवस्थालाई ख्याल गरेर बजेट आएको छ । हामी सस्तो लोकप्रियताभन्दा पनि उत्पादन र उत्पादकत्व वृद्धि गर्ने, अर्थतन्त्रलाई चलायमान बनाउने, आर्थिक वृद्धिदर बढाउने र दिगो बनाउने कुराबाट बढी निर्देशित थियौँ । आर्थिक गतिविधि विस्तार हुने, निजी क्षेत्रको लगानी वृद्धि हुने, रोजगारीका अवसर वृद्धि हुने र पूर्वाधारका आयोजना निर्धारित समयमै सम्पन्न हुने कुराको प्रत्याभूति बजेटले गरेको छ । यसबाट लक्षित आर्थिक वृद्धि हासिल हुनेमा पनि म आशावादी छु । बजेटमा परेका आयोजनाको प्राथमिकीकरण र छनौट अन्य वर्षभन्दा यसपटक कसरी फरक छ ?- सङ्घीय सरकारले प्रस्तुत गर्ने र सङ्घीय संसद्ले पारित गर्ने योजना तथा कार्यक्रम ल्याइनुपर्छ भन्ने कुरा हरदम हेक्का राखेर काम गर्यौँ । सङ्घीय महत्वका दायित्वलाई केन्द्रमा राखेर बजेट निर्माण भयो । त्यसले गर्दा कतिपय प्रदेश र स्थानीय तहले गर्नुपर्ने काम सङ्घीय सरकारको बजेटको दायराभित्र पर्दैनन् भन्ने कुरामा पनि हामी सचेत थियौँ । बजेटमा रु तीन करोडभन्दा कम लागतका सङ्घीय आयोजना नराख्ने भनिएको छ । सङ्घ सरकारले मात्र होइन प्रदेश र स्थानीय तहले पनि सन्तुलित बजेट ल्याउनुपर्छ भनेर हामीले यो बजेटमा केही व्यवस्था राखेर स्पष्ट सन्देश दिएका छौँ ।चालु आर्थिक वर्षभित्रै ठेक्का लगाउन सकिने आयोजनालाई हामीले तत्काल अघि बढाउने भनेका छौँ । बजेट निर्माण गर्ने अनि कार्यान्वयनको तयारी सुस्त भएर हुँदैन । बजेट कार्यान्वयनका निम्ति आजैदेखि लाग्नुपर्छ भन्ने मेरो आफ्नो बुझाइ हो । हामीले काम पनि त्यसरी नै गरिरहेका छौँ । हामी सुधारतर्फ फर्किएका छौँ । कतिपय काम बाँकी होलान्, तिनलाई आगामी वर्षमा हामी गर्दै जानेछौँ ।",
      "longContent": "काठमाडौँ,  जेठ १७ गते । सरकारले आगामी आर्थिक वर्ष २०८२ र ८३ को बजेट संसद्मा प्रस्तुत गरिसकेको छ । मुलुकको समग्र आर्थिक अवस्थामा सुधार र अपेक्षित विकासको गति हासिल गर्न विभिन्न सुधारका योजनासहीत सरकारले आगामी आर्थिक वर्षको बजेट ल्याउने अपेक्षा गरिएको थियो । तर प्रतिकूल अवस्थामा पनि औसत र यथास्थितिवादी बजेट आउँदा त्यसले अर्थतन्त्र सुधारमा कति भूमिका खेल्न सक्छ रु भन्नेबारे प्रश्न उब्जिएका छन् । यसै सन्दर्भमा योजना छनौट, विनियोजन, कार्यान्वयन र नतिजा प्राप्तिलगायतका बजेट चक्रमा सरकारले कसरी काम गरिरहेको छ भन्नेबारे उपप्रधानमन्त्री तथा अर्थमन्त्री विष्णुप्रसाद पौडेलसंग राससका समाचारदाता हेमन्त जोशीले लिनुभएको अन्तर्वार्ताको सम्पादित अंश :आगामी आर्थिक वर्षको बजेटले समातेको लय, यसको केन्द्र तथा प्राथमिकतामा र भएका सुधारका पक्ष के हुन् ?- स्रोत र खर्च व्यवस्थापनका दृष्टिले यथार्थपरक र अनुशासित बजेट आएको छ । खर्च व्यवस्थापनमा हामीले स्रोतको अधिक सदुपयोग हुने कुरालाई जोड दिएका छौँ । आन्तरिक राजस्व र आन्तरिक तथा बाह्य ऋण परिचालनका सवालमा पनि यथार्थपरक हुन खोजिएको छ । पुँजीगत खर्चको विनियोजन बढाइएको छ, निरन्तर बढ्दो चालु खर्चलाई निश्चित सीमाभित्र राख्न खोजिएको छ, र वित्तीय हस्तान्तरणबाट प्रदेश र स्थानीय तहमा जाने बजेट वृद्धि गरिएको छ । यो बजेटले अर्थतन्त्रलाई चलायमान बनाउने सिलसिलामा मुख्यगरी  दुई–तीनवटा कुरालाई जोड दिएको छ । लगानी वृद्धिका निम्ति अनुकुल नीतिगत सुधारको बाटो तय गरेको छ । स्वदेशी तथा विदेशी लगानीलाई आकर्षित गर्ने नीति लिएको छ । उत्पादन वृद्धि र रोजगारी सिर्जनाका निम्ति पनि अनुकुल आधार तयार पारेको छ भन्ने मेरो विश्वास छ । थाती रहेका कैयौँ समस्यालाई समाधान गर्ने दृष्टिकोण पनि बजेटले लिएको छ ।अहिले औसत खालको मात्रै बजेट आयो भनेर टिप्पणी  भइरहँदा तपाईले हस्तक्षेप गर्न नखोजेको कि नसकेको ?- सुधारका नाममा अन्धाधुन्ध हस्तक्षेप गर्ने कुरा भएन । आवश्यक ठाउँमा सही नीति निर्धारण गर्ने र सही नीति लिनका निम्ति बजेटले लिनपर्ने पहलकदमी लिएकै छ । विभिन्न नीतिगत सुधार भएका छन् । वैकल्पिक विकास वित्तको उपयोग नीति लिइएको छ । आयोजना व्यवस्थापन र खरिद प्रक्रियामा सुधार थालिएको छ । अर्को आर्थिक वर्ष कुर्ने नभई जेठ १६ गतेबाटै हामीले खरिद प्रक्रिया थाल्नसक्ने व्यवस्था गरेका छौँ । मितव्ययिता र खर्च कटौतीको नीतिले चालु खर्च सन्तुलनमा राख्ने अपेक्षा हामीले गरेका छौँ । सामाजिक सुरक्षा खर्च र स्वास्थ्य बीमालाई थप व्यवस्थित गरिएको छ ।करका विषयमा बाहिरको बुझाई के थियो भन्नेकुरा मैले भन्न सक्दिन । कस्तो राजस्व नीति लिने भनेर धेरै थरिका सुझाव आएका थिए र सबैका सुझाव सुनेका पनि थियौँ । तर करका सन्दर्भमा अहिले जे निर्णय गरिएको छ, त्यसले राज्यप्रतिको करदाताको विश्वास बढाएको छ भन्ने मलाई लाग्छ ।यसपटकको बजेटमा तपाईलाई कस्ता राजनीतिक दवाव आए रु तपाईको बजेट राजनीतिक पूर्वाग्रही वा अनुशासित ?- बजेट माथि जेजस्ता प्रतिक्रिया आएका छन्, ती सबै स्वागतयोग्य छन् । बजेट बनाउँदा राजनीतिक दवाव र सजिलो वा अप्ठ्यारोभन्दा पनि यथार्थपरक र अनुशासित भएर बजेट बनाउने कुरामा मेरो ध्यान केन्द्रित थियो । म त्यही हिसाबले अगाडि बढे । बजेट निर्माण दवावको कुरा होइन, औचित्यमा आधारित भएर गरिने कुरा हो । मैले कुनैपनि खालको दवाव महसुस गरिन । कतैबाट पनि दवाव थिएन र त्यसको अनुभव गर्न परेन । यद्यपि, बजेटलाई निरपेक्ष रूपले राजनीतिबाट अलग गर्न मिल्दैन । किनभने बजेटले मुलुकको संविधानलाई पछ्याउनुपर्छ । सरकारको नीति तथा कार्यक्रमलाई पछ्याउनुपर्छ । त्यसैअनुरूप बजेट आएको छ । त्यसकारण यसलाई राजनीतिबाट अलग भएर पूर्णरूपमा प्राविधिक ढङ्गले आएको भन्न मिल्दैन । तर बजेटका आधारभूत मान्यताको सीमाभित्र रहेर यो बजेट आएको छ ।आगामी आर्थिक वर्षको बजेटबाट निजी क्षेत्र त उत्साहित भयो तर सर्वसाधारण नागरिक केन्द्रमा परेनन् भन्ने गुनासो आयो नी  ?- लोकरिझ्याँईभन्दा पनि अहिले हामी राष्ट्रका आवश्यकतालाई प्राथमिकीकरण गर्नुपर्ने अवस्थामा थियौँ, चाहे आयोजनाको सन्दर्भमा होस् वा कार्यक्रमको सन्दर्भमा होस् । त्यहि अवस्थालाई ख्याल गरेर बजेट आएको छ । हामी सस्तो लोकप्रियताभन्दा पनि उत्पादन र उत्पादकत्व वृद्धि गर्ने, अर्थतन्त्रलाई चलायमान बनाउने, आर्थिक वृद्धिदर बढाउने र दिगो बनाउने कुराबाट बढी निर्देशित थियौँ । आर्थिक गतिविधि विस्तार हुने, निजी क्षेत्रको लगानी वृद्धि हुने, रोजगारीका अवसर वृद्धि हुने र पूर्वाधारका आयोजना निर्धारित समयमै सम्पन्न हुने कुराको प्रत्याभूति बजेटले गरेको छ । यसबाट लक्षित आर्थिक वृद्धि हासिल हुनेमा पनि म आशावादी छु ।  बजेटमा परेका आयोजनाको प्राथमिकीकरण र छनौट अन्य वर्षभन्दा यसपटक कसरी फरक छ ?-  सङ्घीय सरकारले प्रस्तुत गर्ने र सङ्घीय संसद्ले पारित गर्ने योजना तथा कार्यक्रम ल्याइनुपर्छ भन्ने कुरा हरदम हेक्का राखेर काम गर्यौँ । सङ्घीय महत्वका दायित्वलाई केन्द्रमा राखेर बजेट निर्माण भयो । त्यसले गर्दा कतिपय प्रदेश र स्थानीय तहले गर्नुपर्ने काम सङ्घीय सरकारको बजेटको दायराभित्र पर्दैनन् भन्ने कुरामा पनि हामी सचेत थियौँ । बजेटमा रु तीन करोडभन्दा कम लागतका सङ्घीय आयोजना नराख्ने भनिएको छ । सङ्घ सरकारले मात्र होइन प्रदेश र स्थानीय तहले पनि सन्तुलित बजेट ल्याउनुपर्छ भनेर हामीले यो बजेटमा केही व्यवस्था राखेर स्पष्ट सन्देश दिएका छौँ ।चालु आर्थिक वर्षभित्रै ठेक्का लगाउन सकिने आयोजनालाई हामीले तत्काल अघि बढाउने भनेका छौँ । बजेट निर्माण गर्ने अनि कार्यान्वयनको तयारी सुस्त भएर हुँदैन । बजेट कार्यान्वयनका निम्ति आजैदेखि लाग्नुपर्छ भन्ने मेरो आफ्नो बुझाइ हो । हामीले काम पनि त्यसरी नै गरिरहेका छौँ । हामी सुधारतर्फ फर्किएका छौँ । कतिपय काम बाँकी होलान्, तिनलाई आगामी वर्षमा हामी गर्दै जानेछौँ ।",
      "link": "https://gorkhapatraonline.com/news/157247",
      "image": "https://gorkhapatraonline.com/storage/media/277072/conversions/bishnu-paudel-original-thumb.jpg"
    },
    {
      "slug": "157244",
      "title": "अण्डाको मूल्य बढेपछि किसानलाई राहत",
      "timestamp": 1748649600000,
      "source": "gp",
      "content": "चितवन, जेठ १७ गते । लामो समयदेखि लागत मूल्यभन्दा सस्तोमा अण्डा बिक्री गर्दै आएका किसानले मूल्य बढेसँगै राहत महसुस गरेका छन् । उच्च गर्मीका कारण उत्पादन घट्दा माग बढेर मूल्य बढेको हो । नेपाल लेयर्स कुखुरा पालक सङ्घले अण्डाको समर्थन मूल्य तोक्दै आएको छ । आजदेखि लागू हुनेगरी एक्सएल अण्डा प्रतिक्रेट (३० वटा) को रू ४८० फार्म मूल्य तोकेको छ । यस्तै ठूलो अण्डा रू ४६५ र मझौला रू ४३५ तोकिएको छ । यसअघिको भन्दा प्रतिक्रेटमा रू १५ बढेको हो । यो हिसाबले किसानले प्रतिगोटा अण्डाको मूल्य १५ रुपैँया ५ पैसा प्राप्त गरेका छन् । सङ्घका अध्यक्ष विनोद पोखरेलका अनुसार किसानको लागत मूल्य प्रतिगोटा १६ रुपैँया ५६ पैसा पर्न आउँछ । उहाँले भन्नुभयो, “बढ्दा समेत किसानले लागत मूल्य पाउन सकेका छैनन् । तर पनि मूल्य वृद्धि हुँदा राहत महसुस गरिरहेका छन् ।” पोखरेलले चर्को गर्मीका कारण अण्डा उत्पादनमा २५ प्रतिशतसम्म घटेको बताउनुभयो । गर्मी मौसममा कुखुराले कम दाना खाने र उत्पादन घटाउने उहाँ बताउनुहुन्छ । यससँगै विभिन्न खालका रोगहरू देखा पर्ने गर्दछन् । पाँच महिनाअघि दैनिक ४० हजार कार्टुन अण्डा उत्पादन हुने गरेकोमा अहिले २५ हजार हाराहारीमा झरेको छ । गर्मीसँगै दानाको मूल्य बढेको र अण्डाको मूल्य कम हुँदा धेरै किसानले कुखुरा बेचे र नयाँ चल्ला राख्न नसकेको उहाँ बताउनुहुन्छ । अण्डा दिने कुखुरा घट्दा र माग बढ्दा मूल्य क्रमशः बढ्ने देखिन्छ । नेपालमा अण्डा उत्पादन गर्दै आएका ७५ प्रतिशत हाराहारी किसान विस्थापित भइसकेका छन् । ठूला फार्महरू खुलेकाले मागलाई धान्न सकेको पोखरेलले बताउनुभयो ।",
      "longContent": "चितवन, जेठ १७ गते । लामो समयदेखि लागत मूल्यभन्दा सस्तोमा अण्डा बिक्री गर्दै आएका किसानले मूल्य बढेसँगै राहत महसुस गरेका छन् । उच्च गर्मीका कारण उत्पादन घट्दा माग बढेर मूल्य बढेको हो । नेपाल लेयर्स कुखुरा पालक सङ्घले अण्डाको समर्थन मूल्य तोक्दै आएको छ । आजदेखि लागू हुनेगरी एक्सएल अण्डा प्रतिक्रेट (३० वटा) को रू ४८० फार्म मूल्य तोकेको छ । यस्तै ठूलो अण्डा रू ४६५ र मझौला रू ४३५ तोकिएको छ । यसअघिको भन्दा प्रतिक्रेटमा रू १५ बढेको हो । यो हिसाबले किसानले प्रतिगोटा अण्डाको मूल्य १५ रुपैँया ५ पैसा प्राप्त गरेका छन् । सङ्घका अध्यक्ष विनोद पोखरेलका अनुसार किसानको लागत मूल्य प्रतिगोटा १६ रुपैँया ५६ पैसा पर्न आउँछ । उहाँले भन्नुभयो, “बढ्दा समेत किसानले लागत मूल्य पाउन सकेका छैनन् । तर पनि मूल्य वृद्धि हुँदा राहत महसुस गरिरहेका छन् ।” पोखरेलले चर्को गर्मीका कारण अण्डा उत्पादनमा २५ प्रतिशतसम्म घटेको बताउनुभयो । गर्मी मौसममा कुखुराले कम दाना खाने र उत्पादन घटाउने उहाँ बताउनुहुन्छ । यससँगै विभिन्न खालका रोगहरू देखा पर्ने गर्दछन् । पाँच महिनाअघि दैनिक ४० हजार कार्टुन अण्डा उत्पादन हुने गरेकोमा अहिले २५ हजार हाराहारीमा झरेको छ । गर्मीसँगै दानाको मूल्य बढेको र अण्डाको मूल्य कम हुँदा धेरै किसानले कुखुरा बेचे र नयाँ चल्ला राख्न नसकेको उहाँ बताउनुहुन्छ । अण्डा दिने कुखुरा घट्दा र माग बढ्दा मूल्य क्रमशः बढ्ने देखिन्छ । नेपालमा अण्डा उत्पादन गर्दै आएका ७५ प्रतिशत हाराहारी किसान विस्थापित भइसकेका छन् । ठूला फार्महरू खुलेकाले मागलाई धान्न सकेको पोखरेलले बताउनुभयो ।",
      "link": "https://gorkhapatraonline.com/news/157244",
      "image": "https://gorkhapatraonline.com/storage/media/277082/conversions/adhgsd-original-thumb.jpg"
    },
    {
      "slug": "157240",
      "title": "अनिवार्य नगद मौज्दातको सीमा बढाइयो",
      "timestamp": 1748649600000,
      "source": "gp",
      "content": "बैङ्कहरूले अनिवार्य नगद मौज्दातबापत राख्दै आएको रकमको सीमा बढेको छ । नेपाल राष्ट्र बैङ्कले बैङ्कहरूले अनिवार्य नगद मौज्दातबापत राख्दै आएको रकमको सीमा आइतबारदेखि लागु हुने गरी बढाएको हो ।",
      "longContent": "गोरखापत्र समाचारदाताकाठमाडौँ, जेठ १७ गते । बैङ्कहरूले अनिवार्य नगद मौज्दातबापत राख्दै आएको रकमको सीमा बढेको छ । नेपाल राष्ट्र बैङ्कले बैङ्कहरूले अनिवार्य नगद मौज्दातबापत राख्दै आएको रकमको सीमा आइतबारदेखि लागु हुने गरी बढाएको हो । एकीकृत निर्देशन, २०८१ मा संशोधन गर्दै राष्ट्र बैङ्कले बैङ्क तथा वित्तीय संस्थाले राख्नुपर्ने अनिवार्य नगद मौज्दातको दैनिक ९० प्रतिशत कायम गर्नुपर्ने व्यवस्था गरेको हो ।राष्ट्र बैङ्कबाट इजाजतपत्र प्राप्त ‘क’, ‘ख’ र ‘ग’ वर्गका संस्थाले कुल निक्षेप दायित्वको चार प्रतिशत अनिवार्य नगद मौज्दातबापत राष्ट्र बैङ्कमा राख्नुपर्ने हुन्छ । सोही व्यवस्थाबमोजिम कायम गर्नुपर्ने अनिवार्य नगद मौज्दातबापत बैङ्कले दैनिक राष्ट्र बैङ्कमा न्यूनतम ९० प्रतिशत राख्नुपर्ने हुन्छ । जुन यसअघि अनिवार्य नगद मौज्दातबापत राखिने चार प्रतिशतको ७० प्रतिशत राख्दा पुग्थ्यो ।",
      "link": "https://gorkhapatraonline.com/news/157240",
      "image": "https://gorkhapatraonline.com/storage/media/277065/conversions/NRB_1-original-thumb.jpg"
    },
    {
      "slug": "157239",
      "title": "साझा प्रयासले कृषि क्षेत्रका चुनौती सामना गर्न सकिने",
      "timestamp": 1748649600000,
      "source": "gp",
      "content": "कृषि तथा पशुपन्छी विकासमन्त्री रामनाथ अधिकारीले साझा प्रयासले मात्र जलवायु परिवर्तन, खाद्य असुरक्षा र ग्रामीण जीविका जस्ता चुनौतीको सामना गर्न सकिने बताउनुभएको छ ।",
      "longContent": "गोरखापत्र समाचारदाताकाठमाडौँ, जेठ १७ गते । कृषि तथा पशुपन्छी विकासमन्त्री रामनाथ अधिकारीले साझा प्रयासले मात्र जलवायु परिवर्तन, खाद्य असुरक्षा र ग्रामीण जीविका जस्ता चुनौतीको सामना गर्न सकिने बताउनुभएको छ ।एसियाली राष्ट्रहरूको खाद्य तथा कृषि सहकार्य (अफासी) को सातौँ साधारण सभालाई शुक्रबार राजधानीमा सम्बोधन गर्दै मन्त्री अधिकारीले अफासीले एसियाली राष्ट्रबिच कृषि र खाद्य सुरक्षाको क्षेत्रमा सहकार्य, नवीनतम प्रविधि र आपसी ज्ञानको आदानप्रदान गर्न महत्वपूर्ण मञ्चका रूपमा काम गरेको बताउनुभयो । उहाँले सदस्य राष्ट्रहरूबिचको सहकार्यमार्फत कृषि रूपान्तरणका लागि नयाँ अवसर सिर्जना गर्न सकिनेमा जोड दिनुभयो ।कृषि अनुसन्धानलाई सुदृढ बनाउन, दिगो खेतीपातीको अभ्यासलाई प्रवर्धन गर्न र क्षेत्रीय खाद्य प्रणालीलाई सुधार गर्न अपरिहार्य रहेको र यसका लागि अफासीले मञ्चका रूपमा कार्य गर्नुपर्नेमा उहाँले जोड दिनुभयो । साधारण सभामा अफासीका सदस्य राष्ट्रका प्रतिनिधिको सहभागिता रहेको थियो । तीन/तीन वर्षमा आयोजना हुने आगामी साधारण सभा इन्डोनेसियामा आयोजना हुने निर्णय भएको नेपाल कृषि अनुसन्धान परिषद् (नार्क) का कार्यकारी निर्देशक कृष्ण तिमिल्सिनाले जानकारी दिनुभयो ।शुक्रबारै राजधानीमा आयोजना भएको दोस्रो आलु सम्मेलनलाई सम्बोधन गर्दै कृषि तथा पशुपन्छी विकासमन्त्री रामनाथ अधिकारीले कृषिको कुल गार्हस्थ उत्पादनमा ६.३५ प्रतिशत योगदान रहेको आलु बालीको प्रवर्धनका लागि सरकारले प्राथमिकताका साथ काम गरेको बताउनुभयो ।सरकारले आलु खेती सिकाइ केन्द्र स्थापना, बिउ तथा भण्डारणमा कृषकलाई अनुदान, शीतभण्डारलगायतका पूर्वाधार निर्माण भइरहेको मन्त्री अधिकारीले उल्लेख गर्नुभयो ।",
      "link": "https://gorkhapatraonline.com/news/157239",
      "image": "https://gorkhapatraonline.com/storage/media/277064/conversions/Ramnath-adhikari-final--original-thumb.jpg"
    },
    {
      "slug": "157238",
      "title": "बजेटको मन्त्रालयगत छलफल जेठ २६ देखि",
      "timestamp": 1748649600000,
      "source": "gp",
      "content": "प्रतिनिधि सभाको जारी अवरोध अन्त्य भएमा आगामी आर्थिक वर्षको बजेटको मन्त्रालयगत शीर्षकमा जेठ २६ गतेदेखि छलफल हुने भएको छ । मन्त्रालयगत छलफलका लागि एक साताको समय तोकेर प्रतिनिधि सभाले कार्यतालिका तय गरेको हो ।",
      "longContent": "गोरखापत्र समाचारदाताकाठमाडौँ, जेठ १७ गते । प्रतिनिधि सभाको जारी अवरोध अन्त्य भएमा आगामी आर्थिक वर्षको बजेटको मन्त्रालयगत शीर्षकमा जेठ २६ गतेदेखि छलफल हुने भएको छ । मन्त्रालयगत छलफलका लागि एक साताको समय तोकेर प्रतिनिधि सभाले कार्यतालिका तय गरेको हो । सभामुख देवराज घिमिरेले सभामा प्रतिनिधित्व गर्ने दलका प्रमुख सचेतक/सचेतकसँगको छलफलपछि कार्यतालिका तय गर्नुभएको हो । सङ्घीय संसद्मा बिहीबार अर्थमन्त्री विष्णुप्रसाद पौडेलले बजेट पेस गर्नुभएको थियो । सभाले कार्यतालिका तय गरे पनि भिजिट भिसा प्रकरणमा गृहमन्त्री रमेश लेखकको राजीनामा मागेर प्रतिपक्ष दलले अवरोध जारी राख्ने बताएका छन् । वार्षिक बजेट पेस गर्न र आर्थिक सर्वेक्षण प्रस्तुतिका लागि भनेर विपक्षी दलले अवरोध हटाएका थिए । अन्य विरोध यथावत् राख्ने यसअघि नै जनाउ दिइसकेका छन् । प्रमुख प्रतिपक्ष दल नेकपा (माओवादी केन्द्र) का प्रमुख सचेतक हितराज पाण्डेले बजेट नरोके पनि अन्य बैठकको हकमा विरोध यथावत् रहने बताउनुभयो । पाण्डेले गृह मन्त्रीको राजीनामा नआउँदासम्म सभा कार्य सूचीमा प्रवेश गर्न नसक्ने बताउनुभयो ।यथास्थितिमा विपक्षीको अवरोध निरन्तर रहने निश्चित भए पनि राजनीतिक सहमति भएमा बजेटको सामान्य छलफल जेठ २० गतेबाटै प्रारम्भ हुने छ । सामान्य छलफल तीन दिनसम्म चल्ने छ । जेठ २३ मा सामान्य छलफलमा उठेका प्रश्नको जवाफ अर्थमन्त्री पौडेलले दिनुहुने छ । यस्तै जेठ २६ गतेबाट मन्त्रालयगत छलफल प्रारम्भ हुने छ । प्रत्येक दिनका लागि कम्तीमा तीन मन्त्रालय वा कार्यालयको छलफलको समय निर्धारण गरिएको छ । पहिलो दिन वन तथा वातावरण, सङ्घीय मामिला तथा सामान्य प्रशासन र ऊर्जा, जलस्रोत तथा सिँचाइ मन्त्रालयको बजेट शीर्षकमा छलफल हुने छ । यस्तै २७ गते रक्षा, कृषि तथा पशुपन्छी, स्वास्थ्य तथा जनसङ्ख्या र कानुन मन्त्रालयको शीर्षकमा छलफल हुने छ । यस्तै संस्कृति, पर्यटन तथा नागरिक उड्डयन मन्त्रालय, युवा तथा खेलकुद र भौतिक पूर्वाधार मन्त्रालयको बजेट शीर्षकमा जेठ २८ गते छलफल हुने छ । जेठ २९ गते महिला बालबालिका तथा ज्येष्ठ नागरिक मन्त्रालय, उद्योग वाणिज्य तथा आपूर्ति मन्त्रालय, भूमि व्यवस्था तथा सहकारी र खानेपानी मन्त्रालयको बजेट शीर्षकमा छलफल हुने छ । शिक्षा, विज्ञान तथा प्रविधि, श्रम, रोजगार तथा सामाजिक सुरक्षा र गृह मन्त्रालय शीर्षकमा जेठ ३० गते छलफल हुने छ । असार १ गते अर्थ, सञ्चार तथा सूचना प्रविधि र सहरी विकास मन्त्रालयको शीर्षकमा छलफल हुने छ । प्रधानमन्त्री तथा मन्त्रीपरिषद् कार्यालय, राष्ट्रिय योजना आयोगको सचिवालय, राष्ट्रपति तथा उपराष्ट्रपति कार्यालय शीर्षकमा असार २ गते छलफल हुने छ । मन्त्रालयगत छलफल सकिएसँगै विभागीय मन्त्रीको जवाफ सुरु हुने छ । असार ३ देखि ५ गतेसम्म मन्त्रीहरूको जवाफको तालिका तय गरिएको छ । असार ५ गते नै विनियोजन विधेयक पारित गर्ने कार्यतालिका छ । यस्तै बजेटका तीन आश्रित विधेयकलाई संशोधन प्रस्ताव दर्ताका लागि स्वीकृतको कार्यतालिका पनि असार ५ गतेकै छ । आश्रित विधेयक असार १० गते पारित गर्ने तयारी प्रतिनिधि सभाको छ ।",
      "link": "https://gorkhapatraonline.com/news/157238",
      "image": "https://gorkhapatraonline.com/storage/media/277063/conversions/Budget-2082-83-1-original-thumb.jpg"
    },
    {
      "slug": "157237",
      "title": "काँक्राको बिउले बदलिएको जीवनशैली",
      "timestamp": 1748649600000,
      "source": "gp",
      "content": "समथर मिलेको फाँट भरिने गरी लगाइएको काँक्राले गाउँ र फाँटलाई सुन्दर बनाएको छ । फाँटका गरामै पाकेका लटरम्म काँक्राले पहेँलपुर देखिन थालेको छ । अहिले किसानलाई काँक्राको बिउ निकाल्न भ्याइनभ्याइ छ ।",
      "longContent": "बेनी समाचारदाताम्याग्दी (बेनी), जेठ १७ गते । समथर मिलेको फाँट भरिने गरी लगाइएको काँक्राले गाउँ र फाँटलाई सुन्दर बनाएको छ । फाँटका गरामै पाकेका लटरम्म काँक्राले पहेँलपुर देखिन थालेको छ । अहिले किसानलाई काँक्राको बिउ निकाल्न भ्याइनभ्याइ छ ।पर्वतको जलजला गाउँपालिका–७, धाइरिङ सल्यानका किसानले सल्यानको फाँटमा २७ वर्षदेखि व्यावसायिक काँक्रा खेती गर्दै आएका छन् । भक्तपुर लोकल काँक्राको बिउ उत्पादन गरी गाउँमा बर्सेनि दुई करोडदेखि चार करोड रुपियाँसम्म भित्र्याउने गर्छन् । अहिले करिब पाँच सय रोपनी क्षेत्रफलमा किसानले बिउका लागि काँक्रा खेती गरेका छन् । गत वर्षभन्दा यसपालि धेरै बिउ उत्पादन हुने किसानको अनुमान छ । किसानले काँक्राका साथै गोलभेँडा, आलु, काउलीलगायतका ताजा तरकारी पनि उत्पादन गर्दै आएका छन् । यहाँ उत्पादित काँक्राको बिउ पोखरा, काठमाडौँ हुँदै विदेशसमेत निर्यात हुन थालेको छ । दुई/तीन वर्षपहिला प्रतिकेजी चार हजारदेखि पाँच हजार रुपियाँसम्म बिक्री हुने गरेको बिउ अघिल्लो वर्षदेखि मूल्य बढेर १० देखि १२ हजार रुपियाँसम्म पुगेको छ । यसपालि पनि बिउको मूल्य वृद्धि हुने विश्वास छ ।२०५४ सालमा सल्यान सिँचाइ आयोजना निर्माण भएर १२ महिना सिँचाइ सुविधा भएपछि सल्यानका किसान व्यावसायिक रूपमा तरकारी उत्पादनतर्फ लागेको जलजला गाउँपालिका–७ का वडाध्यक्ष टुङ्गनाथ आचार्यले बताउनुभयो । सल्यानगाउँका करिब ८० देखि ९० घरपरिवारले व्यावसायिक तरकारी खेती गरेका छन् । तरकारी खेतीबाट आम्दानी हुन थालेपछि रोजगारीका लागि विदेश जान छाडेको उहाँले बताउनुभयो । बरु तरकारी बेचेर कमाएको पैसाले शिक्षामा लगानी गर्न थालेपछि पढाइमा आएको सुधारले पछिल्लो समय लोकसेवा पढेर सरकारी सेवामा प्रवेश गर्नेको सङ्ख्या बढ्दो छ । गाउँबाट अहिले १२ जना युवा अधिकृत स्तरको सरकारी सेवामा भएको उहाँले बताउनुभयो ।  कृषि पेसा गरेका यहाँका किसानको जीवनशैली नेपाल सरकारको खरिदार र सुब्बाभन्दा उच्च भएको उहाँले बताउनुभयो । कृषि पेसामा परिश्रम गर्न सके जीवनशैली बदल्न सकिन्छ भन्ने उदाहरण सल्यानका किसानले दिएको वडाध्यक्ष आचार्यको भनाइ छ । १० वर्षदेखि ताजा तरकारी उत्पादनमा लागेका युवा किसान तिलक रिजालले परिश्रम गर्न सकेमा कृषिबाट राम्रो आम्दानी लिन सकिने बताउनुभयो । उहाँले यो सिजनमा करिब छ रोपनी क्षेत्रफलमा बिउका लागि काँक्रा खेती गर्नुभएको छ । गत वर्षभन्दा धेरैमा काँक्रा लगाएकाले यसपालि करिब १० लाख रुपियाँ आम्दानी हुने आशा उहाँको छ । सल्यानका किसानले जग्गा भाडामा लिएरसमेत व्यावसायिक काँक्रा खेती गरेका छन् । वार्षिक ५५ हजार रुपियाँमा पाँच रोपनी जग्गा भाडामा लिएर काँक्रा खेती गर्नुभएका मनबहादुर नेपालीले यसपालि करिब १० लाख रुपियाँभन्दा बढीको काँक्राको बिउ उत्पादन हुने बताउनुभयो । २५ वर्षदेखि ताजा तरकारी र बिउ उत्पादन गर्दै आउनुभएका हरिप्रसाद आचार्यले पनि यसपालि करिब सात रोपनी क्षेत्रफलमा काँक्रा खेती गर्नुभएको छ । सुरुमा गाउँमा काँक्रा खेती भित्र्याउने भीमप्रसाद आचार्यले पनि यसपालि करिब ८० केजीभन्दा बढी बिउ उत्पादन हुने बताउनुभयो ।अन्य बालीभन्दा काँक्रा खेतीबाट राम्रो आम्दानी हुन थालेपछि सबै जमिनमा यसपालि काँक्रा खेती गरेको शिला पौडेलले बताउनुभयो । उहाँले करिब सात रोपनी क्षेत्रफलमा यसपालि बिउ उत्पादनका लागि काँक्रा खेती गर्नुभएको छ । पछिल्ला दुई वर्षयता किसानले बिउको राम्रो मूल्य पाउन थालेपछि काँक्रा खेती गर्ने किसान बढेको सल्यानका अगुवा किसान एकनारायण पौडेलले बताउनुभयो । काँक्राको बिउ बेचेर यहाँका किसानले वार्षिक न्यूनतम पाँच लाखदेखि १५ लाख रुपियाँसम्म आम्दानी गर्ने गरेको उहाँले बताउनुभयो ।",
      "link": "https://gorkhapatraonline.com/news/157237",
      "image": "https://gorkhapatraonline.com/storage/media/277062/conversions/Kakra-Dhairing-original-thumb.jpg"
    },
    {
      "slug": "157222",
      "title": "वातावरणमैत्री बजेट : हिमालदेखि हात्ती संरक्षणसम्मका कार्यक्रम",
      "timestamp": 1748563200000,
      "source": "gp",
      "content": "नेपालले आगामी वर्षदेखि पग्लिदै गरेका हिमाल, सुक्दै गएका हिमनदी र समग्र वातावरणीय प्रणालीमा परेको प्रतिकूल प्रभावलाई दृष्टिगत गरी वातावरण संरक्षणका विशेष कार्यक्रम सञ्चालन गर्ने भएको छ।",
      "longContent": "काठमाडौँ, जेठ १६ गते। नेपालले आगामी वर्षदेखि पग्लिदै गरेका हिमाल, सुक्दै गएका हिमनदी र समग्र वातावरणीय प्रणालीमा परेको प्रतिकूल प्रभावलाई दृष्टिगत गरी वातावरण संरक्षणका विशेष कार्यक्रम सञ्चालन गर्ने भएको छ। उपप्रधान तथा अर्थमन्त्री विष्णुप्रसाद पौडेलद्वारा बिहीबार सार्वजनिक गरिएको आगामी वर्षको बजेट वक्तव्यमा हिमाल, हिमाली अर्थतन्त्र र समग्र वातावरणीय प्रणाली सुधारका लागि विशेष कार्यक्रम सञ्चालन गरिने उल्लेख गरिएको छ। वन तथा वातावरण मन्त्रालयको लागि १८ अर्ब ६१ करोड रुपियाँ विनियोजन गरिएको छ।  नेपालले यस्ता कार्यक्रम आन्तरिकरण गर्ने र जलवायु न्यायको सिद्धान्तअनुरूप नेपालको हित संरक्षणका लागि अन्तर्राष्ट्रिय मञ्चमा प्रभावकारी रुपमा पैरवी गर्न पनि उल्लेख गरिएको छ। जलवायु कोषमा वित्तीय पँहुच अभिवृद्धि गर्न सरकारले सम्बन्धित निकायलाई सक्रिय गराउने भएको छ। नेपालले हालै आयोजना गरेको सगरमाथा सम्वादबाट निकालिएका निष्कर्षका बुँदालाई आगामी वर्षदेखि कार्यान्वयनमा लैजाने पनि बजेट वक्तव्यमा भनिएको छ।  विश्व समुदायसँगको सहकार्यमा जलवायु अनुकूलनका कार्यक्रमलाई प्रदेश र स्थानीय तहसम्म आन्तरिकीकरण गर्ने गरी कार्यक्रम तर्जुमा गरिएको छ। त्यसैगरी वन क्षेत्रलाई राष्ट्रिय अर्थतन्त्रको महत्त्वपूर्ण हिस्साको रुपमा विकास गर्न आगामी वर्ष कार्यक्रम  सञ्चालन गरिने भएका छन्। बजेटमा वन पैदावारलाई राष्ट्रिय स्रोतको रूपमा उल्लेख गरिएको छ भने वनजंगललाई संरक्षण मात्र नभई सदुपयोग गर्ने कामलाई पनि प्रभावकारी रुपमा अघि बढाइने भएको छ। पर्यावरण र जैविक विविधतामा प्रतिकूल असर नपर्ने गरी वन क्षेत्रको व्यावसायिक उपयोग र दिगो व्यवस्थापन गर्नका लागि तिनै तहका सरकारले कार्यक्रम सञ्चालन गर्ने व्यवस्था पनि गरिएको बजेट वक्तव्यमा उल्लेख गरिएको छ। वन क्षेत्रको भोगाधिकार दिँदा नाप जाँच गरिएका रूख कटान गर्नु अघि फेरि एक पटक नापजाँच गर्नुपर्ने व्यवस्था हटाइएको छ। यो व्यवस्थानले विकास निर्माणका आयोजनाको काम छिटो छरितो हुने विश्वास गरिएको छ। त्यसैगरी वनभित्र रहेको काठजन्य वस्तु तथा उत्पादनको सदुपयोग गर्न सुकेका तथा ढलापडा रूखलाई संकलन गरी प्रयोगमा ल्याइने भएको छ। यो व्यवस्थाले वनको वैज्ञानिक व्यवस्थापनलाई विशेष जोड दिएको छ। देशभित्रको काठ तथा काठजन्य सामग्रीको गुणस्तरीय उत्पादन तथा उपभोग बढाउन सिजनिङ्ग उद्योगलाई प्रोत्साहन गरिने भएको छ। त्यसका लागि पुष्पलाल मध्यपहाडी राजमार्ग आसपासका क्षेत्रमा फर्निचर तथा भेनियर उद्योग स्थापना गर्न निजी क्षेत्रलाई प्रोत्साहन गरिने भएको छ। यो व्यवस्थाले मध्यपहाडी क्षेत्रमा रोजगारी सिर्जना गर्न र काठजन्य पदार्थको सदुपयोग गर्न मद्धत पुग्ने विश्वास गरिएको छ। त्यसैगरी जैविक विविधता र वन्यजन्तुको प्राकृतिक बासस्थान संरक्षण गर्न घाँसे मैदान तथा पानीका स्रोतको व्यवस्थापन गर्न बजेट विनियोजन गरिएको छ। मध्यवर्ती क्षेत्रका बासिन्दाका लागि सामुदायिक विकास, आय आर्जन तथा रोजगारीका कार्यक्रम सञ्चालन गरिने भएका छन्। मानव वन्यजन्तु सहअस्तित्व कायम हुनेगरी मध्यवर्ती क्षेत्रको व्यवस्थापनका लागि रकम विनियोजन गरिएको कुरा बजेट वक्तव्यमा उल्लेख गरिएको छ। जङ्गली हात्तीको आक्रमणबाट हुने जनधनको क्षति रोकथाम गर्न हात्तीको प्राकृतिक मार्गको संरक्षण तथा नियन्त्रणको लागि आधुनिक प्रविधि सहितको सौर्य तारबार निर्माण लागि पनि रकम विनियोजन गरिएको छ।  जडीबुटी उत्पादन, संकलन, प्रशोधन, प्रयोगशाला प्रमाणीकरण र बजारीकरण गरी निर्यात प्रवर्द्धनका लागि पनि विशेष कार्यक्रम सञ्चालन गरिने भएको छ। जडीबुटी उत्पादन तथा प्रशोधन कम्पनी लिमिटेडको पूर्वाधार विकास र व्यवस्थापन सुधार गरी उत्पादन क्षमता बढाउनका लागि २० करोड रुपियाँ विनियोजन गएिको छ। सामुदायिक वन तथा राष्ट्रिय राजमार्गको दाँया वाँयाको क्षेत्रमा फलफूल, जडिबुटी तथा उच्च मूल्यका वनस्पतिको वृक्षारोपण र संरक्षण गर्न समुदायलाई प्रोत्साहित गरिने र त्यसका लागि समुदायसँगको सहकार्यमा ‘फ्रुट फरेष्ट कार्यक्रम’ सञ्चालन गरिने भएको छ। चुरे तथा तराईको जलचक्रलाई दिगो बनाउन जलाधार क्षेत्रको एकीकृत व्यवस्थापनका कार्यक्रम सञ्चालन गरिने भएका छन्। गल्छी तथा सिमसार क्षेत्र संरक्षण, वन क्षेत्रमा वृक्षारोपण तथा प्राकृतिक पुनस्र्थापना र पानीको सञ्चय तथा पुनर्भरणका कार्यक्रम सञ्चालन गर्न एक अर्ब ६९ करोड रुपियाँ विनियोजन गरिएको छ।  वातावरण तथा जैविक विविधता संरक्षणमा नकारात्मक असर नपर्ने गरी राष्ट्रिय निकुञ्ज, संरक्षण क्षेत्र तथा वन क्षेत्रको प्रयोग र विकास आयोजना कार्यान्वयन गरिने भएको छ। यो कार्यक्रममा सङ्घ, प्रदेश र स्थानीय गरी तिनै तहका सरकारको संलग्नतामा रहेन गरी बजेट विनियोजन गरिएको छ। विकास आयोजनाका लागि वन क्षेत्रको प्रयोग गर्दा जग्गा व्यवस्थापन गर्न र रूख हुर्काउन लाग्ने रकमको एक प्रतिशत मात्र वन विकास कोषमा जम्मा गर्नुपर्ने व्यवस्था मिलाइएको छ। वातावरणीय प्रभाव मूल्याङ्कन प्रक्रियालाई शीघ्र, सरल र सहज बनाइनेछ। आयोजनाको क्षेत्र निर्धारण र वातावरणीय प्रतिवेदन एकैपटक स्वीकृत गर्ने व्यवस्था मिलाइएको छ भने प्रतिवेदन स्वीकृत भएपछि कटान गर्नुअघि रूखको सङ्ख्या घटेमा वा १० प्रतिशतसम्म बढेमा पूरक वातावरणीय प्रभाव मूल्याङ्कन गर्न नपर्ने व्यवस्था पनि आगामी वर्षको बजेटमा गरिएको छ। त्यसैगरी प्लास्टिकजन्य पदार्थबाट हुने वातावरणीय प्रदूषण न्यूनीकरण गर्न ४० माइक्रोनभन्दा पातलो प्लाष्टिकको उत्पादन, आयात, बिक्री वितरण र प्रयोगमा २०८२ साल मङ्सिर १ गतेदेखि लागु हुने गरी रोक लगाइएको  छ भने हाल सञ्चालित उद्योगमा यस अनुरूपको गुणस्तर वृद्धि गर्न उद्योगको डाइ प्रतिस्थापनका लागि पुँजीगत अनुदान दिने व्यवस्था पनि मिलाइएको छ। कार्बन व्यापारका सबै आयामलाई समेट्ने गरी आमागी वर्षमा नीतिगत सुधार तथा थप नीतिको निर्माण गरिने भएको छ। कार्वन उत्सर्जन न्यूनीकरणका प्रयासबाट सिर्जना हुने कार्बन क्रेडिटको यथार्थ लेखाङ्कन गरी प्रतिस्पर्धी मूल्यमा अन्तर्राष्ट्रिय बजारमा बिक्री गर्न आवश्यक तयारी गरिने भएको छ। हाल नेपालले विश्व बैँक लगायतका केही सिमित संस्थाहरुसँग मात्र कार्बन व्यापार सम्झौता गरि कार्बन व्यापार गरिरहेको छ। ध्वनी, वायु र जल प्रदूषण नियन्त्रणका मापदण्ड लागु गरी जनस्वास्थ्य र पर्यावरण संरक्षणलाई प्राथमिकता दिइने भएको छ। बढ्दो वायु प्रदूषणको असरलाई कम गर्न राष्ट्रिय वायु गुणस्तर मापदण्ड अद्यावधिक गरी कार्यान्वयनमा ल्याउने गरी बजेट विनियोजन गरिएको अर्थमन्त्री पौडेलले बजेट वक्तव्यमा उल्लेख गर्नुभयो। काठमाडौँ उपत्यका लगायत देशका प्रमुख सहरहरूमा वायु प्रदूषण न्यूनीकरण गर्न कारखानामा प्रयोग भइरहेको परम्परागत बोइलरलाई विद्युतीय प्रविधिमा रूपान्तरण गर्न निजी क्षेत्रलाई सहुलियतपूर्ण कर्जा उपलब्ध गराइने भएको छ। हालको पछिल्ला दिनमा काठमाडौँ उपत्यका वायु प्रदूषणका हिसाबले संसारकै प्रदूषित सहरका रुपमा देखिन थालेका बेला सरकारले यो कार्यक्रम ल्याएको छ। जैविक विविधताको संरक्षण र वन डढेलो रोकथाम तथा नियन्त्रणको लागि समुदायस्तरमा विशेष सचेतना अभियान सञ्चालन गर्न बजेट विनियोजन गरिएको छ। डढेलो लगाउने व्यक्तिलाई कानुनको दायरामा ल्याउन सूचना दिने र निभाउन योगदान गर्ने व्यक्ति तथा समुदायलाई पुरस्कृत गरिने गरी कार्यक्रमको तर्जुमा गरिएको छ। आगामी वर्षदेखि बाँदर, बँदेल, निलगाईजस्ता जङ्गली जनावरबाट खेतीबालीमा हुने नोक्सानी कम गर्न नियन्त्रणका उपायहरू अवलम्बन गरिने भएका छन् भने बाँदरको जोखिम रहेका क्षेत्रमा सिमल तरुल, बेसार, चिया, कफी, अदुवा, खुर्सानी लगायतका खेती गर्न प्रोत्साहन गरिने र फूल उत्पादनलाई प्रोत्साहित गरिने गरि बजेट विनियोजन गरिएको छ।",
      "link": "https://gorkhapatraonline.com/news/157222",
      "image": "https://gorkhapatraonline.com/storage/media/277041/conversions/Buget-Himal-original-thumb.jpg"
    },
    {
      "slug": "157190",
      "title": "बजेट कार्यान्वयन आजैदेखि सुरु हुन्छः अर्थमन्त्री पौडेल",
      "timestamp": 1748563200000,
      "source": "gp",
      "content": "उपप्रधान तथा अर्थमन्त्री विष्णुप्रसाद पौडेलले बिहीबार संसदमा प्रस्तुत भएको आगामी आर्थिक वर्षको बजेट कार्यान्वयनलाई आफूले पहिलो प्राथमिकता राखेर काम गर्ने बताउनुभएको छ ।",
      "longContent": "काठमाडौँ, जेठ १६ गते । उपप्रधान तथा अर्थमन्त्री विष्णुप्रसाद पौडेलले बिहीबार संसदमा प्रस्तुत भएको आगामी आर्थिक वर्षको बजेट कार्यान्वयनलाई आफूले पहिलो प्राथमिकता राखेर काम गर्ने बताउनुभएको छ ।शुक्रबार अर्थ मन्त्रालयमा आयोजित आर्थिक वर्ष २०८२/८३ को बजेट सम्बन्धमा आयोजित पत्रकार सम्मेलनमा अर्थमन्त्री पौडेलले बजेट कार्यान्वयनका लागि साउन नकुर्ने र आजैबाट कार्यान्वयन प्रक्रिया थालनी गर्ने बताउनुभएको हो ।“बजेट कार्यान्वयनको प्रश्न चुनौतीपूर्ण छ । यो बजेट नागरिकको कान पवित्र गर्नका लागि ल्याइएको होइन । यसको प्रभावकारी कार्यान्वयन हुन्छ । आजैदेखि बजेट कार्यान्वयनमा मेरो ध्यान केन्द्रित हुनेछ”, उहाँले भन्नुभयो, “बजेटको व्यवहारिक र वस्तुनिष्ठ कार्यान्वयन कार्ययोजना बनाउने कामका अर्थ मन्त्रालय लागिसकेको छ । पूर्वतयारीका काम सकिएका आयोजना कार्यान्वयनका लागि हामी साउन कुर्नै पर्दैन । अहिले नै प्रक्रिया अघि बढाउन सक्छौं ।”यसपटक बजेटको आकार धेरै महत्वाकाङ्क्षी नरहेको र आम्दानी र खर्चका हिसाबले वस्तुनिष्ठ ढङ्गले आएको अर्थमन्त्री पौडेलले दाबी गर्नुभयो । बजेटमा पुँजीगत खर्च बढाउने, चालू खर्चलाई निश्चित सीमाभित्र राखिएको र प्रदेश तथा स्थानीय तहमा जाने वित्तीय हस्तान्तरणको रकम बढाउने नीति लिइएको पनि उहाँको भनाइ छ ।बजेटमार्फत राखिएको राजस्वको लक्ष्य आगामी आर्थिक वर्षको अन्त्यसम्म पूरा हुनेमा आशावादी रहेको पनि उहाँले बताउनुभयो । आन्तरिक ऋणका लागि प्राकृतिक स्रोत तथा वित्त आयोगले तोकेको सीमाभित्रै रहेर अनुमान गरिएको पनि अर्थमन्त्री पौडेलले बताउनुभयो ।बजेटमार्फत केही नीतिगत सुधारका विषय अघि सारिएको अर्थमन्त्री पौडेलको भनाइ छ । आर्थिक विकास र समृद्धिका लागि वैकल्पिक वित्तमार्फत स्रोत परिचालन गर्ने नीति लिइएको उहाँले बताउनुभयो ।प्रदेश र स्थानीय तहले पनि यथार्थपरक ढङ्गले बजेट ल्याउन सकुन भनेर सोहीअनुसार परामर्श सेवामा सीमा निर्धारण गरिएको अर्थमन्त्री पौडेलको भनाइ छ । राष्ट्रिय परिचयपत्रलाई सामाजिक सुरक्षा र अन्य सुविधासँग जोड्न खोजिएको, डिजिटल भुक्तानीमा लाग्ने मूल्य अभिवृद्धि कर र भन्सार बिन्दुमा अग्रीम आयकर लगाउने गरेकोमा त्यसलाई हटाइएको अर्थमन्त्री पौडेलले बताउनुभयो ।कार्यक्रममा राष्ट्रिय योजना आयोगका उपाध्यक्ष प्राडा शिवराज अधिकारीले बजेटको कार्यान्वयन कसरी अघि बढ्छ र त्यसको नतिजा कस्तो देखिन्छ भन्ने कुरा महत्त्वपूर्ण हुने बताउनुभयो । बजेट कार्यान्वयन प्रभावकारी बनाउनका लागि नीतिगत व्यवहारिक र संरचनात्मक सुधारका काम गरिँदै जाने उहाँको भनाइ छ । “बजेट कार्यान्वयन, अनुगमन र मूल्याङ्कनका काममा योजना आयोगले सबै मन्त्रालय र निकायसँग समन्वय गर्छ । बजेट कार्यान्वयन कार्ययोजना बनाउन सबै मन्त्रालयसँग चाँडै छलफल सुरु गर्छौँ”, उपाध्यक्ष अधिकारीले भन्नुभयो । त्यस्तै, आगामी बजेट १६औँ आवधिक योजना कार्यान्वयनका लागि केन्द्रित हुने अपेक्षा पनि उहाँले व्यक्त गर्नुभयो ।नेपाल राष्ट्र बैँकका गभर्नर डा. विश्वनाथ पौडेलले मौद्रिक नीति व्यवस्थापनसँग सम्बन्धित विभिन्न कानुन बनाउने र बैँक तथा वित्तीय संस्थाको सम्पत्ति व्यवस्थापन कम्पनी स्थापना गर्ने व्यवस्था ल्याइनु सकारात्मक रहेको बताउनुभयो । रासस",
      "link": "https://gorkhapatraonline.com/news/157190",
      "image": "https://gorkhapatraonline.com/storage/media/277000/conversions/RatnaSherestha-KTM-16RATL7741(1)-original-thumb.jpg"
    },
    {
      "slug": "157135",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1748563200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ, जेठ १६  गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ५०, गोलभेँडा ठूलो (भारतीय) प्रतिकिलो रु ६०, गोलभेँडा सानो (लोकल) प्रतिकिलो रु ६०, गोलभेँडा सानो (टनेल) प्रतिकिलो रु ७०, गोलभेँडा सानो (भारतीय) प्रतिकिलो रु ६५, आलु रातो प्रतिकिलो रु ३७, आलु रातो (मुडे) प्रतिकिलो रु ३९, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ४०, बन्दा (लोकल) प्रतिकिलो रु १२, काउली (स्थानीय) प्रतिकिलो रु ३०, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु २०, भन्टा लाम्चो प्रतिकिलो रु ३०, भन्टा डल्लो प्रतिकिलो रु ३५, तनेबोडीको मूल्य प्रतिकिलो रु ७०, मकैबोडी मूल्य प्रतिकिलो रु ६० कायम गरिएको छ ।\tयसैगरी, मटरकोसा प्रतिकिलो रु १४०, घिउ सिमी (लोकल) प्रतिकिलो रु ३०, घिउ सिमी (हाइब्रिड) प्रतिकिलो रु ३५, राजमा मूल्य प्रतिकिलो रु ११०, भटमास कोसा प्रतिकिलो रु १३०, तीतो करेला प्रतिकिलो रु ५०, लौका प्रतिकिलो रु ४०, परबर (लोकल) प्रतिकिलो रु ६५, परबर (तराई) प्रतिकिलो रु ६५, चिचिण्डो प्रतिकिलो रु ३०, घिरौला प्रतिकिलो रु ४०, झिगुनी प्रतिकिलो रु ७०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु २५, भिण्डी प्रतिकिलो रु २५ कायम गरिएको छ । यस्तै, सखरखण्ड प्रतिकिलो ७०, पिँडालु प्रतिकिलो रु १२०, रायोसाग प्रतिकिलो रु ३०, पालुङ्गो साग प्रतिकिलो रु ५०, चमसुरको साग रु ७०, तोरीको साग प्रतिकिलो रु ३०, मेथीको साग प्रतिकिलो रु १००, प्याज हरियो प्रतिकिलो रु ५०, च्याउ (कन्य) प्रतिकिलो रु १६०, च्याउ (डल्ले) प्रतिकिलो रु ३००, कुरिलो प्रतिकिलो रु ४००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ६०, चुकुन्दर प्रतिकिलो रु ६५, सजीवन प्रतिकिलो रु ११०, रातो बन्दा प्रतिकिलो रु ७०, जिरीको साग प्रतिकिलो रु ८०, ग्याठकोभी प्रतिकेजी रु ६०, सेलरी प्रतिकिलो रु १८०, पार्सले प्रतिकिलो रु ४००, सौफको साग प्रतिकिलो रु १००, पुदिना प्रतिकिलो रु १००, गान्टेमूला प्रतिकिलो रु ४०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु २००, अनार प्रतिकिलो रु ३५०, आँप (माल्द) प्रतिकिलो रु ८० आँप (दशहरी) प्रतिकिलो रु १००,  अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु २००, काँक्रो (लोकल) प्रतिकिलो रु ४०, काँक्रो (हाइब्रिड) प्रतिकिलो रु ३०, रुखकटहर प्रतिकिलो रु ६५, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ८०, मेवा (भारतीय) प्रतिकिलो रु १००, लिची (भारतीय) प्रतिकिलो रु २०० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ६०, खुर्सानी हरियो (बुलेट) प्रतिकिलो रु ६०, खुर्सानी हरियो (माछे) प्रतिकिलो रु ४०, खुर्सानी हरियो (अकबरे) प्रतिकेजी रु ३००, भेडेखुर्सानी प्रतिकिलो रु ८०, लसुन हरियो प्रतिकिलो रु ८०, हरियो धनियाँ प्रतिकिलो रु ४०, लसुन सुकेको चाइनिज प्रतिकिलो रु २८०, लसुन सुकेको नेपाली प्रतिकिलो रु १९०, छ्यापी सुकेको प्रतिकिलो रु २००, छ्यापी हरियो प्रतिकिलो रु १५०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु १०००, तोकेको छ । रासस",
      "link": "https://gorkhapatraonline.com/news/157135",
      "image": "https://gorkhapatraonline.com/storage/media/276864/conversions/adrhs-original-thumb.jpg"
    },
    {
      "slug": "157115",
      "title": "स्वदेशी उद्योगका जनशक्ति तयार पार्न ‘अन दी जब’ तथा ‘एपरेन्टसिप’ कार्यक्रम",
      "timestamp": 1748563200000,
      "source": "gp",
      "content": "सरकारले आगामी आर्थिक वर्ष २०८२/८३ को बजेटमार्फत स्वदेशी उद्योगको मागका आधारमा आवश्यक जनशक्ति उत्पादन गर्न पाठ्यक्रम परिमार्जन गरी ‘अन दी जब’ तथा",
      "longContent": "गोरखापत्र समाचारदाता काठमाडौँ, जेठ १६ गते । सरकारले आगामी आर्थिक वर्ष २०८२/८३ को बजेटमार्फत स्वदेशी उद्योगको मागका आधारमा आवश्यक जनशक्ति उत्पादन गर्न पाठ्यक्रम परिमार्जन गरी ‘अन दी जब’ तथा ‘एपरेन्टसिप’ कार्यक्रम सञ्चालन गर्ने भएको छ । अर्थमन्त्री विष्णुप्रसाद पौडेलले बिहीबार सङ्घीय संसद्को संयुक्त बैठकमा आव २०८२/८३ को बजेट प्रस्तुत गर्दै स्वदेशी उद्योगको मागका आधारमा त्यस्ता कार्यक्रम सञ्चालन गरिने बताउनुभएको हो । उहाँले छ महिनाभन्दा कम अवधिको व्यावसायिक तथा सिप विकास तालिम राष्ट्रिय व्यावसायिक प्रशिक्षण प्रतिष्ठान र प्रदेशस्तरबाट सञ्चालन गरिने र तालिमको गुणस्तर सुनिश्चित गर्न पाठ्यक्रम र प्रयोगात्मक शिक्षणको एकीकृत मापदण्ड लागु गरिने तथा मर्यादित श्रम अभ्यास, असल श्रम सम्बन्ध र उत्पादकत्व अभिवृद्धि गर्दै श्रमिकको हकहितको सुरक्षा गरिने पनि बताउनुभयो ।उद्योगका लागि आवश्यक पर्ने सिपयुक्त जनशक्ति आपूर्ति गर्न विश्‍वविद्यालय, प्राविधिक शिक्षालय र व्यावसायिक तालिम केन्द्रसँगको समन्वयमा प्राविधिक तथा व्यावसायिक तालिम सञ्चालन गरिने र स्वदेशमा रोजगारीका अवसर पर्याप्त हुन नसक्दा दक्ष तथा अदक्ष श्रमिक पलायन हुने जोखिम रहेकाले विदेश पठाउँदा दक्ष भएर पठाउने व्यवस्था गरिने प्रस्तुत बजेटमार्फत उल्लेख गर्नुभयो । बेरोजगारी समस्या दिगो रूपमा समाधान गर्न श्रम बजारको माग अनुरूप युवा जनशक्तिको सिप र दक्षता विकास गरिने राष्ट्रिय रोजगार प्रवर्धन कार्यक्रम सञ्चालनका लागि एक अर्ब ९९ करोड विनियोजन गरिएको छ । रोजगारीको खोजीमा रहेका सिपयुक्त व्यक्तिको विवरण अद्यावधिक गरी श्रम बजारमा जोड्न रोजगार पोर्टल सञ्चालन गरिने र निजी क्षेत्रका छाता सङ्गठनसँगको सहकार्यमा सबै प्रदेशमा रोजगार मेला सञ्चालन गरिने पनि प्रस्तुत बजेटमा उल्लेख छ । श्रम गन्तव्य देशको विविधीकरणअर्थमन्त्री पौडेलले वैदेशिक रोजगारीलाई सुरक्षित, मर्यादित र उपलब्धिमूलक बनाउन श्रम गन्तव्यको विविधीकरण गरिने प्रतिबद्धता व्यक्त गर्दै श्रम कूटनीतिका माध्यमबाट थप मुलुकसँग द्विपक्षीय श्रम सम्झौता गरिने जनाउनुभयो । वैदेशिक रोजगारीमा जाने महिलाको कार्यस्थलको सुरक्षा र सेवा सुविधा सुनिश्चत हुने गरी गन्तव्य मुलुकसँग थप सम्झौता गरिने, सातै प्रदेशमा अनलाइन प्रणालीमार्फत सरल र सहज तरिकाले श्रम स्वीकृति दिने व्यवस्था मिलाइने पनि प्रस्तुत बजेटमा उल्लेख छ । आगामी आवमा श्रम, रोजगार तथा सामाजिक सुरक्षा मन्त्रालयका लागि चार अर्ब २८ करोड विनियोजन गरिएको छ । गत वर्ष यस मन्त्रालयका करिब नौ अर्ब विनियोजन गरिएको थियो ।",
      "link": "https://gorkhapatraonline.com/news/157115",
      "image": "https://gorkhapatraonline.com/storage/media/276841/conversions/Budget-2082-83-1-original-thumb.jpg"
    },
    {
      "slug": "157114",
      "title": "नियामक निकायको क्षमता विस्तार गरिने",
      "timestamp": 1748563200000,
      "source": "gp",
      "content": "सरकारले वित्तीय क्षेत्रका नियामक निकायको क्षमता विकासका लागि कार्यक्रम ल्याउने भएको छ । आगामी आर्थिक वर्ष २०८२/८३ को बजेट अनुसार पुँजी प्रवाह र कर्जाको पहुँचमा सहजता ल्याउन आवश्यक प्रबन्ध मिलाइने भएको छ ।",
      "longContent": "काठमाडौँ, जेठ १६ गते । सरकारले वित्तीय क्षेत्रका नियामक निकायको क्षमता विकासका लागि कार्यक्रम ल्याउने भएको छ । आगामी आर्थिक वर्ष २०८२/८३ को बजेट अनुसार पुँजी प्रवाह र कर्जाको पहुँचमा सहजता ल्याउन आवश्यक प्रबन्ध मिलाइने भएको छ । उपप्रधान तथा अर्थमन्त्री विष्णुप्रसाद पौडेलले बिहीबार सङ्घीय संसद्का दुवै सदनको संयुक्त बैठकमा बजेट प्रस्तुत गर्दै वित्तीय क्षेत्र जोखिम व्यवस्थापनलाई सुदृढ बनाउँदै संस्थागत सुशासन कायम गरिने बताउनुभयो ।उच्च, दिगो एवं फराकिलो आर्थिक वृद्धि हासिल गरी गरिबी निवारण गर्ने तथा उद्यमशीलता विकास र सार्वजनिक तथा निजी लगानी विस्तार गरी रोजगारी सिर्जना गर्ने उद्देश्य लिएको बजेटमार्फत वित्तीय क्षेत्रमा विकसित भएका जोखिम न्यूनीकरणसम्बन्धी नयाँ नयाँ उपकरणको परिचालन गर्न आवश्यक नीतिगत र कानुनी व्यवस्था गरिने भएको छ ।बजेटमार्फत नेपाल राष्ट्र बैङ्क र नेपाल बिमा प्राधिकरणसम्बन्धी कानुनमा सामयिक सुधार गरिने भएको छ । पुँजी बजारमा नागरिकको लगानी र हित संरक्षण गर्न धितोपत्र बोर्डको संस्थागत क्षमता सुदृढ गरिने, नेपाल स्टक एक्सचेन्जको पुनर्संरचना गरी संस्थागत क्षमता अभिवृद्धि गरिने बजेटमा उल्लेख छ ।बजेटमार्फत दोस्रो वित्तीय क्षेत्र सुधार रणनीति कार्यान्वयन गरिने र बैङ्क तथा वित्तीय संस्थाको खराब कर्जा तथा गैरबैङ्किङ सम्पत्ति व्यवस्थापनका लागि एसेट म्यानेजमेन्ट कम्पनी स्थापना गरिने भएको छ ।समग्र मागमा कमी आई व्यवसाय सङ्‍कुचन भएका कारण समस्यामा परेका उद्योगी व्यवसायीको कर्जाको पुनर्तालिकीकरण, थप कार्यशील पुँजी प्रवाह र ब्याज जरिबानामा सहुलियत प्रदान गरी व्यावसायिक पुनरुत्थान गर्न सहजीकरण गरिने बजेटमा उल्लेख छ ।सम्बन्धित व्यक्तिले वर्षमा एक पटक एक ठाउँमा केवाइसी विवरण भर्ने र उक्त विवरणलाई राष्ट्रिय परिचयपत्रमा आबद्ध गर्ने व्यवस्था मिलाइने भएको छ । केवाइसी विवरण आवश्यक पर्ने निकायले विद्युतीय माध्यमबाट प्राप्त गर्न सक्ने व्यवस्था गरिने अर्थमन्त्री पौडेलले बताउनुभयो ।बजेटमार्फत अर्थतन्त्रलाई गतिशील तुल्याउन निजी क्षेत्रमा प्रवाह हुने कर्जा विस्तार गरिने भएको छ । विद्यमान क्षेत्रगत जोखिम व्यवस्थामा पुनरवलोकन गरी कार्यशील पुँजीका लागि कर्जा प्रवाहमा सहजीकरण गरिने भएको छ ।आव २०८२/८३ भित्र नियो बैङ्क स्थापना गरिने भएको छ । दुर्गम क्षेत्रमा बैङ्क तथा वित्तीय संस्थाको पहुँच विस्तार गरी ग्रामीण अर्थतन्त्रको विकास गरिने भएको छ । डिजिटल, मोबाइल तथा शाखारहित बैङ्किङ सेवा विस्तार गरिने बजेटमा उल्लेख छ । प्राकृतिक प्रकोप, विपत र दुर्घटनाबाट हुने क्षतिबाट सुरक्षा गर्न सम्पत्ति बिमाको दायरा विस्तार गरिने, बिमा कम्पनीलाई ग्रामीणस्तरसम्म पहुँच विस्तार गर्न निर्देशित गरिने, साइबर सुरक्षा बिमा सेवा सञ्चालन गरिने र निक्षेप तथा कर्जा सुरक्षण कोषको सम्भावित जोखिम व्यवस्थापनका लागि पुनर्बिमाको व्यवस्था मिलाइने भएको छ ।लक्षित क्षेत्रमा उत्पादन, रोजगारी तथा स्वरोजगारका अवसर वृद्धि गर्न सहुलियतपूर्ण कर्जामा ब्याज अनुदानसम्बन्धी एकीकृत व्यवस्था कार्यान्वयन गरिने भएको छ ।यस्तै लघुवित्त संस्थाको संस्थागत तथा आन्तरिक नियन्त्रण प्रणालीमा सुधार गरिने भएको छ । समस्यामा परेका लघुवित्त ऋणीको पुनरुत्थानका लागि सहुलियतपूर्ण ब्याजदरमा कर्जा उपलब्ध गराउन सहजीकरण गरिने भएको छ । विदेशी विनिमय जोखिम व्यवस्थापन गरी वैदेशिक लगानी आकर्षित गर्न हेजिङ सेवा सञ्चालन गर्न अनुमति दिने व्यवस्था मिलाइने बजेटमा उल्लेख छ ।उधारो कारोबारसम्बन्धी कानुन तर्जुमा गरिने भएको छ । दामासाही ऐनमा सामयिक संशोधन गरिने बजेटमा उल्लेख छ । बैङ्किङ प्रणालीबाट विप्रेषण आय भित्र्याउन र उत्पादनशील क्षेत्रमा लगानी गर्न प्रोत्साहित गरिने भएको छ । सार्वजनिक निकायबाट हुने सबै भुक्तानीलाई विद्युतीय प्रणालीमा आबद्ध गरिने बजेटमा उल्लेख छ ।कसुरजन्य सम्पत्ति जफत गरिनेक्रिप्टो जस्ता अभौतिक मुद्रा, अवैध विदेशी मुद्रालगायतका कसुरजन्य सम्पत्ति जफत गरी सञ्चित कोषमा जम्मा गर्ने व्यवस्था मिलाइने भएको छ । कसुरजन्य सम्पत्तिको रोक्का, नियन्त्रण र जफतसम्बन्धी कार्यलाई थप प्रभावकारी बनाइने बजेटमा उल्लेख छ ।",
      "link": "https://gorkhapatraonline.com/news/157114",
      "image": "https://gorkhapatraonline.com/storage/media/276840/conversions/Parliament_sujan-gurung_DSC_8469-original-thumb.jpg"
    },
    {
      "slug": "157112",
      "title": "ऊर्जा विकासमा छयासी अर्ब",
      "timestamp": 1748563200000,
      "source": "gp",
      "content": "सरकारले आर्थिक वर्ष २०८२/८३ का लागि ऊर्जा, जलस्रोत तथा सिँचाइ मन्त्रालय अन्तर्गत ८६ अर्ब एक करोड रुपियाँ बजेट विनियोजन गरेको छ ।",
      "longContent": "गोरखापत्र समाचारदाताकाठमाडौँ, जेठ १६ गते । सरकारले आर्थिक वर्ष २०८२/८३ का लागि ऊर्जा, जलस्रोत तथा सिँचाइ मन्त्रालय अन्तर्गत ८६ अर्ब एक करोड रुपियाँ बजेट विनियोजन गरेको छ । ऊर्जा आत्मनिर्भरता, सिँचाइ पूर्वाधार विस्तार, जलविद्युत् निर्यात र वैकल्पिक ऊर्जा प्रवर्धनलाई बजेटको प्राथमिकतामा राखेर बजेट विनियोजन गरिएको छ ।सरकारले आगामी आवमा ९४२ मेगावाट थप जलविद्युत् उत्पादन गरी देशको कुल जडित क्षमता चार हजार आठ सय मेगावाट पु¥याउने लक्ष्य लिएको छ । साथै ७३२ किलोमिटर डबल सर्किट राष्ट्रिय प्रसारण लाइन निर्माण गरिने छ ।सिँचाइ क्षेत्रमा पनि उल्लेख्य उपलब्धि हासिल गर्ने लक्ष्यसाथ १४ हजार हेक्टर जमिनमा सिँचाइ सुविधा पु¥याइने छ भने ६३ किलोमिटर तटबन्ध निर्माण र २७० हेक्टर जमिन नदी उकासबाट जोगाइने छ ।ऊर्जा सुरक्षाका लागि दुधकोशी (६७० मेगावाट), तल्लो सेती, बुढीगण्डकी, अप्पर अरुण, तमोर, किमाथाङ्का अरुणलगायतका जलाशययुक्त ठुला आयोजनामा लगानी ढाँचा यकिन गरी निर्माण प्रक्रिया अगाडि बढाइने बजेटमा उल्लेख छ । साथै तामाकोशी–५, चैनपुर सेती, जगदुल्लालगायत आयोजनाको निर्माणमा पनि तीव्रता दिइने बजेटमा उल्लेख छ ।विद्युत् निर्यात सुनिश्चित गर्न छिमेकी मुलुकसँग कूटनीतिक पहल गरिने र नयाँ बुटवल–गोरखपुर, इनरुवा–पूर्णिया, चमेलिया–जौलजीवीलगायत अन्तरदेशीय प्रसारण लाइन योजना अगाडि बढाइने छ ।सरकारले वैकल्पिक ऊर्जा (सौर्य, जैविक, वायु) प्रवर्धन गर्न दुई अर्ब ३३ करोड, सिँचाइ पूर्वाधार विस्तारका लागि मात्र आठ अर्ब ५० करोड र जलउत्पन्न विपत् व्यवस्थापनका लागि पाँच अर्ब ५९ करोड रुपियाँ विनियोजन गरेको छ ।साथै सात वटै प्रदेशका प्रमुख सहरमा विद्युतीय चुलोसहितको कम्प्लिट वायरिङ प्रोजेक्ट सञ्चालन गरिने छ भने भूकम्प वा बाढी प्रभावित सिँचाइ संरचनाको पुनर्निर्माण कार्य पनि तीव्र रूपमा गरिने बजेटमा उल्लेख छ ।मन्त्रालयले ल्याएको योजना अनुसार पाँच वर्षभित्र चार लाख ६८ हजार हेक्टर जमिनमा लिफ्ट सिँचाइ सुविधा पु¥याउने र ग्रामीण विद्युतीकरणको बाँकी काम दुई वर्षभित्र सम्पन्न गर्ने छ ।विश्वविद्यालय तथा निजी क्षेत्रसँगको सहकार्यमा ग्रिन हाइड्रोजनको सम्भाव्यता अध्ययन गरिने र ग्रिन हाइड्रोजन उत्पादन गर्न स्वदेशी तथा विदेशी निजी लगानी आकर्षित गरिने बजेटमा उल्लेख छ ।सौर्य तथा वायु ऊर्जा ब्याट्रीमा सञ्चय गरी राष्ट्रिय प्रणालीमा आबद्ध गरेमा जलाशययुक्त आयोजना सरह विद्युत् खरिद सम्झौता गर्ने व्यवस्था मिलाइने कार्यक्रम बजेटमा छ ।",
      "link": "https://gorkhapatraonline.com/news/157112",
      "image": "https://gorkhapatraonline.com/storage/media/276837/conversions/buget1-original-thumb.jpg"
    },
    {
      "slug": "157111",
      "title": "प्रतिव्यक्ति आय एक हजार पाँच सय सत्र अमेरिकी डलर",
      "timestamp": 1748563200000,
      "source": "gp",
      "content": "नेपालीको प्रतिव्यक्ति कुल राष्ट्रिय आय बढेर एक हजार ५१७ अमेरिकी डलर पुगेको छ ।",
      "longContent": "गोरखापत्र समाचारदाताकाठमाडौँ, जेठ १६ गते । नेपालीको प्रतिव्यक्ति कुल राष्ट्रिय आय बढेर एक हजार ५१७ अमेरिकी डलर पुगेको छ । उपप्रधानमन्त्री तथा अर्थमन्त्री विष्णुप्रसाद पौडेलले सङ्घीय संसद्का दुवै सदनमा बिहीबार प्रस्तुत गर्नुभएको चालु आर्थिक वर्ष २०८१/८२ को आर्थिक सर्वेक्षणमा यो विवरण उल्लेख छ । यसअघि नेपालीको प्रतिव्यक्ति आय एक हजार ३७७.६ अमेरिकी डलर थियो । आर्थिक सर्वेक्षण अनुसार चालु आवमा मुलुकको आर्थिक वृद्धिदर ४.६१ प्रतिशत रहने अनुमान गरिएको छ । प्रदेशगत रूपमा मधेश प्रदेश, कोशी प्रदेश र सुदूरपश्चिम प्रदेशबाहेक सबै प्रदेशको आर्थिक वृद्धिदर राष्ट्रिय औसत ४.६१ प्रतिशतभन्दा माथि रहेको छ । चालु आवमा नेपालको अर्थतन्त्रको आकार ६१ खर्ब सात अर्ब रुपियाँ पुग्ने अनुमान छ । यस अवधिमा कुल गार्हस्थ उत्पादनमा कृषि क्षेत्रको योगदान २५.१६ प्रतिशत, उद्योग क्षेत्रको योगदान १२.८३ प्रतिशत र सेवा क्षेत्रको योगदान ६२.०१ प्रतिशत रहने अनुमान छ । औसत उपभोक्ता मुद्रास्फीति ४.७२ प्रतिशत रहेको छ । अर्थमन्त्रीका अनुसार चालु आवको फागुनसम्म सङ्घीय खर्च ४.७ प्रतिशत र सङ्घीय राजस्व १२.६ प्रतिशतले बढेको छ । यसै अवधिमा सङ्घीय सरकारको वित्त घाटा १६ अर्ब १९ करोड रुपियाँ रहेको छ गत आवको यसै अवधिमा यस्तो घाटा ७० अर्ब ३६ करोड रुपियाँ रहेको थियो । २०८१ फागुनसम्म सङ्घीय सरकारको तिर्न बाँकी सार्वजनिक ऋण २६ खर्ब ७६ अर्ब चार करोड रुपियाँ पुगेको छ । यो कुल गार्हस्थ उत्पादनको ४३.८ प्रतिशत हो ।आर्थिक सर्वेक्षण अनुसार चालु आवको फागुनसम्म वस्तु निकासी ५७.२ प्रतिशत र वस्तु पैठारी ११.२ प्रतिशतले बढेको छ । विप्रेषण आप्रवाह ९.४ प्रतिशतले बढेर १० खर्ब ५१ अर्ब ७७ करोड रुपियाँ पुगेको छ । चालु खाता र शोधनान्तर स्थिति दुवै बचतमा रहेका छन् । विदेशी विनिमय सञ्चिति हालसम्मकै उच्च रही १४.३ महिनाको वस्तु तथा सेवाको पैठारी धान्न पर्याप्त रहेको छ ।",
      "link": "https://gorkhapatraonline.com/news/157111",
      "image": "https://gorkhapatraonline.com/storage/media/276836/conversions/US-dollar-1-original-thumb.jpg"
    },
    {
      "slug": "157422",
      "title": "चार देशको टीपीएस खारेज, पाँच लाख आप्रवासी प्रभावित",
      "timestamp": 1748736000000,
      "source": "gp",
      "content": "अमेरिकी गृह सुरक्षा विभागले चारवटा देशको अस्थायी संरक्षित स्थिति (टीपीएस) खारेज गर्न गरेको निर्णयलाई सर्वोच्च अदालतले अनुमति दिएको छ ।",
      "longContent": "राले (अमेरिका), जेठ १८ गते । अमेरिकी गृह सुरक्षा विभागले चार वटा देशको अस्थायी संरक्षित स्थिति (टीपीएस) खारेज गर्न गरेको निर्णयलाई सर्वोच्च अदालतले अनुमति दिएको छ ।अमेरिकाको ट्रम्प प्रशासनले धेरै अघिदेखि टीपीएस खारेज गर्ने निर्णय गरेता पनि वोस्टनको सङ्घीय अदालतले यसलाई रोकेको थियो । बिहीबार सर्वोच्च अदालतले चार वटा देश क्युवा, हेटी, निकारागुवा र भेनेजुएलाका करिब पाँच लाख आप्रवासीहरुको टीपीएस खारेज गर्ने सरकारको निर्णयलाई अनुमति दिएको कुरा समाचारपत्र पोलिटिकोले जनाएको छ । यो अनुमतिसँगै अबको केही दिनमा ती पाँच लाख आप्रवासीहरु स्वैच्छाले या त स्वदेश जानुपर्नेछ या सरकारी गिरफ्तारीमा परेर निष्काशित हुनुपर्नेछ ।प्राकृतिक विपत्ति, सशस्त्र द्वन्द्व र महामारी जस्ता कारणले आफ्नो देशबाट भागेर आएका वा ल्याइएका वैध आप्रवासीहरुलाई अमेरिकाले अस्थायी रुपमा काम गर्ने गरी अनुमति टीपीएस दिने गरेको छ । राष्ट्रपति जर्ज डब्लु वुसको कार्यकालमा सन् १९९० मा इमिग्रेसन याक्टका रुपमा यो कानुन ल्याइएको हो । हाल विश्वका करिब १७ देशका नागरिकलाई अमेरिकाले टीपीएस सुविधा दिएको छ । सर्वोच्चको यो अनुमतिसँगै अब हेटीका टीपीएस वाहकले अगष्ट २५ भित्र अमेरिका छोड्नु पर्ने छ या त अवैध रुपमा लुकीछिपी रहनुपर्ने छ ।यी पाँच लाख बाहेक सर्वोच्चको यो अनुमतिले अरु पाँच लाख मानिसहरु पनि प्रभावित हुने बताइएको छ । पोलिटिकोका अनुसार, युक्रेन, अफगानिस्तान र मध्य अमेरिकाका करिब पाँच लाख टीपीएस वाहकहरु अर्को निसानामा पर्नेछन् ।नेपालीहरुको टीपीएसको म्याद भने स्वतः डिसेम्वरसम्म थप भएको छ । नेपाली टीपीएस वाहकहरु झण्डै आठ हजार रहेको बताइएको छ ।",
      "link": "https://gorkhapatraonline.com/news/157422",
      "image": "https://gorkhapatraonline.com/storage/media/277389/conversions/sdfhbs-original-thumb.jpg"
    },
    {
      "slug": "157405",
      "title": "कर्णाली डेभलपमेन्ट बैंकको २५० करोड रकम हिनामिना, संस्थापक अध्यक्ष पक्राउ",
      "timestamp": 1748736000000,
      "source": "gp",
      "content": "कर्णाली डेभलपमेन्ट बैंकका तत्कालीन सञ्चालक तथा प्रमुख कार्यकारी अधिकृत राजेन्द्र वीर राय पक्राउ पर्नुभएको छ ।",
      "longContent": "काठमाडौँ, जेठ १८ गते । कर्णाली डेभलपमेन्ट बैंकका तत्कालीन सञ्चालक तथा प्रमुख कार्यकारी अधिकृत राजेन्द्र वीर राय पक्राउ पर्नुभएको छ ।नेपाल प्रहरी प्रधान कार्यालयको केन्द्रीय अनुसन्धान ब्यूरोले २५० करोडभन्दा बढी रकम हिनामिना गरी फरार रहेका रायलाई शनिबार रुपन्देही सिद्धार्थनगर नगरपालिका–१ बेलहियाबाट पक्राउ गरेको हो ।केन्द्रीय अनुसन्धान ब्यूरोका प्रहरी उपरीक्षक एवम् प्रवक्ता युवराज खड्काले अनुसार बैंकमा सङ्कलन भएको बचतकर्ताहरुको २५० करोडभन्दा बढी रकम हिनामिना गरी राय फरार थिए । रायलाई ब्यूरोबाट खटिएको अनुसन्धान टोलीले पक्राउ गरी बैंकिङ कसुर तथा सजाय ऐन, २०६४ अन्तर्गतको कसूरमा नेपाल राष्ट्र बैंकको समन्वयमा थप अनुसन्धान कार्य भइरहेको जानकारी प्रहरी उपरीक्षक खड्काले दिनुभयो ।",
      "link": "https://gorkhapatraonline.com/news/157405",
      "image": "https://gorkhapatraonline.com/storage/media/277349/conversions/960-960_960_960_kdbl_(1)-original-thumb.jpg"
    },
    {
      "slug": "157352",
      "title": "भएन जग्गाको वर्गीकरण कित्ताकाट रोकिन सक्ने",
      "timestamp": 1748736000000,
      "source": "gp",
      "content": "भूउपयोगको क्षेत्र परिवर्तन गर्न झन्झटिलो हुने भएपछि अधिकांश स्थानीय तहले जग्गाको वर्गीकरण गरेका छैनन् ।",
      "longContent": "काठमाडौँ, जेठ १८ गते । भूउपयोगको क्षेत्र परिवर्तन गर्न झन्झटिलो हुने भएपछि अधिकांश स्थानीय तहले जग्गाको वर्गीकरण गरेका छैनन् । सरकारले स्थानीय तहलाई दुई वर्षअगाडि नै जग्गाको वर्गीकरण गर्न आग्रह गरे पनि अहिले ७५३ स्थानीय तहमध्ये ५८६ स्थानीय तहले जग्गाको वर्गीकरण गरेका छैनन् । १६७ स्थानीय तहले मात्रै जग्गाको वर्गीकरण गरेका छन् । एक पटक जग्गाको वर्गीकरण गरेपछि पुनः पुरानै अवस्थामा जग्गालाई फर्काउने प्रक्रिया स्थानीय तह, प्रदेश हुँदै सङ्घीय सरकारसम्म पुग्नुपर्ने भएकाले स्थानीय तहले जग्गाको वर्गीकरण गर्न अनिच्छा देखाएका हुन् । भूउपयोग नियमावलीमा कुनै व्यक्तिले आफ्नो उपभोगमा रहेको जग्गा निर्धारित प्रयोजनका लागि भन्दा फरक प्रयोजनका लागि प्रयोग गर्नु परेमा सोको आधार र कारण खुलाई भूउपयोग परिवर्तन गर्न स्थानीय भूउपयोग परिषद्मा निवेदन दिनुपर्ने व्यवस्था छ । त्यसपछि स्थानीय भूउपयोग समितिले भूउपयोग क्षेत्र परिवर्तन गर्न उपयुक्त देखेमा सोको आधार र कारण खुलाई निवेदन प्रदेश भूउपयोग परिषद्मा पठाउनुपर्ने छ । प्रदेश भूउपयोग समितिले भूउपयोग परिवर्तनका लागि उपयुक्त देखिएमा सङ्घीय भूउपयोग परिषद्मा सिफारिस गर्नुपर्ने छ । सङ्घीय भूउपयोग समितिले क्षेत्र परिवर्तन गर्न उपयुक्त देखिएमा परिवर्तन गर्न स्वीकृति दिन सक्ने व्यवस्था भूउपयोग नियमावलीमा उल्लेख गरिएको छ । त्यस्तै सरकारले आगामी आर्थिक वर्ष २०८२/८३ का लागि बिहीबार सार्वजनिक गरिएको बजेटको बुँदा नं. ५८ मा स्थानीय तहमार्फत भूउपयोग क्षेत्र वर्गीकरण गरी भूउपयोग योजना तर्जुमा गरिने उल्लेख गरिएको छ । गाउँपालिका राष्ट्रिय महासङ्घ नेपालका महासचिव एवं स्याङ्जाको कालीगण्डकी गाउँपालिकाका अध्यक्ष खिमबहादुर थापाले एक पटक कृषि क्षेत्रमा जग्गाको वर्गीकरण गरेपछि उक्त जग्गालाई पुनः आवास क्षेत्रमा परिणत गर्ने प्रक्रिया नै झन्झटिलो र असम्भव प्रायः भएकाले स्थानीय तहले जग्गाको वर्गीकरण गर्न आलटाल गरेको बताउनुभयो । उहाँले भन्नुभयो, “पहिला कृषि क्षेत्र भनी वर्गीकरण गरिएको जग्गा पारिवरिक आवश्यकता अनुसार आवासीय पनि बनाउनुपर्ने हुन सक्छ तर उक्त जग्गालाई आवासीय बनाउनु पर्दा नागरिकलाई झन्झट हुने भएकाले अधिकांश स्थानीय तहले जग्गाको वर्गीकरण नगरेका हुन् ।” जग्गाको वर्गीकरण गर्न बाँकी रहेका स्थानीय तहले प्रक्रिया अगाडि बढाए पनि यस्तै विषयमा अलमलमा परेकाले स्थानीय तहले जग्गाको वर्गीकरण नगरेको उहाँले स्पष्ट पार्नुभयो । भूउपयोग नियमावली अनुसार स्थानीय तहले कृषि, वन, औद्योगिक क्षेत्र, सांस्कृतिक तथा पुरातात्त्विक महत्वका क्षेत्र, खोला तथा सिमसार क्षेत्र, खानी तथा खनिज क्षेत्र, आवासीय क्षेत्र, सार्वजनिक उपयोगको क्षेत्र र नेपाल सरकारबाट आवश्यकता अनुसार तोकिएका अन्य क्षेत्र गरी १० वर्गमा जग्गाको वर्गीकरण गर्नुपर्ने व्यवस्था छ । कित्ताकाट रोकिन सक्ने चालु आर्थिक वर्ष २०८१/८२ को असार मसान्तसम्म जग्गाको वर्गीकरण नभए जग्गाको कित्ताकाटलगायत जग्गा प्रशासनसँग सम्बन्धित कार्य रोकिन सक्ने भएको छ । जग्गाको वर्गीकरण नगर्ने स्थानीय तहमा आगामी असारसम्म जग्गाको वर्गीकरण नगरे पुनः जग्गाको कित्ताकाटलगायतका जग्गा प्रशासनसम्बन्धी कार्य नै ठप्प हुने भूमि व्यवस्था तथा अभिलेख विभागले जनाएको छ । विभागका प्रवक्ता वेदप्रसाद अर्यालले धेरै स्थानीय तहको चासो जग्गा वर्गीकरण गर्नतर्फ नभएको भन्दै पुनः सरकारले जग्गाको कित्ताकाट रोकेपछि बल्ल स्थानीय तहको चासो त्यसतर्फ जाने बताउनुभयो । विभागका अनुसार यसअघि २०८१ भदौमा पनि जग्गाको पूर्ण वर्गीकरण नगर्दा ६२० स्थानीय तहमा कित्ताकाटलगायत जग्गा प्रशासनसम्बन्धी काम ठप्प बनेको थियो । सरकारले २०८१ भदौ २७ मा भूउपयोग नियमावली दोस्रो पटक संशोधन गर्दै जग्गा वर्गीकरण गर्न स्थानीय तहलाई २०८२ असारसम्म समयसीमा दिएको थियो ।",
      "link": "https://gorkhapatraonline.com/news/157352",
      "image": "https://gorkhapatraonline.com/storage/media/277266/conversions/Kitta-Kat-original-thumb.jpg"
    },
    {
      "slug": "157351",
      "title": "नेपाली रेल सेवा दुई महिना बन्द",
      "timestamp": 1748736000000,
      "source": "gp",
      "content": "जनकपुर–जयनगर रेलमार्गमा साढे तीन वर्षदेखि सञ्चालन हुँदै आएको नेपालको राष्ट्रिय झन्डाअङ्कित दुई वटा रेलमा यात्रुले आइतबारदेखि करिब दुई महिनासम्म यात्रा गर्न नपाउने भएका छन् ।",
      "longContent": "काठमाडौँ, जेठ १८ गते । जनकपुर–जयनगर रेलमार्गमा साढे तीन वर्षदेखि सञ्चालन हुँदै आएको नेपालको राष्ट्रिय झन्डाअङ्कित दुई वटा रेलमा यात्रुले आइतबारदेखि करिब दुई महिनासम्म यात्रा गर्न नपाउने भएका छन् । यो अवधिमा यात्रुले नेपालको झन्डाअङ्कित रेलको सट्टा पहेँलो रङका भारतीय रेलमा यात्रा गर्न पाउने भएका छन् । नेपाल रेल्ले कम्पनी (जनकपुर) का प्रशासन प्रमुख तुलाबहादुर डाँगीले भन्नुभयो, “नेपालको झन्डाअङ्कित रेल आइतबार बिहानै जनकपुरबाट यात्रु लिएर जयनगर जाने छन् । त्यहाँ यात्रु झारेर मर्मतसम्भारका लागि भारतको लखनउ जाने छन् । त्यहाँ करिब दुई महिनासम्म मर्मतसम्भारपछि सो रेल पुनः जनकपुर आई सञ्चालनमा आउने छन् ।” उहाँका अनुसार सो रेलमार्गमा नेपाली रेलको सट्टा पहेँलो रङको ‘शाकुरबस्ती’ नामको भारतीय रेलले सेवा प्रदान गर्ने छ ।  वैकल्पिक सेवा दिनका लागि आएको भारतीय रेल अहिले नेपालको इनरुवा स्टेसनमा राखिएको छ । भारतले निःशुल्क रूपमा सो रेल पठाएको उहाँले बताउनुभयो ।२०७६ असोजमा जनकपुर आइपुगेका भारतको कोंकण रेलवेबाट नेपालले खरिद गरेको दुई वटा रेल २०७८ चैत २० गते उद्घाटन भई सञ्चालनमा आएको थियो । नेपालले करिब ८४ करोड रुपियाँमा भारतबाट ती दुई वटा रेल खरिद गरेको थियो । भारतीय सहयोगमा मर्मतसम्भारप्रशासन प्रमुख डाँगीले भारत सरकारकै आर्थिक तथा प्राविधिक सहयोगमा रेलको मर्मतसम्भार हुन लागेको जानकारी दिनुभयो । मर्मतका लागि नेपाली रेल लखनउसम्म लैजाँदा र ल्याउँदा लाग्ने खर्च, ट्र्याक खर्च, लैजाँदा ल्याउँदा लाग्ने जनशक्ति खर्च, त्यसमा लाग्ने इन्धन खर्च, मर्मतमा लाग्ने प्राविधिक तथा उपकरणलगायतका सबै खर्च भारतले नै बेहोर्ने प्रशासन प्रमुख डाँगीले जानकारी दिनुभयो । उहाँका अनुसार नेपालको शून्य लागतमा दुई वटै रेलको मर्मतसम्भार हुन लागेको हो ।उहाँले भन्नुभयो, “नेपाल रेलवे कम्पनी सञ्चालक समितिले निःशुल्क मर्मतसम्भार गरिदिनका लागि निर्णय गरेर भौतिक पूर्वाधार तथा यातायात मन्त्रालयबाट परराष्ट्र मन्त्रालयमार्फत नेपालस्थित भारतीय राजदूतावासमा पठाएर निःशुल्क रूपमा मर्मतसम्भार गर्न लागिएको हो ।’’",
      "link": "https://gorkhapatraonline.com/news/157351",
      "image": "https://gorkhapatraonline.com/storage/media/277265/conversions/rail-original-thumb.jpg"
    },
    {
      "slug": "157350",
      "title": "अब देशभर विपत् सूचक र उद्धारक",
      "timestamp": 1748736000000,
      "source": "gp",
      "content": "मनसुनी वर्षासँगै बाढी, पहिरो, डुबान तथा दुर्घटना जस्ता प्राकृतिक प्रकोपका घटनाबाट हुन सक्ने मानवीय तथा भौतिक क्षति न्यूनीकरण गर्न सबै जिल्लामा विपत् सूचक तयार गरिने भएको छ ।",
      "longContent": "गोरखापत्र समाचारदाता काठमाडौँ, जेठ १८ गते । मनसुनी वर्षासँगै बाढी, पहिरो, डुबान तथा दुर्घटना जस्ता प्राकृतिक प्रकोपका घटनाबाट हुन सक्ने मानवीय तथा भौतिक क्षति न्यूनीकरण गर्न सबै जिल्लामा विपत् सूचक तयार गरिने भएको छ । सम्भावित विपत्को पूर्वतयारीका लागि प्रभावकारी सूचना प्रणाली विकास गरी जनधनको क्षति कम गर्न सरकारले ७७ वटै जिल्लामा विशेष सतर्कतासहित एक लाख ७० हजार विपत् सूचक तयार गर्न लागेको हो । यस क्रममा सशस्त्र प्रहरीले पहिलो चरणमा तीन हजार छ सय जनाभन्दा बढीलाई विपत् स्वयंसेवक तालिमसमेत प्रदान गरिसकेको छ । सशस्त्र प्रहरी बलका सहप्रवक्ता शैलेन्द्र थापाले सम्भावित विपत्को जोखिमलाई कम गर्न स्थानीय समुदायको सहभागितामा विपत् सूचकको व्यवस्था गर्न लागिएको हो । थापाका अनुसार समुदायस्तरमा विपत्सम्बन्धी सूचना प्राप्तिमा सहकार्य, परिचालनमा सहजीकरण र उद्धारमा समन्वयात्मक रूपमा कार्य गर्ने उद्देश्यले विपत् सूचकको व्यवस्था गर्न लागिएको हो । यसका लागि सशस्त्रले आफ्ना सबै बाहिनी मुख्यालयमा यही जेठ मसान्तसम्म आफ्नो जिम्मेवारी क्षेत्रमा पर्ने सबै स्थानीय तहका वडामा २५ जनाका दरले विपत् सूचक समूह निर्माण गर्ने छ । थापा भन्नुहुन्छ, “देशभरका छ हजार ७४५ वडामा २५ जनाका दरले एक लाख ६८ हजार ५७५ जना विपत् सूचकमार्फत सम्भावित प्राकृतिक तथा दैवी प्रकोपका घटनाबाट हुन सक्ने मानवीय तथा भौतिक क्षति कम गर्न सहज हुने छ ।” उहाँले घटनाको समयमै सूचना प्राप्त गरी खोज, उद्धार र पुनस्र्थापनामा सहयोग पुग्ने उद्देश्यले विपत् सूचक तयार गर्न लागिएको पनि जानकारी दिनुभयो ।विपत्सम्बन्धी तत्काल सूचना प्राप्त भएपछि सोही अनुसार आफ्ना सुरक्षाकर्मी परिचालन र उद्धारमा सहज हुने विश्वास लिएको सशस्त्र मुख्यालयले जनाएको छ । यसै गरी विपत् सूचक समूह तयार भएपछि उनीहरूलाई विपत् सचेतनामूलक प्रशिक्षण प्रदान गर्ने तथा विपत् ‘सिमुलेसन अभ्यास’ मा सहभागी गराउने तयारी रहेको पनि सशस्त्रले जनाएको छ ।विपत्को जोखिम न्यूनीकरणका लागि सशस्त्रले समुदायस्तरमा विपत् उद्धारक तयार गर्न थालेको छ । जस अनुसार यसै वर्ष सात वटै प्रदेशमा करिब एक हजार समुदाय विपत् उद्धारक तयार गर्ने योजना छ । यसको तयारी स्वरूप सशस्त्रले मातहत कार्यालयमा विपत् उद्धारक स्वयंसेवक तालिमसमेत सुरु गरेको थापाले जानकारी दिनुभयो । समुदाय विपत् स्वयंसेवक उत्पादनका लागि सशस्त्र प्रहरी बलको विपत् व्यवस्थापन तालिम प्राप्त दक्ष सुरक्षाकर्मीले १८ दिनको तालिम प्रदान गर्ने छन् ।सशस्त्र प्रहरी बलका प्रदेश मुख्यालय तथा राष्ट्रिय सशस्त्र प्रहरी बल प्रशिक्षण प्रतिष्ठानले यसै आर्थिक वर्षमा सम्पन्न हुने गरी तत्काल १८ वटा तालिम सञ्चालन सुरु गर्ने र बाँकी १४७ वटा तालिम आर्थिक वर्ष २०८२/८३ मा सञ्चालन गर्ने गरी तयारी भइरहेको छ ।हाल सशस्त्रको २३ नम्बर मनकामना गण तनहुँबाट समुदाय विपत् स्वयंसेवक तालिम सुरु भई ५८ जना प्रशिक्षार्थी सहभागी रहेको पनि थापाले जानकारी दिनुभयो । स्थानीय निकाय र स्थानीय प्रशासनको समन्वयमा अतिरिक्त जनशक्ति तयार गर्ने र उनीहरूलाई आवश्यक विपत् उद्धारका सामग्री उपलब्ध गराउने तयारी छ ।",
      "link": "https://gorkhapatraonline.com/news/157350",
      "image": "https://gorkhapatraonline.com/storage/media/277264/conversions/flood_rescue-original-thumb.jpg"
    },
    {
      "slug": "157349",
      "title": "अबको मुद्दा सुदृढ गणतन्त्र",
      "timestamp": 1748736000000,
      "source": "gp",
      "content": "विसं २०५९ असोज १८ गते शाह वंशका अन्तिम शासक तत्कालीन राजाबाट ‘शाही घोषणा’ मार्फत जननिर्वाचित प्रधानमन्त्रीलाई अपदस्थ गरेपछि मुलुकमा सर्वत्र शाही कदमको विरोध सुरु भयो ।",
      "longContent": "ललितपुर, जेठ १८ गते । विसं २०५९ असोज १८ गते शाह वंशका अन्तिम शासक तत्कालीन राजाबाट ‘शाही घोषणा’ मार्फत जननिर्वाचित प्रधानमन्त्रीलाई अपदस्थ गरेपछि मुलुकमा सर्वत्र शाही कदमको विरोध सुरु भयो । बिस्तारै विद्यार्थी र राजनीतिक दलको अगुवाइमा आन्दोलन बढ्दै गयो । नागरिक समाजका तर्फबाट सशक्त रूपमा सत्याग्रह अघि बढ्यो तर तत्कालीन राजाको उपद्रव रोकिएन । त्यसपछि सशक्त रूपमा सुरु भयो २०६२/६३ को जनआन्दोलन र आन्दोलनको प्रस्थानविन्दु थियो निरङ्कुश राजतन्त्रको अन्त्य र गणतन्त्रको बहाली । २०६१ माघ १९ गते आफ्नै अध्यक्षतामा मन्त्रीपरिषद् घोषणा गरेर आन्दोलनलाई अझै चर्काउने बाटोतर्फ अग्रसर तत्कालीन राजाप्रति जनआक्रोश बढ्दै गयो । अन्ततः जनआन्दोलनबाट शाहवंशीय शासन सदाका लागि बिदा भयो । आन्दोलन सफल भएको दुई दशकपछि त्यसको अगुवाइ गरेको युवापुस्ताका नेतालाई शनिबार नागरिक समाजले खबरदारी गर्न आमन्त्रण गरेर जनसङ्घर्ष, त्याग र बलिदानीको स्मरण गराएको छ । संवादको निष्कर्ष छ– दल, नेतृत्व र गणतन्त्रको सुदृढीकरण आवश्यक छ । पछिल्ला दिनमा देखिएका प्रदर्शनले कुनै किसिमको राजतन्त्र फर्काउन सम्भव छैन । किनभने पूर्वराजाका समर्थक भनिएकासँग कुनै किसिमको राजनीतिक मुद्दा छैन । जनआन्दोलनका ‘युवा कमान्डर’ ले राजसंस्था वा कुनै स्वरूपका राजाको परिकल्पना नेपालको संविधान र नेपाली जनताले अब कदापि नगर्ने प्रस्ट पारेका छन् ।सुदृढीकरणको सुझावआन्दोलनको मोर्चामा अगुवाइ गरेका युवा नेताका साथमा एउटै मञ्चमा प्रतिबद्धताका लागि उभिनुभएका अग्रज राजनीतिज्ञ नीलाम्बर आचार्यसमेतले गणतन्त्र बिथोल्ने चेष्टा भइरहेको बताउँदै खबरदारी र सुदृढीकरण गर्न सुझाव दिनुभयो । उहाँले गणतन्त्रको घोषणापछि कुशासन र कुकाण्ड उजागर भएको र त्यसमा संलग्न कारबाहीको भागीदार भएको बताउँदै राजतन्त्रमा यस्ता विषय लुकाइने गरेको स्मरण गर्नुभयो । उहाँले भन्नुभयो, “पूर्वराजा समर्थक जो भनिएका छन्, २०८४ मा पार्टीमा गणतान्त्रिक शक्तिको आन्तरिक रूपान्तरणपछि आफ्नो अस्तित्व देखिँदैन भन्ने डरमा छन् । त्यसैले बिथोल्ने कोसिसमा छन् । त्यसैले सचेत भएर अघि बढ्नु पर्छ ।”कांग्रेस महामन्त्री गगनकुमार थापाले गणतान्त्रिक संस्कृतिको अभ्यास व्यावहारिक रूपमा हुन बाँकी रहेको बताउनुभयो । उहाँले भन्नुभयो, “राजाको शासनमा गलत गर्नेका विरुद्ध बोल्न, लेख्न पाइन्नथ्यो । अहिलेको शासनमा गलत ग¥यौ भनेर खबरदारी गर्न पाइएको छ । यही हो गणतान्त्रिक संस्कृतिको अभ्यास ।”उहाँले पुरानो पुस्ताको नेतृत्वलाई सम्मानका साथ परिवर्तन गरेर पार्टीमा आन्तरिक सुधार गर्नु अनिवार्य सर्त रहेको प्रस्ट पार्नुभयो । गणतन्त्रमा राजनीतिक दलभित्र शुद्धता हुनुपर्ने बताउँदै आन्दोलनमा सँगै रहेका कांग्रेस, कम्युनिस्ट नेताबिच दृष्टिकोण फरक हुनुपर्ने र युवाले त्यो बोध गर्न पाउनुपर्ने उल्लेख गर्नुभयो । “अहिले पूर्वराजा समर्थकको प्रदर्शन भइरहेको छ । उनीहरूसँग योजना के छ, रोजगारीको समस्या कसरी समाधान गर्ने भन्नु पर्छ । पूर्वराजा मैदानमा आउनु पर्छ । अनि भन्नु पर्छ । कहिलेकाहीँ वक्तव्य निकालेर केही हुँदैन ।” एमाले सचिव योगेश भट्टराईले नेपालको संविधान नै गणतन्त्रको साझा वैचारिक दस्ताबेज भएको बताउनुभयो । उहाँले २०४७ को संविधानले सम्झौतामा राजालाई ठाउँ दिइए पनि नमानेपछि तोडिएको बताउनुभयो । उहाँले मध्यम वर्गको असन्तुष्टिलाई सम्बोधन गर्नुपर्ने बताउनुभयो ।एकीकृत समाजवादीका महासचिव घनश्याम भुसालले गणतन्त्रको सुदृढीकरण र शुद्धीकरण आवश्यक रहेको बताउनुभयो । उहाँले भन्नुभयो, “कहाँ गल्ती भयो हेर्नु पर्छ । जनतालाई अनुहार र भूमिकाको बदलाव चाहिएको हो । कुशासन र भ्रष्टाचारले अस्थिरता भएको हो । अब अन्त्य यस्ता गलत प्रवृत्तिको अन्त्य गर्नु पर्छ ।”एकीकृत समाजवादीकी नेत्री रामकुमारी झाक्रीले वैचारिक प्रस्टताबिना कुनै आन्दोलन सफल नहुने बताउनुभयो । उहाँले भिड देखाएर पूर्वराजाले दलहरूलाई तर्साउन नखोजे हुन्छ भन्नुभयो । एमाले नेता ठाकुर गैरेले समाज रूपान्तरणका लागि लडेका पुस्ताले जनताले यो मेरो व्यवस्था हो भन्ने अवस्थामा पु¥याउन संविधान संशोधन र सुधार, शासकीय प्रणाली, निर्वाचन प्रणालीलगायतमा नीतिगत सुधार गर्नुपर्ने बताउनुभयो । माओवादी केन्द्रका नेता राम कार्कीले गणतन्त्रको संस्कृति निर्माण गर्न अनवरत काम गर्नुपर्ने र त्यसका लागि धेरै काम बाँकी रहेको प्रस्ट पार्नुभयो । उहाँले भन्नुभयो, “देशलाई आवश्यकता अनुसारको गणतान्त्रिक संस्कृति निर्माण गर्नु पर्छ । राजतन्त्रको आवाज उठेको होइन, दलप्रतिको वितृष्णा सडकका देखिएको हो । अब आमूल सुधारमार्फत गणतन्त्रलाई जनतासँग जोड्नु पर्छ ।”आदिवासी जनजाति आन्दोलनका नेता पासाङ शेर्पा, पूर्वमन्त्री अनिल झा, वरिष्ठ पत्रकार शिव गाउँलेलगायतले लोकतन्त्रको संस्कृति निर्माण गर्न र राजनीतिक रूपान्तरणका पक्षमा काम गर्नुपर्नेमा जोड दिनुभयो ।",
      "link": "https://gorkhapatraonline.com/news/157349",
      "image": "https://gorkhapatraonline.com/storage/media/277263/conversions/445-original-thumb.jpg"
    },
    {
      "slug": "157347",
      "title": "बसन्ते मकै खेतीतर्फ आकर्षित किसान",
      "timestamp": 1748649600000,
      "source": "gp",
      "content": "बर्खे, हिउँदे मकैको खेती गर्दैआएका कैलालीका किसान बसन्ते मकै खेतीतर्फ आकर्षित भएका छन् । कैलालीको गौरीगंगा नगरपालिकाका किसानहरू परम्परागत खेतीको सीमा पार गर्दै व्यावसायिक कृषितर्फ उन्मुख भइरहेका छन् ।",
      "longContent": "निराजन परियारचौमाला (कैलाली), जेठ १७ गते । बर्खे, हिउँदे मकैको खेती गर्दैआएका कैलालीका किसान बसन्ते मकै खेतीतर्फ आकर्षित भएका छन् । कैलालीको गौरीगंगा नगरपालिकाका किसानहरू परम्परागत खेतीको सीमा पार गर्दै व्यावसायिक कृषितर्फ उन्मुख भइरहेका छन् । गौरीगंगा नगरपालिका –१ का किसान प्रेमबहादुर थारूले पहिले परम्परागत रूपमा मकै खेती गर्दैआएका उहाँले व्यावसायिक रूपमा बसन्ते मकै खेतीमा लागेको बताउनुभयो । विगत दुई वर्षदेखि उहाँले १९ कठ्ठा जमिनमा बसन्ते मकै खेती गर्दै आउनुभएको छ । उहाँले बसन्ते, बर्खे र हिउँदे समयमा समेत मकै लगाउने गरेको जानकारी दिनुभयो । पर्याप्त सिँचाइ नभएका कारण हिउँदे खेती नगर्ने कैलालीका कृषक केही वर्ष यता बढ्दो विद्युतीकरणसँगै हिउँदे र बसन्ते मकै खेतीतर्फ आकर्षित हुन थालेका हुन् । पहिला दुई सिजन मात्र खेती हुने गरेको कैलालीमा अहिले हिउँदको समयमा मात्र दुई सिजन मकै खेती हुने गरेको छ । खेत खेतमा सिँचाइ सुविधा भएपछि कृषकले मङ्सिर र माघमा दुई पटक मकै खेती गर्ने गरेका छन् । वर्षाको समयमा लगाइने मकैभन्दा हिउँदको समयमा लगाइने मकैको उत्पादन बढी हुने भएपछि कृषकले हिउँदे मकै लगाउन थालेका हुन् । गाउँ गाउँमा बिजुली बत्तीको विकाससँगै यतिबेला कैलालीमा खेतबारीमा हरियो मकै देख्न सकिन्छ । पहिले धान खेतीमा निर्भर हुने गरेका कृषक खेतबारीमा बिजुली पुगेसँगै मकै उत्पादनमा लागेको गौरीगंगा नगरपालिकाका स्थानीय पूर्णबहादुर बुढा मगरले बताउनुभयो । उहाँले पर्याप्त पानी भएमा खेतबारीमा मकै उत्पादन राम्रो हुने र एउटै बोटमा पनि तीन–चार वटासम्म घोगा लाग्ने र उत्पादन भएको मकै सजिलै बिक्री पनि हुने भएकाले आफूहरूले हिउँदे मकै खेती गर्न थालेको बताउनुभयो ।उहाँले गत बर्ष बसन्ते मकैबाट ऋण तिरेर तीन लाख रुपियाँ बराबरको कारोबार गरेको बताउनुभयो । उहाँका अनुसार एक बोटमा २ देखि ७ वटा घोगा फलेको छ, यो वर्ष अघिल्ला वर्षभन्दा राम्रो कमाइ हुने बताउनुभयो । उहाँले कृषि ज्ञान केन्द्रबाट प्राप्त बीउ अनुदान र नियमित प्राविधिक सहयोगले समय–समयमा कृषि ज्ञान केन्द्रका प्राविधिकहरू आएर सल्लाह सुझावले थप हौसला मिलेको बताउनुभयो । त्यसैगरी कृषि ज्ञान केन्द्र कैलालीका निमित्त कार्यालय प्रमुख टेकबहादुर बिष्टका अनुसार हाल जिल्लामा ९ सय हेक्टर क्षेत्रमा बसन्ते मकै लगाइएको छ । प्रतिहेक्टर ३ सय ५० मेट्रिक टन उत्पादन भइरहेको छ । यो वर्ष उत्पादन राम्रो भएकाले आगामी वर्षहरूमा यो अझै बढ्ने उहाँको भनाइ छ । उहाँका अनुसार आर्थिक वर्ष २०८२–८३ मा १० जना किसानलाई बृहत, बसन्ते मकै कार्यक्रम अन्तर्गत समावेश गरिनेछ । तीन वर्षको लक्ष्यअनुसार ३ हजार हेक्टर क्षेत्रफलमा बसन्ते मकै खेती विस्तार गर्ने योजना रहेको जानकारी दिनुभयो ।",
      "link": "https://gorkhapatraonline.com/news/157347",
      "image": "https://gorkhapatraonline.com/storage/media/277260/conversions/makai-original-thumb.jpg"
    },
    {
      "slug": "157346",
      "title": "भिरबाट खसेर बृद्धाको मृत्यु",
      "timestamp": 1748649600000,
      "source": "gp",
      "content": "भिरबाट लडेर बैतडीमा एक वृद्धाको मृत्यु भएको छ । घर नजिकैको जंगलमा घाँस काट्नेक्रममा दशरथचन्द नगरपालिका –६ टाककी ७० बर्षीया धनपती नाथको भिरबाट लडेर मृत्यु भएको जिल्ला प्रहरी कार्यालय बैतडीका प्रवक्ता प्रहरी निरीक्षक बल्देव बडूले बताउनुभयो ।",
      "longContent": "केशवराज भट्टबाशुलिङ्ग (बैतडी), जेठ १७ गते । भिरबाट लडेर बैतडीमा एक वृद्धाको मृत्यु भएको छ । घर नजिकैको जंगलमा घाँस काट्नेक्रममा दशरथचन्द नगरपालिका –६ टाककी ७० बर्षीया धनपती नाथको भिरबाट लडेर मृत्यु भएको जिल्ला प्रहरी कार्यालय बैतडीका प्रवक्ता प्रहरी निरीक्षक बल्देव बडूले बताउनुभयो ।शनिबार दिउँसो १२ बजे भिरबाट लडेर २ सय मिटर तल खसेर गम्भीर घाइते हुनभएकी नाथको जिल्ला अस्पताल बैतडीमा उपचारका क्रममा दिउँसो ३ बजेर १० मिनेटमा मृत्यु भएको प्रहरी बडूले बताउनुभयो । मृतक नाथको शव पोष्टमार्टमका लागि जिल्ला अस्पतालमा राखिएको छ ।",
      "link": "https://gorkhapatraonline.com/news/157346",
      "image": "https://gorkhapatraonline.com/storage/media/277257/conversions/Child-Death-original-thumb.jpg"
    },
    {
      "slug": "157334",
      "title": "भाटा प्रहारले एकको मृत्यु",
      "timestamp": 1748649600000,
      "source": "gp",
      "content": "सोलुखुम्बुको महाकुलुङ गाउँपालिका–२ चङ्खिदोमा बाँसको भाटा प्रहारबाट एक जनाको ज्यान गएको छ । ४० वर्षीय प्रेमकुमार कुलुङको हत्या अभियोगमा प्रहरीले सोही स्थानका २६ वर्षीय रघु कुलुङलाई पक्राउ गरिएको जिल्ला प्रहरी कार्यालय सोलुखुम्बुका सूचना अधिकारी प्रहरी निरीक्षक विकास राईले जानकारी दिनुभयो ।",
      "longContent": "सन्तोष राउतसोलुखुम्बु, जेठ १७ गते । सोलुखुम्बुको महाकुलुङ गाउँपालिका–२ चङ्खिदोमा बाँसको भाटा प्रहारबाट एक जनाको ज्यान गएको छ । ४० वर्षीय प्रेमकुमार कुलुङको हत्या अभियोगमा प्रहरीले सोही स्थानका २६ वर्षीय रघु कुलुङलाई पक्राउ गरिएको जिल्ला प्रहरी कार्यालय सोलुखुम्बुका सूचना अधिकारी प्रहरी निरीक्षक विकास राईले जानकारी दिनुभयो ।उहाँका अनुसार बिहीबार राति आफ्नै घरमा रघुले प्रेमकुमारमाथि बाँसको भाटा र लाठी प्रहार गर्दा गम्भीर घाइते भएका प्रेमकुमारलाई उपचारका लागि महाकुलुङ आधारभूत अस्पताल, बुङ लगिएकोमा उपचारका क्रममा उहाँको ज्यान गएको प्रहरीले जनाएको छ ।मृत्युको खबर प्राप्त भएपछि प्रहरीचौकी बुङबाट खटिएको टोलीले रघुलाई पक्राउ गरेको हो । घटनाको कारणबारे थप अनुसन्धान भइरहेको जिल्ला प्रहरी कार्यालय सोलुखुम्बुले जनाएको छ ।",
      "link": "https://gorkhapatraonline.com/news/157334",
      "image": "https://gorkhapatraonline.com/storage/media/277229/conversions/death-2-original-thumb.jpg"
    },
    {
      "slug": "157331",
      "title": "लोकतान्त्रिक गणतन्त्र सुदृढ गर्नु सबै पेसाकर्मीको उत्तरदायित्व : प्रधानमन्त्री",
      "timestamp": 1748649600000,
      "source": "gp",
      "content": "प्रधानमन्त्री एवम् नेकपा (एमाले) का अध्यक्ष केपी शर्मा ओलीले निरङ्कुश राजतन्त्रमा विकास र सुशासन हुन नसकेकाले जनताले लडेर ल्याएको लोकतान्त्रिक गणतन्त्र सुदृढ गर्नु सबै पेसाकर्मीको पनि उत्तरदायित्व भएको बताउनुभएको छ ।",
      "longContent": "काठमाडौँ, जेठ १७ गते । प्रधानमन्त्री एवम् नेकपा (एमाले) का अध्यक्ष केपी शर्मा ओलीले निरङ्कुश राजतन्त्रमा विकास र सुशासन हुन नसकेकाले जनताले लडेर ल्याएको लोकतान्त्रिक गणतन्त्र सुदृढ गर्नु सबै पेसाकर्मीको पनि उत्तरदायित्व भएको बताउनुभएको छ । राष्ट्रिय स्वास्थ्यकर्मी महासङ्घ नेपालको पाँचौँ राष्ट्रिय महाधिवेशनको शनिबार उद्घाटन गर्नुहुँदै उहाँले सबैले सँगै लडेर ल्याएको लोकतन्त्र र प्राप्त उपलब्धिलाई रक्षा गर्दै कसरी सुदृढ बनाउने भन्नेमा लाग्न आग्रह गर्नुभएको हो ।“निरङ्कुश हुकुमी शासनकालमा यस्ता सङ्घ–सङ्गठन खुल्ने स्थिति थिएनन् । अहिले तपाईँहरू पेसागत र व्यवसायिक जिम्मेवारीका साथ राष्ट्रिय उत्तरदायित्व बोकेर अगाडि बढ्नुभएको छ ।”, प्रधानमन्त्री ओलीले भन्नुभयो, “यही जेठ १५ गते हामीले गणतन्त्र दिवसको उत्सव मनायौँ । राजतन्त्र पक्षधरहरूले विरोध प्रदर्शन गरे । उनीहरूलाई जनमत सङ्ग्रह भएको लाग्यो रे । तर पहिलो दिन दान (पैसा) दिएर केही मान्छे ल्याइए । दोस्रो र तेस्रो दिन मान्छेहरू घट्दै गए । मेरो नातिले जिस्किएर म डाइनोसर भएँ भन्दै हा...गरेर डर लागेन ? भनेर खेलेको याद आयो । राष्ट्रिय प्रजातन्त्र पार्टीले मलाई राजतन्त्र फर्काउँछु भनेर डर देखाउन खोजेको हो भने म डराएँ, अब भयो, पुग्यो, चुप लागेर घरघरमा बसे हुन्छ । अब राजतन्त्र फर्काउने होइन, देशलाई सुशासन र विकासको बाटोमा अगाडि बढाउने हो । अगाडि हिँड्न खोजेको घोडालाई पछाडि फर्काउन नखोज । घोडाले लात्ताले हान्न सक्छ, होस् गर ।”प्रधानमन्त्रीलाई लखेट्छौँ भनेको शान्तिपूर्ण त होला ? भन्ने प्रश्न गर्दै प्रधानमन्त्री ओलीले अढाइ सय वर्ष राजतन्त्र हुँदा देशको अवस्था कहाँ थियो ? अहिले हामी कहाँ पुगेका छौँ भन्ने बुझ्न आग्रह गर्नुभयो ।“दरबार हत्याकाण्डपछि कुशको बाहुनजस्तो नक्कली राजतन्त्र आयो । त्यसले झन् निरकुङ्शता लाद्यो । जनताको अधिकार खोज्यो । विकास गरेन । देश लुटेर, संविधानभन्दा माथि बसेर पैत्रिक सम्पत्ति थुपार्यो । अनि अहिले फेरि त्यही राजतन्त्र ल्याउनुपर्छ भन्दा लाज मान्नुपर्ने हो ।”, प्रधानमन्त्री ओलीको भनाइ थियो, “यस्ताहरूले आफूलाई सूर्यका सन्तान भनेर जनतालाई कस्तो बेवकुफ बनाउन खोजिँदै छ । यस्ता कुराहरूसँग हामी सचेत हुनुपर्छ । यो जनताको सामाजिक उत्तरदायित्व हो । आफूले लडेर ल्याएको व्यवस्थाको रक्षा गर्न उभिनुपर्छ । प्रणालीमा केही कुरा फेर्न परे हामी यसलाई अझ सुन्दर लोकतन्त्र बनाउने गरी  फेर्छौँ तर प्रतिगमन अब सम्भव छैन ।”बिरामी भएमा उपचार गर्ने त छँदै छ, त्योभन्दा पहिला बिरामी हुन नदिन लाग्नुपर्नेमा जोड दिँदै प्रधानमन्त्री ओलीले सस्तो र सजिलोसँग कसरी राम्रो उपचार दिन सकिन्छ भन्ने भावना बोक्न आग्रह गर्नुभयो ।चिकित्सा विज्ञान यो तहमा नपुगेको भए र अस्पताल नभएको भए आफ्नो बिसौँ वार्षिक पुण्यतिथि सकिइसकेको हुन्थ्यो भन्दै प्रधानमन्त्री ओलीले चिकित्सा क्षेत्रको महत्त्व मान्छेको आयुसँग रहेकाले स्वास्थ्यकर्मीलाई सचेत नागरिक भएकाले राष्ट्रिय दायित्वमा पनि लाग्न जोड दिनुभयो ।“भगवानमा विश्वास गर्नेहरूको म चित्त दुखाउन चाहान्न तर मैले डाक्टर र नर्सहरूले कठिन स्थितिमा पनि बिरामी जादुमयी रूपमा मान्छेलाई बचाएको देखेको छु । त्यस कारण म त भन्छु, डक्टरर्स आर द ग्रेटर द्यान द गर्डस् ।”, प्रधानमन्त्री ओलीले भन्नुभयो, “आज स्वास्थ्य क्षेत्रले असाधारण विकास गरेको छ । हामीले प्रतिरोधभन्दा अगाडि निरोधात्मक सचेतनामा लाग्नुर्छ । यस महासङ्घले भूमिका खेल्न सकोस् ।”",
      "link": "https://gorkhapatraonline.com/news/157331",
      "image": "https://gorkhapatraonline.com/storage/media/277233/conversions/ea4f4e50-c97e-44ea-91b7-d432ae2dc82b-original-thumb.jpg"
    },
    {
      "slug": "157323",
      "title": "भिरबाट खसेर गोठालोको मृत्यु",
      "timestamp": 1748649600000,
      "source": "gp",
      "content": "भिरबाट लडेर भेडी गोठालाको मृत्यु भएको छ । मृत्यु हुनेमा उत्तरी गोरखाको चुमनुब्री गाउँपालिका–३ पाङसिङका ६७ वर्षीया लारा गुरुङ भएको जिल्ला प्रहरी कार्यालय गोरखाले जनाएको छ ।",
      "longContent": "गुणबहादुर रोका सुलीकोट, जेठ १७ गते । भिरबाट लडेर भेडी गोठालाको मृत्यु भएको छ । मृत्यु हुनेमा उत्तरी गोरखाको चुमनुब्री गाउँपालिका–३ पाङसिङका ६७ वर्षीया लारा गुरुङ भएको जिल्ला प्रहरी कार्यालय गोरखाले जनाएको छ । पाङसिङभन्दा धेरैमाथि रहेको लेकको इसराङ भिरमा भेडा चराउन जाँदा भेडा भिरबाट खस्दा समाउन खोज्दा लडेर उहाँको ज्यान गएको हो । शनिबार दिउँसो १ बजे घट्नास्थलमै उहाँको मृत्यु भएको स्थानीय तथा चुमनुब्री गाउँपालिकाका पूर्व उपप्रमुख कुमारी गुरुङले जानकारी दिनुभयो । डरलाग्दो भिरबाट खसेर मृत्यु भएका गुरुङलाई सँगैगएका गोठालाले खबर गरेपछि स्थानीय र प्रहरीको सहयोगमा मृतक गुरुङको शव परिवारलाई जिम्मा लगाइएको प्रहरीले जनाएको छ ।  उक्त घट्नाको बारेमा थप अनुसन्धान भइरहेको जिल्ला प्रहरी कार्यालय गोरखाले जनाएको छ ।",
      "link": "https://gorkhapatraonline.com/news/157323",
      "image": "https://gorkhapatraonline.com/storage/media/277201/conversions/death-1-original-thumb.jpg"
    },
    {
      "slug": "157320",
      "title": "अग्रजसँग ‘उबेलाको पत्रकारिता’ संवाद",
      "timestamp": 1748649600000,
      "source": "gp",
      "content": "जिल्लामा पत्रपत्रिका थिएनन् । राजधानीबाट आउने पत्रपत्रिका पनि साता–दस दिनपछि मात्र आइपुग्थे । त्यतिबेला नागरिकमा सूचनाको पहुँच थिएन । जसका कारण नागरिकले पाउनै पर्ने सेवा पनि पाएका थिएनन् ।",
      "longContent": "रामकृष्ण बोहराबागलुङ, जेठ १७ गते । जिल्लामा पत्रपत्रिका थिएनन् । राजधानीबाट आउने पत्रपत्रिका पनि साता–दस दिनपछि मात्र आइपुग्थे । त्यतिबेला नागरिकमा सूचनाको पहुँच थिएन । जसका कारण नागरिकले पाउनै पर्ने सेवा पनि पाएका थिएनन् । २०४६ को प्रजातन्त्र प्राप्ती भन्दाअघि निजी क्षेत्रको समाचारपत्र थिएनन् । छिटफुट निस्कने साप्ताहिक पत्रिकाले पञ्चायत विरोधी मिसन पत्रकारिता गर्थे । सरकारी सञ्चार माध्यमले भने सरकारले गरेका कामको समाचार बढी लेख्नुपर्थ्याे । नेपाल प्रेस युनियनको स्थापना दिवशको अवसरमा बागलुङ शाखाले आयोजना गरेको ‘उबेलाको पत्रकारिता’ अग्रजसँग सम्बाद शृङ्खलामा बोल्दै अग्रज पत्रकार विश्वनाथ रेग्मीले सरकारले गरेका कामको मात्र समाचार लेख्ने दिनबाट अहिले स्वतन्त्र र निर्भिक भएर लेख्ने दिन आएको बताउनुभयो ।उहाँले राज्यको ध्यानाकर्षण गर्नेगरी समाचार लेख्न आग्रह गर्नुभयो । साथै, यातायातको सहजताले समयमा सबै स्थानमा घुमेर समाचार लेख्न सकिने अवस्था बनेकोमा रेग्मीले खुसी व्यक्त गर्नुभयो । रेग्मी २०४० सालमा राससमा नियुक्ति हुनुभएको थियो । उहाँले अञ्चलाधीशले गरेका काम, सिडिओ र अन्य सरकारी कार्यालयको समाचार लेख्नुहुन्थ्यो । कतै पुल उद्घाटन भयो भने ‘हालै सम्पन्न भयो’ भन्ने उल्लेख गर्नुपर्थ्याे भन्नुहुन्छ रेग्मी । ‘‘समाचार लेखेर रजिष्ट्रर गरी पठाएपछि राससमा पुगेर छापिन साताबढी लाग्थ्यो । त्यसैले हालै भनेर नलेखे त्यो पुरानो समाचारजस्तो मानिन्थ्यो’’ रेग्मीले भन्नुभयो । २०४६ सालको परिवर्तनपछि पुरुषोत्तम दाहालले सञ्चालन गर्ने घटना र विचार कार्यक्रममा पनि रेग्मीले समाचार पठाउनुभयो । त्यतिबेला भने जनताको पक्षका विषय लेख्न सकिन्थ्यो । त्यसपछि मानवअधिकार हनन् भएको जिकिर गरेको, भिडन्त भएको घटना, घाइते भएको दाबी, प्रहरीले लाठीचार्ज गरेको आरोपजस्ता शीर्षकका समाचार आउन थालेको रेग्मीले विगतको पत्रकारिता स्मरण गर्नुभयो ।  समाचार तथ्यमै आधारित भएपनि सरकारले गरेका काम बढी लेख्नुपर्ने र सोही अनुसार प्रकाशित हुने गरेको रेग्मीको भनाइ छ । ‘‘प्रशासनका मानिस अहिले पनि आफ्नो पक्षमा समाचार लेखिदेओस् भन्छन्’’ उहाँले भन्नुभयो, ‘‘सरकारी समाचार लेख्दा नागरिकको सूचनाको अधिकार पनि ख्याल गरौं ।’’ लोकतन्त्रले सबैको सूचना पाउने अधिकार रहेको भन्दै निश्पक्ष समाचार लेख्न रेग्मीको आग्रह छ ।प्रेस युनियन बागलुङका संस्थापक जगन्नाथ आचार्यले नागरिकलाई सचेत बनाउने काममा पत्रकारिताको भूमिका महत्त्वपूर्ण भएको बताउनुभयो । ‘‘लोकतन्त्र र गणतन्त्रको विकल्प अरू व्यवस्था होइन, त्यो कुरा पत्रकारिताले मात्र जनतालाई सिकाउन सक्छ’’ उहाँले भन्नुभयो, ‘‘समाज विकासका लागि पनि पत्रकारिताले खबरदारी गर्नैपर्छ ।’’ राज्य जहिले पनि शोषक र निरंकुश बन्ने भएकोले जनताको पक्षका कुरा बाहिर ल्याउने काममा पत्रकार लाग्नुपर्ने बताउनुभयो । संवादमा अग्रज साहित्यकार तथा ‘धौलागिरिको ६ दशकीय पत्रकारिता’ विषयक पुस्तकका सङ्कलनकर्ता प्रेम छोटाले इतिहासको संरक्षण गर्न पनि पत्रकारिता लाग्नुपर्ने बताउनुभयो । ‘‘सत्य तथ्य समाचार लेखेर राखियो भने इतिहास समेत जोगाउन सकिन्छ’’ छोटाले भन्नुभयो, ‘मैले त केही समय हस्तलिखित पत्रिका निकाले पनि निरन्तर पत्रकारिता गरिन, बरु पत्रकारले गरेका कामलाई सङ्कलन गरेको हुँ ।’’ २००८ सालको ‘‘सहि बाटो’’ नामक हस्तलिखित पत्रिकादेखि अहिलेको आधुनिक पत्रकारितासम्मका विषय छोटाले पुस्तकका आधारमा प्रकाशित गरेका छन् ।",
      "link": "https://gorkhapatraonline.com/news/157320",
      "image": "https://gorkhapatraonline.com/storage/media/277204/conversions/Sambad-Photo-original-thumb.jpg"
    },
    {
      "slug": "157209",
      "title": "पाटु क्षेत्रको भू-गर्भमा पाषाण युग : सात प्रकारका ढुङ्गे हतियार संकलन",
      "timestamp": 1748649600000,
      "source": "gp",
      "content": "मानव सभ्यताको हजारौं वर्ष पुराना एकपछि अर्को अनौठा र अद्भुद ढुङ्गे हथियार फेला पर्न थालेपछि बर्दिबास ३ पाटु आसपासका पुरातात्त्विक क्षेत्र चर्चा र चासोको विषय बनेको छ।",
      "longContent": "रवीन्द्र उप्रेतीबर्दिबास, जेठ १७ गते। मानव सभ्यताको हजारौं वर्ष पुराना एकपछि अर्को अनौठा र अद्भुद ढुङ्गे हथियार फेला पर्न थालेपछि बर्दिबास ३ पाटु आसपासका पुरातात्त्विक क्षेत्र चर्चा र चासोको विषय बनेको छ। यो शिवालिक क्षेत्रमा पर्ने रातु सभ्यताअन्र्तगतको एरिया हो। यी भेगमा पाइलैपिच्छे फेला पर्दै गएका पाषाणकालीन हतियारले पुरातत्त्व विभागका अन्वेषणकर्तालाई नै चकित पारेको छ। \t उहाँहरुका अनुसार मानव विज्ञान (एन्थ्रोपोलोजी) र पुरातात्त्विक दृष्टिले पाटु सभ्यता रहस्य र रोमाञ्चले भरिएको छ। यस भेगमा छरपष्ट ढुङ्गे औजारले यहाँको भूगर्भमा पाषाणकालीन युगको मानव सभ्यता झल्कने हतियारको विशाल भण्डार रहेको उहाँहरुको बुझाई छ।  जर्मन अनुसन्धाता डा. गर्डुन कार्भिन्सले ४० वर्षअघि सन १९८५ मा शिवालिक क्षेत्रको रातु सभ्यताबारे गरेको अध्ययन अनुसन्धानको प्रमाणिकतालाई विश्वले स्वीकार गरिसकेको छ। कार्भिन्सको अन्वेषणले उजागर गरेका तथ्यको आधारमा बर्दिबास नगरपालिका र पुरातत्त्व विभागबिचको सहकार्यमा विशेषज्ञ टोलीले साता दिनदेखि अध्यन सुरु गरेपछि ढुङ्गे युगका थप रहस्य उजागर हुन थालेका छन्।अध्ययन टोलीमा संलग्न पुरातत्त्व शाखा प्रमुख भाष्कर ज्ञवाली तथा भारतको आसामस्थित कटन विश्वविद्यालय पुरातत्त्व विभागका विज्ञ प्रोफेसर मंजिल हजारिकाले अध्ययन गरिएका करिब १० वर्ग किलोमिटर क्षेत्रमा अहिलेसम्म मानवले प्रयोगमा ल्याएका सात प्रकारका हतियार संग्रह गरिएको बताउनुभयो। संकलित हतियार कठोर प्रजातीका ‘क्वाटजाइट’ पत्थरबाट बनेकोे उहाँले देखाउनु भयो। स्रंगह गरिएका हतियारमा सिकार काटने र तिनका हड्डी फोडने ‘युनिफेसियल चोपसर्’, मासु टुक्रा पार्ने ‘नाइभस’, पशुको छाला ताछने ‘स्क्रापरस’, काठ र बाँस काटने हतियार ‘एडजेस’, माटोमुनिका कन्दमूल लगायतका आहार खोस्रिने ‘पोइन्टस’, चुलेसीको काम लिने हतियार ‘नोच’ जस्ता हतियार संग्रह गरिएको उहाँहरुले बताउनुभयो। संग्रह भएकामध्ये ‘सुमात्रालिथ’ हतियार भने इन्डोनेसियाको जावा सुमात्रामा पाइएको प्राचीन हतियारसँग मिल्दो जुल्दो रेहेको प्रोफेसर हजारिकाले बताउनुभयो। संग्रह गरिएका हतियार १० हजारदेखि ८ हजार ईसा पूर्व मध्य पाषाण मेसोलिथिक युगको भएको उहाँको भनाइ छ। प्रो हजारिकाले भन्नुभयो ‘संकलित हतियार अनुमानित सात हजार वर्ष पुरानो हुनुपर्छ। अध्यन गर्दै जाँदा अझ पुरानो पनि हुनसक्छ। यी हतियार ढुङ्गे युगको मानव सभ्यता झल्कने दुर्लभ एवं प्रमाणिक आधार हुन्।’ढुङ्गे हतियार बर्दीबास ३ स्थित रातुखोला पश्चिम, भवसी खोला पूर्व, राइमण्डल डाँडा उत्तर र गौरीडाँडा आसपासदेखि उत्तरमा रहेको करिब १० वर्ग किलोमिटर क्षेत्रबाट संग्रह गरिएको अध्यन टोलीको नेतृत्व गरिरहनु भएका पुरातत्त्व विभाग प्रमुख भाष्कर ज्ञवालीले बताउनुभयो। ज्ञवालीले भन्नुभयो, ‘अहिलेसम्म यी क्षेत्रका १८ ठाउँबाट १० बोराजति नमुनाको रुपमा प्राचीन हतियार संकलन गरिसकेका छौँ। अझै दुई ठाँउको अध्ययन बाँकी छ।’ पहिलोपटक यस भेगमा आउनु भएका प्रो हजारिकाका लागि त यो क्षेत्र नै बहुमूल्य प्राचीन सभ्यताको धरोहर हो। आफूले विगत १५ वर्षको अवधिमा भारतदेखि अफ्रिका र युरोपका क्षेत्रमा पुगेर पुरातात्त्विक अध्ययन गरे पनि एउटै थलोबाट पाषण युगका हतियारको यति ठूलो भण्डार र विविधता यसअघि फेला नपारेको अनुभव सुनाउनुभयो। २० वटै साइटको अन्वेषण सकिएपछि संकलित हतियारलाई प्रशोधन, वर्गीकरण,  नक्साङ्कन र फोटोग्राफीलगायतका प्रकृया पुरा गरेर यसै वर्षको अन्त्यसम्ममा बर्दिबास नगरपालिका र पुरातत्त्व विभागलाई प्रतिवेदन बुझाइने ज्ञवालीले बताउनुभयो। प्रचीन हतियार क्षेत्रलाई होटल तथा पर्यटन व्यवसायी महासंघ मधेश प्रदेशले पनि चासोका साथ हेरेको छ। महासंघ अध्यक्ष हिरालाल गौतमले भन्नुभयो, ‘जीवनको खोजमा घुमन्ते जीवन बिताइरहेका आदि मानव बर्दिबास क्षेत्रमा कसरी आइपुगे अर्को अध्ययन विषय हुन सक्ला। तर सभ्यताको विकाश र आधुनिक मानवको उद्भवमा यहाँका आदिम हतियारले विश्वको ध्यान खिच्न सक्ने भएकोले पर्यटन प्रवद्र्धनको उद्देश्यले पनि यो क्षेत्र महत्त्वपूर्ण छ।’",
      "link": "https://gorkhapatraonline.com/news/157209",
      "image": "https://gorkhapatraonline.com/storage/media/277181/conversions/news-photo-original-thumb.jpg"
    },
    {
      "slug": "157308",
      "title": "भेडा पालन पेसामा पुस्तान्तरण समस्या (फोटो फिचर)",
      "timestamp": 1748649600000,
      "source": "gp",
      "content": "पछिल्लो समय भेडा पालन पेसा घट्दो क्रममा रहेको छ । अहिलेको पुस्ताले भेडा पालनमा चासो नदिएका कारण भेडा पालन व्यवसाय घट्दो अवस्थामा पुगेको हो ।",
      "longContent": "साहारा लिम्बूफुङ्लिङ, जेठ १७ गते । पछिल्लो समय भेडा पालन पेसा घट्दो क्रममा रहेको छ । अहिलेको पुस्ताले भेडा पालनमा चासो नदिएका कारण भेडा पालन व्यवसाय घट्दो अवस्थामा पुगेको हो । ताप्लेजुङका कृषक फुङलिङ नगरपालिकाको फावाखोलाका पूर्णबहादुर विष्ट (सिक्किमे) लाई पनि भेडा पालन पुस्तान्तरणको चिन्ता लाग्न थालेको छ । चार पुस्तादेखिको भेडा पालनलाई निरन्तरता दिएर आइरहनुभएका विष्टलाई छोराछोरीले पेसालाई अगाडि नबढाउनेमा चिन्ता लाग्न थालेको छ। उहाँले अहिले ३०० वटा भेडा पाल्नुभएको छ । विषेशगरी भेडाको मासु, ऊन, घिउ र दुधबाट आम्दानी हुने गर्दछ । भेडा पालन गरेर विष्टले परिवारको गुजरा चलाइरहनुभएको छ ।",
      "link": "https://gorkhapatraonline.com/news/157308",
      "image": "https://gorkhapatraonline.com/storage/media/277218/conversions/10-(6)-original-thumb.jpg"
    },
    {
      "slug": "157297",
      "title": "पशुपक्षी पालनमा कृषकलाई प्रेरित गर्दै नगरपालिका",
      "timestamp": 1748649600000,
      "source": "gp",
      "content": "किसानले उत्पादन गरेका पशुुपक्षीजन्य उत्पादनलाई विदेश निर्यात गर्ने अवस्थासम्म बनाउन इलाम नगरपालिकाले जैविक सुुरक्षा तथा असल पशुुपालन अभ्याससम्बन्धी किसानलाई सचेतना गर्न थालेको छ ।",
      "longContent": "कोकिला ढकालइलाम, जेठ १७ गते । किसानले उत्पादन गरेका पशुुपक्षीजन्य उत्पादनलाई विदेश निर्यात गर्ने अवस्थासम्म बनाउन इलाम नगरपालिकाले जैविक सुुरक्षा तथा असल पशुुपालन अभ्याससम्बन्धी किसानलाई सचेतना गर्न थालेको छ । पशुुपक्षीमा लाग्ने रोग, त्यसको सङ्क्रमण, महामारी र सङ्क्रमणकालीन रोगबाट पशु चौपायालाई बचाउने विषयमा किसानलाई सचेतना अभियान थालिएको इलाम नगरपालिकाका प्रवक्ता नुतनदेव दुुलालले बताउनुुभयो । पशुुजन्य उत्पादनलाई विदेश निर्यातका लागि आवश्यक खोरेत रोग मुक्त अवस्था बनाउन अझै पनि खोरेतविरुद्धको अभियान जारी राख्नुु पर्ने अवस्था रहेको दुुलालले बताउनुुभयो । नगरपालिकाले किसानलाई यी रोगहरूका विषयमा सचेत गराउन जैविक सुरक्षा तथा असल पशुपालन अभ्याससम्बन्धी नगरपालिका भरिका अगुवा किसान तथा पशुुपक्षी ओसार–पसार गर्ने व्यक्तिहरूलाई तालिम दिएको छ । नगरपालिका भरिका ३६ किसानलाई दिइएको तालिमको कोशी प्रदेश मच्छे विकास केन्द्र, इलाम भेटनरी अस्पतालका डाक्टर र इलाम नगरपालिकाका पशु चिकित्सकले सहजीकरण गर्नुभएको थियो । तालिममा कृषि र पशुमा आधारित अर्थतन्त्रको थप व्यावसायीकरण र आधुनिकीकरण गर्दै जैविक खेती प्रणालीमा जोड दिनुुपर्नेमा समेत किसानलाई सचेत गराइएको थियो ।",
      "link": "https://gorkhapatraonline.com/news/157297",
      "image": "https://gorkhapatraonline.com/storage/media/277149/conversions/ilam-pasu-original-thumb.jpg"
    },
    {
      "slug": "157292",
      "title": "‘भुइँमान्छेहरू सांसदबाट विकास चाहन्छन्’",
      "timestamp": 1748649600000,
      "source": "gp",
      "content": "प्रतिनिधिसभा सदस्य गङ्गाप्रसाद यादवले प्रत्यक्ष निर्वाचित सांसद र समानुपातिक सांसदमा सरकार, कर्मचारी र आम नागरिकको हेराई फरक रहेकाले स्रोत साधन वितरणमा विभेद भएको बताउनुहुन्छ । गोरखापत्र अनलाइन डट कमसँगको भिडियो अन्तरवार्ता ‘सांसदलाई सवाल’ मा उहाँले सो कुरा बताउनुभयो ।",
      "longContent": "काठमाडौँ, जेठ १७ गते । प्रतिनिधिसभा सदस्य गङ्गाप्रसाद यादवले प्रत्यक्ष निर्वाचित सांसद र समानुपातिक सांसदमा सरकार, कर्मचारी र आम नागरिकको हेराई फरक रहेकाले स्रोत साधन वितरणमा विभेद भएको बताउनुहुन्छ । गोरखापत्र अनलाइन डट कमसँगको भिडियो अन्तर्वार्ता ‘सांसदलाई सवाल’ मा उहाँले सो कुरा बताउनुभयो । प्रत्यक्ष निर्वाचित सांसद र समानुपातिक सांसद सबै जनताको मतबाटै निर्वाचित भएर आउने भए पनि प्रत्यक्ष र समानुपातिक सांसदलाई गरिने सरकारको व्यवहार समान नरहेको उहाँको बुझाइ छ । सरकारले दिने सुविधा र बजेटमा विभेद छ, कर्मचारी र आम नागरिकको बुझाइ पनि फरक देखिन्छ उहाँले भन्नुभयो, “सांसदबिच विभेद गर्नु नपर्ने हो, प्रत्यक्ष निर्वाचित सांसदले गर्ने र समानुपातिक सांसदले गर्ने काम एउटै हो भने फेरि किन पक्षपात ?”सांसदको मुख्य काम ऐन नीति बनाउनु भए पनि ग्रामीण क्षेत्रमा बसोवास गर्ने भुइँमान्छेहरूको चाहना विकास हो । उहाँहरूले सांसदबाट विकास चाहनुहुन्छ, ऐन नियम होइन । तर हामीले आफ्नो जिम्मेवारी बिर्सनु हुँदैन । प्रमुख काममा हामी बढी व्यस्त हुनुपर्छ । यो विषय भुइँमान्छेहरूलाई अझै बुझाउन नसकिएको उहाँले बताउनुभयो ।   नेकपा (एमाले) को केन्द्रीय सदस्य तथा सिराहा जिल्ला इन्चार्ज समेत रहनुभएका सांसद यादवले मुलुक सङ्घीय शासन प्रणालीमा गए पनि बुझाइ अझै केन्द्रिकृत शासन व्यवस्थाकै रहेको दाबी गर्नुभयो । मुलुक सङ्घीयतामा गएपछि स्थानीय सरकार, प्रदेश सरकार र सङ्घीय सरकार गरी तीन तहको सरकार भए पनि विकासका लागि जनताले सांसदसँग अपेक्षा गर्न नछाडेको उहाँको बुझाइ छ । ‘सांसदको प्रमुख काम नीति, ऐन बनाउने हो तर जनताको माग विकास हो । ऐन बनाउनुपर्छ, छिटो सङ्घीयता कार्यान्वयन गर्नुपर्छ भन्ने कुरा जनतालाई बुझाउन नसकिएको, स्थानीय विकासमा सांसदले भूमिका खेल्नुपर्छ भन्ने बुझाइ अद्यापि जनतामा रहेको छ, त्यो कुरा बुझाउन सकिएको छैन’ उहाँले भन्नुभयो । टोलमा एउटा विद्युत् पोल ढल्दा समेत सांसदले भनिदिनुपर्ने अवस्था अझै रहेको उहाँले बताउनुभयो । पूर्व उपप्रधानपञ्च र गाविस अध्यक्षको जिम्मेवारी समेत निर्वाह गर्नुभएका सांसद यादवले देशको सम्पूर्ण विकासमा सही ऐन कानुन निर्माण गरी त्यसको सही कार्यान्वयन हुन आवश्यक रहेको बताउनुभयो । प्रधानमन्त्रीले, मन्त्री तथा नेताले चाहेर मात्र विकास हुन नसक्ने, विकास अभियानमा सबैको हातेमालो र सहयोगको खाँचो उहाँले औल्याउनुभयो । लहान नगरपालिका वडा नं. १३ सिराहामा २०१८ साल वैशाख १५ गते बुवा हनुमानी यादव र आमा सुदामा यादवको कोखबाट जन्मनुभएका सांसद यादव सुरुमा कर्मचारी भएर काम गरेको स्मरण गर्नुभयो । आफू करिब दुई वर्षबढी समय कर्मचारी भूमिकामा रहँदा पनि तत्कालीन अनेरास्ववियूमा आबद्ध भएर काम गरेकाले राजनीतिक चेतना त्यहीबाट आर्जन गरेको बताउनुभयो । उहाँ पछि उपप्रधानपञ्चमा निर्वाचित भएपछि राजनीतिक रूपमा थप चेतना वृद्धि भएको उहाँको बुझाइ छ । आफू उपप्रधानपञ्च रहँदै गाउँमा कृषि र सिँचाइका लागि सक्रिय भूमिका खेलेका कारण राजनीतिक पृष्ठभूमि निर्माण भएको उहाँले स्मरण गर्नुभयो । गाउँमा जमिन्दारी प्रथा हाबी रहेका बेला आफू कम्युनिष्ट आन्दोलनमा सक्रिय भएको सांसद यादवको भनाइ छ । उपप्रधानपञ्च र गाविस अध्यक्ष भएकाबेला गाउँमा ५२ वटा बोरिङ पम्पिङसेट आफूले सिँचाइ प्रयोजनका लागि किसानलाई उपलब्ध गराएकै कारण राजनीतिक वातावरण बनेको दाबी गर्नुभयो । राजनीतिक स्थायित्व नभएकै कारण चाहेकोजस्तो विकास र परिवर्तन हुन नसकेको भए पनि मुलुकमा लोकतान्त्तिक गणतन्त्रात्मक शासन व्यवस्था आएपछि विकासले गति लिएको उहाँको बुझाइ छ । विकासको अर्को बाधक अनियमित्ता र भ्रष्टाचार भएको बताउँदै उहाँले तीनै तहमा सुशासन कायम गर्न नसके चाहेजस्तो विकास गर्न नसकिने बताउनुभयो । नेकपा (एमाले) को तर्फबाट सिराहाबाट प्रतिनिधिसभामा समानुपातिक सांसद गङ्गाप्रसाद यादवसँग गोरखापत्र अनलाइन डट कमका नि. सम्पादक लक्की चौधरी, प्रविधितर्फ मनोजरत्न शाही र केशब गुरुङले गर्नुभएको भिडियो अन्तरवार्ता–",
      "link": "https://gorkhapatraonline.com/news/157292",
      "image": "https://gorkhapatraonline.com/storage/media/277214/conversions/Ganga-Yadav-sketch-original-thumb.jpg"
    },
    {
      "slug": "157288",
      "title": "सरकारले डिजिटल नेपाल फ्रेमवर्कलाई उच्च प्राथमिकतामा राखेको छ : मन्त्री गुरुङ",
      "timestamp": 1748649600000,
      "source": "gp",
      "content": "सञ्चार तथा सूचना प्रविधिमन्त्री पृथ्वी सुब्बा गुरुङले नेपाल सरकारले डिजिटल नेपाल फ्रेमवर्क (डिएनएफ) लाई उच्च प्राथमिकतामा राखेको बताउनुभएको छ ।",
      "longContent": "टोकियो (जापान), जेठ १७ गते । सञ्चार तथा सूचना प्रविधिमन्त्री पृथ्वी सुब्बा गुरुङले नेपाल सरकारले डिजिटल नेपाल फ्रेमवर्क (डिएनएफ) लाई उच्च प्राथमिकतामा राखेको बताउनुभएको छ । जापानको राजधानी टोकियोमा शुक्रबार सम्पन्न भएको एसिया–प्रशान्त दूरसञ्चार (एटिपी) २०२५ मन्त्रिस्तरीय बैठकलाई नेपालका तर्फबाट सम्बोधन गर्दै मन्त्री गुरुङले डिएनफको सफल कार्यान्वयनका लागि सूचना प्रविधिको पारिस्थितिक प्रणाली र अनुकुल वातावरणको तत्परता आवश्यक रहेको बताउनुभएको छ । नेपाल सरकारका प्रवक्तासमेत रहनुभएका मन्त्री गुरुङले डिजिटल अर्थतन्त्र वृद्धिसँगै सुरक्षित, समावेशी र अवसरयुक्त डिजिटल युग निर्माण गर्न खोजिएको भनाइ राख्नुभयो । साथै, सुरक्षित र विश्वसनीय डिजिटल वातावरणको आजको आवश्यकता रहेकोमा जोड दिँदै नेपालमा डिएनएफले डिजिटल रूपान्तरणका लागि सुरक्षा र विश्वासलाई उच्च प्राथमिकतामा राखेको उल्लेख गर्नुभएको मन्त्री गुरुङको सचिवालयले जनाएको छ । नागरिकलाई सशक्त बनाउन, साइबर सुरक्षा मुद्रा निर्माण गर्न, डिजिटल पूर्वाधारमा लगानी गर्नका लागि सरकार लागेको उहाँको भनाइ थियो । साथै डाटा सुरक्षित गर्नुका साथै नवप्रवर्तनलाई तीव्रता दिने विषयमा पनि नेपालको प्रमुख चासो रहेको बताउनुभयो । त्यस्तै नेपाल एपिटीसँग गहिरो साझेदारीका रूपमा संलग्न भई, ज्ञान बाँड्ने प्रतिबद्धतासमेत मन्त्री गुरुङले राख्नुभयो ।नेपालले प्रविधि हस्तान्तरण, क्षमता अभिवृद्धि र नीतिगत संलग्नतामा एपिटीले प्रदान गरेको सहयोगलाई गहिरो रूपमा महत्त्व दिने मन्त्री गुरुङको भनाइ थियो । नेपाल डिजिटल छलाङको चरणमा रहेको जानकारी दिँदै प्रधानमन्त्री केपी शर्मा ओलीको दूरदर्शी नेतृत्वमा उद्योग स्थापना गर्न, रोजगारी सिर्जना गर्न, कुल ग्राहस्थ्य उत्पादन बढाउन, नवीन र समावेशी अर्थतन्त्र सिर्जना गर्न दृढ सङ्कल्पका साथ काम गरिरहेको उहाँले बताउनुभयो । रासस",
      "link": "https://gorkhapatraonline.com/news/157288",
      "image": "https://gorkhapatraonline.com/storage/media/277134/conversions/1745573822-5IXdu-original-thumb.jpg"
    },
    {
      "slug": "157236",
      "title": "लैङ्गिक विकास सूचकाङ्क बढाएको कदम",
      "timestamp": 1748649600000,
      "source": "gp",
      "content": "नेपाली महिलाको मानव अधिकार, राजनीतिक तथा सामाजिक अधिकारलाई कानुनी रूपमा स्थापित गर्न भूमिका खेलेको दिन २०६३ जेठ १६ गतेको स्मरण गर्दै हरेक वर्ष राष्ट्रिय महिला अधिकार दिवस मनाइन्छ ।",
      "longContent": "गोरखापत्र समाचारदाताकाठमाडौँ, जेठ १७ गते । नेपाली महिलाको मानव अधिकार, राजनीतिक तथा सामाजिक अधिकारलाई कानुनी रूपमा स्थापित गर्न भूमिका खेलेको दिन २०६३ जेठ १६ गतेको स्मरण गर्दै हरेक वर्ष राष्ट्रिय महिला अधिकार दिवस मनाइन्छ । उक्त दिन तत्कालीन पुनस्र्थापित प्रतिनिधि सभाले महिलाका अधिकारसम्बन्धी चार वटा प्रस्ताव पारित गरेको थियो । ‘महिला अधिकारको सम्मान आत्मनिर्भरता हाम्रो अभियान’ नारासहित शुक्रबार विविध कार्यक्रम गरी देशभर सातौँ राष्ट्रिय महिला अधिकार दिवस २०८२ मनाइएको छ ।नेपालको संविधानले लैङ्गिक विभेद अन्त्य गर्ने सङ्कल्पसहित महिलालाई लैङ्गिक भेदभावबिना समान वंशीय हक, सुरक्षित मातृत्व र प्रजनन स्वास्थ्यसम्बन्धी हक, राज्यका सबै निकायमा समानुपातिक समावेशी सिद्धान्तका आधारमा सहभागी हुने हकलगायतका मौलिक हकको प्रत्याभूति गरेको छ । संवैधानिक, कानुनी तथा संरचनात्मक व्यवस्था अनुसार राजनीतिक, आर्थिक, शैक्षिक, प्रशासनिक, न्यायिक, सुरक्षा एवं सामाजिक क्षेत्रलगायत राज्यका उच्च तहमा महिलाको पहुँच तथा सहभागिता बढ्दै जानु सोही व्यवस्थाको प्रतिफल मानिएको छ ।राष्ट्रपतिको सन्देशसोही दिनको स्मरण गर्दै राष्ट्रपति रामचन्द्र पौडेलले महिलाको आत्मसम्मानै आत्मनिर्भरताको आधार भएको स्पष्ट पार्नुभएको छ । दिवसका अवसरमा शुभकामना सन्देशमा राष्ट्रपति पौडेलले महिला हक अधिकारको सुनिश्चिततासँगै लैङ्गिक समानता कायम गर्न भएका विगतका प्रयासलाई यस दिवसले सम्मान र पहिचान दिलाउन ऊर्जा प्रदान गरेको विश्वास व्यक्त गर्नुभएको छ । उहाँका अनुसार यस दिवसले महिलाको श्रम, सिप, सिर्जनशीलता र क्षमतालाई देशको विकास प्रक्रियामा मूल प्रवाहीकरण गर्दै आत्मनिर्भर बनाउन स्रोत साधन एवं समान अवसरमा पहुँच स्थापित गर्न र निर्णय प्रक्रियामा समान सहभागिता गराउँदै सरकारको नीति तथा कार्यक्रममार्फत कार्यान्वयन भइरहेको छ । उहाँले महिलाको राजनीतिक, सामाजिक, न्यायिक पहुँचलगायतका क्षेत्रमा समान, अर्थपूर्ण र सम्मानजनक सहभागिताका लागि सामूहिक पहलको आवश्यकता औँल्याउनुभएको छ । महिलाविरुद्ध भेदभाव दण्डनीय यसै गरी प्रधानमन्त्री केपी शर्मा ओलीले सातौँ राष्ट्रिय महिला अधिकार दिवसका अवसरमा सम्पूर्ण नेपाली महिला अधिकारकर्मी, महिला हक, अधिकारको संरक्षण र प्रवर्धनका क्षेत्रमा सक्रिय सम्पूर्ण व्यक्ति, सङ्घ संस्था र साझेदारमा शुभकामना व्यक्त गर्नुभएको छ । नेपालको संविधानले महिलाको हकलाई मौलिक हकका रूपमा स्थापित गरी महिलालाई समान वंशीय हक, सुरक्षित मातृत्व र प्रजननसम्बन्धी हक, पैतृक सम्पत्तिमा समान हकसहितका अधिकार प्रत्याभूत गरेको स्मरण प्रधानमन्त्री ओलीले गर्नुभएको छ । संविधानले महिलाउपर हुने सबै प्रकारका विभेद अन्त्यका साथै समानुपातिक, समावेशी र समतामूलक समाज निर्माण गर्ने सङ्कल्प गरेको छ । साथै राज्यका सबै निकायमा महिलाको समानुपातिक प्रतिनिधित्व र महिलाविरुद्ध हुने सबै किसिमको हिंसा, शोषण र भेदभावलाई दण्डनीय अपराध घोषित गरेर ऐतिहासिक प्रगति हासिल गरेको प्रधानमन्त्रीले शुभकामना सन्देशमा उल्लेख गर्नुभएको छ । सरकारले महिलाविरुद्ध हुने सबै किसिमका विभेद अन्त्य गर्दै महिलाको हक, हित, सशक्तीकरण, लैङ्गिक समानता, सामाजिक न्यायका लागि नीतिगत, संरचनागत एवं प्रक्रियागत सुधार गर्दै निरन्तर लागिरहेको उहाँले प्रस्ट पार्नुभएको छ । परिणामस्वरूप राजनीतिक, प्रशासनिकलगायतका निर्णायक तहमा महिलाको प्रतिनिधित्व र सहभागिता उल्लेख्य रूपमा वृद्धि भएको औँल्याउँदै नेपालको लैङ्गिक विकास सूचकाङ्कमा उल्लेखनीय सुधार आएको पनि उहाँले उल्लेख गर्नुभएको छ । साथै प्रधानमन्त्री ओलीले राजनीतिक, प्रशासनिक, शिक्षा, स्वास्थ्य र रोजगारीलगायत सम्पूर्ण क्षेत्रमा समान पहुँचका कारण नेपाली महिला सामाजिक तथा आर्थिक रूपमा आत्मनिर्भर बन्न सफल भई राज्यको सबै तहमा नेतृत्व गर्ने अवसरले ‘समृद्ध नेपाल, सुखी नेपाली’ को राष्ट्रिय आकाङ्क्षा पूरा गर्न अतुलनीय भूमिका पुग्ने विश्वास व्यक्त गर्नुभएको छ । महिलामैत्री नीतियस्तै महिला, बालबालिका तथा ज्येष्ठ नागरिकमन्त्री नवलकिशोर सुडीले दिवसका अवसरमा देश तथा विदेशमा रहनुहुने सम्पूर्ण नेपाली महिलालाई शुभकामना दिनुभएको छ । उहाँले २०६३ जेठ १६ गते पुनस्र्थापित प्रतिनिधि सभाले आमा र बुवामध्ये कसैको पनि नामबाट नागरिकता पाउनेलगायत एकतिहाइ नेपाली महिलाको हक अधिकारसम्बन्धी महत्वपूर्ण चार वटा विशेष प्रस्ताव पारित गरेको स्मरण गर्नुभयो ।महिलामाथि हुने लैङ्गिक हिंसा, विभेद न्यूनीकरण गर्न पनि संवैधानिक व्यवस्थाले सघाएको मन्त्री सुडीले बताउनुभएको छ । तिनै तहका सरकारले महिलामैत्री नीति, योजना, बजेट र कार्यक्रम तय गरी प्रभावकारी रूपमा कार्यान्वयन गर्न महिला, बालबालिका तथा ज्येष्ठ नागरिक मन्त्रालयले सुझाएको छ ।",
      "link": "https://gorkhapatraonline.com/news/157236",
      "image": "https://gorkhapatraonline.com/storage/media/277060/conversions/233-original-thumb.jpg"
    },
    {
      "slug": "157235",
      "title": "‘द्वन्द्वपीडितलाई न्याय दिलाउन मिडियाको भूमिका महत्त्वपूर्ण’",
      "timestamp": 1748649600000,
      "source": "gp",
      "content": "बेपत्ता पारिएका व्यक्तिको छानबिन आयोगका अध्यक्ष लीलादेवी गर्तौलाले सङ्क्रमणकालीन न्यायलाई निष्कर्षमा पु¥याउन र द्वन्द्वपीडितलाई न्याय दिलाउन मिडियाको भूमिका महत्वपूर्ण हुने बताउनुभएको छ ।",
      "longContent": "गोरखापत्र समाचारदाताकाठमाडौँ, जेठ १७ गते । बेपत्ता पारिएका व्यक्तिको छानबिन आयोगका अध्यक्ष लीलादेवी गडतौलाले सङ्क्रमणकालीन न्यायलाई निष्कर्षमा पुर्‍याउन र द्वन्द्वपीडितलाई न्याय दिलाउन मिडियाको भूमिका महत्त्वपूर्ण हुने बताउनुभएको छ । तेस्रो पटक पुनर्गठित भई अहिले पूर्णता पाएको यस आयोगका गतिविधिबारे शुक्रबार सञ्चारकर्मीसँगको अन्तर्क्रियामा उहाँले सो कुरा बताउनुभएको हो । उहाँले भन्नुभयो, “हाम्रो प्रतिबद्धता नै द्वन्द्वपीडितलाई न्याय दिनु पर्छ भन्ने हो । परिपूरणसहितको न्याय पाएको अनुभूति उसले गर्न पाउनुपर्छ । यस कार्यका लागि मिडियाले सकारात्मक भूमिका निर्वाह गर्नुपर्छ । हामी मिडियासँग सहकार्य गर्न तयार छौँ ।”मिडियाले समाचार दिनेमात्र होइन, जनमत पनि सिर्जना गर्नु पर्छ भन्दै अध्यक्ष गर्तौलाले द्वन्द्वपीडितको संवेदनशीलता र मानवीय पक्षलाई ध्यानमा राखेर आयोगले यो काम सबैको सहयोग र सहकार्यमा छिटो सम्पन्न गर्न चाहेको स्पष्ट गर्नुभयो ।आयोगमा द्वन्द्वपीडितका उजुरी आउनेक्रम जारी रहेको र आउँदो तीन महिनासम्म आयोगमा उजुरी दिन सक्ने व्यवस्था गरिएको बताउँदै उहाँले त्यसलाई सहजीकरण गर्न सबै पक्षसँग आग्रह गरिएको स्पष्ट पार्नुभयो । उहाँले अगामी चार वर्षभित्र आयोगले सबै काम सक्ने बताउँदै अब अर्को आयोग बनाउनुपर्ने अवस्था नआओस्, सबै मिलेर यो काम सम्पन्न गर्न सहयोगका लागि आग्रह गर्नुभयो ।",
      "link": "https://gorkhapatraonline.com/news/157235",
      "image": "https://gorkhapatraonline.com/storage/media/277130/conversions/lila-2572024014359-original-thumb.jpg"
    },
    {
      "slug": "157234",
      "title": "यता चुरोटको सर्को उता बिरामीको लर्को",
      "timestamp": 1748649600000,
      "source": "gp",
      "content": "स्वास्थ्य मन्त्रालय अन्तर्गतको भक्तपुर क्यान्सर अस्पतालका सबै वार्डमा प्रायः सधैँ बिरामीको भिड लाग्ने गरेको छ । शुक्रबार पनि अस्पतालको ओपिडी टिकट काट्ने लामदेखि विभिन्न वार्ड, फार्मेसी, प्रयोगशाला, विपन्न नागरिक शाखा र सामाजिक सुरक्षा रहेको कोठामा बिरामीको भिड देख्न सकिन्थ्यो ।",
      "longContent": "काठमाडौँ, जेठ १७ गते । स्वास्थ्य मन्त्रालय अन्तर्गतको भक्तपुर क्यान्सर अस्पतालका सबै वार्डमा प्रायः सधैँ बिरामीको भिड लाग्ने गरेको छ । शुक्रबार पनि अस्पतालको ओपिडी टिकट काट्ने लामदेखि विभिन्न वार्ड, फार्मेसी, प्रयोगशाला, विपन्न नागरिक शाखा र सामाजिक सुरक्षा रहेको कोठामा बिरामीको भिड देख्न सकिन्थ्यो । यसै दिन तीनकुनेस्थित एक कलेजनजिकै रहेको रेस्टुरेन्टमा कलेजको पोसाकमै विद्यार्थीले चुरोट तानिरहेका देखिन्थे । पछिल्लो समय विद्यालय तथा कलेजमा अध्ययनरत विद्यार्थीमा सुर्तीजन्य पदार्थको लत लागेको छ । स्वास्थ्य मन्त्रालयका सचिव डा. विकास देवकोटा युवापुस्तामा धूमपानको लत लाग्नु भविष्यका लागि ठुलो चिन्ताको विषय रहेको बताउनुहुन्छ । “सानो उमेरदेखि धूमपानमा लत लाग्नु देशका लागि ठुलो चुनौती हो,” सचिव डा. देवकोटाले भन्नुभयो, “सुर्तीजन्य पदार्थ नियन्त्रणमा सबै पक्ष लागेर युवापुस्तामा सुर्तीजन्य पदार्थ दुरुत्साहित गर्नु पर्छ ।” सचिव देवकोटाले सुर्तीजन्य पदार्थ नियन्त्रणका लागि बनेका ऐनलाई प्रभावकारी कार्यान्वयन गर्नुपर्ने बताउनुभयो । भक्तपुर क्यान्सर अस्पतालमा क्यान्सर लागेका बिरामीको भिडले गर्दा नेपालमा क्यान्सरको भयावह स्थिति रहेको छ भनेर आकलन गर्न सकिन्छ । भक्तपुर क्यान्सर अस्पतालका कार्यकारी निर्देशक डा. उज्ज्वल चालिसेले अस्पतालको ओपिडीमा दैनिक पाँच सय बिरामी आउने गरे पनि २५ देखि ३० जनासम्मलाई क्यान्सर रोग हुने गरेको जानकारी दिनुभयो । विश्व स्वास्थ्य सङ्गठनका अनुसार नेपालमा प्रत्येक वर्ष ३८ हजार जनाको सुर्तीजन्य पदार्थ तथा धूमपानका कारणले मृत्यु हुने गरेको छ । यस्तै प्रत्येक घण्टा चार जनाको मृत्यु सुर्तीजन्य पदार्थ सेवनका कारणले हुन्छ । नेपालमा सबैभन्दा धेरै फोक्सोको क्यान्सर देखिएको छ । भक्तपुरमा मात्रै गत तीन वर्षमा एक हजार नौ सय जनालाई फोक्सोको क्यान्सर देखिएको छ । अस्पतालको रेकर्ड अनुसार तीन वर्षमा १४ हजार २५० जनालाई क्यान्सर देखिएको छ । अस्पतालका निर्देशक डा. चालिसेले नेपालमा क्यान्सर रोगी बढ्नुका कारण सुर्तीजन्य पदार्थ नियन्त्रण गर्न नसक्नु मुख्य कारणका रूपमा देखापरेको बताउनुभयो । स्वास्थ्य अनुसन्धान परिषद्को अध्ययन अनुसार चुरोटको खुद्रा मूल्यमा १० प्रतिशत वृद्धि गर्दा उच्च आय भएका देशमा लगभग ४ प्रतिशत कम र मध्यम आय भएका देशमा ६ देखि ८ प्रतिशतले चुरोटको खपत घटेको छ । नेपालमा सबैभन्दा धेरै बिक्री हुने चुरोटको बजार मूल्य ३२० रुपियाँ छ भने भारतमा समान गुणस्तरको चुरोटको मूल्य ५४४ रुपियाँ पर्छ । भुटानमा विगत १० वर्षदेखि सुर्तीजन्य पदार्थमा पूर्ण रूपमा प्रतिबन्ध लगाइएको छ । एक्सन नेपालका कार्यकारी निर्देशक आनन्दबहादुर चन्द सुर्तीजन्य कर बढाउनाले तुलनात्मक रूपमा गरिब मानिसलाई महँगो धूमपान गर्ने बानी त्याग्न मद्दत गर्ने बताउनुहुन्छ । उहाँले बजेटमार्फत सरकारले ३ प्रतिशत मात्रै कर वृद्धि गरेको जानकारी दिँदै विश्व स्वास्थ्य सङ्गठनको मापदण्ड अनुसार ७५ प्रतिशत कर वृद्धि गर्नुपर्ने बताउनुभयो । उहाँले सुर्ती सेवन गर्नेको तथ्याङ्क बढिरहेको सन्दर्भमा जुनसुकै उपाय अपनाएर भए पनि सुर्तीजन्य पदार्थको सेवनमा रोकथाम र नियन्त्रण गर्न पहल गर्नुपर्ने बताउनुभयो । चिकित्सक तथा स्वास्थ्यकर्मीले कुनै डर सिर्जना गरेर भए पनि यसको सेवनलाई निरुत्साहित गर्नुपर्ने सुझाव उहाँ दिनुहुन्छ ।स्वास्थ्य मन्त्रालयका कानुन उपसचिव गोपीकृष्ण रेग्मीले नसर्ने रोगको प्रकोप बढिरहेकाले यसलाई रोकथाम गर्नुपर्ने भन्दै सुर्तीजन्य पदार्थ प्रयोग नियन्त्रण गर्नुपर्ने बताउनुभयो । उहाँले सुर्तीजन्य पदार्थ रोकथाम र नियन्त्रणका लागि प्रमुख जिल्ला अधिकारीको विशेष पहलमा सुर्तीजन्य बनेका ऐन, कानुनलाई कडाइसाथ लागु गर्नुपर्ने बताउनुभयो । यसैबिच शनिबार विश्व धूमपानरहित दिवस मनाइँदै छ । नेपालमा स्वास्थ्य मन्त्रालय तथा अन्य सङ्घ संस्थाले धूमपानविरुद्ध विभिन्न जनचेतनामूलक कार्यक्रम गरेर विश्व धुमपानरहित दिवस मनाइँदै छ ।",
      "link": "https://gorkhapatraonline.com/news/157234",
      "image": "https://gorkhapatraonline.com/storage/media/277058/conversions/455-original-thumb.jpg"
    },
    {
      "slug": "157233",
      "title": "‘डाइभर्सन’ को भरमा राजमार्ग",
      "timestamp": 1748649600000,
      "source": "gp",
      "content": "बिहीबार राति पानी पर्दा आएको बाढीले डाइभर्सन बगाउँदा नवलपरासीमा रातिदेखि नै पूर्व–पश्चिम राजमार्ग अवरुद्ध भयो ।",
      "longContent": "काठमाडौँ, जेठ १७ गते । बिहीबार राति पानी पर्दा आएको बाढीले डाइभर्सन बगाउँदा नवलपरासीमा रातिदेखि नै पूर्व–पश्चिम राजमार्ग अवरुद्ध भयो । भीषण वर्षापछि आएको बाढीले सडक कटान गर्दा नवलपरासीस्थित पूर्व–पश्चिम राजमार्गको पूर्व र पश्चिम दुवैतर्फ सवारीसाधन अवरुद्ध भयो । हजारौँ यात्रीले दुःख पाए ।सो राजमार्गमा पर्ने विनयी त्रिवेणी, चोरमारा, दुम्कीबास र दाउन्नेमा निर्माण गरिएका ‘डाइभर्सन’ राति बाढीले बगाएको हो । त्यसै गरी चोरमारा र दुम्कीबासमा पुल भाँचिएपछि बनाइएको डाइभर्सनसमेत बिहीबार रातिको अबिरल वर्षाले बगाएको थियो । नवलपरासीपूर्वमा पर्ने चोरमारा पुल गत वैशाख २९ गते र दुम्कीबास पुल गत पुस २६ गते नै भाँचिएको थियो । पुल भाँचिएपछि ती ठाउँमा खोलाबाट डाइभर्सन बनाएर सवारीसाधन सञ्चालन हुँदै आएका थिए ।त्यसै गरी काठमाडौँ–हेटौँडा जोड्ने कान्ति लोकपथमा मकवानपुरको भीमफेदी गाउँपालिका–८ स्थित बागमती खोलामा बाढीले डाइभर्सन बगाएपछि सो सडक पनि अवरुद्ध भएको थियो । सो स्थानमा पुनः डाइभर्सन मर्मतपछि बिहीबार बिहानदेखि सवारीसाधन सञ्चालन गरिएको थियो । गत असोज १० देखि १२ गतेको भीषण वर्षाका कारण बागमती खोलामा आएको बाढीले सो सडक खण्डमा पर्ने बगुवा बेलिब्रिजको पहुँचमार्ग बगाएपछि डाइभर्सन बनाएर सवारीसाधन सञ्चालन हुँदै आएको छ । त्यसै गरी असोज १० देखि १२ गतेको भीषण वर्षाका कारण रोशी खोलामा आएको बाढीले बिपी राजमार्गका विभिन्न ठाउँमा निर्माण गरिएका ‘डाइभर्सन’ बगाउँदा सो राजमार्ग अवरुद्ध हुँदै आएको छ ।यी त केही उदाहरण मात्र हुन् । अहिले मुलुकभित्रका अधिकांश राजमार्ग तथा सडक ‘डाइभर्सन’ को भरमा सञ्चालन गरिँदै आएको छ । ‘डाइभर्सन’ कै कारण एकछिन पानी पर्दा राजमार्ग नै अवरुद्ध हुने अवस्था छ । सडक भासिँदा वा पुल भाँचिँदा यातायात सञ्चालन गर्न निर्माण गरिएका ‘डाइभर्सन’ बगाउँदा सवारीसाधन अवरुद्ध भई यात्रीले घण्टौँ दुःख पाउने गरेका छन् । सडक वा पुलको ‘डाइभर्सन’ केही समयका लागि निर्माण गरिए पनि बर्सौंसम्म तिनकै भरमा यातायात सञ्चालन हुँदै आएको देखिन्छ । कहिलेकाहीँ मानवीय क्षतिसमेत हुने गरेको छ । सडक विभागका सहसचिव तथा प्रवक्ता प्रभात झाले राजमार्ग वा सडक भाँसिँदा र पुलहरू भाँचिँदा तत्काल यातायात सञ्चालनका लागि ‘डाइभर्सन’ निर्माण गर्ने गरिएको बताउनुभयो । उहाँले भन्नुभयो, “डाइभर्सन स्थायी समाधान होइन तर क्षतिग्रस्त संरचनाको पुनर्निर्माण वा नयाँ निर्माण नभएसम्म यसको विकल्प पनि हुँदैन । नयाँ संरचना छिटो निर्माण हुनुको सट्टा ढिलो हुँदा समस्या उत्पन्न भएको हो ।” खरिद तथा ठेक्कापट्टाको लामो प्रक्रिया भएकाले पनि ‘डाइभर्सन’ को ठाउँमा नयाँ संरचना निर्माणमा ढिलाइ हुँदै आएको उहाँको भनाइ छ ।खरिद ऐनले रोकेको छैनसडक विभागका पूर्वमहानिर्देशक अर्जुनजङ्ग थापाले भासिएका राजमार्ग/सडक र भाँच्चिएका पुल तत्काल निर्माण गर्न सार्वजनिक खरिद ऐनले नरोकेको बताउनुभयो । आपत्कालीन अवस्थामा तथा तत्काल काम गर्न सो ऐनले स्पष्ट अधिकार दिएको उहाँको भनाइ छ । ऐनमा विशेष परिस्थितिमा खरिद गर्ने व्यवस्था तोकिएको छ । खरिद ऐनको दफा ६६ उद्धृत गर्दै उहाँले भन्नुभयो, “विशेष परिस्थितिमा खरिद गर्दा खरिदको आवश्यकता तथा तत्काल खरिद नगर्दा सार्वजनिक सुरक्षा र हितमा पर्ने असरलाई उल्लेख गर्दै निर्णय गर्ने अधिकार दिइएको छ । खरिद गर्ने निकायले खरिद गर्नुपरेका कारण र खरिद सामग्रीको विवरणबारे स्पष्ट खुलाई सार्वजनिक सूचना जारी गर्नु पर्छ ।’’ ऐनको दफा ६६ मा उल्लेख छ, “यस ऐनमा अन्य जुनसुकै कुरा लेखिएको भए पनि विशेष परिस्थिति उत्पन्न भई तत्काल खरिद नगर्दा सार्वजनिक निकायलाई थप हानिनोक्सानी हुने अवस्था आइपरेमा सार्वजनिक निकायले तत्काल खरिद गर्न वा गराउन सक्ने छन् ।”",
      "link": "https://gorkhapatraonline.com/news/157233",
      "image": "https://gorkhapatraonline.com/storage/media/277056/conversions/Untitled-2-(1)-original-thumb.jpg"
    },
    {
      "slug": "157232",
      "title": "एसइईमा जन्ममिति छेकबारले विद्यार्थी तनावमा",
      "timestamp": 1748649600000,
      "source": "gp",
      "content": "माध्यमिक शिक्षा परीक्षा (एसइई) मा सहभागी हुन तोकिएको उमेरको सीमासम्बन्धमा चार वर्षअघि हटाइएको प्रावधान फेरि लागु गरिएपछि विद्यार्थी तनावमा परेका छन् ।",
      "longContent": "काठमाडौँ, जेठ १७ गते । माध्यमिक शिक्षा परीक्षा (एसइई) मा सहभागी हुन तोकिएको उमेरको सीमासम्बन्धमा चार वर्षअघि हटाइएको प्रावधान फेरि लागु गरिएपछि विद्यार्थी तनावमा परेका छन् ।शिक्षा नियमावलीको दफा ७८ को उपदफा ६ मा १४ वर्ष पूरा नभएका विद्यार्थीलाई माध्यमिक शिक्षा परीक्षा (एसइई) मा समावेश नगरिने उल्लेख छ । तर माध्यमिक शिक्षा कक्षा १२ सम्म भएको भन्दै २०७८ सालमा शिक्षा, विज्ञान तथा प्रविधि मन्त्रालयले एसइईमा सहभागी हुने उमेरको सीमा हटाएको थियो । त्यतिबेला कक्षा १२ को परीक्षामा सहभागी हुनाका लागि मात्रै १४ वर्ष पूरा भएको भए पुग्ने तर एसइईमा जति वर्षका विद्यार्थी पनि सहभागी हुन पाउने व्यवस्था गरिएको थियो । यद्यपि शिक्षा नियमावलीमा भएको व्यवस्थालाई मन्त्रीस्तरीय निर्णयबाट हटाउन निर्देशन दिएको भन्दै त्यतिबेला पनि चर्चा भएको थियो । तर अहिले मन्त्रालयले फेरि शिक्षा नियमावली अनुसार १४ बर्से प्रावधान एसइईमै लागु गर्न भन्दै बोर्डलाई निर्देशन दिएको छ ।  व्यवस्था कार्यान्वयन भएको अवस्थामा अब (२०८२ सालमा) सञ्चालन हुने एसइईमा सहभागी हुने विद्यार्थीको उमेर २०८२ चैत मसान्तसम्ममा १४ वर्ष पूरा हुनैपर्छ । अर्थात् २०६८ साल चैत मसान्तभित्र जन्मेका विद्यार्थी मात्रै अबको एसइईमा सहभागी हुन पाउने छन् । बोर्डले अहिले कक्षा १० को रजिस्ट्रेसन फाराम भराइरहेको छ । फाराम भर्ने समय जेठ मसान्तसम्म तोकिएको छ । तर फाराम भर्नेक्रममा थुप्रै विद्यार्थीले यो उमेर पार नगरेको देखिएको छ । उमेरको समस्या देखाउँदै हिजोआज बोर्डमा विद्यालय, विद्यार्थी तथा अभिभावकबाट दैनिक गुनासो आउने गरेको छ । बोर्डका अनुसार रजिस्ट्रेसन फाराम भरेका केही विद्यार्थीको उमेर १४ वर्ष पूरा हुन तोकिएको मितिभन्दा दुई/चार दिन मात्रै कम देखिएको छ । केही विद्यार्थीको उमेर भने एसइईमा सहभागी हुने समयमा १२ वर्ष मात्रै पूरा हुने देखिएको पनि बोर्डका परीक्षा नियन्त्रक (कक्षा १०) डा. गणेश भट्टराईले बताउनुभयो । “दुई/चार दिन उमेर नमिल्नु स्वाभाविक हो । तर, विद्यार्थी १० कक्षामा पुग्दासमेत उमेर १२ वर्ष मात्रै देखिएको छ । यो अवस्थालाई कसरी स्वाभाविक मान्ने ?,” भट्टराईले भन्नुभयो, “पक्कै पनि अभिभावकले बच्चाको जन्ममिति बिगारेर भर्ना हुने समयमा घटाएको हुनु पर्छ । वा कक्षा जम्प गराएर पढाएको हुनु पर्छ । यो अवस्थालाई कानुनले मान्दैन ।” तर २०७८ सालमा शिक्षा मन्त्रालयले एसइईमा सहभागी हुन १४ वर्ष उमेर पूरा भएकै हुनुपर्ने प्रावधान हटाएपछि कतिपय अभिभावक आफैँले विद्यार्थीको जन्ममिति सच्याएर वा कक्षा जम्प गराएर कलिलै उमेरमा माथिल्लो कक्षामा पठाउने गरेका थिए । अहिले फेरि मन्त्रालयले पुरानै व्यवस्था कार्यान्वयन गर्न बोर्डलाई निर्देशन दिएपछि समस्या आएको हो । तर मन्त्रालयका प्रवक्ता शिवकुमार सापकोटाले शिक्षा नियमावलीको प्रावधानलाई मन्त्रीस्तरीय निर्णय गरेर २०७८ सालमा हटाउनु नै गलत भएको बताउनुभयो । उहाँले भन्नुभयो, “अहिले नियमावलीमा भएको व्यवस्था कार्यान्वयन गर्न मात्रै भनिएको हो । यसमा कुनै समस्या आयो भने सहजीकरण गर्न बोर्डलाई भनिएको छ ।”के गर्ने त ? धेरै विद्यार्थीमा समस्या आएपछि बोर्डले कक्षा १० मा रजिस्ट्रेसन फाराम भर्दा १४ वर्ष नपुगेका विद्यार्थीले आफ्नो जन्ममिति २०६८ चैत मसान्त उल्लेख गरेर भर्न पाउने सुविधा दिएको छ । किनकि संसद्मा रहेको केही नेपाल ऐन संशोधन गर्न बनेको विधेयकले एक पटकका लागि जन्मदर्ता सच्याउन सकिने व्यवस्था गरेको छ । केही नेपाल ऐन संशोधन विधेयक हाल राष्ट्रिय सभामा छ । तर उक्त व्यवस्था कहिले कार्यान्वयनमा आउँछ भन्ने एकिन छैन । उक्त व्यवस्था कार्यान्वयनमा आएपछि विद्यार्थीले रजिस्ट्रेसन फाराममा लेखे अनुसार जन्ममिति सच्याउन सकिने बोर्डका परीक्षा नियन्त्रक भट्टराईले बताउनुभयो ।",
      "link": "https://gorkhapatraonline.com/news/157232",
      "image": "https://gorkhapatraonline.com/storage/media/277091/conversions/file-tasbir-original-thumb.jpg"
    },
    {
      "slug": "157231",
      "title": "पर्यटक तान्ने मार्फाको चुम्बकीय शक्ति",
      "timestamp": 1748649600000,
      "source": "gp",
      "content": "सागर छुन कुदिरहेकी कालीगण्डकी, चारैतर्फ हिमाल र हिमालकै फेदीमा गुजुमुज्ज परेर बसेको मार्फाको मौलिक बस्ती ।",
      "longContent": "मार्फा (मुस्ताङ), जेठ १७ गते । सागर छुन कुदिरहेकी कालीगण्डकी, चारैतर्फ हिमाल र हिमालकै फेदीमा गुजुमुज्ज परेर बसेको मार्फाको मौलिक बस्ती । बस्ती आसपास स्याउ, उवा र आलुखेती ! हिमालपारि अर्थात् मुस्ताङ घुमेर फर्केका स्वदेशी हुन् वा विदेशी पर्यटकका मस्तिष्कबाट अक्सर नहट्ने यी दृश्य काल्पनिक स्वर्गसरह पनि लाग्न सक्छ । आधुनिक भौतिक पूर्वाधार देखाएर पर्यटक तान्न प्रतिस्पर्धारत आगरा, आइफिल र बुर्जखलिपाहरूभन्दा कम लाग्दैन धौलागिरि र नीलगिरिको काखमा अवस्थित मार्फा गाउँको परम्परागत मौलिकता ।ढुङ्गैढुङ्गाले बनेका गुजुमुज्ज घरका छतभरि मिलाएर राखिएका दाउराका चाङ रहेका बस्ती र त्यसको ठिक माथि अवस्थित प्रसिद्ध सम्तेन छोलिङ गुम्बा रहेका छन् । यो दृश्यले मार्फा घर र गुम्बा गजुर जस्तै लाग्न पनि सक्छ । थकाली समुदायको आस्थाको धरोहर यो सम्तेन छोलिङ गुम्बाको काखमा रहेको मार्फा गाउँ पर्यटक तान्ने शक्ति हो भन्दा फरक पर्दैन । मुस्ताङ घरपझोङ–२, मार्फाका वडा अध्यक्ष मानबहादुर हिराचन थकाली समुदायको उद्गम मानिने मार्फा गाउँको परम्परागत मौलिकता नै पर्यटकीय आकर्षणको केन्द्र रहेको बताउनुहुन्छ । थकाली भन्नुहुन्छ, “थकाली समुदायको मूल थलो ‘थाक खोला’ को मौलिक वास्तुकला मार्फामा देख्न सकिन्छ । यसको मौलिकता जोगाउन थकाली समुदायको प्रयास र स्थानीय निकायको सहकार्यले मार्फा आकर्षक पर्यटकीय गन्तव्य बन्न सफल भएको छ ।” उहाँले अन्नपूर्ण र धौलागिरि पदमार्ग र बौद्ध तथा हिन्दु धर्मालम्बीहरूका लागि पवित्र तीर्थस्थल मुक्तिनाथ, कागबेनीसँगै आदिवासी थकाली समुदायको मौलिक बसोबासका कारण समग्र मुस्ताङ नै प्रमुख पर्यटकीय गन्तव्य बन्दै गइरहेको बताउनुभयो ।मुस्ताङ पछिल्लो समय बाह्य पर्यटक मात्र होइन, आन्तरिक पर्यटकको पनि आकर्षक गन्तव्य बनेको छ । पर्यटकको वृद्धिसँगै लेते, मार्फा, जोमसोमको कालीगण्डकी तटीय क्षेत्रमा सुविधायुक्त होटल र रेस्टुरेन्ट बन्ने क्रम पनि बढेको छ । विशेष गरी प्रसिद्ध मुक्तिनाथ मन्दिर पुग्ने तीर्थयात्री र उपल्लो मुस्ताङ ल्होमन्थाङ हुँदै नेपाल–चीनको कोरला नाका पुग्ने यात्रीहरू लेक लाग्न सक्ने भएकाले मार्फामा बास बसेर अगाडि बढ्ने गर्छन् । थकाली समुदायको मौलिक आतिथ्य र न्यानो सत्कारसँगै मौलिक खाना, स्थानीय मार्फा वाइन, स्याउको सुकुटी, मुस्ताङको आलु, उवाको स्थानीय मदिरा, हिमाली गेडागुडीको दालमा यहाँ आउने पर्यटकहरू रमाउने गरेको स्थानीय होटल व्यवसायी रमिला थकाली बताउनुहुन्छ । रमिलाका अनुसार मुस्ताङ आउने प्रायः पर्यटक परम्परागत मार्फा गाउँ घुम्ने गरेको र विश्वभर प्रसिद्ध रहेको स्थानीय मार्फा वाइन तथा स्थानीय खाना र वेशभूषामा रमाउँछन् । परम्परागत मौलिक वास्तुकलाका गुजुमुज्ज घर र भित्रभित्रै साँगुरा गल्लीहरूको यस बस्तीलाई काठमाडौँको असनसँग समेत तुलना गरिन्छ । लहरै जोडिएका एकै ढाँचाका घर र घरैपिच्छेका पसलमा मुस्ताङी उत्पादनको प्रदर्शनी हेर्दा हिमालपारिको जिल्लामा नभई विकसित मुलुकको व्यस्त सहरमै पुगे जस्तो अनुभूति हुन्छ । मुस्ताङका प्रमुख जिल्ला अधिकारी विष्णुप्रसाद भुसाल गतवर्ष आन्तरिक र बाह्य गरी सात लाख ७५ हजार पर्यटकले मुस्ताङ भ्रमण गरेको बताउनुहुन्छ । कालीगण्डकी कोरिडोर सडक विस्तार भएसँगै मुस्ताङ पुग्ने पर्यटकको सङ्ख्या प्रत्येक वर्ष ३० प्रतिशतभन्दा बढी वृद्धि भइरहेको छ । भुसाल भन्नुहुन्छ, “यात्रुहरूको सुरक्षालाई ध्यान दिँदै स्थानीय प्रशासनले सवारीचालकसँग एक मिनेट र यात्रुसँग दुई मिनेट अभियान सञ्चालन गरिरहेको छ ।” उहाँले सवारीको चापसँगै दुर्घटना न्यूनीकरण तथा उच्च हिमाली क्षेत्रमा लेक लाग्ने समस्याबाट जोगाउन यस्तो अभियान सञ्चालन गरिएको बताउनुभयो ।  यसो त मुस्ताङ पुग्ने पर्यटकको रोजाइमा मुक्तिनाथ, कागबेनी र ल्होमन्थाङ पर्ने गरेको छ तर स्याउको ब्रान्ड नै बनाएको मार्फाले पर्यटकलाई चुम्बकले झैँ तानेको छ । पर्यटक लक्षित व्यवसाय र सडकसँगै सहजै पुगेको आधुनिक निर्माण सामग्री प्रयोग गरेर ‘कङ्क्रिट’ युक्त भवनहरू बनाउने होडबाजीले मुस्ताङको मौलिकतामा नै असर पर्ने पो हो कि भन्ने थकाली समुदायमा चिन्ता देखिन्छ ।विसं २०२३ भन्दाअघि परम्परागत कृषि तथा सामान्य होटल व्यवसाय सञ्चालन गर्दै आइरहेका थकाली समुदाय आफ्नो मौलिक परम्परा जोगाउन र निजी तथा सार्वजनिक जग्गा भाडामा लिई व्यावसायिक स्याउ फार्मतर्फ आकर्षित छन् ।",
      "link": "https://gorkhapatraonline.com/news/157231",
      "image": "https://gorkhapatraonline.com/storage/media/277061/conversions/1725874136_marfa-1200x560-original-thumb.jpg"
    },
    {
      "slug": "157230",
      "title": "महिलालाई अल्लोको झोला बनाउने तालिम",
      "timestamp": 1748563200000,
      "source": "gp",
      "content": "मिक्वाखोला गाउँपालिका वडा १ का ११ जना महिलालाई झोला बनाउने तालिम दिइएको छ ।  घरेलु तथा साना उद्योग कार्यालय ताप्लेजुङ र  मिक्वाखोला एक खोक्लिङको समन्वयमा गत वैशाख १४ गतेदेखि एक महिने तालिम प्रदान गरिएको हो ।",
      "longContent": "साहारा लिम्बू फुङ्लिङ, जेठ १६ गते । मिक्वाखोला गाउँपालिका वडा १ का ११ जना महिलालाई झोला बनाउने तालिम दिइएको छ ।  घरेलु तथा साना उद्योग कार्यालय ताप्लेजुङ र  मिक्वाखोला एक खोक्लिङको समन्वयमा गत वैशाख १४ गतेदेखि एक महिने तालिम प्रदान गरिएको हो । तालिम बिहीबार सम्पन्न भएको छ । अघिल्लो आर्थिक वर्षमा आधारभुत तालिम प्रदान गरिएका वडाका ११ जना महिलालाई नै यो आर्थिक वर्षमा एडभान्स तालिम प्रदान गरिएको घरेलु तथा साना उद्योग कार्यालय ताप्लेजुङका प्रमुख लक्ष्मी सुहाङले बताउनुभयो । स्थानीयको मागको आधारमा तालिम प्रदान गरिएकोले तालिम प्रभावकारी भएको प्रमुख सुहाङको भनाइ छ । समापन कार्यक्रममा बोल्नुहुँदै गाउँपालिका अध्यक्ष भक्तबहादुर कार्कीले स्थानीय स्तरमा पाइने अल्लोको कपडाबाट विभिन्न सामग्री बनाउने मात्र नभई अल्लोबाट धागो बनाउने तालिम पनि आवश्यक रहेकोले यसतर्फ गाउँपालिकाले पनि ध्यान दिने बताउनुभयो । साथै उहाँले स्थानीयले उत्पादन गरेको सामग्रीलाई बजारीकरण गर्न गाउँपालिकाले सहयोग गर्ने प्रतिवद्धता गर्नुभयो । त्यस्तै कार्यक्रममा गाउँपालिका उपाध्यक्ष डण्डु लामाले तालिम लिने महिलाहरूलाई उद्योग दर्ता गरेर अघि बढ्न आग्रह गर्नुभयो । तालिम घरेलु तथा साना उद्योग महासङ्घ ताप्लेजुङ महिला समिति अध्यक्ष तथा व्यवसायी विष्णु श्रेष्ठले दिनुभएको थियो । आफ्नै गाउँमा सीप सिक्न पाउँदा खुसी व्यक्त गर्दै छिट्टै उद्योग दर्ता गरेर सञ्चालन गर्ने सहभागि गंगा कार्कीले बताउनुभयो । स्थानीय स्तरमा पाइने भाङ्ग्रे सिस्नु (अल्लो) बाट धागो बनाएर कपडा बनाइन्छ त्यसपछि झोला, कोट, पर्स, साइड ब्याग लगायत विभिन्न डिजाइनका सामग्री तयार गर्ने गरिन्छ ।",
      "link": "https://gorkhapatraonline.com/news/157230",
      "image": "https://gorkhapatraonline.com/storage/media/277053/conversions/Talim-original-thumb.jpg"
    }
  ]
}