{
  "date": "2025-07-21T01:32:41.280Z",
  "news": [
    {
      "slug": "164408",
      "title": "श्रम तथा रोजगार क्षेत्रमा नीतिगत सुधार",
      "timestamp": 1753056000000,
      "source": "gp",
      "content": "श्रम, रोजगार तथा सामाजिक सुरक्षा मन्त्रालयले वैदेशिक रोजगार व्यवस्थापन र आन्तरिक श्रम क्षेत्रलाई व्यवस्थित गर्न नीतिगत सुधारका काम धेरै भएको दाबी गरेको छ ।",
      "longContent": "गोरखापत्र समाचारदाताकाठमाडौँ, साउन ५ गते । श्रम, रोजगार तथा सामाजिक सुरक्षा मन्त्रालयले वैदेशिक रोजगार व्यवस्थापन र आन्तरिक श्रम क्षेत्रलाई व्यवस्थित गर्न नीतिगत सुधारका काम धेरै भएको दाबी गरेको छ । श्रम मन्त्रालयको दोस्रो पटक जिम्मेवारी समालेको एकबर्से समीक्षा प्रतिवेदन सार्वजनिक गर्दै श्रममन्त्री शरतसिंह भण्डारीको सचिवालयले मन्त्रालयबाट हुने सेवा प्रवाहलाई पूर्ण डिजिटलाइजेसनदेखि श्रम प्रशासन सुधारसम्मका काम सुधार गरेको प्रतिवेदन सार्वजनिक गरेको हो । प्रतिवेदनमा आन्तरिक रोजगारीको व्यवस्थापनका लागि नयाँ महाशाखा स्थापना, डिजिटाइजेसन, श्रम संसार, राष्ट्रिय श्रम बजार सूचना प्रणाली, स्वास्थ्य परीक्षण र नागरिक एपमा आबद्धता गरिएको उल्लेख छ । डिजिटल प्रविधिको प्रयोगसँगै श्रम सम्झौता नवीकरणका पहल, सामाजिक सुरक्षा कोषमा श्रमिकको सहभागिता विस्तार गरिएको प्रतिवेदनमा उल्लेख छ । यस अवधिमा श्रम प्रशासनको संस्थागत संरचना परिवर्तन, श्रमिकलाई बिनाधितो ऋण प्रवाह, श्रमिकको अभिलेखीकरणदेखि गन्तव्य देशसँग श्रम सम्झौता हस्ताक्षर गर्ने चरणमा पुगेको उल्लेख छ । रोजगारी सिर्जना, सामाजिक सुरक्षा पहुँच विस्तार र वैदेशिक रोजगारीमा ठगी नियन्त्रण जस्ता क्षेत्रमा अझै सुधार गर्नुपर्ने आवश्यकता मन्त्री भण्डारीको समीक्षामा रहेको छ । भण्डारीको नेतृत्वमा मन्त्रालयले वैदेशिक रोजगारसम्बन्धी नीति तर्जुमा गरी मन्त्रीपरिषद्बाट स्वीकृत गराउनुका साथै श्रम ऐनका केही प्रावधान संशोधनमार्फत सुधारको प्रयास भएको जानकारी गराइएको छ ।वैदेशिक रोजगार क्षेत्रलाई व्यवस्थित, मर्यादित र सुरक्षित बनाउन आप्रवासनको सिङ्गो चक्रलाई सम्बोधन गरेर ‘श्रम आप्रवासन नीति’ जारी गर्न मन्त्रीपरिषद्मा पठाइएको छ ।यस्तै वैदेशिक रोजगारीमा एक सयभन्दा कम श्रमिक पठाउनेको इजाजतपत्र नवीकरण नहुने वैदेशिक रोजगार ऐन, २०६४ को प्रावधानलाई केही नेपाल ऐन संशोधनमार्फत इजाजतपत्र नवीकरण हुने प्रावधान गरिएको छ । वैधानिकीकरण श्रम स्वीकृतिका लागि वैदेशिक रोजगार सेवा प्रवाह कार्यविधि (दोस्रो संशोधन) स्वीकृत भएको छ । सेप्टेम्बर २०२४ लाई ‘कटअफ पोइन्ट’ मानी कानुनी आधारमा वैदेशिक रोजगारीमा रहेका श्रमिकलाई वैधानिकता दिने प्रक्रिया अघि बढेको मन्त्री भण्डारीको भनाइ छ । त्यसै गरी यस अवधिमा सुरक्षित आप्रवासनबाट सञ्चालन हुने स्रोतकेन्द्रलाई ७७ जिल्ला विस्तार गरिएको प्रतिवेदनमा उल्लेख छ । मन्त्रालय अन्तर्गतको वैदेशिक रोजगार विभागले व्यक्तिगत र संस्थागत विवाद समाधान गरी सात अर्ब २० करोड आठ हजार ३५० रुपियाँ क्षतिपूर्ति उपलब्ध गराएको छ । मुद्दा तथा अनुसन्धानका लागि चार हजार ९७५ उजुरी प्राप्त भएकामा ५२८ मिलापत्र गराइएको छ । विस्तृत अनुसन्धानपश्चात् २१५ वटा अदालतमा मुद्दा दायर गरिएको र मुद्दा तथा अनुसन्धानबाट ३२ करोड ८७ लाख ३७ हजार ४६५ क्षतिपूर्ति दिलाइएको पनि मन्त्रीको एकबर्से समीक्षा प्रतिवेदनमा उल्लेख छ । वैदेशिक रोजगार बोर्डका अनुसार यस आवमा एक हजार १६० शव व्यवस्थापन गरिएको छ । त्यसै गरी ७० अलपत्र शव नेपाल ल्याइएको छ ।",
      "link": "https://gorkhapatraonline.com/news/164408",
      "image": "https://gorkhapatraonline.com/storage/media/289939/conversions/Sharad-original-thumb.jpg"
    },
    {
      "slug": "164406",
      "title": "घटे विदेशी पाहुना",
      "timestamp": 1753056000000,
      "source": "gp",
      "content": "सन् २०२५ को पहिलो छ महिनामा नेपाल आउने विदेशी पर्यटकको सङ्ख्या घटेको छ । नेपाल पर्यटन बोर्डका अनुसार सन् २०२४ को जनवरीदेखि जुनसम्म पाँच लाख ८३ हजार ११ जना पर्यटक नेपाल भित्रिएकोमा यो वर्षको सोही अवधिमा पाँच लाख ७७ हजार ६८९ पर्यटक नेपाल भित्रिएका छन् ।",
      "longContent": "गोरखापत्र समाचारदाताकाठमाडौँ, साउन ५ गते ।  सन् २०२५ को पहिलो छ महिनामा नेपाल आउने विदेशी पर्यटकको सङ्ख्या घटेको छ । नेपाल पर्यटन बोर्डका अनुसार सन् २०२४ को जनवरीदेखि जुनसम्म पाँच लाख ८३ हजार ११ जना पर्यटक नेपाल भित्रिएकोमा यो वर्षको सोही अवधिमा पाँच लाख ७७ हजार ६८९ पर्यटक नेपाल भित्रिएका छन् । कोरोना महामारीअघि सन् २०१९ को छ महिनामा पाँच लाख ७३ हजार पर्यटकको नेपाल आगमन भएको थियो । बोर्डका निर्देशक मणिराज लामिछानेले भन्नुभयो, “यो वर्षको समग्र तथ्याङ्कले चिनियाँ र भारतीय पर्यटकको आगमन कम भएको देखाएको छ । यस वर्ष बोर्डले समयमै बजेट पारित गरिसकेकोले मुख्य स्रोत बजारबाट आउने पर्यटकको सङ्ख्या बढाउन विभिन्न प्रवर्धनका कार्यव्रmममा जोड दिँदै छौँ ।”आर्थिक वर्ष २०८२/८३ को बजेटले भारतबाट आउने पर्यटकले ल्याउन पाउने भारतीय रुपियाँको दर २५ हजारबाट बढाएर पाँच हजार डलरको व्यवस्था गरेपछि पर्यटन बजारमा यसको सकारात्मक प्रभाव देखिने उहाँको विश्वास छ । बजेटमा आएको विषय कार्यान्वयनले भारतीय पर्यटकले ल्याउने पैसाको सीमा बढ्ने र पाहुनाको बसाइ अवधि र खर्च गर्ने सीमासमेत बढ्ने उहाँ बताउनुहुन्छ ।बोर्डका अनुसार सन् २०२५ को जनवरीमा ७९ हजार ९९१, फेब्रुअरीमा ९६ हजार ८८०, मार्चमा एक लाख २१ हजार ६८७, अप्रिलमा एक लाख १६ हजार ४९०, मे मा ८६ हजार २१६ र जुनमा ७६ हजार ४२४ पर्यटक नेपाल भित्रिएको बोर्डले जनाएको छ । नेपाल आउने पर्यटकमा सबैभन्दा बढी भारतीय, अमेरिकी र तेस्रोमा चिनियाँ नागरिक छन् ।",
      "link": "https://gorkhapatraonline.com/news/164406",
      "image": "https://gorkhapatraonline.com/storage/media/289935/conversions/1676434198-K0I8Y-original-thumb.jpg"
    },
    {
      "slug": "164353",
      "title": "सोलुखुम्बुमा ३७ करोडभन्दा बढी रकम फ्रिज",
      "timestamp": 1752969600000,
      "source": "gp",
      "content": "गत आर्थिक वर्षमा सोलुखुम्बुको ३७ करोड रकम बढी फ्रिज भएको छ । गएको आर्थिक वर्ष २०८१-८२ मा ३७ करोड ७४ लाख १० हजार ६ सय ६७ रुपियाँ बजेट फ्रिज भएको कोष तथा लेखा नियन्त्रक कार्यालय सोलुखुम्बुका सूचना अधिकारी नवीन राईले जानकारी दिनुभयो ।",
      "longContent": "गार्डेन राईसोलुखुम्बु, साउन ४ गते । गत आर्थिक वर्षमा सोलुखुम्बुको ३७ करोड रकम बढी फ्रिज भएको छ । गएको आर्थिक वर्ष २०८१-८२ मा ३७ करोड ७४ लाख १० हजार ६ सय ६७ रुपियाँ बजेट फ्रिज भएको कोष तथा लेखा नियन्त्रक कार्यालय सोलुखुम्बुका सूचना अधिकारी नवीन राईले जानकारी दिनुभयो ।उहाँका अनुसार सङ्घ र प्रदेश गरी ४ अर्ब ६१ करोड १३ लाख ३९ हजार ५ सय ५२ रुपैयाँ विनियोजित बजेटमध्ये सो रकम फ्रिज भएको हो ।जिल्लामा सङ्घबाट चालु र पुँजीगत गरी ४ अर्ब १० करोड ९८ लाख २२ हजार पाँच सय ५२ रुपियाँ र प्रदेशतर्फको चालु र पुँजीगत गरी कुल ५० करोड १५ लाख १७ हजार गरी कुल ४ अर्ब २३ करोड ३९ लाख २८ हजार आठ सय ८४ रुपियाँ ९९ पैसा रकम खर्च भएको कार्यालयको तथ्याङ्कमा उल्लेख छ ।  कार्यालयका तथ्याङ्क अनुसार जिल्लामा सङ्घबाट चालुतर्फ ९२.४९ प्रतिशत र पुँजीगततर्फ ८९.३० प्रतिशत गरी कुल ९२.३७ प्रतिशत खर्च भएको छ ।यस्तै प्रदेशतर्फको चालुतर्फ ८४.५१ प्रतिशत र पुँजीगततर्फ ९८.२७ प्रतिशत गरी कुल ८७.२९ प्रतिशत रकम खर्च भएको छ ।  यसैबिच सोलुखुम्बुका ८ स्थानीय तहले सङ्घ र प्रदेशबाट मात्र आएको कुल २ अर्ब ६६ करोड ७० लाख ५६ हजार बजेटमध्ये २ अर्ब ४२ करोड ४० लाख ५४ हजार अर्थात् कुल बजेटको ९०.८९ प्रतिशत रकम खर्च गरेका छन् । यसैगरी सोलुखुम्बुमा प्रदेशतर्फ एक करोड १० लाख ७८ हजार नौ सय ९० रुपियाँ १४ पैसा राजश्व सङ्कलन भएको छ भने सङ्घतर्फ २४ करोड १९ लाख ५० हजार नौ सय ९१ रुपैयाँ पाँच पैसा राजश्व सङ्कलन भएको कोष तथा लेखा नियन्त्रक कार्यालय सोलुखुम्बुले जनाएको छ । जिल्लाका सरकारी कार्यालयहरूमा दरबन्दी अनुसारको कर्मचारी नहुँदा सो तलब बराबरको रकम नै उक्त फ्रिज भएको रकम रहेको कार्यालयले जनाएको छ । सोलुखुम्बुमा विकासे रकम भने फ्रिज नभएको जनाइएको छ ।",
      "link": "https://gorkhapatraonline.com/news/164353",
      "image": "https://gorkhapatraonline.com/storage/media/289885/conversions/Untitled-5-original-thumb.jpg"
    },
    {
      "slug": "164352",
      "title": "राजस्व सङ्कलनमा कावासोती दोस्रो स्थानमा",
      "timestamp": 1752969600000,
      "source": "gp",
      "content": "कावासोतीको आन्तरिक राजस्व कार्यालय आर्थिक वर्ष २०८१–८२ मा सबैभन्दा बढी राजस्व सङ्कलन गर्नेमा दोस्रो नम्बरमा परेको छ । कार्यालयका सूचना अधिकारी सरोजकुमार ढकालका अनुसार गत आर्थिक वर्षमा सबैभन्दा बढी राजस्व संकलन गर्नेको वरियतामा कावासोती दोस्रो नम्वरमा परेको हो ।",
      "longContent": "बोमलाल गिरीनवलपुर, साउन ४ गते । कावासोतीको आन्तरिक राजस्व कार्यालय आर्थिक वर्ष २०८१–८२ मा सबैभन्दा बढी राजस्व सङ्कलन गर्नेमा दोस्रो नम्बरमा परेको छ । कार्यालयका सूचना अधिकारी सरोजकुमार ढकालका अनुसार गत आर्थिक वर्षमा सबैभन्दा बढी राजस्व सङ्कलन गर्नेको वरियतामा कावासोती दोस्रो नम्बरमा परेको हो ।आन्तरिक राजस्व कार्यालय कावासोतीले आर्थिक वर्ष २०८१–८२ मा २९ अर्ब ९५ करोड ३९ लाख २५ हजार रुपियाँ राजस्व सङ्कलन गरेको छ । उक्त रकम अघिल्लो आर्थिक वर्षको तुलनामा १७ दशमलव ७१ प्रतिशतले बढी हो ।कार्यालयले आव २०८०–८१ मा २५ अर्ब ४४ करोड ५७ लाख ६० हजार रुपियाँ राजस्व सङ्कलन गरेको थियो । आव २०८१–८२ मा अघिल्लो आवको भन्दा ४ अर्ब ५० करोड ८१ लाख ६५ हजार रुपियाँ बढी राजस्व सङ्कलन भएको सूचना अधिकारी ढकालले जानकारी दिनुभयो ।आन्तरिक राजस्व कार्यालयले आव २०८१–८२ मा ३२ अर्ब ७७ करोड ९५ लाख ८७ हजार राजस्व उठाउने लक्ष्य राखेको थियो । लक्ष्यको ९१ दशमलव ३८ प्रतिशत राजस्व सङ्कलन भएको छ । कार्यालयले आयकरबाट ६८ करोड ५० लाख, मूल्य अभिवृद्धि कर बापत ५० करोड १२ लाख, सबैभन्दा धेरै अन्तःशुल्क बापत २८ अर्ब ६५ करोड ९२ लाख ५४ हजार राजस्व सङ्कलन गरेको छ ।",
      "link": "https://gorkhapatraonline.com/news/164352",
      "image": "https://gorkhapatraonline.com/storage/media/289802/conversions/antarik-original-thumb.jpg"
    },
    {
      "slug": "164293",
      "title": "पर्यटन बोर्डले भारतमा कार्यालय खोल्ने",
      "timestamp": 1752969600000,
      "source": "gp",
      "content": "नेपाल पर्यटन बोर्डले भारतमा बोर्डको स्थायी कार्यालय खोलेर नेपालको पर्यटन प्रवर्धन गर्ने भएको छ । बोर्डले नेपाल आउने पर्यटकमध्ये सबैभन्दा ठुलो पर्यटक स्रोत बजार भारत रहेकाले दिल्लीमा स्थायी कार्यालय खोलेर पर्यटन प्रवर्धनका कार्यक्रम अघि बढाउने तयारी गरेको हो ।",
      "longContent": "गोरखापत्र समाचारदाताकाठमाडौँ, साउन ४ गते । नेपाल पर्यटन बोर्डले भारतमा बोर्डको स्थायी कार्यालय खोलेर नेपालको पर्यटन प्रवर्धन गर्ने भएको छ । बोर्डले नेपाल आउने पर्यटकमध्ये सबैभन्दा ठुलो पर्यटक स्रोत बजार भारत रहेकाले दिल्लीमा स्थायी कार्यालय खोलेर पर्यटन प्रवर्धनका कार्यक्रम अघि बढाउने तयारी गरेको हो । चालु आर्थिक वर्ष २०८२/८३ को बजेटमध्ये ७० प्रतिशत हिस्सा अन्तर्राष्ट्रिय बजार प्रवर्धनमा खर्च गर्ने जनाउँदै बोर्डले अन्तर्राष्ट्रिय बजार प्रवर्धनमार्फत नेपाललाई सुरक्षित, भरपर्दो र आकर्षक पर्यटकीय गन्तव्यका रूपमा स्थापित गर्न स्थायी कार्यालय खोल्न लागेको जनाएको छ । बोर्डले चालु आवका लागि झन्डै एक अर्ब ६० करोड रुपियाँ बराबरको बजेट ल्याएको छ ।बोर्डका निर्देशक मणिराज लामिछानेले भन्नुभयो, “भारत पहिलो पर्यटन स्रोत बजार हो । सन् २०२४ मा भारतबाट चार लाखभन्दा बढी पर्यटक नेपाल आएका थिए । भारतको विशाल पर्यटकीय बजारलाई आकर्षित गर्न विश्वका पर्यटन व्यवसायी भारतकेन्द्रित रहेकाले भारतमा कार्यालय स्थापना गरेर पर्यटन प्रवर्धन गतिविधि बढाइने छ ।” बोर्डले अमेरिका, चीन, जापान, कोरिया, अस्ट्रेलिया, बङ्गलादेश, श्रीलङ्का मलेसिया, थाइल्यान्ड र युरोपका विभिन्न देशमा समेत प्रवर्धनात्मक कार्यक्रम सञ्चालन गर्ने उहाँले जानकारी दिनुभयो । चालु आवमा कम्तीमा १५ प्रतिशतले पर्यटक आगमन बढाउने लक्ष्यसहित बोर्डले विश्वका प्रमुख पर्यटन मेलामा सहभागिता, डिजिटल मार्केटिङ, अन्तर्राष्ट्रिय सञ्चार माध्यमसँग सहकार्य, ट्राभल भ्लगर र मिडिया फ्याम टुर जस्ता कार्यक्रमलाई समेत निरन्तरता दिइने उहाँको भनाइ छ ।",
      "link": "https://gorkhapatraonline.com/news/164293",
      "image": "https://gorkhapatraonline.com/storage/media/289701/conversions/awsgqaer-original-thumb.jpg"
    },
    {
      "slug": "164292",
      "title": "उत्कृष्ट वित्तीय प्रतिवेदनलाई आइक्यानको अवार्ड",
      "timestamp": 1752969600000,
      "source": "gp",
      "content": "लेखा व्यवसायीको नियामक संस्था नेपाल चार्टर्ड एकाउन्टेट्स संस्था (आइक्यान) ले उत्कृष्ट वार्षिक वित्तीय प्रतिवेदन तयार गर्ने विभिन्न क्षेत्रका कम्पनीलाई राष्ट्रिय उत्कृष्ट वार्षिक प्रतिवेदन बेस्ट प्रिजेन्टेड एनुअल रिपोर्ट (बिपिए) अवार्ड, २०२४ बाट सम्मानित गरेको छ । राजधानीमा शुक्रबार सम्पन्न कार्यक्रममा उत्कृष्ट कम्पनीहरूलाई सम्मानित गरिएको हो ।",
      "longContent": "गोरखापत्र समाचारदाताकाठमाडौँ, साउन ४ गते ।  लेखा व्यवसायीको नियामक संस्था नेपाल चार्टर्ड एकाउन्टेट्स संस्था (आइक्यान) ले उत्कृष्ट वार्षिक वित्तीय प्रतिवेदन तयार गर्ने विभिन्न क्षेत्रका कम्पनीलाई राष्ट्रिय उत्कृष्ट वार्षिक प्रतिवेदन बेस्ट प्रिजेन्टेड एनुअल रिपोर्ट (बिपिए) अवार्ड, २०२४ बाट सम्मानित गरेको छ । राजधानीमा शुक्रबार सम्पन्न कार्यक्रममा उत्कृष्ट कम्पनीहरूलाई सम्मानित गरिएको हो । सम्मानित हुनेमा राष्ट्रिय उत्कृष्ट वार्षिक वित्तीय प्रतिवेदन (बिपिए) अवार्ड २०२४ तर्फ निजी क्षेत्रका बैङ्कमा नबिल बैङ्कले गोल्ड अवार्ड प्राप्त गरेको छ । सिद्धार्थ बैङ्कले सिल्भर र नेपाल एसबिआई बैङ्कले ब्रोन्ज अवार्ड प्राप्त गरे । एभरेस्ट बैङ्क लिमिटेड, माछापुच्छ«े बैङ्क लिमिटेड र स्ट्यान्डर्ड चार्टर्ड बैङ्कले सर्टिफिकेट अफ मेरिट प्राप्त गरेका छन् । सार्वजनिक क्षेत्रका बैङ्किङ संस्थामध्ये कृषि विकास बैङ्कले सिल्भर अवार्ड जितेको छ ।वित्तीय सेवा क्षेत्रमा कामना सेवा विकास बैङ्कले गोल्ड, महालक्ष्मी विकास बैङ्कले सिल्भर र मुक्तिनाथ विकास बैङ्कले ब्रोन्ज अवार्ड प्राप्त गरे । प्रभु क्यापिटल लिमिटेड, लुम्बिनी विकास बैङ्क लिमिटेड र शाइन रेसुङ्गा डेभलपमेन्ट बैङ्कले सर्टिफिकेट अफ मेरिट पाए । गैरजीवन बिमातर्फ नेपाल इन्स्योरेन्स कम्पनीले गोल्ड, शिखर इन्स्योरेन्स कम्पनीले ब्रोन्ज र हिमालयन एभरेस्ट इन्स्योरेन्स तथा सिद्धार्थ प्रिमियर इन्स्योरेन्सले सर्टिफिकेट अफ मेरिट हासिल गरे ।जीवन बिमा क्षेत्रमा नेपाल लाइफ इन्स्योरेन्स कम्पनीले सिल्भर र आइएमई लाइफ इन्स्योरेन्स कम्पनीले सर्टिफिकेट अफ मेरिट प्राप्त गरे । उत्पादन क्षेत्रमा युनिलिभर नेपालले गोल्ड, बोटलर्स नेपाल (तराई) र हिमालयन डिस्टिलरीले जोइन्ट ब्रोन्ज तथा बोटलर्स नेपालले सर्टिफिकेट अफ मेरिट प्राप्त गरे । ऊर्जा क्षेत्रमा बुटवल पावरले सर्टिफिकेट अफ मेरिट पायो भने सेवा क्षेत्रमा ओरिएन्टल होटेलले ब्रोन्ज अवार्ड जित्यो । आइक्यानले प्रत्येक वर्ष राष्ट्रिय उत्कृष्ट वार्षिक वित्तीय प्रतिवेदन अवार्डका लागि प्रतिस्पर्धा आयोजना गर्दै आएको छ । पुरस्कृत कम्पनीका प्रतिनिधिलाई प्रमुख अतिथि महालेखा परीक्षक तोयम रायाले अवार्ड प्रदान गर्नुभयो ।आइक्यानले राम्रो वित्तीय प्रतिवेदन र सान्दर्भिक जानकारीको खुलासालाई प्रोत्साहन गर्ने तथा नेपालमा वित्तीय प्रतिवेदनको उच्च मापदण्ड कायम गर्ने उद्देश्यले यो अवार्ड प्रदान गर्दै आएको जनाएको छ । अवार्ड विजेता दक्षिण एसियाली लेखा व्यवसायी महासङ्घले आयोजना गर्ने साफास्तरीय उत्कृष्ट वार्षिक वित्तीय प्रतिवेदन अवार्डमा भाग लिन सिफारिस हुने आइक्यानले जनाएको छ ।अध्यक्षमा सारूमगर कार्यक्रममा नेपाल चार्टर्ड एकाउन्टेन्ट्स संस्थाको १० औँ परिषद्को दोस्रो कार्यकालका लागि अध्यक्षमा निर्वाचित सिए नीलबहादुर सारूमगर र उपाध्यक्ष सिए आनन्दराज शर्मा वाग्लेले पद तथा गोपनीयताको शपथ तथा पदभार ग्रहण गर्नुभयो ।कार्यक्रमका प्रमुख अतिथि महालेखा परीक्षक तोयम रायाले नेपालमा लेखा परीक्षण व्यवसायलाई अझै परिस्कृत बनाइँदै लगिने बताउनुभयो । उहाँले विश्वमा वित्तीय परिक्षणमा विभिन्न नयाँ आयाम आएको र त्यसलाई नेपालमा पनि अनुकरण गर्न गराउन अत्यावश्यक रहेको औँल्याउनुभयो । कार्यक्रममा संस्थाका निवर्तमान अध्यक्ष सिए प्रवीणकुमार झाले आफ्नो कार्यकालमा पञ्चवर्षीय चौथो रणनीतिक योजना बनाइएको जानकारी दिनुभयो । नवनिर्वाचित अध्यक्ष मगरले बजारमा मध्यमस्तरका लेखा परीक्षकको अभाव रहेको भन्दै यसको अभाव पूरा गर्न प्रयास गर्ने प्रतिबद्धता जनाउनुभयो ।",
      "link": "https://gorkhapatraonline.com/news/164292",
      "image": "https://gorkhapatraonline.com/storage/media/289700/conversions/ICAN-Photo-original-thumb.jpg"
    },
    {
      "slug": "164291",
      "title": "स्वचालित प्रणालीबाट चार अर्ब लगानी प्रतिबद्धता",
      "timestamp": 1752969600000,
      "source": "gp",
      "content": "विदेशी लगानीकर्ताले स्वचालित प्रणालीमार्फत चार अर्ब रुपियाँभन्दा बढीको लगानी प्रतिबद्धता जनाएका छन् । उद्योग विभागले वैशाखदेखि सुरु गरेको अनलाइनमा आधारित उक्त प्रणालीबाट चार अर्ब ६१ करोड रुपियाँ बराबरको लगानी प्रतिबद्धता प्राप्त भएको जनाएको छ ।",
      "longContent": "गोरखापत्र समाचारदाताकाठमाडौँ, साउन ४ गते । विदेशी लगानीकर्ताले स्वचालित प्रणालीमार्फत चार अर्ब रुपियाँभन्दा बढीको लगानी प्रतिबद्धता जनाएका छन् । उद्योग विभागले वैशाखदेखि सुरु गरेको अनलाइनमा आधारित उक्त प्रणालीबाट चार अर्ब ६१ करोड रुपियाँ बराबरको लगानी प्रतिबद्धता प्राप्त भएको जनाएको छ । ५० करोड रुपियाँसम्म कुल पुँजी हुने उद्योग व्यवसाय र विदेशी लगानी गर्न सकिने उद्योग व्यवसायसम्बन्धी आवेदन र स्वीकृति यसै प्रणालीमार्फत हुने व्यवस्था मिलाएको छ । यस प्रणालीमार्फत विदेशी लगानीकर्ताले आफू रहेकै ठाउँबाट नेपालमा लगानीका लागि आवेदन दिन सक्ने विभागले जनाएको छ । पैंसट्ठी अर्ब लगानी प्रतिबद्धताविदेशी लगानीकर्ताले नेपालमा करिब ६५ अर्ब रुपियाँ लगानी गर्ने प्रतिबद्धता जनाएका छन् । गत आव २०८१/८२ मा विभिन्न ८४० परियोजनामा ६४ अर्ब ९६ करोड रुपियाँ लगानी गर्ने प्रतिबद्धता आएको उद्योग विभागले जनाएको छ । विभागका अनुसार गत आवमा तीन अर्ब रुपियाँ बढी यस्तो प्रतिबद्धता प्राप्त भएको हो । त्यसअघि आव २०८०/८१ मा ६१ अर्ब ९० करोड रुपियाँ बराबर प्रत्यक्ष वैदेशिक लगानी प्रतिबद्धता प्राप्त भएको थियो । विभागका अनुसार आव २०७९/८० मा ३८ अर्ब ४० करोड रुपियाँ बराबरको लगानी प्रतिबद्धता प्राप्त भएको थियो । विभागका अनुसार एक वर्षमा आएको लगानी प्रतिबद्धतामध्ये ४८ प्रतिशत अर्थात् सबैभन्दा धेरै ३० अर्ब ९० करोड रुपियाँ बराबरको लगानी प्रतिबद्धता सेवा क्षेत्रमा प्राप्त छ । एक वर्षमा सेवा क्षेत्रका ८४ परियोजना नेपालमा दर्ता भएका छन् । त्यस्तै ४१ प्रतिशत अर्थात् २६ अर्ब ८२ करोड रुपियाँ बराबरको लगानी प्रतिबद्धता पर्यटन क्षेत्रमा प्राप्त भएको तथ्याङ्कले देखाएको छ । यस अवधिमा पर्यटन क्षेत्रका ३०४ परियोजना नेपालमा दर्ता भएका हुन् ।यस्तै उत्पादनमूलक र सूचना तथा प्रविधि क्षेत्रमा क्रमशः छ र तीन प्रतिशत अर्थात् तीन अर्ब र एक अर्ब ८४ करोड रुपियाँ बराबरको लगानी प्रतिबद्धता प्राप्त भएको विभागले जनाएको छ । कृषि क्षेत्रमा भने दुई प्रतिशत अर्थात् एक अर्ब ४६ करोड रुपियाँ बराबरको लगानी प्रतिबद्धता आएको छ । एक वर्षको अवधिमा वैदेशिक लगानी प्रतिबद्धता प्राप्त गर्नेमा सबैभन्दा धेरै ८४० वटा साना उद्योग, मझौला १० र ठुला उद्योग चार वटा रहेका छन् । लगानीकर्ता साना उद्योगमा आकर्षित हुन थालेपछि दर्ता सङ्ख्या पनि धेरै देखिएको हो । एक वर्षको अवधिमा फागुनमा सबैभन्दा धेरै करिब १८ अर्ब रुपियाँ बराबरको लगानी प्रतिबद्धता आएकोे छ । नेपालमा लगानीको चासो देखाउनेमा चीन, भारत, जापान, अमेरिका, बङ्गलादेशलगायतका मुलुकका लगानीकर्ता बढी छन् । विभागका अनुसार नेपालमा अहिलेसम्म सात हजार २३९ परियोजनामा पाँच खर्ब ९४ अर्ब ७० करोड ६६ करोड ४० लाख रुपियाँ लगानी प्रतिबद्धता प्राप्त भएको छ । मुलुकमा लगानीका लागि ठुलो परिमाणमा प्रतिबद्धता प्राप्त भए पनि त्यसको कमै मात्र लगानी भित्रिने गरेको छ । लगानी प्रतिबद्धताको ३० देखि ३५ प्रतिशत लगानी मात्र भित्रिने गरेको विभागले जनाएको छ ।",
      "link": "https://gorkhapatraonline.com/news/164291",
      "image": "https://gorkhapatraonline.com/storage/media/289699/conversions/Foreign-Investment-original-thumb.jpg"
    },
    {
      "slug": "164290",
      "title": "सहुलियतपूर्ण कर्जामा पहुँचवालाकै रजाइँ",
      "timestamp": 1752969600000,
      "source": "gp",
      "content": "सहुलियत कर्जा, अनुदान र सरकारी प्रोत्साहन योजना देशको आर्थिक समृद्धि, रोजगारी सिर्जना तथा उत्पादन वृद्धि गर्ने उद्देश्यले ल्याइने गरे पनि यस्ता सहुलियत सुविधा प्रभावकारी रूपमा कार्यान्वयन हुन सकेका छैनन् ।",
      "longContent": "काठमाडौँ, साउन ४ गते । सहुलियत कर्जा, अनुदान र सरकारी प्रोत्साहन योजना देशको आर्थिक समृद्धि, रोजगारी सिर्जना तथा उत्पादन वृद्धि गर्ने उद्देश्यले ल्याइने गरे पनि यस्ता सहुलियत सुविधा प्रभावकारी रूपमा कार्यान्वयन हुन सकेका छैनन् । अर्बौं रुपियाँ बराबरको कर्जा र अनुदान लक्षित वर्गमा नपुगी पहुँचवाला, बिचौलिया र टाठाबाठाको हातमा पुग्ने गरेको तथ्य प्रस्तुत गरेका विभिन्न अध्ययन प्रतिवेदनले देखाएका छन् ।कृषि मन्त्रालयदेखि नेपाल राष्ट्र बैङ्कसम्मका सरोकारवाला निकायको अध्ययनले पनि यस्ता योजनामा पारदर्शिता र जवाफदेहिताको कमी देखिएको जनाएको छ । नीति, कार्यक्रम, बजेट र मौद्रिक नीतिमा घोषणा गरिने सुविधा जनताका लागि ‘कागलाई बेल पाके’ जस्तै बन्न थालेको छ, जसको लाभ सधैँ शक्तिशाली पहुँचवालाले मात्रै उठाउने प्रवृत्ति बढ्दो छ ।यसलाई व्यवस्थित गर्न चालु आर्थिक वर्ष २०८२/८३ को बजेट वक्तव्यमार्फत लक्षित क्षेत्रमा उत्पादन, रोजगारी तथा स्वरोजगारका अवसर वृद्धि गर्न सहुलियतपूर्ण कर्जामा ब्याज अनुदानसम्बन्धी एकीकृत व्यवस्था कार्यान्वयन गरिन लागेको छ ।सरकारले बजेटमार्फत ल्याएका कार्यक्रमलाई समेटेर सहुलियतपूर्ण कर्जासम्बन्धी कार्यविधिको चौथो संशोधन भएसँगै यसलाई सहजीकरण गर्ने बताउनुहुन्छ नेपाल राष्ट्र बैङ्कका प्रवक्ता किरण पण्डित ।एक खर्बभन्दा बढी अनुदान कृषिमा आर्थिक वर्ष २०७६/७७ देखि आव २०८०/८१ सम्म कृषि मन्त्रालयबाट प्रत्यक्ष र अप्रत्यक्ष गरी एक खर्ब सात अर्ब ६६ करोड २७ लाख रुपियाँ अनुदान प्रवाह भएको देखिएको छ । प्रत्यक्षतर्फ २० अर्ब ३० करोड ३० लाख रुपियाँ र अप्रत्यक्षतर्फ (अनुदानित रासायनिक मल) ८७ अर्ब ३५ करोड ९७ लाख रुपियाँ रहेको छ । फेज आउट भएका परियोजनामा पनि अनुदान रकम प्रवाह भएको छ ।मन्त्रालयका अनुसार फेज आउट भएका परियोजना हाई भ्यालु एग्रिकल्चर प्रोजेक्ट, हिमाली प्रोजेक्ट, किसानका लागि उन्नत बिउबिजन कार्यक्रम हुन् । यी संस्थामा गएको अनुदान रकमबारे पनि अध्ययन गरिने जनाइएको छ ।कृषि तथा पशुपन्छी विकास मन्त्रालयका सचिव डा. दीपककुमार खराल आगामी दिनमा सरकारले यस्ता अनुदान दिँदा विशेष निगरानी गर्ने बताउनुहुन्छ । नेपाल राष्ट्र बैङ्कका गभर्नर प्राडा विश्वनाथ पौडेल, कृषिमन्त्रीसमेतको छलफलबाट मौद्रिक नीतिमा आवश्यक व्यवस्था भएको उहाँले बताउनुभयो ।पाँच वर्षमा रासायनिक मल, बाली तथा पशुधन बिमा, उखु उत्पादनमा प्रोत्साहन अनुदान, साना सिँचाइ, बजार पूर्वाधार, कृषि औजार उपकरण, बिउ उत्पादन, उत्पादन र उत्पादकत्व वृद्धिका लागि कृषि तथा पशुपन्छी क्षेत्रको प्रवर्धन गर्न ठुलो रकम अनुदान प्रवाह भएको छ । त्यसको सही सदुपयोग हुन नसकेको मन्त्रालयले नै स्वीकार गरेको छ ।कतिले लिए सहुलियतपूर्ण कर्जागत वैशाख मसान्तमा वाणिज्य बैङ्कहरूबाट लगानीमा रहेको कुल कर्जामध्ये कृषि क्षेत्रमा १३.९ प्रतिशत (छ खर्ब ४७ अर्ब ८५ करोड रुपियाँ), ऊर्जा क्षेत्रमा ९.० प्रतिशत (चार खर्ब १८ अर्ब ७४ करोड रुपियाँ) र लघु, घरेलु, साना एवं मझौला उद्यम क्षेत्रमा १०.८ प्रतिशत (पाँच खर्ब तीन अर्ब ३९ करोड रुपियाँ) रहेको छ । यसै गरी विकास बैङ्कहरूबाट कृषि, लघु, घरेलु तथा साना उद्यम/व्यवसाय, ऊर्जा र पर्यटन क्षेत्रमा कुल कर्जाको २६.४ प्रतिशत (१३२ अर्ब ८८ करोड रुपियाँ) र वित्त कम्पनीहरूबाट १८.८ प्रतिशत (१९ अर्ब छ करोड रुपियाँ) कर्जा लगानीमा रहेको छ । वाणिज्य बैङ्कहरूबाट प्रवाह भएको कुल कर्जामध्ये २०८१ चैत मसान्तमा औसत ५.६ प्रतिशत (दुई खर्ब ६२ अर्ब २२ करोड रुपियाँ) कर्जा विपन्न वर्गमा प्रवाह भएको छ । यसै गरी विकास बैङ्कहरूबाट ७.१ प्रतिशत (३६ अर्ब १७ करोड रुपियाँ) र वित्त कम्पनीहरूबाट ५.५ प्रतिशत (पाँच अर्ब ६० करोड रुपियाँ) कर्जा विपन्न वर्गमा प्रवाह भएको छ ।नेपाल सरकारबाट ब्याज अनुदान प्रदान हुने सहुलियतपूर्ण कर्जा कार्यक्रम अन्तर्गत २०८२ जेठ मसान्तमा ९८ हजार ५२८ ऋणीलाई प्रवाह भएको कर्जामध्ये ८५ अर्ब १० करोड कर्जा बक्यौता रहेको राष्ट्र बैङ्कले जनाएको छ ।छ अर्बभन्दा बढी दुरुपयोगबैङ्क तथा वित्तीय संस्थाबाट प्रवाह भएका पुनर्कर्जा र सहुलियतपूर्ण कर्जामध्ये छ खर्ब ३५ करोड बराबर कर्जा दुरुपयोग भएको महालेखा परीक्षकको कार्यालयको ६२ औँ प्रतिवेदनले देखाएको छ ।प्रतिवेदनका अनुसार राष्ट्र बैङ्कले कोरोना महामारीबाट अर्थतन्त्रलाई बाहिर ल्याउन प्रयोग गरेको पुनर्कर्जा तथा आन्तरिक उत्पादन प्रवर्धन गर्न सुरु गरिएको ब्याजदर सहुलियतपूर्ण कर्जा दुरुपयोग भएको देखिएको हो ।कोरोना महामारीमा अर्थतन्त्रलाई गति दिन र आन्तरिक उत्पादन तथा उद्यमशीलता प्रवर्धन गर्न सहुलियतपूर्ण ब्याजदर दिएको कर्जा दुरुपयोग भएको उक्त प्रतिवेदनमा उल्लेख छ ।पुनर्कर्जा र सहुलियतपूर्ण कर्जा प्रयोगको अध्ययन गर्न नियुक्त परामर्शदाताको प्रतिवेदन अनुसार एक लाख ७२ हजार ६५४ ऋणीमध्ये ३१ हजार ६६४ ऋणीका फाइल तथा एक हजार ८३८ परियोजनाको स्थलगत निरीक्षण गरिएको थियो ।प्रतिवेदन अनुसार मूल्याङ्कन गरिएका कर्जामध्ये सात प्रतिशत ऋणीको छ अर्ब ३५ करोड ६० लाख रुपियाँ बराबर कर्जा सदुपयोग नभएको देखिएको छ । त्यस्तै १२ प्रतिशत ऋणीको १८ अर्ब ७४ करोड ९० लाखको कर्जा फाइलमा लक्षित वर्ग पहिचान नभएको र छ प्रतिशत ऋणीको १० अर्ब ४९ करोड १० लाखमा दोहोरो कर्जा सुविधा उपयोग भएको पनि प्रतिवेदनमा छ । राष्ट्र बैङ्कको अध्ययन अनुसार ११ प्रतिशत ऋणीको २१ अर्ब २५ करोड ४० लाख रुपियाँ बराबरको कर्जामा दुरुपयोगको आशङ्का देखिएको छ ।दुरुपयोग गर्ने कारबाहीमाब्याज अनुदानको सहुलियत कर्जा दुरुपयोग गरेको आरोपमा राष्ट्र बैङ्कले सात विकास बैङ्क र आठ फाइनान्स कम्पनीका सिइओलाई कारबाहीसमेत गरेको थियो । पाँच महिनाअगाडि राष्ट्र बैङ्कले एकै पटक १५ वटा वित्तीय संस्थाका प्रमुख कार्यकारी अधिकृत (सिइओ) हरूलाई कारबाही गरेको थियो । ब्याज अनुदानको सहुलियत कर्जा दुरुपयोग गरेको आरोपमा राष्ट्र बैङ्कले सात विकास बैङ्क र आठ फाइनान्स कम्पनीका प्रमुख कार्यकारी अधिकृतलाई कारबाहीस्वरूप सचेत गराएको थियो ।पुनर्कर्जा, व्यावसायिक निरन्तरता कर्जा र सहुलियतपूर्ण कर्जाको सदुपयोगिताको अध्ययन गर्न नियुक्त गरेका परामर्शदाताले पेस गरेको प्रतिवेदन अनुसार ती संस्थाहरूबाट प्रवाह भएका कर्जामध्ये दुरुपयोग भएको वा दुरुपयोगको आशङ्का भएको भनी कैफियत जनाएका कर्जाहरूका सम्बन्धमा सम्बन्धित संस्थाले सो संस्थाको आन्तरिक लेखा परीक्षणबाट तयार गरी राष्ट्र बैङ्कमा प्रतिवेदन पेस गरेका थिए । प्रतिवेदनका अनुसार संस्थाबाट प्रवाह भएका केही सहुलियतपूर्ण कर्जा सदुपयोग नभएबाट सहुलियतपूर्ण कर्जासम्बन्धी मार्गदर्शन र राष्ट्र बैङ्कबाट जारी सोसम्बन्धी निर्देशन उल्लङ्घन गरेका सात वटा विकास बैङ्कका प्रमुख कार्यकारी अधिकृतहरूलाई नेपाल राष्ट्र बैङ्क ऐन, २०५८ को दफा १०० को उपदफा २ को खण्ड (क) बमोजिम ती वित्तीय संस्थाका कार्यकारी प्रमुखलाई सचेत गराइएको थियो ।लुम्बिनी विकास बैङ्क, महालक्ष्मी विकास बैङ्क, कामना सेवा विकास बैङ्क, मुक्तिनाथ विकास बैङ्क, सालपा विकास बैङ्क, गरिमा विकास बैङ्क र सप्तकोशी डेभलपमेन्ट बैङ्कका सिइओ कारबाहीमा परेका थिए ।समृद्धि फाइनान्स कम्पनी, पोखरा फाइनान्स, प्रोग्रेसिभ फाइनान्स, आइसिएफसी फाइनान्स, जानकी फाइनान्स कम्पनी, सेन्ट्रल फाइनान्स, रिलायन्स फाइनान्स र गुडविल फाइनान्सका सिइओ पनि कारबाहीमा परेका थिए ।",
      "link": "https://gorkhapatraonline.com/news/164290",
      "image": "https://gorkhapatraonline.com/storage/media/289698/conversions/karjaa-original-thumb.jpg"
    },
    {
      "slug": "164287",
      "title": "बैङ्कको घोटाला प्रकरणमा राष्ट्र बैङ्कका पूर्वकर्मचारी पक्राउ",
      "timestamp": 1752969600000,
      "source": "gp",
      "content": "कर्णाली विकास बैङ्कको घोटाला प्रकरणमा संलग्न भएको आरोपमा प्रहरीले नेपाल राष्ट्र बैङ्कका पूर्वअनुगमन अधिकृत भुवन बस्नेतलाई पक्राउ गरेको छ । नेपाल प्रहरीको केन्द्रीय अनुसन्धान ब्युरो (सिआइबी) ले बस्नेतलाई शुक्रबार काठमाडौँको टोखाबाट पक्राउ गरेको जनाएको छ ।",
      "longContent": "गोरखापत्र समाचारदाता काठमाडौँ, साउन ४ गते । कर्णाली विकास बैङ्कको घोटाला प्रकरणमा संलग्न भएको आरोपमा प्रहरीले नेपाल राष्ट्र बैङ्कका पूर्वअनुगमन अधिकृत भुवन बस्नेतलाई पक्राउ गरेको छ । नेपाल प्रहरीको केन्द्रीय अनुसन्धान ब्युरो (सिआइबी) ले बस्नेतलाई शुक्रबार काठमाडौँको टोखाबाट पक्राउ गरेको जनाएको छ ।सिआइबीका प्रवक्ता युवराज खड्काका अनुसार बस्नेत कर्णाली विकास बैङ्कको तत्कालीन अनुगमन अधिकृत रहेको पाइएको छ । सिआइबीले गत असार १८ गते कर्णाली विकास बैङ्कका संस्थापक तथा अध्यक्ष पशुपतिदयाल मिश्रलाई नेपालगन्जबाट पक्राउ गरेको थियो । त्यस्तै उक्त बैङ्कका सिइओ राजेन्द्रविक्रम राय गत जेठ १७ गते र लेखा प्रमुख वेदप्रकाशसिंह ठकुरी गत जेठ २० गते पक्राउ पर्नुभएको थियो । मुख्य आरोपी मिश्र नेकपा (एमाले) का केन्द्रीय सदस्य हुनुहुन्छ । उहाँ विसं २०७४ को प्रतिनिधि सभा निर्वाचनमा बाँके क्षेत्र नं. २ बाट उम्मेदवार रही पराजित हुनुभएको थियो । यस प्रकरणबारे सिआइबीको विशेष टोलीले बाँकेमै रहेर अनुसन्धान गरिरहेको छ ।  बैङ्कबाट हालसम्म दुई अर्ब ५० करोड रुपियाँ हिनामिना भएको भनी पीडितले प्रहरीमा उजुरी दिएका छन् ।",
      "link": "https://gorkhapatraonline.com/news/164287",
      "image": "https://gorkhapatraonline.com/storage/media/289695/conversions/karnali-bank-original-thumb.jpg"
    },
    {
      "slug": "164178",
      "title": "धुपीको राँको बालेर मनाइयो सङ्क्रान्ति",
      "timestamp": 1752883200000,
      "source": "gp",
      "content": "कर्णाली प्रदेशको पाँच जिल्लाका स्थानीयले धुपीको राँको बालेर साउने सङ्क्रान्ति पर्व मनाएका छन् ।",
      "longContent": "हुम्ला समाचारदाताहुम्ला, साउन ३ गते । कर्णाली प्रदेशको पाँच जिल्लाका स्थानीयले धुपीको राँको बालेर साउने सङ्क्रान्ति पर्व मनाएका छन् । हुम्ला, जुम्ला, मुगु, डोल्पा र कालीकोटमा विशेष तरिकाले यो पर्व मनाइँदै आएको हुम्ला जिल्ला खार्पुनाथ गाउँपालिका–४, माजा गाउँका राजबहादुर रोकायाले बताउनुभयो । वनबाट सुकेको धुपी टिपेर ल्याएर साँझ प्रत्येक घरको छतमा राँको बाल्ने चलन रहेको उहाँले बताउनुभयो ।घरमा मात्र नभई खर्कमा पनि राँको बाल्ने गरिन्छ । घरको छतमा बालेको आगोको राँको साँझतिर फाल्ने गरिन्छ । यसरी राँको फालेपछि अघिल्लो वर्षका नकारात्मक पक्ष हटेर जाने र साउन लागेपछि सकारात्मक ऊर्जा उत्पन्न हुने मान्यता रहेको उहाँले बताउनुभयो । परम्परा अनुसार हरेक घरमा जति सदस्य छन, त्यति नै राँको बालेर छत तथा आँगनमा आफू र आफ्नो घरमा रहेको लुतोपाउँडो लैजा, दाङ देउखुरीको समूह आइजा, रोगव्याधि सबै जाओस् भन्ने कामना गरिन्छ । राँको बाल्ने समयमा  दमाहा, तालसमेत बजाउने चलन छ । राँको बाल्ने क्रम करिब एक घण्टासम्म चल्ने रोकायले बताउनुभयो ।",
      "link": "https://gorkhapatraonline.com/news/164178",
      "image": "https://gorkhapatraonline.com/storage/media/289492/conversions/humla-original-thumb.jpg"
    },
    {
      "slug": "164176",
      "title": "सुक्न थाल्यो रोपो",
      "timestamp": 1752883200000,
      "source": "gp",
      "content": "कञ्चनपुरका अधिकांश क्षेत्रमा रोपेको धान सुक्न थालेको छ । वर्षा नहुँदा रोपेको धान सुक्न थालेपछि कृषक चिन्तित बनेका हुन् ।",
      "longContent": "बेलौरी समाचारदाताकञ्चनपुर, साउन ३ गते । कञ्चनपुरका अधिकांश क्षेत्रमा रोपेको धान सुक्न थालेको छ । वर्षा नहुँदा रोपेको धान सुक्न थालेपछि कृषक चिन्तित बनेका हुन् । कञ्चनपुरको शुक्लाफाँटा, कृष्णपुर, लालझाँडी, वेदकोटमा धान सुक्न थालेको छ । असारमा रोपाइँ गरेका कृषकले पानी नपर्दा धान सुक्न थालेको बताएका छन् । आकासे पानीका भरमा रोपाइँ गरेका शुक्लाफाँटा नगरपालिका–१० का कृषक कमला दमाईंले छ कट्ठामा रोपेको धान एक महिनासम्म पनि पर्याप्त पानी नपर्दा सुक्दै गएको दुःखेसो पोख्नुभयो । धान रोपाइँमा ट्याक्टरको जोताइ, मलखाद गरी नौ हजारभन्दा बढी लगानी खेर गाएको बताउनुभयो । यस्तै सोही ठाउँका भीम दमाईंले आठ कट्ठामा धान रोपेकोमा अहिले सुक्दै गएको दुःखेसो पोख्नुभयो । शुक्लाफाँटा नगरपालिकाका कृषि शााखा प्रमुख करनसिंह बुढाऐरले कृषकले धान रोपेपछि पानी पर्न छोड्दा उँचो स्थानमा धान सुक्न थालेको बताउनुभयो । समयमै पानी नपर्दा धानमा गबारो पनि देखिन थालेको उहाँले बताउनुभयो । नहरको सिँचाइ सुविधा नपुगेका क्षेत्रमा किसानले धान सुक्दै गएको दुःखेसो पोखेका छन् भने नहर पुगेका क्षेत्रमा समेत नहरको पानी लगाउन पालो नपुगेको भन्दै धान उत्पादन घट्नेमा चिन्ता गरेका छन् । यसपालि धान खेतीका लागि आवश्यक पर्ने वर्षा नहुँदा जिल्लाका विभिन्न क्षेत्रमा धान सुक्दै गएको कृषि प्राविधिकले बताएका छन् । केही दिनदेखि कञ्चनपुरमा पर्याप्त वर्षा नभएको महाकाली बेसिन कार्यालयका प्रमुख सञ्जयकुमार शाहले बताउनुभयो । उहाँका अनुसार आगामी आइतबारसम्म कञ्चनपुरमा वर्षा नहुने देखिएको छ । सोमबारदेखि भने केही वर्षा हुने अनुमान गरिएको उहाँले बताउनुभयो । कञ्चनपुरमा कुल खेतीयोग्य जमिन ५९ हजार ६०२ हेक्टर रहेको छ । जिल्लामा ४८ हजार ४९६ हेक्टरमा धान खेती हुँदै आएको छ । जिल्लमा झन्डै १० हजार हेक्टरमा सिँचाइ सुविधा नपुगेको कृषि ज्ञान केन्द्र महेन्द्रनगर कञ्चनपुरका सूचना अधिकारी धर्मबहादुर साउदले बताउनुभयो ।",
      "link": "https://gorkhapatraonline.com/news/164176",
      "image": "https://gorkhapatraonline.com/storage/media/289490/conversions/4455-original-thumb.jpg"
    },
    {
      "slug": "164175",
      "title": "रावा बैङ्कका अध्यक्षद्वारा पदभार ग्रहण",
      "timestamp": 1752883200000,
      "source": "gp",
      "content": "राष्ट्रिय वाणिज्य बैङ्क लिमिटेडको सञ्चालक समितिका नवनियुक्त अध्यक्ष देवकुमार ढकालले पदभार ग्रहण गर्नुभएको छ । साउन २ गते शुक्रबार बसेको सञ्चालक समितिको बैठकले सर्वसम्मत ढकाललाई अध्यक्ष चयन गरेसँगै उहाँले पदभार ग्रहण गर्नुभएको हो ।",
      "longContent": "गोरखापत्र समाचारदाताकाठमाडौँ, साउन ३ गते । राष्ट्रिय वाणिज्य बैङ्क लिमिटेडको सञ्चालक समितिका नवनियुक्त अध्यक्ष देवकुमार ढकालले पदभार ग्रहण गर्नुभएको छ । साउन २ गते शुक्रबार बसेको सञ्चालक समितिको बैठकले सर्वसम्मत ढकाललाई अध्यक्ष चयन गरेसँगै उहाँले पदभार ग्रहण गर्नुभएको हो । पदभार ग्रहणअघि अध्यक्ष ढकालले नेपाल राष्ट्र बैङ्कका गभर्नर डा. विश्वनाथ पौडेलसमक्ष पद तथा गोपनीयताको शपथ लिनुभएको थियो ।ढकालसँग नेपाल राष्ट्र बैङ्कमा ३० वर्षभन्दा बढी समय विभिन्न जिम्मेवारीमा रहेर सेवा गरेको अनुभव छ । पछिल्लो समय राष्ट्र बैङ्कको निर्देशकको जिम्मेवारीमा रहेर कार्य गरेका ढकाल वित्तीय प्रणाली, बैङ्किङ प्रशासन तथा नियमन प्रणाली विषयका जानकार हुनुहुन्छ । नवनियुक्त अध्यक्ष ढकाललाई बैङ्क सञ्चालक समिति सदस्यहरू महेश भट्टराई, लक्ष्मण घिमिरे, प्राडा रामप्रसाद ज्ञवाली, रोमिला ढकाल उप्रेती, डा. सूर्यबहादुर राना, प्रमुख कार्यकारी अधिकृत देवेन्द्ररमण खनाल, बैङ्कका व्यवस्थापन समितिका पदाधिकारीहरू, कम्पनी सचिव प्रमोद अधिकारी एवं प्रमुख कार्यकारी अधिकृतको कार्यालयका सम्पूर्ण कर्मचारीले स्वागत गर्नुभएको थियो । यसैबिच राष्ट्रिय वाणिज्य बैङ्कले ऊर्जा दक्षता उपाय अपनाउने १० उद्योगलाई आर्थिक अनुदान वितरण गरेको छ । उक्त बैङ्कले पहिलो चरणमा ऊर्जा अडिटमार्फत पहिचान गरिएका प्रमुख ऊर्जा बचतका उपाय कार्यान्वयन गरेका १० वटा उद्योगलाई करिब दुई करोड ९० लाख रुपियाँ अनुदान प्रदान गरेको हो । पहिलो चरणको अनुदान वितरणसँगै रिप ग्रिन अनुदान सुविधा औपचारिक रूपमा सुरु भएको हो ।ऊर्जा बचतका उपायबाट दीर्घकालीन रूपमा वार्षिक झन्डै ३६ हजार ७८८ मेगावाट घण्टा ऊर्जा बचत हुने अपेक्षा गरिएको र यसबाट नेपालको जलवायु प्रतिबद्धता तथा दिगो औद्योगिक विकासमा पनि योगदान पु¥याउने बैङ्कले जनाएको छ । यो अनुदान कार्यक्रम नवीकरणीय ऊर्जा तथा ऊर्जा दक्षता कार्यक्रम नेपालमा दिगो ऊर्जामार्फत पुनः प्राप्ति एवं सशक्तीकरण परियोजना अन्तर्गत सञ्चालित छ ।  परियोजना युरोपेली सङ्घ र जर्मन सङ्घीय आर्थिक सहयोग तथा विकास मन्त्रालयको आर्थिक सहयोगमा सञ्चालन भइरहेको छ । कार्यक्रम अन्तर्गत स्थानीय ऊर्जा अडिटरद्वारा सिफारिस गरिएका उपायको कार्यान्वयनका लागि लगानी लागतको आंशिक हिस्सा अनुदानस्वरूप प्रदान गरिन्छ । यो परियोजनाले ऊर्जा दक्षता, मर्यादित श्रम अभ्यास तथा वातावरणीय मापदण्डको पालना सुनिश्चित गर्न प्राथमिकता दिँदै आएको छ । यसबाट नेपालका औद्योगिक क्षेत्रमा सफा तथा दक्ष प्रविधिको प्रयोगलाई प्रवर्धन गर्ने अपेक्षा गरिएको छ । अनुदान प्रदान गर्दै राष्ट्रिय वाणिज्य बैङ्कका प्रमुख कार्यकारी अधिकृत देवेन्द्ररमण खनालले अनुदान व्यवस्थाबाट नेपालमा दिगो औद्योगिक अभ्यासको प्रवर्धनमा महत्वपूर्ण उपलब्धि हुने बताउनुभयो ।",
      "link": "https://gorkhapatraonline.com/news/164175",
      "image": "https://gorkhapatraonline.com/storage/media/289489/conversions/Chairman-Padhvar-Devkimar-Dhakal-original-thumb.jpg"
    },
    {
      "slug": "164173",
      "title": "वैदेशिक रोजगारीमा जानेको सङ्ख्या उच्च रेकर्ड",
      "timestamp": 1752883200000,
      "source": "gp",
      "content": "वैदेशिक रोजगारीमा जाने हालसम्मकै उच्च सङ्ख्या रेकर्ड भएको छ । वैदेशिक रोजगार विभागका अनुसार आर्थिक वर्ष २०८१/८२ मा आठ लाख ३९ हजार २७० जनाले श्रम स्वीकृति लिएको नयाँ रेकर्ड बनेको हो ।",
      "longContent": "गोरखापत्र समाचारदाता काठमाडौँ, साउन ३ गते । वैदेशिक रोजगारीमा जाने हालसम्मकै उच्च सङ्ख्या रेकर्ड भएको छ । वैदेशिक रोजगार विभागका अनुसार आर्थिक वर्ष २०८१/८२ मा आठ लाख ३९ हजार २७० जनाले श्रम स्वीकृति लिएको नयाँ रेकर्ड बनेको हो । विभागले शुक्रबार पत्रकार सम्मेलनमार्फत गत आवमा आठ लाख ३९ हजार २७० जनाले श्रम स्वीकृति लिएकोमा सात लाख ४४ हजार ८११ पुरुष र ९४ हजार ४५५ महिलाले श्रम स्वीकृति लिएको जानकारी गराएको हो । विभागका महानिर्देशक कमलप्रसाद भट्टराईले गत आवमा श्रम स्वीकृति लिएर वैदेशिक रोजगारीमा जानेमध्ये नयाँ श्रम स्वीकृति लिने ६० प्रतिशत र पुनः श्रम स्वीकृति लिने ४० प्रतिशत रहेको जानकारी दिनुभयो । उहाँका अनुसार श्रम स्वीकृति लिएकामा संस्थागत (वैदेशिक रोजगारी व्यवसायी कम्पनी) लिने तीन लाख ५९ हजार ६७५, पुनः श्रम स्वीकृति लिने तीन लाख ३३ हजार ३०९, व्यक्तिगत नयाँ श्रम स्वीकृति लिने एक लाख ३३ हजार ६२७ र जिटुजी भएका देश दक्षिण कोरिया, इजरायल र बेलायतमा १२ हजार ६५३ जना छन् । नेपाली श्रमिकका १० प्रमुख श्रम गन्तव्य देशमा क्रमशः संयुक्त अरब इमिरेट्स (युएई), साउदी अरब, कतार, कुवेत, मलेसिया, रोमानिया, जापान, दक्षिण कोरिया, क्रोएसिया, बहराइन रहेका छन् । गएको आवमा प्रतिमहिना औसतमा ६९ हजार ९३९ र प्रतिदिन दुई हजार तीन सय जनाले स्वीकृति लिएको देखिएको छ । विभागका अनुसार गत वर्ष सबैभन्दा बढी संयुक्त अबर इमिरेट्स (युएई) मा र साउदी अरब, कतार, कुवेत, ओमान, दक्षिण कोरिया, जापान र मलेसिया, बहराइनलगायत युरोप गरी ६९ देशमा संस्थागत र व्यक्तिगत रूपमा श्रम स्वीकृति लिएर गएका छन् । गत आवको मङ्सिरमा सबैभन्दा बढीले वैदेशिक रोजगारीका लागि श्रम स्वीकृति लिएका थिए । पछिल्लो पाँच वर्षमा ३५ लाख १६ हजार ९६५ जनाले वैदेशिक रोजगारीमा जान श्रम स्वीकृति लिएकोमा सबैभन्दा धेरै गत आव २०८१/८२ मा आठ लाख ३९ हजारभन्दा बढीले श्रम स्वीकृति लिएको महानिर्देशक भट्टराईले जानकारी दिनुभयो । सो अवधिमा श्रम स्वीकृति लिएकामध्ये ३१ लाख ८१ हजार १९१ पुरुष र तीन लाख ३५ हजार ७७४ महिला छन् । दुई मिनेटमा श्रम स्वीकृतिपत्रकार सम्मेलनमा एक/डेढ महिनायता निवेदन आएको दुई मिनेटभित्र श्रम स्वीकृति दिइएको जानकारी दिइयो । महानिर्देशक भट्टराईले भन्नुभयो, “स्वीकृतिका लागि आवश्यक पर्ने सबै कागजात पूर्ण भएको खण्डमा निवेदन आएको दुई मिनेटभित्रै श्रम स्वीकृति दिन्छौँ ।” दुई महिनाअगाडि निवेदन दिएको एक सातामा मात्रै श्रम स्वीकृति दिने गरेकामा अहिले विभागको काममा व्यापक सुधार गरी दुई मिनेटभित्र दिन सफल भएको उहाँले दाबी गर्नुभयो । यस्तै विभागलाई पछिल्ला दिनमा बिचौलियामुक्त गरिएको पनि जानकारी दिइयो ।महानिर्देशक भट्टराईले सेवाग्राहीको सहयोगका लागि भन्दै बिचका व्यक्तिले श्रम स्वीकृति लिएर आउनेलाई प्रवेशद्वारबाट विभागले रोक्न सफल भएको दाबी गर्नुभयो ।",
      "link": "https://gorkhapatraonline.com/news/164173",
      "image": "https://gorkhapatraonline.com/storage/media/289486/conversions/baidesik-rojgar-original-thumb.jpg"
    },
    {
      "slug": "164171",
      "title": "निर्यात बढ्यो लक्ष्य भेटिएन",
      "timestamp": 1752883200000,
      "source": "gp",
      "content": "मकवानपुर जिल्लाबाट भारत तथा तेस्रो मुलुकमा हुँदै आएको निर्यात व्यापारमा वृद्धि भएको छ । आर्थिक वर्ष २०८०/८१ को अनुपातमा गत आव २०८१/८२ मा निर्यातमा वृद्धि भएको हो ।",
      "longContent": "मकवानपुर समाचारदातामकवानपुर, साउन ३ गते । मकवानपुर जिल्लाबाट भारत तथा तेस्रो मुलुकमा हुँदै आएको निर्यात व्यापारमा वृद्धि भएको छ । आर्थिक वर्ष २०८०/८१ को अनुपातमा गत आव २०८१/८२ मा निर्यातमा वृद्धि भएको हो । गत आवमा मकवानपुरबाट निर्यातमूलक उद्योग र व्यावसायिक प्रतिष्ठानले गरी ४० करोड ४२ लाख ८२ लाख ७९ हजार ९४३ रुपियाँ बराबरको निर्यात गरेको उत्पत्तिको प्रमाणपत्र जारी गर्दै आएको मकवानपुर उद्योग वाणिज्य सङ्घ (मउवासङ्घ) ले जनाएको छ । आव २०८०/८१ मा ३५ करोड ४५ लाख ७४ हजार छ सय रुपियाँ बराबरको निर्यात भएको थियो । मउवासङ्घका अनुसार गत आवमा भएको निर्यात आव २०७८/७९ मा भन्दा कम हो ।आव २०७८/७९ को तुलनामा आव २०८०/८१ मा मकवानपुर जिल्लाबाट भएको निर्यात व्यापारमा गिरावट आएको थियो । मउवासङ्घका वरिष्ठ उपाध्यक्ष दीपक उप्रेतीले निर्यातजन्य उद्योगलाई प्रोत्साहित गर्ने सरकारको नीतिको अभावमा निर्यात व्यापार अपेक्षा अनुसार नबढेको बताउनुभयो । उहाँले लगानीमैत्री वातावरण बनाएर निर्यात व्यापार वृद्धि गर्न निर्यातजन्य उद्योगलाई सरकारले थप सुविधा दिनुपर्नेमा जोड दिनुभयो । आव २०७९/८० मा मकवानपुर जिल्लाका निर्यातमूलक उद्योग र व्यावसायिक प्रतिष्ठानले एक अर्ब १५ करोड २१ लाख ६० हजार ५६६ रुपियाँ बराबरको निर्यात गरेका थिए । मउवासङ्घका अनुसार आव २०७८/७९ मा यस जिल्लाबाट उद्योग र व्यावसायिक प्रतिष्ठानले गरी एक अर्ब ५५ करोड ५६ लाख ८० हजार १२९ रुपियाँ बराबरको निर्यात गरेका थिए । निर्यातजन्य दुई उद्योग थपिएगत आवमा मकवानपुरबाट थप दुई उद्योगले निर्यात गरेका छन् । आव २०८०/८१ मा छ वटा उद्योगले निर्यात गरेमा गत आवमा आठ वटा उद्योगले आफ्नो उत्पादन निर्यात गरेका हुन् । बहुराष्ट्रिय कम्पनी युनिलिभर नेपाल लिमिटेड र सिद्धिश्री इन्डस्ट्रिज प्रालिले आफ्नो उत्पादन निर्यात गरेका हुन् । युनिलिभर नेपाल लिमिटेडले लामो समयको अन्तरालपछि आफ्नो उत्पादन भारत निकासी गरेको हो । बिर्को निर्यात गर्दै आएको प्याक्ट ग्रुप क्लोजर सिस्टम इन्टरनेसनल (नेपाल) प्रालिको यस जिल्लाबाट हुने निर्यातमा ठुलो हिस्सा रहेको छ । भारतसहित तेस्रो मुलुक फिजी र अस्ट्रेलियामा निर्यात गर्दै आएको उक्त उद्योगले गत आवमा ३२ करोड ५४ लाख एक हजार ७१५ रुपियाँ बराबरको निकासी गरेको सङ्घले जनाएको छ । प्याक्ट ग्रुप क्लोजरपछि नेपाल इकरात इन्जिनियरिङ कम्पनी प्रालि र इभान्स लाइफ साइन्सेस प्रालिको निर्यात व्यापारमा बढी योगदान रहेको छ । नेपाल इकरातले ट्रान्सफर्मर र इभान्स लाइफ साइन्सेसले लोठ सल्लाको पाउडर निकासी गर्दै आएको छ ।अघिल्लो आवमा पफ भारत निर्यात गरेको खजुरीको नेपाल प्रालिले गत आवमा निकासी गरेन । भारत, अस्ट्रेलिया, फिजी, बङ्गलादेश, भुटान र संयुक्त अरब इमिरेट्समा गत आवमा निकासी भए पनि सबैभन्दा बढी भारततर्फ निर्यात भएको सङ्घको तथ्याङ्क छ । आव २०७८/७९ मा एक व्यापारिक प्रतिष्ठान र चार वटा उद्योगले भारत र तेस्रो मुलुकमा खाद्य पदार्थसहित औद्योगिक उत्पादन निर्यात गरेका थिए । सङ्घले सिराहा जिल्लामा रहेको आफ्नो उत्पादन भारत निकासी गर्ने हिमालयन कत्था उद्योग प्रालिका लागि समेत उत्पत्तिको प्रमाणपत्र जारी गर्दै आएको जनाएको छ ।",
      "link": "https://gorkhapatraonline.com/news/164171",
      "image": "https://gorkhapatraonline.com/storage/media/289484/conversions/Hetauda-Industriyal-Area-(3)(1)-original-thumb.jpg"
    },
    {
      "slug": "164152",
      "title": "मुन्धुम स्थलमा आयोजना निर्माण गरेको भन्दै माथिल्लो तमोर निर्माण रोक्न माग",
      "timestamp": 1752796800000,
      "source": "gp",
      "content": "ताप्लेजुङस्थित माथिल्लो तमोर जलविद्युत आयोजना निर्माण स्थलमा स्थानीयले प्रदर्शन गरेका छन् । निर्माणाधीन आयोजनाको काम रोक्नुपर्ने माग गर्दै आयोजना प्रभावित क्षेत्रका बासिन्दाले शुक्रवार प्रदर्शन गरेका हुन् ।",
      "longContent": "चन्द्र पन्दाकताप्लेजुङ, साउन २ गते । ताप्लेजुङस्थित माथिल्लो तमोर जलविद्युत आयोजना निर्माण स्थलमा स्थानीयले प्रदर्शन गरेका छन् । निर्माणाधीन आयोजनाको काम रोक्नुपर्ने माग गर्दै आयोजना प्रभावित क्षेत्रका बासिन्दाले शुक्रवार प्रदर्शन गरेका हुन् । याक्थुङ (लिम्बू) समुदायको मुन्धुम स्थलमा जबरजस्ती आयोजना निर्माण गर्न सुरु गरिएकोभन्दै प्रभावित क्षेत्रका बासिन्दाले विरोध गर्दै आएका छन् । आयोजना प्रभावित क्षेत्रका बासिन्दाले अपर तमोर हाइड्रोपावर प्रभावित सङ्घर्ष समिति नै गठन गरेर सुरुदेखि नै विरोध गर्दै आएका हुन् । सङ्घीय सरकारसहित विभिन्न निकायमा ज्ञापन पत्र र ध्यानाकर्षण पत्रमार्फत जलविद्युत आयोजनाको काम रोक्नुपर्ने माग आएको सङ्घर्ष समितिले जनाएको छ ।मुन्धुम स्थलको अस्तित्वमाथि क्षति हुने भएकाले विभिन्न ज्ञापन पत्र, ध्यानाकर्षण पत्र लगायतका माध्यममार्फत आयोजनाको काम रोक्न अनुरोधसहित माग गर्दा पनि काम नरोकिएकाले आन्दोलनमै उत्रन बाध्य भएको सङ्घर्ष समितिका श्री लिङ्खिमले बताउनुभयो । शुक्रवार भएको आयोजनाको विरोध प्रदर्शनपछि कोणसभालाई सम्बोधन गर्नुहुँदै लिङ्खिमले शुक्रवारसमेत पाँच पटकसम्म निर्माण स्थलमै आयोजनाको विरोधमा प्रदर्शन गरिएको बताउनुभयो ।उहाँले अब पनि निर्माणको कामलाई निरन्तरता दिएमा हालसम्म भई रहेको शान्तिपूर्ण आन्दोलनको स्वरूप परिवर्तन हुने चेतावनी दिनुभयो । स्वरूप परिवर्तनपछि हुने आन्दोलनबाट कुनै क्षति हुन पुगेमा सरकार र सम्बन्धित पक्षले बेहोर्नुपर्ने उहाँको भनाइ छ । यस्तै सङ्घर्ष समितिका संयोजक बिरबल लिङ्खिमले पनि आयोजनाको काम नरोकिएसम्म आन्दोलन जारी रहने बताउनुभयो ।याक्थुङ समुदायको मुन्धुम क्षेत्र तथा स्थल भएकाले आयोजना निर्माण गर्न नहुने अडानसहित प्रभावित क्षेत्रका बासिन्दा आन्दोलित हुँदै आएको लिङ्खिमको भनाइ छ । मुन्धुम स्थलको अतिक्रमण गरी जलविद्युत आयोजना निर्माण गर्दा मौलिक सभ्यता र संस्कृति मासिने भएकाले मुन्धुम स्थलको संरक्षण गर्न आफूहरू लागिपरेको उहाँले बताउनुभयो । जिल्लाको फक्ताङ्लुङ गाउँपालिका भई बग्ने तमोर नदीबाट तमोर इनर्जी प्रालिले २८५ मेगावाट क्षमताको विद्युत उत्पादन गर्ने गरी निर्माणको काम सुरु गरिएको हो । यता शुक्रवार आयोजना प्रभावित क्षेत्रका बासिन्दाले गरेको विरोध प्रदर्शनमा सुरक्षाका लागि नेपाल प्रहरी र सशस्त्र प्रहरी परिचालित भएका थिए ।",
      "link": "https://gorkhapatraonline.com/news/164152",
      "image": "https://gorkhapatraonline.com/storage/media/289461/conversions/sdfhsfgn-original-thumb.jpg"
    },
    {
      "slug": "164150",
      "title": "नवलपुरबाट ३० अर्ब ६९ करोड राजस्व संकलन",
      "timestamp": 1752796800000,
      "source": "gp",
      "content": "नवलपुरबाट आर्थिक वर्ष २०८१–८२ मा ३० अर्बभन्दा बढी राजस्व संकलन भएको छ । कोष तथा लेखा नियन्त्रक कार्यालयका अनुसार आर्थिक वर्ष २०८१–८२ मा संघीय तथा प्रदेश सरकारलाई हस्तान्तरण हुने ३० अर्ब ६९ करोड ६६ हजार ५६ लाख ६३८ रुपियाँ राजस्व संकलन भएको हो ।",
      "longContent": "बोमलाल गिरी नवलपुर, साउन २ गते । नवलपुरबाट आर्थिक वर्ष २०८१–८२ मा ३० अर्बभन्दा बढी राजस्व संकलन भएको छ । कोष तथा लेखा नियन्त्रक कार्यालयका अनुसार आर्थिक वर्ष २०८१–८२ मा संघीय तथा प्रदेश सरकारलाई हस्तान्तरण हुने ३० अर्ब ६९ करोड ६६ हजार ५६ लाख ६३८ रुपियाँ राजस्व संकलन भएको हो ।कार्यालयको कोष नियन्त्रक जीतनारायण महतोका अनुसार गत आव २०८१–८२ मा संघतर्फ ३० अर्ब ११ करोड ७७ लाख ५८२ रुपियाँ राजस्व संकलन भएको छ । संघतर्फ सबैभन्दा धेरै राजस्व आन्तरिक राजस्व कार्यालय कावासोतीले संकलन गरेको छ । यो कार्यालयले २९ अर्ब ९५ करोड ३९ लाख ७ हजार ५४१ रुपियाँ संकलन गरेको छ ।त्यसैगरी नवलपुरबाट प्रदेश सरकारलाई हस्तान्तरण हुने राजस्व ५७ करोड ८९ लाख ५६ हजार ५५ रुपियाँ संकलन भएको कोष नियन्त्रक महतोले जानकारी दिनुभयो । महतोका अनुसार गत आवमा प्रदेश सरकारलाई हस्तान्तरण हुने राजस्वमध्ये सबैभन्दा धेरै यातायात व्यवस्था कार्यालयले संकलन गरेको हो । यो कार्यालयले गत आव २०८१–८२ मा २८ करोड ४५ लाख ८७ हजार ९८ रुपियाँ राजस्व संकलन गरेको छ ।",
      "link": "https://gorkhapatraonline.com/news/164150",
      "image": "https://gorkhapatraonline.com/storage/media/289458/conversions/kosh1-original-thumb.jpg"
    },
    {
      "slug": "164139",
      "title": "बर्दियाका आठ पालिकामा ग्रामीण विकास परियोजना कार्यान्वयन हुने",
      "timestamp": 1752796800000,
      "source": "gp",
      "content": "नेपाल सरकार र कोरियाली सरकारबीच बर्दिया जिल्लामा समावेशी ग्रामीण विकास परियोजना (आइआरडिपी) कार्यान्वयनका लागि सम्झौतापत्र (एमओयु) मा हस्ताक्षर भएको छ ।",
      "longContent": "काठमाडौँ, साउन २ गते । नेपाल सरकार र कोरियाली सरकारबीच बर्दिया जिल्लामा समावेशी ग्रामीण विकास परियोजना (आइआरडिपी) कार्यान्वयनका लागि सम्झौतापत्र (एमओयु) मा हस्ताक्षर भएको छ । अर्थ मन्त्रालयमा शुक्रबार एक औपचारिक कार्यक्रमबीच मन्त्रालयका सचिव घनश्याम उपाध्याय र नेपालका लागि कोरियाली राजदूत पार्क तई यङले उक्त सम्झौतापत्रमा हस्ताक्षर गर्नुभएको हो । यो परियोजनाका लागि कोरिया अन्तरराष्ट्रिय सहयोग नियोग (कोइका) मार्फत कोरियाली सरकारले ८० लाख अमेरिकी डलर (रु १.०९ अर्ब)  बराबरको सहयोग उपलब्ध गराउने भएको हो । परियोजना सन् २०२९ को डिसेम्बरसम्म सञ्चालन हुनेछ र बर्दिया जिल्लाका आठ स्थानीय तहमा कार्यान्वयन हुनेछ । गेरुवा गाउँपालिका, बढैयाताल गाउँपालिका, राजापुर नगरपालिका, बारबर्दिया नगरपालिका, मधुवन नगरपालिका, गुलरिया नगरपालिका, बाँसगढी नगरपालिका र ठाकुरबाबा नगरपालिकामा कार्यान्वयन हुने यो परियोजनाको उद्देश्य कृषि उत्पादनमा वृद्धि, मूल्य शृङ्खला निर्माण, सडक तथा पूर्वाधार स्तरोन्नति, बजार पहुँच स्थापना, उद्यमशीलता विकास र रोजगारी सिर्जनामार्फत ग्रामीण समुदायलाई सहयोग गर्नु रहेको छ । परियोजना कार्यान्वयनका लागि सङ्घीय मामिला तथा सामान्य प्रशासन मन्त्रालयले नीतिगत समन्वय तथा मार्गनिर्देशनको भूमिका निर्वाह गर्ने छ भने स्थानीय तह स्तरमा बर्दियाका ती आठ पालिकाले कार्यान्वयन निकायका रूपमा काम गर्नेछन् ।सम्झौतापत्रमा हस्ताक्षर गर्दै कोरियाली राजदूत पार्क तई यङले यो परियोजना जनमुखी, समावेशी र दिगो विकासमा केन्द्रित रहेको बताउनुभयो । उहाँले परियोजनाले वातावरणीय सन्तुलन कायम गर्दै स्थानीय समुदायका लागि दीर्घकालीन अवसर सिर्जना गर्ने उल्लेख गर्नुभयो । “कोरियाली सरकारले यो परियोजनामार्फत नेपालको समावेशी र दिगो विकासप्रति प्रतिबद्धता व्यक्त गरेको छ । यो परियोजनाले ती स्थानीय तहलाई दीर्घकालीन आर्थिक अवसर सिर्जना र वातावरणीय प्रभाव न्यूनीकरणका लागि भूमिका खेल्नेछ”, उहाँले भन्नुभयो । कार्यक्रममा अर्थ सचिव घनश्याम उपाध्यायले कोरियाली सहयोगमा सञ्चालन हुने परियोजनाले स्थानीय सरकार तथा समुदायको सशक्तिकरण गर्न र नेपाल सरकारको नीतिअनुसार समावेशी तथा आर्थिक रुपमा बलियो समाज निर्माण गर्न मद्दत गर्ने विश्वास व्यक्त गर्नुभयो । “स्थानीय तहलाई अधिकारसम्पन्न बनाउने, उनीहरुको कार्यक्षमता विस्तार गर्ने र स्थानीय उत्पादन बढाई बजारसँग जोड्नका लागि यसले भूमिका खेल्नेछ । त्यस्तै, विकेन्द्रित शासन प्रणालीबाट कसरी लाभ लिन सकिन्छ भन्ने नमूना परियोजनाका रुपमा यसलाई कार्यान्वयन गर्न सकिनेमा आशावादी भएको उहाँले बताउनुभयो ।त्यस्तै, कोइकाको नेपालका लागि निर्देशक मुहुन्ग कोङले स्थानीय तह तथा अन्य सरोकारवालाको सहकार्यमा परियोजनाबाट सकारात्मक तथा परिणाममुखी उपलब्धि हासिल हुनेमा आशावादी रहेको बताउनुभयो । कोइकाले विगतमा पनि नेपालमा कृषि, स्वास्थ्य, प्राविधिक तालिम, ग्रामीण पूर्वाधार तथा सूचना प्रविधिलगायतका क्षेत्रमा महत्वपूर्ण सहयोग प्रदान गर्दै आएको छ । रासस",
      "link": "https://gorkhapatraonline.com/news/164139",
      "image": "https://gorkhapatraonline.com/storage/media/289469/conversions/Koriya-original-thumb.jpg"
    },
    {
      "slug": "164107",
      "title": "सरकारको आय-व्यय : बजेट खर्च १५ खर्ब २३ अर्ब, आम्दानी १२ खर्ब १९ अर्ब",
      "timestamp": 1752796800000,
      "source": "gp",
      "content": "गत आर्थिक वर्ष २०८१/८२ मा सरकारको आम्दानी र खर्च दुवै कमजोर देखिएको छ । महालेखा नियन्त्रक कार्यालयको तथ्याङ्क अनुसार वार्षिक लक्ष्यको तुलनामा सरकारको आय ८२ र व्यय ८१ प्रतिशतमा खुम्चिएको हो ।",
      "longContent": "काठमाडौं, साउन २ गते । गत आर्थिक वर्ष २०८१/८२ मा सरकारको आम्दानी र खर्च दुवै कमजोर देखिएको छ । महालेखा नियन्त्रक कार्यालयको तथ्याङ्क अनुसार वार्षिक लक्ष्यको तुलनामा सरकारको आय ८२ र व्यय ८१ प्रतिशतमा खुम्चिएको हो ।गत आवका लागि सरकारले रू १८ खर्ब ६० अर्ब ३० करोड ३० लाखको बजेट ल्याएको थियो । असार समान्तसम्ममा रू १५ खर्ब २३ अर्ब १० करोड ६८ लाख खर्च भएको छ । जुन वार्षिक लक्ष्यको ८१ दशमलव ८७ प्रतिशत बराबर हो ।चालु शीर्षकमा गत आवका लागि रू ११ खर्ब ४० अर्ब ६६ करोड ४५ लाख विनियोजन भएकोमा ८५ दशमलव ९५ प्रतिशत अर्थात् रू नौ खर्ब ८० अर्ब २८ करोड २१ लाख खर्च भएको छ । त्यस्तै, पुँजीगत शीर्षकमा रू तीन खर्ब ५२ अर्ब ३५ करोड ४० लाख विनियोजन भएकोमा ६३ दशमलव दुई प्रतिशत अर्थात् रू दुई खर्ब २२ अर्ब ६८ करोड २३ लाख खर्च भएको छ । वित्तीय व्यवस्थापन शीर्षकमा रू तीन खर्ब ६७ अर्ब २८ करोड ४५ लाख विनियोजन भएकोमा ८७ दशमलव १४ प्रतिशत अर्थात् रू तीन खर्ब २० अर्ब चार करोड २४ लाख बराबर खर्च भएको महालेखा नियन्त्रक कार्यालयले जनाएको छ ।सरकारको आम्दानी पनि लक्ष्यभन्दा निकै कम छ । गत आवका लागि रू १४ खर्ब ७१ अर्ब ६२ करोड ९५ लाख प्राप्ति हुने लक्ष्य राखेको सरकारले ८२ दशमलव ८८ प्रतिशत अर्थात् रू १२ खर्ब १९ अर्ब ७१ करोड ८६ लाख बराबर मात्रै असुली गरेको छ । यसरी सरकारको आम्दानी र खर्चको अवस्था तुलना गर्दा आयभन्दा रू तीन खर्ब तीन अर्ब ३८ करोड बढी व्यय भएको छ ।राजस्व सङ्कलनतर्फ गत आवका लागि राखिएको रू १४ खर्ब १९ अर्ब ३० करोड ३० लाख बराबरको लक्ष्यमा ८३ दशमलव ०६ प्रतिशत मात्रै प्रगति भएको छ । सरकारले रू ११ खर्ब ७८ अर्ब ८२ करोड बराबर मात्रै राजस्व उठाउन सकेको हो । जसमध्ये कर राजस्व वार्षिक लक्ष्यको ८१ दशमलव ७५ प्रतिशत अर्थात् रू १० खर्ब ४९ अर्ब ८७ करोड ५४ लाख र गैरकर राजस्व ९५ दशमलव ४५ प्रतिशत अर्थात् रू एक खर्ब २८ अर्ब ९४ करोड बराबर मात्रै सङ्कलन भएको महालेखा नियन्त्रक कार्यालयको तथ्याङ्कबाट देखिन्छ ।त्यस्तै, वैदेशिक अनुदान प्राप्तिमा ४४ दशमलव ९७ प्रतिशत मात्रै प्रगति देखिएको छ । गत आवका लागि रू ५२ अर्ब ३२ करोड ६५ लाख वैदेशिक अनुदान लिने लक्ष्य राखेको सरकारले लक्ष्यको आधा भन्दा कम अर्थात् रू २३ अर्ब ५२ करोड ८७ लाख बराबर मात्रै उठाउन सकेको हो ।यसरी आय-व्ययको अवस्था हेर्दा सरकारले दुई पटक लक्ष्य संशोधन गर्दा पनि हासिल गर्न नसकेको देखिएको छ । मध्यावधि समीक्षामार्फत गत माघमा पहिलोपटक र चालु आर्थिक वर्ष २०८२र८३ को बजेट ल्याउँदै गर्दा गत जेठमा सरकारले दोस्रोपटक आय-व्ययको अनुमान घटाएको थियो । सरकारको गत जेठको अनुमानअनुसार गत आवमा सुरुवाती वार्षिक विनियोजनको ८९ दशमलव चार प्रतिशत अर्थात् १६ खर्ब ६२ अर्ब ३७ करोड बजेट खर्च हुने ठानिएको थियो । जबकि वास्तविक खर्च डेढ महिना अगाडिको लक्ष्यभन्दा करिब रू एक खर्ब ४० खर्बले खुम्चिएको छ ।सुरुवाती विनियोजनको अनुपातमा चालु खर्चतर्फ ८८ दशमलव पाँच, पुँजीगततर्फ ८४ दशमलव चार र वित्तीय व्यवस्थातर्फ ९७ दशमलव छ प्रतिशत रहने संशोधित अनुमान सरकारको गत जेठमा गरेको थियो । त्यस्तै, राजस्व परिचालन रू १२ खर्ब ६७ अर्ब ३९ करोड रहने दोस्रोपटकको अनुमान थियो । रासस",
      "link": "https://gorkhapatraonline.com/news/164107",
      "image": "https://gorkhapatraonline.com/storage/media/289363/conversions/paudel1-original-thumb.jpg"
    },
    {
      "slug": "164091",
      "title": "रोकियो भूमिगत विद्युतीकरणको काम",
      "timestamp": 1752796800000,
      "source": "gp",
      "content": "भरतपुर महानगरपालिकाको मुख्य क्षेत्रमा निर्माणाधीन भूमिगत विद्युतीकरणको काम बर्सातको समयमा रोकिएको छ । भूमिगत काम गर्न बर्सातमा समस्या भएको र सडक डिभिजन कार्यालयले सडक तथा पेटी खन्न नदिएपछि काम रोक्नु परेको हो ।",
      "longContent": "चितवन समाचारदाताचितवन, साउन २ गते । भरतपुर महानगरपालिकाको मुख्य क्षेत्रमा निर्माणाधीन भूमिगत विद्युतीकरणको काम बर्सातको समयमा रोकिएको छ । भूमिगत काम गर्न बर्सातमा समस्या भएको र सडक डिभिजन कार्यालयले सडक तथा पेटी खन्न नदिएपछि काम रोक्नु परेको हो । नेपाल विद्युत् प्राधिकरणको पोखरा–भरतपुर वितरण प्रणाली सुदृढीकरण आयोजनाका प्रमुख आनन्द सुवेदीले तीन महिनाका लागि काम रोकिएको जानकारी दिनुभयो । “असार, साउन र भदौ महिनामा भूमिगत काम गर्न नमिलेका कारण अहिले रोकेका छौँ,” उहाँले भन्नुभयो, “वर्षा कम भएपछि पुनः कामलाई अगाडि बढाउने छौँ ।” कार्यालयले मुख्य काम पाइप गाड्ने, पाइप हाल्ने, खाल्डो खन्नेलगायतका काम रोकेको हो । पाइप गाडिसकिएका ठाउँमा केबुल जोड्ने, पोल गाड्नेलगायतका काम भने भइरहेको छ । सडक विभागले बर्सातभरि  खाल्टाखुल्टी खन्दा सडकको गुणस्तर बिग्रने भएकाले भूमिगत विद्युतीकरणको काम गर्न रोकेको छ । सडकछेउमा खाल्डो खन्दा सडकमा पानी पस्ने र भासिने जस्ता समस्या हुने भएकाले खन्ने काम बन्द गरेको कार्यालयले जनाएको छ ।भूमिगत विद्युत्को कामको प्रगति अहिलेसम्म ७५ प्रतिशत रहेको छ । निर्माण कम्पनीले सामग्री ल्याउन ढिला गरेका कारण निर्माण सुस्त भएको उहाँले बताउनुभयो । अहिलेसम्म भरतपुरमा भूमिगत विद्युतीकरणको काम ७५ प्रतिशत सकिएको छ । पूर्व–पश्चिम राजमार्ग अन्तर्गत पुलचोकबाट केन्द्रीय बस टर्मिलनसम्मको सडकमा भूमिगत गर्ने काम सम्पन्न भएको छ । बाइपास सडकमा आँपटारीबाट केन्द्रीय बस टर्मिलनसम्मको सडकमा एकतर्फी भूमिगतको काम सकिएको छ । आयोजना प्रमुख सुवेदीले भन्नुभयो, “फाउन्डेसन राख्ने काम सकिएको छ । केही ठाउँमा मुख्य लाइन जडान बाँकी रहेको छ ।” ३३ केभी जडानको काम सकिएको छ भने ११ केभी र ४०० भोल्टको केबुल राख्ने काम जारी छ ।वर्षा सकिएपछि सडकको दायाँबायाँ खनेर काम गर्ने उहाँले बताउनुभयो । भरतपुर महानगरको पुलचोकदेखि हाकिमचोक, बसपार्क हुँदै गोन्द्राङसम्म, बसपार्कदेखि आँपटारीसम्मको बाइसपास सडक खण्डमा यो परियोजना सञ्चालनमा रहेको छ । त्यस्तै गरी आँपटारीदेखि पुलचोकसम्मको मुख्य राजमार्गको दायाँबायाँ क्षेत्रमा योजनाले काम गर्दै आएको छ । भरतपुर महानगरभित्र विद्युतीय तार भूमिगत गर्न एक अर्ब २० करोड रुपियाँमा ठेक्का लागेको छ । पोखरामा भने एक अर्ब ३० करोड रुपियाँमा काम भइरहेको उहाँले बताउनुभयो । निर्माणको ठेक्का भारतको टाटा प्रोजेक्ट लिमिटेडले लिएर विद्युतीय तार भूमिगत गर्ने काम गरिरहेको छ । ठेक्का सम्झौता अनुसार पहिलो चरणको समय विसं २०८० माघ ६ गते सकिएको थियो । निर्माणको काम नसकिएपछि आठ महिनाका लागि समय थप गरी काम अघि बढाइएको हो । थपिएको समयमा काम नभएपछि फेरि म्याद थप गर्दै निर्माणको काम अगाडि बढाइने प्रमुख सुवेदीले बताउनुभयो । एसियाली विकास बैङ्कको सहयोगमा प्राधिकरणले यो आयोजना अघि बढाएको हो ।",
      "link": "https://gorkhapatraonline.com/news/164091",
      "image": "https://gorkhapatraonline.com/storage/media/289324/conversions/Bhumigat-tar-original-thumb.jpg"
    },
    {
      "slug": "164085",
      "title": "महानगरपालिकाको आयमा छैन सुधार",
      "timestamp": 1752796800000,
      "source": "gp",
      "content": "विराटनगर महानगरपालिकाले गत आर्थिक वर्ष २०८१/८२ मा ६२ करोड ७६ लाख रुपियाँ आम्दानी गरेको छ । गत वर्षका लागि एक अर्ब १० करोड ८६ लाख रुपियाँ आम्दानी गर्ने लक्ष्य राखिएको थियो ।",
      "longContent": "नवराज कट्टेल विराटनगर, साउन २ गते । विराटनगर महानगरपालिकाले गत आर्थिक वर्ष २०८१/८२ मा ६२ करोड ७६ लाख रुपियाँ आम्दानी गरेको छ । गत वर्षका लागि एक अर्ब १० करोड ८६ लाख रुपियाँ आम्दानी गर्ने लक्ष्य राखिएको थियो । अघिल्लो आव २०८०/८१ को तुलनामा यो एक करोड ७६ लाख बढी हो । आन्तरिक आयमा गुणात्मक सुधार गर्न नसकेको महानगरपालिकामा  सङ्घ तथा प्रदेश सरकारको अनुदान घट्दा यथार्थ आयको मूल्याङ्कन कमजोर देखिएको छ । जसको असर बजेट कार्यान्वयनमा परेको हो । बजेट र उपलब्धीबिच देखिएको असन्तुलनले अनुमानित आयव्ययमा समेत प्रश्न उठेको छ । महानगरपालिकाले गत आव २०८१/८२ का लागि तीन अर्ब ४९ करोड ९८ को अनुमानित आयव्यय प्रस्तुत गरेको थियो तर आवको अन्त्यसम्ममा एक अर्ब २५ करोड रुपियाँ बढी असन्तुलन देखिएको छ । विराटनगर महानगरपालिकाले गत आव ६४.४५ प्रतिशत रकम मात्रै खर्च गर्न सकेको छ । आम्दानी अनुमान मेल नखाएका कारण विनियोजित शीर्षकमा बजेट खर्च गर्न नसकेको हो । महानगरपालिकाले दुई अर्ब २५ करोड ५७ लाख रुपियाँ असार मसान्तसमममा खर्च गरेको छ । जसमा पुँजीगततर्फ एक अर्ब ६७ करोड तीन लाख रुपियाँ अनुमान गरेकामा ७५ करोड ९८ लाख ४१ हजार मात्रै खर्च भएको हो । यो आधाभन्दा कम मात्रै खर्च भएको छ । यसै गरी एक अर्ब ४४ करोड चालुतर्फ खर्च भएको छ । यो ६४.५ प्रतिशत हुन आउँछ । यसै गरी वित्तीय व्यवस्थातर्फको पाँच करोड एक लाख ३२ हजार रुपियाँ नै खर्च भएको जनाएको छ । यो शतप्रतिशत खर्च हो । विराटनगर महानगरपालिकाका उपप्रमुख शिल्पा निराला कार्कीले यथार्थ आयमा परेको गत वर्षको प्रभावलाई चालु आवमा मिलान गर्नुपर्ने गरी दायित्व सार्नुपर्ने देखिएको बताउनुभयो । उहाँले तीन वर्षअगाडि ३९ करोड रुपियाँ आन्तरिक आम्दानी भएको महानगरपालिकालाई बढाएर ६२ करोडमा पु¥याउन सफल भए पनि लक्ष्यको अनुपात भेटाउने गरी गुणात्मक सुधार नभएको बताउनुभयो । महानगरपालिकाले असार मसान्तसम्म घर बहाल कर १४ करोड ३२ लाख, सम्पत्ति कर १९ करोड ३४ लाख, व्यवसाय कर सात करोड ७१ लाख, भूमिकर एक करोड ५८ लाख, पूर्वाधार उपयोग कर दुई करोड ७० लाख आम्दानी गरेको छ । नक्सापास दस्तुरबाट दुई करोड ८५ लाख, पार्किङ शुल्कबाट एक करोड ३१ लाख, अन्य दस्तुरबाट तीन करोड १६ लाख र सिफारिस शुल्कबाट दुई करोड ६२ लाख आम्दानी गरेको छ । उपप्रमुख कार्कीले सङ्घ र प्रदेश अनुदान घट्नु र आन्तरिक आयमा समेत गुणात्मक सुधार हुन नसकेको स्थितिबाट चालु आवमा केही सुधारका सङ्केत देखा पर्ने दाबीसमेत गर्नुभयो । यद्यपि महानगरपालिकाले चालु आवका लागि एक अर्ब ४० करोडको आन्तरिक आय लक्ष्य राखेको छ । चार अर्ब ४० लाखको बजेट प्रस्तुत गरेको महानगरपालिकाले संस्थागत बहाल कर सङ्कलनबाट आम्दानी बढ्ने आशा राखेको छ । सर्वोच्च अदालतले संस्थागत बहाल कर सङ्कलन गर्न पाउनुपर्ने भन्दै दायर रिट महानगरपालिकाको पक्षमा जारी गर्ने आदेश जेठ २० गते गरेको थियो ।",
      "link": "https://gorkhapatraonline.com/news/164085",
      "image": "https://gorkhapatraonline.com/storage/media/289318/conversions/biratnagar-mahanaagar-original-thumb.jpg"
    },
    {
      "slug": "164053",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1752796800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ, साउन २ गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ७०, गोलभेँडा सानो (लोकल) प्रतिकिलो रु ३०, गोलभेँडा सानो (टनेल) प्रतिकिलो रु ४३, आलु रातो प्रतिकिलो रु ४५, आलु रातो (भारतीय) प्रतिकिलो रु ४०, आलु रातो (मुडे) प्रतिकिलो रु ३९, आलु सेतो प्रतिकिलो रु ३८, प्याज सुकेको (भारतीय) प्रतिकिलो रु ४५, गाजर (लोकल) प्रतिकिलो रु १००, गाजर (तराई) प्रतिकिलो रु ९०, बन्दा (लोकल) प्रतिकिलो रु ३२, काउली स्थानीय प्रतिकिलो रु ६०, काउली तराई प्रतिकिलो रु ५०, रातो मूला प्रतिकेजी रु ४५, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ३०, भन्टा डल्लो प्रतिकिलो रु ४५, तने बोडी प्रतिकिलो रु २५ र मकै बोडी प्रतिकिलो रु ५५ कायम भएको छ । यसैगरी, मटरकोसा प्रतिकिलो रु २००, घिउ सिमी (लोकल) प्रतिकिलो रु ४५, घिउ सिमी (हाइब्रिड) प्रतिकिलो रु ५०, घिउ सिमी (जाजमा) प्रतिकिलो रु १२०, टाटे सिमी प्रतिकिलो रु ७०, भटमास कोसा प्रतिकिलो रु १२०, तीतो करेला प्रतिकिलो रु २०, लौका प्रतिकिलो रु ३०, परबर (तराई) प्रतिकिलो रु ३५, चिचिण्डो प्रतिकिलो रु ३०, घिरौला प्रतिकिलो रु ४५, झिगुनी प्रतिकिलो रु ४५, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु २५, हरियो फर्सी (डल्लो) प्रतिकिलो रु ४०, सलगम प्रतिकिलो रु ८०, भिण्डी प्रतिकिलो रु ३० कायम गरिएको छ । यस्तै, सखरखण्ड प्रतिकिलो रु ८०, पिँडालु प्रतिकिलो रु ७०, स्कूस प्रतिकिलो रु ४५, रायोसाग प्रतिकिलो रु ८०, पालुङ्गो साग प्रतिकिलो रु ८०, तोरीको साग प्रतिकिलो रु ६०, हरियो प्याज प्रतिकिलो रु १७०, च्याउ (कन्य) प्रतिकिलो रु १५०, च्याउ (डल्ले) प्रतिकिलो रु ३५०, कुरिलो प्रतिकिलो रु २५०, निगुरो प्रतिकिलो रु ८० निर्धारण गरिएको छ ।ब्रोकाउली प्रतिकिलो रु ७५, चुकुन्दर प्रतिकिलो रु ७०, सजिवन प्रतिकिलो रु २२०, रातो बन्दा प्रतिकिलो रु ३२०, जिरीको साग प्रतिकिलो रु १००, सेलरी प्रतिकिलो रु १२०, पार्सले प्रतिकिलो रु १२००, सौफको साग प्रतिकिलो रु १७०, पुदिना प्रतिकिलो रु २००, इमली प्रतिकिलो रु २००, तामा प्रतिकिलो रु १२०, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३४०, केरा (दर्जन) रु १३५, कागती प्रतिकिलो रु १५०, अनार प्रतिकिलो रु ३५०, आँप (माल्द) प्रतिकिलो रु १३५, आँप (दशहरी) प्रतिकिलो रु १३५, हरियो तरबुजा प्रतिकिलो रु ११०, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १६०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ४५, नास्पाती (लोकल) प्रतिकिलो रु ४०, मेवा (भारतीय) प्रतिकिलो रु १००, लप्सी प्रतिकिलो रु ५० निर्धारण गरिएको छ ।यसैगरी, अदुवा प्रतिकिलो रु १००, खुर्सानी सुकेको प्रतिकिलो रु ३५०, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ५०, खुर्सानी हरियो माछे प्रतिकिलो रु ८०, खुर्सानी अकबरे प्रतिकिलो रु २२०, भेडे खुर्सानी प्रतिकिलो रु १००, हरियो धनियाँ प्रतिकिलो रु ३००, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु १८०, छ्यापी हरियो प्रतिकिलो रु १३०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २५०, राजा च्याउ प्रतिकिलो रु ३०० र सिताके च्याउ प्रतिकेजी रु ९०० निर्धारण गरिएको छ । रासस",
      "link": "https://gorkhapatraonline.com/news/164053",
      "image": "https://gorkhapatraonline.com/storage/media/289284/conversions/adrhs-original-thumb.jpg"
    },
    {
      "slug": "164042",
      "title": "गण्डकीमा एकहत्तर प्रतिशत रोपाइँ",
      "timestamp": 1752796800000,
      "source": "gp",
      "content": "गण्डकी प्रदेशमा धान खेतीको क्षेत्रफल बर्सेनि घट्दो छ । बढ्दो सहरीकरण, प्लटिङ र ठुला भौतिक निर्माण आदिका कारण खेतीयोग्य जमिन नासिँदै गएको हो ।",
      "longContent": "कास्की समाचारदाताकास्की, साउन २ गते । गण्डकी प्रदेशमा धान खेतीको क्षेत्रफल बर्सेनि घट्दो छ । बढ्दो सहरीकरण, प्लटिङ र ठुला भौतिक निर्माण आदिका कारण खेतीयोग्य जमिन नासिँदै गएको हो । कृषि, भूमि व्यवस्था तथा सहकारी मन्त्रालयका अनुसार गण्डकी प्रदेशको तथ्याङ्क अनुसार उत्पादन हुने क्षेत्रफल घट्दो देखिएको हो । गण्डकी प्रदेशमा आर्थिक वर्ष २०७९/८० मा ९७ हजार ६७९ हेक्टर धान उत्पादन हुने क्षेत्र थियो भने आव २०८०/८१ मा ९६ हजार ५३ हेक्टर क्षेत्रफलमा धान रोपाइँ भएको थियो । अहिले भने ९४ हजार १८२ हेक्टर क्षेत्रफलमा धान रोपाइँ हुने अनुमान मन्त्रालयको छ । त्यसमध्ये हालसम्म प्रदेशभर ६६ हजार नौ सय हेक्टर क्षेत्रफलमा रोपाइँ सम्पन्न भएको मन्त्रालयका सूचना अधिकारी ज्योति क्षेत्रीले जानकारी दिनुभयो । उहाँका अनुसार असारको अन्तिम सातासम्म गण्डकी प्रदेशभर ७१.०३ प्रतिशत रोपाइँ भएको छ । प्रदेशका ११ जिल्लामध्ये मनाङ र मुस्ताङमा धान खेती हुँदैन । धान खेतीका लागि क्षेत्रफलको हिसाबले सबैभन्दा ठुलो लजमुङमा सबैभन्दा बढी ८६.२२ प्रतिशत रोपाइँ भएको छ । लमजुङमा आठ हजार १८ हेक्टर क्षेत्रफलमा धान खेती गरिएको छ । प्रदेशभर सबैभन्दा बढी नवलपुरमा १४ हजार १११ हेक्टर क्षेत्रफलमा धान खेती गरिएको छ भने हालसम्म ७५.३९ प्रतिशत मात्र रोपाइँ सकिएको छ । म्याग्दीमा दुई हजार पाँच सय हेक्टर अर्थात् ६५.६९ प्रतिशत मात्र रोपाइँ भएको छ । म्याग्दीको अधिकांश क्षेत्र हिमाली क्षेत्रमा पर्दछ । बागलुङमा ६७.०२, स्याङ्जा ६२, पर्वतमा ६०, कास्कीमा ७७.०७, तनहुँमा ७४.५९, गोरखामा ६१.२४ प्रतिशत धान रोपाइँ भएको छ । उहाँका अनुसार यस पटक गण्डकीमा करिब साढे दुई लाख मेट्रिक टन धान फल्ने अनुमान गरिएको छ । धान खेतीका लागि योग्य जमिन भएर पनि विविध कारणले बाँझो रहने समस्याले उत्पादन हुन छोडेको उहाँको भनाइ छ । उहाँले गण्डकी प्रदेशभित्रका सिँचाइ सुविधा उपलब्ध भएका अधिकांश क्षेत्रमा रोपाइँ सकिएको र सिँचाइ सुविधा नभएका केही स्थानमा आकासे पानीका भरमा रोपाइँ भइरहेको जानकारी दिनुभयो । मन्त्रालयका अनुसार गण्डकीमा सावित्री, रामधान, हाइब्रिड, जेठोबुढो, झिनुवा, एक्ले, गुर्जा, पहेँले, च्याम्पियन, मकवानपुर, गुर्दी, खुमल, बिरमफूल, पोखरेली जेठोबूढो, लुम्ले, माछापुच्छ«े, जर्नेलीलगायत जातका धान लगाउने गरिएको छ ।",
      "link": "https://gorkhapatraonline.com/news/164042",
      "image": "https://gorkhapatraonline.com/storage/media/289272/conversions/dhan-ropai-original-thumb.jpg"
    },
    {
      "slug": "164041",
      "title": "चैते धान खेती विस्तार",
      "timestamp": 1752796800000,
      "source": "gp",
      "content": "प्युठानमा चैते धान खेतीको क्षेत्र विस्तार भएको छ । नौ वर्षअघि प्रधानमन्त्री कृषि आधुनिकीकरण परियोजना, परियोजना कार्यान्वयन एकाइले चैते धान खेतीको प्रवर्धन थालेदेखि क्षेत्र विस्तार भएको हो ।",
      "longContent": "प्युठान समाचारदाताप्युठान, साउन २ गते । प्युठानमा चैते धान खेतीको क्षेत्र विस्तार भएको छ । नौ वर्षअघि प्रधानमन्त्री कृषि आधुनिकीकरण परियोजना, परियोजना कार्यान्वयन एकाइले चैते धान खेतीको प्रवर्धन थालेदेखि क्षेत्र विस्तार भएको हो । धान जोनको क्षेत्रमा काम गर्ने उद्देश्यले स्थापना भएको परियोजनाले चार सय रोपनी क्षेत्रफलबाट सुरु गरेकामा आर्थिक वर्ष २०८१/८२ मा तीन हजार छ सय रोपनी क्षेत्रफलमा चैते धान खेती विस्तार भएको छ । परियोजना सुरु हुनुअघि किसानले विभिन्न फाँटमा छिटपुट रूपमा चैते धान लगाउँथे । सिँचाइको राम्रो व्यवस्था भएका ठाउँका किसानले पनि दुई बाली धान खेती गर्न रुचाउँदैनथे । जसले गर्दा चैते धान खेतीको राम्रो सम्भावना भए पनि उत्पादन र क्षेत्र विस्तार हुन सकेको थिएन ।जिल्लामा धान जोन सञ्चालन भएपछि भने चैते धान खेतीको प्रवर्धन भएको छ । प्रधानमन्त्री कृषि आधुनिकीकरण परियोजना, परियोजना कार्यान्वयन एकाइ प्युठानका प्रमुख चुमानसिंह गिरीले ऐरावती गाउँपालिका, स्वर्गद्वारी नगरपालिका र प्युठान नगरपालिकामा चैते धान खेती हुने गरेको बताउनुभयो ।क्षेत्रफल विस्तारसँगै चैते धानको उत्पादकत्व र उत्पादनसमेत बढेको छ । चैते धानमा काम गरिरहेको परियोजनाले जिल्लामा चैते धान खेती गर्न किसान प्रेरित हुँदै गएको र दुई खेती धान उत्पादन गर्न सक्ने अवस्था सिर्जना भएको जनाएको छ । बर्खे धानको तुलनामा चैते धानको उत्पादनसमेत बढी हुने भएपछि किसान चैते धान खेती गर्न उत्साहित भएका हुन् ।जिल्लाभर छ हजार ५७५ हेक्टर क्षेत्रफलमा धान खेती गर्ने गरिएको छ । “बर्सेनि चैते धान खेती गर्ने क्षेत्रफल विस्तार भइरहेको छ,” प्रमुख गिरीले भन्नुभयो, “किसानलाई उत्प्रेरित गर्दै चैते धानको प्रवर्धन गरिरहेका छौँ ।” चैते धानका लागि चैते ५, हर्दिनाथ १ र हर्दिनाथ ३ जातको बिउ प्रयोग गरिएको छ । चैते धान खेती प्रवर्धनका लागि सिँचाइ कुलो, मेसिन औजार, बिउ, औषधी उपलब्ध गराउने गरिएको छ ।",
      "link": "https://gorkhapatraonline.com/news/164041",
      "image": "https://gorkhapatraonline.com/storage/media/289271/conversions/Dhan-Photo-Chaite-Dhan-(1)-original-thumb.jpg"
    },
    {
      "slug": "164038",
      "title": "धरान र इटहरी उपमहानगरपालिकामा बजेट शून्यता",
      "timestamp": 1752796800000,
      "source": "gp",
      "content": "कोशी प्रदेशका इटहरी र धरान नगरपालिका आर्थिक वर्ष २०८२/८३ को पहिलो दिनदेखि नै बजेट शून्यताको अवस्थामा पुगेका छन् ।",
      "longContent": "सचिन पोख्रेलइटहरी, साउन २ गते । कोशी प्रदेशका इटहरी र धरान नगरपालिका आर्थिक वर्ष २०८२/८३ को पहिलो दिनदेखि नै बजेट शून्यताको अवस्थामा पुगेका छन् । नगर सभाबाट प्रस्तावित र विनियोजन विधेयक र बजेट पारित हुन नसक्दा दुवै उपमहानगरपालिकामा कानुनी रूपमै बजेटविहीन भएका हुन् ।  स्थानीय सरकार सञ्चालन ऐन अनुसार असार १० भित्र बजेट पेस गरेर असार २५ भित्र छलफल गरी पारित गर्नुपर्ने प्रावधान छ ।समयमै बजेट आउन नसक्दा विकासनिर्माणका पूर्वनिर्धारित कार्य, कर्मचारीको पारिश्रमिक, सार्वजनिक सेवा, योजना कार्यान्वयन, विगतमा भएगरेका कामको भुक्तानीलगायतका काम पूर्ण ठप्प हुने स्थितिमा पुगेको छ ।धरानमा दोहोरिएको सङ्कटधरान उपमहानगरपालिकामा अघिल्लो वर्ष पनि नगरप्रमुख हर्क साम्पाङ र अधिकांश वडाध्यक्षबिचको विवादका कारण समयमै बजेट पेस हुन सकेको थिएन । यस वर्ष पनि परिस्थिति झनै जटिल भएको छ ।यस पटक नगरप्रमुख साम्पाङ र उपप्रमुख अइन्द्रविक्रम बेघाबिचको मतभेदका कारण बजेट निर्माण प्रक्रियामा अवरोध भएको थियो । गत असार २ र ३ गते श्रमदानका विषयलाई लिएर नगरप्रमुख र उपप्रमुखबिच झडपकै अवस्था सिर्जना भएको थियो । त्यसपछि नगर कार्यपालिकाभित्रको समन्वयमा पूर्ण विच्छेद आएको देखियो । उपप्रमुख बेघा तथा वडाध्यक्षहरूसहित २८ जना कार्यपालिका सदस्यले कार्यपालिका बैठक आह्वान गर्नुअघि कानुनी प्रक्रिया पूरा नभएको, बजेट निर्माणसम्बन्धी तयारी अधुरो भएको र आन्तरिक छलफलको अभाव रहेको भन्दै असहमति जनाउँदै लिखित रूपमा नगरप्रमुख साम्पाङलाई पत्र बुझाएका थिए । त्यसपछि नगरप्रमुख साम्पाङले कार्यपालिका बैठक स्थगित गर्नुभएको थियो । यसैबिच गत असार १० भित्र बजेट पेस हुन नसक्दा नगरपालिकाले कानुनी रूपमै बजेट प्रस्तुत गर्न पाउने समय गुजा¥यो । पटक पटक प्रयास भए पनि मतभेद समाधान नहुँदा धरानले बजेट प्रक्रियालाई अन्तिम रूप दिन नसकेको उपप्रमुख बेघाको भनाइ छ ।यसबाट नगरवासीमा निराशा मात्र होइन, सेवा प्रवाहमा रोक लाग्ने आशङ्का पनि थपिँदै गएको धरानका समाजसेवी सूर्यप्रसाद आचार्यको गुनासो छ ।इटहरीमा पारित भएनधरानसँगै इटहरी उपमहानगरपालिका पनि राजनीतिक असहमतिका कारण बजेट ‘शून्यताको अवस्था’ मा पुगेको हो । गत असार १० गते उपप्रमुख सङ्गीताकुमारी चौधरीले उपमहानगरपालिकाका तर्फबाट नीति तथा कार्यक्रम र बजेट प्रस्तुत गर्नुभएको थियो तर त्यसपछि नगर सभाबाट सो प्रस्ताव पारित हुन सकेन ।उपप्रमुख चौधरीले गत असार १० गते आर्थिक वर्ष २०८२/८३ का लागि दुई अर्ब ५५ करोड २१ लाखको अनुमानित बजेट प्रस्तुत गर्नुभएको थियो । चालुतर्फ एक अर्ब चार करोड ११ लाख, वित्तीय व्यवस्थातर्फ ९० लाख र पुँजीगत खर्चतर्फ एक अर्ब ३० करोड १९ लाख विनियोजन गरिएको थियो ।गत आवमा तीन अर्ब ५७ करोड ८४ लाख ५० हजारको महत्वाकाङ्क्षी बजेट ल्याएको उपमहानगरपालिकाले नगरस्तरीय योजना सञ्चालन गर्न सकेको थिएन । यसैबिच गत असार ३१ गते बोलाइएको नगर सभा पुनः स्थगित भएको थियो भने असार ३२ गते बसेको सभामा सहमति हुन नसकी सभा स्थगित भएपछि इटहरीमा पनि बजेट शून्यताको स्थिति सिर्जना भएको इटहरी उपमहानगरपालिकाका प्रवक्ता दिवस पोख्रेलले जानकारी दिनुभयो ।नगर सभाको स्थगनको मुख्य कारण बजेटसम्बन्धी प्रक्रियागत त्रुटि हो भन्ने उपप्रमुख चौधरीको भनाइ छ । उहाँले नगरप्रमुख हेमकर्ण पौडेलले स्पष्ट कार्यक्रम अनुसूचीबिनै बजेट पारित गराउने प्रयास गरेपछि आफूलगायत अधिकांश वडाध्यक्षसहित कार्यपालिका सदस्यले असहमति जनाएको बताउनुभयो । नगरप्रमुख पौडेलले भने सामाजिक फेसबुकमा पोस्ट राख्दै नेकपा (एमाले) इटहरीका नेताहरूले मागेको बजेट दिन नसक्दा बहुमतका आडमा नगर सभा स्थगित भएको र इटहरीवासी बजेटबाट विमुख भएको उल्लेख गर्नुभएको छ । यसैबिच नेकपा (एमाले) इटहरी नगर कमिटीले बिहीबार पत्रकार सम्मेलन गर्दै असार ३२ भित्र बजेट पास गर्नुपर्ने बाध्यात्मक अवस्था रहे पनि नगरप्रमुखको गैरजिम्मेवार, असंवेदनशील गतिविधिका कारण यस्तो परिस्थिति सिर्जना भएको आरोप लगाएको छ ।",
      "link": "https://gorkhapatraonline.com/news/164038",
      "image": "https://gorkhapatraonline.com/storage/media/289265/conversions/1223-original-thumb.jpg"
    },
    {
      "slug": "164403",
      "title": "प्राविधिक परीक्षणलाई बजेट न्यून",
      "timestamp": 1753056000000,
      "source": "gp",
      "content": "मुलुकमा विभिन्न क्षेत्रका चार खर्ब रुपियाँभन्दा बढीका आयोजना सञ्चालनमा रहँदा तिनीहरूको प्राविधिक परीक्षण (टेक्निकल अडिट) का लागि हरेक वर्ष ५०/६० लाख रुपियाँ मात्र विनियोजन हुने गरेको छ ।",
      "longContent": "गोरखापत्र समाचारदाता काठमाडौँ, साउन ५ गते । मुलुकमा विभिन्न क्षेत्रका चार खर्ब रुपियाँभन्दा बढीका आयोजना सञ्चालनमा रहँदा तिनीहरूको प्राविधिक परीक्षण (टेक्निकल अडिट) का लागि हरेक वर्ष ५०/६० लाख रुपियाँ मात्र विनियोजन हुने गरेको छ ।बजेटको अभावमा आवश्यक जनशक्ति र परामर्शदातालाई काममा लगाउन नसक्दा आयोजनाको प्राविधिक परीक्षण हुन नसकेको राष्ट्रिय सतर्कता केन्द्रका जिम्मेवार अधिकारी बताउँछन् । भ्रष्टाचार निवारण ऐन, २०५९ को दफा ६४ र राष्ट्रिय सतर्कता केन्द्र नियमावली २०६५ बमोजिम विकास आयोजनाको प्राविधिक परीक्षण गर्ने जिम्मेवारी प्रधानमन्त्री तथा मन्त्रीपरिषद्को कार्यालयमातहत रहेको राष्ट्रिय सतर्कता केन्द्रलाई दिइएको छ । प्राविधिक परीक्षण नहुँदा कैयौँ निर्माण कार्यको गुणस्तरीयतामाथि प्रश्न उठ्दै आएका छन् । त्रुटिपूर्ण कार्य गरिए पनि सम्बन्धित निर्माण कम्पनी र निकायले सहजै उन्मुक्ति पाउँदै आएका छन् । देशभरि हजारौँको सङ्ख्यामा रहेका आयोजनामध्ये अहिले वार्षिक करिब डेढ दर्जनको मात्रै प्राविधिक परीक्षण हुने गरेको छ । आयोजनाको प्राविधिक परीक्षणका लागि सतर्कता केन्द्रलाई चालु आर्थिक वर्ष (२०८२/८३) मा साठी लाख रुपियाँ विनियोजन गरिएको छ भने गत आव (२०८१/८२) मा ५० लाख रुपियाँ विनियोजन गरिएको थियो । केन्द्रका प्राविधिक परीक्षण तथा अनुगमन महाशाखाका इन्जिनियर अशोक ताजपुरियाले कुनै पनि विकास आयोजनाको काम सम्झौता अनुसारको डिजाइनमा भएको छ/छैन, गुणस्तरीय निर्माण सामग्री प्रयोग भएको छ/छैनलगायत विषयमा यकिन गर्न प्रमुख औजारका रूपमा रहेको प्राविधिक परीक्षण कार्य बजेटको अभावमा हुन नसकेको बताउनुभयो । बजेटको अभावमा आवश्यक जनशक्ति ‘हायर’ गर्न नसकिएको भन्दै उहाँले यस कारण आयोजनाको प्राविधिक परीक्षण हुन नसकेको जानकारी दिनुभयो । उहाँका अनुसार राष्ट्रिय सतर्कता केन्द्रले गत आव (२०८१/८२) मा १३ वटा आयोजनाको मात्र प्राविधिक परीक्षण गरेको थियो । चालु आवमा १८ वटा आयोजनाको प्राविधिक परीक्षण गर्ने तयारी गरिरहेको छ । बजेट अभावमा अधिकांश आयोजनाको प्राविधिक परीक्षण गर्न नसकिएको र तिनीहरूको अवस्थाबारे केन्द्रलाई जानकारीसमेत हुने नगरेको उहाँले स्पष्ट पार्नुभयो । उहाँले भन्नुभयो, “प्राविधिक परीक्षण गर्न सम्बन्धित परामर्शदाता कम्पनीसँग सम्झौता गरी विज्ञहरू ‘हायर’ गर्नु पर्छ । एउटा आयोजनाको परीक्षण गर्न कम्तीमा तीन/चार महिनाको समय चाहिन्छ । जसका लागि एउटा आयोजनाको प्राविधिक परीक्षण गर्न सात/आठ लाख रुपियाँ लाग्ने देखिन्छ तर केन्द्रले तीन/चार लाख रुपियाँ खर्च गरेर प्राविधिक परीक्षण गर्दै आएको छ ।” पूर्वाधार विकासको हरेक क्षेत्रबाट नमुना (सेम्पलिङ) का आधारमा पनि प्राविधिक परीक्षण गर्ने हो भने हरेक वर्ष एक सयभन्दा बढी आयोजनाको प्राविधिक परीक्षण गर्नुपर्ने बताउँदै उहाँले यसका लागि वार्षिक करोडौँ रुपियाँको बजेट आवश्यक रहेको स्पष्ट पार्नुभयो ।पूर्वसहसचिव नरेशमान शाक्यले प्राविधिक परीक्षण आयोजनाको अनुगमन र गुणस्तर सुधार गरी आयोजनाको दिगोपना कायम गर्ने एक महìवपूर्ण साधन रहेको बताउनुहुन्छ । उहाँले भन्नुभयो, “प्राविधिक परीक्षण कुनै आयोजनाको प्राविधिक प्रक्रिया मात्र हो । आयोजनाको आर्थिक प्रक्रियासँग यसको कुनै सम्बन्ध हुँदैन । आयोजनाको डिजाइन जाँच र प्रमाणित गर्ने, वातावरणीय अध्ययन गरेर आयोजनाको डिजाइन गरेको हो कि डिजाइन गरेर वातावरणीय अध्ययन गरेको हो ? लगायतका विषय यसमा समावेश हुन्छन् ।” उहाँका अनुसार यस परीक्षणको क्रममा वातावरणीय अध्ययनबाट औँल्याइएका समाधानका उपाय निर्माणको क्रममा प्रयोग गरिएको छ/छैनलगायतका विषयसमेत हेर्ने गरिन्छ । त्यसै गरी आयोजनशाको गुणस्तर र दिगोपना कायम गर्नुका साथै निर्माणको क्रममा भएका त्रुटिलाई समेत सच्चाउन लगाउने गरिन्छ ।",
      "link": "https://gorkhapatraonline.com/news/164403",
      "image": "https://gorkhapatraonline.com/storage/media/289932/conversions/photo-original-thumb.jpg"
    },
    {
      "slug": "164401",
      "title": "मानव ओसारपसारसम्बन्धी कानुन कडा बनाइँदै",
      "timestamp": 1753056000000,
      "source": "gp",
      "content": "मानव बेचबिखन तथा ओसारपसार (नियन्त्रण) ऐन, २०६४ को संशोधन गरेर मानव बेचबिखन र ओसारपसारमा कडाइ गर्न लागिएको छ ।",
      "longContent": "गोरखापत्र समाचारदाता काठमाडौँ, साउन ५ गते । मानव बेचबिखन तथा ओसारपसार (नियन्त्रण) ऐन, २०६४ को संशोधन गरेर मानव बेचबिखन र ओसारपसारमा कडाइ गर्न लागिएको छ । महिला, बालबालिका तथा ज्येष्ठ नागरिक मन्त्रालयले सन् २०२२ मार्चमा ‘पालेर्मो प्रोटोकल’ मा सम्झौता गरेपछि ऐन संशोधन गरेर कडा बनाउन लागेको हो । महिला मन्त्रालयले विधेयक तयार गरेर प्रतिनिधि सभामा पठाएको संसदीय समितिमा दफावार छलफल भएपछि संसद् हुँदै कानुन बन्ने प्रक्रियामा जाने भएको हो । विधेयकको क्षेत्राधिकारको दायरा फराकिलो बनाएर मानव बेचबिखन तथा ओसारपसारलाई कडाइ गर्न खोजिएको महिला, बालबालिका तथा ज्येष्ठ नागरिक मन्त्रालयका सहसचिव आभा श्रेष्ठ कर्णले जानकारी दिनुभयो । “ऐन निर्माण भएपछि नेपालबाहिर बसेर नेपाली नागरिकविरुद्ध कसुर गर्ने जुनसुकै व्यक्तिलाई समेत कारबाही हुने छ,” उहाँले भन्नुभयो, “यदि अभियुक्त फरार भएमा सम्पत्ति वा जग्गा रोक्का राख्न सक्ने व्यवस्था गरिने भएको छ ।” अब बन्ने ऐनमा पालेर्मो प्रोटोकलमा भएका प्रावधानबमोजिम जबरजस्ती श्रम वा सेवामा लगाउने कार्यलाई कसुर कायम गरिने, ओसारपसारको परिभाषामा बालबालिकालाई असारपसार गर्ने, भर्ना गर्ने, आफ्नो नियन्त्रणमा लिने कार्यलाई ओसारपसारको कसुरका रूपमा कायम गरिने उहाँले बताउनुभयो । पीडितलाई दोभासेको कानुनी व्यवस्था गरिनुका साथै यदि विदेशी नागरिकका हकमा सम्बन्धित मुलुकसम्म कूटनीतिक माध्यमबाट समन्वय गरी फिर्ता पठाउने व्यवस्था गरिने प्रस्तावित विधेयकमा उल्लेख छ ।",
      "link": "https://gorkhapatraonline.com/news/164401",
      "image": "https://gorkhapatraonline.com/storage/media/289930/conversions/Mahila-balbalika-mantralaya_MNgRWwhdFC-original-thumb.jpg"
    },
    {
      "slug": "164400",
      "title": "एक वर्षमा २७८ झोलुङ्गे पुल निर्माण",
      "timestamp": 1753056000000,
      "source": "gp",
      "content": "सहरी विकास मन्त्रालयले गत आर्थिक वर्ष २०८१/८२ मा २७८ वटा झोलुङ्गे पुलको निर्माण सम्पन्न गरेको जनाएको छ । यसै अवधिमा रणनीतिक रूपमा महत्वपूर्ण रहेको मुलुककै सबैभन्दा लामो त्रिवेणी सुस्ता बहुत्तरी झोलुङ्गे पुल सञ्चालन भएको जनाइएको छ । यस पुलको लम्बाइ एक हजार ५७१ मिटर छ ।",
      "longContent": "गोरखापत्र समाचारदाताकाठमाडौँ, साउन ५ गते । सहरी विकास मन्त्रालयले गत आर्थिक वर्ष २०८१/८२ मा २७८ वटा झोलुङ्गे पुलको निर्माण सम्पन्न गरेको जनाएको छ । यसै अवधिमा रणनीतिक रूपमा महत्वपूर्ण रहेको मुलुककै सबैभन्दा लामो त्रिवेणी सुस्ता बहुत्तरी झोलुङ्गे पुल सञ्चालन भएको जनाइएको छ । यस पुलको लम्बाइ एक हजार ५७१ मिटर छ ।त्यसै गरी सोही अवधिमा २२ वटा स्थानीय सडक पुल, २७७.८ किलोमिटर ग्रामीण कालोपत्रे सडक, ४९० किलोमिटर सहरी कालोपत्रे सडक र २४० किलोमिटर नाला निर्माण सम्पन्न गरेको जनाएको छ ।उपप्रधानमन्त्री एवं सहरी विकासमन्त्री प्रकाशमान सिंहको सचिवालयले आइतबार विज्ञप्ति जारी गर्दै सो जानकारी गराएको हो । सो अवधिमा ८० वटा विद्यालय भवन निर्माण, ६४ वटा स्वास्थ्य संस्था निर्माण, ५५ वटा स्थानीय तहको भवन निर्माण, ४८ वटा सार्वजनिक भवन निर्माण, सात वटा सभा हल निर्माण, २१ वटा पार्क निर्माण र १८ वटा कार्यालय भवन निर्माण सम्पन्न भएको विज्ञप्तिमा जनाइएको छ । बागमती सुधार कार्यक्रम अन्तर्गत २.९ किलोमिटर नदी तटबन्ध निर्माण सम्पन्न भएको हो ।",
      "link": "https://gorkhapatraonline.com/news/164400",
      "image": "https://gorkhapatraonline.com/storage/media/289929/conversions/Untitled-5-original-thumb.jpg"
    },
    {
      "slug": "164399",
      "title": "महानगरको छात्रवृत्ति चार हजारले पाउने",
      "timestamp": 1753056000000,
      "source": "gp",
      "content": "काठमाडौँ महानगरपालिकाले कक्षा ११ र १२ मा छात्रवृत्ति कोटामा अध्ययन गर्न इच्छुक विद्यार्थीका लागि सञ्चालन गरेको प्रवेश परीक्षामा १० हजार ८६७ जना विद्यार्थी उत्तीर्ण भएका छन् ।",
      "longContent": "गोरखापत्र समाचारदाताकाठमाडौँ, साउन ५ गते । काठमाडौँ महानगरपालिकाले कक्षा ११ र १२ मा छात्रवृत्ति कोटामा अध्ययन गर्न इच्छुक विद्यार्थीका लागि सञ्चालन गरेको प्रवेश परीक्षामा १० हजार ८६७ जना विद्यार्थी उत्तीर्ण भएका छन् ।परीक्षाको उत्तरपुस्तिका ओएमआर (अप्टिकल मार्क रिडर) प्रणालीबाट परीक्षण गरिएकाले एक दिनमै नतिजा सार्वजनिक गरिएको महानगरपालिकाको सहरी योजना आयोगका सदस्य शैलेन्द्र झाले बताउनुभयो । उत्तीर्ण विद्यार्थीले शैक्षिक सत्र २०८२/८३ का लागि महानगरपालिकाभित्र सञ्चालित संस्थागत शिक्षण संस्थामा छात्रवृत्तिमा अध्ययन गर्न पाउने छन् ।छात्रवृत्ति परीक्षामा उत्तीर्ण भएकामध्ये मेरिटको आधारमा करिब चार हजारले निजी तथा संस्थागत विद्यालयमा निःशुल्क अध्ययन गर्न पाउने छन् । परीक्षामा सहभागी हुन १७ हजार २२९ जनाले आवेदन दिएका थिए । जसमध्ये १६ हजार १३७ विद्यार्थी परीक्षाका लागि छनोट भएका थिए । शिक्षा नियमावली २०६७ (आठौँ संशोधन) मा निजी तथा संस्थागत स्कुलले कुल विद्यार्थी स्ख्याको कम्तीमा १० प्रतिशत नघटाई गरिब, अपाङ्ग, महिला, दलित र जनजाति विद्यार्थीलाई छात्रवृत्ति दिने व्यवस्था गरिएको थियो । अनिवार्य तथा निःशुल्क शिक्षासम्बन्धी ऐन, २०७५ मा निजी लगानीका विद्यालयले पाँच सय जनासम्म विद्यार्थी भएका विद्यालयले कम्तीमा १० प्रतिशत, पाँच सयदेखि आठ सय जनासम्म विद्यार्थी भएका विद्यालयले कम्तीमा १२ प्रतिशत र आठ सयभन्दा बढी विद्यार्थी सङ्ख्या भएका विद्यालयले कम्तीमा १५ प्रतिशत छात्रवृत्ति दिनुपर्ने व्यवस्था गरेको छ ।",
      "link": "https://gorkhapatraonline.com/news/164399",
      "image": "https://gorkhapatraonline.com/storage/media/289928/conversions/Kathmandu-mahanagr-palika-original-thumb.jpg"
    },
    {
      "slug": "164398",
      "title": "निजामती सेवा विधेयकको प्रतिवेदनमा त्रुटि, विशेष समितिद्वारा सोधपुछ",
      "timestamp": 1753056000000,
      "source": "gp",
      "content": "सङ्घीय निजामती सेवा विधेयकको प्रतिवेदनमा त्रुटि भएको भन्ने सम्बन्धमा अध्ययन तथा छानबिन गर्न गठित विशेष समितिले सरकारका मन्त्री र मुख्य सचिवसँग सोधपुछ गरेको छ । समितिले आइतबार शिक्षा, विज्ञान तथा प्रविधिमन्त्री रघुजी पन्त र मुख्य सचिव एकनारायण अर्यालसँग सोधपुछ गरेको हो ।",
      "longContent": "गोरखापत्र समाचारदाताकाठमाडौँ, साउन ५ गते ।  सङ्घीय निजामती सेवा विधेयकको प्रतिवेदनमा त्रुटि भएको भन्ने सम्बन्धमा अध्ययन तथा छानबिन गर्न गठित विशेष समितिले सरकारका मन्त्री र मुख्य सचिवसँग सोधपुछ गरेको छ । समितिले आइतबार शिक्षा, विज्ञान तथा प्रविधिमन्त्री रघुजी पन्त र मुख्य सचिव एकनारायण अर्यालसँग सोधपुछ गरेको हो । विभागीयमन्त्री नभए पनि समितिले पन्तलाई दफावार छलफलका क्रममा लिखित अख्तियारीसहित सरकारका तर्फबाट सहभागी भएको र दफावार छलफलका लागि गठित उपसमितिमा समेत रहनुभएकाले समितिले पन्तलाई सोधपुछ गरेको हो । समितिमा सोधपुछका क्रममा मन्त्री पन्तले प्रतिवेदनमा भएको त्रुटि मानवीय भएको जिकिर गर्नुभयो । नैतिक रूपमा उक्त त्रुटिको जिम्मेवारी सभापतिले लिनुपर्ने पन्तको जिकिर थियो । यस्तै उहाँले प्रतिवेदन तयारीपछि समितिका सदस्यलाई पुनः जानकारी र छलफल नगराउनु समिति सचिवको कमजोरी भएको बताउनुभएको समिति स्रोतले जानकारी दियो । पन्तले सरकारको नेतृत्व गरिरहेका दुई ठुला दलबिच ‘कुलिङ अफ पिरियड’ तथा कर्मचारी अवकाशको मोडालिटीमा ‘गिभ एन्ड टेक’ भएको स्वीकार गर्नुभयो । प्रधानमन्त्री केपी शर्मा ओली कुलिङको विपक्षमा रहेको अवस्थामा आफूले अवधि राख्न मनाएको दाबी पनि समितिमा पन्तले गर्नुभएको थियो । मुख्य सचिव अर्यालले समितिमा सांसदले विधेयकको प्रतिवेदन राम्रोसँग अध्ययन नगरेकोसमेत टिप्पणी गर्नुभयो । ‘कुलिङ अफ पिरियड’ हटाउने लबिङ संसद्बाट विधेयक पारित नहुँदासम्म आफूहरूले गर्ने स्पष्ट धारणासमेत उहाँले राख्नुभएको समिति सदस्यहरूको भनाइ छ । समितिका सदस्यका अनुसार शिक्षक आन्दोलनको प्रसङ्ग निकाल्दै अर्यालले आफ्नो अधिकारका विषयमा कुरा गरेको जिकिर गर्नुभएको थियो । “शिक्षकले सेवा प्रवाह रोक्न हुने ? त्यहाँ पनि त विशिष्ट तहकै कर्मचारीसमेत छन् । हामीले आफ्ना अधिकारका उचित कुरा किन गर्न नपाउने ? हाउसले पास नगर्दासम्म हामीले आफ्ना कुरा राख्छौँ । घर जाने बेला हामीलाई अयोग्य बनाउने ? हाम्रो मानव अधिकार हुन्छ कि हुन्न ?,” अर्यालको भनाइ उद्धृत गर्दै समितिका एक सदस्यले भन्नुभयो । मुख्य सचिव अर्यालले जलस्रोत विधेयकको समेत प्रसङ्ग ल्याएर आफ्ना भनाइको प्रतिरक्षा गर्नुभएको थियो । असम्बन्धित कानुनको व्यवस्थाले आफूहरूलाई अयोग्य बनाउन नपाइने जिकिर पनि अर्यालले गर्नुभएको थियो । भारतलगायतका देशमा कर्मचारीसम्बन्धी कानुनमै कुलिङको व्यवस्था रहेको भन्ने समिति सदस्यको प्रश्नमा भने उहाँले जवाफ दिनुभएन । अर्यालले समिति सभापति रामहरि खतिवडाले प्रतिवेदन लेखनमा अन्य कर्मचारीलाई विश्वास नगरेको टिप्पणी पनि गर्नुभयो । प्रधानमन्त्री कार्यालयका कानुन सचिव फणिन्द्र गौतमले पनि प्रतिवेदन मानवीय त्रुटि भएको जिकिर गर्नुभयो । गौतमले समितिबाट विधेयक पारित प्रतिवेदन लेखनका क्रम सुरु भएपछि कानुन मन्त्रालयलगायतका कर्मचारीलाई बाइपास गरिएको पनि समितिमा बताउनुभएको थियो । अहिलेसम्मको सोधपुछका क्रममा विधेयकको त्रुटिका सम्वन्धमा राजनीतिज्ञले कर्मचारीलाई र कर्मचारीले राजनीतिज्ञलाई दोष तेस्र्याइरहेका छन् । मुख्य सचिव अर्याल, सचिव गौतम, कानुन मन्त्रालयका तत्कालीन सचिव उदय सापकोटा र सङ्घीय मामिला तथा सामान्य प्रशासन मन्त्रालयका सचिव रविला पन्थको प्रतिवेदन लेखनका विषयमा भने समान धारणा छ । समितिले आइतबार नै विभिन्न कसुर अनुसन्धानमा खटिने अनुसन्धान अधिकृतसँग पनि अनौपचारिक छलफल गरेको छ । यस्तै कामलाई व्यवस्थित बनाउन समितिले महान्यायाधिवक्ता कार्यालयबाट समेत कर्मचारी बोलाइएको छ । यस्तै समितिमा भएका छलफललाई व्यवस्थित रूपमा उतारका लागि अन्य निकायबाट कर्मचारी मगाउने तयारी गरिएको छ ।",
      "link": "https://gorkhapatraonline.com/news/164398",
      "image": "https://gorkhapatraonline.com/storage/media/289925/conversions/nijamati-bidhek-original-thumb.jpg"
    },
    {
      "slug": "164397",
      "title": "प्रधानमन्त्रीको भारत भ्रमणको गृहकार्य",
      "timestamp": 1753056000000,
      "source": "gp",
      "content": "प्रधानमन्त्री केपी शर्मा ओलीको भारत भ्रमणको तयारी भइरहेको छ । परराष्ट्र मन्त्रालयले प्रधानमन्त्री ओलीको भ्रमणको तयारी अघि बढाएको हो ।",
      "longContent": "गोरखापत्र समाचारदाता काठमाडौँ, साउन ५ गते । प्रधानमन्त्री केपी शर्मा ओलीको भारत भ्रमणको तयारी भइरहेको छ । परराष्ट्र मन्त्रालयले प्रधानमन्त्री ओलीको भ्रमणको तयारी अघि बढाएको हो । मन्त्रालयले के के विषयमा छलफल हुने भन्ने विषयमा पनि गृहकार्य गरिरहेको छ । परराष्ट्र मन्त्रालयका प्रवक्ता लोकबहादुर पौडेल क्षेत्रीले भन्नुभयो, “प्रधानमन्त्रीको भारत भ्रमण अपेक्षित नै हो । अब भ्रमण हुन्छ भन्न सकियो । भ्रमण हुने निश्चित पनि भयो । मन्त्रालयले भ्रमणको तयारीका सन्दर्भमा गर्नुपर्ने काम सुरु गरिसकेको छ । भ्रमणको मिति, कार्यतालिका र छलफलका विषय एवं प्रस्ताव उपयुक्त समयमा सार्वजनिक गरिने छ ।”यसै गरी भारतका लागि नेपाली राजदूत डा. शङ्कर शर्माले दिल्लीस्थित नेपालको राजदूतावास र काठमाडौँस्थित भारतीय राजदूतावासबिच प्रधानमन्त्री ओलीको भारत भ्रमणका सन्दर्भमा समन्वय भइरहेको जानकारी दिनुभयो । उहाँले भन्नुभयो, “नेपाल र भारतबिचको सम्बन्धलाई अझै प्रगाढ बनाउने र द्विपक्षीय हितलाई दृष्टिगत गरी प्रधानमन्त्रीको भ्रमण हुने गरी समन्वय भइरहेको छ ।”यसअघि प्रधानमन्त्रीमा नियुक्त भएपछि ओलीको विदेश भ्रमण आरम्भ अमेरिकाबाट भएको थियो । उहाँले २०८१ असोज ४ देखि १३ गतेसम्म अमेरिका भ्रमण गरी संयुक्त राष्ट्रसङ्घीय महासभालाई सम्बोधन गर्नुभएको थियो । भारत भ्रमणको तयारी विभिन्न चरणमा भए पनि भारत–पाकिस्तान तनाव, पहलगाम हमलासहितका कारणले ढिलाइ भएको हो तर प्रधानमन्त्री ओली र भारतका प्रधानमन्त्री नरेन्द्र मोदीबिच विदेश भ्रमणका क्रममा ‘साइडलाइन’ संवाद हुँदै आएको छ ।",
      "link": "https://gorkhapatraonline.com/news/164397",
      "image": "https://gorkhapatraonline.com/storage/media/289926/conversions/pm-kp-oli-speech-original-thumb.jpg"
    },
    {
      "slug": "164396",
      "title": "हनुमन्तेखोला अतिक्रमण : धार नै परिवर्तन गराएर बजार विस्तार",
      "timestamp": 1753056000000,
      "source": "gp",
      "content": "भक्तपुरमा हनुमन्तेखोलाको बाढी र डुबानको त्रासदी आरम्भ भएको एक दशकभन्दा बढी भयो । वर्षायाममा हनुमन्तेखोलाको बहाब क्षेत्रमा पर्ने पालिकामा बाढी र डुबान हुँदै आएको छ । यसको एक मात्रै कारण हो अतिक्रमण ।",
      "longContent": "भक्तपुर, साउन ५ गते । भक्तपुरमा हनुमन्तेखोलाको बाढी र डुबानको त्रासदी आरम्भ भएको एक दशकभन्दा बढी भयो । वर्षायाममा हनुमन्तेखोलाको बहाब क्षेत्रमा पर्ने पालिकामा बाढी र डुबान हुँदै आएको छ । यसको एक मात्रै कारण हो अतिक्रमण । दुई दशकअघि फराकिलो बहाब क्षेत्र रहेको हनुमन्तेखोला अहिले साँघुरिएको छ । हनुमन्तेखोलाको बहाब क्षेत्र अतिक्रमण गरी ठुल्ठुला भवन, घर र व्यावसायिक कम्प्लेक्स निर्माण गरिएको छ । केही क्षेत्रमा खोलाको धार नै परिवर्तन गरिएको छ । पछिल्लो एक दशकमा मात्रै बाढी र डुबानको त्रासदी बढ्दो दरमा  छ । २०५० पछि भूमाफियाले खोला फर्काएर जग्गा बिक्रीवितरण गरे । भूमाफियाको चलखेलका कारण खोलाकै जग्गा खरिद गरेर घर बनाएकाहरू अहिले बिचल्लीमा परेका छन् । स्थानीयवासी कृष्णसुन्दर सुवालका अनुसार हनुमन्तेखोलाको जग्गा अतिक्रमण गरेर धार नै परिवर्तन गरेपछि सृजित समस्याले घर बनाउनेको बिचल्ली र बाढीको प्रताडना सुरु भएको हो । हनुमन्तेखोलाको सहायक खोलाको बहाब क्षेत्रमा पर्ने बालकोटका विभिन्न स्थान, राधेराधे, मध्यपुर थिमि नगरपालिका–३, काठमाडौँ स्कुल अफ ल जाने बाटोसहित कैयौँ स्थानमा अतिक्रमण गरिएको छ । उहाँले भन्नुभयो, “भक्तपुरमा खोला मिच्ने काम धमाधम भइरहेको छ । त्यसै कारण बाढीले बर्सेनि क्षति पु¥याउने गरेको हो । यसलाई रोक्न खोलालाई आफ्नो बहाब क्षेत्रमा बग्न दिनु पर्छ ।”सार्वजनिक जग्गा व्यक्तिका नाममा २०७६ साउन १२ गते नापी कार्यालय भक्तपुरले भूमिसुधार तथा मालपोत कार्यालय भक्तपुरलाई पत्र लेख्दै हनुमन्तेखोलाको जग्गा मिचेर बस्ती विस्तार भएको प्रस्ट पारेको छ । पत्रमा भक्तपुर जिल्ला मध्यपुर थिमि नगरपालिका–२ को दिव्यश्वरीमा पर्ने कित्ता नं. १११९ को ६९ रोपनी ११ आना तीन पैसा जग्गाको प्लट रजिस्टर भएको देखिने तर कित्ता नक्सा नदेखिएको हुँदा मालपोत कार्यालयकै स्रेस्तामा भएको बेहोराबाट जानकारी लिन भनिएको छ । साथै कित्ता नं. १०१२ को २८ रोपनी तीन आना दुई दाम जग्गा चाहिँ फिल्डबुकमा खोला रहेको कित्ताकाट नापी कार्यालयमा रहेको प्लट रजिस्टरमा देखिएको उल्लेख छ । त्यसै गरी सर्वोच्च अदालतले २०७६ फागुन ६ गते ‘हनुमन्तेखोलाको बहाब परिवर्तन भएको वा अन्य कुनै तवरबाट सार्वजनिक वा सरकारी जग्गालाई निजी प्रयोगमा ल्याइएको छ वा छैन भन्ने हेरेर यकिन गरी मालपोत ऐन, २०३४ को दफा २४ समेतलाई दृष्टिगत गरी आवश्यक निर्णय गर्न मालपोत कार्यालय भक्तपुरका नाममा परमादेश जारी गरेको थियो । आदेशमा सार्वजनिक वा खोलाको बहाब क्षेत्र कायम हुनुपर्ने प्रस्ट पारिएको छ । यस्तो थियो इतिहास भक्तपुरको मध्यपुर थिमि नगरपालिका–२ स्थित दिव्यश्वरीको कित्ता नं. १०१२ को २८ रोपनी तीन आना दुई दाम २०३१ वैशाख २५ गतेको निर्णयानुसार कित्ताकाट भई कित्ता नं. ११२० र ११२१ कायम भएको थियो । कित्ता नं. ११२० को १७ रोपनी १४ आना जग्गा २०३१ वैशाख २५ गतेको निर्णयानुसार जगन्नाथ आचार्य (भक्तपुर जिल्ला लोकन्थली वडा नं. २) का नाममा कायम भएको थियो । उक्त जग्गा अहिले ४६ कित्ताकाट भएको छ । साथै कित्ता नं. १०१२ को २८ रोपनी तीन आना दुई दाम जग्गा खोलाको भए पनि भूमाफियाले कित्ताकाट गरी बिक्री गरेको पाइएको हो । भूमाफियाबाट जग्गा किन्नेहरू स्थानीयवासी र आसपासका जिल्लाका छन् । २०४१ मा जग्गा दर्ता गरिएको जग्गा २०५३ पछि बिक्रीवितरण गरेको देखिन्छ । जलस्रोतविज्ञ दीपक ज्ञवालीका अनुसार पञ्चायतको अन्त्य र प्रजातन्त्र पुनस्र्थापनायता भूमाफियाले काठमाडौँ, ललितपुर र भक्तपुरका खोला, नदी अतिक्रमण तीव्र पारेका हुन् । उहाँले भन्नुभयो, “हनुमन्तेमा बाढीको प्रताडना हुनु पनि अतिक्रमणको परिणाम हो । अदालतको आदेश र नापी कार्यालय, भूमिसुधार तथा मालपोत कार्यालयसहितका पुराना दस्ताबेज अध्ययन गरेर भूमाफियालाई कारबाही र सार्वजनिक जग्गा कायम गर्नु पर्छ ।”",
      "link": "https://gorkhapatraonline.com/news/164396",
      "image": "https://gorkhapatraonline.com/storage/media/289937/conversions/hanumante-map-1-original-thumb.jpg"
    },
    {
      "slug": "164383",
      "title": "अध्यक्ष ओली र पूर्व राष्ट्रपति भण्डारीबिच राष्ट्रिय राजनीतिको विषयमा छलफल",
      "timestamp": 1752969600000,
      "source": "gp",
      "content": "प्रधानमन्त्री एवम् नेकपा (एमाले) अध्यक्ष केपी शर्मा ओली र पूर्व राष्ट्रपति विद्यादेवी भण्डारीबिच भएको भेटवार्ता सकिएको छ।",
      "longContent": "काठमाडौँ, साउन ४ गते। प्रधानमन्त्री एवम् नेकपा (एमाले) अध्यक्ष केपी शर्मा ओली र पूर्व राष्ट्रपति विद्यादेवी भण्डारीबिच भएको भेटवार्ता सकिएको छ।च्यासलस्थित एमाले केन्द्रीय कार्यालयमा अध्यक्ष ओली र पूर्व राष्ट्रपति भण्डारीबिच आइतबार दिउँसो छलफल भएको हो। भेटवार्तापछि सञ्चारकर्मीसँग कुरा गर्नुहुँदै पूर्व राष्ट्रपति भण्डारीले अध्यक्ष ओलीसँग राष्ट्रिय राजनीतिका विषयमा छलफल भएको जानकारी दिनुभएको हो।भेटपछि सञ्चारकर्मीले राखेको जिज्ञासाको जवाफमा उहाँले भन्नुभयो, “आज राष्ट्रिय राजनीतिको विषयमा मात्रै कुराकानी भयो । अरु विषय तपाईंलाई आधिकारिक च्यानलबाट थाहा हुन्छ ।” पूर्वराष्ट्रपति भण्डारीले आफ्नो पार्टी सदस्यता पहिले नै नवीकरण भइसकेको जानकारी दिनुभयो ।  उहाँहरूबीच करिब डेढ घण्टा कुराकानी भएको हो । पूर्वराष्ट्रपति भण्डारी जिम्मेवारीबाट बाहिरिएपछि पहिलोपटक एमाले मुख्यालय च्यासल पुग्नुभएको हो । उहाँलाई एमाले उपाध्यक्ष सुरेन्द्र पाण्डे र केन्द्रीय कार्यालयका सचिव डा भीष्म अधिकारीले स्वागत गर्नुभएको थियो । उहाँले यसअघि नै पार्टी राजनीतिमा आउने सार्वजनिक घोषणा गरिसक्नुभएको छ । यस विषयले एमालेको सचिवालय र पोलिटब्यूरो बैठकमा प्रवेश पाएपछि आज नेतृत्वसँग औपचारिक छलफल भएको हो । एमालेको शनिबार सम्पन्न पोलिटब्यूरो बैठकमा अधिकांश पोलिटब्यूरो सदस्यले पूर्वराष्ट्रपतिजस्तो गरिमामय पदमा रहिसकेका व्यक्तिले पार्टीको सक्रिय राजनीतिमा आउन नहुने विचार व्यक्त गर्नुभएको थियो ।",
      "link": "https://gorkhapatraonline.com/news/164383",
      "image": "https://gorkhapatraonline.com/storage/media/289904/conversions/meeting-original-thumb.jpg"
    },
    {
      "slug": "164362",
      "title": "सवारी साधन कारबाहीबाट आठ लाख राजस्व सङ्कलन",
      "timestamp": 1752969600000,
      "source": "gp",
      "content": "ताप्लेजुङमा एक वर्षको अवधिमा एक हजार बढी सवारी साधन कारबाहीमा परेका छन् । गत आर्थिक वर्ष २०८१–८२ मा एक हजार ५७ वटा सवारी साधन कारबाहीमा परेका हुन् ।",
      "longContent": "साहारा लिम्बू फुङ्लिङ, असार ४ गते । ताप्लेजुङमा एक वर्षको अवधिमा एक हजार बढी सवारी साधन कारबाहीमा परेका छन् । गत आर्थिक वर्ष २०८१–८२ मा एक हजार ५७ वटा सवारी साधन कारबाहीमा परेका हुन् ।  जसमा ३० वटा टिप्पर, दुई वटा बस, तीन सय ७५ वटा कार, जिप र भ्यान कारबाहीमा परेका छन् । यस्तै, एकसय सातवटा ट्रयाक्टर, चार सय ८२ वटा मोटरसाइकल, ५० वटा टेम्पो र अन्य ११ वटा सवारी कारबाहीमा परेको जिल्ला ट्राफिक प्रहरी कार्यालय ताप्लेजुङका प्रमुख (प्रहरी सहायक निरीक्षक) सुमन अधिकारीले जानकारी दिनुभयो । उहाँका अनुसार उक्त सावारी साधन कारबाहीबाट आठ लाख ३१ हजार पाँचसय रुपियाँ राजश्व सङ्कलन भएको छ । अघिल्लो आर्थिक वर्ष २०८०–८१ मा भने एक हजार तीनसय सवारी साधन कारबाहीमा परेका थिए । उक्त कारबाहीबाट सात लाख ४७ हजार रुपियाँ राजश्व सङ्कलन भएको ट्राफिक प्रहरी कार्यालयको सहायक निरीक्षक अधिकारीको भनाइ छ ।जिल्लामा सवारी साधन कारबाही घट्दा राजस्व सङ्कलन भने बढेको छ । अघिल्लो आर्थिक वर्षको तुलनामा गत आर्थिक वर्षमा ८४ हजार ५०० रुपियाँ बढी राजस्व सङ्कलन भएको जिल्ला ट्राफिक प्रहरी कार्यालय ताप्लेजुङले जनाएको छ ।",
      "link": "https://gorkhapatraonline.com/news/164362",
      "image": "https://gorkhapatraonline.com/storage/media/289838/conversions/District-Traffic-Office-Taplejung-(1)-original-thumb.jpg"
    },
    {
      "slug": "164356",
      "title": "धनकुटामा ५३ प्रतिशत रोपाइँ",
      "timestamp": 1752969600000,
      "source": "gp",
      "content": "साउनको पहिलो साता सकिन लाग्दा धनकुटामा करिब ५३ प्रतिशत मात्र रोपाइँ सम्पन्न भएको पाइएको छ । कृषि ज्ञान केन्द्र धनकुटाले दिएको जानकारीअनुसार जिल्लामा रोपाइँका लागि पर्याप्त वर्षा नभएका कारण यस बर्ष रोपाइँ कम भएको जनाएको छ ।",
      "longContent": "सन्तोष सुवेदीपाख्रीबास (धनकुटा), साउन ४ गते । साउनको पहिलो साता सकिन लाग्दा धनकुटामा करिब ५३ प्रतिशत मात्र रोपाइँ सम्पन्न भएको पाइएको छ । कृषि ज्ञान केन्द्र धनकुटाले दिएको जानकारीअनुसार जिल्लामा रोपाइँका लागि पर्याप्त वर्षा नभएका कारण यस वर्ष रोपाइँ कम भएको जनाएको छ । कृषि ज्ञान केन्द्र धनकुटाका अनुसार धनकुटामा ४९३८ दशमलब ८९ हेक्टर धान हुने खेतीयोग्य क्षेत्रफल छ । जसमध्ये हालसम्म ५३ प्रतिशत अर्थात् २६१७.६१ हेक्टरमा मात्र रोपाइँ सकिएको छ । जिल्लाका अधिकांश रोपाइँ हुने स्थानमा सिँचाइभन्दा पनि आकाशे पानीकै भरमा खेती गर्नुपर्ने भएकाले बेलैमा रोपाइँ हुन नसकेको हो । पर्याप्त पानी नपर्नाले धनकुटमा ४७ प्रतिशत अर्थात् २३२१.२८ प्रतिशत रोपाइँ हुन बाँकी रहेको कृषि ज्ञान केन्द्र धनकुटाका प्रमुख नगेन्द्र रानाले जनाकारी दिनुभयो ।धनकुटाको धनकुटा, महालक्ष्मी र पाख्रीबास नगरपालिका तल्लो भूभाग साथै शहिदभूमि, छथर जोरपाटी, चौबिसे र साँगुरीगढी गाउँपालिकाका तल्लो भूभागमा विशेषगरी रोपाइँका लागि उपयुक्त तथा खेतीयोग्य जमिन छ । ज्ञान केन्द्र प्रमुख रानाका अनुसार गत वर्ष यो बेलासम्म धनकुटामा रोपाइँ करिब सकिएको थियो । यो साल वर्षा नभएका कारण रोपाइँ सकिन ढिला भएको बताउनुभयो ।सात स्थानीय तह रहेको धनकुटामा समयमा पानी नपर्नाले रोपाइँ नहुनु एउटा समस्या रह्यो भने अर्को समस्या कृषकलाई मलबिउ आवश्यकताअनुसार बेलैमा उपलब्ध नहुँदा समस्या थपिएको कृषको गुनासो छ । सम्भावित रोपाइँको अन्तिम चरण पुगिसक्दा समेत अपेक्षाकृत रूपमा रोपाइँ भएको छैन ।",
      "link": "https://gorkhapatraonline.com/news/164356",
      "image": "https://gorkhapatraonline.com/storage/media/289817/conversions/IMG_3804-original-thumb.jpg"
    },
    {
      "slug": "164350",
      "title": "स्मृति दिवसमा ट्राफिक सचेतना",
      "timestamp": 1752969600000,
      "source": "gp",
      "content": "सडक दुर्घटनामा निधन भएको बाँकेको खजुरा गाउँपालिका–४, ‘ई’ गाउँका २५ वर्षीय अर्जुन रोकाक्षेत्रीको प्रथम स्मृति दिवस पारेर ट्राफिक सुरक्षा सम्बन्धी कार्यक्रम गरिएको छ ।",
      "longContent": "गोविन्द शर्माबाँके, साउन ४ गते । सडक दुर्घटनामा निधन भएको बाँकेको खजुरा गाउँपालिका –४, ‘ई’ गाउँका २५ वर्षीय अर्जुन रोकाक्षेत्रीको प्रथम स्मृति दिवस पारेर ट्राफिक सुरक्षा सम्बन्धी कार्यक्रम गरिएको छ । आइतबार बिहान नेपालगन्जको सुर्खेतरोडस्थित धम्बोझीनजिक सडकमा ट्राफिक सचेतनासम्बन्धी बोर्ड राखिएको छ । सडक दुर्घटना न्यूनीकरणमा सहयोग होस् भन्ने उद्देश्यले ट्राफिक सचेतनासम्बन्धी बोर्ड राखिएको स्व. अर्जुनका आमा खिमा रोकायले बताउनुभयो । रोकायको गत वर्ष साउन ४ गते मोटरसाइकल दुर्घटनामा निधन भएको थियो । दिउँसोको समय सडकमा यात्रारत अर्का व्यक्तिलाई जोगाउने क्रममा मोटरसाइकल अनियन्त्रित भई दुर्घटना भएको थियो । स्थानीयले स्व. रोकायको सवारी दुर्घटनामा निधन भएपछि ट्राफिक सचेतनालगायतका सामाजिक काम गर्ने उद्देश्यसहित अर्जुन रोका स्मृति प्रतिष्ठान गठन गरेका छन् । प्रतिष्ठानका अध्यक्ष गोविन्द शर्माले रोकायले लागुऔषध विरुद्धको अभियान र खेलकुदको क्षेत्रमा नेतृत्वदायी भूमिका निर्वाह गरेका कारण प्रतिष्ठानले विभिन्न कार्यक्रम सञ्चालन गर्ने बताउनुभयो । शर्माले भन्नुभयो, ‘प्रथम स्मृति दिवसको दिन पारेर ट्राफिक सचेतना सम्बन्धी साङ्केतिक कार्यक्रम गरेका छौं, आगामी दिनमा ट्राफिक प्रहरीसँग मिलेर अन्य कार्यक्रम सञ्चालन गर्ने योजना बनाएका छौं ।’ ट्राफिक सचेतना बोर्डसँगै स्व. रोकायको सम्झनामा श्रद्धाञ्जली सभा गरिएको छ ।",
      "link": "https://gorkhapatraonline.com/news/164350",
      "image": "https://gorkhapatraonline.com/storage/media/289801/conversions/arjun111-original-thumb.jpg"
    },
    {
      "slug": "164344",
      "title": "कालीगण्डकी कोरिडोर अवरुद्ध",
      "timestamp": 1752969600000,
      "source": "gp",
      "content": "नवलपुरको गैँडाकोट नगरपालिका–३ तरङ खोलामा पानीको बहाव बढेपछि कालीगण्डकी कोरिडोर अवरुद्ध भएको छ ।",
      "longContent": "बोमलाल गिरीनवलपुर, साउन ४ गते । नवलपुरको गैँडाकोट नगरपालिका–३ तरङ खोलामा पानीको बहाव बढेपछि कालीगण्डकी कोरिडोर अवरुद्ध भएको छ । बाढीले खोलाको डाइभर्सन बगाएपछि कोरिडोर अवरुद्ध भएको जिल्ला प्रहरी कार्यालय नवलपुरका सूचना अधिकारी, प्रहरी नायब उपरीक्षक मधु नेपालले जानकारी दिनुभयो । गैँडाकोट हुँदै पाल्पा पुग्ने यो सडक अवरुद्ध हुँदा वैकल्पिक मार्ग प्रयोग गर्ने यात्रुहरुले सास्ती पाउने गर्दछन् । पानीको बहाव घटेपछि डाइभर्सन बनाइ सडक सञ्चालन गरिने नेपालले बताउनुभयो । नारायणघाट–बुटबल सडक खण्ड अन्तर्गत दाउन्नेमा अवरोध हुन सक्ने भन्दै यात्रुले काेरिडोरको बाटो प्रयोग गर्ने गरेका छन् । यो करिडोर पनि बन्द भएपछि यात्रु मारमा परेका छन् । नवलपुर क्षेत्रमा बिहानैदेखि भारी वर्षा भइरहेको छ ।",
      "link": "https://gorkhapatraonline.com/news/164344",
      "image": "https://gorkhapatraonline.com/storage/media/289788/conversions/Untitled-2-original-thumb.jpg"
    },
    {
      "slug": "164341",
      "title": "लाङ्दी पहिरोमा पुरिएका दम्पतीको शव भेटियो",
      "timestamp": 1752969600000,
      "source": "gp",
      "content": "पर्वतको मादी गाउँपालिका-३, देउरालीको लाङ्‌दीमा पहिरोले घर पुरिँदा दुई जनाको मृत्यु भएको छ।",
      "longContent": "गणेश पौडेल पर्वत, साउन ४ गते । पर्वतको मादी गाउँपालिका-३, देउरालीको लाङ्‌दीमा पहिरोमा पुरिएका दम्पतीको शव भेटिएको छ । जिल्ला प्रहरी कार्यालय पर्वतका प्रहरी निरीक्षक रामप्रसाद सापकोटाका अनुसार पहिरोमा परी मोदी ३ का ७६ वर्षीया छविलाल विक र उहाँकी श्रीमती ७६ वर्षीया विष्णुमाया विकको शव भेटिएको हो ।गएरातिदेखि परेको अविरल वर्षाका कारण घर‌माथिबाट गएको पहिरोमा पुरिएर विक दम्पती बेपत्ता भएका थिए । बेपत्ताको स्थानीयवासी र प्रहरीले खोजी गर्दा पुरिएको अवस्थामा शव भेटिएको प्रहरी निरीक्षक सापकोटाले बताउनुभयो ।",
      "link": "https://gorkhapatraonline.com/news/164341",
      "image": "https://gorkhapatraonline.com/storage/media/289844/conversions/ladnslide-original-thumb.jpg"
    },
    {
      "slug": "164338",
      "title": "जन  श्रमदानमार्फत सडक मर्मत",
      "timestamp": 1752969600000,
      "source": "gp",
      "content": "बागलुङको काठेखोला गाउँपालिकाका स्थानीयहरुले जन श्रमदानमार्फत सडक मर्मत तथा स्तरोन्नति गरेका छन् । काठेखोला गाउँपालिका वडा २ भिमापोखरा र वडा ७ रेशका स्थानीयहरुको सक्रियतामा सडक सुधार गरिएको हो ।",
      "longContent": "अर्जुन कार्कीकाठेखोला (बागलुङ), साउन ४ गते । बागलुङको काठेखोला गाउँपालिकाका स्थानीयहरुले जन श्रमदानमार्फत सडक मर्मत तथा स्तरोन्नति गरेका छन् । काठेखोला गाउँपालिका वडा २ भिमापोखरा र वडा ७ रेशका स्थानीयहरुको सक्रियतामा सडक सुधार गरिएको हो । भिमापोखरा कल्याण समाजको समन्वयमा शनिबार काठेखोला –२ भिमापोखराको झण्डै चार किलोमिटर सडक मर्मत गरिएको छ । ८५ जना स्थानीयको सहभागितामा अक्षेतेदेखि वडा कार्यालयसम्म पुग्ने सडक अन्तर्गत ४ किलोमिटर सडकको नाली सफा गर्ने, खाल्डाखुल्डी पुर्ने र अफ्ठ्यारो ठाउँमा मर्मत गर्ने काम गरिएको भिमापोखरा कल्याण समाजका अध्यक्ष अध्यक्ष डिल्लीराज उपाध्यायले बताउनुभयो । अध्यक्ष उपाध्यायले अहिले सारा काम सरकारले गरिदिन्छ भन्ने मानसिकता हटाउँदै, केही काम समुदायले पनि गर्नुपर्छ भन्ने सोचसहित जनश्रमदान गरिएको जानकारी दिनुभयो । ‘विगतमा बाउबाजेहरुले सबै काम जनश्रमदानबाट गर्थे, हामीले त्यो परम्परा बिर्सनुहुँदैन’ अध्यक्ष उपाध्यायले भन्नुभयो, ‘आफ्नो समुदायको विकासको लागि सबैले जनश्रमदान गर्नुपर्छ ।’समुदायले आफैं अघि सरेर केही काम गर्नु आवश्यक रहेकोमा अध्यक्ष उपाध्यायको भनाइ छ । ‘सरकारको मुख ताक्ने प्रवृत्ति हटाउँदै, जन श्रमदानमार्फत केही योगदान गर्नुपर्छ भन्ने सोचका साथ अभियान अघि बढाइएको हो’ उहाँले भन्नुभयो ।कल्याण समाजका निवर्तमान अध्यक्ष टीकाबहादुर कार्कीले समुदायको विकासको लागि र समाजको लागि श्रमदान महत्वपूर्ण रहेको बताउनुभयो । उहाँले पहिले श्रमदान अनिवार्य भए पनि अहिले हराउँदै गएको बताउँदै अब निरन्तरता दिन आवश्यक रहेको बताउनुभयो । सडक सुधारपश्चात् सवारीसाधन आवतजावत गर्न सहज भएको स्थानीय सवारी चालक बलाराम शर्माले बताउनुभयो । त्यस्तै, वडा ७ रेशमा पनि साबिक रेश ९, २ र ४ अन्तर्गतका जिरेती, तिङरिङ, दामगाडे, रोटेपानीका स्थानीयले सडक मर्मत गरेका छन् । रोटेपानी टोल सुधार समिति र ओदानडाँडा मन्दिर व्यवस्थापन समितिको नेतृत्वमा जनश्रमदान गरी पहिरोले अवरुद्ध गरेको मन्दिर जाने गोरेटो बाटो पुनः सञ्चालनमा ल्याइएको रेशका वडाअध्यक्ष प्रेम लामिछानेले बताउनुभयो । स्थानीयले सडकको नाली सफा गर्ने, खाल्डो पुर्ने र जोखिमपूर्ण स्थानमा मर्मत गर्ने काम गरेका छन् ।जन श्रमदानका कार्यक्रमलाई निरन्तरता दिइने भिमापोखरा कल्याण समाजका अध्यक्ष उपाध्यायले बताउनुभयो । उहाँले वर्षमा कम्तीमा तीन–चार पटक श्रमदानका कार्यक्रम सञ्चालन गरिने बताउनुभयो ।",
      "link": "https://gorkhapatraonline.com/news/164338",
      "image": "https://gorkhapatraonline.com/storage/media/289760/conversions/Sharamdan-1-original-thumb.jpg"
    },
    {
      "slug": "164322",
      "title": "विकासले जगाएको आशा,सहरबाट फर्किन थाले गाउँ",
      "timestamp": 1752969600000,
      "source": "gp",
      "content": "मनाङको मुख्य आयस्रोत भनेको पर्यटन हो । यस क्षेत्रका प्रत्येक घरमा होटेल व्यवसाय, चिया पसललगायतका व्यवसाय सञ्चालन हुँदै आएका छन् । यहाँ पर्यटनसँग सम्बन्धित तीन सयभन्दा बढी व्यवसाय छन् ।",
      "longContent": "यदुप्रसाद भट्ट मनाङ, साउन ४ गते । मनाङको मुख्य आयस्रोत भनेको पर्यटन हो । यस क्षेत्रका प्रत्येक घरमा होटेल व्यवसाय, चिया पसललगायतका व्यवसाय सञ्चालन हुँदै आएका छन् । यहाँ पर्यटनसँग सम्बन्धित तीन सयभन्दा बढी व्यवसाय छन् । भौगोलिक विकटताले कुनै समय गाउँ छाडेर काठमाडौँ, पोखरा, लमजुङलगायतका सुगम स्थान झरिसकेका मनाङी २०५० सालपछि भने फर्किने क्रम सुरु भएको थियो । अहिले पनि अन्य जिल्लामा गाउँ छाड्ने लहर चलिरहेका बेला आफ्नै गाउँ ठाउँमा भविष्य देखेर सहरबाट फर्किने युवा भेटिन्छन् ।युवा उद्यमी सेराप विष्टले २०५७ सालमा आफ्नै माटोमा भविष्य देखेर सहरको सुविधा त्याग्नुभयो । आफ्नै बारीमा टनेल लगाएर तरकारी खेती गरी आत्मनिर्भर भएका विष्टले सदरमुकाम चामेमा ‘ह्याप्पी होम’ घरबास सञ्चालन गर्नुभएको छ । विष्टले भन्नुभयो, “एकातिर आफैँले उत्पादन गरी पाहुनालाई अर्गानिक खानेकुरा खुवाउन पाइने अर्कातिर व्यवसाय सञ्चालन गर्न पनि सहयोग पुग्ने भएकाले यो व्यवसाय सञ्चालन गरेको हुँ ।”विष्टले आफ्नो घरबास विशेष गरी विदेशी पर्यटकले मन पराउने गरेको बताउनुभयो । विदेशी पर्यटक आफ्नै आँखाअगाडि टिपेर प्रयोग गर्न पाउँदा खुसी हुने गरेका विष्टको भनाइ छ । उहाँले थप्नुभयो, “कतिपय पर्यटक त आफैँ बारीमा गएर तरकारी टिप्ने, गोडमेल गर्ने, मलजल गर्ने गर्छन् ।” केही समयअघि मनाङको चामे पुगेका गण्डकी प्रदेशका कृषिमन्त्री पद्मा जिसी श्रेष्ठले काठमाडौँबाट २०७५ सालमा गाउँ फर्किनुभएका विष्टको प्रशंसा गर्दै आमाबुवासँगै माटो सम्झिएर पौरख गरी गाउँमै सुनौला दिन सुरुवात गर्नुभएको भन्दै प्रशंसा पनि गर्नुभयो । ३२ वर्षीय युवामा कृषिप्रतिको लगाव, समाजप्रतिको उत्तरदायित्व अनि परिवारप्रति अथाह प्रेमपूर्ण इमानदारिता प्रेरणादायी रहने उहाँको भनाइ थियो । मनाङको विकासको मेरुदण्डका रूपमा रहेको पर्यटनलाई दीर्घकालीन बनाउन वैकल्पिक पदमार्गबारे बेलैमा सोच्नुपर्ने अवस्था आएको स्थानीय बताउँछन् । त्यसका लागि उनीहरूले गण्डकी प्रदेश र सङ्घीय सरकारलाई पटक पटक गुहारेका छन् । प्रदेश सरकारको पनि दोस्रो पञ्चवर्षीय योजना (आव २०८१/८२– २०८५/८६) मा हिमाली तथा पहाडी क्षेत्रमा वैकल्पिक पदमार्ग निर्माण र चालु पदमार्गको स्तरोन्नति अन्तर्गत अन्नपूर्ण सर्किट ट्रेल तथा थोरोङ्ला पदमार्ग निर्माण आयोजनालाई राखिएको छ ।कच्ची बाटोमा गाडी गुडिरहेको अवस्थामा दैनिक यात्रा गर्ने पर्यटकले भोगिरहेको समस्याबारे अवगत नै रहेको गण्डकी प्रदेश सभा सदस्य मुनीन्द्रजङ्ग गुरुङले बताउनुभयो । वैकल्पिक पदमार्ग र तल्लो मनाङका होटेल व्यवसाय चलायमान बनाइराख्ने चुनौती रहेको बताउँदै उहाँले भन्नुभयो, “प्रदेशको आगामी कार्यक्रममा मनाङको विकास, सडकको विस्तार, वैकल्पिक पदमार्गको निचोडका विषय उठाइरहेका छौँ ।” मनाङका प्रत्येक घरमा कुनै न कुनै व्यवसाय रहेकाले त्यसलाई दिगो र चलायमान बनाइराख्न पनि वैकल्पिक पदमार्ग आवश्यक भएको प्रदेश सभा सदस्य गुरुङको ठम्याइ छ ।त्यसै गरी तिलिचो जाने मुख्य प्रवेशद्वारको मुखमा अहिले धेरै युवा व्यवसायीले होटेल खोलेका छन् । कतिपयले स्थानीयस्तरमा उत्पादित वस्तु बिक्री गर्ने गर्छन् । बर्सातमा प्रायः छ महिना भने आंशिक रूपमा मात्र यहाँको पर्यटन र यस क्षेत्रसँग सम्बन्धित व्यवसाय सञ्चालन हुन्छ । यसले गर्दा दिगो रूपमा चलाउन चुनौती थपिएको छ ।अन्नपूर्ण संरक्षण क्षेत्र आयोजना (एक्याप) मनाङका प्रमुख ढकबहादुर भुजेल स्थानीयको चासो र आवश्यकता सडक विकासमै भएकाले माथिल्लो मनाङसम्मै सडक पुगेको बताउनुहुन्छ । अहिले सडक पुगेकै कारण पदमार्ग मेटिँदा पर्यटक धुलाम्मे बाटो हिँड्न बाध्य भइरहेका छन् । भुजेल पनि वैकल्पिक पदमार्गको आवश्यकता औँल्याउनुहुन्छ ।बेँसीसहरभन्दा माथि तालगाउँतर्फको बाटो आंशिक वैकल्पिक भए पनि पूर्ण वैकल्पिक पदमार्ग विकासका लागि छलफल बाँकी नै छ । वैकल्पिक पदमार्ग पहिचान र निर्माणका लागि पनि विस्तृत छलफल हुनुपर्नेमा जोड दिँदै स्थानीय समुदायका माग र आवश्यकता अनुसार नै एक्याप अघि उहाँले बताउनुभयो ।सडक सञ्जालमा जोडिएसँगै प्राकृतिक पदमार्गमा रमाउँदै हिँड्ने पर्यटकका लागि नयाँ चुनौती थपिएका छन् । खोला, हिमाल, वनजङ्गल, चराचुरुङ्गीका आवाज, चिसो र स्वच्छ हावाको आनन्द महसुस गर्दै मनाङको अविस्मरणीय स्मृति बनाउन आइपुगेका पर्यटकलाई धुलाम्मे र व्यस्त सडकले हैरानी थपेको छ । यसले पर्यटकमा पदमार्गप्रतिको आकर्षण घटाउँदै लैजाने जोखिम पनि उत्तिकै छ ।अहिले यहाँका किसान डोकोमा कटहर बोकेर दलदलेदेखि कावासोतीसम्म पुग्ने गरेका छन् । एक डोकोमा दुई सयसम्म भुइँकटहर बोकेर बजार खोज्न हिँड्नेहरू धेरै छन् । भुइँकटहर बेचेर दिनमै २५ देखि ३० हजार रुपियाँसम्म कमाउने गरेको भुइँकटहर बेच्न कावासोती आएका कृषक रणबहादुर मगरले बताउनुभयो । उहाँका अनसार भुइँकटहर खेती अहिले बन्दीपुर गाउँका जनताका लागि निकै राम्रो आम्दानीको स्रोत भएको छ ।",
      "link": "https://gorkhapatraonline.com/news/164322",
      "image": "https://gorkhapatraonline.com/storage/media/289778/conversions/asdbasdfb-original-thumb.jpg"
    },
    {
      "slug": "164321",
      "title": "सडक जस्ताको तस्तै : चार दशकमा करोडौँ रकम खर्च",
      "timestamp": 1752969600000,
      "source": "gp",
      "content": "पूर्वी नवलपरासीको पहाडी गाउँपालिका जोड्ने दलदले धौबादी सडक निर्माण सुरु भएको ३९ वर्ष पुग्यो तर अहिलेसम्म सडकले सडक जस्तो स्वरूप लिन सकेको छैन ।",
      "longContent": "होमराज रानाभाट देबचुली (नवलपरासी), साउन ४ गते । पूर्वी नवलपरासीको पहाडी गाउँपालिका जोड्ने दलदले धौबादी सडक निर्माण सुरु भएको ३९ वर्ष पुग्यो तर अहिलेसम्म सडकले सडक जस्तो स्वरूप लिन सकेको छैन । यो सडकमा हरेक वर्ष सवारी दुर्घटनामा स्थानीको ज्यान जाने गरेको छ । वर्षाका बेला पहिरो खस्दै जाने तर मर्मतसम्भार नहुने भएपछि स्थानीयलाई सडकले सुखभन्दा सास्ती दिने गरेको बौदीकाली गाउँपालिकाका अध्यक्ष प्रकाश ओझाले बताउनुभयो । यो सडक भएर पहाडी दुई गाउँपालिका हुँदै तनहुँ, पोखरा र पाल्पा जोड्ने सडकको अहिले स्तरोन्नतिका काम सबै रोकिएको बौदीकाली गाउँपालिकाका पूर्वअध्यक्ष दुर्गा रानामगरले गुनासो गर्नुभयो । सुगम जिल्लाका रूपमा मानिएको नवलपरासी जिल्लामा अझै पनि दुई गाउँपालिका पहाडी क्षेत्रमा रहेका छन् । यहाँका बासिन्दालाई तराईसँग प्रत्यक्ष जोड्ने सडक यातायात खासै राम्रो हुन नसकेको बौदीकाली गाउँपालिकाका अध्यक्ष ओझाले बताउनुभयो । २०४५ सालदेखि सुरु भएको पहिलो चरण अन्तर्गत बुलिङटार धौबादी दलदले ४३ किलोमिटर सडकको ट्रयाक खोल्न मात्रै झन्डै २० वर्ष लाग्यो । ट्रयाक खुले पनि सो बाटो बर्खा लाग्नासाथ भत्कने, बिग्रने जस्ता कारणले पनि राम्रोसँग चल्न नसकेको बुलिङटार गाउँपालिका–४ का वडाध्यक्ष मीनबहादुर आलेमगरले बताउनुभयो ।तत्कालीन गाविस र जिल्ला विकास समितिले हरेक वर्ष बाटोको स्तरोन्नतिका लागि रकम विनियोजन गरेको भए पनि हालसम्म यो सडकले स्थायित्व लिन नसक्दा दुर्घटनामा परी धेरै स्थानीयले अकालमा ज्यानसमेत गुमाउन परेको स्थानीय समाजसेवी भबिलाल रानामगरले बताउनुभयो ।  किन बन्न सकेन सडक  ट्रयाक खोलेको ३० वर्षपछि सरकारले ४० किलोमिटर सडक स्तरोन्नति गर्न करिब ६५ करोड रुपियाँको लागतमा ठेक्का खोलेको थियो । सो ठेक्का अन्तर्गत सात वर्षदेखि निरन्तर काम हुँदै आए पनि विगत एक वर्षदेखि ठेकेदार नै बेपत्ता भएपछि अहिले यो सडकको काम रोकिएको स्थानीय हेमलाल बराल मगरले बताउनुभयो । ठेकेदारले काम नगर्ने, आधा काम गरेर भाग्ने जस्ता धेरै कारणले पनि यो सडक स्तरोन्नति हुन नसकेको दलदले धौबादी सडक उपभोक्ता समितिका सचिव ढाकाराम भट्टराईले बताउनुभयो । सडकको निर्माणको गति लिन नसक्नुमा स्थानीय उपभोक्ताको समेत कमजोरी रहेको बुलिङटार गाउँपालिका उपाध्यक्ष दिलमाया रानामगरले बताउनुभयो ।",
      "link": "https://gorkhapatraonline.com/news/164321",
      "image": "https://gorkhapatraonline.com/storage/media/289771/conversions/122-original-thumb.jpg"
    },
    {
      "slug": "164304",
      "title": "बाढी पहिरोका कारण मध्यपहाडी राजमार्ग सहित मुख्य सडक अवरुद्ध",
      "timestamp": 1752969600000,
      "source": "gp",
      "content": "बाढी र पहिरोका कारण तमोर करिडोर,मेची राजमार्ग र मध्यपहाडी राजमार्ग सहित मुख्य सडक अवरुद्ध भएका छन ।",
      "longContent": "राधा लुइटेलफिदिम,साउन ४ गते । बाढी र पहिरोका कारण तमोर करिडोर,मेची राजमार्ग र मध्यपहाडी राजमार्ग सहित मुख्य सडक अवरुद्ध भएका छन । लगातारको अविरल वर्षासँगै आएको बाढीका कारण मेची राजमार्गको पाँचथरस्थित हेँवा खोला,मध्यपहाडी राजमार्गको रिजालभिर र दोभानेखोला,तमोर करिडोरको नावा खोला खण्डबाट बिहानैदेखि सवारी साधन र ढुवानी सेवा वारपार हुन सकेका छैनन भने राँके रवि भेडेटार र फिदिम फालौट जस्ता मुख्य सडकमा आवागमन बन्द भएको जिल्ला प्रहरी कार्यालय पाँचथरले जनाएको छ ।प्रहरी नायव उपरीक्षक कौशलकुमार बुढाथोकीका अनुसार शनिबार साँझदेखि भइरहेको अविरल वर्षाका कारण मेची राजमार्गको हेंवा खोलामा आएको बाढीले डाइभर्सनको तह पार गर्दा राजमार्ग मध्यरातदेखि अवरुद्ध भएको हो ।यस्तै तमोर करिडोरमा पर्ने पाँचथर र धनकुटाको सीमावर्ती नावा खोलामा आएको बाढीका कारण यो सडक अवरुद्ध भएको हो । राँके रवि छ नम्बर बुधबारे हुँदै धनुटाको भेडेटार जोड्ने सडक पनि बन्द भएको बताइएको छ ।मध्यपहाडी राजमार्गको पाँचथर खण्ड अन्तर्गत रिजाल भिरमा पहिरो जाँदा यो सडक अवरुद्ध भएको हो ।सोही राजमार्गको दोभाने खोलाको डाइभर्सनमा पनि बाढीले क्षति पुर्‍याएको छ  फिदिम फालौट खण्डमा पर्ने फेमे खोला र मुवा खोलाका डाइभर्सन पनि बाढीले पुरेको छ ।जस कारण यी दुवै खोलाबाट सवारी वारपार गर्न सकिरहेका छैनन ।जिल्ला प्रशासन कार्यालय पाँचथरले सचेत रहन सर्वसाधारणलाई सूचना मार्फत आह्वान गरेको छ ।",
      "link": "https://gorkhapatraonline.com/news/164304",
      "image": "https://gorkhapatraonline.com/storage/media/289816/conversions/Dobhane-khola-original-thumb.jpg"
    },
    {
      "slug": "164290",
      "title": "सहुलियतपूर्ण कर्जामा पहुँचवालाकै रजाइँ",
      "timestamp": 1752969600000,
      "source": "gp",
      "content": "सहुलियत कर्जा, अनुदान र सरकारी प्रोत्साहन योजना देशको आर्थिक समृद्धि, रोजगारी सिर्जना तथा उत्पादन वृद्धि गर्ने उद्देश्यले ल्याइने गरे पनि यस्ता सहुलियत सुविधा प्रभावकारी रूपमा कार्यान्वयन हुन सकेका छैनन् ।",
      "longContent": "काठमाडौँ, साउन ४ गते । सहुलियत कर्जा, अनुदान र सरकारी प्रोत्साहन योजना देशको आर्थिक समृद्धि, रोजगारी सिर्जना तथा उत्पादन वृद्धि गर्ने उद्देश्यले ल्याइने गरे पनि यस्ता सहुलियत सुविधा प्रभावकारी रूपमा कार्यान्वयन हुन सकेका छैनन् । अर्बौं रुपियाँ बराबरको कर्जा र अनुदान लक्षित वर्गमा नपुगी पहुँचवाला, बिचौलिया र टाठाबाठाको हातमा पुग्ने गरेको तथ्य प्रस्तुत गरेका विभिन्न अध्ययन प्रतिवेदनले देखाएका छन् ।कृषि मन्त्रालयदेखि नेपाल राष्ट्र बैङ्कसम्मका सरोकारवाला निकायको अध्ययनले पनि यस्ता योजनामा पारदर्शिता र जवाफदेहिताको कमी देखिएको जनाएको छ । नीति, कार्यक्रम, बजेट र मौद्रिक नीतिमा घोषणा गरिने सुविधा जनताका लागि ‘कागलाई बेल पाके’ जस्तै बन्न थालेको छ, जसको लाभ सधैँ शक्तिशाली पहुँचवालाले मात्रै उठाउने प्रवृत्ति बढ्दो छ ।यसलाई व्यवस्थित गर्न चालु आर्थिक वर्ष २०८२/८३ को बजेट वक्तव्यमार्फत लक्षित क्षेत्रमा उत्पादन, रोजगारी तथा स्वरोजगारका अवसर वृद्धि गर्न सहुलियतपूर्ण कर्जामा ब्याज अनुदानसम्बन्धी एकीकृत व्यवस्था कार्यान्वयन गरिन लागेको छ ।सरकारले बजेटमार्फत ल्याएका कार्यक्रमलाई समेटेर सहुलियतपूर्ण कर्जासम्बन्धी कार्यविधिको चौथो संशोधन भएसँगै यसलाई सहजीकरण गर्ने बताउनुहुन्छ नेपाल राष्ट्र बैङ्कका प्रवक्ता किरण पण्डित ।एक खर्बभन्दा बढी अनुदान कृषिमा आर्थिक वर्ष २०७६/७७ देखि आव २०८०/८१ सम्म कृषि मन्त्रालयबाट प्रत्यक्ष र अप्रत्यक्ष गरी एक खर्ब सात अर्ब ६६ करोड २७ लाख रुपियाँ अनुदान प्रवाह भएको देखिएको छ । प्रत्यक्षतर्फ २० अर्ब ३० करोड ३० लाख रुपियाँ र अप्रत्यक्षतर्फ (अनुदानित रासायनिक मल) ८७ अर्ब ३५ करोड ९७ लाख रुपियाँ रहेको छ । फेज आउट भएका परियोजनामा पनि अनुदान रकम प्रवाह भएको छ ।मन्त्रालयका अनुसार फेज आउट भएका परियोजना हाई भ्यालु एग्रिकल्चर प्रोजेक्ट, हिमाली प्रोजेक्ट, किसानका लागि उन्नत बिउबिजन कार्यक्रम हुन् । यी संस्थामा गएको अनुदान रकमबारे पनि अध्ययन गरिने जनाइएको छ ।कृषि तथा पशुपन्छी विकास मन्त्रालयका सचिव डा. दीपककुमार खराल आगामी दिनमा सरकारले यस्ता अनुदान दिँदा विशेष निगरानी गर्ने बताउनुहुन्छ । नेपाल राष्ट्र बैङ्कका गभर्नर प्राडा विश्वनाथ पौडेल, कृषिमन्त्रीसमेतको छलफलबाट मौद्रिक नीतिमा आवश्यक व्यवस्था भएको उहाँले बताउनुभयो ।पाँच वर्षमा रासायनिक मल, बाली तथा पशुधन बिमा, उखु उत्पादनमा प्रोत्साहन अनुदान, साना सिँचाइ, बजार पूर्वाधार, कृषि औजार उपकरण, बिउ उत्पादन, उत्पादन र उत्पादकत्व वृद्धिका लागि कृषि तथा पशुपन्छी क्षेत्रको प्रवर्धन गर्न ठुलो रकम अनुदान प्रवाह भएको छ । त्यसको सही सदुपयोग हुन नसकेको मन्त्रालयले नै स्वीकार गरेको छ ।कतिले लिए सहुलियतपूर्ण कर्जागत वैशाख मसान्तमा वाणिज्य बैङ्कहरूबाट लगानीमा रहेको कुल कर्जामध्ये कृषि क्षेत्रमा १३.९ प्रतिशत (छ खर्ब ४७ अर्ब ८५ करोड रुपियाँ), ऊर्जा क्षेत्रमा ९.० प्रतिशत (चार खर्ब १८ अर्ब ७४ करोड रुपियाँ) र लघु, घरेलु, साना एवं मझौला उद्यम क्षेत्रमा १०.८ प्रतिशत (पाँच खर्ब तीन अर्ब ३९ करोड रुपियाँ) रहेको छ । यसै गरी विकास बैङ्कहरूबाट कृषि, लघु, घरेलु तथा साना उद्यम/व्यवसाय, ऊर्जा र पर्यटन क्षेत्रमा कुल कर्जाको २६.४ प्रतिशत (१३२ अर्ब ८८ करोड रुपियाँ) र वित्त कम्पनीहरूबाट १८.८ प्रतिशत (१९ अर्ब छ करोड रुपियाँ) कर्जा लगानीमा रहेको छ । वाणिज्य बैङ्कहरूबाट प्रवाह भएको कुल कर्जामध्ये २०८१ चैत मसान्तमा औसत ५.६ प्रतिशत (दुई खर्ब ६२ अर्ब २२ करोड रुपियाँ) कर्जा विपन्न वर्गमा प्रवाह भएको छ । यसै गरी विकास बैङ्कहरूबाट ७.१ प्रतिशत (३६ अर्ब १७ करोड रुपियाँ) र वित्त कम्पनीहरूबाट ५.५ प्रतिशत (पाँच अर्ब ६० करोड रुपियाँ) कर्जा विपन्न वर्गमा प्रवाह भएको छ ।नेपाल सरकारबाट ब्याज अनुदान प्रदान हुने सहुलियतपूर्ण कर्जा कार्यक्रम अन्तर्गत २०८२ जेठ मसान्तमा ९८ हजार ५२८ ऋणीलाई प्रवाह भएको कर्जामध्ये ८५ अर्ब १० करोड कर्जा बक्यौता रहेको राष्ट्र बैङ्कले जनाएको छ ।छ अर्बभन्दा बढी दुरुपयोगबैङ्क तथा वित्तीय संस्थाबाट प्रवाह भएका पुनर्कर्जा र सहुलियतपूर्ण कर्जामध्ये छ खर्ब ३५ करोड बराबर कर्जा दुरुपयोग भएको महालेखा परीक्षकको कार्यालयको ६२ औँ प्रतिवेदनले देखाएको छ ।प्रतिवेदनका अनुसार राष्ट्र बैङ्कले कोरोना महामारीबाट अर्थतन्त्रलाई बाहिर ल्याउन प्रयोग गरेको पुनर्कर्जा तथा आन्तरिक उत्पादन प्रवर्धन गर्न सुरु गरिएको ब्याजदर सहुलियतपूर्ण कर्जा दुरुपयोग भएको देखिएको हो ।कोरोना महामारीमा अर्थतन्त्रलाई गति दिन र आन्तरिक उत्पादन तथा उद्यमशीलता प्रवर्धन गर्न सहुलियतपूर्ण ब्याजदर दिएको कर्जा दुरुपयोग भएको उक्त प्रतिवेदनमा उल्लेख छ ।पुनर्कर्जा र सहुलियतपूर्ण कर्जा प्रयोगको अध्ययन गर्न नियुक्त परामर्शदाताको प्रतिवेदन अनुसार एक लाख ७२ हजार ६५४ ऋणीमध्ये ३१ हजार ६६४ ऋणीका फाइल तथा एक हजार ८३८ परियोजनाको स्थलगत निरीक्षण गरिएको थियो ।प्रतिवेदन अनुसार मूल्याङ्कन गरिएका कर्जामध्ये सात प्रतिशत ऋणीको छ अर्ब ३५ करोड ६० लाख रुपियाँ बराबर कर्जा सदुपयोग नभएको देखिएको छ । त्यस्तै १२ प्रतिशत ऋणीको १८ अर्ब ७४ करोड ९० लाखको कर्जा फाइलमा लक्षित वर्ग पहिचान नभएको र छ प्रतिशत ऋणीको १० अर्ब ४९ करोड १० लाखमा दोहोरो कर्जा सुविधा उपयोग भएको पनि प्रतिवेदनमा छ । राष्ट्र बैङ्कको अध्ययन अनुसार ११ प्रतिशत ऋणीको २१ अर्ब २५ करोड ४० लाख रुपियाँ बराबरको कर्जामा दुरुपयोगको आशङ्का देखिएको छ ।दुरुपयोग गर्ने कारबाहीमाब्याज अनुदानको सहुलियत कर्जा दुरुपयोग गरेको आरोपमा राष्ट्र बैङ्कले सात विकास बैङ्क र आठ फाइनान्स कम्पनीका सिइओलाई कारबाहीसमेत गरेको थियो । पाँच महिनाअगाडि राष्ट्र बैङ्कले एकै पटक १५ वटा वित्तीय संस्थाका प्रमुख कार्यकारी अधिकृत (सिइओ) हरूलाई कारबाही गरेको थियो । ब्याज अनुदानको सहुलियत कर्जा दुरुपयोग गरेको आरोपमा राष्ट्र बैङ्कले सात विकास बैङ्क र आठ फाइनान्स कम्पनीका प्रमुख कार्यकारी अधिकृतलाई कारबाहीस्वरूप सचेत गराएको थियो ।पुनर्कर्जा, व्यावसायिक निरन्तरता कर्जा र सहुलियतपूर्ण कर्जाको सदुपयोगिताको अध्ययन गर्न नियुक्त गरेका परामर्शदाताले पेस गरेको प्रतिवेदन अनुसार ती संस्थाहरूबाट प्रवाह भएका कर्जामध्ये दुरुपयोग भएको वा दुरुपयोगको आशङ्का भएको भनी कैफियत जनाएका कर्जाहरूका सम्बन्धमा सम्बन्धित संस्थाले सो संस्थाको आन्तरिक लेखा परीक्षणबाट तयार गरी राष्ट्र बैङ्कमा प्रतिवेदन पेस गरेका थिए । प्रतिवेदनका अनुसार संस्थाबाट प्रवाह भएका केही सहुलियतपूर्ण कर्जा सदुपयोग नभएबाट सहुलियतपूर्ण कर्जासम्बन्धी मार्गदर्शन र राष्ट्र बैङ्कबाट जारी सोसम्बन्धी निर्देशन उल्लङ्घन गरेका सात वटा विकास बैङ्कका प्रमुख कार्यकारी अधिकृतहरूलाई नेपाल राष्ट्र बैङ्क ऐन, २०५८ को दफा १०० को उपदफा २ को खण्ड (क) बमोजिम ती वित्तीय संस्थाका कार्यकारी प्रमुखलाई सचेत गराइएको थियो ।लुम्बिनी विकास बैङ्क, महालक्ष्मी विकास बैङ्क, कामना सेवा विकास बैङ्क, मुक्तिनाथ विकास बैङ्क, सालपा विकास बैङ्क, गरिमा विकास बैङ्क र सप्तकोशी डेभलपमेन्ट बैङ्कका सिइओ कारबाहीमा परेका थिए ।समृद्धि फाइनान्स कम्पनी, पोखरा फाइनान्स, प्रोग्रेसिभ फाइनान्स, आइसिएफसी फाइनान्स, जानकी फाइनान्स कम्पनी, सेन्ट्रल फाइनान्स, रिलायन्स फाइनान्स र गुडविल फाइनान्सका सिइओ पनि कारबाहीमा परेका थिए ।",
      "link": "https://gorkhapatraonline.com/news/164290",
      "image": "https://gorkhapatraonline.com/storage/media/289698/conversions/karjaa-original-thumb.jpg"
    },
    {
      "slug": "164289",
      "title": "विचार मिल्ने पार्टीसँग एकताका लागि वार्ताको जिम्मा महरालाई",
      "timestamp": 1752969600000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल ‘प्रचण्ड’ ले विचार मिल्ने पार्टीसँग एकताका लागि वार्ता गर्न उपाध्यक्ष कृष्णबहादुर महरालाई जिम्मा दिनुभएको छ । अध्यक्ष प्रचण्डले महरालाई केही समयअघि आफ्नै निवास खुमलटार बोलाएर विचार मिल्ने पार्टीसँग एकताका लागि संवाद थाल्न आग्रह गर्नुभएको हो ।",
      "longContent": "गोरखापत्र समाचारदाता काठमाडौँ, साउन ४ गते । नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल ‘प्रचण्ड’ ले विचार मिल्ने पार्टीसँग एकताका लागि वार्ता गर्न उपाध्यक्ष कृष्णबहादुर महरालाई जिम्मा दिनुभएको छ । अध्यक्ष प्रचण्डले महरालाई केही समयअघि आफ्नै निवास खुमलटार बोलाएर विचार मिल्ने पार्टीसँग एकताका लागि संवाद थाल्न आग्रह गर्नुभएको हो ।माओवादी केन्द्रका उपाध्यक्ष महराले नेत्रविक्रम चन्द नेतृत्वको नेपाल कम्युनिस्ट पार्टी, महेन्द्र राय यादव नेतृत्वको नेपाल समाजवादी, धमेन्द्र बाँस्तोला नेतृत्वको नेपाल कम्युनिस्ट पार्टी (बहुमत) दलसँग संवाद थाल्न निर्देशन आएको जानकारी दिनुभयो । अहिलेसम्म यादव नेतृत्वको नेसपाले मात्रै माओवादीको महाधिवेशनसम्ममा एकता गर्ने समझदारी गरेको छ । पहिलो चरणमा पूर्वमाओवादी घटकसँग एकता गर्न संवाद र छलफल गर्ने नेताहरूले बताएका छन् । त्यसपछि मात्रै समाजवादी मोर्चामा आबद्ध रहेका नेपाल कम्युनिस्ट पार्टी (एकीकृत समाजवादी) लगायत दलसँग सहकार्यका विषयमा छलफल हुने बताइएको छ । नेपाल कम्युनिस्ट पार्टी (एमाले) सँग तत्काल एकता गर्ने अवस्था नरहेको प्रचण्डले यसअघि नै प्रस्ट पारिसक्नुभएको छ ।",
      "link": "https://gorkhapatraonline.com/news/164289",
      "image": "https://gorkhapatraonline.com/storage/media/289697/conversions/krishna_mohara-original-thumb.jpg"
    },
    {
      "slug": "164288",
      "title": "निजामती सेवा विधेयकमा एमालेद्वारा संशोधन प्रस्ताव दर्ता",
      "timestamp": 1752969600000,
      "source": "gp",
      "content": "राष्ट्रिय सभामा सङ्घीय निजामती सेवा विधेयक, २०८० मा ‘कुलिङ अफ पिरियड’ राख्न नहुने संशोधन प्रस्ताव दर्ता भएको छ । ‘कुलिङ अफ पिरियड’ को प्रावधान हटाइएको विषयबारे संसदीय समिति गठन भई समितिले छानबिन गरिरहँदा राष्ट्रिय सभामा सो विषय हटाउन संशोधन दर्ता भएको हो ।",
      "longContent": "गोरखापत्र समाचारदाताकाठमाडौँ, साउन ४ गते । राष्ट्रिय सभामा सङ्घीय निजामती सेवा विधेयक, २०८० मा ‘कुलिङ अफ पिरियड’ राख्न नहुने संशोधन प्रस्ताव दर्ता भएको छ । ‘कुलिङ अफ पिरियड’ को प्रावधान हटाइएको विषयबारे संसदीय समिति गठन भई समितिले छानबिन गरिरहँदा राष्ट्रिय सभामा सो विषय हटाउन संशोधन दर्ता भएको हो । राष्ट्रिय सभामा सो विधेयकमाथि नेकपा (एमाले) ले निजामती कर्मचारी वा अन्य सरकारी सेवाबाट अवकाश भएको मितिले दुई वर्ष अवधि पूरा नभई कुनै पनि संवैधानिक वा सरकारी पदमा नियुक्ति नपाउने ‘कुलिङ अफ पिरियड’ को विपक्षमा संशोधन दर्ता गराएको छ । सो दलका प्रमुख सचेतक गोपाल भट्टराईले ‘कुलिङ अफ पिरियड’ राख्नै पर्ने नरहेको बताउनुभयो । उहाँले भन्नुभयो, “राष्ट्रिय सभामा नेकपा (एमाले) का चार जना अन्य सदस्यसँगको छलफल र सहमतिमा कुलिङ अफ पिरियड राख्न नहुने प्रस्ताव दर्ता गराएका छौँ ।” प्रमुख सचेतक भट्टराईले कुलिङ अफ पिरियड राख्नुका विभिन्न कारण रहेको बताए पनि सोबारे विस्तृत रूपमा खुलाउनुभएन । उहाँले विधेयकमाथिको छलफलका क्रममा हटाउनुपर्ने कारणबारे सदनमै आफ्नो धारणा राख्ने बताउनुभयो । प्रतिनिधि सभाले निजामती सेवाबाट अवकाश पाएको दुई वर्षपछि मात्रै सार्वजनिक पदमा नियुक्ति लिन पाउने व्यवस्थासहितको ‘कुलिङ अफ पिरियड’ निष्क्रिय गरी पारित गरेपछि सङ्घीय निजामती सेवा विधेयक, २०८० विवादित बनेको छ । प्रतिनिधि सभा अन्तर्गतको राज्य व्यवस्था तथा सुशासन समितिले दुई वर्षको ‘कुलिङ अफ पिरियड’ राखेर मात्रै नियुक्ति लिन पाउने सहमति गरेको थियो तर विधेयक निर्णयार्थ प्रस्तुत हुँदा कुलिङ अफ पिरियडको व्यवस्था निष्क्रिय गर्ने आशयसहितको शब्द थपियो । सो विषयमा छानबिन गर्न संसदीय समितिसमेत गठन भएको छ । संसदीय समितिले छानबिन गरिरहँदा राष्ट्रिय सभामा सो विधेयक विचाराधीन अवस्थामा छ । सभाको असार ३१ गतेको बैठकले विचार गरियोस् भन्ने प्रस्ताव स्वीकृत गरेपछि विधेयकमाथि संशोधन राख्न ७२ घण्टाको समय दिइएको थियो । सो बमोजिम साउन २ गते ५ बजेसम्म १६ वटा समूहमा संशोधन परेको सङ्घीय संसद् सचिवालयले जनाएको छ । सचिवालयका सहायक प्रवक्ता अनन्तप्रसाद कोइरालाले सबै दलबाट समूह बनाएर संशोधन प्रस्ताव दर्ता भएको जानकारी दिनुभयो ।",
      "link": "https://gorkhapatraonline.com/news/164288",
      "image": "https://gorkhapatraonline.com/storage/media/289696/conversions/nijamati-bidhek-original-thumb.jpg"
    },
    {
      "slug": "164286",
      "title": "राष्ट्रिय प्राणी उद्यान निर्माण सुरु भएको दशकमा दस प्रतिशतभन्दा कम प्रगति",
      "timestamp": 1752969600000,
      "source": "gp",
      "content": "भक्तपुरको सूर्यविनायक नगरपालिका क्षेत्रमा निर्माणाधीन अन्तर्राष्ट्रियस्तरको राष्ट्रिय प्राणी उद्यान निर्माण सुरु भएको १० वर्षमा १० प्रतिशत काम पनि हुन सकेको छैन ।",
      "longContent": "काठमाडौँ, साउन ४ गते । भक्तपुरको सूर्यविनायक नगरपालिका क्षेत्रमा निर्माणाधीन अन्तर्राष्ट्रियस्तरको राष्ट्रिय प्राणी उद्यान निर्माण सुरु भएको १० वर्षमा १० प्रतिशत काम पनि हुन सकेको छैन । २०७१ सालमा तत्कालीन मन्त्रीपरिषद्को बैठकले सूर्यविनायक क्षेत्रको २४५ हेक्टर वनक्षेत्रमा अन्तर्राष्ट्रियस्तरको राष्ट्रिय प्राणी उद्यान निर्माण गर्ने निर्णय गरेको थियो । २०७३ सालमा तत्कालीन एवं वर्तमान प्रधानमन्त्री केपी शर्मा ओलीले प्राणी उद्यानको शिलान्यास गर्नुभएको थियो । सूर्यविनायक नगरपालिका–६ स्थित कटुन्जेमा प्राणी उद्यानको प्रशासनिक भवन निर्माण र उद्यान क्षेत्रमा तारबार लगाउनेबाहेक अन्य भौतिक काम भएको छैन । राष्ट्रिय प्राणी उद्यानका निर्देशक राजु घिमिरेले बजेटका अभावमा उद्यान निर्माण हुन नसकेको बताउनुभयो । उहाँले भन्नुभयो, “सरकारले हामीलाई कार्यक्रम बनाएर काम गर्नु भनेपछि हामीले काम गर्ने हो तर अहिले सबै काम सुस्त भएकाले सरकारको प्राथमिकतामा नपरे जस्तो देखिन्छ । यसअगाडि दिँदै आएको बजेट पनि अहिले कटौती हुँदै आएको छ ।”   उद्यान निर्माणका लागि नगरी नहुने संरचना निर्माण गर्न मात्र करिब आठ अर्ब रुपियाँ लाग्ने अनुमान सरकारको छ । राष्ट्रिय निकुञ्ज तथा वन्यजन्तु संरक्षण विभागले गुरुयोजनाको मसौदा बनाएर वन मन्त्रालयमा पठाएको छ । प्राणी उद्यान क्षेत्रको भौतिक पूर्वाधार सडक, आवासीय रेस्टुरेन्ट निर्माण, रानीकोटडाँडासम्म आवतजावत गर्न सकिने गरी केबुलकार निर्माण गर्ने प्रस्तावित गुरुयोजनामा उल्लेख गरिएको छ । राष्ट्रिय निकुञ्ज तथा वन्यजन्तु संरक्षण विभागका महानिर्देशक डा. रामचन्द्र कँडेलले करिब १० देखि १५ अर्ब रुपियाँको महत्वाकाङ्क्षी बजेट लाग्ने र एकै पटक उक्त बजेट जुटाउन सम्भव नभएकाले अहिले प्राणी उद्यान निर्माण सरकारको प्राथमिकतामा नपरेको हुन सक्ने बताउनुभयो ।प्राणी उद्यान निर्माणका लागि आवश्यक बजेटको व्यवस्थाका लागि सरकार, दातृ निकाय, अन्तर्राष्ट्रिय चिडियाखानालगायतका निकायले लगानी गर्न सक्ने सम्भावनाबारे वैकल्पिक उपायको खोजी गर्ने तयारी भइरहेको प्राणी उद्यानले जनाएको छ । कँडेलका अनुसार उद्यानमा सङ्कटापन्न जनावरसमेत ल्याएर राखेपछि ती जनावरको संरक्षण हुने र पर्यापर्यटनको विकास भई पर्यटन प्रवर्धनमा ठुलो टेवा पुग्ने छ । नेपालमा त्यस्तो जैविक अध्ययन केन्द्र अहिलेसम्म निर्माण भएको छैन । अन्तर्राष्ट्रियस्तरमा भने भारतको चण्डीगढमा यस्तै प्रकृतिको प्राणी उद्यान निर्माण भएको छ । उद्यान निर्माण सम्पन्न भएपछि सरकारको ठुलो स्केलमा राजस्व सङ्कलन हुने आधार निर्माण हुने उहाँले स्पष्ट पार्नुभयो । छैन स्थानीयको चासो  सूर्यविनायक नगरपालिका–६ स्थित साबिकका (कटुन्जे, गुन्डु, सिपाडोल) क्षेत्रका २४५ हेक्टर वनक्षेत्रको जमिनमा निर्माण हुन लागेको अन्तर्राष्ट्रियस्तरको यो उद्यान निर्माणका लागि स्थानीय तहबाट चासो र पहल भएको छैन ।सूर्यविनायक नगरपालिकाका–६ का वडाध्यक्ष ईश्वर खड्काले नगरपालिकाले वनमन्त्रीलाई भेटेर प्राणी उद्यान निर्माण कार्य छिटो अगाडि बढाउन आग्रह गरेको दाबी गर्नुभयो । उहाँले त्यस्तो दाबी गरे पनि व्यवहारमा भने परिणाम देखिएको छैन ।",
      "link": "https://gorkhapatraonline.com/news/164286",
      "image": "https://gorkhapatraonline.com/storage/media/289694/conversions/Untitled-1-(1)-original-thumb.jpg"
    },
    {
      "slug": "164285",
      "title": "जलस्रोत विधेयक : थप प्रावधानमा आपत्ति",
      "timestamp": 1752969600000,
      "source": "gp",
      "content": "प्रतिनिधि सभाले राष्ट्रिय हित र स्वार्थविपरीत जलस्रोत विधेयक, २०८१ मा ‘बाँधको सुरक्षा’ सम्बन्धी परिच्छेद थपेको भन्दै माथिल्लो सदनको विषयगत समितिमा विधेयक फिर्ता लिनुपर्ने मत बलियो भएको छ । राष्ट्रिय सभाका सदस्यसँगै जलस्रोत विज्ञहरूले समेत विधेयकमा प्रस्तावित व्यवस्थाले राष्ट्रिय हितलाई हानि पु¥याउने दाबी गर्नुभएको छ ।",
      "longContent": "काठमाडौँ, साउन ४ गते । प्रतिनिधि सभाले राष्ट्रिय हित र स्वार्थविपरीत जलस्रोत विधेयक, २०८१ मा ‘बाँधको सुरक्षा’ सम्बन्धी परिच्छेद थपेको भन्दै माथिल्लो सदनको विषयगत समितिमा विधेयक फिर्ता लिनुपर्ने मत बलियो भएको छ । राष्ट्रिय सभाका सदस्यसँगै जलस्रोत विज्ञहरूले समेत विधेयकमा प्रस्तावित व्यवस्थाले राष्ट्रिय हितलाई हानि पुर्‍याउने दाबी गर्नुभएको छ । मूल विधेयकमै नभएको ‘बाँधको सुरक्षा’, ऊर्जा आयोग अन्तर्गत कार्यकारी समितिको गठनलगायतका दफा र परिच्छेद प्रतिनिधि सभाको पूर्वाधार विकास समितिले थपेको हो । यो समितिले मूल विधेयकमा रहेको परिभाषा, प्रस्तावना नै परिवर्तन गरेको छ । साथै नयाँ परिच्छेद तथा दफा थपेको छ ।   थपिएको परिच्छेदमा बाँधको सुरक्षा सुनिश्चित गर्न बाँध सञ्चालकले दायित्व र जिम्मेवारी निर्वाह गर्नुपर्ने उल्लेख छ । प्रतिनिधि सभाबाट सो विधेयक गत जेठ ५ गते पारित भएको हो । तल्लो सदनबाट पारित विधेयकमा १४७ जना सदस्यबाट संशोधन प्रस्ताव गरिएकोमा करिब ५० वटा  दफा/उपदफामा संशोधनसहित केही परिच्छेद थपिएका छन् । राष्ट्रिय सभामा प्राप्त सो विधेयकउपर विधायन व्यवस्थापन समितिले शुक्रबार विषय विज्ञहरूसँग छलफल गरेको थियो । त्यस क्रममा पूर्वसचिव सूर्यनाथ उपाध्यायले सरकारले विधेयक फिर्ता लिएर राष्ट्रिय हित जोगाउन माथिल्लो सदन गम्भीर हुनुपर्ने बताउनुभयो । उहाँले भन्नुभयो, “बाँध निर्माण गर्ने विषय कतै उल्लेख नहुँदै बाँधको सुरक्षाको कुरा कसरी आयो ? कसको स्वार्थमा आयो ? सञ्चालक को हो ? यसप्रकारको व्यवस्था राष्ट्रिय हित, सुरक्षाविरुद्ध हो ।” प्रतिनिधि सभाले गरेको संशोधनमा बाँधको निर्माण र सञ्चालनका लागि त्यस्तो बाँधको सुरक्षा गर्ने प्राथमिक दायित्व र जिम्मेवारी बाँध सञ्चालकको हुनेलगायतका चार वटा दफा परिच्छेद ९ थपेर उल्लेख गरिएका छन् । प्रतिनिधि सभाको पूर्वाधार विकास समितिका सभापति दीपकबहादुर सिंह विदेशीको चलखेल नभई समितिमा संशोधन प्रस्ताव गरिएको र सबै सदस्यले स्वीकार गरेपछि सर्वसम्मत स्वीकृत भएको दाबी गर्नुहुन्छ । गोरखापत्रसँग उहाँले भन्नुभयो, “विदेशीको स्वार्थमा राखिएको कसैले प्रमाणित गरे छानबिन गर्दा हुन्छ । पहिलो कारबाही भोग्न तयार छु ।” बाँधको सुरक्षासम्बन्धी परिच्छेदमा उल्लेखित वाक्यांश ‘प्राथमिक जिम्मेवारी सञ्चालकको हुने’ विषयमा टिप्पणी गर्नुहुँदै पूर्वसचिव माधव पौडेलले दोस्रो जिम्मेवारी कसको हुने ? प्रश्न गर्नुभयो । विधेयकमा आवश्यक नै नरहेको बाँधको सुरक्षाको विषय कहाँबाट आयो प्रश्न गर्दै उहाँ विधेयक मस्यौदाका क्रममा स्वार्थ समूहको दबाब र प्रभाव सामान्य रहे पनि संसद्ले संसदीय बुद्धिमत्ता प्रयोग गरेर अहित हुनबाट जोगाउनुपर्ने तर्क गर्नुहुन्छ । नयाँ विधेयक ल्याए पनि भयो वा बढीभन्दा बढी परिमार्जन र संशोधन गरेर विधेयकमा देखिएका त्रुटि सुधार्न सकिने पूर्वसचिव पौडेलको सुझाव छ । उहाँले विधेयकको प्रस्तावनामाथि समेत प्रश्न गर्नुभयो । उहाँले भन्नुभयो, “प्रस्तावना नै विधेयकको मर्मविपरीत छ । विद्यमान विधेयक संशोधन र एकीकरण गर्न वाञ्छनीय भएकाले नयाँ विधेयक ल्याइएको हुनुपर्नेमा जलस्रोतसम्बन्धी कानुन हुँदै नभए झैँ प्रस्तावना लेखिएको छ ।”पूर्वसचिव भानु आचार्य पनि प्रतिनिधि सभाले गरेको संशोधन कार्यान्वयन गर्दा राष्ट्रिय हित र सुरक्षामाथि प्रश्न आउने दाबी गर्नुहुन्छ ।  जलस्रोत विज्ञ तेजेन्द्र जिसीले बाँधको सुरक्षाको विषय असान्दर्भिक रूपले राखिएको दाबी गर्नुभयो । उहाँले भन्नुभयो, “संसद्ले यसलाई गम्भीरतापूवर्क लिनु पर्छ ।”विधायन व्यवस्थापन समितिको साउन ४ गतेको बैठकमा जलस्रोत विधेयकमाथि दफाबार छलफल हुने छ । यसअघिको सैद्धान्तिक छलफलमा समितिका सदस्य भुवनबहादुर सुनारले गण्डक र कोशी बाँधले पारेको प्रभाव सम्झिँदा फेरि बाँधको सुरक्षाको विषय कानुनी रूपमै राष्ट्रिय हित ख्याल नगरी अरूकै हातमाथि पर्ने गरी व्यवस्थित गर्न लागिएकोमा चिन्ता व्यक्त गर्नुभयो ।समितिका सदस्य घनश्याम रिजाल, मदनकुमारी शाह गरिमा, डा. वेदुराम भुसाललगायतले बिग्रेर आएको विधेयकलाई अगाडि बढाउनुअघि राष्ट्रिय सभाले गहन अध्ययन गर्नुपर्ने वा सरकारले फिर्ता लिएर सहज बनाउनुपर्ने तर्क गर्नुभएको छ ।",
      "link": "https://gorkhapatraonline.com/news/164285",
      "image": "https://gorkhapatraonline.com/storage/media/289693/conversions/Untitled-1-original-thumb.jpg"
    },
    {
      "slug": "164284",
      "title": "मौसमको अनौठो व्यवहार",
      "timestamp": 1752969600000,
      "source": "gp",
      "content": "मधेश प्रदेशमा मनसुनी न्यूनचापीय प्रणालीले देखाएको अनौठोपनले मौसमविद्हरू नै छक्क पर्न थालेका छन् ।",
      "longContent": "काठमाडौँ, साउन ४ गते । मधेश प्रदेशमा मनसुनी न्यूनचापीय प्रणालीले देखाएको अनौठोपनले मौसमविद्हरू नै छक्क पर्न थालेका छन् । यस वर्ष जल तथा मौसम विज्ञान विभागले जेठको पहिलो साता मनसुन अवधिभर देशभर सरदरभन्दा बढी वर्षा हुने पहिलो पूर्वानुमान गर्‍यो । जेठ १५ गते राति नेपालमा मनसुन भित्रियो तर मनसुनको तीन साता बित्दै गर्दा पनि देशव्यापी रूपमा मनसुन पूर्ण रूपमा सक्रिय हुन सकेन । अन्यत्र प्रदेशमा दोहोरिँदै वर्षा भइरहँदा मधेश प्रदेशमा धुलो मार्ने गरी पनि वर्षा भएन । त्यसैले विभागले मधेशलक्षित गर्दै असार १७ देखि बाँकी समयको मनसुनी पूर्वानुमानमा सुधार गर्‍यो । जस अनुसार अन्य प्रदेशको तुलनामा मधेशमा कम वर्षा हुने जानकारी विभागले दियो । अद्यावधिक मौसम अनुसार मधेशमा कम वर्षा हुने सुधारिएको अनुमान अनुसार अहिले मौसमी गतिविधि देखिएको दाबी विभागले गरेको छ । मधेशमा वर्षा हुँदै नहुनेभन्दा पनि कम पर्ने भनिए अनुसार सामान्य वर्षा पनि राम्ररी नभएको स्थानीयले बताएका छन् । मौसमको अनौठो व्यवहारले मौसमविद् पनि हैरान भएका छन् । सुरुवाती पूर्वानुमानका क्रममा देखिएका न्यूनचापीय रेखाहरू दिन बित्दै जाँदा नेपालभन्दा अन्तै मोडिँदै जाने गरेका छन् । हरेक तीन दिनको मौसमी बुलेटिन निकाल्दा अघिल्लो दिन देखिएको प्रणालीमा भोलिपल्ट धेरै फरक आइसकेको हुन्छ । जस अनुसार फेरि केही दिनअघि राम्रो प्रणाली आयो । अबको केही दिन भने मधेश पानीले भिजाउँछ भन्ने नक्सासहितको पूर्वानुमान आयो । पूर्वानुमान अनुसार आकाशमा बादल त देखियो तर पानी परेन । मौसमविद् शान्ति कँडेलले त्यतिबेला भन्नुभएको थियो, “यस पटक त मधेशमा धान राप्न मिल्ने गरी वर्षा हुन्छ कि ?”अबका तीन दिन पनि मधेशका केही स्थानमा हल्कादेखि मध्यम वर्षामा सीमित हुने अनुमान गरिएको छ । विभागका अनुसार साउन ३ गते साँझदेखि ५ गते दिउँसोसम्म उच्च सतर्कता अपनाउन विभागले औँल्याएको छ । आगामी तीन दिन कोशी, बागमती र सुदूरपश्चिमका भूभागमा केही राम्रो वर्षा हुने सम्भावना रहेको मौसम पूर्वानुमान महाशाखाले जनाएको छ । सुदूरपश्चिम, कोशी र बागमतीलगायत केही क्षेत्रमा भीषण वर्षा हुने भएकाले नदीनालाको बहाब बढ्ने अनुमान गरिएको छ । मनसुन अझै करिब दुई महिना बाँकी रहेकाले थोरै समयमा धेरै वर्षा हुने र जोखिम बढाउने सम्भावना कायमै रहेको महाशाखाले जनाएको छ ।",
      "link": "https://gorkhapatraonline.com/news/164284",
      "image": "https://gorkhapatraonline.com/storage/media/289692/conversions/445-original-thumb.jpg"
    },
    {
      "slug": "164283",
      "title": "फुकेन शिक्षा विधेयकको गाँठो",
      "timestamp": 1752969600000,
      "source": "gp",
      "content": "अन्तिम चरणमा पुगेको विद्यालय शिक्षा विधेयकमा शिक्षकको बढुवाको विषयमा सहमति जुट्न नसक्दा दुई सातादेखि छलफल रोकिएको छ । यही विवादका कारण प्रतिनिधि सभाको शिक्षा, स्वास्थ्य तथा सूचना प्रविधि समितिमा रहेको उक्त विधेयक अनुसार तत्काल शिक्षा ऐन नै नआउने हो कि भन्ने शङ्का बढेको छ ।",
      "longContent": "काठमाडौँ, साउन ४ गते । अन्तिम चरणमा पुगेको विद्यालय शिक्षा विधेयकमा शिक्षकको बढुवाको विषयमा सहमति जुट्न नसक्दा दुई सातादेखि छलफल रोकिएको छ । यही विवादका कारण प्रतिनिधि सभाको शिक्षा, स्वास्थ्य तथा सूचना प्रविधि समितिमा रहेको उक्त विधेयक अनुसार तत्काल शिक्षा ऐन नै नआउने हो कि भन्ने शङ्का बढेको छ । विधेयकबारे छलफल गर्न पछिल्लो पटक गत असार २२ गते समितिको बैठक बसेको थियो तर बैठकमा शिक्षा, विज्ञान तथा प्रविधिमन्त्री रघुजी पन्तले विधेयकमा समावेश गर्नुपर्ने विषयमा सरोकारवालासँग थप छलफल गर्नुपर्ने बताउँदै केही दिन समय दिन प्रस्ताव गरेपछि विधेयकको छलफल रोकिएको छ । समितिका सदस्यहरूको असन्तुष्टिका बाबजुद समिति सभापति अम्मरबहादुर थापाले मन्त्रीको प्रस्तावलाई स्विकार्दै सहमति जुटाउन पाँच दिनको समय दिइएको भन्दै बैठक स्थगनको निर्णय सुनाउनुभएको थियो । अहिले दुई साता बितिसक्दा पनि समितिको बैठक बोलाइएको छैन । बैठक कहिले बोलाउने भन्ने यकिन पनि नभएको सभापति थापाले बताउनुभयो । “शिक्षामन्त्री पन्तसँग जति पटक कुरा भए पनि शिक्षकसँग सहमति हुन बाँकी रहेको भन्ने जवाफ मात्रै आउँछ । यस्तो बेलामा मैले मात्रै बैठक बोलाएर के गर्ने ?” थापाले भन्नुभयो । शिक्षा विधेयकमा सहमति जुट्ने छाँट नदेखेपछि समितिले मिडिया काउन्सिलसम्बन्धी विधेयक अघि बढाउन लागेको पनि थापाले जानकारी दिनुभयो । पछिल्लो समय विद्यालय तहका शिक्षकको बढुवाको विषयमा नेपाल शिक्षक महासङ्घलाई चित्त बुझाउन नसकेका कारण मन्त्रालयले थप समय माग गरेको हो । शिक्षा मन्त्रालयसँगको छलफलमा महासङ्घले शिक्षक बढुवामा आवश्यक पर्ने अङ्क हटाउन दबाब दिएको छ । यसअघि एमाले सांसद छविलाल विश्वकर्मा संयोजक रहेको उपसमितिले शिक्षकको आवधिक बढुवा हुन तृतीय श्रेणीको १० वर्ष र दोस्रो तहको १२ वर्षमा हुने प्रावधान प्रस्ताव गरेको थियो । तर त्यसका लागि शिक्षकले ल्याउनुपर्ने औसत अङ्कको विषयमा कुरा नमिलेपछि छलफल अघि बढ्न नसकेको हो । मन्त्री पन्तले भने विधेयकमा सहमति जुटाउनुपर्ने केही विषयमा छलफल जारी रहेको बताउनुभयो । उहाँले शनिबार गोरखापत्रसँग भन्नुभयो, “मुख्य छलफल शिक्षककै विषयमा चलिरहेको छ । यसमा विभिन्न बुँदा बनाएर छलफल गरिरहेका छौं । अझै केही दिन लाग्ला ।”सत्ता साझेदार नेपाली कांग्रेसले शिक्षा विधेयकको मुख्य सरोकारवाला शिक्षक महासङ्घ भएको बताउँदै उसलाई सहमत नगराई विधेयक अघि बढाउन उपयुक्त नहुने बताउँदै आएको छ । पछिल्लो समय नेपाल शिक्षक महासङ्घले साउन २१ सम्म पनि शिक्षा ऐन नआएमा चरणबद्ध आन्दोलन गर्ने घोषणा गरिसकेको छ । संविधान जारी भएको आठ वर्षपछि तत्कालीन शिक्षा, विज्ञान तथा प्रविधिमन्त्री अशोक राईले २०८० सालको भदौ २७ गते विद्यालय शिक्षा विधेयक प्रतिनिधि सभामा दर्ता गर्नुभएको थियो । त्यसको एक महिनापछि असोज २५ गते विधेयकलाई सम्बन्धित समितिमा दफावार छलफलका निम्ति पठाइएको थियो । नयाँ कानुनबाट शिक्षकहरूले सामाजिक सुरक्षा कोषको नयाँ प्याकेज, ग्रेड समायोजन, मर्यादाक्रम कायम, शिक्षकको उपचारमा छुटको व्यवस्थालगायतका निर्णय हुनुपर्ने शिक्षकका माग छन् ।",
      "link": "https://gorkhapatraonline.com/news/164283",
      "image": "https://gorkhapatraonline.com/storage/media/289689/conversions/education-original-thumb.jpg"
    }
  ]
}