{
  "date": "2025-11-21T10:13:37.289Z",
  "news": [
    {
      "slug": "180543",
      "title": "दुधमा चार रुपियाँ अनुदान",
      "timestamp": 1763683200000,
      "source": "gp",
      "content": "आँधीखोला गाउँपालिकाले दुधमा प्रतिलिटर चार रुपियाँ अनुदान दिने भएको छ । पालिकाले बाङसिङ साना कृषि सहकारी संस्था लिमिटेडसँग सहकार्य गर्दै दुग्ध उत्पादक कृषकलाई उत्पादनमा आधारित अनुदान दिने तयारी गरेको हो ।",
      "longContent": "स्याङ्जा समाचारदातास्याङ्जा, मङ्सिर ५ गते । आँधीखोला गाउँपालिकाले दुधमा प्रतिलिटर चार रुपियाँ अनुदान दिने भएको छ । पालिकाले बाङसिङ साना कृषि सहकारी संस्था लिमिटेडसँग सहकार्य गर्दै दुग्ध उत्पादक कृषकलाई उत्पादनमा आधारित अनुदान दिने तयारी गरेको हो । सहकारीले दुध उत्पादन गरी सङ्कलन केन्द्रमा जम्मा गर्ने र जम्मा गरेको तथ्याङ्कका आधारमा पालिकाले अनुदान दिने छ । सहकारीले बजारीकरण गर्ने गरी दुध सङ्कलन केन्द्र सञ्चालन ल्याएको छ भने पालिकाले छ वटा वडाबाट हरेक दिन दुध सङ्कलन गर्न थालेको छ । गाउँमै उत्पादन हुने दुध एकै ठाउँमा सङ्कलन र वितरण गरेसँगै किसानलाई बेचबिखनको झन्झट कम हुने र आम्दानी बढ्ने विश्वास पालिकाको रहेको छ ।  पालिकाको सहयोगमा सहकारीले आवश्यकता अनुसार पोखरामा छुट्टै बिक्री कक्ष सञ्चालन गर्ने तयारी गरेको पालिका अध्यक्ष विश्व पौडेलले बताउनुभयो । दुध सङ्कलन केन्द्र स्थापनासँगै किसान व्यवसायप्रति थप आकर्षित भएको पौडेलले बताउनुभयो । गाउँमै उत्पादन भएको दुध गाउँमै बिक्री हुँदा कृषकलाई ठुलो राहत हुने अध्यक्ष पौडेलले बताउनुभयो । उहाँले सङ्कलन केन्द्र सञ्चालनमा आएपछि किसान बिचौलियाबाट ठगिने प्रवृत्ति घट्ने भन्दै उत्पादन, प्रशोधन र बजार विस्तारमा सहकारीले महत्वपूर्ण भूमिका खेल्ने बताउनभुयो । पालिकाले पाँच हजार लिटर क्षमता भएको चिलिमे भ्याट, पाँच वटा मिल्क एनालाइजरसहित अत्यावश्यक उपकरणमध्ये पाँच वटा डिप फ्रिज र ५० वटा दुध सङ्कलन गर्ने क्यान उपलब्ध गराएको छ ।",
      "link": "https://gorkhapatraonline.com/news/180543",
      "image": "https://gorkhapatraonline.com/storage/media/318028/conversions/milk-original-thumb.jpg"
    },
    {
      "slug": "180517",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1763683200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  मङ्सिर ५ गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ११५, गोलभेँडा सानो (लोकल) प्रतिकिलो रु ९०, गोलभेँडा सानो (टनेल) प्रतिकिलो रु १३०, गोलभेँडा सानो (भारतीय) प्रतिकिलो रु १२०, गोलभेँडा सानो (तराई) प्रतिकिलो रु १३०, आलु रातो प्रतिकिलो रु ६०, आलु रातो (भारतीय) प्रतिकिलो रु ५०, आलु सेतो प्रतिकिलो रु ४५, प्याज सुकेको (भारतीय) प्रतिकिलो रु ३६ रहेको छ । यस्तै, गाजर (लोकल) प्रतिकिलो रु १४०, गाजर (तराई) प्रतिकिलो रु १२०, बन्दा (लोकल) प्रतिकिलो रु ७५, बन्दा (तराई) प्रतिकिलो रु ६५, काउली स्थानीय प्रतिकिलो रु ९०, काउली (तराई) प्रतिकिलो रु ८०, सेतो मूला (लोकल) प्रतिकिलो रु ६०, सेतो मूला (हाइब्रिड) प्रतिकिलो रु ६०, भन्टा लाम्चो प्रतिकिलो रु ८०, भन्टा डल्लो प्रतिकिलो रु ८५, तने बोडी प्रतिकिलो रु २००, मकै बोडी प्रतिकिलो रु ९० कायम भएको छ । त्यसैगरी, मटरकोसा प्रतिकिलो रु १४०, घिउ सिमी (लोकल) प्रतिकिलो रु १८०, घिउ सिमी (हाइब्रिड) प्रतिकिलो रु १८०, घिउ सिमी (राजमा) प्रतिकिलो रु १४०, टाटे सिमी प्रतिकिलो रु १६०, तिते करेला प्रतिकिलो रु १५०, लौका प्रतिकिलो रु १००, परबर (लोकल) प्रतिकिलो रु ११०, परबर (तराई) प्रतिकिलो रु १२०, घिरौँला प्रतिकिलो रु १२०, फर्सी पाकेको प्रतिकिलो रु ६०, हरियो फर्सी (लाम्चो) प्रतिकिलो रु ८०, हरियो फर्सी (डल्लो) प्रतिकिलो रु ८०, सलगम प्रतिकिलो ११०, भिन्डी प्रतिकिलो १५०, सखरखण्ड प्रतिकिलो ८०, बरेला प्रतिकिलो रु ६५ र पिँडालु प्रतिकिलो रु १००, स्कुस प्रतिकिलो रु ३० कायम गरिएको छ । \tरायोसाग प्रतिकिलो रु १००, पालुङ्गो साग प्रतिकेजी रु २५०, चमसुर प्रतिकिलो रु १६०, तोरीको साग प्रतिकिलो रु ९०, मेथीको साग प्रतिकिलो रु २२०, हरियो प्याज प्रतिकिलो रु १००, बकुला प्रतिकिलो रु १५०, तरुल प्रतिकिलो रु ८५, च्याउ (कन्य) प्रतिकिलो रु २४०, च्याउ (डल्ले) प्रतिकिलो रु ४००, कुरिलो प्रतिकिलो रु १२०० निर्धारण गरिएको छ ।ब्रोकाउली प्रतिकिलो रु १५०, चुकुन्दर प्रतिकिलो रु १००, रातो बन्दा प्रतिकिलो रु १५०, जिरीको साग प्रतिकिलो रु ६००, सेलरी प्रतिकिलो रु १८०, पार्सले प्रतिकिलो रु ५००, सौफको साग प्रतिकिलो रु १८०, पुदिना प्रतिकिलो रु ५५०, गान्टेमुला प्रतिकिलो रु १००, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ३५० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३२०, केरा (दर्जन) रु १४०, कागती प्रतिकिलो रु १२०, अनार प्रतिकिलो रु ४००, सुन्तला (नेपाली) प्रतिकिलो रु १००, तरबुजा हरियो प्रतिकिलो रु ८०, मौसम प्रतिकिलो रु १००, जुनार प्रतिकिलो रु २६०, भुइँकटहर प्रतिगोटा रु १७०, काँक्रो (लोकल) प्रतिकिलो रु ११०, काँक्रो (हाइब्रिड) प्रतिकिलो ७०, निबुवा प्रतिकिलो रु ८०, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १२०, अम्बा प्रतिकिलो रु १०० र लप्सी प्रतिकिलो रु ८०, स्ट्रबेरी भुइँऐसुलु प्रतिकिलो रु ६५०, किबी प्रतिकिलो रु २५०, सरिफा प्रतिकिलो रु १९० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ८०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ११०, खुर्सानी हरियो (बुलेट) प्रतिकिलो रु १४०, खुर्सानी हरियो (माछे) प्रतिकिलो रु १४०, खुर्सानी हरियो (अकबरे) प्रतिकिलो रु १४०, भेडे खुर्सानी प्रतिकिलो रु २००, हरियो लसुन प्रतिकिलो रु २००, हरियो धनियाँ प्रतिकिलो रु ५००, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु ११०, राजा च्याउ प्रतिकिलो रु ३००, सिताके च्याउ प्रतिकिलो रु १००० र काँक्रो (लोकल क्रस) प्रतिकिलो रु १०० निर्धारण गरिएको छ ।रासस",
      "link": "https://gorkhapatraonline.com/news/180517",
      "image": "https://gorkhapatraonline.com/storage/media/318000/conversions/adrhs-original-thumb.jpg"
    },
    {
      "slug": "180494",
      "title": "सुरुमै उत्पादन गर्न सके राम्रो मूल्य",
      "timestamp": 1763683200000,
      "source": "gp",
      "content": "धेरै उत्पादन हुने समयमा बिक्री नभएर बारीमै कुहिने गोलभेँडा र काउलीले अहिले भने राम्रो मूल्य पाउँदा सर्लाहीका किसान खुसी भएका छन् । प्रशस्त गोलभेँडा उत्पादन हुने जिल्लाका रूपमा सर्लाही प्रख्यात छ । यहाँ हिजोआज स्थानीय जातको गोलभेँडा भर्खरै उत्पादन हुन थालेको छ ।",
      "longContent": "सर्लाही समाचारदातासर्लाही, मङ्सिर ५ गते  । धेरै उत्पादन हुने समयमा बिक्री नभएर बारीमै कुहिने गोलभेँडा र काउलीले अहिले भने राम्रो मूल्य पाउँदा सर्लाहीका किसान खुसी भएका छन् । प्रशस्त गोलभेँडा उत्पादन हुने जिल्लाका रूपमा सर्लाही प्रख्यात छ । यहाँ हिजोआज स्थानीय जातको गोलभेँडा भर्खरै उत्पादन हुन थालेको छ । थोरै परिमाणमा उत्पादन भइरहेकाले किसानले गोलभेँडाको मूल्य एक क्रेटको दुई हजार अर्थात् प्रतिकेजी ८० रुपियाँसम्म पाइरहेका छन् । जबकि यही गोलभेँडा अत्यधिक जाडो हुने र उत्पादन पनि धेरै हुने पुस, माघमा प्रतिकेजी पाँच रुपियाँमा बिक्री गर्न पनि हम्मे हम्मे पर्छ । लालबन्दी नगरपालिका–८, तीन नम्बर टोलका सोमबहादुर मिक्चनले यो समयमा गोलभेँडा फलाउँदा मनग्गे आम्दानी हुने बताउनुभयो । यो वर्ष मध्य असोज र त्यसपछि मध्य कात्तिकमा भएको भारी वर्षाले गोलभेँडा निकाल्नै समस्या परेको किसानले गुनासो गरेका छन् । पानीबाट गोलभेँडा जोगाउन सफल भएका किसानले भने राम्रो मूल्य पाएका छन् । हरिवन नगरपालिका–३, सासापुरका श्यामसुन्दर महतोले अहिले थोरै किसानले मात्रै गोलभेँडा फलाउन सकेकाले राम्रो भाउ पाइरहेको बताउनुभयो । किसानले थोरै परिमाणमा बिक्री गर्न ल्याउने गोलभेँडा खरिद गर्न लालबन्दी थोक तरकारी बजारका व्यापारीबिच हानाथाप नै पर्ने गरेको छ । लालबन्दी कृषि थोक तरकारी बजारका व्यवस्थापक शम्भुप्रसाद घिमिरेले स्थानीयस्तरमा कम उत्पादन भइरहेकाले बाहिरी जिल्लाबाट समेत गोलभेँडा आयात भइरहेको जानकारी दिनुभयो । यस्तै गत वर्ष प्रतिकेजी दुई/तीन रुपियाँमा बिक्री भएको काउली अहिले प्रतिकेजी १२० रुपियाँसम्ममा बिक्री भइरहेको छ । सुरुमा थोरै किसानले मात्रै काउली उत्पादन गरेकाले काउलीको मूल्य पनि आकासिएको हो । सर्लाहीमा उत्तरी भेगका ईश्वरपुर, लालबन्दी र हरिवन नगरपालिकामा गोलभेँडा तथा चन्द्रनगर, ब्रह्मपुरी, कविलासी, बरहथवा, चक्रघट्टालगायत क्षेत्रमा काउलीको व्यावसायिक खेती हुने गरेको छ । जिल्लाका हाटबजारमा अहिले अन्य हरियो तरकारीसमेत असाध्य महँगो भएको छ । यहाँको थोक बजारमै सिमी प्रतिकेजी १४०, बोडी प्रतिकेजी १५०, भिन्डी प्रतिकेजी ९०, भान्टा प्रतिकेजी ८० रुपियाँमा बिक्री भइरहेको छ । खुद्रा बजारमा अझ बढी मूल्य पर्छ । तरकारीको मूल्य राम्रो पाउँदा किसान खुसी भए पनि उपभोक्ता भने मारमा परेका छन् ।",
      "link": "https://gorkhapatraonline.com/news/180494",
      "image": "https://gorkhapatraonline.com/storage/media/317976/conversions/Sarlahi-Tarkari-photo-original-thumb.jpg"
    },
    {
      "slug": "180492",
      "title": "पुनर्निर्माणलाई जुटेन अपेक्षित रकम",
      "timestamp": 1763683200000,
      "source": "gp",
      "content": "जेनजी आन्दोलनका क्रममा भौतिक संरचनामा भएको क्षतिको पुनर्निर्माणका लागि सरकारले स्थापना गरेको भौतिक पूर्वाधार पुनर्निर्माण कोषमा अपेक्षा अनुसार रकम जुट्न सकेको छैन ।",
      "longContent": "गोरखापत्र समाचारदाताकाठमाडौँ, मङ्सिर ५ गते । जेनजी आन्दोलनका क्रममा भौतिक संरचनामा भएको क्षतिको पुनर्निर्माणका लागि सरकारले स्थापना गरेको भौतिक पूर्वाधार पुनर्निर्माण कोषमा अपेक्षा अनुसार रकम जुट्न सकेको छैन । अर्थ मन्त्रालयका अनुसार बुधबारसम्म कोषमा आठ करोड २८ लाख रुपियाँ मात्र जम्मा भएको छ । कोष स्थापनाको दुई महिना पूरा हुँदा पनि अपेक्षा अनुसार रकम जम्मा हुन नसकेको मन्त्रालयका अधिकारी बताउँछन् । सरकारले गत असोज ८ गते कोष स्थापना गरेको थियो । कोषमा अहिलेसम्म नेपाल लाइफ इन्स्योरेन्स र निर्माण व्यवसाय विकास परिषद्ले एक/एक करोड, एनएलजी इन्स्योरेन्सले २५ लाख रुपियाँ दाखिला गरेका छन् । यसबाहेक निजी प्रतिष्ठानबाट ठुलो रकम प्राप्त भएको छैन । जेनजी आन्दोलनका क्रममा निजी क्षेत्रले पनि ठुलो क्षति बेहोर्नु परेका कारण यस पटक निजी क्षेत्रले कोषमा रकम जम्मा गर्ने परिस्थिति नबनेको अर्थका अधिकारीको बुझाइ छ । अर्कातिर धेरै योगदान दिन सक्ने बैङ्क तथा वित्तीय संस्थाले पनि सामाजिक उत्तरदायित्वको रकम कोषमा जम्मा गर्न पाउने नियामकीय व्यवस्था नभएका कारण धेरै रकम दाखिला हुन नसकेको अनुमान गरिएको छ । जेनजी आन्दोलनका क्रममा अहिलेसम्म करिब ८० अर्ब रुपियाँ क्षति पुगेको सरकारको प्रारम्भिक अनुमान छ । क्षतिपछिको पुनर्निर्माणका लागि आवश्यक रकमको तुलनामा अहिलेसम्म अत्यन्त न्यून मात्र रकम सङ्कलन भएको हो ।  जेनजी आन्दोलनका क्रममा आगजनी र तोडफोड हुँदा धेरै सार्वजनिक भवनमा क्षति पुगेको छ । निजी क्षेत्रका प्रतिष्ठानमा पनि सोही किसिमको क्षति भए पनि धेरैले बिमा गरेका कारण त्यसबाट क्षतिपूर्ति पाउने अवस्था छ तर सरकारी भौतिक संरचनाको बिमा नभएका कारण सरकार स्वयम्ले यसका लागि स्रोत जुटाउनुपर्ने बाध्यता छ । निर्वाचन गर्नुपर्ने अवस्थामा त्यसका लागि पनि ठुलो खर्च लाग्ने र भौतिक संरचना पुनर्निर्माण गर्न थप रकम लाग्ने भएपछि सरकारले कोषबाट रकम जुटाउने निर्णय गरेको थियो । अर्थ मन्त्रालयले उक्त कोषमा सहयोग गर्न मित्रराष्ट्र, विकास साझेदार तथा अन्तर्राष्ट्रिय संस्थालाई पनि अपिल गरेको थियो तर अहिलेसम्म त्यस्ता साझेदार तथा निकायबाट रकम प्राप्त भएको छैन । व्यक्तिगत रूपमा पनि रकम जम्मा गर्न सक्ने व्यवस्था गरिए पनि सर्वसाधारणको रुचि धेरै नदेखिएको अर्थका अधिकारी बताउँछन् । कोषमा उद्योग प्रतिष्ठानलाई आकर्षित गर्न सरकारले विशेष सुविधा घोषणा गरे पनि त्यसको प्रभाव देखिएको छैन । अर्थ मन्त्रालयले कोषमा रकम जम्मा गर्ने उद्योग प्रतिष्ठानलाई चालु आवको करयोग्य आयबाट उक्त रकम कट्टा गर्न पाउने सुविधा उपलब्ध गराएको छ ।",
      "link": "https://gorkhapatraonline.com/news/180492",
      "image": "https://gorkhapatraonline.com/storage/media/317974/conversions/Finance-original-thumb.jpg"
    },
    {
      "slug": "180491",
      "title": "मलले भरिए गोदाम नपुगेर दुई थप",
      "timestamp": 1763683200000,
      "source": "gp",
      "content": "कृषि सामग्री कम्पनी लिमिटेड मधेश प्रादेशिक कार्यालय वीरगन्जका सबै गोदाम रासायनिक मलले भरिएका छन् । कृषि सामग्री कम्पनी लिमिटेड मधेश प्रादेशिक कार्यालय वीरगन्जका कामु प्रादेशिक प्रमुख दुर्गाप्रसाद पाण्डेयका अनुसार हाल कार्यालयको वीरगन्जस्थित सबै गोदाम रासायनिक मलले भरिएका छन् ।",
      "longContent": "दीपकप्रसाद गौतमवीरगन्ज, मङ्सिर ५ गते । कृषि सामग्री कम्पनी लिमिटेड मधेश प्रादेशिक कार्यालय वीरगन्जका सबै गोदाम रासायनिक मलले भरिएका छन् । कृषि सामग्री कम्पनी लिमिटेड मधेश प्रादेशिक कार्यालय वीरगन्जका कामु प्रादेशिक प्रमुख दुर्गाप्रसाद पाण्डेयका अनुसार हाल कार्यालयको वीरगन्जस्थित सबै गोदाम रासायनिक मलले भरिएका छन् । कृषि सामग्री कम्पनी लिमिटेड मधेश प्रादेशिक कार्यालय वीरगन्ज कार्यालयपरिसरमा रहेका चार, नेसनल टे«डिङका दुई, भुटनदेवीमा रहेका छ वटा २६ हजार मेट्रिक टन क्षमताका गोदाम छन् । भएका सबै गोदाम भरिएपछि १० हजार मेट्रिक टन रासायनिक मल भण्डारण क्षमता भएका थप दुई गोदाम भाडामा लिई मल राख्न थालिएको कृषि सामग्री कम्पनी लिमिटेड मधेश प्रादेशिक कार्यालय वीरगन्जका कामु प्रादेशिक प्रमुख पाण्डेयले जानकारी दिनुभयो । फरक फरक कन्साइन्मेन्ट तथा विगतका कन्साइन्मेन्टको मलसमेत आएपछि कृषि सामग्री कम्पनी लिमिटेड मधेश प्रादेशिक कार्यालय वीरगन्जलाई मल राख्ने गोदाम अभाव भएर थप गोदाम भाडामा लिनु परेको हो ।     कृषि सामग्री कम्पनी लिमिटेड मधेश प्रादेशिक कार्यालय वीरगन्जबाट मधेश प्रदेशका कलैया, चपुर, ढल्केबर, नवलपुर; बागमती प्रदेशका सिन्धुली, काठमाडौँ, धुलिखेल, त्रिशूली, गजुरी, हेटौँडा, भरतपुर अनि गण्डकी प्रदेशका पर्वत, पोखरा र दमौली कार्यालयमा कार्यालयबाटै ढुवानी भएर रासायनिक मल जाने गरेको छ भने पर्सा र गोरखा जिल्लाका लागि कार्यालयले वीरगन्जबाट वितरण गर्ने गरेको छ ।कृषि सामग्री कम्पनी लिमिटेड मधेश प्रादेशिक कार्यालय वीरगन्जका कामु प्रादेशिक प्रमुख पाण्डेयले भन्नुभयो, “आपूर्तिकर्ता कम्पनी इन्डियन पोटास लिमिटेड (आइपिएल) को दुई वटा कन्साइन्मेन्ट, आदित्य बिरला र सन इन्टरनेसनका एक÷एक वटा कन्साइन्मेन्ट गरी चार वटा कन्साइन्मेन्टको ५० हजार मेट्रिक टन युरिया र ६० हजार मेट्रिक टन डिएपीमध्येको सात/आठ ¥याक मल आउँदै छ । एक ¥याकमा ५० हजार बोरा अर्थात् दुई हजार पाँच सय मेट्रिक टन हुन्छ ।”मङ्सिर २ गते साँझसम्म वीरगन्जस्थित गोदाममा १२ हजार चार सय मेट्रिक टन युरिया, १३ हजार छ सय मेट्रिक टन डिएपी, एक हजार २९५ मेट्रिक टन पोटास र ५६ टन कृषि चुन मौज्दात रहेको कामु प्रादेशिक प्रमुख पाण्डेयले जानकारी दिनुभयो । आइपिएलका दुई वटा आदित्य बिरला र सन इन्टरनेसनको   एक÷एक गरी चार वटा कन्साइन्मेन्टका पछिल्लो समयमा आइपुगेको मल नयाँ थपिएका गोदाममा राखिएकाले कति आइपुग्यो यकिन विवरण एक/दुई दिनमा निस्कने उहाँले बताउनुभयो । कुल आयात भएको मलको १० प्रतिशत भोलिका दिनमा अति आवश्यक पर्दा तत्काल वितरण गर्नका लागि बफर स्टक राख्ने गरिएकाले अहिले गोदाममा रहेको यकिन तथ्याङ्क आएपछि बफर स्टक कति राख्ने भन्ने निश्चित हुने उहाँले बताउनुभयो ।  मल वितरणका लागि स्थानीय तहलाई कोटा निर्धारण प्रदेश सरकारले नै कृषि सामग्री कम्पनी लिमिटेड मधेश प्रादेशिक कार्यालय वीरगन्जमार्फत पर्साका १४ वटै पालिकालाई वितरण गरिने रासायनिक मलको कोटा निर्धारण गरिएको छ । प्रदेश सरकारले निर्धारणको गरेको कोटामा वीरगन्ज महानगरपालिकाका लागि १३२ मेट्रिक टन युरिया र १४१ मेट्रिक टन डिएपी, ठोरी गाउँपालिकाका लागि ४० मेट्रिक टन युरिया र ४२ मेट्रिक टन डिएपी, जिराभवानी गाउँपालिकाका लागि ५१ मेट्रिक टन युरिया र ५५ मेट्रिक टन डिएपी, जगरनाथपुर गाउँपालिकाका लागि ७० मेट्रिक टन युरिया र ७४ मेट्रिक टन डिएपी, पटेर्वा सुगौली गाउँपालिकाका लागि ४७ मेट्रिक टन युरिया र ५० मेट्रिक टन डिएपी वितरण गरिने छ । त्यस्तै सखुवा प्रसौनी गाउँपालिकाका लागि ५६ मेट्रिक टन युरिया र ५९ मेट्रिक टन डिएपी, बहुदरमाई नगरपालिकाका लागि ४७ मेट्रिक टन युरिया र ५० मेट्रिक टन डिएपी, पोखरिया नगरपालिकाका लागि ४२ मेट्रिक टन युरिया र ४४ मेट्रिक टन डिएपी, कालिकामाई गाउँपालिकाका लागि २१ मेट्रिक टन युरिया र २२ मेट्रिक टन डिएपी, धोबिनी गाउँपालिकाका लागि २९ मेट्रिक टन युरिया र ३० मेट्रिक टन डिएपी, छिपहरमाई गाउँपालिकाका लागि ३० मेट्रिक टन युरिया र ३२ मेट्रिक टन डिएपी, पकाहा मैनपुर गाउँपालिकाका लागि २९ मेट्रिक टन युरिया र ३१ मेट्रिक टन डिएपी र विन्ध्यवासिनी गाउँपालिकाका लागि २६ मेट्रिक टन युरिया र २७ मेट्रिक टन डिएपी रहेको छ । स्थानीय तहको सिफारिस लिएर आएका सहकारीलाई कृषि सामग्री कम्पनी लिमिटेड मधेश प्रादेशिक कार्यालय वीरगन्जबाट मल वितरण गरिने छ ।",
      "link": "https://gorkhapatraonline.com/news/180491",
      "image": "https://gorkhapatraonline.com/storage/media/317973/conversions/Mal-ko-photo-original-thumb.jpg"
    },
    {
      "slug": "180490",
      "title": "गोदाममै थन्कियो चामल नयाँ धान राख्ने ठाउँ छैन",
      "timestamp": 1763683200000,
      "source": "gp",
      "content": "बर्दियाको राजापुरमा रहेको खाद्य व्यवस्था तथा व्यापार कम्पनी लिमिटेड (खाद्य कम्पनी) द्वारा उत्पादित करिब २५ हजार क्विन्टल चामल अहिले पनि गोदाममै थन्किएको छ । चामल थन्किएपछि नयाँ धान खरिदको सिजन चलिरहेका बेला धान भण्डारण गर्न भने ठाउँ अभाव भएको छ ।",
      "longContent": "गुलरिया समाचारदातागुलरिया (बर्दिया), मङ्सिर ५ गते । बर्दियाको राजापुरमा रहेको खाद्य व्यवस्था तथा व्यापार कम्पनी लिमिटेड (खाद्य कम्पनी) द्वारा उत्पादित करिब २५ हजार क्विन्टल चामल अहिले पनि गोदाममै थन्किएको छ । चामल थन्किएपछि नयाँ धान खरिदको सिजन चलिरहेका बेला धान भण्डारण गर्न भने ठाउँ अभाव भएको छ । खाद्य कम्पनी राजापुर शाखाले गत वर्षदेखि स्थानीय किसानबाट धान खरिद गरी चामल उत्पादन गरेको थियो । उत्पादन भएको चामल वितरण प्रक्रिया सुस्त भएकाले अहिले स्टक अत्यधिक बढेको शाखा प्रमुख कमलराज पाण्डेले बताउनुभयो । उहाँका अनुसार बजार माग स्थिर रहँदा चामल स्टक घट्न नसक्दा नयाँ धान राख्ने ठाउँसमेत अभाव भएको हो ।किसानले बिक्रीका लागि धान लिएर आउने समय भएकाले गोदाम क्षमता अभावले धान खरिद प्रक्रियामा नै ढिलाइ हुन थालेको छ । स्थानीय किसानले कम्पनीले ठाउँ नभएको भन्दै ढिलाइ गरिरहेकाले बेच्न नसकिएको बताएका छन् । किसानले सरकारकै स्वामित्वको संस्थाबाट यस्तो अव्यवस्थाले पीडा भएको बताएका छन् ।कम्पनीको राजापुर शाखासँग अहिले धानचामल भण्डारणका लागि सीमित गोदाम क्षमता मात्र छ । गोदाम विस्तार तथा आधुनिकीकरणको योजना भने अझै कागजमै अड्किएको स्थानीय कर्मचारीले बताएका छन् ।शाखाका एक कर्मचारीले भन्नुभयो, “हामीले गोदाम विस्तार प्रस्ताव धेरै पटक पठाइसक्यौँ तर बजेट नआएपछि बर्सौंदेखि यथास्थितिमा रहन बाध्य छौँ ।”कम्पनीले सामाजिक सुरक्षा कार्यक्रम, विद्यालय मध्याह्न भोजन तथा सरकारी वितरण योजना अन्तर्गत चामल वितरण गर्दै आएको छ तर सम्बन्धित निकायले माग गरेको परिमाण समयमै नआउँदा गोदाममा थन्किएको चामल नघटेको शाखाको भनाइ छ ।शाखा प्रमुख पाण्डेका अनुसार वितरण सहज भएको भए अहिले गोदाम खाली हुने थियो । ढिलाइ हुँदा नयाँ उत्पादन स्टोर गर्न नै चुनौती भइरहेको छ ।किसानले सही समयमा धान खरिद नहुँदा आर्थिक भार बढेको बताउँदै आएका छन् । बजारमा निजी व्यापारी मूल्य कम प्रस्ताव गर्ने भएकाले उनीहरू सरकारी संस्थामै बेच्ने चाहना राख्छन् तर त्यसका लागि कम्पनीले गोदाम र व्यवस्थापन सुधार गर्नु अत्यावश्यक रहेको उनीहरूको माग छ ।समस्या समाधानका लागि शाखाले अस्थायी रूपमा भाडाको गोदाम लिनुपर्ने विकल्पमा छलफल गरिरहेको जनाएको छ । साथै उच्चस्तरीय कार्यालयसँग चाँडो वितरण र अतिरिक्त बजेटको माग गरिएको पनि बताइएको छ ।हालसम्म खाद्यले बर्दियामा १८ हजार क्विन्टलभन्दा बढी धान खरिद गरिसकेको छ । खाद्यले राजापुरमा मात्र नौ हजार तीन सय क्विन्टल धान खरिद गरेको छ । राजापुरमा मात्र ११ हजार क्विन्टलभन्दा बढी धान खरिद हुने अनुमान गरिएको छ तर १० हजार क्विन्टल क्षमताको मात्र गोदाम खाली छ ।",
      "link": "https://gorkhapatraonline.com/news/180490",
      "image": "https://gorkhapatraonline.com/storage/media/317972/conversions/chamal-godam-original-thumb.jpg"
    },
    {
      "slug": "180485",
      "title": "भारतले दियो दस वटा बेलिब्रिज",
      "timestamp": 1763683200000,
      "source": "gp",
      "content": "भौतिक पूर्वाधार तथा यातायातमन्त्री कुलमान घिसिङले सडकलगायत पूर्वाधार विकासमा भारतको महत्वपूर्ण सहयोग रहँदै आएको बताउनुभएको छ । भारत सरकारले विपत्को समयमा आपत्कालीन प्रयोगका लागि प्रदान गरेको बेलिब्रिज बिहीबार हेटौँडामा हस्तान्तरण गर्न आयोजित",
      "longContent": "राममणि दाहालमकवानपुर, मङ्सिर ५ गते । भौतिक पूर्वाधार तथा यातायातमन्त्री कुलमान घिसिङले सडकलगायत पूर्वाधार विकासमा भारतको महत्वपूर्ण सहयोग रहँदै आएको बताउनुभएको छ । भारत सरकारले विपत्को समयमा आपत्कालीन प्रयोगका लागि प्रदान गरेको बेलिब्रिज बिहीबार हेटौँडामा हस्तान्तरण गर्न आयोजित कार्यक्रममा मन्त्री घिसिङले नेपालको दिगो विकासमा भारतले निरन्तर सहयोग गर्दै आएको बताउनुभएको हो । बाढीपहिरोका कारण सम्पर्कविच्छेद भएका देशका विभिन्न स्थानलाई सडक सञ्जालसँग जोड्न भारत सरकारले नेपाललाई थप १० वटा बेलिब्रिज अनुदानमा प्रदान गरेको छ । भारतले गत वर्ष पनि १० वटा बेलिब्रिज दिएको थियो । ती बेलिब्रिज कान्ति लोकपथसँगै इलाम, दोलखा, रामेछापलगायतका जिल्लामा प्रयोगमा ल्याइएको छ । नेपाल सरकारको अनुरोधमा भारत सरकारले बेलिब्रिज अनुदानमा उपलब्ध गराएको हो । यस वर्ष भारत सरकारले अनुदानमा दिने पुलमध्ये प्रारम्भिक एउटा बेलिब्रिज उपलब्ध गराएको र बाँकी नौ वटा पुल आउनेक्रममा रहेको जानकारी दिइएको छ । कार्यक्रममा नेपालका लागि भारतीय राजदूत नवीन श्रीवास्तवले मन्त्री घिसिङलाई बेलिब्रिज हस्तान्तरण गर्नुभएको थियो । बेलिब्रिज हस्तान्तरण कार्यक्रममा मन्त्री घिसिङले भारत सरकारको सहयोगमा निर्मित त्रिभुवन राजपथ, हुलाकी राजमार्गलगायत पूर्व–पश्चिम र उत्तर–दक्षिण जोड्ने मार्गले यातायातको पहुँच विस्तार गरी नागरिकलाई सेवा र बजारसँग जोडेको भन्दै ती सडकले क्षेत्रीय एवं राष्ट्रिय रूपमा सडक सञ्जाललाई जोड्दै विकासमा सहयोग पु¥याएको बताउनुभयो । “भारत सरकारले नेपालको शिक्षा, स्वास्थ्य, पूर्वाधार विकास, छात्रवृत्तिलगायतका क्षेत्रमा सहयोग गर्दै आएको छ,” मन्त्री घिसिङले भन्नुभयो, “नेपाल र भारतबिच जनस्तरमा सम्बन्ध रहँदै आएको छ । नेपालको विकासमा भारत विश्वसनीय र भरपर्दो साझेदारका रूपमा रहेको छ ।” विनाशकारी भूकम्प, बाढीपहिरोलगायतका सङ्कटमा भारतले गरेको द्रुत र उद्धार सहयोग स्मरण गर्दै मन्त्री घिसिङले भन्नुभयो, “सीमापार रेल सञ्जाल, विशेष गरी जनकपुर–कुर्था–बिजलपुरा–बर्दिबास लाइन र जोगबनी–विराटनगर कोरिडोर विस्तारमा भारत सरकारको महत्वपूर्ण सहयोग रहेको छ ।” उहाँले नेपाल र भारतबिच भविष्यमा हरित पूर्वाधार, जलवायु–उत्थानशील यातायात प्रणाली र डिजिटल कनेक्टिभिटीमा सहकार्य गर्न सकिने बताउनुभयो । बढी लम्बाइको बेलिब्रिज बजारमा नपाइने भएकाले समस्या रहँदै आएकोमा भारत सरकारले गरेको सहयोग महत्वपूर्ण भएको बताउनुभयो । भारत सरकारबाट ७० मिटरभन्दा बढी लम्बाइको बेलिब्रिज सहयोग प्राप्त भएको उहाँको भनाइ छ । सडक विभागका महानिर्देशक विजय जैसीले प्राकृतिक विपत्ले क्षति पु¥याएका सडक सञ्चालनका लागि भारत सरकारतर्फबाट उपलब्ध सहयोग महत्वपूर्ण भएको बताउनुभयो । भारतले उपलब्ध गराएको बेलिब्रिजको लम्बाइ ७० मिटर रहेको र सिङ्गल लेनको रहेको छ । यस वर्ष उपलब्ध गराएका १० बेलिब्रिजमध्ये पाँच वटा सडक डिभिजन कार्यालय, हेटौँडामा पाँच वटा र विराटनगर कार्यालय अन्तर्गत पाँच वटा रहने जनाइएको छ ।",
      "link": "https://gorkhapatraonline.com/news/180485",
      "image": "https://gorkhapatraonline.com/storage/media/317966/conversions/bailey-bridge-1-original-thumb.jpg"
    },
    {
      "slug": "180484",
      "title": "‘नेपाल टेलिकम निर्णय गर्न स्वतन्त्र’",
      "timestamp": 1763683200000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेलले नेपाल टेलिकम कानुनको परिधिभित्र रहेर राम्रो निर्णय गर्नका लागि स्वतन्त्र रहेको बताउनुभएको छ । नेपाल टेलिकमको बिलिङ प्रणाली खरिद प्रकरणका सम्बन्धमा गठित छानबिन समितिको प्रतिवेदन बिहीबार बुझ्दै मन्त्री खरेलले मन्त्रालयको आन्तरिक प्रयोजनका लागि समिति गठन गरिएको उल्लेख गर्दै प्रतिवेदनका आधारमा नेपाल टेलिकमको बिलिङ प्रणाली खरिद प्रक्रिया अवरुद्ध नहुने स्पष्ट पार्नुभयो ।",
      "longContent": "गोरखापत्र समाचारदाताकाठमाडौँ, मङ्सिर ५ गते । सञ्चार तथा सूचना प्रविधिमन्त्री जगदीश खरेलले नेपाल टेलिकम कानुनको परिधिभित्र रहेर राम्रो निर्णय गर्नका लागि स्वतन्त्र रहेको बताउनुभएको छ । नेपाल टेलिकमको बिलिङ प्रणाली खरिद प्रकरणका सम्बन्धमा गठित छानबिन समितिको प्रतिवेदन बिहीबार बुझ्दै मन्त्री खरेलले मन्त्रालयको आन्तरिक प्रयोजनका लागि समिति गठन गरिएको उल्लेख गर्दै प्रतिवेदनका आधारमा नेपाल टेलिकमको बिलिङ प्रणाली खरिद प्रक्रिया अवरुद्ध नहुने स्पष्ट पार्नुभयो । मन्त्री खरेलले बिलिङ खरिद प्रक्रियाका सम्बन्धमा अख्तियार दुरुपयोग अनुसन्धान आयोगबाट समेत चासो राख्दै पत्र प्राप्त भएकाले सन्दर्भ सामग्रीका रूपमा अध्ययन प्रतिवेदन तयार पारिएको बताउनुभयो । आफूले भर्खरै प्रतिवेदन प्राप्त गरेको र अध्ययनको चरणमै रहेको उहाँले उल्लेख गर्नुभयो ।  प्रतिवेदनले दिएका सुझाव आगामी दिनमा हुने खरिद प्रक्रियाका लागि सहयोग हुन सक्ने उहाँको भनाइ छ ।छानबिन समितिका संयोजक पूर्वसचिव मणिराम गेलालले यस अध्ययन प्रतिवेदनले नेपाल टेलिकमको बिलिङ प्रणाली खरिद प्रक्रियामा भएका गोप्य बोलपत्र मूल्याङ्कनलाई प्रभावित नहुने बताउनुभयो । छानबिन समितिका सदस्यहरूमा सहसचिव गौरव गिरी, सहसचिव आदेश खड्का सहसचिव कृष्ण पन्त, दूरसञ्चार प्राधिकरणका उपनिर्देशक प्रदीप पौडेल, नेपाल दूरसञ्चार कम्पनी लिमिटेडका प्रबन्धक डा. कमल लामिछाने र मन्त्रालयका उपसचिव राजेश थापा हुनुहुन्थ्यो । मन्दिरमै आएको अनुभूति भयोयसबिच मन्त्री खरेलले पत्रकारिता तथा आमसञ्चार केन्द्रीय विभागको अवलोकन गर्नुभएको छ । मन्त्री खरेलले विभागको बल्खुस्थित ‘क्यामेरा भवन’ को बिहीबार स्थलगत अवलोकन गरी त्यहाँको शैक्षिक, प्राज्ञिक र भौतिक अवस्थाबारे जानकारी लिई समस्या समाधानका लागि भूमिका खेल्ने बताउनुभयो ।“क्यामेरा भवनमा आउँदा श्रद्धा र सद्भाव अगाध रह्यो । मन्दिरमै आएको अनुभूति भयो,” उहाँले भन्नुभयो, “म सञ्चारमन्त्रीका रूपमा नभई विद्यार्थीको नाताले एउटा सपनाको घरमा आए जस्तो ‘फिल’ भयो किनकि रत्नराज्य क्याम्पसमा साँघुरो कक्षाकोठा, भौतिक पूर्वाधार र स्रोतसाधनको कमीका बाबजुद अध्ययन गरेको त्यो भोगाइ आज सुविधासम्पन्न भवनमा आउँदा नौलो अनुभूति भयो ।” सञ्चारमन्त्री खरेलले विभागको शैक्षिक उन्नयनका लागि सरकारका तर्फबाट आवश्यक सहजीकरण गर्ने विश्वास व्यक्त गर्नुभयो ।पत्रकारिता तथा आमसञ्चार केन्द्रीय विभागका विभागीय प्रमुख डा. कुन्दन अर्यालले गुणस्तरीय शैक्षिक जनशक्ति उत्पादनमा पत्रकारिता तथा आमसञ्चार केन्द्रीय विभागले महìवपूर्ण भूमिका खेल्दै आएको उल्लेख गर्नुभयो । विभागका उपप्राध्यापक डा. देवराज अर्यालले ऊर्जाशील व्यक्तित्व सञ्चारमन्त्रीका रूपमा पाउँदा केन्द्रीय विभागले विकासको अपेक्षा गरेको र त्यसमा मन्त्रीको तदारुकताले प्रतिफल दिने अपेक्षा गर्नुभयो ।लामो समयसम्म प्रदर्शनीमार्गस्थित रत्नराज्य लक्ष्मी (आरआर) क्याम्पस परिसरबाट सञ्चालित केन्द्रीय विभाग दुई वर्षदेखि बल्खुस्थित आफ्नै क्यामेरा भवनबाट सञ्चालन भइरहेको छ । जहाँ स्नातकोत्तर तह र दर्शनार्थी (एमफिल) एवं विद्यावारिधि (पिएचडी) सम्मका कक्षा सञ्चालन हुँदै आएका छन् ।यसै गरी सञ्चारमन्त्री खरेलले पत्रकारिता तथा आमसञ्चार केन्द्रीय विभागका संस्थापक एवं पत्रकारिता क्षेत्रका दिग्गज व्यक्तित्व प्राध्यापक लालदेउसा राईसँग उहाँकै निवास पुगेर भेटवार्ता गर्नुभएको छ । मन्त्री खरेलले वनस्थलीस्थित राई  निवासमा पुगेर बिहीबार भेटका साथै उहाँको स्वास्थ्य अवस्थाबारे जानकारी लिनुभयो । उहाँहरूबिच पत्रकारिता क्षेत्रको उन्नयन र विकास र पेसागत व्यावसायिकतालगायत सवालमा कुराकानी भएको थियो ।",
      "link": "https://gorkhapatraonline.com/news/180484",
      "image": "https://gorkhapatraonline.com/storage/media/317965/conversions/NTC-Report-original-thumb.jpg"
    },
    {
      "slug": "180452",
      "title": "भारतले नेपाललाई दियो  १० वटा बेलीब्रिज",
      "timestamp": 1763596800000,
      "source": "gp",
      "content": "भारी वर्षाबाट आएको बाढी पहिरोका कारण क्षति पुगेका सडक सञ्जाललाई नियमित रुपमा सञ्चालनका लागि भारतले यस वर्ष नेपाललाई अनुदानमा थप १० वटा बेली ब्रिज दिएको हो।",
      "longContent": "हेटौंडा, मङ्सिर ४ गते। भारतले नेपाललाई थप १० वटा बेलीब्रिज (फलामे पुल) अनुदानमा दिएको छ। भारी वर्षाबाट आएको बाढी पहिरोका कारण क्षति पुगेका सडक सञ्जाललाई नियमित रुपमा सञ्चालनका लागि भारतले यस वर्ष नेपाललाई अनुदानमा थप १० वटा बेलीब्रिज दिएको हो। भारतले गत वर्ष १० वटा बेलीब्रिज नेपाललाई दिएको थियो। नेपाल सरकारको अनुरोधमा भारत सरकारले बेली ब्रिज अनुदानमा उपलब्ध गराएको हो। भारतले उपलब्ध गराउने १० वटामध्ये  एउटा बेली ब्रिज बिहीबार नेपाललाई हस्तान्तरण गरिएको छ। बाँकी नौ वटा बेली ब्रिज एक हप्ताभित्र नेपाल आइपुग्ने छन्। नेपालका लागि भारतीय राजदूत नवीन श्रीवास्तवले बिहीबार हेटौंडामा ऊर्जा जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङलाई बेलीब्रिज हस्तान्तरण गर्नुभएको हो। भारतले उपलब्ध गराएको बेली ब्रिजको लम्बाई ७० मिटर रहेको छ। पुलको चौडाइ सिंगल लेन ४.२५ मिटर रहेको छ। पुलको भार बहन क्षमता ३८ मेट्रिक टन रहेको छ। पुल हस्तान्तरण समारोहमा मन्त्री घिसिङले नेपाल प्राकृतिक विपद्को संकटमा रहेका बेला भारतले उपलब्ध गराएको सहायतले क्षति पुगेका पूर्वाधार शीघ्र पुनस्र्थापना गरी सडक सञ्जाल सहज बनाउन महत्त्वपूर्ण रहेको बताउनुभयो। सडक, ऊर्जा, शिक्षा, स्वास्थ्य, क्षमता अभिवृद्धिलगायतका क्षेत्रमा भारत नेपालको विश्वसनीय छिमेकी रहेको उल्लेख गर्दै मन्त्री घिसिङले संकटका समयमा उपलब्ध गराएको सहायताले द्विपक्षीय साझेदार अझै दह्रो देखिएको बताउनुभयो। उहाँले भारतले नेपाललाई गर्दै आएको निरन्तर सहायोगका लागि धन्यवाद दिनुभयो। नेपालका लागि भारतीय राजदूत श्रीवास्तवले नेपालको कठिन समयमा सहयोग गर्न सँधै तयार रहेको बताउनुभयो। यस वर्ष उपलब्ध गराइएको बेलीब्रिजको लम्बाइ केही लामो रहेकाले यसले धेरै क्षति पुगेका ठाउँमा जडान गर्न थप सहज हुने उल्लेख गर्दै उहाँले छनौट गरिएका ठाउँमा पुल जडानका लागि छिटै प्राविधिक टोली पनि आउने जानकारी दिनुभयो। भौतिक पूर्वाधार तथा यातायात मन्त्रालयका सचिव केशव शर्मा र सडक विभागका महानिर्देशक विजय जैशीले प्राकृतिक विपद्ले क्षति पुर्याएका सडक सञ्चालनका लागि भारतकातर्फबाट उपलब्ध हुँदै आएको वस्तुगत र प्राविधिक सहयोगका लागि धन्यवाद दिनुभयो।",
      "link": "https://gorkhapatraonline.com/news/180452",
      "image": "https://gorkhapatraonline.com/storage/media/317904/conversions/photo-news-original-thumb.jpg"
    },
    {
      "slug": "180408",
      "title": "सुनचाँदीको मूल्यमा सामान्य वृद्धि",
      "timestamp": 1763596800000,
      "source": "gp",
      "content": "अन्तर्राष्ट्रिय बजारमा सुनचाँदीको मूल्यमा आएको उतारचढावको प्रभाव स्थानीय बजारमा पनि परेको छ । बुधबारको तुलनामा आज दुवै धातुको मूल्य बढेको छ ।",
      "longContent": "काठमाडौँ, मङ्सिर ४  गते ।  अन्तर्राष्ट्रिय बजारमा सुनचाँदीको मूल्यमा आएको उतारचढावको प्रभाव स्थानीय बजारमा पनि परेको छ । बुधबारको तुलनामा आज दुवै धातुको मूल्य बढेको छ । नेपाल सुनचाँदी व्यवसायी महासङ्घका अनुसार बुधबारको तुलनामा आज सुनको मूल्य तोलामा रु. ७०० ले बढेको छ भने त्यति नै परिमाणको चाँदी रु. ३५ ले बढेको छ । आज एक तोला सुनको मोल रु. दुई लाख ४३ हजार निर्धारण भएको छ । त्यसैगरी, चाँदीको मूल्य प्रतितोला रु. तीन हजार १८५ कायम भएको छ । अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा एक औँस सुन चार हजार ७५ अमेरिकी डलरमा कारोबार भइरहेको छ ।  रासस",
      "link": "https://gorkhapatraonline.com/news/180408",
      "image": "https://gorkhapatraonline.com/storage/media/317814/conversions/_gold-original-thumb.jpg"
    },
    {
      "slug": "180385",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1763596800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, मङ्सिर  ४  गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु १००, गोलभेँडा सानो (लोकल) प्रतिकिलो रु ८५, गोलभेँडा सानो (टनेल) प्रतिकिलो रु १३०, गोलभेँडा सानो (भारतीय) प्रतिकिलो रु १२०, आलु रातो प्रतिकिलो रु ६४, आलु रातो (भारतीय) प्रतिकिलो रु ५०, आलु सेतो प्रतिकिलो रु ४५, प्याज सुकेको (भारतीय) प्रतिकिलो रु ३४ रहेको छ । यस्तै, गाजर (लोकल) प्रतिकिलो रु १३०, गाजर (तराई) प्रतिकिलो रु १२०, बन्दा (लोकल) प्रतिकिलो रु ७५, बन्दा (तराई) प्रतिकिलो रु ६५, काउली स्थानीय प्रतिकिलो रु ११०, काउली (तराई) प्रतिकिलो रु ९०, रातो मूला प्रतिकिलो रु ५५, सेतो मूला (लोकल) प्रतिकिलो रु ६०, सेतो मूला (हाइब्रिड) प्रतिकिलो रु ६०, भन्टा लाम्चो प्रतिकिलो रु ८०, भन्टा डल्लो प्रतिकिलो रु ९०, तने बोडी प्रतिकिलो रु २००, मकै बोडी प्रतिकिलो रु १०० कायम भएको छ । त्यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु १९०, घिउ सिमी (हाइब्रिड) प्रतिकिलो रु १७०, घिउ सिमी (राजमा) प्रतिकिलो रु १२०, तीतो करेला प्रतिकिलो रु १५०, लौका प्रतिकिलो रु १००, परबर (लोकल) प्रतिकिलो रु ११०, परबर (तराई) प्रतिकिलो रु १२०, घिरौँला प्रतिकिलो रु १२०, फर्सी पाकेको प्रतिकिलो रु ६०, हरियो फर्सी (लाम्चो) प्रतिकिलो रु ९०, हरियो फर्सी (डल्लो) प्रतिकिलो रु ८०, सलगम प्रतिकिलो १३०, भिन्डी प्रतिकिलो १५०, सखरखण्ड प्रतिकिलो ७०, बरेला प्रतिकिलो रु ७० र पिँडालु प्रतिकिलो रु १००, स्कुस प्रतिकिलो रु ३० कायम गरिएको छ । \tरायोसाग प्रतिकिलो रु १२०, पालुङ्गो साग प्रतिकेजी रु २५०, चमसुर प्रतिकिलो रु १६०, तोरीको साग प्रतिकिलो रु ९०, मेथीको साग प्रतिकिलो रु २२०, हरियो प्याज प्रतिकिलो रु १००, बकुला प्रतिकिलो रु १८०, तरुल प्रतिकिलो रु ९०, च्याउ (कन्य) प्रतिकिलो रु २३०, च्याउ (डल्ले) प्रतिकिलो रु ४००, कुरिलो प्रतिकिलो रु ११०० निर्धारण गरिएको छ ।ब्रोकाउली प्रतिकिलो रु १५०, चुकुन्दर प्रतिकिलो रु १००, रातो बन्दा प्रतिकिलो रु १३०, जिरीको साग प्रतिकिलो रु ६००, सेलरी प्रतिकिलो रु १८०, पार्सले प्रतिकिलो रु ५००, सौफको साग प्रतिकिलो रु १८०, पुदिना प्रतिकिलो रु ५५०, गान्टेमुला प्रतिकिलो रु १००, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ३२० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३२०, केरा (दर्जन) रु १४०, कागती प्रतिकिलो रु १२०, अनार प्रतिकिलो रु ४००, सुन्तला (नेपाली) प्रतिकिलो रु १००, तरबुजा हरियो प्रतिकिलो रु ८०, मौसम प्रतिकिलो रु १००, जुनार प्रतिकिलो रु २६०, भुइँकटहर प्रतिगोटा रु १७०, काँक्रो (लोकल) प्रतिकिलो रु ११५, काँक्रो (हाइब्रिड) प्रतिकिलो ८०, निबुवा प्रतिकिलो रु ८०, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १२०, अम्बा प्रतिकिलो रु १०० र लप्सी प्रतिकिलो रु ८०, स्ट्रबेरी भुइँऐसुलु प्रतिकिलो रु ७००, किबी प्रतिकिलो रु २५०, सरिफा प्रतिकिलो रु १९० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ८०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ७०, खुर्सानी हरियो (माछे) प्रतिकिलो रु १५०, खुर्सानी हरियो (अकबरे) प्रतिकिलो रु १५०, भेडे खुर्सानी प्रतिकिलो रु १३०, हरियो लसुन प्रतिकिलो रु १९०, हरियो धनियाँ प्रतिकिलो रु ६००, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १२०, राजा च्याउ प्रतिकिलो रु ३००, सिताके च्याउ प्रतिकिलो रु १००० र काँक्रो (लोकल क्रस) प्रतिकिलो रु ११० निर्धारण गरिएको छ । रासस",
      "link": "https://gorkhapatraonline.com/news/180385",
      "image": "https://gorkhapatraonline.com/storage/media/317781/conversions/tarkari-original-thumb.jpg"
    },
    {
      "slug": "180357",
      "title": "‘चुनावी सरकारबाट कानुनी सुधार कठिन’",
      "timestamp": 1763596800000,
      "source": "gp",
      "content": "अर्थमन्त्री रामेश्वर खनालले लगानीको वातावरण सुधार गर्न थुप्रै कानुनी सुधार गर्न जरुरी रहे पनि चुनावी सरकार भएकाले तत्काल कठिन रहेको बताउनुभएको छ ।  नेपाल उद्योग परिसङ्घ (सिएनआई) ले बुधबार आयोजना गरेको ‘राजस्व प्रणालीमा सुधार, सार्वजनिक निजी संवाद’ कार्यक्रममा‌ मन्त्री खनालले लगानीको वातावरण बनाउन कानुनी सुधार आवश्यक भए पनि संसद् नभएको र सरकार चुनावमा केन्द्रित भएकाले पनि कानुन संशोधन गर्न नसक्ने बताउनुभएको हो  ।",
      "longContent": "गोरखापत्र समाचारदाताकाठमाडौँ, मङ्सिर ४ गते । अर्थमन्त्री रामेश्वर खनालले लगानीको वातावरण सुधार गर्न थुप्रै कानुनी सुधार गर्न जरुरी रहे पनि चुनावी सरकार भएकाले तत्काल कठिन रहेको बताउनुभएको छ ।  नेपाल उद्योग परिसङ्घ (सिएनआई) ले बुधबार आयोजना गरेको ‘राजस्व प्रणालीमा सुधार, सार्वजनिक निजी संवाद’ कार्यक्रममा‌ मन्त्री खनालले लगानीको वातावरण बनाउन कानुनी सुधार आवश्यक भए पनि संसद् नभएको र सरकार चुनावमा केन्द्रित भएकाले पनि कानुन संशोधन गर्न नसक्ने बताउनुभएको हो  ।अहिले करका दर चलाउन लागियो भने एउटा व्यापारिक समूहलाई पक्षपोषण भयो भनेर निजी क्षेत्रबाट नै आवाज पनि उठ्ने भएकाले तत्काल कर संशोधन गर्न नसकिने उहाँको भनाइ छ । उच्चस्तरीय आर्थिक सुधार सुझाव आयोगको प्रतिवेदन अनुसार पनि धेरै कर हटाउन सकिने बताउँदै अर्थमन्त्री खनालले प्रशासनिक मात्रै नभएर कर प्रणालीमा पनि सुधार गर्न जरुरी भएको विचार व्यक्त गर्नुभयो ।    अर्थमन्त्री खनालले कच्चा पदार्थमा लाग्दै आएको भन्सार शुल्क पनि घटाउन जरुरी रहेको भए पनि सरकारले निर्वाचनबाहेकका अध्यादेश सकभर नल्याउने भन्ने नीति लिएकाले पनि व्यवसायीलाई समस्या बुझिदिन आग्रह गर्नुभयो ।  राजस्वको प्रणाली सुधारका लागि प्रविधिको प्रयोग बढाइएको र थप सुधारका कार्यक्रम तयारीमा रहेको उहाँले जानकारी दिनुभयो । व्यवसाय दर्ता एकै ठाउँमा मात्रै गर्ने व्यवस्थाको‌ पनि तयारी भइरहेको बताउँदै अर्थमन्त्री खनालले राजस्व प्रशासनलाई चुस्त बनाउन अनलाइन अडिटको व्यवस्थासमेत गरिने जानकारी दिनुभयो । उहाँले निर्यातमा व्यवसायीलाई दिँदै आएको नगद अनुदान पुनरवलोकन गर्न आवश्यक रहेको बताउनुभयो । नेपाल उद्योग परिसङ्घका अध्यक्ष वीरेन्द्रराज पाण्डेले लगानी विस्तार एवं औद्योगिक वातावरणका लागि नीतिगत स्थायित्व आवश्यक रहेको बताउनुभयो । उहाँले उच्चस्तरीय आर्थिक सुधार सुझाव आयोगले दिएको सुझाव कार्यान्वयन भए अर्थतन्त्र सुधारसँगै रूपान्तरण हुने विश्वास व्यक्त गर्नुभयो । मुलुकको अर्थतन्त्र चुनौतीपूर्ण अवस्थामा रहेको र बैङ्कहरूमा लगानीयोग्य रकम पर्याप्त हुँदा ब्याजदर एकल विन्दुमा रहेको उहाँको भनाइ छ । बजारमा माग नबढ्दा उद्योगहरू न्यून क्षमतामा सञ्चालन भएको उहाँले जानकारी दिनुभयो । लगानी अभिवृद्धि गर्नका लागि कर प्रणाली सुधार गर्न आवश्यक रहेको भन्दै उहाँले स्वदेशी लगानीकर्ता मात्र नभई विदेशी लगानीकर्ताले पनि करसम्बन्धी नीतिको स्थायित्व हेरेर लगानी गर्ने गरेको जानकारी दिनुभयो । उहाँले लगानीकर्ताको आधारभूत सर्त नै करसम्बन्धी नीति रहेकाले यसलाई सरकारले विशेष ध्यान दिन आग्रह गर्नुभयो । नेपाल उद्योग परिसङ्घका पूर्वअध्यक्ष हरिभक्त शर्माले नवीनतम प्रविधिका नयाँ उद्योग खोल्नका लागि अत्यधिक कर रहेकाले पनि व्यवसायीलाई समस्या परेको जानकारी दिनुभयो ।  संवाद कार्यक्रममा व्यवसायीले उच्च स्तरी सुधार आयोगले दिएका सुझाव कार्यान्वयन गर्न सरकारलाई आग्रह गर्नुभएको थियो ।",
      "link": "https://gorkhapatraonline.com/news/180357",
      "image": "https://gorkhapatraonline.com/storage/media/317750/conversions/Chunabi-original-thumb.jpg"
    },
    {
      "slug": "180355",
      "title": "प्राविधिक रूपले सक्षम ठेकेदार छानिने",
      "timestamp": 1763596800000,
      "source": "gp",
      "content": "पूर्वाधार विकासका आयोजनाको ठेक्का सम्झौता गर्दा कम मूल्य कबोल गर्ने आर्थिक प्रस्तावभन्दा प्राविधिक प्रस्ताव राम्रो रहेका सक्षम ठेकेदार छनोट गर्ने पद्धतिलाई प्राथमिकता दिइने भएको छ । एसियाली विकास बैङ्क र विश्व बैङ्क जस्ता बहुपक्षीय दातृ निकायको मापदण्ड अनुसार सार्वजनिक खरिद ऐनमा समेत त्यस्तो व्यवस्थाको गृहकार्य भइरहेको छ ।",
      "longContent": "गोरखापत्र समाचारदाताकाठमाडौँ, मङ्सिर ४ गते । पूर्वाधार विकासका आयोजनाको ठेक्का सम्झौता गर्दा कम मूल्य कबोल गर्ने आर्थिक प्रस्तावभन्दा प्राविधिक प्रस्ताव राम्रो रहेका सक्षम ठेकेदार छनोट गर्ने पद्धतिलाई प्राथमिकता दिइने भएको छ । एसियाली विकास बैङ्क र विश्व बैङ्क जस्ता बहुपक्षीय दातृ निकायको मापदण्ड अनुसार सार्वजनिक खरिद ऐनमा समेत त्यस्तो व्यवस्थाको गृहकार्य भइरहेको छ । अर्थ मन्त्रालयको अन्तर्राष्ट्रिय आर्थिक सम्बन्ध महाशाखाका प्रमुख सहसचिव धनीराम शर्माले अब न्यून रकम कबोलको बोलपत्रलाई मात्र मान्यता नहुने सञ्चारकर्मीलाई बताउनुभयो । उहाँका अनुसार न्यून कबोलका नाममा १५ वर्ष समय लाग्ने परियोजना सक्षम प्राविधिक ठेकेदारबाट पाँच वर्षमै पूरा हुन सक्ने सम्भावना रहेको उल्लेख गर्नुभयो । उहाँले वैदेशिक ऋणका परियोजनामा अमेरिकी डलरको व्यवस्था पनि समस्या रहेको भन्दै अब डलरबाहेक अन्य मुद्रामा आउने ऋणको ठेक्का डलरमा नभई सोही मुद्रा वा नेपाली रुपियाँमा मात्र लगाइने जानकारी दिनुभयो ।अर्थ मन्त्रालयका प्रवक्ता सहसचिव टङ्कप्रसाद पाण्डेयले प्रविधिमैत्री प्रशासनसहित सुशासनका लागि धेरै काम गरेको जानकारी दिनुभयो । उहाँका अनुसार मितिव्ययिताका लागि मन्त्रालय अन्तर्गतका ३८ निकायको ३२३ दरबन्दी कटौती गरिएको छ । भन्सारमा अनलाइनबाटै मूल्याङ्कनको सुरु भएको छ ।",
      "link": "https://gorkhapatraonline.com/news/180355",
      "image": "https://gorkhapatraonline.com/storage/media/317747/conversions/prabidhwk-original-thumb.jpg"
    },
    {
      "slug": "180354",
      "title": "पचपन्न लाख किलोभन्दा बढी जडीबुटी निर्यात",
      "timestamp": 1763596800000,
      "source": "gp",
      "content": "जडीबुटी निर्यातका लागि देशकै प्रमुख नाकाका रूपमा गणना हुने नेपालगन्ज नाकाबाट गत आर्थिक वर्ष २०८१/८२ मा ५५ लाख किलोभन्दा बढी जडीबुटी निर्यात गरिएको छ । केही वर्षयता आएर यस नाकाबाट जडीबुटी निर्यात वृद्धि हुँदै गएपछि त्यसमा लागेका व्यवसायी, सङ्कलक र किसान सबै उत्साहित भएको नेपाल जडीबुटी व्यवसायी सङ्घले जनाएको छ ।",
      "longContent": "नेपालगन्ज समाचारदातानेपालगन्ज, मङ्सिर ४ गते । जडीबुटी निर्यातका लागि देशकै प्रमुख नाकाका रूपमा गणना हुने नेपालगन्ज नाकाबाट गत आर्थिक वर्ष २०८१/८२ मा ५५ लाख किलोभन्दा बढी जडीबुटी निर्यात गरिएको छ । केही वर्षयता आएर यस नाकाबाट जडीबुटी निर्यात वृद्धि हुँदै गएपछि त्यसमा लागेका व्यवसायी, सङ्कलक र किसान सबै उत्साहित भएको नेपाल जडीबुटी व्यवसायी सङ्घले जनाएको छ । नेपाल जडीबुटी व्यवसायी सङ्घका अध्यक्ष टङ्कप्रसाद शर्माले गत आवमा यस नाकाबाट ५५ लाख ६३ हजार ७७० किलो जडीबुटी भारत तथा तेस्रो देशमा निर्यात भएको बताउनुभयो । उहाँले अघिल्लो आव २०८०/८१ मा यस नाकाबाट ४६ लाख ४९ हजार ९२९ किलो जडीबुटी निर्यात भएको थियो । गत आवमा सबैभन्दा बढी निर्यात हुने जडीबुटीमा चुत्रो, रिठा, तेजपात, टिमुर, पाषाणभेद, पदमचाल, काउलोको बोक्रा, चुत्रो बोक्रा र कुटकीलगायत रहेको सङ्घले जनाएको छ । जस अनुसार १८ लाख ९८ हजार १९४ किलो चुत्रो, १४ लाख ६४ हजार ३८० किलो रिट्ठा, पाँच लाख ७७ हजार ८६७ किलो टिमुर, दुई लाख २४ हजार ९९७ किलो तेजपात, तीन लाख ३० हजार ४४१ किलो पाषाणभेद, एक लाख ६६ हजार १७ किलो पदमचाल, एक लाख २६ हजार ६६५ किलो काउलोको बोक्रा, एक लाख २८ हजार २७७ किलो चुत्राको बोक्रा र ७२ हजार २८८ किलो कुटकी निर्यात गरिएको छ । यस नाकाबाट ४४ प्रकारका जडीबुटी निर्यात भएको जनाउँदै सङ्घका अध्यक्ष शर्माले सोही अवधिमा ४२ हजार ७५० किलो जटामासी मार्क नामक जडीबुटी दुबई र पाकिस्तानमा निर्यात गरिएको बताउनुभयो । पछिल्लो समयमा आएर जडीबटी र जडीबुटीसँग सम्बन्धित अन्य वस्तुको निर्यात राम्रो हुन थालेपछि पश्चिम नेपालका जडीबुटी उत्पादन गर्ने किसान र निर्यात गर्ने व्यवसायी दुबैलाई ठुलो राहत महसुस भएको नेपाल जडीबुटी व्यवसायी सङ्घका पूर्वअध्यक्ष तथा व्यवसायी मोहम्मद याकुब अन्सारीले बताउनुभयो ।  उता नेपालगन्ज भन्सार कार्यालयले पनि नेपालगन्ज नाकाबाट निर्यात हुने वस्तुमा जडीबुटी नै प्रमुख रहेको जनाउँदै बर्सेनि जडीबुटीको निर्यातमा वृद्धि हुँदै गएको जनाएको छ ।",
      "link": "https://gorkhapatraonline.com/news/180354",
      "image": "https://gorkhapatraonline.com/storage/media/317746/conversions/Jada-सस्तोमा-जडीबुटी-निकासी,-महङ्गोमा-चुर्ण-खरिद-(2)-(1)-original-thumb.jpg"
    },
    {
      "slug": "180353",
      "title": "अर्धयान्त्रिकीकरणले थप समस्या",
      "timestamp": 1763596800000,
      "source": "gp",
      "content": "कृषिक्षेत्रमा भित्रिएको अर्धयान्त्रिकीकरणले किसान थप समस्यामा परेका छन् । सघन रूपमा धान खेती हुने दक्षिणी मोरङका रतुवामाई, सुनबर्सी, रङ्गेली नगरपालिका र कानेपोखरी, धनपालथान, जहदा र कटहरी गाउँपालिका क्षेत्रका कृषिमा आश्रित कृषि मजदुर यन्त्रले काम खोसेपछि भारत पलायन भएका छन् ।   वर्षभरि कृषि मजदुरी गरेर घर चलाउने सन्थाल, ऋषिदेव, बाँतर, उराँव जातिका युवा गाउँमा बस्न छोडेका छन् । वर्षभरि कृषि मजदुरी गर्न नपाउने भएपछि उनीहरू भा",
      "longContent": "हरिप्रसाद कोइराला उर्लाबारी, मङ्सिर ४ गते । कृषिक्षेत्रमा भित्रिएको अर्धयान्त्रिकीकरणले किसान थप समस्यामा परेका छन् । सघन रूपमा धान खेती हुने दक्षिणी मोरङका रतुवामाई, सुनबर्सी, रङ्गेली नगरपालिका र कानेपोखरी, धनपालथान, जहदा र कटहरी गाउँपालिका क्षेत्रका कृषिमा आश्रित कृषि मजदुर यन्त्रले काम खोसेपछि भारत पलायन भएका छन् । वर्षभरि कृषि मजदुरी गरेर घर चलाउने सन्थाल, ऋषिदेव, बाँतर, उराँव जातिका युवा गाउँमा बस्न छोडेका छन् । वर्षभरि कृषि मजदुरी गर्न नपाउने भएपछि उनीहरू भारतको पञ्जाव र हरियाणा जाने गरेका हुन् ।यसका अतिरिक्त गाउँघरले दुई/चार पैसा ऋण पत्याउनेहरू साउदी, कतार, मलेसिया गएका छन्, जसले गर्दा गाउँमा धान काट्ने कृषि मजदुर छैनन् । यतिबेला दक्षिणी मोरङका किसान हार्भेस्टर लगाएर धान काट्न पालो कुरिरहेका छन् । कुनै समय चार/पाँच हल गोरु पालेर खेती गर्ने किसान अहिले ट्याक्टरले जोत्छन् । ट्याक्टरमा रोप्ने प्रविधि र धान काट्ने प्रविधि जडान गर्न असहज भएको किसानको भनाइ छ । कृषिमा खेत जोत्ने प्रविधि आयो तर रोप्ने प्रविधि अझै पनि सर्वसुलभ छैन । आकासे पानीको भरमा धान रोप्ने किसानका लागि धान रोप्ने प्रविधि झनै असफल भयो । हार्भेस्टरले काटेको धान सिधै भण्डारण हुन्छ तर पराल उठाउने प्रविधि यसमा छैन । पशुपालनसँग जोडिएका किसानलाई पराल नभई हुँदैन । किसान पराल उठाउने मजदुर र नपाएकै कारण खेतमै पराल डढाएर नयाँ बाली लगाउने तयारीमा छन् । धान काट्ने समयमा कृषि मजदुर नहुँदा कानेपोखरी, सुनबर्सी, रङ्गेली र रतुवामाईका किसान हार्भेस्टर (धान काट्ने ठुलो यन्त्र) कुरेर बसेका छन् । मोरङको कानेपोखरी–३ मा दुई वटा हार्भेस्टर लिएर आएका चितवन टाँडीका विनोद चौधरी पालो लगाउँदै धान काटिरहनुभएको छ । प्रतिघण्टा सात हजार रुपियाँका दरले किसानको धान काटिरहेका चौधरीले भन्नुभयो, “किसानलाई तोरी लगाउन ढिलो भइसक्यो । यस वर्ष कात्तिक १४ सम्म पानी परेकाले सबै खेतमा हार्भेस्टर छिर्न सक्ने अवस्था छैन । धान पाकिसक्योे, खेतको पानी सुकेकै छैन ।”स्थानीय हेमचन्द्र भण्डारीले बोलाएर धान कटाउन थालेपछि चौधरी कानेपोखरी–३ बाट उम्किन पाउनुभएको छैन । छ दिन पालो कुरेर बसिरहेका मोहनप्रसाद पोख्रेलले मानवीय श्रमभन्दा सस्तो र छिटो हुने भए पनि धान खेतमै रहला भन्ने चिन्ता बढेको सुनाउनुभयो । अहिले पूरै गाउँका किसान धान काट्न पालो कुरिरहेका छन् । नवीन दाहालले भन्नुभयो, “सात दिनअघि पालो आउने छाँट छैन ।” एकातिर कृषिक्षेत्रका कामदार गाउँमा काम पाइँदैन भनेर भारत भइरहेका छन् । अर्कातर्फ धान भिœयाउने समयमा कामदार नपाएर सङ्कट हुने गरेको छ । पाँच बिघा खेतको धान काट्न हार्भेस्टर भित्र्याउने हेमचन्द्र भण्डारीले भन्नुभयो, “मैले मेरा लागि मेसिन बोलाएको थिएँ  तर उहाँले आफ्नो गाउँ (चितवन) का किसानको धान काटिदिन पाउनुभएन ।” दुई वटा मेसिन दिनभर चल्दा पनि अझै धान काटिसक्न आठ/१० दिन लाग्ने मेसिन सञ्चालक चौधरीको भनाइ छ । चौधरीका अनुसार एक बिघा धान काट्न मेसिनलाई एक घण्टा २० मिनेट लाग्छ । प्रतिघण्टा १२ लिटर डिजेलले खाने हार्भेस्टरले काटेको धान एकै पटक खमारमा लगेर राख्न मिल्ने हुन्छ । काट्ने, सुक्न दिने, पाँजा सोर्ने, बिटा लगाउने, खमारमा लाने, कुनिउ लगाउनेलगायतका कुनै पनि काम गर्नु नपर्ने भएकाले किसान हार्भेस्टर मेसिनप्रति आकर्षित भएका छन् ।  रतुवामाई–५, परेवाखोपीका किसान लीलानाथ श्रेष्ठले भने सानो मेसिन प्रयोग गरेको बताउनुभयो ।",
      "link": "https://gorkhapatraonline.com/news/180353",
      "image": "https://gorkhapatraonline.com/storage/media/317745/conversions/Morang-चितवनका-चाैधरी-मोरङमा-धान-काट्दै-original-thumb.jpg"
    },
    {
      "slug": "180351",
      "title": "चार ठुला जलविद्युत् परियोजनामा महत्वपूर्ण निर्णय",
      "timestamp": 1763596800000,
      "source": "gp",
      "content": "लगानी बोर्डको बैठकले चार वटा ठुला जलविद्युत् परियोजनाका सम्बन्धमा महत्वपूर्ण निर्णय लिएको छ ।   प्रधानमन्त्री एवं लगानी बोर्डका अध्यक्ष सुशीला कार्कीको अध्यक्षतामा बुधबार बसेको बैठकले अर्धजलाशययुक्त बेतन कर्णाली जलविद्युत् परियोजना, तल्लो अरुण जलविद्युत् परियोजना र अरुण–३ जलविद्युत् परियोजना र पश्चिम सेती जलाशययुक्त जलविद्युत् परियोजनाका सम्बन्धमा बेग्लाबेग्लै निर्णय गरेको हो ।",
      "longContent": "गोरखापत्र समाचारदाताकाठमाडौँ, मङ्सिर ४ गते । लगानी बोर्डको बैठकले चार वटा ठुला जलविद्युत् परियोजनाका सम्बन्धमा महत्वपूर्ण निर्णय लिएको छ । प्रधानमन्त्री एवं लगानी बोर्डका अध्यक्ष सुशीला कार्कीको अध्यक्षतामा बुधबार बसेको बैठकले अर्धजलाशययुक्त बेतन कर्णाली जलविद्युत् परियोजना, तल्लो अरुण जलविद्युत् परियोजना र अरुण–३ जलविद्युत् परियोजना र पश्चिम सेती जलाशययुक्त जलविद्युत् परियोजनाका सम्बन्धमा बेग्लाबेग्लै निर्णय गरेको हो । बोर्ड बैठकले ४३९ मेगावाट क्षमताको बेतन कर्णाली अर्धजलाशययुक्त जलविद्युत् परियोजनाको लागत स्वीकृत गरेको छ । बोर्डका अनुसार उक्त परियोजनाको अनुमानित लागत ९३ अर्ब ४० करोड ७६ लाख ३६ हजार रुपियाँ हुने छ । बैठकले उक्त लगानी स्वीकृत गरी परियोजना विकास सम्झौताका लागि वार्ता समिति गठन गर्ने निर्णय गरको छ । उक्त आयोजना कर्मचारी सञ्चय कोषको पहलमा कर्मचारीसमेतको लगानीमा प्रवर्धन गरिने छ ।  त्यस्तै बुधबारको बोर्ड बैठकले ६६९ मेगावाट क्षमताको तल्लो अरुण जलविद्युत् परियोजनाको उत्पादन अनुमतिपत्रको मसौदा स्वीकृत गरी अनुमतिपत्र जारी गर्न लगानी बोर्डको कार्यालयका प्रमुख कार्यकारी अधिकृतलाई अख्तियारी प्रदान गर्ने निर्णय गरेको छ ।यसै गरी बैठकले नौ सय मेगावाट क्षमताको निर्माणाधीन अरुण तेस्रो जलविद्युत् परियोजना प्रत्यक्ष सम्झौताको मसौदा स्वीकृतिका लागि नेपाल सरकार, मन्त्रीपरिषद्मा प्रस्ताव पेस गर्ने पनि निर्णय गरेको छ । त्यस्तै आठ सय मेगावाट क्षमताको पश्चिम सेती जलाशययुक्त जलविद्युत् परियोजनाको सर्वेक्षण अनुमतिपत्रको म्याद थप गर्ने निर्णय पनि गरेको बोर्डले जनाएको छ ।त्यसै गरी बैठकले परियोजना विकासकर्ता कम्पनी ब्लेजपिक ग्लोबल ग्रुप लिमिटेड, हङकङद्वारा आह्वान गरिएको प्रस्तावका रूपमा पेस भएको अटो सर्भिस इको–इन्डस्ट्रियल पार्क परियोजना (अनुमानित लागत रु. १६ अर्ब) को विकास तथा सञ्चालनका लागि विस्तृत परियोजना प्रतिवेदन तयारी प्रयोजनार्थ समझदारी गरी सर्वेक्षण अनुमतिपत्र प्रदान गर्न लगानी बोर्डको कार्यालयका प्रमुख कार्यकारी अधिकृतलाई अख्तियारी प्रदान गर्ने निर्णय गरेको छ । बैठकले गत आर्थिक वर्ष २०८१/८२ को लगानी बोर्डको कार्यालयको प्रगति समीक्षा गर्दै चालु आव २०८२/८३ को वार्षिक कार्ययोजना स्वीकृत गरेको छ ।लगानी बोर्डको कार्यालयका लागि चालु आव २०८२/८३ का लागि आवश्यक विभिन्न सेवा, समूह र श्रेणीका पदहरूको अस्थायी दरबन्दी स्वीकृत गर्न तथा सार्वजनिक–निजी साझेदारी तथा लगानी नियमावली, २०७७ को संशोधनको मसौदा स्वीकृतिका लागि नेपाल सरकार, मन्त्रीपरिषद्समक्ष पेस गर्ने निर्णय पनि गरेको छ ।बैठकमा अर्थमन्त्री तथा बोर्डका उपाध्यक्ष रामेश्वरप्रसाद खनाल, ऊर्जा, जलस्रोत तथा सिँचाइमन्त्री कुलमान घिसिङ, उद्योग, वाणिज्य तथा आपूर्तिमन्त्री अनिलकुमार सिन्हा, नेपाल सरकारका मुख्यसचिव एकनारायण अर्याल, नेपाल राष्ट्र बैङ्‍कका गभर्नर डा. विश्‍वनाथ पौडेल, प्रधानमन्त्री तथा मन्त्रीपरिषद्‍को कार्यालयका सचिव राजकुमार श्रेष्ठलगायतको  उपस्थिति थियो ।",
      "link": "https://gorkhapatraonline.com/news/180351",
      "image": "https://gorkhapatraonline.com/storage/media/317742/conversions/pm-karki-2-original-thumb.jpg"
    },
    {
      "slug": "180349",
      "title": "सहलगानीमा ठुला जलविद्युतकाे पक्षमा कर्णाली",
      "timestamp": 1763596800000,
      "source": "gp",
      "content": "कर्णाली प्रदेश सरकारले प्रदेश सरकार, स्थानीय तह र निजी क्षेत्रको सहलगानीमा जलविद्युत् आयोजना निर्माण गर्ने नीति लिएको छ । कर्णालीमा ठुला जलविद्युत् आयोजना सञ्चालनमा नरहेको अवस्थामा यस्तो नीति लिइएको हो ।",
      "longContent": "बुलबुले समाचारदातासुर्खेत, मङ्सिर ४ गते । कर्णाली प्रदेश सरकारले प्रदेश सरकार, स्थानीय तह र निजी क्षेत्रको सहलगानीमा जलविद्युत् आयोजना निर्माण गर्ने नीति लिएको छ । कर्णालीमा ठुला जलविद्युत् आयोजना सञ्चालनमा नरहेको अवस्थामा यस्तो नीति लिइएको हो ।लगानीमैत्री वातावरण नहुँदा जलविद्युत् आयोजना अध्ययनमै सीमित छन् । स्थानीय र प्रदेश सरकारले सामान्य पूर्वाधार निर्माणमा समेत सहयोग नगर्दा निजी लगानीकर्ता हतोत्साहित बनेको र प्रदेश सरकारले समेत लगानीमैत्री वातावण निर्माण गर्न नसकेको निजी क्षेत्रको गुनासो छ । यस अवस्थामा लगानी सम्मेलन गरेर ठुला आयोजना सञ्चालन गर्ने तयारी भइरहेको प्रदेश सरकारले गरेको जनाएको छ । अहिले लगानी सम्मेलनबारे तयारी भइरहेको प्रदेश योजना आयोगले जनाएको छ । कार्यविधि निर्माण गरेर सम्मेलनको तयारी भइरहेको आयोगका उपाध्यक्ष सूर्यनाथ योगीले बताउनुभयो । सहलगानीमार्फत ठुला जलविद्युत् आयोजना सञ्चालन गरिने जलस्रोत तथा ऊर्जा विकास मन्त्रालयले जनाएको छ । जलविद्युत् आयोजना निर्माणका लागि २० मेगा प्रोजेक्टको छनोट गर्न लागिएको मन्त्रालयका प्रवक्ता एवं सिनियर डिभिजनल इन्जिनियर पदमराज देवकोटाले बताउनुभयो । प्रदेशको क्षेत्राधिकारभित्र पर्ने, २० मेगावाटसम्मका जलविद्युत् आयोजनाको पूर्वसम्भाव्यता अध्ययन गर्न लागिएको उहाँले जानकारी दिनुभयो । सम्भाव्यता अध्ययन गर्नका लागि यो वर्ष ५० लाख बजेट विनियोजन गरिएको उहाँको भनाइ छ । यस्तै प्रदेश सरकारले स्थानीय समुदायमार्फत सञ्चालित ग्रामीण लघु जलविद्युत् आयोजनाको पहिचान तथा अध्ययन गर्न लागेको छ । पहिचान तथा अध्ययन गरेर प्राथमिकताको आधारमा मर्मतसम्भार गरिने जनाइएको छ । बजेटको अभाव नहोस् आयोजना अलपत्र नपरून् भनेर सम्भाव्यता अध्ययन गरेर २० वटा जलविद्युत् आयोजना छनोट गरेर मेगा प्रोजेक्टका रूपमा सञ्चालन गर्न लागिएको प्रदेश सरकारले जनाएको छ ।   यसै गरी २०८१ पुस १९ मा बसेको मन्त्रीपरिषद् निर्णयले प्रदेश सरकारले अर्धजलाशययुक्त  गदुल्ला जलविद्युत् आयोजनामा सेयर लगानी गर्ने निर्णय गरेको छ । १०६ मेगावाटको उक्त आयोजनामा ४१ करोड ४९ लाख ३० हजार ३६० प्रदेश सरकारले सेयर लगानी गर्ने निर्णय गरेको हो ।",
      "link": "https://gorkhapatraonline.com/news/180349",
      "image": "https://gorkhapatraonline.com/storage/media/317953/conversions/Jagadulla-skt-rajani(1)-original-thumb.jpg"
    },
    {
      "slug": "180348",
      "title": "एक खर्ब नाघ्यो एमसिसी परियोजना : अमेरिकाले थप्यो सात अर्ब अनुदान",
      "timestamp": 1763596800000,
      "source": "gp",
      "content": "प्रसारण लाइन निर्माण तथा सडक स्तरोन्नतिका लागि संयुक्त राज्य अमेरिकाले मिलेनियम च्यालेन्ज कर्पोरेसन (एमसिसी) मार्फत सात अर्ब रुपियाँ (पाँच करोड अमेरिकी डलर) थप अनुदान दिने भएको छ । यससँगै नेपालमा कार्यान्वयन हुने एमसिसी परियोजनाको आकार एक खर्ब छ अर्ब रुपियाँ (७४ करोड ७० लाख डलर) को हुने भएको छ ।",
      "longContent": "गोरखापत्र समाचारदाताकाठमाडौँ, मङ्सिर ४ गते । प्रसारण लाइन निर्माण तथा सडक स्तरोन्नतिका लागि संयुक्त राज्य अमेरिकाले मिलेनियम च्यालेन्ज कर्पोरेसन (एमसिसी) मार्फत सात अर्ब रुपियाँ (पाँच करोड अमेरिकी डलर) थप अनुदान दिने भएको छ । यससँगै नेपालमा कार्यान्वयन हुने एमसिसी परियोजनाको आकार एक खर्ब छ अर्ब रुपियाँ (७४ करोड ७० लाख डलर) को हुने भएको छ । यसअघि एमसिसी कार्यान्वयनका लागि भएको सम्झौतामा अमेरिकाले ५० करोड डलर अनुदान उपलब्ध गराउने घोषणा गरिएको थियो । थप अनुदान रकमसँगै अमेरिकाले नेपाललाई कुल ५५ करोड डलर उपलब्ध गराउने घोषणा गरेको हो । बाँकी १९ करोड ७० लाख डलर नेपाल सरकारले बेहोर्ने सम्झौतामा उल्लेख छ । अमेरिकाले उपलब्ध गराउने थप अनुदानले विद्युत् प्रसारण पूर्वाधारलाई पूर्ण बनाउने, नेपालको ऊर्जा प्रणालीको सुदृढीकरण गर्ने र क्षेत्रीय ऊर्जा व्यापारको अभिवृद्धिलाई सम्भव बनाउन सहयोग पुग्ने अपेक्षा गरिएको छ । त्यस्तै बजार पहुँचमा सुधार गरी सम्झौताले अन्तर्राष्ट्रिय ‘कनेक्टिभिटी’ मा सहयोग पु¥याउने र ऊर्जा पूर्वाधारमा अमेरिकी असल अभ्यासलाई प्रवर्धन गर्ने एमसिसीले जनाएको छ । “उक्त सम्झौताले अमेरिकी प्रविधि र कम्पनीका लागि नेपाली बजारमा प्रवेश गर्ने अवसरको विस्तार पनि गर्छ,” नेपालस्थित अमेरिकी दूतावासले जारी गरेको सूचनामा उल्लेख छ । यो आर्थिक सहयोगले अमेरिका र नेपालबिच रहेको साझेदारीलाई प्रतिविम्बित गर्ने पनि सूचनामा उल्लेख गरिएको छ । एमसिसी नेपाल सम्झौताले उच्च प्रभावयुक्त पूर्वाधारमा केन्द्रित, ऋणरहित र अनुदानमा आधारित सहायतामार्फत निरन्तरता दिएको पनि जनाइएको छ ।",
      "link": "https://gorkhapatraonline.com/news/180348",
      "image": "https://gorkhapatraonline.com/storage/media/317738/conversions/111-original-thumb.jpg"
    },
    {
      "slug": "180316",
      "title": "बेतन कर्णाली अर्धजलाशययुक्त जलविद्युत् परियोजना (४३९ मेगावाट) को लगानी स्वीकृत",
      "timestamp": 1763510400000,
      "source": "gp",
      "content": "लगानी बोर्डले बेतन कर्णाली अर्धजलाशययुक्त जलविद्युत् परियोजना (४३९ मेगावाट) को लगानी स्वीकृत गर्ने भएको छ ।",
      "longContent": "काठमाडौँ, मङ्सिर ३ गते । लगानी बोर्डले बेतन कर्णाली अर्धजलाशययुक्त जलविद्युत् परियोजना (४३९ मेगावाट) को लगानी स्वीकृत गर्ने भएको छ ।अनुमानित लागत रु ९३ अर्ब ४० करोड ७६ लाख ३६ हजार बराबरको लगानी गरी परियोजना विकास सम्झौताको लागि वार्ता समिति गठन गर्ने निर्णय गरेको छ । प्रधानमन्त्री एवम् लगानी बोर्डका अध्यक्ष सुशीला कार्कीको अध्यक्षतामा बसेको ६७ औँ बैठकले सो अर्धजलाशययुक्त जलविद्युत् परियोजना अगाडि बढाउने निर्णय गरेको प्रधानमन्त्री तथा मन्त्रिपरिषद्को कार्यालयले जनाएको छ । बैठकले गत आर्थिक वर्ष २०८१र८२ को लगानी बोर्डको कार्यालयको प्रगति समीक्षा गर्दै चालु आर्थिक वर्ष २०८२र८३ को वार्षिक कार्ययोजना स्वीकृतसमेत गरेको छ । साथै, तल्लो अरुण जलविद्युत् परियोजना (६६९ मेगावाट) को उत्पादन अनुमतिपत्रको मस्यौदा स्वीकृतगरी अनुमतिपत्र जारी गर्न लगानी बोर्डको कार्यालयका प्रमुख कार्यकारी अधिकृतलाई अख्तियारी प्रदान गरिएको छ । बैठकले अरुण–३ जलविद्युत् परियोजना (९०० मेगावाट) को प्रत्यक्ष सम्झौता स्वीकृतिका लागि नेपाल सरकार, मन्त्रिपरिषद्मा प्रस्ताव पेश गर्ने निर्णय गरेको छ । पश्चिम सेती जलाशययुक्त जलविद्युत् परियोजना (८०० मेगावाट) को सर्वेक्षण अनुमतिपत्रको म्याद थप गर्ने निर्णय गरेको प्रधानमन्त्रीको कार्यालयले जनाएको छ । बोर्ड बैठकले परियोजना विकासकर्ता कम्पनी ब्लेजपिक ग्लोबल ग्रुप लिमिटेड, हङकङद्वारा आव्हान नगरिएको प्रस्तावका रूपमा पेश भएको अटो सर्भिस इको–इन्डस्ट्रियल पार्क परियोजना (अनुमानित लागत रु १६ अर्ब) को विकास तथा सञ्चालनका लागि विस्तृत परियोजना प्रतिवेदन तयारी गर्न समझदारी गरी सर्वेक्षण अनुमतिपत्र प्रदान गर्न लगानी बोर्डको कार्यालयका प्रमुख कार्यकारी अधिकृतलाई अख्तियारी प्रदान गर्ने निर्णय गरेको छ । लगानी बोर्डको कार्यालयका लागि चालु आर्थिक वर्ष २०८२र८३ का लागि आवश्यक विभिन्न सेवा, समूह र श्रेणीका पदहरूको अस्थायी दरबन्दी स्वीकृत गर्न तथा सार्वजनिक–निजी साझेदारी तथा लगानी नियमावली, २०७७ को संशोधनको मस्यौदा स्वीकृतिका लागि नेपाल सरकार, मन्त्रिपरिषद् समक्ष पेश गर्ने निर्णय गरेको छ ।  बैठकमा अर्थमन्त्री तथा बोर्डका उपाध्यक्ष रामेश्वरप्रसाद खनाल, ऊर्जा, जलस्रोत तथा सिंचाइमन्त्री कुलमान घिसिङ, उद्योग, वाणिज्य तथा आपूर्तिमन्त्री अनिलकुमार सिन्हा, मुख्यसचिव एकनारायण अर्याल, नेपाल राष्ट्र बैङ्कका गभर्नर डा विश्वनाथ पौडेल, प्रधानमन्त्री तथा मन्त्रिपरिषद्को कार्यालयका सचिव राजकुमार श्रेष्ठलगायत उच्चपदस्थ अधिकारीहरूको उपस्थिति रहेको थियो ।",
      "link": "https://gorkhapatraonline.com/news/180316",
      "image": "https://gorkhapatraonline.com/storage/media/317681/conversions/1000052943-original-thumb.jpg"
    },
    {
      "slug": "180305",
      "title": "कामपाले गर्यो तीन अर्ब २२ करोडभन्दा बढी राजस्व सङ्कलन",
      "timestamp": 1763510400000,
      "source": "gp",
      "content": "काठमाडौँ महानगरपालिकाले चालु आर्थिक वर्षको कात्तिक मसान्तसम्ममा तीन अर्ब २२ करोड ४१ लाख २५ हजार १४९ रुपियाँ राजस्व सङ्कलन गरेको छ ।",
      "longContent": "काठमाडौँ, मङ्सिर ३ गते ।  काठमाडौँ महानगरपालिकाले चालु आर्थिक वर्षको कात्तिक मसान्तसम्ममा तीन अर्ब २२ करोड ४१ लाख २५ हजार १४९ रुपियाँ राजस्व सङ्कलन गरेको छ । सोही अवधिमा गत आवमा तीन अर्ब १६ करोड ७६ लाख १४ हजार ६५७ रुपियाँ सङ्कलन भएको थियो । गत वर्ष  १२ अर्ब ९० करोड ६३ लाख २५ हजार रुपियाँ लक्ष्य निर्धारण गरिएको जनाउँदै कामपा राजस्व विभागका प्रमुख दीपक अधिकारीले चालु आवका लागि १५ अर्ब ११ करोड ४३ लाख ४१ हजार लक्ष्य राखिएको बताउनुभयो ।  चालु आवको हालसम्म आन्तरिक करतर्फ  एक अर्ब ९६ करोड ८१ लाख ७५ हजार ७०० रुपियाँ सङ्कलन भएको छ । गत आवको यस अवधिमा एक अर्ब ९९ करोड दुई लाख ६७ हजार ६९५ रुपियाँ राजस्व सङ्कलन भएको थियो ।चालु आवमा आन्तरिक राजस्व घट्नुको कारण सम्पत्ति कर रहेको अधिकारीको भनाइ छ । उहाँका अनुसार गत आवको पहिलो चौमासिक अवधिमा ५० करोड ३१ लाख तीन हजार ७३८ रुपियाँ  सङ्कलन भएको सम्पत्ति कर चालु आवको सोही अवधिमा  ४२ करोड ७६ लाख ५४ हजार २७६ रुपियाँ सङ्कलन भएको छ ।  अधिकारीले भन्नुभयो, “गत वर्ष सम्पत्ति कर सम्बन्धित मालपोत कार्यालयले तोकेको दरमा लिने भन्ने निर्णय गरियो । यस विषयमा करदाताबाट गुनासो आएपछि २०८१ असोजमा बसेको कार्यपालिका बैठकले पुरानै दरमा सम्पत्ति कर लिने निर्णय गरेपछि समायोजन गर्दा यस वर्ष सम्पत्ति कर घटेको हो ।” यस वर्ष वहाल कर असुली बढेको बताउँदै उहाँले गत वर्ष यस अवधिमा  ९४ करोड ८५ लाख २८ हजार १५४ रुपियाँ  सङ्कलन भएकामा यस वर्ष एक अर्ब दुई करोड ९२ लाख ९७ हजार ५७० रुपियाँ सङ्कलन भएको जानकारी दिनुभयो । गत वर्षको यस अवधिमा २२ करोड ८७ लाख आठ हजार ७०८ रुपियाँ व्यवसाय कर सङ्कलन भएकामा चालु आवको हालसम्म २३ करोड ३२ लाख ३६ हजार १७० रुपियाँ असुली भएको छ ।",
      "link": "https://gorkhapatraonline.com/news/180305",
      "image": "https://gorkhapatraonline.com/storage/media/317655/conversions/Kathmandu-mahanagr-palika-(1)-original-thumb.jpg"
    },
    {
      "slug": "180303",
      "title": "नेप्से परिसूचक सामान्य अङ्कले घट्यो",
      "timestamp": 1763510400000,
      "source": "gp",
      "content": "नेपाल स्टक एक्सचेन्ज (नेप्से) परिसूचकमा सामान्य अङ्कको गिरावट देखिएको छ। आज नेप्से परिसूचक चार दशमलव ९८ प्रतिशतले घटेर दुई हजार ५६१ दशमलव शून्य आठको बिन्दुमा कायम भएको हो।",
      "longContent": "काठमाडौँ, मङ्सिर ३ गते। नेपाल स्टक एक्सचेन्ज (नेप्से) परिसूचकमा सामान्य अङ्कको गिरावट देखिएको छ। आज नेप्से परिसूचक चार दशमलव ९८ प्रतिशतले घटेर दुई हजार ५६१ दशमलव शून्य आठको विन्दुमा कायम भएको हो।आज ३३८ कम्पनीको ८३ लाख ८८ हजार ३७३ कित्ता शेयर ५० हजार ६२६ पटक खरिदबिक्री हुँदा तीन अर्ब ७७ करोड ८६ लाख ३२ हजार ७७१ बराबरको कारोबार भएको छ। कारोबारमा होटल तथा पर्यटन, उत्पादन तथा प्रसोधन, सामूहिक लगानी र व्यापार समूहबाहेक सबै समूहको उपसूचक घटेका छन्।\tआजको कारोबारमा माबिलुङ्ग इनर्जी लिमिटेड, दरमखोला हाइड्रोइनर्जी लिमिटेड, सागर डिस्टिलरी लिमिटेड, हिमस्टार उर्जा कम्पनी लिमिटेड, बुँगल हाइड्रो लिमिटेड, सान्भी इनर्जी लिमिटेड, झापा इनर्जी लिमिटेड र बन्दीपुर केबलकार एन्ड टुरिजम लिमिटेडको शेयर मूल्यमा सकारात्मक सर्किट लागेको छ। \tसबैभन्दा बढी गुमाउनेमा कर्पोरेट डेभलपमेन्ट बैँकको शेयर रहेको छ। कारोकार रकमको आधारमा आज वरुण हाइड्रोपावरको सबैभन्दा बढी २७ करोड ४० लाख ४४ हजार ४२१ बराबरको करोबार भएको छ।",
      "link": "https://gorkhapatraonline.com/news/180303",
      "image": "https://gorkhapatraonline.com/storage/media/317646/conversions/Stock-exchange-original-thumb.jpg"
    },
    {
      "slug": "180299",
      "title": "कैलालीमा कोटाभन्दा बढी धान खरिद",
      "timestamp": 1763510400000,
      "source": "gp",
      "content": "खाद्य व्यवस्था तथा व्यापार कम्पनी लिमिटेडले कैलालीमा कोटाभन्दा बढी धान खरिद गरेको छ ।",
      "longContent": "अविनाश चौधरीधनगढी, मङ्सिर ३ गते । खाद्य व्यवस्था तथा व्यापार कम्पनी लिमिटेडले कैलालीमा कोटाभन्दा बढी धान खरिद गरेको छ । यसवर्ष पहिलो चरणमा ३५ हजार क्विन्टल धान खरिदको कोटा पाएको खाद्यले ३७ हजार ५५ दशमलव ९१ क्विन्टल धान खरिद गरेको हो । खाद्यले असोज १० गतेदेखि कैलालीमा छ वटा खरिद केन्द्रबाट धान खरिद कार्य सुरु गरेको थियो । दुई हप्ताभित्रै कोटा अनुसार धान आएपछि अन्तिमतिर कुपन बाँड्दै खाद्यले धान खरिद कार्य स्थगित गरेको थियो । कुपन वितरण गर्दा किसानले भनेको परिमाणभन्दा ल्याएको धान बढी भएपछि कोटाभन्दा बढी खरिद भएको प्रमुख दीपक थापाले बताउनुभयो । उहाँले पहिलो चरणको धान खरिद कार्य सकिएको जनाउँदै अब दोस्रो चरणको खरिद कोटाका लागि गृहकार्य भइरहेको उल्लेख गर्नुभयो । “उद्योग वाणिज्य तथा आपूर्ति मन्त्रालयको टोली रकमान्तर गरेर भए पनि दोस्रो चरणको खरिद कोटाको लागि गृहकार्य गरिरहेको छ”, थापाले भन्नुभयो,“दोस्रो चरणको कोटा आउन पनि सक्छ नआउन पनि सक्छ । निश्चित छैन तर, प्रयास भइरहेको छ ।”खाद्यले धान खरिद गर्न स्थगित गरेपछि किसान समस्यामा परेका छन् । खाद्यलाई धान बेच्न नपाएका कतिपय किसानले गुजाराका लागि सस्तोमा फेरि व्यापारीलाई धान बिक्री गर्न बाध्य भएका छन् ।",
      "link": "https://gorkhapatraonline.com/news/180299",
      "image": "https://gorkhapatraonline.com/storage/media/317650/conversions/kotabhanda-badhi-dhan-kharid.-222-original-thumb.jpg"
    },
    {
      "slug": "180259",
      "title": "सुनचाँदीको मूल्य फेरि बढ्यो",
      "timestamp": 1763510400000,
      "source": "gp",
      "content": "अन्तर्राष्ट्रिय बजारमा सुनचाँदीको मूल्यमा आएको उतारचढावको असर स्थानीय बजारमा पनि परेको छ । मङ्गलबारको तुलनामा आज दुवै धातुको मूल्य बढेको हो ।",
      "longContent": "काठमाडौँ,  मङ्सिर ३ गते । अन्तर्राष्ट्रिय बजारमा सुनचाँदीको मूल्यमा आएको उतारचढावको असर स्थानीय बजारमा पनि परेको छ । मङ्गलबारको तुलनामा आज दुवै धातुको मूल्य बढेको हो । नेपाल सुनचाँदी व्यवसायी महासङ्घका अनुसार मङ्गलबार तुलनामा आज सुनको मूल्य  तोलामा रु. दुई हजार ८०० ले बढेको छ भने त्यति नै परिमाणको चाँदी रु. ६० ले बढेको छ । आज एक तोला सुनको मोल रु. दुई लाख ४२ हजार ३०० निर्धारण भएको छ । त्यसैगरी, चाँदीको मूल्य प्रतितोला रु. तीन हजार १५० कायम भएको छ । अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा एक औँस सुन चार हजार ७४ अमेरिकी डलरमा कारोबार भइरहेको छ ।  रासस",
      "link": "https://gorkhapatraonline.com/news/180259",
      "image": "https://gorkhapatraonline.com/storage/media/317530/conversions/_gold-original-thumb.jpg"
    },
    {
      "slug": "180245",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1763510400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, मङ्सिर  ३ गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु १००, गोलभेँडा सानो (लोकल) प्रतिकिलो रु ८०, गोलभेँडा सानो (टनेल) प्रतिकिलो रु ११०, गोलभेँडा सानो (भारतीय) प्रतिकिलो रु १००, आलु रातो प्रतिकिलो रु ६४, आलु रातो (भारतीय) प्रतिकिलो रु ५०, आलु सेतो प्रतिकिलो रु ४६, प्याज सुकेको (भारतीय) प्रतिकिलो रु ३४ रहेको छ । यस्तै, गाजर (लोकल) प्रतिकिलो रु १४०, गाजर (तराई) प्रतिकिलो रु ११०, बन्दा (लोकल) प्रतिकिलो रु ८०, बन्दा (नरिवल) प्रतिकिलो रु ७०, काउली स्थानीय प्रतिकिलो रु १००, काउली (तराई) प्रतिकिलो रु ८०, रातो मूला प्रतिकिलो रु ५०, सेतो मूला (लोकल) प्रतिकिलो रु ४५, सेतो मूला (हाइब्रिड) प्रतिकिलो रु ६०, भन्टा लाम्चो प्रतिकिलो रु ९०, भन्टा डल्लो प्रतिकिलो रु ८५, तने बोडी प्रतिकिलो रु २००, मकै बोडी प्रतिकिलो रु १०० कायम भएको छ । त्यसैगरी, मटरकोसा प्रतिकिलो रु १६०, घिउ सिमी (लोकल) प्रतिकिलो रु १६०, घिउ सिमी (हाइब्रिड) प्रतिकिलो रु १६०, घिउ सिमी (राजमा) प्रतिकिलो रु १००, टाटे सिमी प्रतिकिलो रु ८०, भटमास कोसा प्रतिकिलो रु १८०, तीतो करेला प्रतिकिलो रु १५०, लौका प्रतिकिलो रु ११०, परबर (लोकल) प्रतिकिलो रु १२०, परबर (तराई) प्रतिकिलो रु ११०, फर्सी पाकेको प्रतिकिलो रु ६०, हरियो फर्सी (लाम्चो) प्रतिकिलो रु १००, हरियो फर्सी (डल्लो) प्रतिकिलो रु ९०, सलगम प्रतिकिलो १३०, भिन्डी प्रतिकिलो १५०, सखरखण्ड प्रतिकिलो ८०, बरेला प्रतिकिलो रु ६० र पिँडालु प्रतिकिलो रु ८० कायम गरिएको छ । \tरायोसाग प्रतिकिलो रु १५०, पालुङ्गो साग प्रतिकेजी रु २५०, चमसुर प्रतिकिलो रु १६०, तोरीको साग प्रतिकिलो रु ९०, मेथीको साग प्रतिकिलो रु २२०, हरियो प्याज प्रतिकिलो रु १००, बकुला प्रतिकिलो रु १८०, तरुल प्रतिकिलो रु ९०, च्याउ (कन्य) प्रतिकिलो रु २५०, च्याउ (डल्ले) प्रतिकिलो रु ४५०, कुरिलो प्रतिकिलो रु ११०० निर्धारण गरिएको छ ।ब्रोकाउली प्रतिकिलो रु १८०, चुकुन्दर प्रतिकिलो रु ९०, रातो बन्दा प्रतिकिलो रु १३०, जिरीको साग प्रतिकिलो रु ६००, सेलरी प्रतिकिलो रु १८०, पार्सले प्रतिकिलो रु ५००, सौफको साग प्रतिकिलो रु १८०, पुदिना प्रतिकिलो रु ५५०, गान्टेमुला प्रतिकिलो रु १००, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ३२० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३२०, केरा (दर्जन) रु १४०, कागती प्रतिकिलो रु १२०, अनार प्रतिकिलो रु ४००, सुन्तला (नेपाली) प्रतिकिलो रु १००, सुन्तला (भारतीय) प्रतिकिलो रु १२०, तरबुजा हरियो प्रतिकिलो रु ८०, मौसम प्रतिकिलो रु १००, जुनार प्रतिकिलो रु २६०, भुइँकटहर प्रतिगोटा रु १७०, काँक्रो (लोकल) प्रतिकिलो रु १२०, काँक्रो (हाइब्रिड) प्रतिकिलो ९०, निबुवा प्रतिकिलो रु ६५, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १२०, अम्बा प्रतिकिलो रु १०० र लप्सी प्रतिकिलो रु ८०, स्ट्रबृरी भुइँऐसुलु प्रतिकिलो रु ७००, किबी प्रतिकिलो रु २५०, सरिफा प्रतिकिलो रु १९० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ८०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ८०, खुर्सानी हरियो (माछे) प्रतिकिलो रु १६०, खुर्सानी हरियो (अकबरे) प्रतिकिलो रु १२०, भेडे खुर्सानी प्रतिकिलो रु १५०, हरियो लसुन प्रतिकिलो रु २००, हरियो धनियाँ प्रतिकिलो रु ६००, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १२०, राजा च्याउ प्रतिकिलो रु ३००, सिताके च्याउ प्रतिकिलो रु १००० र काँक्रो (लोकल क्रस) प्रतिकिलो रु १०० निर्धारण गरिएको छ । रासस",
      "link": "https://gorkhapatraonline.com/news/180245",
      "image": "https://gorkhapatraonline.com/storage/media/317499/conversions/adrhs-original-thumb.jpg"
    },
    {
      "slug": "180580",
      "title": "राष्ट्रपति पौडेलद्धारा नेपाल विशेष सेवासम्बन्धी अध्यादेश जारी",
      "timestamp": 1763683200000,
      "source": "gp",
      "content": "राष्ट्रपतिको कार्यालयका प्रवक्ता प्रदीपकुमार कोइरालाले राष्ट्रपति पौडेलले नेपाल विशेष सेवा –दोस्रो संशाेधन ) अध्यादेश ,२०८२ जारी गरेको जानकारी दिनुभयो ।",
      "longContent": "काठमाडौँ, मङ्सिर ५ गते ।राष्ट्रपति रामचन्द्र पौडेलले नेपाल विशेष सेवा ऐन २०४२ लाई संशोधन गर्न बनेको अध्यादेश जारी गर्नुभएको छ ।  राष्ट्रपति पौडेलले शुक्रबार नेपाल विशेष सेवा (दोस्रो संशाेधन) अध्यादेश, २०८२ जारी गर्नुभएको हो । राष्ट्रिपतिको कार्यालयका प्रवक्ता प्रदीपकुमार कोइरालाले राष्ट्रपति पौडेलले नेपाल विशेष सेवा –दोस्रो संसोधन ) अध्यादेश ,२०८२ जारी गरेको जानकारी दिनुभयो ।  राष्ट्रिपति पौडेलले संविधानको धारा ११४ को उपधारा  (१)बमोजिम मन्तिपरिषद्को  सिफारिसमा  अध्यादेश जारी गर्नुभएको हो ।",
      "link": "https://gorkhapatraonline.com/news/180580",
      "image": "https://gorkhapatraonline.com/storage/media/318115/conversions/ANI_4129-2048x1362-(1)-original-thumb.jpg"
    },
    {
      "slug": "180575",
      "title": "आमाबुबाको स्मृतिमा स्थापित अक्षयकोषबाट ५१ विद्यार्थीलाई छात्रवृत्ति",
      "timestamp": 1763683200000,
      "source": "gp",
      "content": "रोल्पाको नुवागाउँस्थित अरनिको माध्यमिक विद्यालयमा एक कार्यक्रमको आयोजना गरी ५१ विद्यार्थीलाई एक लाख रुपियाँ बराबरको छात्रवृत्ति प्रदान गरिएको हो ।",
      "longContent": "रोल्पा, मङ्सिर ५ गते। आमाबुबाको स्मृतिमा स्थापित अक्षयकोषबाट ५१ विद्यार्थीलाई छात्रवृत्ति प्रदान गरिएको छ । रोल्पाको नुवागाउँस्थित अरनिको माध्यमिक विद्यालयमा एक कार्यक्रमको आयोजना गरी ५१ विद्यार्थीलाई एक लाख रुपियाँ बराबरको छात्रवृत्ति प्रदान गरिएको हो । कार्यक्रममा अक्षयकोष स्थापनाकर्ताहरू जीवराज बुढा मगर र अमृतबहादुर बुढामगर, विद्यालयका संस्थापक प्रधानाध्यापक कुलानन्द गिरी, विद्यालय व्यवस्थापन समितिका अध्यक्ष कविराज बुढा, प्रधानाध्यापक गणेशकुमार घर्ती मगर लगायतले छात्रवृत्ति वितरण गर्नुभएको थियो ।त्रिवेणी गाउँपालिका-२ नुवागाउँ, रोल्पामा जन्मेर अमेरिकाको टेक्सासमा बसोबास गर्दै आउनुभएका जीवराज बुढा मगर, श्रीमती याशिका बाँठा मगर र रोल्पा नुवागाउँ घर भई दाङको घोराहीमा बसोबास गर्दै आउनुभएका अमृत बुढा मगर र दीपा बुढा मगरले आफ्नो आमाबुवा र सासूससुरा र काका तथा काका ससुराको स्मृतिमा आफूले अध्ययन गरेको नुवागाउँस्थित अरनिको माध्यमिक विद्यालयमा  पाँच लाख एक हजार १५१ रुपियाँको इन्द्र-मै-दल अक्षयकोष स्थापना गर्नु भएको छ। सोही अक्षयकोषको प्राप्त ब्याजबाट विद्यालयका कक्षा १ देखि १२ सम्म अध्ययनरत ५१ जना जेहेन्दार, विपन्न तथा वार्षिक परीक्षामा उत्कृष्ट अङ्क ल्याउने छात्रछात्रालाई छात्रवृत्ति प्रदान गरिएको हो ।विद्यालयका प्रधानाध्यापक गणेश घर्ती मगरले इन्द्र-मै-दल अक्षयकोषमार्फत यस वर्ष ५१ जना विद्यार्थीलाई छात्रवृत्ति प्रदान गरी विद्यालयको शैक्षिक उन्नति र विद्यार्थीको उज्ज्वल भविष्य निर्माणमा महत्त्वपूर्ण योगदान पुर्‍याएका दाताहरूप्रति आभार प्रकट गर्नुभयो । छात्रवृत्तिले विद्यार्थीहरूलाई प्रेरणा, हौसला र अवसर प्रदान गर्ने कार्य गरेको भन्दै उक्त कार्यका लागि दाता परिवारलाई विशेष धन्यवाद व्यक्त गर्नुभयो ।अक्षयकोष दातामध्ये जीवराज पूर्व पत्रकार एवं मानवअधिकारकर्मी हुनुहुन्थ्यो। त्यस्तै, अमृत नेकपा (एमाले) रोल्पा जिल्लाका जिल्ला अध्यक्ष हुनुहुन्छ ।",
      "link": "https://gorkhapatraonline.com/news/180575",
      "image": "https://gorkhapatraonline.com/storage/media/318100/conversions/Photo-original-thumb.jpg"
    },
    {
      "slug": "180577",
      "title": "स्कुल बसको ठक्करले बालकको मृत्यु",
      "timestamp": 1763683200000,
      "source": "gp",
      "content": "रौतहटको गरुडा नगरपालिका–१ जयनगरमा स्कुल बसको ठक्करले बालकको मृत्यु भएको छ ।",
      "longContent": "प्रवीणकुमार शर्मा रौतहट, मङ्सिर, ५ गते । रौतहटको गरुडा नगरपालिका–१ जयनगरमा स्कुल बसको ठक्करले बालकको मृत्यु भएको छ । शुक्रबार बिहान करिब सवा ८ बजेको समयमा बसको ठक्करबाट दुई वर्षीय बालकको मृत्यु भएको जिल्ला प्रहरी कार्यालय रौतहटका प्रवक्ता प्रहरी नायब उपरीक्षक विष्णु प्रदीप बस्यालले जानकारी दिनुभयो ।मृत्यु हुनेमा गरुडा नगरपालिका -१ जयनगरका रंजन साहका २ वर्षीय छोरा आदित्यकुमार साह छन् । जयनगरबाट मानपुरतर्फ जाँदै गरेको प्रदेश–३–००१ ख १७२६ नम्बरको ओम एकेडेमी स्कुलको बसले साहलाई ठक्कर दिएको थियो । जिल्ला प्रहरी कार्यालय रौतहटका प्रवक्ता बस्यालका अनुसार बसको ठक्करबाट गम्भीर घाइते भएका बालक साहको घटनास्थलमै मृत्यु भएको थियो । मृतकको शव पोष्टमार्टमका लागि प्रादेशिक अस्पताल गौरमा पठाइएको उहाँले बताउनुभयो । ठक्कर दिने बस इलाका प्रहरी कार्यालय गरुडाको नियन्त्रणमा रहेको तथा बस चालक फरार रहेकोले उहाँको खोजी कार्य भइरहेको जिल्ला प्रहरी कार्यालय रौतहटले जनाएको छ । दुर्घटना सम्बन्धमा विस्तृत अनुसन्धान भइरहेको प्रहरीको भनाइ छ ।",
      "link": "https://gorkhapatraonline.com/news/180577",
      "image": "https://gorkhapatraonline.com/storage/media/318096/conversions/bus-school--accident-original-thumb.jpg"
    },
    {
      "slug": "180569",
      "title": "फागुन २१ गतेको निर्वाचन देश, जनता र लोकतन्त्रका लागि अपरिहार्य : राष्ट्रपति पौडेल",
      "timestamp": 1763683200000,
      "source": "gp",
      "content": "राष्ट्रपति रामचन्द्र पौडेलले फागुन २१ गतेका लागि तोकिएको निर्वाचन देश, जनता र लोकतन्त्रका लागि अपरिहार्य भएको बताउनुभएको छ । पद्मकन्या बहुमुखी क्याम्पसको ७५औं वर्षका अवसरमा शुक्रबार यहाँ आयोजित हीरक महोत्सव समारोहलाई सम्बोधन गर्दै राष्ट्रपति पौडेलले सो विचार व्यक्त गर्नुभएको हो ।",
      "longContent": "काठमाडौं, मङ्सिर ५ गते । राष्ट्रपति रामचन्द्र पौडेलले फागुन २१ गतेका लागि तोकिएको निर्वाचन देश, जनता र लोकतन्त्रका लागि अपरिहार्य भएको बताउनुभएको छ । राष्ट्रपति पौडेलले राष्ट्रको आवश्यता अनुसार व्यावहारिक ज्ञान, नैतिक शिक्षा र क्षमता अभिवृद्धि गर्ने सिपमूलक शिक्षा आजको आवश्यकता रहेको बताउनुभएको हाे । पद्मकन्या बहुमुखी क्याम्पसको ७५औं वर्षका अवसरमा शुक्रबार यहाँ आयोजित हीरक महोत्सव समारोहलाई सम्बोधन गर्दै राष्ट्रपति पौडेलले सो विचार व्यक्त गर्नुभएको हो । “देश आज विषम परिस्थितिबाट गुज्रिएर यो अवस्थामा आएको सन्दर्भ उल्लेख गर्दै उहाँले त्यो विषम र कठिन परिस्थितिबाट संविधान, लोकतन्त्र र मुलुकलाई जोगाउँंदै फागुन २१ गतेका लागि प्रतिनिधिसभाको निर्वाचनको मिति तय भएको छ”, राष्ट्रपति पौडेलले भन्नुभयो, “यो निर्वाचन परिणामले सुशासन, विकास र समृद्धिको यात्रालाई सुदृढ तुल्याउँदै नयाँ दिशा दिनेछ भन्ने मलाई विश्वास छ, यो निर्वाचन देश, जनता र लोकतन्त्रका लागि अपरिहार्य भएकाले यसलार्ई सफल पार्न म सम्पूर्ण नेपाली दाजुभाइ दिदीबहिनीलाई अपिल पनि गर्न चाहन्छु ।\"उहाँले समाज तथा राष्ट्रको आवश्यकताअनुसार थप विषयको पठनपाठन सुरु गरी व्यावहारिक ज्ञान, नैतिक शिक्षा र क्षमता अभिवृद्धि गर्ने सिपमूलक शिक्षालाई अब्बल बनाउनेतर्फ ध्यान दिनुपर्ने आजको आवश्यकता हो”, उहाँले भन्नुभयो । देश आज विषम परिस्थितिबाट गुज्रिएर यो अवस्थामा आएको सन्दर्भ उल्लेख गर्दै उहाँले त्यो विषम र कठिन परिस्थितिबाट संविधान, लोकतन्त्र र मुलुकलाई जोगाउँंदै फागुन २१ गतेका लागि प्रतिनिधिसभाको निर्वाचनको मिति तय भएको बताउनुभयाे । “यो निर्वाचन परिणामले सुशासन, विकास र समृद्धिको यात्रालाई सुदृढ तुल्याउँदै नयाँ दिशा दिनेछ भन्ने मलाई विश्वास छ, यो निर्वाचन देश, जनता र लोकतन्त्रका लागि अपरिहार्य भएकाले यसलार्ई सफल पार्न म सम्पूर्ण नेपाली दाजुभाइ दिदीबहिनीलाई अपिल पनि गर्न चाहन्छु”, राष्ट्रपति पौडेलले भन्नुभयो ।  शैक्षिक संस्थाहरूको प्रमुख कार्य मुलुकमा विभिन्न क्षेत्रका लागि आवश्यक गुणस्तरीय र दक्ष जनशक्ति तयार गर्नु भएको उहाँको भनाइ थियो । “मुलुकको प्राज्ञिक र प्रशासनिक मात्र होइन, राजनीतिक क्षेत्रमा स्थापित धेरै महिलाहरू यसै क्याम्पसबाट उच्च शिक्षा हासिल गरेको पाइन्छन्, उच्च शिक्षामा नयाँ-नयाँ विषय अध्ययनका क्रममा पछिल्लो समय नेपाली विद्यार्थीहरु विदेशिने क्रम बढ्दो छ, यो यथार्थतालाई दृष्टिगत गरी आगामी दिनमा बजारको मागलाई सम्बोधन गर्न स्वदेशमै गुणस्तरीय शिक्षा प्रदान गर्ने दिशामा यो क्याम्पसले विशेष ध्यान दिनेछ भन्ने मैले विश्वास लिएको छु”, राष्ट्रपति पौडेलले भन्नुभयो ।  कुनै पनि मुुलुकको विकासका लागि शिक्षाको योगदान महत्वपूर्ण रहेको उहाँको भनाइ थियो । साथै, नेपालमा नारीहरूको शैक्षिक उन्नयनमा पद्मकन्याको विशेष योगदान रहेको बताउनुभयो । “राणा शासनको अन्त्य भएर प्रजातन्त्रको बिहानीसँगै शिक्षामा सर्वसाधारणको भर्खर पहुँच पुग्न लागेका बेला नेपाली नारीहरूका लागि उच्च शिक्षाको ढोका पद्मकन्याले नै खोलेको हो, त्यस्तो जटिल परिस्थितिमा उच्च शिक्षा प्रदान गर्ने मूल उद्देश्यका साथ स्थापना भएको पद्मकन्या क्याम्पस नारी शिक्षाको पर्यायका रुपमा छ”, राष्ट्रपति पौडेलले भन्नुभयो । गुणस्तरीय शिक्षाका लागि महिला सशक्तीकरण भन्ने मूल उद्देश्यले स्थापित पद्मकन्या बहुमुखी क्याम्पस गौरवपूर्ण इतिहास भएको नेपालको एक अग्रणी शैक्षिक संस्था र नारी शिक्षाका लागि मुलुककै प्रमुख प्राज्ञिक केन्द्र बन्न सफल हुनु खुशीको विषय भएको उहाँले बताउनुभयो । उहाँले क्याम्पसलाई महिला विश्वविद्यालयका रूपमा स्तरोन्नति गर्नका लागि भएको पहलप्रति प्रसन्नता प्रकट गर्दै यसको सफलताको लागि शुभकामना व्यक्त गर्नुभयो ।राष्ट्रपति पौडेलले पछिल्लो शैक्षिक सत्रमा विद्यावारिधि गर्ने विद्या थापा, प्रज्ञा गौतम, भगवती सेडाई, निरन खनाल र अन्जना पोखरेललाई सम्मान गर्नुभएको थियो ।",
      "link": "https://gorkhapatraonline.com/news/180569",
      "image": "https://gorkhapatraonline.com/storage/media/318079/conversions/Untitled-5-original-thumb.jpg"
    },
    {
      "slug": "180558",
      "title": "खजुरामा घुम्ती शिविर सञ्चालन",
      "timestamp": 1763683200000,
      "source": "gp",
      "content": "बाँकेको खजुरा गाउँपालिकाले बिहीबारदेखि व्यवसाय दर्ता तथा नवीकरणका लागि घुम्ती शिविर सञ्चालन गरेको छ ।",
      "longContent": "लक्ष्मी तिमिल्सेनाजमुनाह, मङ्सिर ५ गते । बाँकेको खजुरा गाउँपालिकाले बिहीबारदेखि व्यवसाय दर्ता तथा नवीकरणका लागि घुम्ती शिविर सञ्चालन गरेको छ । खजुरा गाउँपालिकाको आव २०८२–८३ को स्वीकृत नीति तथा कार्यक्रम कार्यान्वयन जनताको घरदैलोमा सेवा दिने लक्ष्य बमोजिम पालिकाको व्यवसाय करसम्बन्धी कार्यविधि, २०७७ को दफा ३ अनुसार नवीकरण गर्नुपर्ने व्यवस्थाअनुरूप अभियान नै सञ्चालन गरिएको खजुरा गाउँपालिकाका प्रमुख प्रशासकीय अधिकृत दिलबहादुर पौडेलले जानकारी दिनुभयो ।अपाङ्गता भई व्यवसाय गर्नेहरूका लागि घुम्ती शिविर अवधिभर दर्ता नवीकरणवापत लाग्ने रकममा ५० प्रतिशत छुटको व्यवस्था गरिएको प्रमुख प्रशासकीय अधिकृत पौडेलले बताउनुभयो । पालिकाले १२ दिनसम्म व्यवसाय दर्ता नवीकरण गर्न घुम्ती शिविर सञ्चालन गरिरहेको छ ।पालिकाले हिजो मङ्सिर ४ गते बिहीबार १ नम्बर वडा कार्यालयबाट घुम्ती शिविरको सुरुवात गरेको पालिकाले आज ५ गते शुक्रबार ‘सी’ गाउँ स्कुल परिसरमा शिविर सञ्चालन गरिरहेको छ । यस्तै, ७ गते आइतबार सिमलघारी –८ गते सोमबार ७ नम्बर वडा कार्यालय– ९ गते मङ्गलबार ४ नम्बर वडा कार्यालय, १० गते बुधबार ८ नम्बर वडा कार्यालय, ११ गते बिहीबार ५ नम्बर वडा कार्यालय, १२ गते शुक्रबार वडा नम्बर २ को स्वास्थ्य चौकीको कार्यालय र मङ्सिर १४ गते आइतबार गाउँपालिकाको कार्यालयमा शिविर सञ्चालन हुने जनाइएको छ ।",
      "link": "https://gorkhapatraonline.com/news/180558",
      "image": "https://gorkhapatraonline.com/storage/media/318060/conversions/khajura-1-original-thumb.jpg"
    },
    {
      "slug": "180553",
      "title": "आहा ! गोतामकोट (फोटो फिचर)",
      "timestamp": 1763683200000,
      "source": "gp",
      "content": "पुग्नेलाई फर्कन मन नलाग्ने, फर्किएकालाई पुनः आकर्षित गरिरहने अद्भुत सुन्दर, शान्त र सैम्य गाउँ, गोतामकोट ।  केही उकालो चढेपछि आँखाभरि देखिने समथर उर्वर भूमि, एक आपसमा आलिङ्गन गरेर बसेका टमक्क घरधुरीले आँगन मात्र हैन करेसा, बलेसी, धुरीहरुको उत्तिकै मिलेका छन् ।",
      "longContent": "विशाल सुनाररुकुमपश्चिम, मङ्सिर ५ गते । पुग्नेलाई फर्कन मन नलाग्ने, फर्किएकालाई पुनः आकर्षित गरिरहने अद्भुत सुन्दर, शान्त र सैम्य गाउँ, गोतामकोट ।  केही उकालो चढेपछि आँखाभरि देखिने समथर उर्वर भूमि, एक आपसमा आलिङ्गन गरेर बसेका टमक्क घरधुरीले आँगन मात्र हैन करेसा, बलेसी, धुरीहरु उत्तिकै मिलेका छन् । गाउँभन्दा अन्त सडक सञ्जालको पहुँचसँगै पक्की कंक्रिट संरचनाले भद्दा र कुरुप बन्दै जाँदा पनि अहिलेसम्म आफ्नो मौलिकताको सज्जामा सजिएको गोतामकोट निकै आकर्षक छ । गौतम तथा गोतामे थरको आदिभूमि । विश्वभर फैलिएका गौतम, गोतामेहरुका लागि पवित्र तीर्थ बन्न सक्छ । पिता पुर्खाहरुको पसिनाले सिंचेको भूमि एक पटक टेक्न मात्र पाउनु कुनै तीर्थ गरेभन्दा कम हुन छैन । परिचय एक हैन अनेक छन्, गोतामकोटको । धार्मिक, सांस्कृतिक तथा प्राकृतिक रुपमा मात्र वैभवशाली हैन पौराणिक रुपमा पनि उत्तिकै महत्त्वपूर्ण रहेको मानिन्छ । कर्णाली प्रदेशअन्तर्गत रुकुम पश्चिमको आठबिसकोट नगरपालिका ५ र ६ मा अवस्थित ढुङ्गाले छाएका परम्परागत शैलीका मौलिक घरहरू भएको गाउँ गोतामकोट । करोडौँ वर्षको नदीकोे लगातारको सङ्घर्षको साक्षी हुन अक्करे भिरमा बसेका भेरीको छालको डाम । जम्दै, भरिँदै, बग्दै गर्दाका थप प्रमाण हुन् मैदानी टार, फाँट, समथर, मनोरम र उर्वर खेत खोरियानहरु ।  पौराणिक कालमा ऋषि अत्रिको पनि तपोभूमि यही थलो रहेको विश्वास गरिन्छ । गाउँकै मध्यभागमा रहेको मालिका मन्दिर शिरमा चित्रीपाटन र गाउँकै फेदीबाट बगेको नागबेली अनवरत ठुलीभेरी नदी,उर्वर फाँटसँगै सुन्दर गाउँहरु निकै आकर्षक छन् । लहलहाउँदा अन्न, फल, फूल र सादगीपूर्ण जीवनशैली पाहुनालाई एकसूत्रमा बाँध्न कसर छोड्दैनन् । त्यसैमा स्थानीय रातोमाटो, चुन, कमेरो, लेकाली दियालाे सल्ला, काठका कलात्मक बुट्टेदार झ्याल ढोका, सिलेट आदिले निर्माण भएका घर कम आकर्षक छैनन् । दुईवर्ष पहिले मात्र छिमेकी पालिका स्थित रामिडाँडालाई केन्द्रबिन्दु बनाएर गएको भूकम्पलाई समेत मात खुवाएका घरहरु सुन्दर मात्र हैन बलियो पनि उत्तिकै छन् भन्ने प्रमाण सग्ला घरहरुले दिएका छन् । आधुनिकताले छुन सकेको छैनभन्दा फरक पर्दैन । पत्थर अथवा ढुङ्गाको सिलेटले छाएको, हिमालको चुचुरो जस्तो धुरी मिलेको चिटिक्कका घरहरु देख्दा जाे कोहीलाई मन्त्रमुग्ध बनाउन पर्याप्त छ । मिलेका दन्तलहरी जस्तो अधिकांश परम्परागत घर, फाँट र बस्ती लोभलाग्दा छन् । दक्षिणतिर सागर भेट्न ओर्लिएको ठुलीभेरीको जलप्रवाहले हिमाली चिसो सिरेटोलाई गाउँसम्म ल्याई पुर्याउँछ र फलिफाप छ । गर्मी याममा चिसो सिरेटो र चिसो याममा न्यानो स्पर्श गराउने चारैतिरका अग्ला पहाडी चुचुराहरु पहरेदार हुन्,संरक्षक हुन् । उर्वर जमिनसँगै जल, जङ्गल, जडीबुटी, फलफूलसमेत गोतामकोटका आधार, जीवनधारा हुन् । विभिन्न जातजातिको बसोबास भएकाले पनि सांस्कृतिक विविधतासँगै जातीय विविधता पनि छ गाउँहरुमा ठकुरी, बिष्ट, आरुखोला, बाहुन, कोटतिरुवा, टाँगे, दमैबाडा, पानीकोट लगायत गाउँहरु छन् ।",
      "link": "https://gorkhapatraonline.com/news/180553",
      "image": "https://gorkhapatraonline.com/storage/media/318047/conversions/Capture-original-thumb.jpg"
    },
    {
      "slug": "180511",
      "title": "अर्धनिषेधित क्षेत्र हटाउन, कोरला नाकामा भौतिक पूर्वाधारमा जोड",
      "timestamp": 1763683200000,
      "source": "gp",
      "content": "प्रधानमन्त्री सुशीला कार्कीसमक्ष मुस्ताङका स्थानीय जनप्रतिनिधिले उपल्लो मुस्ताङलाई अर्धनिषेधित क्षेत्रबाट हटाउनेसहित विभिन्न दस बुँदे ज्ञापनपत्र बुझाएका छन् ।",
      "longContent": "हरिकृष्ण शर्मामुक्तिनाथ (मुस्ताङ), मङ्सिर ५ गते । प्रधानमन्त्री सुशीला कार्कीसमक्ष मुस्ताङका स्थानीय जनप्रतिनिधिले उपल्लो मुस्ताङलाई अर्धनिषेधित क्षेत्रबाट हटाउनेसहित विभिन्न दस बुँदे ज्ञापनपत्र बुझाएका छन् । बिहीबार प्रधानमन्त्री निवास बालुवाटारमा उपल्लो मुस्ताङमा रहेको नेचुङ–लिजी नाका सञ्चालन भएको अवस्थामा स्वदेशी तथा विदेशी पर्यटकलाई समेत सहज आवतजावतका लागि निषेधित क्षेत्र हटाउन माग गरिएको छ । तीन दशकदेखि मुस्ताङको वारागुङ मुक्तिक्षेत्र गाउँपालिका–३ छुसाङ, वडा नं ५ को साङ्ता र चीनको स्वशाशित क्षेत्र तिब्बतसँग सिमाना जोडिएको उपल्लो मुस्ताङको लोमान्थाङ, लोघेकर दामोदरकुण्डको सबै वडालाई सुरक्षा संवेदनशीलताका कारण सरकारले निषेधित क्षेत्रमा पाँच सय अमेरिकी डलर शुल्क तिरेर १० दिनका लागि विशेष किसिमको अनुमतिमा अध्यागमन नियमावली,२०५१ को अनुसूची १२ मा हेरफेरप्रति प्रधानमन्त्री कार्कीलाई धन्यवाद दिँदै निषेधित क्षेत्रका कारण स्थानीयबासी, पर्यटन ब्यवसायी पलायन हुनुपर्ने बाध्यता सिर्जना भएको ज्ञापनपत्रमा उल्लेख छ । हालै उपल्लो मुस्ताङका जनप्रतिनिधिको टोलीले उपल्लो मुस्ताङमा रहेको अध्यागमन(इमिग्रेसन) कार्यालयबाटै तिब्वती क्षेत्रको भ्रमण गरेको बारेमा समेत प्रधानमन्त्री कार्की समक्ष जानकारी गराइएको थियो । ज्ञापनपत्रमा कोरला नाकामा भन्सार कार्यालय लगायत अन्य सरकारी कार्यालयमा भौतिक पूर्वाधार निर्माण, प्रयाप्त दरबन्दीसहितको जनशक्ति व्यवस्थापन गर्न, मुस्ताङमा १.५ प्रतिशत मात्रै जग्गा नापी भएको अवस्थामा तत्काल नापी टोली खटाएर जग्गा ब्यवस्थापन गर्न अनुरोध गरिएको छ । राष्ट्रि«य निकुञ्ज तथा बन्यजन्तु ऐन २०२९, संरक्षण व्यवस्थापन नियमावली २०५३ का कारण ढुङ्गा, गिट्टी, बालुवा तथा माटोजन्य उत्खनन तथा सङ्कलनसम्बन्धी स्थानीय तहलाई अधिकारलाई हस्तक्षेप गरेकाले संशोधन गर्न, मुस्ताङको फोहोरमौला ब्यवस्थापन, कालिगण्डकी तथा सहायक खोलामा थुप्रिएको गेग्रान उत्खनन् गरी नदीको सतह सहज बनाउन, बेनी–जोमसोम–कोरला सडकको निर्माणमा भइरहेको ढिलासुस्ती, जलवायु परिवर्तनका कारण मुस्ताङमा कृषि, पर्यटन, पशुपालनलगायत स्थानीय क्षेत्रमा भोग्नुपरेको समस्या लगायत समेटिएको ज्ञापनपत्र बुझाएको लोमन्थाङ गाउँपालिकका अध्यक्ष टसी न्हुर्वु गुरूङले जानकारी दिनुभयो ।  जिल्ला समन्वय समितिका प्रमुख मायाँ  गुरूङ, थासाङ गाउँपालिका अध्यक्ष प्रदिप गौचन, घरपझोङ गाउँपालिका अध्यक्ष मोहनसिंह लालचन, बाराजुङ मुक्तिक्षेत्रका अध्यक्ष रिङजीङ नाम्मगेल गुरूङ, लो घेकर दामोदरकुण्ड गाउँपालिका अध्यक्ष लोप्साङ छोम्फेल विष्ट, लोमन्थाङ गाउँपालिका उपाध्यक्ष छुयमी विष्ट गुरूङको उपस्थिति रहेको थियो । मुस्ताङका जनप्रतिनिधिको टोलीसँग भेटघाटमा प्रधानमन्त्री कार्कीले मुस्ताङको कोरला नाकामा रहेका सरकारी कार्यालयको समस्या समाधानको पहल सुरू भइसकेको बताउँदै अन्य मागका बारेमा सम्बन्धित निकायसँग समेत समन्वय गरी समाधानका लागि पहल गर्ने प्रतिबद्धता व्यक्त गर्नुभयो । कोरला नाका सञ्चालनमा आएसँगै हाल भन्सार कार्यालयले सात अर्बभन्दा बढी कारोबार गरेको छ भने नाकाबाट तिब्वतमा रहेका धार्मिक तथा पर्यटकीयस्थलमा भ्रमण तथा तिब्वतीलाई समेत नाकाबाट नेपाल तथा भारतसहित तेस्रो राष्ट्र«मा आवतजावत गर्न कूटनीतिक पहल गर्न प्रधानमन्त्री कार्की समक्ष माग गरिएको थियो । नेपाल सरकारले सन् १९९२ देखि उपल्लो मुस्ताङलाई विदेशी नागरिकलाई अनुमति र शुल्क तिरेर घुम्न पाउन समयसीमा तोकेको थियो ।",
      "link": "https://gorkhapatraonline.com/news/180511",
      "image": "https://gorkhapatraonline.com/storage/media/317994/conversions/local-representative-meet-pm-karki-2-original-thumb.jpg"
    },
    {
      "slug": "180488",
      "title": "विपत् जोखिममा बालबालिका",
      "timestamp": 1763683200000,
      "source": "gp",
      "content": "आर्थिक वर्ष २०८०/८१ मा विभिन्न किसिमका प्राकृतिक विपत्बाट ४९० जना बालबालिका पीडित तथा प्रभावित भएको देखिएको छ ।   ३४ औँ अन्तर्राष्ट्रिय बाल अधिकार दिवसका अवसरमा बिहीबार सार्वजनिक गरिएको बालबालिकासम्बन्धी राष्ट्रिय स्थिति प्रतिवेदन, २०८२ अनुसार प्राकृतिक विपत्बाट पीडित बालबालिकामध्ये १७७ जनाको मृत्यु भएको छ भने ३११ जना बालबालिका घाइते भएका छन् । यसै गरी प्राकृतिक विपत्का कारण दुई जना बालबालिका बेपत्ता भएको देखिएको छ ।",
      "longContent": "गोरखापत्र समाचारदाताकाठमाडौँ, मङ्सिर ५ गते । आर्थिक वर्ष २०८०/८१ मा विभिन्न किसिमका प्राकृतिक विपत्बाट ४९० जना बालबालिका पीडित तथा प्रभावित भएको देखिएको छ । ३४ औँ अन्तर्राष्ट्रिय बाल अधिकार दिवसका अवसरमा बिहीबार सार्वजनिक गरिएको बालबालिकासम्बन्धी राष्ट्रिय स्थिति प्रतिवेदन, २०८२ अनुसार प्राकृतिक विपत्बाट पीडित बालबालिकामध्ये १७७ जनाको मृत्यु भएको छ भने ३११ जना बालबालिका घाइते भएका छन् । यसै गरी प्राकृतिक विपत्का कारण दुई जना बालबालिका बेपत्ता भएको देखिएको छ ।महिला बालबालिका तथा ज्येष्ठ नागरिक मन्त्रालय अन्तर्गतको राष्ट्रिय बाल अधिकार परिषद्ले प्रतिवेदन सार्वजनिक गरेको हो । नेपालमा बर्सेनि जलनमा पर्नेमध्ये धेरै सङ्ख्या बालबालिकाको रहेको प्रतिवेदनमा उल्लेख छ । प्रतिवेदन अनुसार सन् २०१४ देखि सन् २०२४ सम्म जलनका घटनामा पाँचदेखि १७ वर्ष उमेर समूहका बालबालिका धेरै पीडित भएको देखिन्छ । “विशेष गरी पाँच वर्षसम्मका बालबालिकामा जलनको सङ्ख्या धेरै रहेको छ र हरेक वर्ष ६ देखि १७ वर्षका बालबालिकाको तुलनामा पाँच वर्षसम्मका बालबालिकामा यस्ता घटना बढी देखिका छन्,” प्रतिवेदनमा भनिएको छ । प्रतिवेदनका अनुसार बाढी, पहिरो, महामारी र आगलागीलगायतका जलवायुसँग सम्बन्धित विपत् जोखिममा पनि बालबालिका पर्ने गरेका छन् । प्रतिवेदनमार्फत शुभकामना दिँदै प्रधानमन्त्री सुशीला कार्कीले बालबालिकाको अधिकार स्थापित गर्न यस दिवसले सबैलाई प्रेरणा दिने अपेक्षा गर्नुभएको छ । बालबालिकाको अधिकार संरक्षणका लागि तिनै तहका सरकारको गहन जिम्मेवारी रहेको बताउँदै उहाँले बाल संरक्षण प्रणाली व्रिmयाशील बनाई बालबालिकाको अधिकार संरक्षण गर्न यस क्षेत्रमा कार्यरत राष्ट्रिय, अन्तर्राष्ट्रिय गैरसरकारी संस्था, विकास साझेदार, सामुदायिक संस्था, विद्यालयलगायत सरोकारवाला सबैको सक्रिय सहभागिता हुनुपर्ने बताउनुभएको छ । संयुक्त राष्ट्रसङ्घको महासभाबाट सन् १९८९ को नोभेम्बर २० मा बाल अधिकारसम्बन्धी महासन्धि पारित भएको दिन स्मरण गरी पक्षधर राष्ट्रले यस दिन अन्तर्राष्ट्रिय बाल अधिकार दिवस मनाउँदै आएका छन् । बालबालिकाको बचावट, संरक्षण, विकास, सहभागितालगायत विषय कार्यान्वयन गरी बाल अधिकार सुनिश्चितताका लागि अन्तर्राष्ट्रिय बाल अधिकार दिवस विश्वभर मनाइँदै आएको हो । नेपालले संयुक्त राष्ट्रसङ्घको बाल अधिकार महासन्धि, १९८९ अनुमोदन गरेको ३३ वर्ष पूरा भएको छ । नेपालले उक्त महासन्धि कार्यान्वयन स्थितिको प्रतिवेदन संयुक्त राष्ट्रसङ्घमा पेस गर्दै आएको छ । संयुक्त राष्ट्रसङ्घको बाल अधिकार समितिले नेपालको विगतका प्रतिवेदनमा दिएका समापन टिप्पणी तथा सुझावलाई नेपालले कार्यान्वयन गर्दै आएको छ ।बालबालिकाको अधिकार तथा हक, हित संरक्षण र संवर्धनका लागि विशिष्टीकृत निकायका रूपमा राष्ट्रिय बाल अधिकार परिषद् क्रियाशील छ । परिषद्ले आफूलाई प्राप्त कार्यादेशबमोजिम बालबालिकासम्बन्धी कानुन, नीति र योजना निर्माणमा सहयोग तथा सहजीकरण एवं बाल अधिकार संरक्षण र प्रवर्धन सिलसिलामा महत्वपूर्ण भूमिका निर्वाह गर्दै आएको छ ।",
      "link": "https://gorkhapatraonline.com/news/180488",
      "image": "https://gorkhapatraonline.com/storage/media/317969/conversions/Untitled-2-original-thumb.jpg"
    },
    {
      "slug": "180486",
      "title": "संसद् विघटनबारे रिट : सभामुखको जवाफ निवेदकको पक्षमा",
      "timestamp": 1763683200000,
      "source": "gp",
      "content": "प्रतिनिधि सभाका सभामुख देवराज घिमिरेले वर्तमान प्रधानमन्त्री नियुक्ति र प्रतिनिधि सभा विघटन असंवैधानिक रहेको भन्दै बदर मागसहित सर्वोच्च अदालतमा लिखित जवाफ पेस गर्नुभएको छ ।",
      "longContent": "काठमाडौँ, मङ्सिर ५ गते । प्रतिनिधि सभाका सभामुख देवराज घिमिरेले वर्तमान प्रधानमन्त्री नियुक्ति र प्रतिनिधि सभा विघटन असंवैधानिक रहेको भन्दै बदर मागसहित सर्वोच्च अदालतमा लिखित जवाफ पेस गर्नुभएको छ । सामान्यतया आफूविरुद्धको मुद्दा खारेजीका लागि जवाफ पेस गर्ने प्रचलन भए पनि सभामुख घिमिरेले निवेदकको माग स्वीकार गरेर जवाफ पेस गर्नुभएको हो । प्रधानमन्त्री नियुक्ति र विघटन बदर माग गर्दै आयुष बडालले दायर गर्नुभएको रिटमा घिमिरेले महान्यायाधिवक्ता कार्यालयमार्फत सर्वोच्चमा जवाफ पठाउनुभएको हो । घिमिरेले संविधानको धारा ७६ को व्यवस्थाबमोजिम प्रतिनिधि सभा सदस्य र बहुमतप्राप्त संसदीय दलको नेता मात्र प्रधानमन्त्री नियुक्त हुने व्यवस्थाविपरीत सुशीला कार्की प्रधानमन्त्री बन्नुभएकाले बदर माग गर्नुभएको छ । निवेदक बडालको मुख्य माग पनि यही नै छ । बडालले नै रिटमा माग गर्नुभए अनुसार आदेश जारीको पक्षमा मुद्दाको विपक्ष बनाइनुभएका सभामुखले जवाफ पेस गर्नुभएको हो । उहाँले जवाफमा प्रतिनिधि सभा सदस्य नभएको व्यक्ति प्रधानमन्त्री पदमा नियुक्त गर्नु कानुनी शासन तथा संवैधानिक व्यवस्था प्रतिकूल भएको पनि उल्लेख गर्नुभएको छ । जवाफमा यसअघि खिलराज रेग्मी मन्त्रीपरिषद् अध्यक्ष नियुक्त हुँदा सर्वोच्चको इजलासमा वर्तमान प्रधानमन्त्री कार्कीले लेख्नुभएको फरक रायसमेत जवाफमा स्मरण गराइएको छ । जवाफमा भनिएको छ, “...यसरी आफैँले फैसलामार्फत असंवैधानिक र गलत करार गरिसकेको विषय बेवास्ता गर्दै सुशीला कार्कीले अन्तरिम मन्त्रीपरिषद्को नेतृत्व गर्नु संवैधानिक, कानुनी र नैतिक रूपमा समेत नमिल्ने देखिन्छ ।” उक्त फैसलामा कार्की र तत्कालीन प्रधान न्यायाधीश कल्याण श्रेष्ठले फरक राय लेख्नुभएको थियो । घिमिरेले प्रधानमन्त्रीको पहिलो निर्णयस्वरूप गरिएको प्रतिनिधि सभा विघटनसमेत बदर हुनुपर्ने जवाफमा उल्लेख गर्नुभएको छ । विघटन र निर्वाचन मिति घोषणासमेत दुवै असंवैधानिक भएको जवाफमा जिकिर गरिएको छ । उहाँले गैरसंवैधानिक तरिकाबाट प्रधानमन्त्री नियुक्त गर्ने र संसद् विघटन गर्ने कार्यलाई आवश्यकताको सिद्धान्तसँग जोड्न नमिल्ने पनि जिकिर गर्नुभएको छ । आवश्यकताको सिद्धान्त कानुनी रूपमा विषम र अपरिहार्य परिस्थितिमा मात्र प्रयोग हुने जवाफमा जिकिर गरिएको छ ।",
      "link": "https://gorkhapatraonline.com/news/180486",
      "image": "https://gorkhapatraonline.com/storage/media/317967/conversions/Devraj-ghimire-900px-1-original-thumb.jpg"
    },
    {
      "slug": "180485",
      "title": "भारतले दियो दस वटा बेलिब्रिज",
      "timestamp": 1763683200000,
      "source": "gp",
      "content": "भौतिक पूर्वाधार तथा यातायातमन्त्री कुलमान घिसिङले सडकलगायत पूर्वाधार विकासमा भारतको महत्वपूर्ण सहयोग रहँदै आएको बताउनुभएको छ । भारत सरकारले विपत्को समयमा आपत्कालीन प्रयोगका लागि प्रदान गरेको बेलिब्रिज बिहीबार हेटौँडामा हस्तान्तरण गर्न आयोजित",
      "longContent": "राममणि दाहालमकवानपुर, मङ्सिर ५ गते । भौतिक पूर्वाधार तथा यातायातमन्त्री कुलमान घिसिङले सडकलगायत पूर्वाधार विकासमा भारतको महत्वपूर्ण सहयोग रहँदै आएको बताउनुभएको छ । भारत सरकारले विपत्को समयमा आपत्कालीन प्रयोगका लागि प्रदान गरेको बेलिब्रिज बिहीबार हेटौँडामा हस्तान्तरण गर्न आयोजित कार्यक्रममा मन्त्री घिसिङले नेपालको दिगो विकासमा भारतले निरन्तर सहयोग गर्दै आएको बताउनुभएको हो । बाढीपहिरोका कारण सम्पर्कविच्छेद भएका देशका विभिन्न स्थानलाई सडक सञ्जालसँग जोड्न भारत सरकारले नेपाललाई थप १० वटा बेलिब्रिज अनुदानमा प्रदान गरेको छ । भारतले गत वर्ष पनि १० वटा बेलिब्रिज दिएको थियो । ती बेलिब्रिज कान्ति लोकपथसँगै इलाम, दोलखा, रामेछापलगायतका जिल्लामा प्रयोगमा ल्याइएको छ । नेपाल सरकारको अनुरोधमा भारत सरकारले बेलिब्रिज अनुदानमा उपलब्ध गराएको हो । यस वर्ष भारत सरकारले अनुदानमा दिने पुलमध्ये प्रारम्भिक एउटा बेलिब्रिज उपलब्ध गराएको र बाँकी नौ वटा पुल आउनेक्रममा रहेको जानकारी दिइएको छ । कार्यक्रममा नेपालका लागि भारतीय राजदूत नवीन श्रीवास्तवले मन्त्री घिसिङलाई बेलिब्रिज हस्तान्तरण गर्नुभएको थियो । बेलिब्रिज हस्तान्तरण कार्यक्रममा मन्त्री घिसिङले भारत सरकारको सहयोगमा निर्मित त्रिभुवन राजपथ, हुलाकी राजमार्गलगायत पूर्व–पश्चिम र उत्तर–दक्षिण जोड्ने मार्गले यातायातको पहुँच विस्तार गरी नागरिकलाई सेवा र बजारसँग जोडेको भन्दै ती सडकले क्षेत्रीय एवं राष्ट्रिय रूपमा सडक सञ्जाललाई जोड्दै विकासमा सहयोग पु¥याएको बताउनुभयो । “भारत सरकारले नेपालको शिक्षा, स्वास्थ्य, पूर्वाधार विकास, छात्रवृत्तिलगायतका क्षेत्रमा सहयोग गर्दै आएको छ,” मन्त्री घिसिङले भन्नुभयो, “नेपाल र भारतबिच जनस्तरमा सम्बन्ध रहँदै आएको छ । नेपालको विकासमा भारत विश्वसनीय र भरपर्दो साझेदारका रूपमा रहेको छ ।” विनाशकारी भूकम्प, बाढीपहिरोलगायतका सङ्कटमा भारतले गरेको द्रुत र उद्धार सहयोग स्मरण गर्दै मन्त्री घिसिङले भन्नुभयो, “सीमापार रेल सञ्जाल, विशेष गरी जनकपुर–कुर्था–बिजलपुरा–बर्दिबास लाइन र जोगबनी–विराटनगर कोरिडोर विस्तारमा भारत सरकारको महत्वपूर्ण सहयोग रहेको छ ।” उहाँले नेपाल र भारतबिच भविष्यमा हरित पूर्वाधार, जलवायु–उत्थानशील यातायात प्रणाली र डिजिटल कनेक्टिभिटीमा सहकार्य गर्न सकिने बताउनुभयो । बढी लम्बाइको बेलिब्रिज बजारमा नपाइने भएकाले समस्या रहँदै आएकोमा भारत सरकारले गरेको सहयोग महत्वपूर्ण भएको बताउनुभयो । भारत सरकारबाट ७० मिटरभन्दा बढी लम्बाइको बेलिब्रिज सहयोग प्राप्त भएको उहाँको भनाइ छ । सडक विभागका महानिर्देशक विजय जैसीले प्राकृतिक विपत्ले क्षति पु¥याएका सडक सञ्चालनका लागि भारत सरकारतर्फबाट उपलब्ध सहयोग महत्वपूर्ण भएको बताउनुभयो । भारतले उपलब्ध गराएको बेलिब्रिजको लम्बाइ ७० मिटर रहेको र सिङ्गल लेनको रहेको छ । यस वर्ष उपलब्ध गराएका १० बेलिब्रिजमध्ये पाँच वटा सडक डिभिजन कार्यालय, हेटौँडामा पाँच वटा र विराटनगर कार्यालय अन्तर्गत पाँच वटा रहने जनाइएको छ ।",
      "link": "https://gorkhapatraonline.com/news/180485",
      "image": "https://gorkhapatraonline.com/storage/media/317966/conversions/bailey-bridge-1-original-thumb.jpg"
    },
    {
      "slug": "180484",
      "title": "‘नेपाल टेलिकम निर्णय गर्न स्वतन्त्र’",
      "timestamp": 1763683200000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेलले नेपाल टेलिकम कानुनको परिधिभित्र रहेर राम्रो निर्णय गर्नका लागि स्वतन्त्र रहेको बताउनुभएको छ । नेपाल टेलिकमको बिलिङ प्रणाली खरिद प्रकरणका सम्बन्धमा गठित छानबिन समितिको प्रतिवेदन बिहीबार बुझ्दै मन्त्री खरेलले मन्त्रालयको आन्तरिक प्रयोजनका लागि समिति गठन गरिएको उल्लेख गर्दै प्रतिवेदनका आधारमा नेपाल टेलिकमको बिलिङ प्रणाली खरिद प्रक्रिया अवरुद्ध नहुने स्पष्ट पार्नुभयो ।",
      "longContent": "गोरखापत्र समाचारदाताकाठमाडौँ, मङ्सिर ५ गते । सञ्चार तथा सूचना प्रविधिमन्त्री जगदीश खरेलले नेपाल टेलिकम कानुनको परिधिभित्र रहेर राम्रो निर्णय गर्नका लागि स्वतन्त्र रहेको बताउनुभएको छ । नेपाल टेलिकमको बिलिङ प्रणाली खरिद प्रकरणका सम्बन्धमा गठित छानबिन समितिको प्रतिवेदन बिहीबार बुझ्दै मन्त्री खरेलले मन्त्रालयको आन्तरिक प्रयोजनका लागि समिति गठन गरिएको उल्लेख गर्दै प्रतिवेदनका आधारमा नेपाल टेलिकमको बिलिङ प्रणाली खरिद प्रक्रिया अवरुद्ध नहुने स्पष्ट पार्नुभयो । मन्त्री खरेलले बिलिङ खरिद प्रक्रियाका सम्बन्धमा अख्तियार दुरुपयोग अनुसन्धान आयोगबाट समेत चासो राख्दै पत्र प्राप्त भएकाले सन्दर्भ सामग्रीका रूपमा अध्ययन प्रतिवेदन तयार पारिएको बताउनुभयो । आफूले भर्खरै प्रतिवेदन प्राप्त गरेको र अध्ययनको चरणमै रहेको उहाँले उल्लेख गर्नुभयो ।  प्रतिवेदनले दिएका सुझाव आगामी दिनमा हुने खरिद प्रक्रियाका लागि सहयोग हुन सक्ने उहाँको भनाइ छ ।छानबिन समितिका संयोजक पूर्वसचिव मणिराम गेलालले यस अध्ययन प्रतिवेदनले नेपाल टेलिकमको बिलिङ प्रणाली खरिद प्रक्रियामा भएका गोप्य बोलपत्र मूल्याङ्कनलाई प्रभावित नहुने बताउनुभयो । छानबिन समितिका सदस्यहरूमा सहसचिव गौरव गिरी, सहसचिव आदेश खड्का सहसचिव कृष्ण पन्त, दूरसञ्चार प्राधिकरणका उपनिर्देशक प्रदीप पौडेल, नेपाल दूरसञ्चार कम्पनी लिमिटेडका प्रबन्धक डा. कमल लामिछाने र मन्त्रालयका उपसचिव राजेश थापा हुनुहुन्थ्यो । मन्दिरमै आएको अनुभूति भयोयसबिच मन्त्री खरेलले पत्रकारिता तथा आमसञ्चार केन्द्रीय विभागको अवलोकन गर्नुभएको छ । मन्त्री खरेलले विभागको बल्खुस्थित ‘क्यामेरा भवन’ को बिहीबार स्थलगत अवलोकन गरी त्यहाँको शैक्षिक, प्राज्ञिक र भौतिक अवस्थाबारे जानकारी लिई समस्या समाधानका लागि भूमिका खेल्ने बताउनुभयो ।“क्यामेरा भवनमा आउँदा श्रद्धा र सद्भाव अगाध रह्यो । मन्दिरमै आएको अनुभूति भयो,” उहाँले भन्नुभयो, “म सञ्चारमन्त्रीका रूपमा नभई विद्यार्थीको नाताले एउटा सपनाको घरमा आए जस्तो ‘फिल’ भयो किनकि रत्नराज्य क्याम्पसमा साँघुरो कक्षाकोठा, भौतिक पूर्वाधार र स्रोतसाधनको कमीका बाबजुद अध्ययन गरेको त्यो भोगाइ आज सुविधासम्पन्न भवनमा आउँदा नौलो अनुभूति भयो ।” सञ्चारमन्त्री खरेलले विभागको शैक्षिक उन्नयनका लागि सरकारका तर्फबाट आवश्यक सहजीकरण गर्ने विश्वास व्यक्त गर्नुभयो ।पत्रकारिता तथा आमसञ्चार केन्द्रीय विभागका विभागीय प्रमुख डा. कुन्दन अर्यालले गुणस्तरीय शैक्षिक जनशक्ति उत्पादनमा पत्रकारिता तथा आमसञ्चार केन्द्रीय विभागले महìवपूर्ण भूमिका खेल्दै आएको उल्लेख गर्नुभयो । विभागका उपप्राध्यापक डा. देवराज अर्यालले ऊर्जाशील व्यक्तित्व सञ्चारमन्त्रीका रूपमा पाउँदा केन्द्रीय विभागले विकासको अपेक्षा गरेको र त्यसमा मन्त्रीको तदारुकताले प्रतिफल दिने अपेक्षा गर्नुभयो ।लामो समयसम्म प्रदर्शनीमार्गस्थित रत्नराज्य लक्ष्मी (आरआर) क्याम्पस परिसरबाट सञ्चालित केन्द्रीय विभाग दुई वर्षदेखि बल्खुस्थित आफ्नै क्यामेरा भवनबाट सञ्चालन भइरहेको छ । जहाँ स्नातकोत्तर तह र दर्शनार्थी (एमफिल) एवं विद्यावारिधि (पिएचडी) सम्मका कक्षा सञ्चालन हुँदै आएका छन् ।यसै गरी सञ्चारमन्त्री खरेलले पत्रकारिता तथा आमसञ्चार केन्द्रीय विभागका संस्थापक एवं पत्रकारिता क्षेत्रका दिग्गज व्यक्तित्व प्राध्यापक लालदेउसा राईसँग उहाँकै निवास पुगेर भेटवार्ता गर्नुभएको छ । मन्त्री खरेलले वनस्थलीस्थित राई  निवासमा पुगेर बिहीबार भेटका साथै उहाँको स्वास्थ्य अवस्थाबारे जानकारी लिनुभयो । उहाँहरूबिच पत्रकारिता क्षेत्रको उन्नयन र विकास र पेसागत व्यावसायिकतालगायत सवालमा कुराकानी भएको थियो ।",
      "link": "https://gorkhapatraonline.com/news/180484",
      "image": "https://gorkhapatraonline.com/storage/media/317965/conversions/NTC-Report-original-thumb.jpg"
    },
    {
      "slug": "180483",
      "title": "विदेशका नेपालीलाई मतदान सम्भव",
      "timestamp": 1763683200000,
      "source": "gp",
      "content": "नीति अनुसन्धान प्रतिष्ठानले आगामी फागुन २१ गते हुने प्रतिनिधि सभा सदस्य निर्वाचनमा विदेशमा रहेका नेपाली र देशभित्रै अन्तरनिर्वाचन क्षेत्रका मतदाताको मतदान सम्भव रहेको निष्कर्षसहितको प्रतिवेदन सरकारलाई बुझाएको छ ।",
      "longContent": "काठमाडौँ, मङ्सिर ५ गते । नीति अनुसन्धान प्रतिष्ठानले आगामी फागुन २१ गते हुने प्रतिनिधि सभा सदस्य निर्वाचनमा विदेशमा रहेका नेपाली र देशभित्रै अन्तरनिर्वाचन क्षेत्रका मतदाताको मतदान सम्भव रहेको निष्कर्षसहितको प्रतिवेदन सरकारलाई बुझाएको छ । सरकारलाई बुझाइएको सङ्क्षिप्त प्रतिवेदनमा प्रतिष्ठानले गरेको अध्ययनको निष्कर्ष र सिफारिस समेटिएका छन् । प्रधानमन्त्री तथा मन्त्रीपरिषद्को कार्यालयले कात्तिक दोस्रो साता प्रतिष्ठानलाई अध्ययनको जिम्मेवारी दिँदै प्रतिवेदन बुझाउन कार्यादेश दिएको थियो । अनुसन्धान प्रतिष्ठानका प्रवक्तासमेत रहनुभएका वरिष्ठ अनुसन्धानकर्ता डा. दीपककुमार खड्काले प्रत्यक्ष र समानुपातिक निर्वाचन प्रणाली दुवैतर्फ अन्तरनिर्वाचन क्षेत्र र विदेशमा रहेका नेपाली मतदाताको मतदान सम्भव भएको निष्कर्षसहितको प्रतिवेदन सरकारलाई बुझाएको जानकारी दिनुभयो । प्रतिष्ठानले आफ्नो अध्ययनको निष्कर्षबारे शुक्रबार निर्वाचन आयोगका पदाधिकारीसमक्ष प्रस्तुति दिने छ । उहाँले भन्नुभयो, “विदेशका मतदाताका लागि मतदान केन्द्रमा प्रत्यक्ष उपस्थित भएर, हुलाकको माध्यमबाट मतपत्र पठाएर र अनलाइन गरेर तीन वटा विधिमार्फत मतदान गर्न सक्ने प्रतिष्ठानको निष्कर्ष छ । सरकारले आफ्नो सुविधा अनुसारको प्रक्रिया अपनाउँदै निर्णय गरेर अगाडि बढ्ने हो ।”प्रतिष्ठानले करिब दुई साता लगाएर विदेशमा रहेका नेपाली नागरिकको मतदानको अधिकार सुनिश्चित गर्ने प्रक्रियाबारे अध्ययन गरेको हो । प्रतिष्ठानले सरकारलाई बुझाएको २२ पृष्ठको प्रतिवेदनमा तीन वटै विधिको मार्गचित्र औँल्याइएको छ । निर्णय लिन ढिला नहोस् भनेर सङ्क्षिप्त तर निष्कर्षसहितको प्रतिवेदन सरकारलाई हस्तान्तरण गरेको बताएका प्रतिष्ठानका प्रवक्ता खड्काले विस्तृत प्रतिवेदन केही समयभित्रै हस्तान्तरण गर्ने उल्लेख गर्नुभयो । तीन वटै विधिको चरणबद्ध प्रक्रिया र फाइदा तथा जोखिम, कुन कानुनमा के–के संशोधन गर्नुपर्ने, प्राविधिक तथा व्यवस्थापकीय पक्ष, विदेशमा रहेका मतदाताको सम्भावित सङ्ख्यालगायत विषय अध्ययनमा समेटिएका छन् । सानो सङ्ख्या रहेको देशमा तोकिएको (कूटनीतिक नियोग) मतदान केन्द्रमा आफैँ उपस्थित भएर गरिने (इन पर्सन) मतदान उपयुक्त हुने प्रवक्ता डा. खड्काले बताउनुभयो । विदेशमा ४४ वटा कूटनीतिक नियोग छन् । ती नियोगमा कुल करिब १८० जना जनशक्ति छन् । निर्वाचन आयोगले प्रति एक हजार मतदातामा एउटा मतदान केन्द्र तोक्दै आएको छ । प्रवक्ता खड्काले भन्नुभयो, “सरदरमा एउटा नियोगमा ४.२ कर्मचारी पर्छ । पाँच लाख श्रमिक रहेका देशमा सो सङ्ख्याको जनशक्तिले प्रत्यक्ष मतदान सम्भव हुन्न । यस्तोमा अनलाइन वा हुलाकमार्फत हुने मतदान भरपर्दो विधि हो ।”तर हुलाकबाट मतदानको प्रक्रिया पूरा गर्न कम्तीमा १६ देखि २८ दिन लाग्छ । यस्तोमा मतदान हुने दिनलाई ध्यानमा राखेर सो अगावै मतपत्र पठाउनुपर्ने हुन्छ । अधिकांश राष्ट्रसँग हुलाक सम्पर्क रहेको हुलाक सेवा विभागको कोभिड–१९ पछिको सम्पर्क खुम्चिएको छ । यस्तोमा विमान कम्पनी र हुलाकबिच सम्झौता गरेर पुनः सम्बन्ध स्थापित गर्नु पर्छ । बङ्गलादेशले आगामी निर्वाचनमा मतदानका लागि हुलाकबाट मतदान गर्ने विधि अपनाउन लागेको छ । बङ्गलादेशमा आगामी फेब्रुअरीमा निर्वाचन हुने बताइएको छ ।  सो प्रयोजनका लागि उसले विदेशमा रहेका मतदाताबाट कात्तिक ३० गतेदेखि अस्थायी नामावली दर्ता प्रक्रिया अगाडि बढाएको छ । अनलाइनमा समय लाग्ने नीति अनुसन्धान प्रतिष्ठानले अनलाइन प्रविधि सबैभन्दा राम्रो, सहज र भरपर्दो विधि भए पनि सो विधिबाट मतदान गर्न समय लाग्ने प्रतिवेदनमा उल्लेख गरेको छ । विश्वका कतिपय देशले अनलाइन मतदानको व्यवस्था गरेका छन् तर अनलाइन प्रविधि प्रयोगमा ल्याउनुपूर्व प्रविधि भित्र्याउने, परीक्षण गर्नुपर्ने, प्रमाणीकरण गर्नुपर्ने तथा सुरक्षाको पूर्ण प्रत्याभूति हुनुपर्ने जस्ता अग्रिम प्रक्रिया पूरा गर्नुपर्ने हुन्छ । प्रतिष्ठानका प्रवक्ता डा. खड्काले अनलाइन प्रविधि पछ्याउँदा सरकारलाई रसद खर्च कटौती हुने, सस्तो र सुलभ हुने बताउनुभयो । उहाँले भन्नुभयो, “नेपालमै पनि सफ्टवेयर बनाउने दक्ष जनशक्ति छन् । कि विदेशबाट भित्र्याउनुप¥यो । परीक्षण, प्रमाणीकरण र सुरक्षालगायत प्रक्रिया पूरा गर्न कम्तीमा तीनदेखि चार महिना लाग्न सक्छ ।” अनलाइन प्रविधि भित्र्याउँदा राजनीतिक दलहरूले प्रविधिमाथि विश्वास गर्नुपर्ने पूर्वसर्त हुने छ ।  अन्तरनिर्वाचन क्षेत्र मतदानसरकारले अन्तरनिर्वाचन क्षेत्र मतदान र विदेशमा रहेका नेपालीको मतदानको अधिकारबारे आवश्यक आन्तरिक तयारी गर्दै छ । सो सम्बन्धमा कानुन संशोधन गर्न अध्यादेश ल्याउने तयारी गरेको छ । प्रतिष्ठानले सरकारको तयारीमा सहयोग पुग्ने गरी अन्तरनिर्वाचन क्षेत्र मतदानसमेत फागुन २१ गतेको चुनावमा सम्भव रहेको निष्कर्ष निकालेको छ । प्रतिष्ठानका प्रवक्ता डा. दीपककुमार खड्काले अस्थायी मतदाता नामावली तयार गरी अन्तरनिर्वाचन क्षेत्र मतदानमा सहभागी हुने मतदाताको यथार्थ विवरण सङ्कलन गर्ने र सोबमोजिम मतदान केन्द्र तोकेर मतदान सुनिश्चित गरिने बताउनुभयो । अन्तरनिर्वाचन क्षेत्र मतदानका लागि प्रत्येक निर्वाचन क्षेत्रमा मतदाताको सङ्ख्याबमोजिम छुट्टै मतदान केन्द्र कायम गर्ने प्रतिष्ठानको सुझाव छ । अस्थायी मतदाता नामावली तयार गरेर निर्वाचन आयोगले कारागारमा रहेका बन्दी, सुरक्षाकर्मी, कर्मचारीलगायत मतदानको अधिकारलाई सम्बोधन गर्दै आएको छ तर समानुपातिक निर्वाचन प्रणालीतर्फ मात्रै यस्तो अधिकार दिइएको छ । प्रतिष्ठानले भने प्रत्यक्ष निर्वाचन प्रणाली र समानुपातिक गरी दुवै निर्वाचन प्रणालीमा मतदानको अधिकार दिन सरकारलाई मार्गचित्रसहित सुझाव दिएको हो । विदेशमा कति मतदाताविदेशमा रहेका नेपाली नागरिकको मतदानको अधिकार सुनिश्चित गर्नेबारे चर्चा सुरु भएको करिब एक दशक बितेको छ । सर्वोच्च अदालतको आदेशपछि सो विषय बहसमा आएको हो तर अझै पनि मतदाताको सङ्ख्या यकिन भएको छैन । गैरआवासीय नेपालीहरूको सङ्गठनले भने विदेशमा रहेका नेपालीको सङ्ख्या ५० लाखमाथि रहेको दाबी गर्दै आएको छ । राष्ट्रिय जनगणना–२०७८ बमोजिम अनुपस्थित जनसङ्ख्या भने २१ लाख ९० हजार ५९२ थियो । सन् २०२५ का लागि प्रक्षेपित अनुपस्थित जनसङ्ख्या २३ लाख ९४ हजार २८ जना छ । विदेशमा रहेका आफ्ना नागरिकको मतदानको अधिकार सुनिश्चित गरेका देशमा न्यूनतम एक प्रतिशत र अधिकतम १४ प्रतिशत मतदान भएको देखिन्छ ।",
      "link": "https://gorkhapatraonline.com/news/180483",
      "image": "https://gorkhapatraonline.com/storage/media/317964/conversions/2333-original-thumb.jpg"
    },
    {
      "slug": "180482",
      "title": "निजामती कर्मचारी : पदोन्नति नहुँदा अध्ययनमै केन्द्रित",
      "timestamp": 1763683200000,
      "source": "gp",
      "content": "निजामती कर्मचारीमा नियमित वृत्तिविकास नहुँदा कर्मचारी बिदा लिएर वा कार्यालय समयमा नै पढेर बस्न बाध्य भएका छन् । कतिपय कर्मचारी बिदा लिएर लोक सेवा आयोगको परीक्षाको तयारीमा जुटेका छन् भने कतिपय कर्मचारी कार्यकक्षमै बसेर पढ्ने गरेका छन् । कर्मचारीको पढ्नमै अर्जुनदृष्टि हुँदा सेवाप्रवाहमा समेत प्रतिकूल प्रभाव पर्न सक्ने देखिएको छ ।",
      "longContent": "काठमाडौँ, मङ्सिर ५ गते । निजामती कर्मचारीमा नियमित वृत्तिविकास नहुँदा कर्मचारी बिदा लिएर वा कार्यालय समयमा नै पढेर बस्न बाध्य भएका छन् । कतिपय कर्मचारी बिदा लिएर लोक सेवा आयोगको परीक्षाको तयारीमा जुटेका छन् भने कतिपय कर्मचारी कार्यकक्षमै बसेर पढ्ने गरेका छन् । कर्मचारीको पढ्नमै अर्जुनदृष्टि हुँदा सेवाप्रवाहमा समेत प्रतिकूल प्रभाव पर्न सक्ने देखिएको छ । यसअघि आठदेखि १० वर्षमा हुने निजामती कर्मचारीको नियमित बढुवा अहिले १५ वर्षसम्म पनि नहुँदा कतिपय निजामती कर्मचारी लोक सेवा आयोगले विभिन्न समयमा खुलाउने खुला तथा आन्तरिक प्रतिस्पर्धाका लागि कार्यकक्षमै र बिदामा बसेर परीक्षाको तयारी गर्न बाध्य छन् । परीक्षा तयारीले काममा बाधा नपरेको दाबी गरिए पनि कर्मचारी बिदामा बस्दा काममा चाप पर्न सक्ने छ । सचिव र सहसचिव पदमा धेरै कर्मचारी हुँदा नयाँ नियुक्ति हुने शाखा अधिकृतका लागि सचिवसम्म पुग्ने बाटो नै ‘ब्लक’ भएको छ । यसले पनि कतिपय कर्मचारी कार्यालयमा नै बसेर र बिदा लिएर पढ्ने गरेका हुन् ।  छदेखि सात वर्षमा एक तह बढुवा हुने स्थिति हुँदा भने कर्मचारी बढुवाकै लागि कार्यालय समयमा परीक्षाको तयारी गरेर बस्ने अवस्थाको अन्त्य हुने थियो । लोक सेवा आयोगले हरेक वर्ष खुला र आन्तरिक प्रतिस्पर्धाबाट पदपूर्ति गर्ने गरेको छ ।   लोक सेवा आयोगले असोजदेखि सहसचिव हुँदै फागुनसम्म खरिदारसम्मको परीक्षा कार्यतालिका सार्वजनिक गर्दै आएको छ । परीक्षाको कार्यतालिका सार्वजनिक भएसँगै बढुवाका लागि भन्दै कर्मचारी कार्यालयमा नै र कतिपय बिदामा बसेर परीक्षाको तयारीमा जुटेका हुन् ।  सङ्घीय मामिला तथा सामान्य प्रशासन मन्त्रालयको अतिरिक्त समूहमा कार्यरत उपसचिव प्रदीप पौडेलले सेवाग्राहीको काम नै रोकेर कर्मचारी पढेर नबसेको दाबी गर्नुभयो । “सेवाग्राहीको चाप कम हुने काम नभएको समयमा कोही कर्मचारी मोबाइल चलाउनुको सट्टा अध्ययन गरेर बसेको हुन सक्छ । यसलाई नकारात्मक रूपमा लिनु हुँदैन,” उहाँले भन्नुभयो, “लामो समयसम्म बढुवा नहुँदा यसका लागि कर्मचारीले परीक्षाको तयारी गर्ने गरेका हुन् ।”   नायब सुब्बाको परीक्षाअघिदेखि परीक्षा अवधिभर खरिदार अनुपस्थिति, शाखा अधिकृतका लागि नायब सुब्बा अनुपस्थिति, उपसचिवको परीक्षा हुँदा शाखा अधिकृत अनुपस्थित र सहसचिवको परीक्षा हुँदा उपसचिव अनुपस्थित हुने गरेको मन्त्रालयले नै स्वीकार गरेको छ ।निजामती कर्मचारी युनियनका कार्यवाहक अध्यक्ष उत्तमकुमार कटुवालले निजामती कर्मचारीमा लामो समयसम्म वृत्ति विकास अवरुद्ध हुँदा कर्मचारी बिदा लिएर वा सेवाग्राहीको सेवामा अवरुद्ध नगरी कार्यालयमै बसेर पढ्न बाध्य हुनुपरेको बताउनुभयो । “राजपत्र अनङ्कित पदहरूमा १९ वर्षदेखि राजपत्राङ्कित पदहरूमा १६ वर्षसम्म पनि कर्मचारीको बढुवा नहुँदा कर्मचारीमा निराशा पैदा भएको छ । सेवाग्राही र कार्यालयको नियमित काममा बाधा नपु¥याई कर्मचारी पढेर बस्नुलाई अन्यथा बुझ्नु हुँदैन ।”  सङ्घीय मामिला तथा समान्य प्रशासन मन्त्रालयका प्रवक्ता निता पोखरेल अर्यालले कार्यालयमा नै बसेर कर्मचारीले अध्ययन नगरेको दाबी गर्नुभयो । उहाँले भन्नुभयो, “कुनै कर्मचारीले कुनै प्रसङ्गमा कार्यालयमा पुस्तक अध्ययन गरेको हुन सक्छ तर त्यसलाई सेवाग्राहीको काममा अवरोध गरेर पढेरै बसेको भन्न मिल्दैन ।” कर्मचारी लामो समयसम्म बढुवा नहुँदा स्तरवृद्धिका लागि परीक्षाको तयारी स्वाभाविक भएको मन्त्रालयले जनाएको छ । परीक्षा तयारीकै लागि सरुवा \tपरीक्षा तयारी गर्नकै लागि कर्मचारीहरूले सेवाग्राहीको चाप कम हुने हुलाक कार्यालय, सिँचाइ डिभिजन कार्यालय, जिल्ला समन्वय समिति, वन तथा वातावरण मन्त्रालय, विभिन्न आयोगलगायतका कार्यालयमा सरुवा हुनका लागि भनसुनसमेत गर्ने गरेका छन् । विघटित प्रतिनिधि सभाबाट राष्ट्रिय सभा हुँदै पुनः प्रतिनिधि सभामा फर्केको सङ्घीय निजामती सेवा विधेयकमा बढुवाका लागि न्यूनतम सेवा अवधि र शैक्षिक योग्यता पूरा भएका कर्मचारीलाई केही सहज हुने गरी प्रस्ताव गरिएको थियो । प्रतिनिधि सभा विघटनका कारण सो विधेयक शून्य अवस्थामा पुगेको छ ।",
      "link": "https://gorkhapatraonline.com/news/180482",
      "image": "https://gorkhapatraonline.com/storage/media/317963/conversions/2232-original-thumb.jpg"
    },
    {
      "slug": "180478",
      "title": "त्रिविको ‘क्यामेरा भवन’ : ‘मन्दिरमै आएको अनुभूति’",
      "timestamp": 1763596800000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेलले पत्रकारिता तथा आमसञ्चार केन्द्रीय विभागको अवलोकन गर्नुभएको छ ।",
      "longContent": "काठमाडौँ, मङ्सिर ४ गते । सञ्चार तथा सूचना प्रविधिमन्त्री जगदीश खरेलले पत्रकारिता तथा आमसञ्चार केन्द्रीय विभागको अवलोकन गर्नुभएको छ । मन्त्री खरेलले विभागको बल्खुस्थित  ‘क्यामेरा भवन’ को आज स्थलगत अवलोकन गरी त्यहाँको शैक्षिक, प्राज्ञिक र भौतिक अवस्थाको बारेमा जानकारी लिर्इ समस्या समाधानका लागि भूमिका खेल्ने बताउनु भयो ।त्यसक्रममा सञ्चारमन्त्री खरेलले त्रिविको क्यामेरा भवन पुग्दा मन्दिर पुगेजस्तो अनुभूति भएको उल्लेख गर्नुभयो । “क्यामेरा भवनमा आउँदा श्रद्धा र सद्भाव अगाध रह्यो । मन्दिरमै आएको अनुभूति भयो”, उहाँले भन्नुभयो,“म सञ्चारमन्त्रीको रुपमा नभई विद्यार्थीको नाताले एउटा सपनाको घरमा आएजस्तो ‘फिल’ भयो किनकि रत्नराज्य क्याम्पसमा साँघुरो कक्षा कोठा, भौतिक पूर्वाधार र स्रोत साधनको कमीका बावजुद अध्ययन गरेको त्यो भोगाइआज सुविधासम्पन्न भवनमा आउँदा नौलो अनुभूति भयो ।”सञ्चारमन्त्री खरेलले विभागको शैक्षिक उन्नयनका लागि सरकारको तर्फबाट आवश्यक सहजीकरण गर्ने विश्वास व्यक्त गर्नुभयो ।पत्रकारिता तथा आमसञ्चार केन्द्रीय विभागका विभागीय प्रमुख डा. कुन्दन अर्यालले गुणस्तरीय शैक्षिक जनशक्ति उत्पादनमा पत्रकारिता तथा आमसञ्चार केन्द्रीय विभागले महत्वपूर्ण भूमिका खेल्दै आएको उल्लेख गर्नुभयो । उहाँले विभागलाई शैक्षिक उन्नयन र रचनात्मक कामका लागि वर्तमान सरकारको सद्भाव रहने विश्वास व्यक्त गर्नुभयो ।विभागका उपप्राध्यापक डा. देवराज अर्यालले ऊर्जाशिल व्यक्तित्व सञ्चारमन्त्रीको रुपमा पाउँदा केन्द्रीय विभागले विकासको अपेक्षा गरेको र त्यसमा मन्त्रीको तदारुकताले प्रतिफल दिने अपेक्षा गर्नुभयो ।त्यसअघि सञ्चारमन्त्री खरेल क्यामेरा भवन पुग्दा विभागीय प्रमुख डा. अर्यालले स्वागत गर्नुभएको थियो । सञ्चारमन्त्री खरेलले विभागको भवनभित्र कक्षाकोठा, प्राध्यापक कक्ष, रेडियो स्टुडिओ, टेलिभिजन स्टुडिओ, फिल्म अध्ययनस्थल, मल्टिमिडिया कक्ष, पुस्तकालय, आधुनिक सभाहललगायतको अवलोकन गर्नुभयो । विभागीय प्रमुख अर्यालले भवनभित्र शैक्षिक, प्रागिक र भौतिक अवस्थाको सञ्चारमन्त्रीलाई जानकारी गराउनुभयो ।उहाँका अनुसार विभागले ‘डिजिटल मिडिया प्रडक्सन’ र ‘फिल्म स्टडिज’ को शैक्षिक कार्यक्रम छिट्टै सञ्चालन गर्ने तयारी गरेको छ । विश्वका विभिन्न विश्वविद्यालयसँग सहकार्य, अन्तर्राष्ट्रिय सम्मेलनहरु, स्रोत साधन जुटाउनेलगायत कामलाई विभागले प्राथमिकता दिएको छ ।  लामो सयमसम्म प्रदर्शनीमार्गस्थित रत्नराज्यलक्ष्मी (आरआर) क्याम्पस परिसरबाट सञ्चालित केन्द्रीय विभाग दुई वर्षदेखि बल्खुस्थित आफ्नै क्यामेरा भवनबाट सञ्चालन भइरहेको छ । जहाँ स्नताकोत्तर तह र दर्शनार्थी (एमफिल) एवं विद्यावारिधि (पिएचडी) सम्मको कक्षा सञ्चालन हुँदै आएको छ ।सहप्राध्यापक लालदेउसा राईसँग भेटसञ्चारमन्त्री खरेलले पत्रकारिता तथा आमसञ्चार केन्द्रीय विभागका संस्थापक एवं पत्रकारिता क्षेत्रका दिग्गज व्यक्तित्व सहप्राध्यापक लालदेउसा राईसँग उहाँकै निवास पुगेर भेटवार्ता गर्नुभएको छ । मन्त्री खरेलले बनस्थलीस्थित राईको निवासमा पुगेर भेट गर्नुका साथै उहाँको स्वास्थ्य अवस्थाको बारेमा जानकारी लिनुभयो । उहाँहरुबीच पत्रकारिता क्षेत्रको उन्नयन र विकास र पेशागत व्यावसायिकतालगायत सवालमा कुराकानी भएको थियो ।सो अवसरमा सञ्चारमन्त्री खरेलले सहप्राध्यापक राईको सुस्वास्थ्य, दीर्घजीवनको कामना गर्नुभयो । उहाँले भन्नुभयो,“यहाँले पढाएका धेरै विद्यार्थी पत्रकारिताको सम्पादकीय नेतृत्व तथा राष्ट्रिय र अन्तर्राष्ट्रिय क्षेत्रमा पनि राम्रो काम गरिरहेका छन् त्यसैले हजुरप्रति सबै विद्यार्थीको माया, सम्मान र आत्मीयता छ, हाम्रोतर्फबाट अझै दीर्घायु, सुस्वास्थ्य र शान्तिको कामना गर्दछौँ ।”मन्त्री खरेलले नेपाली पत्रकारितालाई उचाइम पुराउन सहप्राध्यापक राईको महत्वपूर्ण भूमिका खेलेको बताउनु भयो । उहाँले राईको सोच, ज्ञान र भावनाअनुरुप सरकारको तर्फबाट गर्नसकिने विभिन्न काममा सहजीकरण गरिने विश्वास व्यक्त गर्नुभयो ।राईले नेपालको पत्रकारितालाई दक्षिण एशियाकै नेतृत्वदायी भूमिकामा पु¥याउनुपर्नेमा जोड दिनुभयो । उहाँले व्यावसायिक पत्रकारिता गर्न र पत्रकार बन्नका लागि गहिरो अध्ययन, खोज र अनुसन्धानमा दक्खल एवम् सिर्जनशील हुनुपर्ने धारणा राख्नुभयो ।राईले त्रिविअन्तर्गतको विभागमा करिब ४० वर्ष प्राध्यापन गराउनुभयो । उहाँले विसं २०३३ मा पत्रकारिताको अध्ययन सुरु भएसँगै बढाउन सुरु गर्नुभएको थियो । उमेरले ९२ वर्ष पुग्नुभएका राई अहिले पनि अध्ययन र लेखनमा सक्रिय हनुहुन्छ । उहाँ विगत एक वर्षदेखि स्वास्थ्यका कारण निवासमै आराम गरेर बस्नु भएको छ ।सञ्चारमन्त्रीका साथमा विभागीय प्रमुख डा. अर्यालसहित प्राध्यापक र विद्यार्थीसहित राईको निवास पुग्नुभएको थियो । विद्यार्थीले शिक्षकप्रति गर्ने सम्मान मन्त्री हुँदा पनि सञ्चारमन्त्री खरेलले गुरु लालदेउसा राईप्रति गरेको सम्मान सराहनीय कदम भएको विद्यार्थीहरुले बताएका छन् । विसं २०३३ सालदेखि पत्रकारिता शिक्षाको प्रारम्भ भई पत्रकारिता विषयलाई विस्तार गरी गुणस्तरीय बनाउन अथक प्रयास भइरहेको विभागले जनाएको छ । विभागले २०५८ देखि पत्रकारिता तथा आमसञ्चार विषयमा स्नातकोत्तर, २०६७ देखि विद्यावारिधि र २०७४ देखि दर्शनाचार्य तथा विद्यावारिधि तहको अध्यापन प्रारम्भ गरेको थियो ।",
      "link": "https://gorkhapatraonline.com/news/180478",
      "image": "https://gorkhapatraonline.com/storage/media/317956/conversions/camera-1ff-original-thumb.jpg"
    },
    {
      "slug": "180476",
      "title": "मङ्सिर २१ देखि २७ गतेसम्म मतदाता नामावलीमा त्रुटि सच्याउन सकिने",
      "timestamp": 1763596800000,
      "source": "gp",
      "content": "निर्वाचन आयोगले फागुन २१ गते सम्पन्न हुने प्रतिनिधि सभा सदस्य निर्वाचनका लागि मतदाताको उमेर १८ वर्ष पुग्ने निर्दिष्ट मिति निर्धारण र मतदाता नामावलीलाई अद्यावधिक गर्ने कार्यक्रम स्वीकृत गरेको छ।",
      "longContent": "काठमाडौँ, मङ्सिर ४ गते। निर्वाचन आयोगले फागुन २१ गते सम्पन्न हुने प्रतिनिधि सभा सदस्य निर्वाचनका लागि मतदाताको उमेर १८ वर्ष पुग्ने निर्दिष्ट मिति निर्धारण र मतदाता नामावलीलाई अद्यावधिक गर्ने कार्यक्रम स्वीकृत गरेको छ। आयोगका सहसचिव एवम् प्रवक्ता नारायणप्रसाद भट्टराईका अनुसार २०८२ फागुन २० गतेसम्म १८ वर्ष उमेर पुरा हुने मिति निर्धारण गरी मङ्सिर ५ गतेसम्म देशभरबाट सङ्कलित मतदातामध्ये फागुन २० गतेसम्म १८ वर्ष पुग्ने मतदाताको नामावली मङ्सिर २० गते आयोगको वेबसाइटबाट प्रकाशित गरिने छ। उहाँका अनुसार उक्त नामावलीमा कुनै त्रुटि भएमा सो सच्याउन, कसैले झुट्टा विवरण दिइ नामावलीमा नाम समावेश गरेको भए सोको विरोधमा उजुरी दिन, कुनै मतदाताको नाम एकभन्दा बढी स्थानमा समावेश भएकोमा एक स्थानमा मात्र कायम गर्न निवेदन दिन तथा मृत्यु भएका वा नागरिकता त्याग गरेका मतदाताको नाम मतदाता नामावलीबाट हटाउनको लागि मङ्सिर २१ देखि २७ गतेसम्म अनलाइन प्रणालीमार्फत वा सम्बन्धित प्रदेश निर्वाचन कार्यालय वा जिल्ला निर्वाचन कार्यालयमा निवेदन, उजुरी वा सूचना दिन सकिने छ। सो अवधिमा प्राप्त गुनासा, उजुरी वा सूचनाका सम्बन्धमा सम्बन्धित निर्वाचन कार्यालयबाट छानबिन गरी २०८२ साल पुस १५ गते सम्बन्धित निर्वाचन कार्यालय र वडा कार्यालयमा अन्तिम मतदाता नामावली प्रकाशन गरिने आयोगले जनाएको छ।",
      "link": "https://gorkhapatraonline.com/news/180476",
      "image": "https://gorkhapatraonline.com/storage/media/317950/conversions/election-logo-original-thumb.jpg"
    },
    {
      "slug": "180475",
      "title": "सुरक्षा परिषद्को बैठक : निर्वाचनमा सेना परिचालन गर्न सिफारिस",
      "timestamp": 1763596800000,
      "source": "gp",
      "content": "राष्ट्रिय सुरक्षा परिषद्को बैठकले आसन्न प्रतिनिधिसभा सदस्यको निर्वाचनमा नेपाली सेना परिचालन गर्न मन्त्रिपरिषद्समक्ष सिफारिस गरिएको छ ।",
      "longContent": "काठमाडौँ,  मङ्सिर ४ गते । राष्ट्रिय सुरक्षा परिषद्को बैठकले फागुन २१ गते हुने प्रतिनिधिसभा सदस्यको निर्वाचनमा नेपाली सेना परिचालन गर्न मन्त्रिपरिषद्समक्ष सिफारिस गरेकाे छ । प्रधानमन्त्री सुशीला कार्कीको अध्यक्षतामा बिहीबार बसेको राष्ट्रिय सुरक्षा परिषद्को बैठकले स्वतन्त्र, निष्पक्ष र भयरहित वातावरणमा निर्वाचन सम्पन्न गर्न नेपालको संविधानको धारा २६६ को उपधारा (१) बमोजिम नेपाली सेना परिचालन गर्न नेपाल सरकार, मन्त्रिपरिषद्समक्ष सिफारिस गर्ने निर्णय गरिएको रक्षा मन्त्रालयका सचिव एवं राष्ट्रिय सुरक्षा परिषद्का सदस्य सचिव सुमनराज अर्यालले जारी गर्नुभएको विज्ञप्तिमा जनाइएको छ ।बैठकमा राष्ट्रिय सुरक्षामा आउनसक्ने विविध चुनौती, राष्ट्रिय तथा अन्तरराष्ट्रियस्तरमा देखापरेका पछिल्ला घटनाक्रमले राष्ट्रिय सुरक्षामा पार्नसक्ने प्रभाव तथा चुनौती र अपनाउनुपर्ने भावी रणनीतिका सम्बन्धमा छलफल भएको थियो ।\tराष्ट्रिय सुरक्षा परिषद्को आठौँ वार्षिक प्रतिवेदन आर्थिक वर्ष २०८१–८२ को मस्यौदामाथि छलफल भएको थियो । उक्त मस्यौदामा आवश्यक संशोधनसहित स्वीकृति गरी नेपालको संविधानको धारा २६६ को उपधारा (३) बमोजिम राष्ट्रपतिसमक्ष पेस गर्नेसमेत निर्णय भएको जनाइएको छ ।",
      "link": "https://gorkhapatraonline.com/news/180475",
      "image": "https://gorkhapatraonline.com/storage/media/317957/conversions/pm-meeting-original-thumb.jpg"
    },
    {
      "slug": "180473",
      "title": "नेपाल टेलिकमको बिलिङ प्रणाली खरिद प्रकरण, छानबिन समितिले बुझायो प्रतिवेदन",
      "timestamp": 1763596800000,
      "source": "gp",
      "content": "नेपाल टेलिकमको बिलिङ प्रणाली खरिद प्रकरणका सम्बन्धमा गठित छानबिन समितिले प्रतिवेदन बुझाएको छ ।",
      "longContent": "काठमाडौँ, मङ्सिर ४ गते । नेपाल टेलिकमको बिलिङ प्रणाली खरिद प्रकरणका सम्बन्धमा गठित छानबिन समितिले प्रतिवेदन बुझाएको छ । छानबिन समितिका संयोजक पूर्वसचिव मणिराम गेलालले आज सञ्चार तथा सूचना प्रविधिमन्त्री जगदीश खरेललाई उक्त प्रतिवेदन हस्तान्तरण गर्नुभएको हो ।प्रतिवेदन बुझ्दै मन्त्री खरेलले मन्त्रालयको आन्तरिक प्रयोजनका लागि समिति गठन गरिएको उल्लेख गर्दै प्रतिवेदनका आधारमा नेपाल टेलिकमको बिलिङ प्रणाली खरिद प्रक्रिया अवरुद्ध नहुने स्पष्ट पार्नुभयो । “नेपाल टेलिकमको बिलिङ प्रणाली खरिद प्रक्रियामा प्रतिवेदन आफैले अवरोध गर्दैन, नेपाल टेलिकम कानूनको परिधिभित्र रहेर निर्णय गर्नका लागि स्वतन्त्र छ”, उहाँले भन्नुभयो । मन्त्री खरेलले बिलिङ खरिद प्रक्रियाका सम्बन्धमा अख्तियार दुरुपयोग अनुसन्धान आयोगबाट समेत चासो राख्दै पत्र प्राप्त भएकाले सन्दर्भ सामग्रीका रुपमा अध्ययन प्रतिवेदन तयार पारिएको बताउनुभयो । आफूले भर्खरै प्रतिवेदन प्राप्त गरेको र अध्ययनको चरणमै रहेको उहाँको भनाइ थियो । प्रतिवेदनले दिएका सुझावहरु आगामी दिनमा खरिद प्रक्रियाका लागि सहयोगी हुने मन्त्री खरेलले बताउनुभयो ।छानबिन समितिका संयोजक पूर्वसचिव गेलालले यस अध्ययन प्रतिवेदनले नेपाल टेलिकमको बिलिङ प्रणाली खरिद प्रक्रियामा भएका गोप्य बोलपत्र मूल्याङ्कनलाई प्रभावित नहुने स्पष्ट पार्नुभयो । “हामीले प्रतिवेदनमार्फत नेपाल टेलिकमले प्रतिष्पर्धी बजारमा आफूलाई स्थापित गराउन र सेवाग्राहीका व्यक्तिगत विवरणको गोपनीयता तथा सुरक्षाका सम्बन्धमा केही सुझाव पनि दिएका छौँ”, उहाँले भन्नुभयो ।पूर्वसचिव गेलाल संयोजक रहेको छानबिन समितिको सदस्यहरुमा सहसचिवत्रय गौरव गिरी, आदेश खड्का र  कृष्ण पन्त, दूरसञ्चार प्राधिकरणका उपनिर्देशक प्रदीप पौडेल, नेपाल दूरसञ्चार कम्पनी लिमिटेडका प्रबन्धक डा. कमल लामिछाने र मन्त्रालयका उपसचिव राजेश थापा हुनुहुन्थ्यो ।",
      "link": "https://gorkhapatraonline.com/news/180473",
      "image": "https://gorkhapatraonline.com/storage/media/317943/conversions/20251120_170224(0)-original-thumb.jpg"
    },
    {
      "slug": "180468",
      "title": "दुर्घटनापछि फरार चालक पक्राउ",
      "timestamp": 1763596800000,
      "source": "gp",
      "content": "गाडी दुर्घटनापछि फरार भएका एक चालकलाई प्रहरीले पक्राउ गरेको छ । गौमुखी गाउँपालिका –५ ठुलावेशीमा मंसिर १ गते भएको जिप दुर्घटनामा फरार चालकलाई पक्राउ गरिएको जिल्ला प्रहरी कार्यालय प्युठानले जनाएको छ ।",
      "longContent": "सुजल श्रेष्ठप्युठान, मंसिर ४ गते । गाडी दुर्घटनापछि फरार भएका एक चालकलाई प्रहरीले पक्राउ गरेको छ । गौमुखी गाउँपालिका –५ ठुलावेशीमा मंसिर १ गते भएको जिप दुर्घटनामा फरार चालकलाई पक्राउ गरिएको जिल्ला प्रहरी कार्यालय प्युठानले जनाएको छ ।मदाने गाउँपालिका –१ गुल्मी निवासी २३ वर्षीय विनोद कुँवरलाई पक्राउ गरिएको सूचना अधिकारी एवं प्रहरी निरीक्षक युवनकुमार चौधरीले जानकारी दिनुभयो । प्रहरीले गरेको अनुसन्धानमा कुँवरले गाडी चलाएको खुल्न आएकाले मुद्दा दर्ता गरिएको उहाँले बताउनुभयो । अनुसन्धान सवारी ज्यानसम्वन्धी कसुरमा मुद्दा दर्ता गरी विहीबार प्युठान जिल्ला अदालतबाट पाँच दिनको म्याद थप गरिएको प्रहरी निरीक्षक चौधरीले जानकारी दिनुभयो । लु.प्र.०१–००१ च३५०२ नम्वरको जिप दुर्घटनामा मदाने गाउँपालिका –१ गुल्मीका १२ वर्षीय सुजन खत्रीको मृत्यु भएको थियो ।",
      "link": "https://gorkhapatraonline.com/news/180468",
      "image": "https://gorkhapatraonline.com/storage/media/317938/conversions/Arrest1-original-thumb.jpg"
    },
    {
      "slug": "180467",
      "title": "जेनजी आन्दोलनका घाइतेलाई खर्च धान्न धाैधाै",
      "timestamp": 1763596800000,
      "source": "gp",
      "content": "जेनजी आन्दोलनको दुई महिना बितिसक्दा पनि केही घाइते अस्पतालमा उपचाररत छन् ।घाइते मध्येका बझाङका २० वर्षीय पारस बोहोरा र बाजुराका २१ वर्षीय साजन रोकाया वीर अस्पतालमा उपचाररत हुनुहुन्छ ।",
      "longContent": "काठमाडौँ, मङ्सिर ४ गते । जेनजी आन्दोलनको दुई महिना बितिसक्दा पनि केही घाइते अस्पतालमा उपचाररत छन् ।घाइते मध्येका बझाङका २० वर्षीय पारस बोहोरा र बाजुराका २१ वर्षीय साजन रोकाया वीर अस्पतालमा उपचाररत हुनुहुन्छ । वीर अस्पतालको सर्जिकल भवनको बेड नम्बर १९० मा उपचाररत बझाङका २० वर्षीय पारस बोहोरा केही महिना अघि कोरियन भाषा सिक्दै हुनुहुन्थ्यो । कोरिया गएर परिवारको आर्थिक अवस्था सुधार्ने सपना बुन्नुभएका बोहोराले कोरियन भाषाको परीक्षाको पर्खाइमा हुनुहुन्थ्यो ।जेनजी आन्दोलन हुने थाहा पाएपछि देशमा नै केही परिवर्तन भएमा स्वदेशमा नै राम्रो काम पाइने आशामा भदौ २३ र २४ गतेको जेनजी आन्दोलनमा सहभागी हुनुभयो । उहाँलाई भदौ २४ गते कालिमाटीमा गोली लागेको हो ।विगत दुई महिनादेखि परीक्षाको तयारीको साटो गोली लागेको शरीरमा उपचारमा उहाँको समय बित्ने गरेको छ । उहाँलाई गोली लागेपछि शरीरमा पीडाका साथै आर्थिक घाउले बेलाबेला पिरोल्ने गरेको उहाँले सुनाउनुभयो । पारस भन्नुहुन्छ,“बोल्न गाह्रो हुन्छ, झोलिलो बाहेकको खानेकुरा खान सक्दिनँ, सबैभन्दा गाह्रो औषधीको पैसा जुटाउन छ । आफूले कमाउन पनि सक्दिनँ ।घरमा कमाउने कोही छैनन् ।” बेलाबेलामा गोली लागेको ठाउँमा पोलेर रुनु न हाँस्नु बनाउने उहाँ सुनाउनुहुन्छ । उहाँको  घाँटी र छातीमा गोलीको छर्रा बाँकी छन् ।‘न शरीर काम गर्ने अवस्थामा छ न त कोरिया जाने सपना नै पुरा भयो’,  भविष्यमा के गरेर जीविकोपार्जन गर्ने भनेर उहाँ पिराेलिनु हुन्छ । उहाँ जस्तै ह्वाइट हाउस कलेजमा प्लस टु सकेर कपडा पसलमा काम गरेर गुजारा चलाउँदै आउनु भएका बाजुराका २१ वर्षीय साजन रोकायाको आधिकांश सयम शरीरमा लगाइएका टाँका सिलाई–फुकाईमा नै बित्ने गरेको छ । भदौ २३ गते साजन रोकायाले सोच्नुभएको थिएन यस्तो अवस्था आउँछ भनेर ।  देश बदल्न हिँड्नुभएका उहाँको शरीर चल्नै नसक्ने गरी बदलिएको छ । सोही दिनमा उहाँका शरीरमा चारवटा गोली लागेको थियो । घाइते भएपछि उहाँलाई तीन दिन आइसीयुमै राखेर उपचार गरिएको थियो । आन्दोलनमा जानु भएका उहाँलाई दुई दिनपछि पछि मात्र होस आएपछि मात्र देशमा के के भयो भनेर उहाँ नेपालमा परिवर्तन भयो भने भविष्य राम्रो हुन्छ भनेर आन्दोलनमा सहभागी हुनुभएको थियो । भदौ २३ गते आन्दोलनको पहिलो दिन नै शरीरमा चार वटा गोली लाग्यो । चार पटकको अस्पताल बसाइमा तीन वटा गोली निकालिए, फोक्सोको छेउमा गोली निकाल्न अझै बाँकी रहेको उहाँले सुनाउनुभयो । उहाँ भन्नुभयो, “शरीरभित्र अझै गोलीका छर्रा बाँकी छन् । आफैँ हिँड्न सक्ने अवस्था छैन । काठमाडौँमा खाना, बस्न, भाडा तिर्न खर्च जोहो गर्न धाैधाै छ । अस्पताल आउँदा जाँदा खर्च उस्तै हुन्छ । के गरेर गुजार गर्ने भनेर चिन्ताले सताउँछ । आफू अपाङ् भइयो । अब गरेर खान सक्दिनँ भन्ने चिन्ताले सताउँछ ।”  ऋण गरेर उपचारघाइतेको उपचार लामो समय चल्ने चिकित्सक बताउँछन् । एकातिर उपचारको पीडा, अर्कातिर खर्चको पहाडले उहाँहरुको दैनिकी कष्ठकर बन्दै गएको छ ।सरकारले घाइतेको निःशुल्क उपचार घोषण गरे पनि अस्पतालमा फलोअप गर्न आउँदा जाँदा, अस्पतालको फार्मेसीमा नपाइने औषधी अस्पताल बाहिर किन्दा पैसाले नपुगेर ऋण गर्ने गरेको घाइतेले सुनाउनुभयो । उपचार खर्च अस्पतालले गरे पनि उपचारमा आवश्यक महंगा औषधी अस्पतालको फार्मेसीमा नपाउँने अस्पताल बाहिरबाट ल्याउनुपर्ने बाध्यता रहेको घाइते साजन रोकाया सुनाउनुहुन्छ । उहाँले सरकारले जेनजी आन्दोलनका घाइतेलाई निःशुल्क उपचार गर्ने घोषण गरे पनि चिकित्सकले लेखिदिएका महंगो औषधी अस्पतालको फार्मेसीमा नपाउँदा बाहिरबाट किनेर ल्याउँदा खर्च धान्न धाैधाै पर्ने सुनाउनुभयो ।  त्यस्तै, घाइते पारस बोहोराले सरकारले घोषण गरेको निः शुल्क उपचार कागजमा मात्र सिमित रहेको गुनासो गर्नु भयो । आर्थिक अवस्था कमजोर भएकाले अस्पतालमा आउँजाउँ गर्ने खर्च अरुसँग सापटी मागेर गुजार चलाइ रहेको उहाँले सुनाउनुभयो ।   घाइतेको वर्गीकरण गरेर राहत उपलब्ध गराउँछौँ वीर अस्पताको अनुगमनको क्रमममा स्वास्थ्य तथा जनसंख्या मन्त्री डा.सुधा गौतमले जेनजी आन्दोलनमा घाइते भएका बिरामीलाई भेटेर घाउ चोटको आधारमा बिरामीको वर्गीकरण गरेपछि के कस्तो राहत आवश्यक पर्छ त्यही अनुसार उपलब्ध गराउने आश्वसन दिनुभएको छ । उहाँका अनुसार सिडियोको संयोजकत्वमा जेनजी आन्दोलनमा घाइते भएकाको वर्गीकरण भइरहेको छ । उहाँले अस्पतालका निर्देशकलाई उपचारमा कुनै पनि समस्या आएर तुरुन्त समाधान गरिदिन आग्रह गर्नुभयो ।साथै, बिरामीलाई आवश्यक पर्ने औषधी अस्पतालको फार्मेसीभन्दा बाहिरबाट ल्याएको भए पनि अस्पतालमा बिल पेस गरेमा भुक्तानी हुने मन्त्री गौतमले बताउनुभयो ।सरकारले जेनजी आन्दोलनका दुई हजार २३९ घाइतेलाई जनही १५ हजार रुपियाँ तत्काल राहत उपलब्ध गराउने निर्णय गरेको छ ।",
      "link": "https://gorkhapatraonline.com/news/180467",
      "image": "https://gorkhapatraonline.com/storage/media/317936/conversions/uu-original-thumb.jpg"
    },
    {
      "slug": "180455",
      "title": "उपराष्ट्रपति यादवसँग यूएईका राजदूत शम्सीको शिष्टाचार भेटवार्ता",
      "timestamp": 1763596800000,
      "source": "gp",
      "content": "उपराष्ट्रपति रामसहाय प्रसाद यादवसँग नेपालका लागि संयुक्त अरब इमिरेट्स (यूएई) का राजदूत सईद मुबारक जर्वान अल शम्सीले बुधबार लैनचौरस्थित उपराष्ट्रपतिको कार्यालयमा शिष्टाचार भेटवार्ता गर्नुभएको छ ।",
      "longContent": "काठमाडौँ, मङ्सिर ४ गते । उपराष्ट्रपति रामसहाय प्रसाद यादवसँग नेपालका लागि संयुक्त अरब इमिरेट्स (यूएई) का राजदूत सईद मुबारक जर्वान अल शम्सीले बुधबार लैनचौरस्थित उपराष्ट्रपतिको कार्यालयमा शिष्टाचार भेटवार्ता गर्नुभएको छ ।भेटवार्तामा शुभकामना आदान–प्रदानपछि नेपाल र यूएईबीचको द्विपक्षीय सम्बन्ध, उच्चस्तरीय भ्रमण, श्रम, आर्थिक तथा बहुपक्षीय सहकार्यका विषयमा महत्त्वपूर्ण संवाद भएको उपरारष्ट्रपतिको कार्यालयले जनाएको छ ।उपराष्ट्रपति यादवले सन् १९७७ मा कूटनीतिक सम्बन्ध स्थापना भएदेखि नेपाल र यूएईबीच मित्रता, सहयोग, आपसी विश्वास र समझदारीका बलियो आधारमा सम्बन्ध विकसित हुँदै आएको उल्लेख गर्नुभयो । उहाँले २०२५ अप्रिलमा यूएईका उपप्रधानमन्त्री तथा परराष्ट्रमन्त्री शेइख अब्दुल्ला बिन जायेद अल नाह्यानको नेपालको राजकीय भ्रमणलाई द्विपक्षीय सम्बन्धको इतिहासमा महत्वपूर्ण कोशेढुंगाको रूपमा स्मरण गर्दै यस्ता उच्चस्तरीय भ्रमणले सहकार्यलाई थप सुदृढ बनाउने विश्वास व्यक्त गर्नुभयो ।उपराष्ट्रपति यादवले रमजान महिनाको अवसरमा यूएई सरकारले २८६ नेपाली नागरिकलाई प्रदान गरेको आममाफीप्रति आभार व्यक्त गर्दै रोजगारीका अवसर उपलब्ध गराएकोमा युएई सरकारलाई धन्यवाद दिनुभयो ।  उहाँले आइटी, इन्जिनियरिङ, स्वास्थ्य सेवा, होटल व्यवस्थापन लगायतका क्षेत्रमा अर्ध–दक्ष तथा दक्ष नेपाली श्रमिकको माग बढ्ने सम्भावना रहेको बताउँदै वैदेशिक रोजगारलाई सुरक्षित, मर्यादित र सम्मानजनक बनाउन नेपाल प्रतिबद्ध रहेको स्पष्ट पार्नुभयो ।नेपाल र यूएईबीच आर्थिक सहकार्यलाई विस्तार गर्ने सम्भावना उच्च रहेको उल्लेख गर्दै उपराष्ट्रपति यादवले पूर्वाधार, कृषि, स्वास्थ्य, स्वच्छ ऊर्जा, पर्यटन तथा खानेपानी क्षेत्रमा सहकार्य गर्न यूएईको इच्छाशक्ति नेपालको विकास प्राथमिकतासँग मेल खाने बताउनुभयो । उहाँले नेपालले लगानीका लागि कानुनी तथा संस्थागत व्यवस्था तयार पारेको र प्राथमिक क्षेत्रहरूमा विदेशी लगानीलाई स्वागत गर्ने जानकारी दिनुभयो ।",
      "link": "https://gorkhapatraonline.com/news/180455",
      "image": "https://gorkhapatraonline.com/storage/media/317909/conversions/_MG_2481-original-thumb.jpg"
    },
    {
      "slug": "180453",
      "title": "आलुमा आत्मनिर्भर बनाउन सक्रिय कृषि ज्ञान केन्द्र",
      "timestamp": 1763596800000,
      "source": "gp",
      "content": "कृषि ज्ञान केन्द्र तनहुँले जिल्लामा आलु उत्पादन बढाइ कृषकलाई आत्मनिर्भर बनाउने उद्देश्यसहित ‘कमन आलु उत्पादन प्रवर्धन कार्यक्रम’ सञ्चालन गरेको छ ।",
      "longContent": "अमरराज नहर्कीतनहुँ, मङ्सिर ४ गते । कृषि ज्ञान केन्द्र तनहुँले जिल्लामा आलु उत्पादन बढाइ कृषकलाई आत्मनिर्भर बनाउने उद्देश्यसहित ‘कमन आलु उत्पादन प्रवर्धन कार्यक्रम’ सञ्चालन गरेको छ । उन्नत जातका आलुका बीउ, आवश्यक कृषि औजार तथा सिँचाइको सामग्री वितरण गर्दै उक्त अभियानको थालनी गरेको केन्द्रका प्रमुख गोपाल शर्मा लामिछानेले जानकारी दिनुभयो ।तनहुँमा अन्य नगदेबालीको उत्पादन तुलनात्मक रूपमा कम भएकाले आलु खेतीलाई प्राथमिकतामा राखिएको केन्द्रले बताएको छ । हरेक घरको दैनिकीमा अनिवार्य रूपमा प्रयोग हुने भएकाले आलुको बजार सहज र स्थायी रहेको तथा यसबाट कृषकले मनग्य आम्दानी गर्न सक्ने भएकाले जिल्लालाई आलु उत्पादनमा आत्मनिर्भर बनाउने लक्ष्य लिएको प्रमुख लामिछानेको भनाइ छ । उहाँका अनुसार किसानलाई प्रोत्साहन गर्दै केन्द्रले उन्नत बीउ वितरणदेखि उत्पादित आलुको बजारीकरणसम्म निरन्तर सहयोग गर्दैआएको छ । कार्यक्रमका लागि ४८ लाख १० हजार रुपियाँ बजेट विनियोजित गरिएको छ । केन्द्रका अर्थ विज्ञ सुरज गैह्रेका अनुसार आलु उत्पादन क्षेत्र पहिचान गरिएका किसान, समूह र सहकारी संस्थालाई ५० देखि ८५ प्रतिशतसम्म अनुदान दिने व्यवस्था गरिएको छ । आलु उत्पादनमा सङ्लग्न समूह तथा सहकारीलाई निःशुल्क विषादी, ढुवानी, तालिम तथा प्राविधिक सेवा उपलब्ध गराइएको केन्द्रले जनाएको छ । केन्द्रका अनुसार गत वर्ष तनहुँमा एक हजार ८७२ हेक्टर क्षेत्रफलमा आलु खेती गरिएको थियो भने उत्पादन ३२ हजार ३१० मेट्रिक टन पुगेको थियो । नयाँ अभियानले उत्पादनमा वृद्धि भइ तनहुँ चाँडै नै आलुमा पूर्ण आत्मनिर्भर बन्ने केन्द्रले अपेक्षा गरेको छ ।",
      "link": "https://gorkhapatraonline.com/news/180453",
      "image": "https://gorkhapatraonline.com/storage/media/317905/conversions/IMG_0340-original-thumb.jpg"
    },
    {
      "slug": "180452",
      "title": "भारतले नेपाललाई दियो  १० वटा बेलीब्रिज",
      "timestamp": 1763596800000,
      "source": "gp",
      "content": "भारी वर्षाबाट आएको बाढी पहिरोका कारण क्षति पुगेका सडक सञ्जाललाई नियमित रुपमा सञ्चालनका लागि भारतले यस वर्ष नेपाललाई अनुदानमा थप १० वटा बेली ब्रिज दिएको हो।",
      "longContent": "हेटौंडा, मङ्सिर ४ गते। भारतले नेपाललाई थप १० वटा बेलीब्रिज (फलामे पुल) अनुदानमा दिएको छ। भारी वर्षाबाट आएको बाढी पहिरोका कारण क्षति पुगेका सडक सञ्जाललाई नियमित रुपमा सञ्चालनका लागि भारतले यस वर्ष नेपाललाई अनुदानमा थप १० वटा बेलीब्रिज दिएको हो। भारतले गत वर्ष १० वटा बेलीब्रिज नेपाललाई दिएको थियो। नेपाल सरकारको अनुरोधमा भारत सरकारले बेली ब्रिज अनुदानमा उपलब्ध गराएको हो। भारतले उपलब्ध गराउने १० वटामध्ये  एउटा बेली ब्रिज बिहीबार नेपाललाई हस्तान्तरण गरिएको छ। बाँकी नौ वटा बेली ब्रिज एक हप्ताभित्र नेपाल आइपुग्ने छन्। नेपालका लागि भारतीय राजदूत नवीन श्रीवास्तवले बिहीबार हेटौंडामा ऊर्जा जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङलाई बेलीब्रिज हस्तान्तरण गर्नुभएको हो। भारतले उपलब्ध गराएको बेली ब्रिजको लम्बाई ७० मिटर रहेको छ। पुलको चौडाइ सिंगल लेन ४.२५ मिटर रहेको छ। पुलको भार बहन क्षमता ३८ मेट्रिक टन रहेको छ। पुल हस्तान्तरण समारोहमा मन्त्री घिसिङले नेपाल प्राकृतिक विपद्को संकटमा रहेका बेला भारतले उपलब्ध गराएको सहायतले क्षति पुगेका पूर्वाधार शीघ्र पुनस्र्थापना गरी सडक सञ्जाल सहज बनाउन महत्त्वपूर्ण रहेको बताउनुभयो। सडक, ऊर्जा, शिक्षा, स्वास्थ्य, क्षमता अभिवृद्धिलगायतका क्षेत्रमा भारत नेपालको विश्वसनीय छिमेकी रहेको उल्लेख गर्दै मन्त्री घिसिङले संकटका समयमा उपलब्ध गराएको सहायताले द्विपक्षीय साझेदार अझै दह्रो देखिएको बताउनुभयो। उहाँले भारतले नेपाललाई गर्दै आएको निरन्तर सहायोगका लागि धन्यवाद दिनुभयो। नेपालका लागि भारतीय राजदूत श्रीवास्तवले नेपालको कठिन समयमा सहयोग गर्न सँधै तयार रहेको बताउनुभयो। यस वर्ष उपलब्ध गराइएको बेलीब्रिजको लम्बाइ केही लामो रहेकाले यसले धेरै क्षति पुगेका ठाउँमा जडान गर्न थप सहज हुने उल्लेख गर्दै उहाँले छनौट गरिएका ठाउँमा पुल जडानका लागि छिटै प्राविधिक टोली पनि आउने जानकारी दिनुभयो। भौतिक पूर्वाधार तथा यातायात मन्त्रालयका सचिव केशव शर्मा र सडक विभागका महानिर्देशक विजय जैशीले प्राकृतिक विपद्ले क्षति पुर्याएका सडक सञ्चालनका लागि भारतकातर्फबाट उपलब्ध हुँदै आएको वस्तुगत र प्राविधिक सहयोगका लागि धन्यवाद दिनुभयो।",
      "link": "https://gorkhapatraonline.com/news/180452",
      "image": "https://gorkhapatraonline.com/storage/media/317904/conversions/photo-news-original-thumb.jpg"
    },
    {
      "slug": "180448",
      "title": "तोकिएकै मितिमा निर्वाचन सम्पन्न गर्नु सरकारको प्रमुख कार्यभार : गृहमन्त्री अर्याल",
      "timestamp": 1763596800000,
      "source": "gp",
      "content": "गृहमन्त्री ओमप्रकाश अर्यालले सरकारको आगामी दिनको महत्त्वपूर्ण कार्यभार भनेकै तोकिएकै मितिमा निर्वाचनलाई शान्तिपूर्ण ढंगबाट सम्पन्न गर्नु रहेको बताउनुभएको छ ।",
      "longContent": "काठमाडौँ, मङ्सिर ४ गते । गृहमन्त्री ओमप्रकाश अर्यालले सरकारको आगामी दिनको महत्त्वपूर्ण कार्यभार भनेकै तोकिएकै मितिमा निर्वाचनलाई शान्तिपूर्ण ढङ्गबाट सम्पन्न गर्नु रहेको बताउनुभएको छ । बिहीबार मन्त्रालयमा आयोजित आर्थिक वर्ष २०८२/८३ को प्रथम चौमासिक समीक्षा तथा मन्त्रालयस्तरीय विकास समस्या समाधान समितिको बैठकमा मन्त्री अर्यालले उक्त कुरा बताउनुभएको हो। आगामी निर्वाचनलाई निर्धारित मितिमै सम्पन्न गराउने गरी मन्त्रालयका सबै निकायका कर्मचारी सो अनुरुपको तयारी र प्रतिबद्धताका साथ कार्य जिम्मेवारी निर्धारित गरी परिचालित हुनसमेत आदेश गर्नुभयो।  जेनजी आन्दोलनको भावना र मर्म अनुरुप सेवा प्रदायक निकायले आफ्ना काम कारवाहीलाई छिटो छरितो बनाउने र कार्य प्रक्रियालाई सरलीकृत गर्ने र आफूले प्रवाह गर्ने सबै प्रकारका सेवालाई सम्भव भएसम्म विद्युतीय माध्यमबाट गर्ने व्यवस्था मिलाउने र अभिलेख व्यवस्थापनलाई चुस्त दुरुस्त राख्न मन्त्री अर्यालले बैठकमा निर्देशन दिनुभयो। ‘सरकारी काम कारवाहीले गर्दा सेवाग्राहीलाई अनावश्यक झनझट व्यहोर्नुपर्ने अवस्थाको अन्त्य गर्ने गरी कार्य गर्नसमेत सबै माताहतका निकाय तथा अधिकारीहरुलाई निर्देश गर्दछु’, मन्त्री अर्यालले भन्नुभयो।    मन्त्री अर्यालले आगमी निर्वाचनको वातावरण बनाउन र भौतिक स्राेत साधनका लागि आवश्यक पर्ने बजेटका कार्यक्रम अर्थ मन्त्रालयबाट यस मन्त्रालयलाई सहजीकरण भएकोमा मन्त्री अर्यालले अर्थ मन्त्रालयलाई  धन्यवाद दिनुभयो।  समीक्षा क्रममा प्रधानमन्त्री कार्यालय, योजना आयोग, अर्थ र सङ्घीय मामिला मन्त्रालयले दिनुभएका सुझावलाई मन्त्रालय मनन गरेर कार्यान्वयनमा लैजाने कुरा पनि मन्त्री अर्यालले राख्नुभयो।  राजस्व चुहावट नियन्त्रणमा लिएको प्रयास अपर्याप्त भएको भन्दै, मन्त्री अर्यालले त्यसतर्फ विशेष ध्यान दिन र आगामी चौमासिक प्रगति समीक्षामा देखिने गरेर काम गर् समेत निर्देश गर्नुभयो।  सीमापार अपराध न्यूनीकरण, लागु औषधको दुरुपयोग र ओसारपसारविरुद्धको कारवाही र सडक दुर्घटना न्यूनीकरणका लागि वर्तमान कार्यशैलीमा आश्यकता अनुसार पुनरवलोकन गर्न र जनताले अनुभूत गर्ने गरी काम गर्न पनि मन्त्री अर्यालले सम्बद्ध निकायलाई आदेश दिनुभयो।  सबै निकायहरुको पूर्वानिर्धारित आन्तरिक वार्षिक कार्ययोजना र माइलस्टोन कार्यान्वयनलाई तीव्रता दिन र गरिएका कार्यको नियमित आन्तरिक समीक्षा गर्न उहाँले निर्देशन गर्नुभयो। कार्यक्रममा गृह सचिव रामेश्वर दंगालले मन्त्रालय यस अन्तर्गतका सबै निकायले सुशासन र पारदर्शितालाई मूल केन्द्रबिन्दु बनाई आफ्नो कार्य जिम्मवारी निर्वाह गर्न आदेश गर्नुभयो।  सचिव दंगालले सरकारको वार्षिक नीति तथा कार्यक्रम अन्तर्गत र मन्त्रालयले निर्धारण गरेका कार्यक्रमहरुलाई प्राथमिकतामा राखेर काम गर्न निर्देशन दिनुभयो।",
      "link": "https://gorkhapatraonline.com/news/180448",
      "image": "https://gorkhapatraonline.com/storage/media/317897/conversions/Home-ministry-original-thumb.jpg"
    },
    {
      "slug": "180440",
      "title": "बालबालिकाको व्यवस्था फेरियो : अवस्था फेरिएनन",
      "timestamp": 1763596800000,
      "source": "gp",
      "content": "आज अन्तर्राष्ट्रिय बाल अधिकार दिवस । ‘मेरो दिन, मेरो अधिकार’ भन्ने अन्तर्राष्ट्रिय नारा र ‘बालबालिकामा लगानीः सुनिश्चित भविश्यको थालनी’ भन्ने राष्ट्रिय नाराका साथ ३६ औँ अन्तर्राष्ट्रिय बालअधिकार दिवस मनाइएको छ ।",
      "longContent": "सीता शर्माकाठमाडौँ, मङ्सिर ४ गते । आज अन्तर्राष्ट्रिय बाल अधिकार दिवस । ‘मेरो दिन, मेरो अधिकार’ भन्ने अन्तर्राष्ट्रिय नारा र ‘बालबालिकामा लगानीः सुनिश्चित भविश्यको थालनी’ भन्ने राष्ट्रिय नाराका साथ ३६ औँ अन्तर्राष्ट्रिय बालअधिकार दिवस मनाइएको छ । नेपालमा बाल अधिकारका क्षेत्रमा राम्रै उपलब्धि हासिल गरेका कुरा पनि चर्चा हुन्छन । कानुनी रूपमा धेरै धेरै उपलब्धी प्राप्त गरेका छौँ तर यसको  व्यवहारिक कार्यान्वयन गरेर संस्थागत गर्न सकेको अवस्था भने छैन । बालबालिकाको भोगाई सुन्दा र देख्दा बालबालिका घरदेखि सडकसम्म असुरक्षित रहेका छन ।रष्ट्रिय बाल अधिकार परिषद र सिबिसलगायत विभिन्न राष्ट्रियस्तरका गैरसरकारी संस्थाहरूको संयुक्त रूपमा आयोजित “घटना व्यवस्थापन र बाल संरक्षण प्रणाली कार्यान्वयन” विषयक छलफलमा सहभागी केही प्रतिनिधिमुलक बालबालिकाको आवाज सुन्दा बाल अधिकार दिवस मनाएर अहिलेसम्म भएका उपलब्धी खै भन्ने प्रश्न आउँछ । कार्यक्रममा सिविसमा कार्यरत मनिता धरेलले यौन दुव्र्यबहारमा परेकी १४ वर्षीया बालिकाको हकमा जिल्ला अदालतले पीडकलाई १८ वर्षको कैद फैसला गरेपनि केहीदिन अगाडि उच्च अदालत पाटनले एक संस्थाले जोहरी दिएको बाहना बनाउँदै पीडकलाई सफाई दिएपछि अब बालिकाले न्याय खोज्न कहाँ जाने प्रश्न गर्नुभयो । यस्तै आशा नेपालमा कार्यरत सानु थापाको भोगाई सुनाउँदै भन्नुभयो “ एक किशोरीकी आमाले पाँच बिवाह गरि, पाँच पतिबाट पाँच सन्तान भए, बालिकाको बाबु को हो थाहा छैन, मानव बेचबिखनमा परेकी बालिकाको उद्धार गरि संस्थामा राखेर अहिले १२ कक्षा पढ्दैछिन् तर स्थानीय सरकारले आमाको नाममा जन्म दर्ता गर्न नमान्दा समस्या आएको छ, अब न्याय खोज्न कहाँ जाने ?”बालक कृष्ण साहले सडकदेखि सार्वजनिक यातायातमा बालिका असुरक्षित रहेको, एकता बाल क्बलकी पासाङ्ग डोल्मा तामाङ्गले बस र आफू काम गर्ने पार्टी प्यालेसमा दुव्र्यबहार सहनु परेकोे, एकता बाल क्लबकै सोनिया तामाङ्गले जिविकोपार्जनका लागि रेष्टुरेष्टमा काम गर्दा शारीरिक, मानसिक र श्रम शोषण भएको भन्दै न्याय पाउन नसकेको गुनासो गर्नुभयो । यी त प्रतिनिधिमुलक घटना मात्रै हुन् ।राष्ट्रिय बाल अधिकार परिषद्का अनुसार गएको आव २०८१÷८२ मात्रै ४७७ वटा बाल यौन दुव्र्यवहार, यौनजन्य हिंसाका उजुरी परेका छन । जसमा सबैभन्दा धेरै बाल यौन दुरूपयोगका ३५५ वटा, बालविवाहका ६१ वटा, अप्राकृतिक मैथुनका २१ र बालबालिकाविरूद्धको कसूरमा ४० वटा उजुरी परेका छन । परिषदका सदस्यसचिव इन्द्रादेवी ढकालले बालहिंसा तथा दुव्र्यवहार रोकथाम, घटना व्यवस्थापन र नीतिगत सहकार्यका गरेर ३५ वटा नागरिकता–सम्बन्धी समस्या समाधान गरेको दाबी गर्नुभयो । स्थानीय तहलाई दिएको अधिकारलाई टेकेर स्थानीयस्तरमै धेरै समस्या समाधान गर्न सकिने पनि उहाँको भनाई थियो । वागमती प्रदेश बालअधिकार समितिका सदस्य प्रकाश खतिवडाले प्रदेश सरकारले प्रत्येक स्थानीय तहलाई बालश्रम, बालविाह मुक्त गरि बालमैत्री स्थानीय सरकार घोषणाको अभियान चलाएको बताउदै प्रत्येक वडा, विद्यालयमा गठन भएका बाल क्बलबाट समस्याका पहिचान गरि समाधानमा लैजानु पर्ने बताउनुभयो । उहाँका अनुसार प्रदेश सरकारले आमाबाबु बिहिन बालबालिकालाई मासिक दुई हजार र कोरोनामा बाबुआमा दुबै गुमाएका बालबालिकालाई मासिक रु. तीन हजार रकम स्थानीय तहमार्फत वितरण गरेको छ । काठमाडौं महानगरपालिका बालकल्याण अधिकारी विनिता शर्माले महानगरले यसवर्ष ८१ जना बालबालिकाको उद्धार गरेको, ३३ जनालाई महानगरको संरक्षणमा राखेको, ४७ जनालाई परिवारसंग पुर्नमिलन गराएकोे बताउदै आफ्नो स्थानीय तहमा बालअधिकार हननका घट्नानै घट्न नदिन कार्य गर्नुपर्ने आवश्यकता औल्याउनुभयो । ललितपुर महानगरपालिकाका बालकल्याण अधिकारी सरिता महर्जनले सात वर्षकी छोरी पाँच वर्षदेखि आफ्नै बाबुबाटै दुव्र्यबहारमा परेकी बालिकालाई न्याय दिलाउन उनकै आमाले उजुरी दिन नमान्दा समस्या आएको सुनाउनुभयो ।कार्यक्रममा सूर्यविनायक नगरपालिकाका बालकल्याण अधिकारी विजया सुवेदी, टोखा नगरपालिकका बालकल्याण अधिकारी निर्जला रेग्मी, कागेश्वरी मनहरा नगरपालिकाका बालकल्याण अधिकारी सविना श्रेष्ठलगायतले बालबालिका घर परिवारबाटै असुरक्षित रहेको भन्दै हजुरबुबाबाट बलात्कारमा परेकी नातिनीलाई बल्ल न्याय दिलाएपनि बालिका परिवारबाट बहिस्कारमा परेको बताउनुभयो । कार्यक्रममा बालबालिका खोतलास समन्वय केन्द्र (१०४) का सन्तोष चन्दले बालबालिकाको हक अधिकारका सम्बन्धमा कानूनी पाटोमा अझै चुनौती रहेको औल्याउँदै वडाबाट व्यबस्था अनुसारको सिफारिस उपलब्ध नगराउँदा पनि समस्याहरु आएको बताउनुभयो । संयुक्त राष्ट्रसङ्घको महासभाबाट सन् १९८९ को नोभेम्बर २० मा बाल अधिकारसम्बन्धी महासन्धि पारित भएको दिनलाई स्मरण गरी पक्षधर राष्ट्रले बिहीबारका दिन अन्तर्राष्ट्रिय बाल अधिकार दिवसको रुपमा मनाउँदै आएका छन् ।बालबालिकाको बचावट, संरक्षण, विकास, सहभागितालगायत विषय कार्यान्वयन गरी बाल अधिकार सुनिश्चितताका लागि अन्तर्राष्ट्रिय बाल अधिकार दिवस विश्वभर मनाइँदै आएको हो । नेपालमा संयुक्त राष्ट्रसङ्घको बाल अधिकार महासन्धि, १९८९ का ४२ धारा सबै कार्यान्वयनमा छन् । यसमा बालबालिकाको सर्वोत्तम हित, अधिकार कार्यान्वयन, जीवन, बचाउ र विकास, पहिचानको संरक्षण, बालबालिकाको विचार तथा भावनको कदर, अभिभावकको दायित्व, सामाजिक सुरक्षा, बालश्रम, बेचबिखन, ओसारपसार र अपहरण, बालमैत्री न्यायलगायतका व्यवस्था छन् । नेपालले संयुक्त राष्ट्रसङ्घको बाल अधिकार महासन्धि, १९८९ अनुमोदन गरेको ३५ वर्ष पूरा भएको छ । नेपालले २०४७ भदौ २९ गते उक्त महासन्धिलाई बिनाशर्त अनुमोदन गरी यसको सिद्धान्तअनुसार प्रतिबद्धता जनाएको थियो । महासन्धिका प्रावधानको कार्यान्वयनका लागि नेपालले संवैधानिक, कानुनी, नीतिगत, संरचनागत र कार्यक्रमगत व्यवस्था गरेको छ । सबै अवस्थाका बालबालिकाको आधारभूत आवश्यकता तथा अधिकार परिपूर्तिका लागि संवैधानिक, कानुनी र नीतिगत व्यवस्था छन् । नेपालको संविधानको धारा ५१ मा राज्यको नीतिअन्तर्गत बालबालिकाको सर्वोत्तम हितलाई प्राथमिकताको रुपमा लिइएको छ । धारा ३९ मा बालबालिकाको हकसम्बन्धी व्यवस्था गरिएको छ । बालबालिकाको लागि विशिष्टीकृत ऐनको रुपमा बालबालिकासम्बन्धी ऐन, २०७५ कार्यान्वयनमा छ । नेपालले उक्त महासन्धि कार्यान्वयन स्थितिको प्रतिवेदन संयुक्त राष्ट्रसङ्घमा पेश गर्दै आएको छ । संयुक्त राष्ट्रसङ्घको बाल अधिकार समितिले नेपालको विगतका प्रतिवेदनमा दिएका समापन टिप्पणी तथा सुझावलाई नेपालले कार्यान्वयन गर्दै आएको छ । बालबालिकाको अधिकार तथा हक, हितको संरक्षण र संवर्धनका लागि विशिष्टीकृत निकायको रुपमा राष्ट्रिय बाल अधिकार परिषद् क्रियाशील छ । परिषद्ले आफूलाई प्राप्त कार्यादेशबमोजिम बालबालिकासम्बन्धी कानुन, नीति र योजना निर्माणमा सहयोग तथा सहजीकरण एवं बाल अधिकार संरक्षण र प्रवर्धनको सिलसिलामा महत्वपूर्ण भूमिका निर्वाह गर्दै आएको छ ।",
      "link": "https://gorkhapatraonline.com/news/180440",
      "image": "https://gorkhapatraonline.com/storage/media/317895/conversions/balbalika-pro-photo-ff-original-thumb.jpg"
    }
  ]
}