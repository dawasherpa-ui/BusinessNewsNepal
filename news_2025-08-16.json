{
  "date": "2025-08-16T03:53:53.169Z",
  "news": [
    {
      "slug": "167983",
      "title": "दुध दुहुनेलाई सधैँ दुःख : बिक्री भएको दुधको भुक्तानी नपाउँदा किसान समस्यामा",
      "timestamp": 1755195300000,
      "source": "gp",
      "content": "दुधको भुक्तानी नपाएर देशभरका किसान दुःखमा छन् । तथापि उनीहरूको यो दुःख अहिलको होइन । हरेक वर्ष बर्खाका बेला उनीहरूको यस्तो पीडा झन् बल्झिन्छ ।",
      "longContent": "किसानले दुधको दुई अर्ब पाउन बाँकी काठमाडौँ, साउन ३१ गते । दुधको भुक्तानी नपाएर देशभरका किसान दुःखमा छन् । तथापि उनीहरूको यो दुःख अहिलको होइन । हरेक वर्ष बर्खाका बेला उनीहरूको यस्तो पीडा झन् बल्झिन्छ ।सरकारी स्वामित्वको दुग्ध विकास संस्थान र निजी दुग्ध व्यवसायीलाई उधारोमा दिएको दुधको झन्डै दुई अर्ब रुपियाँ पाउन उनीहरू हारगुहार गरिरहेका छन् तर भुक्तानीको सुनिश्चितता देखिँदैन । पटक पटक निर्देशनअहिलेको यो भुक्तानी समस्या छ महिनादेखिको हो तर त्यसअघि पनि यो समस्या ज्युँकात्युँ थियो । त्यही भएर २०८१ फागुन ५ गते प्रधानमन्त्री केपी शर्मा ओलीले पाँच महिनाअघि किसानलाई दुधको भुक्तानी तत्काल दिन डिडिसी र निजी डेरीलाई निर्देशन दिएको बताउनुभएको थियो । प्रतिनिधि सभाको बैठकमा सांसदले उठाएका प्रश्नको जवाफ दिँदै प्रधानमन्त्री ओलीले दुधको बक्यौता रकम तत्काल भुक्तानी दिन निर्देशन दिएको बताउनुभएको थियो । त्यसबेलासम्म डिडिसीले दुई अर्ब चार करोड रुपियाँ भुक्तानी दिइसकेको प्रधानमन्त्रीले जानकारी दिनुभयो । दुग्ध विकास संस्थानबाट दुध बिक्री गर्ने सबै कृषकको भदौ मसान्तसम्मको बाँकी रकम भुक्तानी भइसकेको उहाँले जानकारी दिनुभएको थियो । प्रधानमन्त्री ओलीले प्रतिनिधि सभामा यस्तो जवाफ दिएको लगभग एक वर्षअघि पनि तत्कालीन प्रधानमन्त्री पुष्पकमल दाहाल ‘प्रचण्ड’ ले पनि किसानले पाउनुपर्ने दुधको भुक्तानी तत्काल दिन निर्देशन दिनुभएको थियो । २०८० फागुन १४ गते प्रधानमन्त्री तथा मन्त्रीपरिषद्को कार्यालयमा तत्कालीन अर्थमन्त्री डा. प्रकाशशरण महत, कृषिमन्त्री डा. वेदुराम भुसाल र नेपाल सरकारका मुख्यसचिव डा. बैकुण्ठ अर्याललाई दुग्ध किसानको दुधको भुक्तानी तुरुन्तै दिन प्रधानमन्त्रीले निर्देशन दिनुभएको थियो । त्यस क्रममा तत्कालीन प्रधानमन्त्रीले निजी क्षेत्रबाट किसानले पाउनुपर्ने भुक्तानी तुरुन्त असुली गर्न र भुक्तानी नदिए कारबाहीको प्रक्रिया अगाडि बढाउन पनि निर्देशन दिनुभएको थियो । सरकारी स्वामित्वको दुग्ध विकास संस्थानले किसानलाई दिने नगद अभाव भएको जनाएको थियो । त्यसैले २०८१ भदौ १८ अर्थ मन्त्रालयले दुग्ध विकास संस्थान (डिडिसी) लाई मा ६० करोड रुपियाँ ऋण लगानी गर्ने नीतिगत निर्णय गरी भुक्तानी दिएको थियो । किसानलाई दुधको बाँकी रकम भुक्तानी गर्ने विषयमा उपप्रधानमन्त्री एवं अर्थमन्त्री विष्णुप्रसाद पौडेल, कृषिमन्त्री रामनाथ अधिकारी, दुग्ध विकास संस्थानका अधिकारीबिच पटक पटक छलफल भएको थियो ।फेरि अर्को भदौ लाग्न लाग्दा किसान उही समस्यामा छन् । अहिले पनि किसानले दुध बिक्री गरेको छ महिनादेखि दुधको रकम अझै पाउन सकेका छैनन् । सरकारी स्वामित्वमा रहेको दुग्ध विकास संस्था (डिडिसी) र निजी डेरीले दुध खरिद गरेको झन्डै दुई अर्ब रुपियाँ भुक्तानी गर्न बाँकी रहेको छ । व्यवसाय गर्न कठिनडिडिसीले गत फागुनदेखि दुध खरिद गरेको रकम किसानलाई भुक्तानी गर्न बाँकी छ भने निजी डेरी उद्योगले दुई महिनाको दुधको रकम भुक्तानी गर्न सकेका छैनन् । केन्द्रीय दुग्ध उत्पादन सहकारी सङ्घका अध्यक्ष अमर कुँवरले लामो समयसम्म किसानले दुधको रकम नपाउँदा व्यवसाय सञ्चालन गर्न कठिन भएको बताउनुभयो । “चाडपर्व सुरु हुन थालेकाले खर्च बढी बढ्छ, किसानको आम्दानीको स्रोत भनेको दुधको रकम हो,” उहाँले भन्नुभयो “समयमा भुक्तानी नहुँदा किसानलाई घरव्यवहार चलाउन कठिन भएको छ ।”  दुधको रकम भुक्तानी छिटो गराउन कृषि तथा पशुपन्छी विकास मन्त्रालयलाई समेत जानकारी गराएको उहाँको भनाइ छ । चैतदेखि दुध बेचेको रकम नपाउँदा दुध बेचेर गुजारा चलाउने किसानलाई रकम नपाउँदा समस्या परेको उहाँको भनाइ छ । डिडिसीले दुध खरिद गरेको माघसम्मको रकम भुक्तानी गरेको जनाएको छ । डिडिसीका सूचना अधिकारी नीलकण्ठ गौतमले ९० करोड रुपियाँ किसानको भुक्तानी गर्न बाँकी रहेको जानकारी दिनुभयो । डिडिसीको पीडा बेग्लैदुधको भुक्तानी गर्न नसक्नुमा दुग्ध विकास संस्थानको बेग्लै भनाइ छ । सूचना अधिकारी गौतमका अनुसार कात्तिकदेखि चैतसम्म दुध उत्पादनको सिजन भएकाले धेरै दुध सङ्कलन भयो । बजारमा बिक्री नभएको दुध पाउडर र बटर बनाएर राखियो । किसानबाट खरिद गरिएको दुुधको पाउडर बटर बनाएर राख्दा नगद अभावले समयमा भुक्तानी गर्न सकिएन । हाल एक अर्ब रुपियाँ बराबरको ६३० मेट्रिक टन बटर र साढे सात सय मेट्रिक टन पाउडर (धुलो दुध) मौज्दात रहेको उहाँले जानकारी दिनुभयो । बटर र पाउडर पर्याप्त मात्रामा बिक्री नभई मौज्दात रहेकाले समयमा किसानको रकम भुक्तानी गर्न नसकिएको हो । सिजनमा बजारमा दैनिक एक लाख लिटर बिक्री हुने गरेकोमा एक लाख ५० हजार लिटरसम्म दुध सङ्कलन गरिएको हुन्छ । अनि बिक्री कम हुँदा बाँकी रहेको दुध पाउडर र बटर बनाएर राख्ने गरिन्छ । हाल दैनिक ५० देखि ६० लिटर दुध सङ्कलन भइरहेकामा बिक्री ८० देखि ५८ लिटर हुने गरेको डिडिसीले जनाएको छ । अपुग दुध मौज्दातमा रहेको पाउडर दुध प्रयोग गरी वितरण गर्ने गरेको डिडिसीले जनाएको छ ।डिडिसीले मौज्दात रहेको बटर र पाउडर दुध चीनमा निर्यातको तयारी भइरहेको समेत जनाएको छ । दुधको गुणस्तर परीक्षण गरेर निर्यातका लागि उपयुक्त देखिएको डिडिसीले जनाएको छ । मौज्दात दुग्ध पदार्थ निर्यात गरेर जति सक्दो किसानको रकम भुक्तानी गर्न लागिएको डिडिसीले जनाएको छ । निजीको एक अर्ब बाँकीयसैबिच निजी डेरी उद्योगले दुई महिनाको किसानको दुधको एक अर्ब रकम भुक्तानी गर्न बाँकी रहेको जनाएका छन् । डेरी उद्योग सङ्घका अध्यक्ष राजकुमार दाहालले मौज्दात रहेको दुग्धजन्य पदार्थ बिक्री हुन थालेकाले किसानको बक्यौता रकम भुक्तानी गरी घटाउँदै गएको जानकारी दिनुभयो ।“उत्पादनको सिजनको बेला दुध खरिद बढी हुने र बिक्री कम हुँदा समयमा किसानको पैसा भुक्तानी गर्न सकिएको थिएन, दाहालले भन्नुभयो, “अहिले उत्पादनको सिजन नभएकाले कम दुध सङ्कलन भई मौज्दातको दुध बिक्री बढ्दै गएकाले पनि भुक्तानी रकम घटाउँदै गएका छौँ ।” मौज्दात रहेको दुध बिक्री बढ्दै गएकाले दसैँअगाडि नै किसानको बाँकी रकम भुक्तानी गरिसक्ने उहाँले दाबी गर्नुभयो । सङ्घका अनुसार निजी डेरी उद्योगसँग तीन अर्ब रुपियाँभन्दा बढीको पाँच हजार मेट्रिक टन बटर र पाँच हजार मेट्रिक टन पाउडर दुध मौज्दात रहेको छ । चाडपर्व सुरु भएसँगै बजारमा दुधको खपतसमेत बढ्ने गर्छ । तिजमा खिर बढी खाइने भएकाले पनि दुधको खपत बढ्ने गर्छ । सङ्घका अनुसार मुलुकभर दैनिक ७२ लाख लिटर दुध उत्पादन हुने गरेकोमा ३६ लिटर दुध बजारमा आउने गरेको छ ।",
      "link": "https://gorkhapatraonline.com/news/167983",
      "image": "https://gorkhapatraonline.com/storage/media/296401/conversions/4553-original-thumb.jpg"
    },
    {
      "slug": "167978",
      "title": "साउदी अरबमा नेपाली श्रमिकको वैधानिकीकरण सुरु",
      "timestamp": 1755195300000,
      "source": "gp",
      "content": "सरकारले श्रम स्वीकृति नलिई साउदी अरबमा कार्यरत नेपाली श्रमिकलाई वैधानिकीकरण गर्ने कार्य सुरु गरेको छ ।   साउदी अरबस्थित नेपाली दूतावास रियादले शुक्रबार आठ वर्षदेखि रियादमा कार्यरत अजय दङ्गालको बायोमेट्रिक लिई श्रम वैधानिकीकरणलाई औपचारिकता दिएको हो ।",
      "longContent": "गोरखापत्र समाचारदाता काठमाडौँ, साउन ३१ गते । सरकारले श्रम स्वीकृति नलिई साउदी अरबमा कार्यरत नेपाली श्रमिकलाई वैधानिकीकरण गर्ने कार्य सुरु गरेको छ । साउदी अरबस्थित नेपाली दूतावास रियादले शुक्रबार आठ वर्षदेखि रियादमा कार्यरत अजय दङ्गालको बायोमेट्रिक लिई श्रम वैधानिकीकरणलाई औपचारिकता दिएको हो । उक्त कार्यक्रमलाई भर्चुअल माध्यमबाट सम्बोधन गर्दै श्रम, रोजगार तथा सामाजिक सुरक्षामन्त्री शरतसिंह  भण्डारीले श्रम स्वीकृतिको अभावमा वैदेशिक रोजगारमा रहेका श्रमिक आफ्नो मुलुक फर्किन नसक्ने अवस्थाको सिर्जना हुनु मानवीय नाताले समेत उपयुक्त नभएकाले वैधानिकीकरण अभियान सुरु गर्नु परेको जानकारी दिनुभयो । साउदी अरबसँग द्विपक्षीय श्रम समझदारीपत्रमा हस्ताक्षर हुने जानकारी दिँदै उहाँले अबको सेवा प्रविधिमा आधारित रहने उल्लेख गर्नुभयो । मन्त्रालयका सचिव डा. कृष्णहरि पुष्करले व्यक्तिगत, कानुनी वा जानकारीको अभाव जस्ता विविध कारणले श्रम स्वीकृतिको अभावमा राज्यबाट प्रदान हुने सेवाबाट कुनै पनि नेपाली वञ्चित भएकाले दूतावासबाटै श्रम वैधानिकीकरण कार्य आवश्यक रहेको औँल्याउनुभयो । साउदी अरबका लागि नेपालका राजदूत डा. नरेश विक्रम ढकालले साउदी अरबका रोजगारदाताबाट वैध भएर नेपाल सरकारबाट कागजी रूपमा अवैध मानिएकालाई आजबाट वैध हुन बाटो खुलेको जानकारी दिनुभयो ।  साउदी अरबमा साढे तीन लाख श्रमिक कार्यरत रहेकोमा कागजातविहीनको सङ्ख्या १० देखि १५ हजारको हाराहारीमा रहेको अनुमान दूतावासको छ ।",
      "link": "https://gorkhapatraonline.com/news/167978",
      "image": "https://gorkhapatraonline.com/storage/media/296396/conversions/saudi-arabia-original-thumb.jpg"
    },
    {
      "slug": "167977",
      "title": "देशभरका उखु किसान काठमाडौँमा",
      "timestamp": 1755195300000,
      "source": "gp",
      "content": "उखुको अनुदानलाई निरन्तरता दिन माग गर्दै देशभरका अगुवा उखु किसान सङ्घीय राजधानी काठमाडौँ पुगेका छन् । सरकारले चालु आर्थिक वर्ष २०८२/८३ को बजेटमा उखुको अनुदानका लागि बजेट विनियोजन नगरेपछि उखु किसान असन्तुष्ट छन् । किसानले दुई साताअघि आआफ्नो जिल्लाका प्रमुख जिल्ला अधिकारीमार्फत सरकारलाई ज्ञापनपत्र बुझाउँदै साउन महिनाभित्र अनुदान रकमबारे निर्णय गर्न समय दिएका थिए ।",
      "longContent": "सर्लाही समाचारदातासर्लाही, साउन ३१ गते । उखुको अनुदानलाई निरन्तरता दिन माग गर्दै देशभरका अगुवा उखु किसान सङ्घीय राजधानी काठमाडौँ पुगेका छन् । सरकारले चालु आर्थिक वर्ष २०८२/८३ को बजेटमा उखुको अनुदानका लागि बजेट विनियोजन नगरेपछि उखु किसान असन्तुष्ट छन् । किसानले दुई साताअघि आआफ्नो जिल्लाका प्रमुख जिल्ला अधिकारीमार्फत सरकारलाई ज्ञापनपत्र बुझाउँदै साउन महिनाभित्र अनुदान रकमबारे निर्णय गर्न समय दिएका थिए । सरकारले यसबारे निर्णय गर्न चासो नदेखाएपछि सर्लाही, महोत्तरी, रौतहट, बारा, सिराहा, सुनसरी, नवलपरासी, कञ्चनपुरलगायत उखु खेती हुने प्रत्येक जिल्लाका अगुवा उखु किसान काठमाडौँ केन्द्रित आन्दोलनको तयारीका लागि भेला भएका हुन् । उखु किसानका अगुवाले शुक्रबार चिनी उद्योगका मालिकसहित पूर्वप्रधानमन्त्री एवं नेपाली कांग्रेसका सभापति शेरबहादुर देउवा र नेकपा (एमाले) का महासचिव शङ्कर पोखरेललाई भेटेर उखु किसानको पीडा सम्बोधनका लागि आग्रह गरेका छन् । आफूहरूले प्रधानमन्त्रीलाई नै भेटेर अनुदान रकम कटौतीका विषयमा कुरा राख्न चाहेकाले प्रधानमन्त्री केपी शर्मा ओलीसँग समय मिलाइदिन नेकपा (एमाले) का महासचिव पोखरेलसँग आग्रह गरेको केन्द्रीय उखु किसान सङ्घर्ष समितिका सहसंयोजक राजकुमार उप्रेतीले जानकारी दिनुभयो । आगामी सोमबारतिर प्रधानमन्त्रीसँग भेट हुने सम्भावना रहेको र उहाँसँगको छलफलपछि पनि उखुको अनुदान रकम पाउने अवस्था नरहे भदौ दोस्रो साताबाट काठमाडौँको माइतीघरमा धर्ना सुरु गर्ने तयारी रहेको उप्रेतीले बताउनुभयो ।आन्दोलनका लागि देशभरबाट एक हजार उखु किसान उतार्ने र त्यसको तयारीका विषयमा छलफल अघि बढेको उखु किसानका अगुवाले बताएका छन् । उखु किसानले गत आव २०८१/८२ कै उखुको अनुदानसमेत प्राप्त गर्न सकेका छैनन् । गत वर्ष सरकारले उखु किसानलाई प्रतिक्विन्टल ७० रुपियाँका दरले अनुदान रकम प्रदान गर्ने निर्णय गरेको थियो । यस वर्षदेखि अनुदान रकम कटौती भएसँगै उखुको उत्पादन घट्दै जाने चिन्ता थपिएको छ ।",
      "link": "https://gorkhapatraonline.com/news/167977",
      "image": "https://gorkhapatraonline.com/storage/media/296395/conversions/_sugarcane--original-thumb.jpg"
    },
    {
      "slug": "167976",
      "title": "पर्यटकको खर्च र बसाइमा भएन सुधार",
      "timestamp": 1755195300000,
      "source": "gp",
      "content": "नेपाल भ्रमण गर्ने विदेशी पर्यटकको औसत दैनिक खर्च र बसाइमा आसलाग्दो सुधार हुन सकेको छैन । पर्यटन विभागले सार्वजनिक गरेको आर्थिक वर्ष २०८१/८२ को प्रतिवेदन अनुसार नेपाल भ्रमण गर्ने पर्यटकको औसत दैनिक खर्च ४०.८ अमेरिकी डलरमा झरेको छ । जुन अघिल्लो आर्थिक वर्षमा ४१ डलर रहेको थियो ।",
      "longContent": "गोरखापत्र समाचारदाताकाठमाडौँ, साउन ३१ गते । नेपाल भ्रमण गर्ने विदेशी पर्यटकको औसत दैनिक खर्च र बसाइमा आसलाग्दो सुधार हुन सकेको छैन । पर्यटन विभागले सार्वजनिक गरेको आर्थिक वर्ष २०८१/८२ को प्रतिवेदन अनुसार नेपाल भ्रमण गर्ने पर्यटकको औसत दैनिक खर्च ४०.८ अमेरिकी डलरमा झरेको छ । जुन अघिल्लो आर्थिक वर्षमा ४१ डलर रहेको थियो । आव २०८१/८२ मा पर्यटकको औसत बसाइ १३.३ दिन पुगेको छ । जुन अघिल्लो वर्ष १३.२ दिन रहेको थियो । कोरोना महामारीअघि नेपालमा पर्यटकले दैनिक ४८ र महामारीको समयमा ६० डलर खर्च गर्ने गरेका थिए । उक्त समयमा प्रतिपर्यटकको औसत बसाइ १५.५ दिन पुगेको थियो ।विभागका अनुसार आव २०८०/८१ मा पर्यटकको आगमन ११ लाख १७ हजार रहेकोमा आव २०८१/८२ को अन्त्यसम्ममा भने बढेर ११ लाख २८ हजार नाघेको छ ।नेपाल आएका पर्यटकमध्ये सबैभन्दा धेरै ६०.४ प्रतिशत मनोरञ्जनका लागि भित्रिएका छन् । त्यस्तै गरी १५.३ प्रतिशत पाहुना तीर्थयात्राका लागि, पर्वतारोहण वा साहसिक यात्राका लागि १४.५ प्रतिशत र अन्य उद्देश्यले ९.८ प्रतिशत पर्यटक नेपाल भित्रिएका छन् ।  विभागका अनुसार हाल नेपालमा २१४ तारे होटेल र एक हजार ३६४ डिलक्स, लक्जरी तथा हेरिटेज होटेल रहेका छन् । जसको कुल ‘बेड’ सङ्ख्या २० हजार ३४३ पुगेको छ । अन्य होटेल, लज, रिसोर्टको सङ्ख्या ४२ हजार २९९ पुगेको छ । १५ खर्ब रुपियाँभन्दा बढीको लगानी भइसकेको होटेल क्षेत्रले वार्षिक ३५ लाख पर्यटक धान्न सक्ने दाबी गरिएको छ ।  पर्यटन बोर्डको तथ्याङ्क अनुसार सन् २०२५ को पहिलो छ महिनामा नेपाल आउने विदेशी पर्यटकको सङ्ख्यामा कमी देखिएको छ । सन् २०२४ को जनवरीदेखि जुनसम्म पाँच लाख ८३ हजार ११ जना पर्यटक नेपाल भित्रिएकोमा यस वर्षको सोही अवधिमा पाँच लाख ७७ हजार ६८९ पर्यटक नेपाल भित्रिएका छन् ।",
      "link": "https://gorkhapatraonline.com/news/167976",
      "image": "https://gorkhapatraonline.com/storage/media/296394/conversions/Tourist-RSS-original-thumb.jpg"
    },
    {
      "slug": "167960",
      "title": "खर्पन र साइकलमा सागको व्यापार (फोटो फिचर)",
      "timestamp": 1755108900000,
      "source": "gp",
      "content": "भक्तपुरको नगदेशमा बजारमा लान ठिक्क पारेको हरियो तरकारी। हरेक दिन उपत्यकाका विभिन्न बजारमा तरकारी पुर्‍याउनका लागि यो ठाउँका किसानले रातिनै भारी तयार गर्छन् ।",
      "longContent": "भक्तपुर, साउन ३० गते । भक्तपुरको नगदेशमा बजारमा लान ठिक्क पारेको हरियो तरकारी। हरेक दिन उपत्यकाका विभिन्न बजारमा तरकारी पुर्‍याउनका लागि यो ठाउँका किसानले रातिनै भारी तयार गर्छन् । यो क्षेत्रका अधिकांश किसानले रातको १२ बजेदेखि नै साइकल र खर्पनमा राखेर साग बजार पुर्‍याउँछन्।",
      "link": "https://gorkhapatraonline.com/news/167960",
      "image": "https://gorkhapatraonline.com/storage/media/296370/conversions/saga2-original-thumb.jpg"
    },
    {
      "slug": "167957",
      "title": "अर्थमन्त्री र सचिवबीच कार्यसम्पादन सम्झौता",
      "timestamp": 1755108900000,
      "source": "gp",
      "content": "अर्थ मन्त्रालयमा आयोजित कार्यक्रममा अर्थमन्त्री पौडेल र अर्थ सचिव घनश्याम उपाध्याय, राजस्व सचिव दिनेशकुमार घिमिरे र महालेखा नियन्त्रक शोभाकान्त पौडेलबीच छुट्टाछ्ट्टै कार्यसम्पादन सम्झौता भएको हो।",
      "longContent": "काठमाडौँ, साउन ३० गते। उपप्रधानमन्त्री एवं अर्थमन्त्री विष्णुप्रसाद पौडेल र सचिवबीच कार्यसम्पादन सम्झौता भएको छ। अर्थ मन्त्रालयमा आयोजित कार्यक्रममा अर्थमन्त्री पौडेल र अर्थ सचिव घनश्याम उपाध्याय, राजस्व सचिव दिनेशकुमार घिमिरे र महालेखा नियन्त्रक शोभाकान्त पौडेलबीच छुट्टाछ्ट्टै कार्यसम्पादन सम्झौता भएको हो।",
      "link": "https://gorkhapatraonline.com/news/167957",
      "image": "https://gorkhapatraonline.com/storage/media/296367/conversions/8f14f195-5d6d-4198-b8a2-1a9f7d0ea9cd-original-thumb.jpg"
    },
    {
      "slug": "167952",
      "title": "जापानको जीडीपीमा निरन्तर सुधार, अप्रिल-जुन त्रैमासिकमा सकारात्मक संकेत",
      "timestamp": 1755108900000,
      "source": "gp",
      "content": "जापानको अर्थतन्त्रले अप्रिलदेखि जुनसम्मको तीन महिनामा वास्तविक आधारमा वार्षिक १.० प्रतिशतले वृद्धि गरेको छ ।",
      "longContent": "टोकियो, साउन ३० गते । जापानको अर्थतन्त्रले अप्रिलदेखि जुनसम्मको तीन महिनामा वास्तविक आधारमा वार्षिक १.० प्रतिशतले वृद्धि गरेको छ । यो पाँचौँ पटक लगातार त्रैमासिक वृद्धि भएको जापानको क्याबिनेट कार्यालयले शुक्रबार जनाएको छ ।जनवरी-मार्च अवधिको प्रारम्भिक तथ्याङ्कमा ०.२ प्रतिशतको गिरावट देखाइएको थियो, तर त्यसलाई संशोधन गरी ०.६ प्रतिशतको वृद्धि गरिएको छ । महँगी समायोजनपछि, अप्रिल-जुन त्रैमासिकमा जापानको वास्तविक सकल घरेलु उत्पादन (जीडीपी) अघिल्लो त्रैमासिकको तुलनामा ०.३ प्रतिशतले बढेको कार्यालयको प्रारम्भिक प्रतिवेदनमा जनाइएको छ ।यो जीडीपी वृद्धिको मुख्य कारण निर्यातमा देखिएको दृढता हो । निर्यात अघिल्लो त्रैमासिकको तुलनामा २.० प्रतिशतले बढ्दा आयात ०.६ प्रतिशतले वृद्धि भएको थियो । निर्यात र आयातबीचको अन्तरले त्रैमासिक वृद्धिमा ०.३ प्रतिशत बिन्दुको योगदान दिएको छ, जुन सबैभन्दा ठूलो योगदान हो । त्यसपछि निजी लगानी दोस्रो ठूलो योगदानकर्ता रहेको छ ।घरेलु मागको प्रमुख सूचक मानिने पुँजी लगानी (क्यापिटल इनभेष्टमेन्ट) पहिलो त्रैमासिकको तुलनामा १.३ प्रतिशतले बढेको छ, जुन पाँचौँ पटक लगातार वृद्धिमा रहेको देखिन्छ । अन्य प्रमुख घटकहरूमध्ये, कुल आर्थिक उत्पादनको आधाभन्दा बढी हिस्सा ओगट्ने निजी खपत (प्राइभेट कन्जम्प्सन) ०.२ प्रतिशतले मात्र वृद्धि भएको छ । रासस/सिन्ह्वा",
      "link": "https://gorkhapatraonline.com/news/167952",
      "image": "https://gorkhapatraonline.com/storage/media/296361/conversions/artha-original-thumb.jpg"
    },
    {
      "slug": "167864",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1755108900000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नप्रकार छन् ।",
      "longContent": "काठमाडौँ, साउन  ३० गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नप्रकार छन् । गोलभेँडा ठूलो (नेपाली) प्रतिकिलो रु ७०, गोलभेँडा सानो (लोकल) प्रतिकिलो रु ३०, गोलभेँडा सानो (टनेल) प्रतिकिलो रु ४२, आलु रातो प्रतिकिलो रु ५१, आलु रातो (भारतीय) प्रतिकिलो रु ३२, आलु रातो (मुडे) प्रतिकिलो रु ४५, आलु सेतो प्रतिकिलो रु ३९, प्याज सुकेको (भारतीय) प्रतिकिलो रु ४४, गाजर (लोकल) प्रतिकिलो रु १२०, गाजर (तराई) प्रतिकिलो रु १००, काउली स्थानीय प्रतिकिलो रु १२०, काउली (ज्यापु) प्रतिकिलो रु १३०, काउली (तराई) प्रतिकिलो रु ११०, रातो मूला प्रतिकेजी रु ६०, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु ३०, भन्टा डल्लो प्रतिकिलो रु ४०, तने बोडी प्रतिकिलो रु १०० र मकै बोडी प्रतिकिलो रु ९० कायम भएको छ । यसैगरी, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो रु १००, घिउ सिमी (राज्मा) प्रतिकिलो रु १५०, टाटे सिमी प्रतिकिलो रु ८०, भटमास कोसा प्रतिकिलो रु १००, तीतो करेला प्रतिकिलो रु ५०, लौका प्रतिकिलो रु ८०, परबर (लोकल) प्रतिकिलो रु ९०, परबर (तराई) प्रतिकिलो रु ९०, चिचिण्डो प्रतिकिलो रु ५०, घिरौला प्रतिकिलो रु ५०, झिगुनी प्रतिकिलो रु ८०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ६०, सलगम प्रतिकिलो रु ७०, भिण्डी प्रतिकिलो रु ७० कायम गरिएको छ । त्यसैगरी, पिँडालु प्रतिकिलो रु ७०, स्कूस प्रतिकिलो रु ४०, रायोसाग प्रतिकिलो रु ९०, पालुङ्गो साग प्रतिकिलो रु ८०, तोरीको साग प्रतिकिलो रु ८०, हरियो प्याज प्रतिकिलो रु १००, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ४१०, कुरिलो प्रतिकिलो रु ४००, निगुरो प्रतिकिलो रु ९० निर्धारण गरिएको छ ।ब्रोकाउली प्रतिकिलो रु २५०, चुकुन्दर प्रतिकिलो रु ७०, सजिवन प्रतिकिलो रु २००, रातो बन्दा प्रतिकिलो रु ३८०, जिरीको साग प्रतिकिलो रु १००, सेलरी प्रतिकिलो रु १५०, पार्सले प्रतिकिलो रु १३००, सौफको साग प्रतिकिलो रु १६०, पुदिना प्रतिकिलो रु गान्टेमुला प्रतिकिलो रु ९०, इमली प्रतिकिलो रु १९०, तामा प्रतिकिलो रु १२०, तोफु प्रतिकिलो रु १२० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३५०, केरा (दर्जन) रु १५०, कागती प्रतिकिलो रु १५०, अनार प्रतिकिलो रु ४००, आँप (चोसा) प्रतिकिलो रु २२०, सुन्तला (भारतीय) प्रतिकिलो रु ३५०, तरबुजा हरियो प्रतिकिलो रु ८०, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १६०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो रु ३०, रुखकटहर प्रतिकिलो रु ५०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ५५, मेवा (भारतीय) प्रतिकिलो रु १००, अम्बा प्रतिकिलो रु २५० र लप्सी प्रतिकिलो रु ६०, किबी प्रतिकिलो रु ४०० र आभोकाडो प्रतिकिलो रु ३०० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ५०, खुर्सानी हरियो माछे प्रतिकिलो रु ७०, खुर्सानी अकबरे प्रतिकिलो रु २५०, भेडे खुर्सानी प्रतिकिलो रु १२०, लसुन हरियो प्रतिकिलो रु १२०, हरियो धनियाँ प्रतिकिलो रु ३००, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु १३०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/167864",
      "image": "https://gorkhapatraonline.com/storage/media/296191/conversions/adrhs-original-thumb.jpg"
    },
    {
      "slug": "167836",
      "title": "रातभरि मल कुर्‍यो, रित्तो हात",
      "timestamp": 1755108900000,
      "source": "gp",
      "content": "बढैयाताल गाउँपालिका–६ भित्र रहेका पाँच वटा सहकारीले एकै पटक मल वितरणका लागि गत साउन २७ गते सूचना जारी गरे । बुधबार राति २ बजेदेखि कृषक मल खरिद गर्न लाइनमा बसे । प्रतिकिसान २५ किलोग्राम मल उपलब्ध गराउने सूचना जारी गरिएको भए पनि अत्यधिक चाप भएपछि मल वितरण नै गरिएन । आधा रातदेखि लाइनमा बसेका किसान रित्तो हात फर्कन बाध्य भए ।",
      "longContent": "यज्ञप्रसाद सापकोटागुलरिया (बर्दिया), साउन ३० गते । बढैयाताल गाउँपालिका–६ भित्र रहेका पाँच वटा सहकारीले एकै पटक मल वितरणका लागि गत साउन २७ गते सूचना जारी गरे । बुधबार राति २ बजेदेखि कृषक मल खरिद गर्न लाइनमा बसे । प्रतिकिसान २५ किलोग्राम मल उपलब्ध गराउने सूचना जारी गरिएको भए पनि अत्यधिक चाप भएपछि मल वितरण नै गरिएन । आधा रातदेखि लाइनमा बसेका किसान रित्तो हात फर्कन बाध्य भए । किसानलाई तोके अनुसार मल उपलब्ध गराउन नसक्ने भएपछि अर्को सूचना नआउँदासम्म मल वितरण गर्न बन्द गरेको मैनापोखर भविष्य साना किसान कृषि सहकारी संस्थाका अध्यक्ष विष्णु लम्सालले बताउनुभयो । “आधा रातदेखि मलका लागि लाइन बसे पनि रित्तो हात फर्कनु पर्‍यो,” बढैयाताल गाउँपालिका–६, मैनापोखरका जगतु थारूले भन्नुभयो, “आज मल लगेर खेतमा हाल्छु भन्ने ढुक्क थिएँ, सपना नै भयो ।”दिनभर लाइनमा बसेर सहकारीबाट छ किलोग्राम युरिया पाएकी मधुवन नगरपालिका–७, शुक्र बस्तीकी शान्ति अधिकारीले बेग्लै व्यथा पोख्नुभयो । एक बिघा १० कट्ठा खेतमा धान लगाएकी उहाँले भन्नुभयो, “यति मल कता हाल्ने हो ? यसपालि त धानै नफल्ने हो कि भन्ने चिन्ता छ ।” तीन हजार आठ सय कृषक सेयर सदस्य भएको ताराताल साना किसान कृषि सहकारी संस्थामा धानका लागि ३६८ बोरा मात्र युरिया आयो । युरिया माग गरेका किसानबिच बराबर भाग लगाउँदा छ किलोग्राम मात्र युरिया दिन सकिएको ताराताल साना किसान कृषि सहकारी संस्थाका प्रबन्धक राजन थापाले बताउनुभयो । गुलरिया नगरपालिका–३ मा रहेको कल्पतरु कृष्णसार कृषि सहकारी संस्थामा चार सय कृषकका लागि ५२ बोरा युरिया आएको अध्यक्ष चिन्तामणि कँडेलले बताउनुभयो । एक बोरा मल पाँच जना कृषकले बाँडेर लगेको बताउँदै प्रहरी नै परिचालन गरेर मल वितरण गरेको तितो अनुभव सुनाउनुभयो ।बर्दिया जिल्लामा जताततै रासायनिक मलको हाहाकार भएको छ । किसान रासायनिक मलको खोजीमा भौँतारिइरहेका छन् । मागभन्दा निकै कम मल प्राप्त हुँदा कतिपय सहकारीले मल नै लैजान आनाकानी गर्ने गरेका छन् । “नल्याऊँ कृषकले त्यही पनि पाउँदैनन्, ल्याऊँ भने वितरणमै विवाद हुने गरेको छ,” अध्यक्ष कँडेलले भन्नुभयो । रासायनिक मलको अभावसँगै यस वर्ष बर्दिया जिल्लामा धान उत्पादन घट्ने निश्चित भएको एकीकृत कृषि तथा पशुपन्छी विकास कार्यालय बर्दियाका प्रमुख सागर ढकालले बताउनुभयो । बर्दिया जिल्लामा करिब ५१ हजार हेक्टरमा धान खेती हुने गर्दछ । प्रमुख ढकालका अनुसार बर्दिया जिल्लामा वार्षिक १२ हजार मेट्रिक टन युरिया, सात हजार मेट्रिक टन डिएपी र एक हजार मेट्रिक टन पेटासको माग हुँदै आएको छ, जसमध्ये ५० प्रतिशत मल मात्र बर्दियामा उपलब्ध हुँदै आएको छ ।",
      "link": "https://gorkhapatraonline.com/news/167836",
      "image": "https://gorkhapatraonline.com/storage/media/296161/conversions/Mal-rasayanik-mal-photo-2-original-thumb.jpg"
    },
    {
      "slug": "167834",
      "title": "जिडिपी वृद्धिदरको उतारचढावले जोखिम",
      "timestamp": 1755108900000,
      "source": "gp",
      "content": "कुल गार्हस्थ उत्पादन (जिडिपी) को वृद्धिदरमा भइरहेको उतारचढावले मुलुकको वित्त अवस्थामा जोखिम बढाउँदै गएको पाइएको छ । अर्थ मन्त्रालयकै विश्लेषणले वृद्धिदरमा देखिएको तीव्र उतारचढाव मुलुकको वित्त अवस्थाका लागि अत्यन्त संवेदनशील रहेको ठहर गरेको छ ।",
      "longContent": "काठमाडौँ, साउन ३० गते । कुल गार्हस्थ उत्पादन (जिडिपी) को वृद्धिदरमा भइरहेको उतारचढावले मुलुकको वित्त अवस्थामा जोखिम बढाउँदै गएको पाइएको छ । अर्थ मन्त्रालयकै विश्लेषणले वृद्धिदरमा देखिएको तीव्र उतारचढाव मुलुकको वित्त अवस्थाका लागि अत्यन्त संवेदनशील रहेको ठहर गरेको छ । मन्त्रालयले हालै सार्वजनिक गरेको ‘वित्त जोखिम विवरण र रणनीति’ विषयक प्रतिवेदनले वृद्धिको अस्थिरताले राजस्व सङ्कलन, सार्वजनिक खर्च र ऋणको स्थितिलाई महत्वपूर्ण रूपले प्रभावित गरेको उल्लेख गरेको छ । यसबाट सिर्जना हुने जोखिमलाई मन्त्रालयले मध्यमस्तरको जोखिमका रूपमा राखेको छ । वित्त क्षेत्रसँग सम्बन्धित अरू धेरै पक्ष न्यून जोखिमको वर्गीकरणमा राख्दा मन्त्रालयले वृद्धिदरको जोखिमलाई भने त्यसभन्दा माथिल्लो स्तरको जोखिममा राखेको हो । मन्त्रालयले विगत १५ वर्षमा यस किसिमका अवरोध बारम्बार देखिएकाले भविष्यमा पनि यस्तो जोखिम आउन सक्ने सम्भावना पनि उल्लेख गरेको छ । विगत १५ वर्षको जिडिपी विश्लेषण गर्दा त्यस अवधिको प्राकृतिक विपत्ति र कोभिड सङ्क्रमणका कारण अर्थतन्त्रले गम्भीर अवरोध बेहोर्नु परेको मन्त्रालयले जनाएको छ । कोभिड महामारीपछि अर्थतन्त्रमा सुधार आए पनि त्यसपछि फेरि वृद्धिदरमा उतारचढाव देखिएको उल्लेख छ । कोभिड महामारीपछि उपभोग र लगानीमा भएको वृद्धिले अर्थतन्त्रको वृद्धिदरलाई सहयोग पुगे पनि विदेशी मुद्रा सञ्चिति जोगाउन लिइएको नीतिले वृद्धिदरलाई अवरोध पुर्‍याएको मन्त्रालयले जनाएको छ । कोभिड महामारीको अत्यधिक चपेटमा परेको आर्थिक वर्ष २०७६/७७ मा मुलुकको जिडिपी वृद्धिदर २.४ प्रतिशतले ऋणात्मक हुन पुगेको थियो । त्यसपछि लगातार दुई आवमा वृद्धिदर ४.५ प्रतिशत र ५.३ प्रतिशत कायम भएको थियो । एकातिर अर्थतन्त्रमा क्रमिक सुधार भए पनि बढ्दो उपभोगका कारण आयात बढ्दा विदेशी मुद्राको सञ्चिति घटेपछि सरकारले आयातमा कडाइ गरेको थियो । दर्जन वस्तुको आयातमा लगाइएको बन्देज र मौद्रिक नीतिमा गरिएको कडाइले जिडिपी वृद्धिदर २.३ प्रतिशतमा सीमित हुन पुग्यो । यसबाहेक विगत १५ वर्षमा नेपालले विभिन्न वर्षमा भूकम्प, बाढीपहिरो जस्ता प्राकृतिक विपत्ति सामना गर्नु पर्दा वृद्धिदरमा उतारचढावसहित गम्भीर आर्थिक क्षति बेहोर्नु परेको पनि मन्त्रालयले जनाएको छ । यस्ता परिस्थितिका कारण मुलुकले अतिरिक्त खर्च बेहोर्नु परेको र यसले वित्तीय असन्तुलन बढाएको मन्त्रालयको ठहर छ । यस्तो अतिरिक्त खर्च जिडिपीको तीनदेखि चार प्रतिशतसम्म पुगेको मन्त्रालयको तथ्याङ्क छ । जिडिपी वृद्धिदरबाहेक मुद्रास्फीतिको प्रवृत्तिलाई पनि मन्त्रालयले मध्यमस्तरको जोखिममा वर्गीकरण गरेको छ । विगत १४ वर्षमा मुलुकको मुद्रास्फीति दर औसत ६.९ प्रतिशत रहेको मन्त्रालयको तथ्याङ्क छ । मध्यम मुद्रास्फीति राजस्व वृद्धि गर्न सहयोगी भए पनि उच्च मुद्रास्फीतिले जिडिपीको वृद्धिदर कम गर्ने र खर्च बढाउने हुँदा मन्त्रालयले यसलाई सम्भावित जोखिमका राखेको जनाएको छ । मन्त्रालयले मुलुकले लिएको सार्वजनिक ऋण नियन्त्रणभित्रै रहेको र ब्याजदरमा भएको उतारचढाव न्यून जोखिमकै रहेको पाएको छ । विनिमय दरमा हुने परिवर्तन पनि मन्त्रालयको विश्लेषणमा वित्त क्षेत्रका लागि कम जोखिमकै रूपमा रहेको छ । तर, प्रत्येक वर्ष राजस्व सङ्कलनको लक्ष्य र वास्तविक सङ्कलनमा देखिएको अन्तरलाई भने मन्त्रालयले ठुलो जोखिमका रूपमा लिएको छ । प्रत्येक वर्षमा कर राजस्व सङ्कलनको पूर्वानुमानमा पाँच खर्च ५० अर्ब रुपियाँ बराबरको त्रुटि हुने मन्त्रालयको प्रक्षेपण छ । यो रकम जिडिपीको करिब ७.२ प्रतिशत हुन आउँछ । यस किसिमको महत्वाकाङ्क्षी अनुमानले पुँजीगत खर्च नै घटाउनुपर्ने परिस्थिति बनेको मन्त्रालयले जनाएको छ । पूर्वानुमानको यस्तो त्रुटिले वित्त अवस्थामा उच्च जोखिम थप्ने मन्त्रालयले जनाएको छ । मन्त्रालयले सार्वजनिक संस्थानको विद्यमान अवस्था मुलुकको वित्त क्षेत्रका लागि जोखिमयुक्त नै मानेको छ । सार्वजनिक संस्थानमा बढ्दो सञ्चालन अक्षमता र घाटा मुलुकको वित्त क्षेत्रका लागि मध्यमस्तरको जोखिमका रूपमा मन्त्रालयले वर्गीकरण गरेको छ । यसका लागि घाटामा गएका संस्थानको पुनर्संरचना र सार्वजनिक–निजी क्षेत्रको अवधारणाका आधारमा सञ्चालन गरेर सुधार गर्नुपर्ने मन्त्रालयले उल्लेख गरेको छ ।",
      "link": "https://gorkhapatraonline.com/news/167834",
      "image": "https://gorkhapatraonline.com/storage/media/296159/conversions/4556-original-thumb.jpg"
    },
    {
      "slug": "167833",
      "title": "प्लाइउड निकासीमा फेरि अवरोध",
      "timestamp": 1755108900000,
      "source": "gp",
      "content": "नेपालबाट भारत निर्यात हुने प्लाइउडमा पुनः झमेला सिर्जना गर्दै भन्सारमा रोकिन थालिएको छ । पछिल्लो पटक निकासी भएर भारतको भन्सार कार्यालय पुगेको प्लाइउडको जाँचपास नगरी १२ दिनदेखि रोकिएको हो ।",
      "longContent": "नवराज कट्टेलविराटनगर, साउन ३० गते । नेपालबाट भारत निर्यात हुने प्लाइउडमा पुनः झमेला सिर्जना गर्दै भन्सारमा रोकिन थालिएको छ । पछिल्लो पटक निकासी भएर भारतको भन्सार कार्यालय पुगेको प्लाइउडको जाँचपास नगरी १२ दिनदेखि रोकिएको हो । कोशी प्रदेश अन्तर्गत झापाको काँकडभिट्टा र मोरङको विराटनगर नाकाबाट निकासी भइसकेपछि पानीट्याङ्की भन्सार र जोगबनी भन्सारले ट्रक रोकेर राखिदिएको उद्योगीले गुनासो गरेका छन् । पानीट्याङ्की भन्सारमा आठ वटा र जोगबनी भन्सारमा छ वटा ट्रक रोकिएको उनीहरूले बताएका छन् । उद्योगीका अनुसार भारतको राजस्व अनुसन्धान विभाग (डिआरआई) ले नेपालबाट निर्यात हुने प्लाइउडमा ब्युरो अफ इन्डियन स्टान्डर्ड (बिआइएस) मान्यताप्राप्त उद्योगले अन्य उद्योगको मालवस्तुसमेत निकासी गरेको आशङ्का गरिएको छ । बिआइएस मापदण्ड अनिवार्य गरेपछि केही उद्योगले मात्रै यसको मान्यता पाएका थिए तर बिआइएस मान्यता पाएका उद्योगले अन्य उद्योगका मालवस्तुसमेत निकासी गरेको आशङ्का गर्दै यसको भौतिक जाँच गर्न भन्सारमा रोकिएको बताइएको छ । मोरङ–सुनसरी औद्योगिक कोरिडोरमा स्थापित ग्रिन प्लाई उद्योगका सञ्चालक दिवाकर राठीका अनुसार भारतले बारम्बार नै नेपालबाट प्लाइउड निर्यातमा अवरोध गर्दै आएको छ । वार्षिक निर्यातको ग्राफ बढ्दै गएपछि भारतले बिआइएस अनिवार्य गरेको थियो । उद्योगीले बिआइएस लिएपछि फेरि अर्को झन्झट थप्न खोजिएको आशङ्का उद्योगीले गरेका छन् । राठीले नेपाल सरकारकै तर्फबाट यसमा केही पहल हुन आवश्यक रहेको बताउनुभयो । भन्सार विभागको तथ्याङ्क अनुसार गत आर्थिक वर्ष २०८१/८२ मा नेपालबाट सात अर्ब १० करोड रुपियाँ बराबरको प्लाइउड निर्यात भएको थियो । अहिले नेपालका आठ वटा उद्योगले मात्रै बिआइएस पाएका छन् । यसअघि नेपालबाट भारतमा ३० वटा उद्योगले प्लाइउड निर्यात गर्दै आएका थिए । भारतका सरकारी अधिकारीले नेपालमा बिआइएस लिएका उद्योगले अन्य उद्योगको सामानसमेत निर्यात गरेको आशङ्का गरेका हुन् । केही उद्योगले बिआइएस नवीकरण नगरेकोसमेत आरोप लगाइएको छ । प्लाइउड निकासी रोक्नुको यकिन नै कारण भने भारतीय पक्षले दिन नसकेको नेपाल प्लाइउड उत्पादक सङ्घका केन्द्रीय सचिव दिनेश चापागाईं बताउनुहुन्छ । भौतिक परीक्षण गर्नुपर्ने भनेकोले केही दिनमै सहज हुनेमा आफू विश्वस्त रहेको चापागाईंले बताउनुभयो ।",
      "link": "https://gorkhapatraonline.com/news/167833",
      "image": "https://gorkhapatraonline.com/storage/media/296158/conversions/plywood-1-original-thumb.jpg"
    },
    {
      "slug": "167831",
      "title": "वायु सेवाको गुणस्तरमा सुधार",
      "timestamp": 1755108900000,
      "source": "gp",
      "content": "नेपालमा दर्ता भएर व्यावसायिक सञ्चालनमा रहेका दुईबाहेक सबै वायु सेवाको उडान सुरक्षा प्रणाली र गुणस्तरमा सुधार देखिएको छ ।",
      "longContent": "गोरखापत्र समाचारदाताकाठमाडौँ, साउन ३० गते । नेपालमा दर्ता भएर व्यावसायिक सञ्चालनमा रहेका दुईबाहेक सबै वायु सेवाको उडान सुरक्षा प्रणाली र गुणस्तरमा सुधार देखिएको छ । नेपाल नागरिक उड्डयन प्राधिकरणले यस वर्ष गरेको वायुयानको उडान सुरक्षा प्रणाली (एसएमएस) र गुणस्तर व्यवस्थापन प्रणाली (क्युएमएस) को विस्तृत अध्ययनले सौर्य एयरलाइन्स र मुस्ताङ हेलिकोप्टरबाहेक सबै हवाई कम्पनीले समग्र हवाई सुरक्षामा अभिवृद्धि गरेको देखाएको हो । प्राधिकरणका सूचना अधिकारी ज्ञानेन्द्र भुलले भन्नुभयो, “प्राधिकरणले वार्षिक रूपमा गर्दै आएको वायु सेवाप्रदायक कम्पनीको सम्परीक्षण अनुसार यो वर्ष दुई कम्पनीबाहेकको उड्डयन सुरक्षा ६० प्रतिशतभन्दा बढी पुगेको छ । वार्षिक तीन लाख हाराहारी उडान हुने नेपालमा वायु सेवाको समग्र उडान सुरक्षा व्यवस्थापन, गुणस्तर प्रणाली र कार्यान्वयन दरमा सुधार हुँदै गएको देखिएको छ ।”प्राधिकरणले अन्तर्राष्ट्रिय नागरिक उड्डयन सङ्गठन (आइकाओ) ले प्रतिपादन गरेको मापदण्ड र सुझाव अनुसार हरेक वर्ष गर्ने वायु सेवाको उडान सुरक्षा व्यवस्थापन प्रणाली अन्तर्गत जोखिम विश्लेषण, पहिचान र न्यूनीकरणबारे विस्तृत परीक्षण गर्दै आएको उहाँले जानकारी दिनुभयो । जस अनुसार गत वर्ष ६० प्रतिशतभन्दा कमजोर उड्डयन सुरक्षा अवस्था रहेर उडान अनुमति निलम्बनमा परेको अन्नपूर्ण हेलिकोप्टरले भने यो वर्ष हवाई सुरक्षामा उल्लेख्य सुधार गरेर उडानमा फर्किएको उहाँले बताउनुभयो ।उडान सुरक्षालाई चुस्त बनाउन प्राधिकरणले गत वर्ष कमजोर हवाई सुरक्षा भएका सौर्य एयरलाइन्स, मुस्ताङ र अन्नपूर्ण हेलिकोप्टरको उडानमा रोक लगाएको थियो । वायु सेवा कम्पनीको विस्तृत परीक्षणको रिपोर्ट युरोपेली सङ्घ र आइकाओको विशेष सम्परीक्षणले समेत हेर्ने गरेको छ ।प्राधिकरणले उडान सुरक्षा प्रणालीभित्र वायु सेवा कम्पनीको सुरक्षा नीति, उद्देश्य, सुरक्षा जोखिम व्यवस्थापन, सुरक्षा सुनिश्चितता र सुरक्षा प्रवर्धनलगायतका विषयमा अध्ययन गर्ने गरेको छ । हवाई दुर्घटना नियन्त्रणको प्रमुख उद्देश्यसहित हुने विस्तृत अध्ययन सबै हवाई जहाज र हेलिकोप्टमा गरिन्छ ।पछिल्लो समय नेपालको उडान सुरक्षा मापदण्ड परिपालना दरमा सुधार आई ७०.१ प्रतिशत पुगे पनि सन् २०१३ को डिसेम्बर ५ देखि युरोपेली सङ्घले नेपालमा दर्ता भएका सबै वायु सेवालाई कालो सूचीमा राख्दै युरोपको आकाशमा उड्न लगाएको प्रतिबन्ध कायमै छ ।",
      "link": "https://gorkhapatraonline.com/news/167831",
      "image": "https://gorkhapatraonline.com/storage/media/296156/conversions/CAAN-original-thumb.jpg"
    },
    {
      "slug": "167753",
      "title": "बाह्रबिसे–कोदारीस्थित इकुमा पहिरो, भरिया लगाएर सामान ओसारपसार",
      "timestamp": 1755022500000,
      "source": "gp",
      "content": "लगातार वर्षाका कारण २६ किलोमिटर दूरीको बाह्रबिसे–कोदारी लोकमार्ग अन्तर्गत कोदारी सडकखण्डको इकु भीरमा पहिरो निरन्तर खसिरहेको छ । उक्त पहिरोले १२ दिनदेखि तातोपानी नाका सडक अवरुद्ध हुँदै आएको छ ।   सडक दैनिक रुपमा अवरुद्ध भएपछि कोदारीपारि रोकिएका मालवाहक कन्टेनरको सामान भरियालाई बोकाएर इकु पहिरो तार्ने गरिएको छ । चीनको तिब्बत हुँदै खासा भई तातोपानी भन्सारमा आइपुगेका मालवाहक कन्टेनर जाँचपास गरेर कोदारीस्थित इकु पहिरोमा रोकिएका छन् । रोकिएका कन्टेनरका सामान भरिया लगाएर पहिरो कटाउन थालिएको छ ।",
      "longContent": "चित्रकुमार मिजार\tसिन्धुपाल्चोक, साउन २९ गते । लगातार वर्षाका कारण २६ किलोमिटर दूरीको बाह्रबिसे–कोदारी लोकमार्ग अन्तर्गत कोदारी सडकखण्डको इकु भीरमा पहिरो निरन्तर खसिरहेको छ । उक्त पहिरोले १२ दिनदेखि तातोपानी नाका सडक अवरुद्ध हुँदै आएको छ । सडक दैनिक रुपमा अवरुद्ध भएपछि कोदारीपारि रोकिएका मालवाहक कन्टेनरको सामान भरियालाई बोकाएर इकु पहिरो तार्ने गरिएको छ । चीनको तिब्बत हुँदै खासा भई तातोपानी भन्सारमा आइपुगेका मालवाहक कन्टेनर जाँचपास गरेर कोदारीस्थित इकु पहिरोमा रोकिएका छन् । रोकिएका कन्टेनरका सामान भरिया लगाएर पहिरो कटाउन थालिएको छ । कोदारीस्थित इकु पहिरोलगायत करिब दुई किलोमिटर सडक दैनिक रुपमा अवरुद्ध हुँदै आएका छन् । असार २४ गते चीनतर्फबाट  आएको बाढीले रसुवाको केरुङ नाका पूर्णरुपमा बन्द भएपछि व्यापारी व्यवसायीले तातोपानी नाकाबाट सामान ल्याउन थालेका छन् । त्यसरी ल्याएका कन्टेनरसहितका सामान कोदारीको इकु पहिरो झरिरहेकाले खासा, न्यालम, ल्हासालगायतका चिनियाँ क्षेत्रमा ७ सयभन्दा बढी मालवाहक कन्टेनर उत्तै रोकिएको नेपाल हिमालय सीमापार वाणिज्य सङ्घका अध्यक्ष रामहरि कार्कीले पीडा सुनाउनुभयो ।इकु पहिरोका कारण चिनियाँ भूभागबाट तातोपानी नाका भित्रिन लागेका कन्टेनर चिनियाँ क्षेत्रमै अड्किएका छन् । फलफूल र तरकारी बोकेका कन्टेनर तातोपानी भन्सारमा जाँचपास गराएर इकु पहिरो स्थलबाटै भरियालाई बोकाएर वारि ल्याउन थालिएको अध्यक्ष कार्कीले बताउनुभयो । स्याउ, लसुन, आँप, प्याज, अङ्गुरलगायतका फलफूल र तरकारीजन्य वस्तु कुहिएर खेर जान थालेपछि पहिरोबाटै भरियालाई बोकाएर पहिरो क्षेत्र तार्न थालिएको छ । मजदुर लगाएर पहिरो तारेका केही बाक्साकाे फलफूल कुहिएको छ । तर सोही पहिरो दैनिक खसेपछि चिनियाँ क्षेत्रमै मालवाहक कन्टेनर अलपत्र अवस्थामा बीच बाटोमै बस्नुपर्ने बाध्यता भएको छ ।अहिले दैनिक जसो इकु पहिरोमा निरन्तर लेदोसहितको माटो, ढुङ्गा झरिरहेकोे छ । पहिरो क्षेत्रमाथि ठूलो बस्ती छ । पहिरो पन्छाउने क्रममा बस्ती नै जोखिममा पर्ने भएकाले लेदो पन्छाएर सडक खुलाउन लागेको भोटेकोशी गाउँपालिका–२ का अध्यक्ष कुमार श्रेष्ठले जानकारी दिनुभयो । वर्षायाम लागेसँगै इकुमा पहिरो झर्न थाल्छ । सङ्घीय, बागमती प्रदेश सरकार इकु पहिरो पन्छाउन र पहिरो नियन्त्रण गर्नुपर्नेमा चासो नदिएको श्रेष्ठले आरोप लगाउनुभयो । सडक डिभिजन कार्यालय चरिकोटको स्काभेटर, टिपरले पहिरो पन्छाउन अति कठिन भएको उहाँको भनाइ छ ।कोदारीस्थित इकु पहिरो, रसुवा सडक खुलाउन नेपाल हिमालय सीमापार वाणिज्य सङ्घका अध्यक्ष कार्की नेतृत्वको जम्बो पदाधिकारी टोलीले नेपाल सरकार भौतिक पूर्वाधार तथा यातयातमन्त्री देवेन्द्र दाहाललाई भेटेको छ । अरनिको राजमार्ग, बाह्रबिसे–कोदारी लोकमार्गबाट हुने ढुवानी छिटो छरितो गर्ने व्यवस्था गर्न मन्त्री दाहाललाई ज्ञापनपत्र हस्तान्तरण गरिएको अध्यक्ष कार्कीले बताउनुभयो । मन्त्री दाहालले तातोपानी नाकादेखि बाह्रबिसे काठमाडौंसम्मको सडकमा हुने पहिरो लगायतको अवरोध हटाएर व्यापारिक गतिविधिलाई सहजता दिलाउने सङ्घको टिमलाई आश्वासन दिनुभएको अध्यक्ष कार्कीले जानकारी दिनुभयो । मन्त्री दाहालसँग भेटका क्रममा सङ्घले सम्भावित बाढीपहिरो प्रभावित स्थानहरुमा एक्साभेटर, डोजर, आवश्यक उपकरणहरुका साथै पर्याप्त जनशक्ति व्यवस्था गरेर सडक सञ्चालनमा ल्याउने आश्वासन पाएको सङ्घका वरिष्ठ उपाध्यक्ष सागर घिमिरेले जानकारी दिनुभयो । तातोपानी नाका आवद्ध सिन्धुपाल्चोक उद्योग वाणिज्य सङ्घलगायतका व्यापारिक सङ्घसंस्थाले तातोपानी नाकादेखि काठमाडौँसम्मका सडक सहजता बनाउन सरकारसँग माग गरिरहेका छन् । यसबारे सडक डिभिजन कार्यालय चरिकोटका प्रमुख अमित श्रेष्ठले इकु पहिरो जान सुरु गरेसँगै सडक डिभिजनका मेसिन, जनशक्ति तैनाथ रहेर पहिरो पन्छाउँदै आएको बताउनुभएको छ । पहिरो पन्छाएर सडक खुलाए पनि वर्षातले पुनः लेदोसहितको पहिरो आउँदा इकु पहिरोको हालत उस्तै हुने गरेको छ ।चीनबाट तातोपानी नाका हुँदै फलफूलजन्य वस्तु आयात गर्दै आएका व्यापारी शारदा पराजुलीले फलफूलजन्य वस्तु लोड भएका कन्टेनर इकु पहिरोकै कारण चिनियाँ क्षेत्रमा रोकिएको पीडा सुनाउनुभयो । केही दिनमा इकु पहिरो सडक सञ्चालनमा नआए ठूलो नोक्सानी व्यहोर्नुपर्ने अवस्था आएको उहाँको दुःखेसो छ । तातोपानी भन्सार आइपुगेका फलफूलजन्य र तरकारीजन्य वस्तु बोकेका दर्जनौं कन्टेनर जाँचपास भएर इकु पहिरोमा भरिया लगाएर सामान तार्नुपरेको व्यवसायीले पीडा सुनाएका छन् ।इकु पहिरोले सडक अवरुद्ध हुँदा तातोपानी भन्सार आउन लागेका सयाैँ मालवाहक कन्टेनर चिनियाँ क्षेत्रमा रोकिँदा व्यवसायी मारमा परेका छन् । चाडपर्व नजिकिएसँगै सामान बोकेर आएका कन्टेनर चिनियाँ क्षेत्रमा अलपत्र परेका छन् । नेपालतर्फ भन्सार क्षेत्र र सडक क्षेत्रमा कन्टेनर ल्याएर राख्ने स्थान अभाव भएको छ । नेपाल आउन लागेका ६ देखि ७ सय मालवाहक कन्टेनर चिनियाँ क्षेत्रमा रोकिनुपर्दा प्रति कन्टेनर दैनिक १० हजारका दरले चिनियाँ व्यवसायी सङ्घलाई भाडा तिर्नुपर्ने समस्या छ । चीनको खासा, न्यालम, केरुङका सामान नेपाली कन्टेनरमा लोड भएका छन् । ल्हासामा भएका कन्टेनरमा सामान लोड भइसकेको छैन । साउन २८ गते नेपाल हिमालय सीमापार वाणिज्य सङ्घका अध्यक्ष कार्कीको नेतृत्वमा तातोपानी नाकाबाट १७३ जना केरुङमा अलपत्र नेपालीलाई नेपाल भित्र्याइएको छ । साथै उक्त सङ्घले सबै नेपालीलाई खानासहित राजधानीसम्म निःशुल्क बस सेवा उपलब्ध गराएको थियो । सो सङ्घले केही दिनअघि भौतिक पूर्वाधार तथा यातायातमन्त्री देवेन्द्र दाहाललाई ज्ञापनपत्र हस्तान्तरण गरेको थियो । तातोपानी नाका, र सुरवा नाका सहज रुपमा सञ्चालन र दुवै नाकातर्फको सडक अवरोध हटाउन सरकारलाई लाग्न ज्ञापनपत्रमा मन्त्रीलाई अनुरोध गरिएको उहाँले बताउनुभयो ।",
      "link": "https://gorkhapatraonline.com/news/167753",
      "image": "https://gorkhapatraonline.com/storage/media/295968/conversions/1-original-thumb.jpg"
    },
    {
      "slug": "167721",
      "title": "यस्तो छ विदेशी मुद्राको आजको विनिमयदर",
      "timestamp": 1755022500000,
      "source": "gp",
      "content": "राष्ट्र बैङ्कका अनुसार आज अमेरिकी डलर एकको खरिददर १३९ रूपैयाँ ६१ पैसा र बिक्रीदर १४० रूपैयाँ २१ पैसा कायम भएको छ । युरोपियन युरो एकको खरिददर १६३ रुपैयाँ ५२ पैसा र बिक्रीदर १६४ रुपैयाँ २२ पैसा रहनेछ ।",
      "longContent": "काठमाडौँ,  साउन २९ गते ।  नेपाल राष्ट्र बैङ्कले बिहीबारका लागि विदेशी मुद्राको सटहीदर निर्धारण गरेको छ ।राष्ट्र बैङ्कका अनुसार आज अमेरिकी डलर एकको खरिददर १३९ रूपैयाँ ६१ पैसा र बिक्रीदर १४० रूपैयाँ २१ पैसा कायम भएको छ । युरोपियन युरो एकको खरिददर १६३ रुपैयाँ ५२ पैसा र बिक्रीदर १६४ रुपैयाँ २२ पैसा रहनेछ ।यस्तै, आज पाउन्ड स्टर्लिङ एकको खरिददर १८९ रूपैयाँ ४९ पैसा र बिक्रीदर १९० रूपैयाँ ३० पैसा, स्विस फ््याङ्क एकको खरिददर १७३ रूपैयाँ ६९ पैसा र बिक्रीदर १७४ रूपैयाँ ४३ पैसा कायम गरिएको छ ।अष्ट्रेलियन डलर एकको खरिददर ९१ रूपैयाँ ४७ पैसा र बिक्रीदर ९१ रूपैयाँ ८६ पैसा, क्यानेडियन डलर एकको खरिददर १०१ रूपैयाँ ४६ पैसा र बिक्रीदर १०१ रूपैयाँ ८९ पैसा, सिङ्गापुर डलर एकको खरिददर १०९ रूपैयाँ ०६ पैसा र बिक्रीदर १०९ रूपैयाँ ५३ पैसा निर्धारण गरिएको छ ।यस्तै, जापानी येन १० को खरिददर नौ रूपैयाँ ४६ पैसा र बिक्रीदर नौ रूपैयाँ ५० पैसा तोकिएको छ । चिनियाँ युआन एकको खरिददर १९ रूपैयाँ ४६ पैसा र बिक्रीदर १९ रूपैयाँ ५४ पैसा, साउदी अरेबियन रियाल एकको खरिददर ३७ रूपैयाँ २१ पैसा र बिक्रीदर ३७ रूपैयाँ ३७ पैसा, कतारी रियाल एकको खरिददर ३८ रूपैयाँ ३० पैसा र बिक्रीदर ३८ रूपैयाँ ४७ पैसा कायम भएको छ ।केन्द्रीय बैङ्कका अनुसार थाई भाट एकको खरिददर चार रूपैयाँ ३२ पैसा र बिक्रीदर चार रूपैयाँ ३४ पैसा, युएई दिराम एकको खरिददर ३८ रूपैयाँ ०१ पैसा र बिक्रीदर ३८ रूपैयाँ १७ पैसा, मलेसियन रिङ्गेट एकको खरिददर ३३ रूपैयाँ १८ पैसा र बिक्रीदर ३३ रूपैयाँ ३२ पैसामा विनिमय हुनेछ ।साउथ कोरियन वन १०० को खरिददर १० रूपैयाँ १२ पैसा र बिक्रीदर १० रूपैयाँ १७ पैसा, स्विडिस क्रोनर एकको खरिददर १४ रूपैयाँ ६६ पैसा र बिक्रीदर १४ रूपैयाँ ७३ पैसा र डेनिस क्रोनर एकको खरिददर २१ रूपैयाँ ९१ पैसा र बिक्रीदर २२ रूपैयाँ ०१ पैसा तोकिएको छ ।यस्तै, हङकङ डलर एकको खरिददर १७ रूपैयाँ ७८ पैसा र बिक्रीदर १७ रूपैयाँ ८६ पैसा, कुवेती दिनार एकको खरिददर ४५७ रूपैयाँ र बिक्रीदर ४५८ रूपैयाँ ९७ पैसा, बहराइन दिनार एकको खरिददर ३७० रुपैयाँ २९ पैसा र बिक्रीदर ३७१ रूपैयाँ ८९ पैसा, ओमनी रियाल एकको खरिददर ३६२ रूपैयाँ ६२ पैसा र बिक्रीदर ३६४ रूपैयाँ १८ पैसा रहेको छ ।भारतीय रूपैयाँ १०० को खरिददर १६० रूपैयाँ र बिक्रीदर १६० रूपैयाँ १५ पैसा तोकिएको छ । रासस",
      "link": "https://gorkhapatraonline.com/news/167721",
      "image": "https://gorkhapatraonline.com/storage/media/295930/conversions/dolor-original-thumb.jpg"
    },
    {
      "slug": "167705",
      "title": "सिउँडी फलले दियो दामसँगै नाम",
      "timestamp": 1755022500000,
      "source": "gp",
      "content": "कैलालीको लम्कीचुहा नगरपालिका लम्कीका गणेशप्रसाद ढकालले व्यवसायी सिउँडी (ड्र्यागन) फल खेतीबाट छुट्टै पहिचान बनाउनुभएको छ । सो खेती गर्नुअघि माओवादी नेताका रूपमा परिचित ढकालको नयाँ पहिचान व्यावसायिक खेतीले दिएको हो । ढकालले सिउँडी फलको व्यावसायिक खेती गरेको चार वर्ष मात्र भएको छ । लगाएको दोस्रो वर्षदेखि नै फल दिन थालेपछि नै उहाँमा थप उत्साह जागेको छ ।",
      "longContent": "घोडाघोडी समाचारदाताघोडाघोडी (कैलाली), साउन २९ गते । कैलालीको लम्कीचुहा नगरपालिका लम्कीका गणेशप्रसाद ढकालले व्यवसायी सिउँडी (ड्र्यागन) फल खेतीबाट छुट्टै पहिचान बनाउनुभएको छ । सो खेती गर्नुअघि माओवादी नेताका रूपमा परिचित ढकालको नयाँ पहिचान व्यावसायिक खेतीले दिएको हो । ढकालले सिउँडी फलको व्यावसायिक खेती गरेको चार वर्ष मात्र भएको छ । लगाएको दोस्रो वर्षदेखि नै फल दिन थालेपछि नै उहाँमा थप उत्साह जागेको छ । सुरुमा एक सय पोलमा आठ सय बेर्ना लगाएका ढकालले उत्पादन राम्रो दिन थालेपछि अहिले खेती बढाउनुभएको छ । सँगै जोडिएको छिमेकीको सात कट्ठा जमिन भाडामा लिएर उहाँले गत वर्ष दुई हजार बेर्ना थप लगाउनुभएको हो । पाँच किसिमका ड्र्यागन फल लगाए पनि सबैभन्दा मिठो र फल्ने मलेसियन रेड भेराइटी रहेको उहाँको अनुभव छ । राजनीतिमा लागेका ढकाललाई कोरोना सङ्क्रमणले फलफूल खेतीतर्फ लाग्न प्रेरित गरेको हो । कोरोना सङ्क्रमण भएर शिथिल भएपछि उहाँलाई उपचारका लागि नेपालगन्ज लगिएको थियो । उपचारका क्रममा सिउँडी फलको महत्व र यसको बजारभाउ थाहा पाएपछि नेपालगन्जबाट बेर्ना ल्याएर खेती थालेको ढकाल बताउनुहुन्छ ।फल दिन थालेकै वर्ष लगानी उठेपछि ढकालले ड्र्यागन खेतीमा भविष्य देख्न थाल्नुभएको हो । उहाँ भन्नुहुन्छ, “जेठदेखि फुल्न सुरु भएर मङ्सिरसम्म फल दिन्छ । एक सिजनमा पाँचदेखि सात पटकसम्म फल्छ । होलसेल मूल्य ४५० रुपियाँ र खुद्रा पाँच सय रुपियाँ प्रतिकिलो बिक्री भइरहेको छ । माग धेरै छ, पु¥याउन नै सकेको छैन ।”गत वर्ष सात क्विन्टल फल बेचेका ढकालले यस वर्ष चौथो लटसम्म पुग्दा दुई क्विन्टल बेचिसकेको उल्लेख गर्नुभयो । एक कट्ठा जमिनमा यसको खेती गर्न पोल, बेर्ना, मल, श्रमलगायत एक लाख रुपियाँ बराबरको लाग्ने ढकालको अनुभव छ । फङ्गस र ढुसी मुख्य चुनौती भएकाले सिँचाइ, मल, गोडमेलमा विशेष ख्याल गर्नु पर्छ । अहिले ढकालले फलसँगै बेर्नाको मागसमेत बढ्दै गएको बताउनुभयो । बेर्ना बेचेर पनि राम्रै आम्दानी गरेको उहाँले सुनाउनुभयो । ढकालमा अनुसार क्यान्सर, टाइफाइड, डेङ्गुलगायतका रोगसँग लड्ने प्रतिरक्षा शक्ति ड्र्यागनमा हुन्छ । उहाँले राजनीतिबाट व्यवसायमा लागेपछि पहिचान र सम्मान पनि पाउनुभएको छ । ढकाल भन्नुहुन्छ, “पहिला राजनीतिक दृष्टिकोणबाट हेरिन्थ्यो मलाई अहिले ड्र्यागन फलको व्यवसायीका रूपमा पहिचान पाएको छु । सम्मान पाएको छु । यसले आत्मविश्वास बढाएको छ । उत्पादन बढाउँदै लैजानु पर्छ भन्ने उत्प्रेरणा मिलेको छ ।”ढकालले गत आर्थिक वर्षमा लम्कीचुहा नगरपालिकाबाट उत्कृष्ट किसान सम्मान पाउनुभएको छ भने अन्य विभिन्न निकायसमेत सम्मान पाउनुभएको छ । उहाँले कृषि ज्ञान केन्द्र कैलालीबाट ड्र्यागन खेती प्रवर्धन कार्यक्रमका लागि ५० प्रतिशत अनुदान पाउनुभएको छ । भूमिपुत्र कृषि तथा पशुपन्छी फर्म तथा ड्र्यागन पार्क लम्कीको नाममा काठमाडौँ, धनगढीलगायतका ठाउँमा ढकालको ड्र्यागन फल जाने गरेको छ । उहाँले अरूको उत्पादनसमेत किनेर बजारमा पठाउने गरेको बताउनुभयो । अब ड्र्यागन फलबाट वाइन र जुस बनाउने योजना रहेको उहाँले सुनाउनुभयो ।",
      "link": "https://gorkhapatraonline.com/news/167705",
      "image": "https://gorkhapatraonline.com/storage/media/295912/conversions/Dragon-ड्रागन-फल-original-thumb.jpg"
    },
    {
      "slug": "167704",
      "title": "शैक्षिक परामर्शका नाममा ठगी",
      "timestamp": 1755022500000,
      "source": "gp",
      "content": "यही साउन २३ गते चितवनमा सञ्चालित ४५ वटा शैक्षिक परामर्श तथा भाषा प्रशिक्षण संस्था बन्द गर्न स्थानीय प्रशासनले निर्देशन दियो ।",
      "longContent": "काठमाडौँ, साउन २९ गते । यही साउन २३ गते चितवनमा सञ्चालित ४५ वटा शैक्षिक परामर्श तथा भाषा प्रशिक्षण संस्था बन्द गर्न स्थानीय प्रशासनले निर्देशन दियो । जिल्ला प्रशासन कार्यालय चितवनले शिक्षा विकास तथा प्रविधि मन्त्रालय तथा बागमती प्रदेश सामाजिक विकास मन्त्रालयबाट अनुमति प्राप्त नगरेका त्यस्ता संस्था बन्द गर्न प्रहरीलाई निर्देशन दिएको थियो ।बिनाअनुमति सञ्चालनमा आएका परामर्श केन्द्रबाट ठगिएको सूचनाका आधारमा जिल्ला प्रशासन कार्यालयले विभिन्न चरणमा आवश्यक कागजपत्र पेस गर्न सूचना जारी गरेको थियो । चितवनको यो घटना सङ्घीय राजधानीबाहिर शैक्षिक परामर्श सेवाका नाममा हुँदै गरेको अनियमिततालाई देखाउने उदाहरण मात्र हो । सङ्घीय राजधानीमा त यसको लहरो झनै डरलाग्दो छ । शैक्षिक परामर्शका नाममा हुने यस्ता अनियमितताको अनुगमन शिक्षा मन्त्रालय अन्तर्गत हुनुपर्ने हो । गएको पाँच वर्षमा नेपालबाट एसिया, मध्यपूर्वदेखि युरोप, अमेरिका, अफ्रिकासम्म गरेर साढे छ लाखभन्दा बढीले एनओसी लिएर बाहिर गएको तथ्याङ्क छ । चितवनमा जिल्ला प्रशासन कार्यालयले गरेर बन्द गर्न निर्देशन दिँदा सङ्घीय राजधानी काठमाडौँमा भने वाणिज्य विभाग सक्रिय भएको छ । वाणिज्य, आपूर्ति तथा उपभोक्ता संरक्षण विभागले गरेको शैक्षिक कन्सल्टेन्सीको अनुगमनका क्रममा चितवनमा जस्तै काठमाडौँमा पनि अधिकांश दर्ता नभई सञ्चालन गरेको पाइएको छ । विभागले गत असार ३२ देखि साउन २६ गतेसम्म अनुगमन गरेका २०२ वटा शैक्षिक कन्सलटेन्सीमध्ये आधाभन्दा बढी ५१ प्रतिशत शिक्षा मन्त्रालयमा दर्ता नै नभई सञ्चालन भएको पाइएको हो । विभागका महानिर्देशक कुमार दाहालले अधिकांश शैक्षिक संस्था इजाजत नलिई सञ्चालन गरेको जानकारी दिनुभयो । उहाँका अनुसार विद्यार्थीले विभागमा ठगिएको गुनासो र उजुरी गरेका आधारमा विभागले अनुगमन गरेका हो ।विभागले शैक्षिक संस्थाको अनुगमन गरेर विवरण एकीकृत गरिरहेको बताउँदै महानिर्देशक दाहालले भन्नुभयो “अनुगमनबाट आएको विवरण हेर्दा ५१ प्रतिशत कन्सल्टेन्सी दर्ता नै नभई सञ्चालनमा रहेको हामीले पाएका छौँ ।”विभागका अनुसार अनुगमन गरेका कन्सल्टेन्सीमध्ये ५५ वटालाई न्यूनतम ५० हजारदेखि बढीमा दुई लाख रुपियाँसम्म जरिबाना भएको छ । दर्ता वा नवीकरण नगरी सञ्चालन गरेको शैक्षिक परामर्श संस्थालाई उपभोक्ता संरक्षण ऐन, २०७५ मा भएको व्यवस्था अनुसार कारबाही र जरिबाना गरेको विभागले जनाएको छ । महानिर्देशक दाहालले वैदेशिक शिक्षाबारे परामर्श दिन खोलिएका संस्थाले नियम अनुसार दर्ता भएर सञ्चालन हुनुपर्नेमा अधिकांश दर्ताबिना नै सेवा दिने नाममा ठगी भइरहेकाले त्यस्ता कन्सल्टेन्सीसँग सचेत रहन विद्यार्थीलाई आग्रह गर्नुभयो । विभागको अनुगमनका क्रममा विगतमा शिक्षा, विज्ञान तथा प्रविधि मन्त्रालयले मात्रै अनुमति दिने गरेकोमा अहिले प्रदेश सरकारले प्रदेशस्तरमा दर्ता गर्ने गरेकाले झन् समस्या थपिएको पाइएको छ । दुईतिर दर्ताको प्रावधान हुँदा पनि अधिकांश कन्सल्टेन्सी बिनादर्ता सञ्चालनमा रहेको अनुगमनमा पाइएको छ । कतिपयले एक ठाउँमा सञ्चालन अनुमति लिएको केन्द्रको प्रमाणपत्र देखाउने तर अर्कै ठाउँमा सञ्चालन गर्ने गरेको पाइएको छ । अर्को थरी चाहिँ दर्ताको प्रक्रियामा गएको तर दर्ता नहुँदै सञ्चालन गर्दै आएका छन् । यो वाणिज्यको अनुगमनको पाटो हो । शिक्षा मन्त्रालयले यसबारे गम्भीर रूपमा अनुगमन गरेको छैन । शिक्षा, विज्ञान तथा प्रविधि मन्त्रालय अन्तर्गतको शैक्षिक परामर्श तथा प्रमाणीकरण शाखाका प्रमुख सेमन्त कोइरालाले नियम अनुसार दर्ता भएका संस्थाविरुद्ध उजुरी वा गुनासो आउँदा अनुगमन गरिरहेको दाबी गर्नुभयो ।  बिनादर्ता वा नवीकरण शैक्षिक परामर्श संस्था सञ्चालनमा रहेको कुरा शैक्षिक परामर्श तथा प्रमाणीकरण शाखामा भएको दर्ता र नवीकरणको तथ्याङ्कले पनि पुष्टि गर्छ । उक्त शाखामा हालसम्म एक हजार ४७३ वटा दर्ता भएका छन् तर गत असारसम्म ७२० मात्रै नवीकरण वा दर्ता भएका छन् । कोइरालाले विभागमा दर्ता नभएका संस्थालाई मन्त्रालयले नचिन्ने भन्दै अध्ययन गर्न विदेश जान चाहनेलाई पनि यिनै दर्ता भएकै मध्येका संस्थामार्फत मात्र परामर्श लिन सूचना जारी गर्ने गरिएको बताउनुभयो । अनुगमन र कारबाहीको हकमा भने शाखासँग भएको सीमित जनशक्तिले नवीकरण भएकै संस्थाको उजुरी आउँदासमेत अनुगमन गर्न नसकेको स्वीकार गर्दै उहाँले भन्नुभयो, “हामीसँग सम्बन्धित नभएका संस्था त गृहले गर्नु पर्छ, त्यही अनुसार पत्राचार गर्ने गरेका छौँ । चितवनमा त्यसै अनुसार अनुगमन भएको हो ।”बर्सेनि नवीकरण गराउनुपर्ने भए पनि कोभिडयता त्यो नगराई कन्सल्टेन्सी सञ्चालनमा रहेको र हाल मात्रै नवीकरण गरेको उहाँले स्वीकार गर्नुभयो । मन्त्रालयबाट अनुमति प्राप्त भएकाबारे खासै उजुरी नआउने तर बजारमा यतिकै बोर्ड राखेर बसेकाको बढी उजुरी आउने प्रमुख कोइरालाले थप्नुभयो । उहाँका अनुसार दर्ता नभएकालाई कारबाही गर्ने अधिकार शिक्षा मन्त्रालयलाई छैन । गृह मन्त्रालयलाई भनेर मात्र कारबाही गर्र्न उक्त शाखामा दर्ता भएकाको विवरण उपलब्ध गराइएको छ । नेपाल शैक्षिक परामर्श सङ्घका अध्यक्ष शेषराज भट्टराईले बदमासी गर्ने कन्सल्टेन्सीका कारण राम्राले पनि बदनामी बेहोर्नुपर्ने गुनासो गर्नुभयो । दर्ता नभएका कन्सल्टेन्सी सञ्चालन भइरहनुमा सरकारी निकायकै कमजोरी भएको पनि उहाँको भनाइ छ । अनधिकृत सञ्चालनमा रहेका कन्सल्टेन्सी बन्द गराउन आफूहरूले बारम्बार ताकिता गर्दै आए पनि राज्यको प्राथमिकतामा त्यो नपरेको उहाँको गुनासो रहेको छ । दर्ता भएका छन्/छैनन् भनी पहिचान गरेर दर्ता नभएकालाई जरिबाना मात्रै किन बन्द नै गर्नुपर्ने होइन ? भट्टराईले प्रतिप्रश्न गर्नुभयो । विद्यार्थी ठगिने समस्या पनि त्यस्तै कन्सल्टेन्सीबाट हुने गरेको उहाँको दाबी रहेको छ ।   शिक्षा, विज्ञान तथा प्रविधि मन्त्रालय अन्तर्गतको शैक्षिक परामर्श तथा प्रमाणीकरण शाखाद्वारा २०८१ फागुन २८ गते जारी आठबुँदे निर्देशन",
      "link": "https://gorkhapatraonline.com/news/167704",
      "image": "https://gorkhapatraonline.com/storage/media/295911/conversions/3422-original-thumb.jpg"
    },
    {
      "slug": "167703",
      "title": "एमसिसी अन्तर्गतका दुई ठेक्कामा सम्झौता आज",
      "timestamp": 1755022500000,
      "source": "gp",
      "content": "अमेरिकी सहायता परियोजना मिलेनियम च्यालेन्ज कर्पोरेसन (एमसिसी) अन्तर्गत मिलेनियम च्यालेन्ज एकाउन्ट नेपालमातहत निर्माण हुने चार सय केभी डबल सर्किट प्रसारण लाइन अन्तर्गतका दुई खण्ड निर्माणको बोलपत्र स्वीकृत भएको छ ।",
      "longContent": "गोरखापत्र समाचारदाताकाठमाडौँ, साउन २९ गते । अमेरिकी सहायता परियोजना मिलेनियम च्यालेन्ज कर्पोरेसन (एमसिसी) अन्तर्गत मिलेनियम च्यालेन्ज एकाउन्ट नेपालमातहत निर्माण हुने चार सय केभी डबल सर्किट प्रसारण लाइन अन्तर्गतका दुई खण्ड निर्माणको बोलपत्र स्वीकृत भएको छ । एमसिए नेपालका अनुसार न्यु दमौली–न्यु बुटवल प्रसारण लाइन र रातामाटे–न्यु दमौली प्रसारण लाइन निर्माणका लागि बिहीबार ठेकेदार कम्पनीसँग निर्माण सम्झौता हुँदै छ । कुल ३१५ किलोमिटरको प्रसारण लाइन परियोजना अन्तर्गत यसअघि १८ किलोमिटर सीमापार प्रसारण लाइन निर्माण गर्न ठेकेदार कम्पनीसँग सम्झौता भइसकेको छ । नवलपरासी (बर्दघाट सुस्तापश्चिम) मा निर्माणाधीन चार सय केभी क्षमताको नयाँ बुटवल सबस्टेसनदेखि नेपाल–भारत सीमासम्म १८ किलोमिटर प्रसारण लाइन बनाउन भारतीय कम्पनी ट्रान्सरेल लाइटिङ लिमिटेडसँग सम्झौता भएको थियो । बिहीबार ९० किलोमिटर लामो रातमाटे–न्यु दमौली प्रसारण लाइन निर्माणका लागि भारतको एनजेलिक–स्किपर संयुक्त उपक्रम (जेभी) सँग सम्झौता हुँदै छ । कम्पनीले उक्त लाइन निर्माण गर्न सात करोड ७४ लाख ८० हजार अमेरिकी डलरमा ठेक्का पाएको छ । यो खण्डमा २४८ वटा टावरसहित प्रसारण लाइन बन्ने छ ।त्यस्तै सात करोड ७० लाख तीन हजार अमेरिकी डलरमा निर्माण गर्ने गरी न्यु दमौलीदेखि न्यु बुटवलसम्मको ९० किलोमिटर प्रसारण लाइन वाइबा–सलार जेभीले पाएको छ । सो प्रसारण लाइनमा २४९ वटा टावर निर्माण गरिने छ । न्यु बुटवल–नेपाल र भारत सीमाको ठेक्का सम्झौतापछि बाँकी २९७ किलोमिटर प्रसारण लाइन निर्माणका लागि गत वर्ष मङ्सिर १२ गते ठेक्का आह्वान गरिएको थियो । सोबमोजिम १८० किलोमिटर लामा दुई खण्डको लाइन निर्माण गर्न ठेक्का सम्झौता हुन लागेको हो । दुवै ठेक्काका अवधि ३६ महिना रहेको छ । प्रसारण लाइनका पाँच खण्डमध्ये अब दुई खण्डको निर्माण सम्झौता हुन बाँकी छ ।",
      "link": "https://gorkhapatraonline.com/news/167703",
      "image": "https://gorkhapatraonline.com/storage/media/295910/conversions/mcc-original-thumb.jpg"
    },
    {
      "slug": "167700",
      "title": "झापाको जग्गा हिनामिना प्रकरण : कर्मचारीसहित तेह्र जना दोषी ठहर",
      "timestamp": 1755022500000,
      "source": "gp",
      "content": "झापाको सार्वजनिक जग्गा व्यक्तिको नाममा दर्ता गर्ने राजनीतिज्ञ तथा राष्ट्रसेवकसहित १३ जनालाई विशेष अदालतले दोषी ठहर गरेको छ । नेकपा (माओवादी केन्द्र) का नेतासमेत रहेका गगन भनिने रेवतराज पुरीसहितलाई विशेषले सरकारी जग्गा गैरकानुनी रूपमा व्यक्तिको नाममा दर्ता गरी भ्रष्टाचार गरेको कसुरमा दोषी ठहर गरेको हो ।",
      "longContent": "गोरखापत्र समाचारदाताकाठमाडौँ, साउन २९ गते । झापाको सार्वजनिक जग्गा व्यक्तिको नाममा दर्ता गर्ने राजनीतिज्ञ तथा राष्ट्रसेवकसहित १३ जनालाई विशेष अदालतले दोषी ठहर गरेको छ । नेकपा (माओवादी केन्द्र) का नेतासमेत रहेका गगन भनिने रेवतराज पुरीसहितलाई विशेषले सरकारी जग्गा गैरकानुनी रूपमा व्यक्तिको नाममा दर्ता गरी भ्रष्टाचार गरेको कसुरमा दोषी ठहर गरेको हो । दुई फरक फरक मुद्दामध्ये जग्गा हिनामिनाको पहिलो मुद्दामा अदालतले नौ जनालाई दोषी ठहर गरेको छ । जसमा आठ जना राष्ट्रसेवक कर्मचारी छन् । निधन भइसकेकाले दुई जनाको हकमा सजाय निर्धारण भएको छैन । यस्तै दोस्रो मुद्दामा अदालतले १० जनालाई दोषी ठहर गरेको छ । प्रतिवादीमध्ये केही दुवै मुद्दामा दोषी ठहरिएका छन् । दोषीलाई तीन महिनादेखि एक वर्षसम्म कैद सजायको फैसला भएको छ । न्यायाधीशहरू टेकनारायण कुँवर, मुरारीबाबु श्रेष्ठ र रितेन्द्र थापाको इजलासले झन्डै आठ सय रोपनी जग्गा सार्वजनिक कायम हुने फैसला गरेको हो । जग्गाको स्वामित्व भए पनि जग्गा दर्तालगायतका कार्यमा संलग्न नभएका प्रतिवादीको हकमा विशेषले सजाय नगरी जग्गा जफतको मात्र फैसला गरेको छ । पहिलो मुद्दामा विशेषले जग्गा दर्ता गर्ने गगन भनिने रेवतराज पुरीलाई एक वर्ष कैद र २० लाख ८३ हजार ६७१ रुपियाँ जरिबानाको फैसला गरेको छ । अदालतले ओमप्रकाश पौडेल, प्रमोद पौडेल र भूमिका कोइरालाले पुरीकै योजना अनुसार जग्गा प्राप्तिमा मात्र संलग्न देखिएकाले अदालतले जग्गा मात्र जफतको फैसला गरेको छ । यस्तै अदालतले नापी कार्यालय झापाका तत्कालीन प्रमुख नापी अधिकृत शशीकान्त झा, सर्वेक्षक सीताराम यादव, सर्वेक्षक, विन्देश्वर पञ्जियार, नापी अधिकृत रामदेव मण्डल धानुक, सर्वेक्षक विष्णुदेव यादव, अमिन ललितकुमार मण्डल, नायब सुब्बा रुद्रप्रसाद श्रेष्ठ, सर्वेक्षक रामकुमार दास र सर्वेक्षक गणेशकुमार धिमाल प्रत्यक्ष संलग्न भएकोमा दोषी ठहर गरेको छ । तत्कालीन प्रमुख नापी अधिकृत झाको मृत्यु भइसकेकाले सजाय निर्धारण भएको छैन । अदालतले सीताराम यादवलाई एक वर्ष कैद र १८ लाख ७४ हजार ३९८ रुपियाँ जरिबाना ठहरेको छ । यस्तै पञ्जियारलाई एक वर्ष कैद र १८ लाख नौ हजार ९५८ रुपियाँ जरिबानाको फैसला गरेको छ । यस्तै श्रेष्ठलाई छ महिना कैद र तीन लाख १६ हजार ७७१ रुपियाँ जरिबानाको फैसला गरेको छ । दासलाई तीन महिना कैद र एक लाख दुई हजार ९७९ रुपियाँ तथा धिमाललाई एक वर्ष कैद र नौ लाख ८३ हजार ८१२ रुपियाँ जरिबाना ठहरेको छ । यस्तै धानुकलाई छ महिना कैद र दुई लाख ६५ हजार ५५४ रुपियाँ र मण्डललाई तीन महिना कैद तथा ५८ हजार ७२५ रुपियाँ जरिबानाको फैसला विशेषले गरेको छ । अदालतले विष्णुदेव यादवलाई पनि तीन महिना कैद र १८ हजार ३४४ रुपियाँ जरिबाना हुने फैसला गरेको छ । यस्तै दोस्रो मुद्दामा अदालतले पुरीलाई एक वर्ष कैद र ३१ लाख ५२ हजार ५५९ रुपियाँ जरिबानाको फैसला गरेको छ । सीताराम यादवलाई एक वर्ष कैद र २५ लाख ८४४ रुपियाँ, विन्देश्वर पञ्जियारलाई एक वर्ष कैद तथा ३१ लाख आठ हजार १२४ रुपियाँ जरिबानाको फैसला विशेषले गरेको छ । अदालतले जगदीशप्रसाद यादवलाई तीन महिना कैद र ३० हजार ९९४ रुपियाँ जरिबानाको फैसला गरेको छ । गणेशकुमार धिमाललाई छ महिना कैद छ लाख ३२ हजार ३२३ रुपियाँ जरिबानाको फैसला भएको छ । रुद्रप्रसाद श्रेष्ठलाई तीन महिना कैद र ३३ हजार ८३ रुपियाँ जरिबाना, रामदेव मण्डललाई तीन महिना कैद र २५ हजार १५५ रुपियाँ जरिबानाको फैसला अदालतले गरेको छ । विशेषले विनोदकुमार मण्डललाई छ महिना कैद र चार लाख ७८ हजार ३१३ रुपियाँ जरिबाना तथा मीनबहादुर प्रधानलाई तीन महिना कैद र १८ हजार २८९ रुपियाँ जरिबानाको फैसला भएको छ । अदालतले प्रतिवादी विष्णुकुमार न्यौपानेलाई तीन महिना कैद र दुई हजार ८९ रुपियाँ जरिबानाको फैसला गरको छ । अदालतले बिगोका हकमा भने भ्रष्टाचारजन्य कार्य गरेको समयकै कायम हुनुपर्ने भन्दै अख्तियारको दाबीलाई अस्वीकार गरेको छ । अख्तियारले २०८०/८१ को मूल्याङ्कन अनुसार ४१ करोड ६२ लाख १९ हजार ८०१ रुपियाँ बिगो कायम गरेको थियो तर अदालतले २०६५/६६ अनुसारको बिगो कायम गरेको हो ।",
      "link": "https://gorkhapatraonline.com/news/167700",
      "image": "https://gorkhapatraonline.com/storage/media/295907/conversions/Untitled-1-original-thumb.jpg"
    },
    {
      "slug": "167683",
      "title": "भारतलाई एक हजार मेगावाट बिजुली निर्यात हुन्छः  प्रधानमन्त्री ओली",
      "timestamp": 1754936100000,
      "source": "gp",
      "content": "प्रधानमन्त्री केपी शर्मा ओलीले नेपालले भारतलाई एक हजार मेगावाट बिजुली निर्यात गर्ने जानकारी गराउनु भएको छ।",
      "longContent": "काठमाडौँ,  साउन २८ गते। प्रधानमन्त्री केपी शर्मा ओलीले नेपालले भारतलाई एक हजार मेगावाट बिजुली निर्यात गर्ने जानकारी गराउनु भएको छ। प्रधानमन्त्री ओलीले आज सामाजिक सञ्जालमार्फत भारतलाई बिजुली निर्यात गरेर नेपालले ८० अर्ब २७ करोड रुपियाँ आम्दानी गर्ने जानकारी गराउनुभएको हो।“हामी भारतलाई एक हजार मेगावाट बिजुली निर्यात गर्दैछौँ। यसबाट नेपालले ८० अर्ब २७ करोड रुपियाँ आम्दानी गर्नेछ,” प्रधानमन्त्री ओलीले सामाजिक सञ्जालमा उल्लेख गर्नु भएको छ।",
      "link": "https://gorkhapatraonline.com/news/167683",
      "image": "https://gorkhapatraonline.com/storage/media/295885/conversions/pm-news-photo`-original-thumb.jpg"
    },
    {
      "slug": "167592",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1754936100000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नप्रकार छन् ।",
      "longContent": "काठमाडौँ, साउन २८  गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नप्रकार छन् । गोलभेँडा ठूलो (नेपाली) प्रतिकिलो रु ७०, गोलभेँडा सानो (लोकल) प्रतिकिलो रु ३४, गोलभेँडा सानो (टनेल) प्रतिकिलो रु ४५, आलु रातो प्रतिकिलो रु ५१, आलु रातो (भारतीय) प्रतिकिलो रु ३२, आलु रातो (मुडे) प्रतिकिलो रु ४४, आलु सेतो प्रतिकिलो रु ४०, प्याज सुकेको (भारतीय) प्रतिकिलो रु ३९, गाजर (लोकल) प्रतिकिलो रु १२०, गाजर (तराई) प्रतिकिलो रु १००, बन्दा (लोकल) प्रतिकिलो रु २५, काउली स्थानीय प्रतिकिलो रु ११०, काउली तराई प्रतिकिलो रु ९०, रातो मूला प्रतिकेजी रु ६०, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु २५, भन्टा डल्लो प्रतिकिलो रु ४०, तने बोडी प्रतिकिलो रु १०० र मकै बोडी प्रतिकिलो रु ८० कायम भएको छ । यसैगरी, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ८०, घिउ सिमी (राज्मा) प्रतिकिलो रु १४०, टाटे सिमी प्रतिकिलो रु ९०, भटमास कोसा प्रतिकिलो रु १२०, तीतो करेला प्रतिकिलो रु ५०, लौका प्रतिकिलो रु ७०, परबर (लोकल) प्रतिकिलो रु ९०, परबर (तराई) प्रतिकिलो रु ९०, चिचिण्डो प्रतिकिलो रु ४०, घिरौला प्रतिकिलो रु ५०, झिगुनी प्रतिकिलो रु ६५, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ६५, ९० र भिण्डी प्रतिकिलो रु ६० कायम गरिएको छ । त्यसैगरी, पिँडालु प्रतिकिलो रु ७०, स्कूस प्रतिकिलो रु ३५, रायोसाग प्रतिकिलो रु ९०, पालुङ्गो साग प्रतिकिलो रु ७०, तोरीको साग प्रतिकिलो रु ७५, हरियो प्याज प्रतिकिलो रु १००, च्याउ (कन्य) प्रतिकिलो रु १६०, च्याउ (डल्ले) प्रतिकिलो रु ४००, कुरिलो प्रतिकिलो रु ३८०, निगुरो प्रतिकिलो रु ८० निर्धारण गरिएको छ ।ब्रोकाउली प्रतिकिलो रु २५०, चुकुन्दर प्रतिकिलो रु ७०, सजिवन प्रतिकिलो रु २००, रातो बन्दा प्रतिकिलो रु ३८०, जिरीको साग प्रतिकिलो रु १००, सेलरी प्रतिकिलो रु १४०, पार्सले प्रतिकिलो रु १३००, सौफको साग प्रतिकिलो रु १३०, पुदिना प्रतिकिलो रु ३५०, इमली प्रतिकिलो रु १९०, तामा प्रतिकिलो रु १२०, तोफु प्रतिकिलो रु १२० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३५०, केरा (दर्जन) रु १४५, कागती प्रतिकिलो रु १५०, अनार प्रतिकिलो रु ४००, आँप (चोसा) प्रतिकिलो रु २२०, सुन्तला (भारतीय) प्रतिकिलो रु ३५०, तरबुजा हरियो प्रतिकिलो रु ७५, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १६०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो रु २५, रुखकटहर प्रतिकिलो रु ५०, नास्पाती (लोकल) प्रतिकिलो रु ८०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, अम्बा प्रतिकिलो रु २५० र लप्सी प्रतिकिलो रु ७०, किबी प्रतिकिलो रु ४०० र आभोकाडो प्रतिकिलो रु ३०० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ६०, खुर्सानी हरियो (बुलेट) प्रतिकिलो रु ५०, खुर्सानी हरियो माछे प्रतिकिलो रु ७०, खुर्सानी अकबरे प्रतिकिलो रु २५०, भेडे खुर्सानी प्रतिकिलो रु ८५, लसुन हरियो प्रतिकिलो रु १५०, हरियो धनियाँ प्रतिकिलो रु ४५०, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु १३०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/167592",
      "image": "https://gorkhapatraonline.com/storage/media/295698/conversions/tarkari-original-thumb.jpg"
    },
    {
      "slug": "167575",
      "title": "पारिवारिक खेती प्रवर्धन आवश्यक",
      "timestamp": 1754936100000,
      "source": "gp",
      "content": "कृषि तथा पशुपन्छी विकासमन्त्री रामनाथ अधिकारीले पारिवारिक खेतीलाई जीवनयापनको साधन मात्र नभई सम्मानजनक, नाफामूलक र दिगो पेसा बनाउन आवश्यक रहेको बताउनुभएको छ ।",
      "longContent": "गोरखापत्र समाचारदाताकाठमाडौँ, साउन २८ गते । कृषि तथा पशुपन्छी विकासमन्त्री रामनाथ अधिकारीले पारिवारिक खेतीलाई जीवनयापनको साधन मात्र नभई सम्मानजनक, नाफामूलक र दिगो पेसा बनाउन आवश्यक रहेको बताउनुभएको छ ।कृषि तथा पशुपन्छी विकास मन्त्रालय र कृषि तथा खाद्य सङ्गठन एफएओको संयुक्त आयोजनामा मङ्गलबार ललितपुरमा आयोजित पारिवारिक खेतीसम्बन्धी क्षेत्रीय कार्यशाला गोष्ठीलाई सम्बोधन गर्दै मन्त्री अधिकारीले कृषि पेसालाई सम्मानजनक बनाउन आवश्यक रहेको बताउनुभएको हो । करिब ६० प्रतिशत जनसङ्ख्या प्रत्यक्ष कृषि व्यवसायमा संलग्न रहेको र ०.६ हेक्टर प्रतिकृषक परिवार औसत जमिन भएको नेपाल जस्तो देशमा पारिवारिक खेती केवल आर्थिक गतिविधि मात्र नभई संस्कृति, परम्परा र खाद्य सुरक्षा सुनिश्चित गर्ने प्रमुख आधारसमेत रहेको मन्त्री अधिकारीको भनाइ छ  । मन्त्री अधिकारीले कृषिक्षेत्रमा काम गर्दै आएका नमुना कृषि सहकारी, एकीकृत कृषि प्रणाली र किसान–प्रेरित नवप्रवर्तनकारी कार्यले ग्रामीण कृषि उत्पादन र कृषकको आम्दानी दुवैमा सुधार गरेको बताउँदै किसानदेखि मध्यमस्तरका कृषकसम्म समावेश रहने पारिवारिक खेती विकसित र विकासोन्मुख देशमा कृषिको प्रमुख स्वरूप रहिआएको उल्लेख गर्नुभयो । ग्रामीण रूपान्तरणको प्रमुख घटक रहेको पारिवारिक खेती प्रणालीलाई जलवायु परिवर्तनले चुनौती थपिदिएको भन्दै मन्त्री अधिकारीले यो चुनौतीको सामना गर्न सबै क्षेत्रको प्रयास अपरिहार्य रहेकोमा जोड दिनुभयो । सिँचाइको विस्तार, कोल्ड स्टोर पूर्वाधारको निर्माण र मूल्य शृङ्खला विकासलक्षित लगानीलाई प्राथमिकतामा राखी सरकारले काम गरिरहेको उल्लेख गर्दै उहाँले यसले किसानको मेहनत र उत्पादनलाई सहजै बजारसम्म पहुँच बनाई आयआर्जनमा वृद्धि गर्न सहयोग गरेको बताउनुभयो ।  पछिल्ला वर्षमा विभिन्न खालका प्रकोपले कृषिक्षेत्रमा ठुलो क्षति  पुगेको र यसवाट जलवायु अनुकूलनका उपायको आवश्यकता र अपरिहार्यतामा जोड दिँदै मन्त्री अधिकारीले भन्नुभयो, “त्यसैले हामीले जलवायुमैत्री कृषि, दिगो पशुपालन व्यवस्थापन र आधुनिक प्रविधिको प्रयोग प्रवर्धन गर्ने प्रमुख राष्ट्रिय कार्यक्रम कार्यान्वयन गरिरहेका छौँ ।”",
      "link": "https://gorkhapatraonline.com/news/167575",
      "image": "https://gorkhapatraonline.com/storage/media/295681/conversions/krishi-mantri-original-thumb.jpg"
    },
    {
      "slug": "167574",
      "title": "व्यवसायजन्य रोगको उपचारका लागि सूची प्रकाशन",
      "timestamp": 1754936100000,
      "source": "gp",
      "content": "सरकारले ढिलै भए पनि व्यवसायजन्य रोगको उपचार हुने कानुनी व्यवस्था गरी रोगको सूची राजपत्रमा प्रकाशित गरेको छ । श्रम, रोजगार तथा सामाजिक सुरक्षा मन्त्रालयले श्रम नियमावली, २०७५ अनुसार रोगको सूची राजपत्रमा प्रकाशित गरेको हो ।",
      "longContent": "गोरखापत्र समाचारदाता काठमाडौँ, साउन २८ गते । सरकारले ढिलै भए पनि व्यवसायजन्य रोगको उपचार हुने कानुनी व्यवस्था गरी रोगको सूची राजपत्रमा प्रकाशित गरेको छ । श्रम, रोजगार तथा सामाजिक सुरक्षा मन्त्रालयले श्रम नियमावली, २०७५ अनुसार रोगको सूची राजपत्रमा प्रकाशित गरेको हो । विभागका प्राविधिक निर्देशक एवं सूचना अधिकारी मणिनाथ गोपले धेरै वर्षको प्रयासपछि व्यवसायजन्य सुरक्षा रोगको सूची प्रकाशन गरिएको भन्दै रोगको सूची कार्यान्वयनका लागि सम्बन्धित विशेषज्ञ चिकित्सक सम्मिलित समितिले मापदण्ड बनाउने जानकारी दिनुभयो । उक्त समितिले सिफारिस गरेपछि सूचीकृत अस्पतालबाट निःशुल्क उपचारको व्यवस्था हुने सूचना अधिकारी गोपले जानकारी दिनुभयो । सरकारले प्रकाशन गरेको व्यवसायजन्य रोगको सूचीलाई तीन समूह र आठ श्रेणीमा विभाजन गरिएको छ । जसमा कार्य गतिविधिबाट उत्पन्न हुने एजेन्टको सम्पर्कका कारण हुने व्यवसायजन्य रोगमा रासायनिक एजेन्टका कारण हुने रोग, भौतिक एजेन्टका कारण हुने रोग, जैविक एजेन्टका कारण हुने सङ्क्रामक वा परजीवी रोग रहेका छन् ।यसमा क्रोमियम, लिड (सिसा), पारो (मर्करी), बेन्जिन, श्वासप्रश्वासमा अवरोध गर्ने ग्यास, सल्फर अक्साइड, जिङ्क, अर्गानिक सोल्भेन्ट्स, क्लोरिन र अन्य फार्मास्युटिकल एजेन्टबाट हुने रोग छन् । त्यस्तै भौतिक कारणले हुने रोगमा श्रवण शक्ति ह्रास, विकिरणको असर, अत्यधिक तापक्रममा काम गर्दा हुने स्वास्थ्य समस्या रहेका छन् । जैविक तत्वबाट हुने सङ्क्रामक रोगमा हेपाटाइटिस ‘बी’ र ‘सी’ तथा एचआइभी, ब्रुसेलोसिस र एन्थ्रेक्स, टिटानस, क्षयरोग र लेप्टोस्पाइरोसिस जस्ता खिया लागेका औजार प्रयोग हुने, जुनसुकै कार्यस्थल र पशुको मूत्रबाट सर्न सक्ने रोग छन् । श्वासप्रश्वास प्रणालीका रोगमा निमोकोनियोसिस, साइडरोसिस, ब्यागासोसिस, दीर्घकालीन अवरोधक पल्मोनरी रोग छन् ।यस्तै छाला र हाडजोर्नीका रोगमा रसायन वा अन्य वस्तुको सम्पर्कले हुने एलर्जी र डर्माटाइटिस छन् भने हाडजोर्नी रोगमा कार्पल टनेल सिन्ड्रोम, टेनोसिनोभाइटिस र बर्साइटिस, मेनिस्कस लिजन्स छन् । यसै गरी मानसिक तथा व्यावहारिक रोगमा आघातपछिको तनाव रोग (मानसिक समस्या) छन् जुन कामको सिलसिलामा दुर्घटना वा हिंसा जस्ता भयानक घटना भोगेका श्रमिकमा देखिने मानसिक समस्या हुन् ।त्यस्तै व्यवसायजन्य क्यान्सरमा एस्बेस्टोस, क्रोमियम, कोइला टार्स, कोइला टार पिच वा सुट्स, बेन्जिन, आयोनिक विकिरण, टार, पिच, बिटुमेन, खनिज, तेल काठको धुलो, आर्सेनिक र यसका कम्पाउन्ड, क्याडमियम, र हेपाटाइटिस ‘बी’ ‘सी’ भाइरस जस्ता तत्वको सम्पर्कमा आउने कामलाई क्यान्सरको जोखिमयुक्त मानिएको छ ।श्रम ऐन, २०७४ को परिच्छेद १२ मा व्यवसायजन्य सुरक्षा र स्वास्थ्यसम्बन्धी व्यवस्था रहेको छ । जसमा कुनै व्यवसायजन्य रोग लागेमा प्रतिष्ठानले त्यस्तो रोगको उपचारका लागि तोकिएबमोजिमको उपचार खर्च तथा त्यस्तो रोगको उपचार हुन नसक्ने भएमा तोकिएबमोजिमको क्षतिपूर्ति रकम श्रमिकलाई दिनुपर्ने छ ।",
      "link": "https://gorkhapatraonline.com/news/167574",
      "image": "https://gorkhapatraonline.com/storage/media/295680/conversions/shram-original-thumb.jpg"
    },
    {
      "slug": "167573",
      "title": "औद्योगिक क्षेत्र निरीक्षण",
      "timestamp": 1754936100000,
      "source": "gp",
      "content": "मधेश प्रदेशका मुख्यमन्त्री सतीशकुमार सिंहले मङ्गलबार सप्तरीस्थित गजेन्द्रनारायण सिंह औद्योगिक क्षेत्रको अवलोकन तथा निरीक्षण गर्नुभएको छ ।   अवलोकनपछि उहाँले औद्योगिक क्षेत्रमा रहेको ढल निकास, खानेपानीलगायतका आधारभूत पूर्वाधारका समस्या समाधानका लागि प्रदेश सरकारले चालु आर्थिक वर्ष २०८२/८३ मा ८० लाख रु",
      "longContent": "कल्याणपुर समाचारदाताकल्याणपुर (सप्तरी), साउन २८ गते । मधेश प्रदेशका मुख्यमन्त्री सतीशकुमार सिंहले मङ्गलबार सप्तरीस्थित गजेन्द्रनारायण सिंह औद्योगिक क्षेत्रको अवलोकन तथा निरीक्षण गर्नुभएको छ । अवलोकनपछि उहाँले औद्योगिक क्षेत्रमा रहेको ढल निकास, खानेपानीलगायतका आधारभूत पूर्वाधारका समस्या समाधानका लागि प्रदेश सरकारले चालु आर्थिक वर्ष २०८२/८३ मा ८० लाख रुपियाँ विनियोजन गरिसकेको जानकारी दिनुभयो ।सुरक्षाका लागि आवश्यक सुरक्षाकर्मीको व्यवस्था गर्न पहल भइरहेको उल्लेख गर्दै मुख्यमन्त्री सिंहले उक्त औद्योगिक क्षेत्रमा ठुला उद्योग स्थापनाको प्रचुर सम्भावना रहेको बताउनुभयो । ठुला उद्योग स्थापना भए रोजगारीका अवसर सिर्जना हुनुका साथै राजस्व सङ्कलनमा वृद्धि भई स्थानीय, प्रदेश तथा राष्ट्रिय आर्थिक विकासमा महìवपूर्ण टेवा पुग्ने उहाँले उल्लेख गर्नुभयो । मधेश प्रदेश सरकार औद्योगिक क्षेत्रको समग्र विकासका लागि प्रतिबद्ध रहेको र उद्योगपतिलाई यस क्षेत्रमा लगानी गर्न निरन्तर आग्रह गरिरहेको मुख्यमन्त्री सिंहले स्पष्ट पार्नुभयो । सो अवसरमा गजेन्द्रनारायण सिंह औद्योगिक क्षेत्र व्यवस्थापन कार्यालयका कामु कार्यालय प्रमुख मनिषकुमार मिश्र र उद्योगी मिलन सिंहले मुख्यमन्त्री सिंहसमक्ष औद्योगिक क्षेत्रको वर्तमान अवस्था र विद्यमान समस्याबारे मुख्यमन्त्री सिंहलाई जानकारी गराउनुभएको उहाँका प्रेस सल्लाहकार अवधेश झाले जानकारी दिनुभयो । २०४४ सालमा स्थापना भएको यो औद्योगिक क्षेत्रमा हाल १२ वटा उद्योग सञ्चालनमा छन् भने थप १० वटा प्लट नयाँ उद्योग स्थापनाको प्रतीक्षामा छन् ।",
      "link": "https://gorkhapatraonline.com/news/167573",
      "image": "https://gorkhapatraonline.com/storage/media/295679/conversions/mukhaymantri-1-original-thumb.jpg"
    },
    {
      "slug": "167572",
      "title": "महिलाले चलाए दुनाटपरी उद्योग",
      "timestamp": 1754936100000,
      "source": "gp",
      "content": "बर्दियाको ठाकुरबाबा नगरपालिकाले प्लास्टिकका प्लेट विस्थापित गर्न महिला समूहमार्फत दुनाटपरी उद्योग सञ्चालन गरिएको छ । ठाकुरबाबा नगरपालिका–८ मा रहेको भुड्कैया महिला समूहले दुनाटपरी उद्योग सञ्चालन गरेको हो ।",
      "longContent": "गुलरिया समाचारदातागुलरिया (बर्दिया), साउन २८ गते । बर्दियाको ठाकुरबाबा नगरपालिकाले प्लास्टिकका प्लेट विस्थापित गर्न महिला समूहमार्फत दुनाटपरी उद्योग सञ्चालन गरिएको छ । ठाकुरबाबा नगरपालिका–८ मा रहेको भुड्कैया महिला समूहले दुनाटपरी उद्योग सञ्चालन गरेको हो । महिला समूहले अहिले खेर गइरहेको सालको पातको प्रयोग गरेर दुनाटपरी उत्पादन गरिरहेको छ । सामुदायिक वनबाट सालको पात ल्याई आधा सुकाएर साँचोमा राखेर दुनाटपरी बनाउने गरिएको छ । दुनाटपरी उद्योग सञ्चालन भएपछि समूहका १५ जना महिलाले प्रत्यक्ष रोजगार पाएका छन् । सामुदायिक वनमा आबद्ध महिलाले सालको पात सङ्कलन गरेर उद्योगमा ल्याएर बेच्नसमेत पाउने भएका छन् । भुड्कैया महिला समूहकी अध्यक्ष मञ्जु थारूले महिलाद्वारा सञ्चालित उद्योगमा हालसम्म २० हजार थान दुनाटपरी उत्पादन भइसकेको छ भने पाँच हजार थान दुनाटपरी बिक्री भइसकेको बताउनुभयो । वनमा खेर गइरहेको सालको पातबाट दुनाटपरी बनाई आम्दानी गर्न थालेको बताउँदै उहाँले बजार व्यवस्थापन भएमा चाहिए जति दुनाटपरी उत्पादन गर्न सक्ने बताउनुभयो । उद्योग सञ्चालनका लागि ठाकुरबाबा नगरपालिकाले दुई लाख ७९ हजार रुपियाँ बराबरको दुनाटपरी बनाउने मेसिन सहयोग गरेको छ । दलित महिला उत्थान सङ्घ बर्दियाले दुनाटपरी बनाउने तालिममा आवश्यक सामग्री र एक लाख ६० हजार बिउ पुँजी सहयोग गरेको छ । ठाकुरबाबा नगरपालिका उपप्रमुख बिना भट्टराईले प्लास्टिकका प्लेट विस्थापन गर्न दुनाटपरी उद्योग सञ्चालन गरिएको बताउनुभयो । “हामीले निर्णय नै गरेर प्लास्टिकजन्य प्लेट, प्लास्टिकका थैलाको प्रयोगमा निरुत्साहित गरिरहेका छौँ,” उहाँले भन्नुभयो, “समूहले जति दुनाटपरीको उत्पादन गरे पनि नगरपालिकाले बजार व्यवस्थापन गर्ने छ ।” उहाँले नेपालीको जन्मदेखि मृत्यु संस्कारसम्म सालको पातको दुनाटपरी चाहिने हुँदा यसको बजारीकरणमा समस्या नहुने बताउनुभयो ।ठाकुरबाबा नगरपालिकामा बर्दियाको मुख्य पर्यटकीय क्षेत्र बर्दिया राष्ट्रिय निकुञ्जमा पर्छ । पर्यटकीय क्षेत्र भएको हुनाले पनि नगरपालिकाले जैविक विविधताको संरक्षण गर्न प्लास्टिकजन्य वस्तुको प्रयोगलाई निरुत्साहित गरेको छ । ठाकुरबाबा नगरपालिकाले ४० माइक्रोनभन्दा कम मोटाइका प्लास्टिकको प्रयोग २०८१ वैशाखदेखि नै निषेध गरेको थियो ।",
      "link": "https://gorkhapatraonline.com/news/167572",
      "image": "https://gorkhapatraonline.com/storage/media/295678/conversions/duna-tapari--original-thumb.jpg"
    },
    {
      "slug": "167974",
      "title": "जलवायु परिवर्तनबारे राष्ट्रिय सम्मेलन हुने",
      "timestamp": 1755195300000,
      "source": "gp",
      "content": "सङ्घीय मामिला तथा सामान्य प्रशासन मन्त्रालयले मुस्ताङको घरपझोङ गाउँपालिकाले आयोजना गर्न लागेको जलवायु परिवर्तनको असर न्यूनीकरणसम्बन्धी राष्ट्रियस्तरको सम्मेलनमा सहभागी हुन सबै स्थानीय तहलाई आग्रह गरेको छ ।",
      "longContent": "गोरखापत्र समाचारदाता काठमाडौँ, साउन ३१ गते ।  सङ्घीय मामिला तथा सामान्य प्रशासन मन्त्रालयले मुस्ताङको घरपझोङ गाउँपालिकाले आयोजना गर्न लागेको जलवायु परिवर्तनको असर न्यूनीकरणसम्बन्धी राष्ट्रियस्तरको सम्मेलनमा सहभागी हुन सबै स्थानीय तहलाई आग्रह गरेको छ । जलवायु परिवर्तनको असरले कतै बाढी, पहिरो, कतै अतिवृष्टि त कतै वायु प्रदूषण जस्ता समस्याबाट स्थानीय तहका बासिन्दा पीडित बनेकाले जलवायु परिवर्तनको असर न्यूनीकरण गर्न साझा ऐक्यबद्धता जनाउन सम्मेलन हुन लागेको हो । शुक्रबार मन्त्रालयले सबै स्थानीय तहलाई परिपत्र गर्दै सम्मेलनमा सहभागी हुन आग्रह गरेको हो । मुस्ताङको घरपझोङ गाउँपालिकाले जोमसोममा आगामी भदौ ३१ गते देशैभरका स्थानीय तहका प्रमुख तथा उपप्रमुखलाई एकै ठाउँमा भेला गरी सम्मेलन आयोजना गर्न लागेको बताइएको छ । सम्मेलनको मूल नारा ‘स्थानीय तहको जिम्मेवारी, जलवायु न्यायका लागि साझेदारी’ तय गरिएको छ । घरपझोङ गाउँपालिकाका अध्यक्ष मोहनसिंह लालचनले जलवायु परिवर्तनका असर न्यूनीकरण गर्न सबै स्थानीय तहको साझा धारणा बनाउने उद्देश्यले एकदिने जनप्रतिनिधिको राष्ट्रियस्तरको सम्मेलन गर्न लागिएको जानकारी दिनुभयो । उक्त सम्मेलनमा सबै नगरपालिकाका प्रमुख र उपप्रमुख तथा गाउँपालिकाका अध्यक्ष तथा उपाध्यक्षको सहभागिता हुने जनाइएको छ । तराई, पहाड र हिमाली क्षेत्रमा जलवायु परिवर्तनले पारेको असरबारे राष्ट्रियस्तरमा साझा धारणा बनाउने र न्यूनीकरणका लागि सबै स्थानीय तहको ऐक्यबद्धता जुटाउने उद्देश्यले सम्मेलन आयोजना गर्न लागिएको अध्यक्ष लालचनले स्पष्ट पार्नुभयो ।",
      "link": "https://gorkhapatraonline.com/news/167974",
      "image": "https://gorkhapatraonline.com/storage/media/296392/conversions/nibandha-original-thumb.jpg"
    },
    {
      "slug": "167973",
      "title": "अजयमेरुकोट र उकुमाबारे अध्ययन जारी",
      "timestamp": 1755195300000,
      "source": "gp",
      "content": "पुरातात्त्विक सम्पदाका रूपमा रहेको डडेलधुराको अजयमेरुकोट दरबार र दार्चुलाको उकुमा मन्दिरबारे खोज तथा अध्ययन जारी छ । विगत तीन वर्षदेखि पुरातत्त्व विभाग र स्थानीय सरकारको समन्वयमा विज्ञहरूले नयाँ तथ्य पत्ता लगाइराखेका छन् ।",
      "longContent": "गोरखापत्र समाचारदाता काठमाडौँ, साउन ३१ गते । पुरातात्त्विक सम्पदाका रूपमा रहेको डडेलधुराको अजयमेरुकोट दरबार र दार्चुलाको उकुमा मन्दिरबारे खोज तथा अध्ययन जारी छ । विगत तीन वर्षदेखि पुरातत्त्व विभाग र स्थानीय सरकारको समन्वयमा विज्ञहरूले नयाँ तथ्य पत्ता लगाइराखेका छन् ।तत्कालीन डोटी राज्यको राजधानी डडेलधुराको अजयमेरु गाउँपालिका–२ स्थित अजयमेरुकोट, हाटगाउँ र वरिपरिको क्षेत्रका दरबार, मन्दिर, नाउँला सभामण्डप, सुरुङलगायत संरचना फेला परेको पुरातत्व विभागका प्रवक्ता रामबहादुर कुँवरले जानकारी दिनुभयो । “अजयमेरुकोटको मध्य भागको संरचना उत्खनन गर्दा १२१ वर्गमिटर चौडाइमा नौ कोठा उत्तर र पूर्वतर्फ प्रवेशद्वारसहितको ढोकाको संरचना फेला परेको छ,” उहाँले भन्नुभयो, “दरबारको उत्तर पश्चिमतिर कोठासँगै भ¥याङसमेत फेला परेकाले कम्तीमा दुईतले भवन हुन सक्ने अनुमान छ ।” उक्त दरबार जुम्लाको खस राज्यकालीन बेला स्वतन्त्र डोटी राज्य रूपमा विसं १४०९ तिरको हुन सक्ने प्रवक्ता कुँवरको अनुमान छ । पुरातत्व विभागले गत वर्ष १४ लाख र आगामी आर्थिक वर्ष १० लाख रुपियाँ विनियोजन गरेर खोज अनुसन्धान जारी राखेको प्रवक्ता कुँवरले बताउनुभयो । “इतिहासको खोज तथा अनुसन्धान कहिल्यै सकिँदैन । खोज्दै गर्दा कतिबेला नयाँ तथ्य र प्रमाण भेटिन्छ थाहा हुँदैन,” उहाँले भन्नुभयो, “अजयमेरुकोट दरबारको पर्याप्त खोज अनुसन्धान भएपछि तथ्य र प्रमाणका आधारमा सबै विवरण तयार भएपछि संरचना निर्माण हुने छ ।” उक्त दरबारको खोज अनुसन्धान पूरा भएपछि पर्यटन प्रवर्धनबाट पर्याप्त लाभ लिन सकिने उहाँको भनाइ छ । विभागले अनुसन्धान गर्न थालेपछि ११ सुझाव र राय दिएको छ । यसैबिच विभागले दार्चुलाको मालिकार्जुन गाउँपालिका–७ उकुमा ऐतिहासिक मन्दिरको अध्ययन जारी राखेको छ । उकुमा क्षेत्रमा दरबार भनिए पनि ऐतिहासिक शिखर शैलीको मठमन्दिर भएको हुन सक्ने प्रवक्ता कुँवरले जानकारी दिनुभयो । विभागले दुई वर्षमा २६ लाख खर्च गरेर अनुसन्धान गरेको थियो भने आगामी आवका लागि १२ लाख रुपियाँ विनियोजन गरिएको छ । विगत तीन वर्षदेखि उकुमा क्षेत्रको खोज अनुसन्धान जारी भएकाले अझै समय लाग्ने देखिएको छ । उक्त क्षेत्रको भग्नावेशबाट १४/१५ शताब्दीको मठमन्दिर हुन सक्ने अनुमान गरिएको छ ।",
      "link": "https://gorkhapatraonline.com/news/167973",
      "image": "https://gorkhapatraonline.com/storage/media/296391/conversions/aseaasg-original-thumb.jpg"
    },
    {
      "slug": "167971",
      "title": "माघ मसान्तसम्म फाइभजी सेवा सुरु गर्न निर्देशन",
      "timestamp": 1755195300000,
      "source": "gp",
      "content": "सञ्चार तथा सूचना प्रविधिमन्त्री पृथ्वी सुब्बा गुरुङले आगामी माघ मसान्तसम्म फाइभजी सेवा सुरु गर्न निर्देशन दिनुभएको छ ।",
      "longContent": "गोरखापत्र समाचारदाताकाठमाडौँ, साउन ३१ गते । सञ्चार तथा सूचना प्रविधिमन्त्री पृथ्वी सुब्बा गुरुङले आगामी माघ मसान्तसम्म फाइभजी सेवा सुरु गर्न निर्देशन दिनुभएको छ । गण्डकी र लुम्बिनी प्रदेशमा अप्टिकल फाइबर नेटवर्क विस्तार गर्न नेपाल दूरसञ्चार प्राधिकरण र नेपाल दूरसञ्चार कम्पनी लिमिटेडबिच शुक्रबार राजधानीमा आयोजित सम्झौता कार्यक्रममा उहाँले माघ मसान्तसम्ममा काठमाडौँ र पोखरामा फाइभजी सुरु गर्नुपर्ने बताउनुभएको हो । आगामी माघभित्र दुवै स्थानमा फाइभजी सुरु गर्ने भनेर आफूले प्रधानमन्त्रीसँग कार्यसम्पादन सम्झौता गरेको भन्दै मन्त्री गुरुङले भन्नुभयो, “मेरा लागि पनि नेपाल दूरसञ्चार प्राधिकरण र नेपाल दूरसञ्चार कम्पनीले लिमिटेड फाइभजी सुरु गर्नु पर्छ । मैले प्रधानमन्त्रीसँगको कार्यसम्पादन सम्झौतामा समेत सोही प्रतिबद्धता गरेको छु ।” मन्त्री गुरुङले जिम्मेवार तरिकाले गण्डकी र लुम्बिनी प्रदेशमा अप्टिकल फाइबर नेटवर्क विस्तार गर्ने परियोजनाको काम गर्न र समयमै सम्पन्न गर्न पनि निर्देशन दिनुभयो । सञ्चार तथा सूचना प्रविधि मन्त्रालयका सचिव राधिका अर्यालले तोकिएको समयमा र तोकिएको गुणस्तर अनुसार काम गर्ने विश्वास व्यक्त गर्नुभयो । उहाँले परियोजना समयमै सम्पन्न गर्न गराउन अनुगमन संयन्त्रलाई चुस्त बनाई प्रस्तावित आयोजना तोकिएको गुणस्तरबमोजिम तोकिएको समयभित्र सम्पन्न गर्न निर्देशन दिनुभयो । प्राधिकरणका अध्यक्ष भूपेन्द्र भण्डारी र नेपाल टेलिकमका निमित्त प्रबन्ध निर्देशक सविना मास्के मानन्धरले परियोजनाका लागि सहमतिपत्रमा हस्ताक्षर गर्नुभयो । सहमति भएसँगै ग्रामीण दूरसञ्चार विकास कोष परिचालन गरी गण्डकी तथा लुम्बिनी प्रदेशमा नेपाल दूरसञ्चार कम्पनी लिमिटेड (नेपाल टेलिकम) ले ‘ब्याकबोन नेटवर्क’ निर्माण गर्ने भएको छ । प्राधिकरणका अध्यक्ष भण्डारीले यसअघि अन्य कम्पनीलाई उक्त प्रदेशमा ब्याकबोन नेटवर्क निर्माणको जिम्मा दिइएकोमा लामो समयसम्म परियोजना सुरु नै गर्न नसकेपछि अहिले नेपाल टेलिकमलाई दिइएको बताउनुभयो । सरकारले दिएको निर्देशन अनुसार दुई अर्ब एक करोड रुपियाँ लागत अनुमान रहेको परियोजना नेपाल टेलिकमलाई दिइएको हो । कम्पनीले यही आर्थिक वर्षभित्र काम सुरु गर्ने उहाँले बताउनुभयो । अध्यक्ष भण्डारीका अनुसार यो परियोजनाले उक्त प्रदेशका १९४ स्थानीय तहसम्म नै ब्याकबोन नेटवर्क पुग्ने छ । यसका लागि ४८ कोरको एडिएसएस २६ वटा डिडब्लुडिएम र ४० जिबिपिएसका राउटर राखिने बताइएको छ । यो परियोजना तीन वर्षमा पूरा गर्ने लक्ष्य राखिएको प्राधिकरण अध्यक्ष भण्डारीले जानकारी दिनुभयो ।यसै गरी कार्यक्रममा नेपाल टेलिकमका निमित्त प्रबन्ध निर्देशक सविना मास्के प्रधानले यो परियोजनाले थप जिम्मेवारी बढेको बताउनुभयो । दुवै प्रदेशका २३ जिल्लामा यसले कभरेज गर्ने यसले गुणस्तरीय दूरसञ्चार सेवा पु¥याउन सहयोग पुग्ने उहाँले बताउनुभयो ।परियोजनाले गण्डकी प्रदेश र लुम्बिनी प्रदेश अन्तर्गत मध्यपहाडी लोकमार्ग, पूर्वपश्चिम राजमार्ग तथा उत्तर दक्षिण राजमार्गमा अप्टिकल फाइबर नेटवर्कमार्फत सूचना महामार्ग निर्माण तथा सञ्चालन गर्ने छ । समझदारीपत्रमा हस्ताक्षर भएको मितिबाट लागु हुने गरी ९० दिनभित्र नेपाल टेलिकमले विस्तृत आयोजना प्रतिवेदन दूरसञ्चार प्राधिकरणसमक्ष पेस गर्नुपर्ने र १२० दिनभित्र आयोजना कार्यान्वयनका लागि नेपाल दूरसञ्चार प्राधिकरण र नेपाल टेलिकमबिच सम्झौता गर्ने समझदारीपत्रमा उल्लेख छ ।",
      "link": "https://gorkhapatraonline.com/news/167971",
      "image": "https://gorkhapatraonline.com/storage/media/296389/conversions/5G1-original-thumb.jpg"
    },
    {
      "slug": "167970",
      "title": "विशेष अदालतमा फेरिँदै टिम अध्यक्षमा भट्ट सिफारिस",
      "timestamp": 1755195300000,
      "source": "gp",
      "content": "भ्रष्टाचारका मुद्दा सुनुवाइ गर्ने क्षेत्राधिकार पाएको विशेष अदालतमा न्यायाधीश फेरिएका छन् । विशेषका हालका अध्यक्ष टेकनारायण कुँवर तथा चार सदस्यको सरुवा भएको छ । न्याय परिषद्ले उच्च अदालतका न्यायाधीश सुदर्शनदेव भट्टलाई नयाँ अध्यक्ष नियुक्तिका लागि सरकारलाई परामर्श दिएको छ ।",
      "longContent": "गोरखापत्र समाचारदाताकाठमाडौँ, साउन ३१ गते । भ्रष्टाचारका मुद्दा सुनुवाइ गर्ने क्षेत्राधिकार पाएको विशेष अदालतमा न्यायाधीश फेरिएका छन् । विशेषका हालका अध्यक्ष टेकनारायण कुँवर तथा चार सदस्यको सरुवा भएको छ । न्याय परिषद्ले उच्च अदालतका न्यायाधीश सुदर्शनदेव भट्टलाई नयाँ अध्यक्ष नियुक्तिका लागि सरकारलाई परामर्श दिएको छ । यस्तै उच्चकै अन्य चार न्यायाधीश सदस्यका लागि परिषद्ले सरकारलाई परामर्श दिएको छ । विशेषका अध्यक्ष र सदस्य परिषद्को परामर्शमा सरकारले नियुक्त गर्ने कानुनी व्यवस्था छ । अध्यक्ष कुँवरको उच्च अदालत जनकपुरमा सरुवा भएको छ । यस्तै सदस्य तेजनारायणसिंह राईको उच्च अदालत पोखरा र मुरारीबाबु श्रेष्ठ उच्च अदालत जनकपुरमा सरुवा भएको छ । यस्तै सदस्यद्वय रामबहादुर थापा र रितेन्द्र थापाको उच्च अदालत जनकपुरको वीरगन्ज इजलासमा सरुवा भएको छ । न्यायाधीश विदुर कोइराला हालसालै मात्र विशेषमा सदस्य तोकिनुभएकाले उहाँको सरुवा भएको छैन । परिषद्ले विशेषको नयाँ अध्यक्षमा भट्टलाई पठाउने गरी परामर्श दिएको छ । भट्ट हाल उच्च अदालत पाटनमा कार्यरत हुनुहुन्छ । यस्तै सदस्यमा नारायणप्रसाद पौडेल, हेमन्त रावल, डिल्लीरत्न श्रेष्ठ र उमेश कोइरालालाई नियुक्तिको परामर्श परिषद्ले दिएको छ । पौडेलको उच्च अदालत जनकपुरको वीरगन्ज इजलास, रावलको उच्च अदालत सुर्खेत, श्रेष्ठको उच्च अदालत सुर्खेतको जुम्ला इजलास र कोइरालाको उच्च अदालत जनकपुरको वीरगन्ज इजलासमा पदभार रहने गरी विशेषको सदस्य तोक्न परामर्श दिइएको हो । परिषद्ले राजस्व न्यायाधीकरण नेपालगन्जको अध्यक्षमा मुनेन्द्र अवस्थीलाई तोक्न परामर्श दिने निर्णय गरेको छ । उच्च अदालत तुलसीपुरको नेपालगन्ज इजलासमा पदभार रहने गरी अध्यक्ष तोक्न परामर्श परिषद्ले दिएको हो । यस्तै परिषद्ले जिल्ला न्यायाधीश अर्जुन कोइरालाको काज सरुवा गरेको छ । कोइरालाको भक्तपुर जिल्ला अदालतमा काज सरुवा सिफारिस भएको हो । उच्च र जिल्ला न्यायाधीशको सरुवायस्तै परिषद्ले उच्च अदालतका ८८ न्यायाधीशको सरुवा गरेको छ । नेपाली कांग्रेसका नेता मोहम्मद अफताव आलमको मुद्दा फैसला विवादमा परेपछि छानबिनका क्रममा न्याय परिषद्मा तानिनुभएका न्यायाधीशद्वय खुसीप्रसाद थारू र अर्जुन महर्जनको पनि सरुवा भएको छ । थारूको उच्च अदालत विराटनगरको ओखलढुङ्गा इजलास र महर्जनको धनकुटा इजलासमा सरुवा गरिएको छ । सरुवा भए पनि दुवै जनाले पदभार भने सम्हाल्ने छैनन् । यस्तै परिषद्ले छानबिन गरिरहेका जिल्ला न्यायाधीश पुष्पराज पाण्डेयको पनि सरुवा भएको छ । दार्चुला  जिल्ला अदालतमा कार्यरत पाण्डेय विवादमा परेसँगै परिषद्मा तानिनुभएको थियो । पाण्डेयलाई सर्लाही जिल्ला अदालतमा सरुवा गरिएको छ । परिषद्ले जिल्ला अदालतका १२२ न्यायाधीशको सरुवा गरेको छ ।",
      "link": "https://gorkhapatraonline.com/news/167970",
      "image": "https://gorkhapatraonline.com/storage/media/296388/conversions/Untitled-1-(1)-original-thumb.jpg"
    },
    {
      "slug": "167968",
      "title": "विश्व बजार लिँदै नेपाली मूर्ति",
      "timestamp": 1755195300000,
      "source": "gp",
      "content": "नेपालमा निर्मित काठ, प्रस्तर (ढुङ्गा), तामा, चाँदी, तामामा सुनको जलप लगाएर तयार गरिएका हस्तकलाका मूर्ति विश्व बजारमा पुगिरहेका छन् । कलाकौशलले भरिपूर्ण कलात्मक मूर्ति र सजावटका हस्तकला सामग्रीको माग चीन, भारतसहित युरोप, अमेरिकालगायत देशमा हुने गरे पनि ठुलो परिमाणमा उत्पादन भने हुन सकेको छैन ।",
      "longContent": "काठमाडौँ, साउन ३१ गते । नेपालमा निर्मित काठ, प्रस्तर (ढुङ्गा), तामा, चाँदी, तामामा सुनको जलप लगाएर तयार गरिएका हस्तकलाका मूर्ति विश्व बजारमा पुगिरहेका छन् । कलाकौशलले भरिपूर्ण कलात्मक मूर्ति र सजावटका हस्तकला सामग्रीको माग चीन, भारतसहित युरोप, अमेरिकालगायत देशमा हुने गरे पनि ठुलो परिमाणमा उत्पादन भने हुन सकेको छैन ।पुरातत्व विभागकी अधिकृत सरिता सुवेदीका अनुसार विगत छ वर्षमा कुल २५ लाख २३ हजार ८२२ थान मूर्ति विदेश निर्यात भएका छन् । “हामीले एक सय वर्षभन्दा कम समय भएका हस्तकलाका मूर्तिलगायत सजावटका सामग्री विदेश निर्यात गर्न प्रमाणीकरण गर्छौं । त्यसका लागि व्यापारीले अनलाइनमै फर्म भर्नु पर्छ, त्यसपछि मूर्ति विभागमा ल्याएमा प्रमाणीकरण गरेपछि सकिन्छ,” उहाँले भन्नुभयो, “यदि एक सय वर्षभन्दा बढीका मूर्ति वा सजावटका सामग्री भए निर्यात गर्न दिँदैनौँ । नेपालमै मठमन्दिर, ऐतिहासिक सम्पदाका रूपमा संरक्षण गरेर अवलोकनका लागि राखिन्छन् ।” नेपालमा निर्मित हस्तकलाका मूर्ति र सजावटका सामग्री ८० प्रतिशत चीन अरू २० प्रतिशत भारत, युरोप, अमेरिकालगायत देशमा निर्यात हुँदै आएको उहाँले जानकारी दिनुभयो । “नेपालबाट चीनमा प्रायः बुद्ध धर्मसँग सम्बन्धित मूर्तिसहित सजावटका सामग्री निर्यात हुन्छन् । जसमा बुद्धका विभिन्न आसनका मूर्ति, बेबी बुद्ध मूर्ति, तारा पञ्चध्यानीलगायत विभिन्न स्वरूपका धातु र प्रस्तरद्वारा तयार सामग्रीसहित थाङ्का निर्यात गरिन्छ,” उहाँले भन्नुभयो । उहाँ अनुसार भारतमा प्रायः हिन्दु धर्मसँग सम्बन्धित गणेश, कुबेर, सरस्वती, कृष्ण, दुर्गा, देवीलगायत देवीदेवताका मूर्तिसहित हस्तकलाका अरू सामग्री जान्छन् । हस्तकलाका सामग्रीको व्यापार राम्रो भएकाले राज्यले समेत कर नलिएर प्रोत्साहन गर्ने गरेको अधिकृत सुवेदीले बताउनुभयो । “नेपालमा हस्तकलाका सामग्री उत्पादन हुन थालेको लामै इतिहास छ । पछिल्लो पुस्ताले त्यति ध्यान दिन छाडेपछि लोप हुन्छ कि भन्ने भएपछि राज्यले कर छुट गरेर प्रोत्साहन गरेको छ,” उहाँले भन्नुभयो, “हस्तकलाका सामग्री बनाएर निर्यात गर्नेले राम्रै आम्दानी गरेका छन् ।” व्यापारीले वार्षिक रूपमा कति आम्दानी गर्दै आएका छन् भन्नेबारेमा विभागको रेकर्डमा राख्ने व्यवस्था नभएको उहाँले प्रस्ट पार्नुभयो । नेपाल हस्तकला महासङ्घका पूर्वअध्यक्ष प्रचण्ड शाक्यले वार्षिक ३५ करोडभन्दा बढी हस्तकलाका मूर्ति निर्यात हुने गरेको जानकारी दिनुभयो । “नेपालबाट धातु र काठले बनेका मूर्ति फरक फरक तरिकाले निर्यात हुन्छन् त्यसैले एक ठाउँमा भेट्न सकिँदैन,” उहाँले भन्नुभयो, “तर नेपालबाट हस्तकलाका मूर्ति वार्षिक ३५ करोडभन्दा बढीको निर्यात हुन्छन् । यसको बजार विदेशमा राम्रो छ ।” निर्यातको अवस्था जुन गतिमा वृद्धि हुनुपर्ने हो त्यो अवस्था भने नभएको उहाँले बताउनुभयो । “हामीले ‘मास’ उत्पादन गर्न सकेनौँ । अर्को चीन, भारतलगायत देशले आफैँ मास उत्पादन गर्दा निर्यात कम देखिन्छ । यद्यपि हस्तकलाको नयाँ नयाँ आविष्कार भएका माग राम्रो छ,” उहाँले भन्नुभयो ।",
      "link": "https://gorkhapatraonline.com/news/167968",
      "image": "https://gorkhapatraonline.com/storage/media/296386/conversions/233-original-thumb.jpg"
    },
    {
      "slug": "167773",
      "title": "'बिरामीको चाप अनुसार सुविधा विस्तार गरेका छौँ'",
      "timestamp": 1755108900000,
      "source": "gp",
      "content": "अस्पतालका निर्देशक डा. श्रीप्रसाद अधिकारीले सम्पूर्ण सेवा एकै ठाउँबाट दिनेगरी विशेषज्ञ सेवा विस्तार गर्ने नीति लिएको जानकारी दिनुभयो ।",
      "longContent": "काठमाडौँ, साउन ३० गते । परोपकार प्रसूति तथा स्त्रीरोग अस्पतालले सम्पूर्ण सेवा एकै ठाउँबाट दिने गरी सेवा विस्तार गर्ने नीति लिएको छ । अस्पतालका निर्देशक डा. श्रीप्रसाद अधिकारीले सम्पूर्ण सेवा एकै ठाउँबाट दिनेगरी विशेषज्ञ सेवा विस्तार गर्ने नीति लिएको जानकारी दिनुभयो ।  अस्पतालले प्रसूति सेवा र नवजात शिशुको मात्र नभई मुटु रोग, मानसिक समस्या, निःसन्तानको समस्या, क्यान्सर जस्ता विशेषज्ञ सेवा दिँदै आएको बताउनुभयो ।   उहाँ भन्नुहुन्छ,“परोपकार प्रसूति तथा स्त्रीरोग अस्पतालले प्रसूति र नवजात शिशु सेवा मात्र नभई विशेषज्ञ सेवा दिँदै आएको छ । हामीले सम्पूर्ण सेवा एकै ठाउँ दिने उदेश्य अनुसार सेवा विस्तार गर्ने नीति लिएका छौँ ।” अस्पतालले सेवाग्राहीको चापलाई मध्यनजर गर्दै सेवा सुविधा विस्तार गर्दै लगेको डा. अधिकारीको भनाइ छ ।  अस्पतालले अघिल्लो आर्थिक वर्षदेखि सेवाग्राहीको चापलाई मध्यनजर गर्दै अनलाइन टिकटिङको व्यवस्था गरेको छ । साथै थप एक बिलिङ काउन्टरको व्यवस्थापन तथा सर्वसुलभ औषधीका लागि दुई वटा थप काउन्टर विस्तार गरी सेवाग्राहीलाई सहज बनाएको डा. अधिकारीको दाबी छ ।   उहाँका अनुसार अस्पतालले गत वर्ष जेठ महिनादेखि अस्पतालको कुपण्डोल स्थित नव निर्मित भवनमा सेवा विस्तार गरी सुरक्षित गर्भपतन, परिवार नियोजन, प्याथोलोजी, रेडियोलोजी, फार्मेसी, तालिम हल सञ्चालन एवं आंशिकरूपमा अब्स तथा गाइनेकोलोजी सेवा साथै तालिममा आउने स्वास्थ्यकर्मी र नर्सिङ विद्यार्थीका लागि छात्रावासको व्यवस्थापन गरेको छ । अस्पतालमा सेवा विस्तार हुँदा सेवाग्राहीलाई लामो समयसम्म पालो कुर्नुपर्ने बाध्यता अन्त भएको डा. अधिकारीको बुझाइ छ । अस्पतालले नवजात शिशुको अनुवांशिक तथा विकलाङ्गको पहिचानको तथा निदान गर्न  विगत एक वर्ष देखि नियोनेटल स्क्रिनिङ सेवा सञ्चालनमा ल्याएको छ । गर्भवती तथा सुत्करीको मानसिक स्वास्थ्य सम्बन्धी समस्या सम्बोधन गर्न अस्पतालले मानसिक स्वास्थ्य ओपिडी सञ्चालनमा ल्याइएको छ । अस्पतालमा जन्म भएका शिशुलाई उपचारको आवश्यकता परेमा सकेसम्म अन्यत्र रिफर गर्नु नपरोस भन्ने उदेश्यले अस्पतालले १० शय्या एनआइसियू बढाएर २० शय्याको बनाएको उहाँले बताउनुभयो । गर्भवतीलाई मेटर्नल इको तथा फेटल इको को सेवा लिन अन्यत्र जानु नपरोस भन्ने उदेश्यले उक्त सेवा अस्पतालमा नै सञ्चालन ल्याइएको छ ।सेवाग्राहीलाई सहजरूपमा सेवा उपलब्ध गराउने उद्देश्यले अस्पतालले विस्तारित अस्पताल सेवा दिउँसो ३ बजे देखि बेलुका ६ बजेसम्म उपलब्ध गराउँदै आएकोमा बिहानी सत्रमा समेत उपलब्ध गराउँदै आएको छ। अस्पतालको ६६ औँ वार्षिकोत्वसको अवसर पारेर अस्पतालको विषयमा केन्द्रित भएर अस्पतालका निर्देशक डा. श्रीप्रसाद अधिकारीसँग गोरखापत्र अनलाइनका लागि सिर्जना खत्रीले गरेको कुराकानीका आधारमा मनोजरत्न शाही र केशब गुरुङले तयार पार्नुभएको भिडियो संवाद :",
      "link": "https://gorkhapatraonline.com/news/167773",
      "image": "https://gorkhapatraonline.com/storage/media/296349/conversions/shree-original-thumb.jpg"
    },
    {
      "slug": "167940",
      "title": "तेस्रो पटक थपियो बिपी राजमार्ग बन्द गर्ने समय",
      "timestamp": 1755108900000,
      "source": "gp",
      "content": "जिल्ला प्रशासन कार्यालय काभ्रेपलाञ्चोकले रातको समयमा बिपी राजमार्गमा यात्रुवहाक सवारी साधन बन्द गर्ने निर्णयलाई निरन्तरता दिएको छ।",
      "longContent": "केदार तिमल्सिना बनेपा, साउन ३० गते। जिल्ला प्रशासन कार्यालय काभ्रेपलाञ्चोकले रातको समयमा बिपी राजमार्गमा यात्रुवहाक सवारी साधन बन्द गर्ने निर्णयलाई निरन्तरता दिएको छ। शुक्रबार बसेको जिल्ला सुरक्षा समितिको बैठकले रातको समयमा बिपी राजमार्गको काभ्रेभञ्ज्याङदेखि सिन्धुलीतर्फ जाने सार्वजनिक तथा निजी सवारी साधन रोक लगाउने निर्णय गरेको हो। काभ्रेपलाञ्चोकका सहायक प्रमुख जिल्ला अधिकारी सुदर्शन श्रेष्ठले देशमा अहिले पनि मनसुन सक्रिय अवस्थामा रहेकोले रातको समयमा बिपी राजमार्गमा भदौ १५ गतेसम्म सवारी सञ्चालनमा रोक लगाइएको बताउनुभयो।  सहायक प्रमुख जिल्ला अधिकारी श्रेष्ठले बिपी राजमार्ग अन्र्तगत काभ्रेभञ्ज्याङबाट साँझ ५ बजेदेखि बिहानको ५ बजेसम्म सार्वजनिक र निजी सवारी सञ्चालनमा रोक लगाइएको बताउनुभयो। असार ६ गते सिन्धुलीको खुर्कोटमा बसेको काभ्रेपलाञ्चोक, सिन्धुली र रामेछाप जिल्लाका सुरक्षा प्रमुखको बैठकले वर्षायाम सुरु भएकोले वर्षाका कारण आउन सक्ने बाढीपहिरोका कारण बिपी राजमार्ग सञ्चालन हुने सवारीमा क्षति पुग्न सक्ने भन्दै १५ दिनको लागि राजमार्गमा रातको समयमा सवारी सञ्चालनमा रोक लगाइएको थियो। यस्तै असार १८ गते बसेको जिल्ला सुरक्षा समितिको बैठकले असार २२ गतेबाट लागु हुने गरी साँझ ६:३० बजेदेखि बिहान ५ बजेसम्मको लागि एक महिनाको लागि बिपी राजमार्गमा रातको समयमा सवारी सञ्चालनमा रोक लगाएको थियो।शुक्रबार बसेको समितिको बैठकले भदौ १५ गतेसम्म रातको समयमा विपी राजमार्गमा सञ्चालन हुने सार्वजनिक र निजी सवारी सञ्चालनमा रोक लगाएको हो। गत असोज महिनामा रोसी खोलामा आएको बाढीका कारण विपी राजमार्गको काभ्रेभञ्ज्याङदेखि कटुञ्जेबेशीसम्म सामान्य क्षति पुगेको थियो भने कटुञ्जेदेखि सिन्धुलीको सिमाना बोक्सीकुनासम्मको २९ किलोमिटर सडक पूर्ण रुपमा क्षति भएको थियो। रोसी खोला तथा राजमार्गमा पर्ने खहरे खोलामा वर्षासँगै आउने बाढी, लेदो र गेग्रानका कारण राजमार्गको विभिन्न स्थानमा सडक घण्टौँ अवरुद्ध हुँदा यात्रु मर्कामा परेपछि प्रशासनले रातको समयमा सवारी सञ्चालनमा रोक लगाएको हो।",
      "link": "https://gorkhapatraonline.com/news/167940",
      "image": "https://gorkhapatraonline.com/storage/media/296337/conversions/BP-Highway_Kavre-1-original-thumb.jpg"
    },
    {
      "slug": "167927",
      "title": "राष्ट्रपति पौडेलसमक्ष मुस्लिम आयोग प्रतिवेदन पेश",
      "timestamp": 1755108900000,
      "source": "gp",
      "content": "राष्ट्रपति रामचन्द्र पौडेलसमक्ष मुस्लिम आयोगले आर्थिक वर्ष २०८१-०८२ मा गरेका कामसहितको वार्षिक प्रतिवेदन पेश गरेको छ ।",
      "longContent": "काठमाडौँ, साउन ३० गते । राष्ट्रपति रामचन्द्र पौडेलसमक्ष मुस्लिम आयोगले आर्थिक वर्ष २०८१-०८२ मा गरेका कामसहितको वार्षिक प्रतिवेदन पेश गरेको छ । राष्ट्रपति भवन शीतल निवासमा शुक्रबार आयोजित कार्यक्रममा राष्ट्रपति पौडेलसमक्ष आयोगका कार्यवाहक अध्यक्ष महमदिन अलीले सो प्रतिवेदन पेश गर्नुभयो । सो अवसरमा राष्ट्रपति पौडेलले नेपाल बहुजातीय, बहुभाषिक, बहुधार्मिक, बहुसांस्कृतिक विशेषतायुक्त मुलुक भएको बताउनुभयो । “ देशको सांस्कृतिक विविधताको सम्मान गर्दै सामाजिक सद्भाव, ऐक्यबद्धता र सामञ्जस्य कायम गरी समानता एवं सहअस्तित्वका आधारमा विभिन्न जातजाति र समुदायको भाषा, लिपि, संस्कृति, साहित्य, कला र सम्पदाको संरक्षण र विकास गर्ने राज्यको सामाजिक र सांस्कृतिक रुपान्तरणसम्बन्धी नीति छ”, उहाँले भन्नुभयो । उहाँले मुस्लिम आयोगको जिम्मेवारी र दायित्व गहन रहेको र आगामी दिनमा आयोगले यो दायित्व अझ प्रभावकारी ढङ्गले निर्वाह गर्ने विश्वास व्यक्त गर्नुभयो ।",
      "link": "https://gorkhapatraonline.com/news/167927",
      "image": "https://gorkhapatraonline.com/storage/media/296382/conversions/prez-original-thumb.jpg"
    },
    {
      "slug": "167922",
      "title": "नीति सुधार र निजी क्षेत्रको सहभागिता प्रवर्द्धनका लागि ‘डिजिटल नेपाल कन्क्लेभ २०२५’",
      "timestamp": 1755108900000,
      "source": "gp",
      "content": "नीति सुधार र निजी क्षेत्रको सहभागिता प्रवर्द्धन गर्ने उद्देश्यसहित ‘डिजिटल नेपाल कन्क्लेभ २०२५’ आयोजना गरिएको छ ।",
      "longContent": "पाटन (ललितपुर), साउन ३० गते । नीति सुधार र निजी क्षेत्रको सहभागिता प्रवर्द्धन गर्ने उद्देश्यसहित ‘डिजिटल नेपाल कन्क्लेभ २०२५’ आयोजना गरिएको छ ।आइसिटी फाउन्डेसन नेपालद्वारा आयोजित एकदिवसीय कन्क्लेभले डिजिटल पूर्वाधार र सम्पर्कमा सुधार, डिजिटल साक्षरता, सूचना प्रविधि क्षेत्रको प्रवर्द्धन, नवप्रवर्तन र उद्यमशीलता प्रोत्साहन, डिजिटल प्रविधिको फाइदा र पारदर्शिताप्रति जनचेतना वृद्धि गर्ने अभिप्राय राखेको जनाइएको छ । कन्क्लेभमा डिजिटल पद्दतिमा आधारित शासन, सार्वजनिक पूर्वाधार, स्वास्थ्य सेवा, अर्थतन्त्र, सूचना प्रविधि उद्योग संवाद, शक्ति संवादलगायत विषयमा आधारित सत्रहरू छन् । फाउन्डेसनका अध्यक्ष राजन लम्सालले कन्क्लेभले डिजिटल नेपाल सिर्जनामा समावेशिता, नवप्रवर्तन र साझेदारीलाई प्राथमिकता दिएको बताउनुभयो ।कार्यक्रममा सरकार, निजी क्षेत्र, नीति निर्माता, विद्यार्थी, समाजसेवी, उद्यमी र प्राविधिक, विज्ञहरू गरी ५०० भन्दाबढीको सहभागी रहेको छ । यहाँ १५ भन्दाबढी डिजिटल नयाँ परियोजना प्रदर्शनीमा राखिएका छन् भने अनुसन्धानपत्रहरू प्रस्तुतिका लागि वातावरण तयार गरिएको अध्यक्ष लम्सालको भनाइ छ। अल्पास टेक्नोलोजी प्रालिका संस्थापक युजेस मलेकु श्रेष्ठले यस किसिमको कन्क्लेभले नवप्रवर्तनका क्षेत्रमा क्रियाशील युवालाई प्रोत्साहन मिल्ने भन्दै सरकारीस्तरबाट हरेक वर्ष यस्ता बृहत् कार्यक्रम आवश्यक रहेको बताउनुभयो ।“विसं २०७५ देखि सूचना प्रविधिका क्षेत्रमा क्रियाशील छु, साथीहरूमा विदेश जाने लहर चलेका बेला नेपालमा नै केही सिर्जनात्मक काम गरौँ भन्ने लाग्यो । सुरुमा त गाह्रो भयो, निरन्तर मेहनत गर्दा स्वदेशी तथा विदेशी सङ्घसंस्थाका लागि २० वटाभन्दा बढी एपहरू बनाएर सेवा दिएका छौँ । ललितपुर महानगरले प्रयोगमा ल्याएको एलएमसी अलर्ट हामीले नै बनाएका हौँ”, उहाँले भन्नुभयो ।श्रेष्ठले यस्ता कन्क्लेभले नयाँनयाँ प्रविधिको जानकारी दिन, सूचना प्रविधिको विकासबारे बहस र पैरवी गर्नाका साथै सञ्जाल विस्तार गर्न सहयोग पु¥याउने बताउनुभयो ।कन्क्लेभको उद्घाटन सत्रमा प्रधानमन्त्री केपी शर्मा ओलीसँग व्यास मिडिया नेटवर्कका प्रतिनिधि सञ्जय सिल्वाल गुप्ताले डिजिटल प्रविधिका क्षेत्रमा सरकारले गरिरहेको काम र नीतिगत व्यवस्थाका बारेमा अन्तरसंवाद गर्नुभएको थियो । रासस",
      "link": "https://gorkhapatraonline.com/news/167922",
      "image": "https://gorkhapatraonline.com/storage/media/296295/conversions/Untitled-9-original-thumb.jpg"
    },
    {
      "slug": "167913",
      "title": "कांग्रेस हरेक क्षेत्रका नागरिकको विश्वासको केन्द्र : सभापति देउवा",
      "timestamp": 1755108900000,
      "source": "gp",
      "content": "नेपाली कांग्रेसका सभापति एवं पूर्व प्रधानमन्त्री शेरबहादुर देउवाले नेपाली कांग्रेस सबै जातजाति, भाषाभाषी एवं हरेक क्षेत्रका नागरिकको विश्वासको केन्द्र भएको बताउनु भएको छ ।",
      "longContent": "पाटन (ललितपुर), साउन ३० गते । नेपाली कांग्रेसका सभापति एवं पूर्व प्रधानमन्त्री शेरबहादुर देउवाले नेपाली कांग्रेस सबै जातजाति, भाषाभाषी एवं हरेक क्षेत्रका नागरिकको विश्वासको केन्द्र भएको बताउनुभएको छ । पार्टीको केन्द्रीय कार्यालय सानेपामा आज आयोजित नेपाल राष्ट्रिय मगर सङ्घको तेस्रो राष्ट्रिय महाधिवेशन उद्घाटन समारोहमा सभापति देउवाले नेपाली कांग्रेस आफ्नो आदर्श, मूल्य र मान्यताअनुरुप राष्ट्रियता, लोकतन्त्र, समाजवादप्रति प्रतिबद्ध रहँदै आदिवासी जनजाति, दलित, महिला, मुस्लिम, पिछडिएको क्षेत्र एवं वर्गको सशक्तीकरणका लागि निरन्तर क्रियाशील रहेको बताउनुभएको हो । “देशको तेस्रो ठूलो जनसङ्ख्या भएको मगर जाति आदिवासी जनजाति समुदायअन्तर्गतको पनि सबैभन्दा ठूलो सङ्ख्यामा रहेको जाति  हो, मगर समुदायलाई नेपाली कांग्रेससँग जोड्न तत्कालीन सभापति स्व. गिरिजाप्रसाद कोइरालाले लोकतन्त्रवादी मगरलाई सङ्गठित बनाउन बलियो भ्रातृ संस्थाको आवश्यकतालाई महसुस गर्दै २०६४ सालमा नेपाल राष्ट्रिय मगर सङ्घ गठन गरिएको थियो”, सभापति देउवाले भन्नुभयो ।उहाँले नेपाल राष्ट्रिय मगर सङ्घले पार्टीका अन्य संस्थाभन्दा पहिले सङ्घीयताअनुरूप साङ्गठनिक संरचना निर्माण गरी दोस्रो महाधिवेशन गरेको विषय आफ्ना मेरो स्मरणमा रहेको उहाँको भनाइ थियो । “नेपाली कांग्रेसको नीति, विचार र सिद्धान्तलाई मगर समुदायमा पुर्‍याउन तथा मगर समुदायको आवाजलाई नेपाली कांग्रेसको आवाज बनाउन सङ्घले अझ बढी जिम्मेवारी निर्वाह गर्नुपर्ने आवश्यकता छ,” उहाँले भन्नुभयो, “नेपाली कांग्रेसका संस्थापक नेता बिपी कोइरालाको नेतृत्वमा बनेको प्रथम जननिर्वाचित सरकारले विसं २०१६ को बजेटमा पहिलो पटक क्षेत्रीय भाषालाई प्राथमिकता दिँदै प्राथमिक तहसम्म अध्ययन अध्यापनका लागि आवश्यक बजेट विनियोजन गरेर विभिन्न मातृभाषाको संरक्षण र संवर्धनको सुरुआत गर्नुभएको थियोे ।”सभापति देउवाले मगरलगायत आदिवासी जनजातिको छुट्टै पहिचान दिने र सशक्तीकरण गर्न आफ्नै नेतृत्वमा रहेको सरकारले आदिवासी जनजाति उत्थान राष्ट्रिय प्रतिष्ठान गठन गरेर बिपी कोइरालाले सुरुआत गरेको समावेशीकरणमा इँटा थप्ने काम गरेको बताउनुभयो । उहाँले पार्टीभित्र पछाडि परेका जातजाति, क्षेत्र र लिङ्गको प्रतिनिधित्व सुनिश्चित गर्न नेपाली कांग्रेसले कर्णाली, दलित, महिला, जनजाति र मधेसी समुदायका अधिकार र सहभागिता सुनिश्चित गर्न ‘कदमजम’ अभियान अङ्गीकार गरी नेपाली कांग्रेसलाई देशकै समावेशी पार्टीका रुपमा विकास गरिएकामा जोड दिनुभयो ।“आदिवासी जनजाति समुदायमा सबैभन्दा धेरै जनसङ्ख्या रहेको मगर समुदाय पार्टी नेतृत्वमा थोरै प्रतिनिधित्व भइरहेको यस अवस्थामा अझ बढी प्रतिनिधित्व हुन सक्नेगरी नेतृत्व स्थापित गराउन मेरो सहयोग र समर्थन रहनेछ भन्ने विश्वास दिलाउन चाहन्छु, नेपाली कांग्रेसकै नेतृत्वमा रहेको सरकारले निरङ्कुश राणा शासनविरूद्ध पहिलो पटक आवाज बुलन्द गरी सहादत प्राप्त गरेका लखन थापामगरलाई प्रथम सहिद घोषणा गरेको तथ्यलाई तपाईंहरूका बीचमा म राख्न चाहन्छु”, सभापति देउवाले भन्नुभयो ।उहाँले नेपाली कांग्रेसको नेतृत्वमा प्राप्त भएको ऐतिहासिक उपलब्धिहरू गणतन्त्र, सङ्घीयता, धर्मनिरपेक्षता, समानुपातिक र समावेशिताको प्रभावकारी कार्यान्वयनमा नेपाली कांग्रेस दृढ रहेको बताउनुभयो । आजदेखि सुरु भएको नेपाल राष्ट्रिय मगर सङ्घको तेस्रो राष्ट्रिय महाधिवेशन नयाँ नेतृत्व चयन गर्दै शनिबार सम्पन्न हुने कार्यक्रम तय भएको छ । रासस",
      "link": "https://gorkhapatraonline.com/news/167913",
      "image": "https://gorkhapatraonline.com/storage/media/296282/conversions/deba-30-ff-original-thumb.jpg"
    },
    {
      "slug": "167896",
      "title": "नगदेश भैरवको जात्रा सम्पन्न",
      "timestamp": 1755108900000,
      "source": "gp",
      "content": "१२ वर्षपछि पुनर्जीवित भएको नगदेश भैरवको जात्रा सम्पन्न भएको छ । गएको सोमबारदेखि सुरु भएको जात्रा बिहीबार राति नगदेश परिक्रमापछि सम्पन्न भएको हो ।",
      "longContent": "काठमाडौँ, साउन ३० गते । १२ वर्षपछि पुनर्जीवित भएको नगदेश भैरवको जात्रा सम्पन्न भएको छ । गएको सोमबारदेखि सुरु भएको जात्रा बिहीबार राति नगदेश परिक्रमापछि सम्पन्न भएको हो । तान्त्रिक तथा नेवार परम्परामा आधारित सांस्कृतिक नाचमा ज्यापुंगचा, न्हापा भैल, लिपा भैल, न्हापा दागिं, लिपा दागिं गरी पाँच देवगणले विशेष प्रकारको नाच प्रस्तुत गरिन्छ । नेवार समुदायले बजाउने धाँ बाजा, भुस्या बाजा, पुंगा लगायतका बाजाको तालमा भैरव लगायत देवगणहरुले नाच प्रस्तुत गर्ने गरिन्छ । नाचका गुरुका अनुसार सहकाल, रोगव्याधिबाट बच्न-बचाउन तथा प्राकृतिक प्रकोप जस्ता विपदमा बच्न यो नाच प्रस्तुत गर्ने गरिन्छ ।",
      "link": "https://gorkhapatraonline.com/news/167896",
      "image": "https://gorkhapatraonline.com/storage/media/296242/conversions/tantrik_bhairabh_nagdesh_45-original-thumb.jpg"
    },
    {
      "slug": "167834",
      "title": "जिडिपी वृद्धिदरको उतारचढावले जोखिम",
      "timestamp": 1755108900000,
      "source": "gp",
      "content": "कुल गार्हस्थ उत्पादन (जिडिपी) को वृद्धिदरमा भइरहेको उतारचढावले मुलुकको वित्त अवस्थामा जोखिम बढाउँदै गएको पाइएको छ । अर्थ मन्त्रालयकै विश्लेषणले वृद्धिदरमा देखिएको तीव्र उतारचढाव मुलुकको वित्त अवस्थाका लागि अत्यन्त संवेदनशील रहेको ठहर गरेको छ ।",
      "longContent": "काठमाडौँ, साउन ३० गते । कुल गार्हस्थ उत्पादन (जिडिपी) को वृद्धिदरमा भइरहेको उतारचढावले मुलुकको वित्त अवस्थामा जोखिम बढाउँदै गएको पाइएको छ । अर्थ मन्त्रालयकै विश्लेषणले वृद्धिदरमा देखिएको तीव्र उतारचढाव मुलुकको वित्त अवस्थाका लागि अत्यन्त संवेदनशील रहेको ठहर गरेको छ । मन्त्रालयले हालै सार्वजनिक गरेको ‘वित्त जोखिम विवरण र रणनीति’ विषयक प्रतिवेदनले वृद्धिको अस्थिरताले राजस्व सङ्कलन, सार्वजनिक खर्च र ऋणको स्थितिलाई महत्वपूर्ण रूपले प्रभावित गरेको उल्लेख गरेको छ । यसबाट सिर्जना हुने जोखिमलाई मन्त्रालयले मध्यमस्तरको जोखिमका रूपमा राखेको छ । वित्त क्षेत्रसँग सम्बन्धित अरू धेरै पक्ष न्यून जोखिमको वर्गीकरणमा राख्दा मन्त्रालयले वृद्धिदरको जोखिमलाई भने त्यसभन्दा माथिल्लो स्तरको जोखिममा राखेको हो । मन्त्रालयले विगत १५ वर्षमा यस किसिमका अवरोध बारम्बार देखिएकाले भविष्यमा पनि यस्तो जोखिम आउन सक्ने सम्भावना पनि उल्लेख गरेको छ । विगत १५ वर्षको जिडिपी विश्लेषण गर्दा त्यस अवधिको प्राकृतिक विपत्ति र कोभिड सङ्क्रमणका कारण अर्थतन्त्रले गम्भीर अवरोध बेहोर्नु परेको मन्त्रालयले जनाएको छ । कोभिड महामारीपछि अर्थतन्त्रमा सुधार आए पनि त्यसपछि फेरि वृद्धिदरमा उतारचढाव देखिएको उल्लेख छ । कोभिड महामारीपछि उपभोग र लगानीमा भएको वृद्धिले अर्थतन्त्रको वृद्धिदरलाई सहयोग पुगे पनि विदेशी मुद्रा सञ्चिति जोगाउन लिइएको नीतिले वृद्धिदरलाई अवरोध पुर्‍याएको मन्त्रालयले जनाएको छ । कोभिड महामारीको अत्यधिक चपेटमा परेको आर्थिक वर्ष २०७६/७७ मा मुलुकको जिडिपी वृद्धिदर २.४ प्रतिशतले ऋणात्मक हुन पुगेको थियो । त्यसपछि लगातार दुई आवमा वृद्धिदर ४.५ प्रतिशत र ५.३ प्रतिशत कायम भएको थियो । एकातिर अर्थतन्त्रमा क्रमिक सुधार भए पनि बढ्दो उपभोगका कारण आयात बढ्दा विदेशी मुद्राको सञ्चिति घटेपछि सरकारले आयातमा कडाइ गरेको थियो । दर्जन वस्तुको आयातमा लगाइएको बन्देज र मौद्रिक नीतिमा गरिएको कडाइले जिडिपी वृद्धिदर २.३ प्रतिशतमा सीमित हुन पुग्यो । यसबाहेक विगत १५ वर्षमा नेपालले विभिन्न वर्षमा भूकम्प, बाढीपहिरो जस्ता प्राकृतिक विपत्ति सामना गर्नु पर्दा वृद्धिदरमा उतारचढावसहित गम्भीर आर्थिक क्षति बेहोर्नु परेको पनि मन्त्रालयले जनाएको छ । यस्ता परिस्थितिका कारण मुलुकले अतिरिक्त खर्च बेहोर्नु परेको र यसले वित्तीय असन्तुलन बढाएको मन्त्रालयको ठहर छ । यस्तो अतिरिक्त खर्च जिडिपीको तीनदेखि चार प्रतिशतसम्म पुगेको मन्त्रालयको तथ्याङ्क छ । जिडिपी वृद्धिदरबाहेक मुद्रास्फीतिको प्रवृत्तिलाई पनि मन्त्रालयले मध्यमस्तरको जोखिममा वर्गीकरण गरेको छ । विगत १४ वर्षमा मुलुकको मुद्रास्फीति दर औसत ६.९ प्रतिशत रहेको मन्त्रालयको तथ्याङ्क छ । मध्यम मुद्रास्फीति राजस्व वृद्धि गर्न सहयोगी भए पनि उच्च मुद्रास्फीतिले जिडिपीको वृद्धिदर कम गर्ने र खर्च बढाउने हुँदा मन्त्रालयले यसलाई सम्भावित जोखिमका राखेको जनाएको छ । मन्त्रालयले मुलुकले लिएको सार्वजनिक ऋण नियन्त्रणभित्रै रहेको र ब्याजदरमा भएको उतारचढाव न्यून जोखिमकै रहेको पाएको छ । विनिमय दरमा हुने परिवर्तन पनि मन्त्रालयको विश्लेषणमा वित्त क्षेत्रका लागि कम जोखिमकै रूपमा रहेको छ । तर, प्रत्येक वर्ष राजस्व सङ्कलनको लक्ष्य र वास्तविक सङ्कलनमा देखिएको अन्तरलाई भने मन्त्रालयले ठुलो जोखिमका रूपमा लिएको छ । प्रत्येक वर्षमा कर राजस्व सङ्कलनको पूर्वानुमानमा पाँच खर्च ५० अर्ब रुपियाँ बराबरको त्रुटि हुने मन्त्रालयको प्रक्षेपण छ । यो रकम जिडिपीको करिब ७.२ प्रतिशत हुन आउँछ । यस किसिमको महत्वाकाङ्क्षी अनुमानले पुँजीगत खर्च नै घटाउनुपर्ने परिस्थिति बनेको मन्त्रालयले जनाएको छ । पूर्वानुमानको यस्तो त्रुटिले वित्त अवस्थामा उच्च जोखिम थप्ने मन्त्रालयले जनाएको छ । मन्त्रालयले सार्वजनिक संस्थानको विद्यमान अवस्था मुलुकको वित्त क्षेत्रका लागि जोखिमयुक्त नै मानेको छ । सार्वजनिक संस्थानमा बढ्दो सञ्चालन अक्षमता र घाटा मुलुकको वित्त क्षेत्रका लागि मध्यमस्तरको जोखिमका रूपमा मन्त्रालयले वर्गीकरण गरेको छ । यसका लागि घाटामा गएका संस्थानको पुनर्संरचना र सार्वजनिक–निजी क्षेत्रको अवधारणाका आधारमा सञ्चालन गरेर सुधार गर्नुपर्ने मन्त्रालयले उल्लेख गरेको छ ।",
      "link": "https://gorkhapatraonline.com/news/167834",
      "image": "https://gorkhapatraonline.com/storage/media/296159/conversions/4556-original-thumb.jpg"
    },
    {
      "slug": "167832",
      "title": "नगरप्रमुख थापालाई आठ वर्ष कैद",
      "timestamp": 1755108900000,
      "source": "gp",
      "content": "विशेष अदालतले सर्लाहीको बागमती नगरपालिकाका नगरप्रमुख भरतकुमार थापालाई नदीजन्य पदार्थको हिनामिना मुद्दामा आठ वर्ष कैद सजायको फैसला गरेको छ ।",
      "longContent": "गोरखापत्र समाचारदाताकाठमाडौँ, साउन ३० गते । विशेष अदालतले सर्लाहीको बागमती नगरपालिकाका नगरप्रमुख भरतकुमार थापालाई नदीजन्य पदार्थको हिनामिना मुद्दामा आठ वर्ष कैद सजायको फैसला गरेको छ । साउन २१ गते कसुुर ठहर भई सजाय निर्धारणका लागि पेस भएको मुद्दामा न्यायाधीशहरू टेकनारायण कुँवर, मुरारीबाबु श्रेष्ठ र विदुर कोइरालाको इजलासले आठ वर्ष कैद सजाय निर्धारण गरेको हो । अदालतले उक्त प्रकरणमा दोषी ठहर भएका विमलकुमार पोखरेल र सागर पौडेललाई पनि समान आठ/आठ वर्ष कैद सजाय गरेको छ । अदालतले तिनै जना प्रतिवादीलाई जनही आठ वर्ष कैदसँगै बिगोको दामासाही हुने १० करोड नौ लाख ७८ हजार २९९ रुपियाँ जरिबाना फैसला गरेको छ । बागमती नगरपालिकाको ३० करोड २९ लाख ३४ हजार ८९७ रुपियाँबराबरको नदीजन्य पदार्थ हिनामिना आरोपमा अख्तियार दुरुपयोग अनुसन्धान आयोगले मुद्दा दायर गरेको थियो । अदालतले अपराधपीडित संरक्षण कोषमा प्रतिवादीबाट ४० लाख ३९ हजार १३१ रुपियाँ दाखिला गर्नुपर्ने ठहर पनि गरेको छ । विशेषले यसअघि नगरप्रमुख थापालाई गैरकानुनी सम्पत्ति आर्जन मुद्दामा पनि भ्रष्टाचारी ठहर गरेको थियो । भ्रष्टाचार मुद्दामा थापालाई अदालतले एक वर्ष कैद ठहर गरेको थियो । अदालतले गैरकानुनी सम्पत्ति मुद्दामा थापालाई बिगो अनुसार तीन करोड ४५ लाख २२ हजार ३८७ रुपियाँ जरिबाना फैसला गरेको छ । बिगोले बढाएको सम्पत्ति जफतको फैसला पनि विशेषले गरेको छ । अख्तियार दुरुपयोग अनुसन्धान आयोगले जाँच अवधिमा थापासँग तीन करोड ४५ लाख २२ हजार ३८७ रुपियाँ गैरकानुनी सम्पत्ति रहेको दाबी गरेको थियो । अख्तियारको दाबी अनुसारै अदालतले ठहर गरेको हो । जाँच अवधिमा कुल आय नौ करोड १४ लाख ३१ हजार तीन रुपियाँ र कुल व्यय १२ करोड ५९ लाख ५३ हजार ३९१ रुपियाँ भएको अख्तियारको विश्लेषण थियो ।भ्रष्टाचार मुद्दा दायरअख्तियार दुरुपयोग अनुसन्धान आयोगले संस्कृति, पर्यटन तथा नागरिक उड्डयन मन्त्रालय अन्तर्गतको पर्यटन विभाग भृकुटीमण्डपमा कार्यरत निर्देशक (सिडिई) सचिन्द्रकुमार यादवविरुद्ध भ्रष्टाचार मुद्दा दायर गरेको छ । गैरकानुनी सम्पत्ति आर्जन गरी भ्रष्टाचार गरेको आरोपमा यादवविरुद्ध बिहीबार विशेष अदालत काठमाडौँमा मुद्दा दायर गरिएको हो । यादवलाई करिब ९७ लाख रुपियाँ बिगो तथा भ्रष्टाचार निवारण ऐन अनुसार कारबाही माग गरिएको छ । आयोगले यादवले २०६६ जेठ २४ गते सरकारी सेवा प्रारम्भ गरेको मितिदेखि २०७९ साउन २९ गतेसम्मको अवधिको आम्दानी तथा खर्च विवरणको तुलना गरेको थियो । अध्ययन क्रममा विभिन्न शीर्षकमा यादव र निजका एकाघर परिवारका सदस्यले जाँच अवधिमा दुई करोड ६८ लाख १८ हजार नौ सय रुपियाँ आर्जन गरेको देखिएको थियो । तर व्ययतर्फ भने तीन करोड ६५ लाख चार हजार ४५३ रुपियाँ देखिएको थियो । आम्दानी र खर्चको तुलना गर्दा सरकारी सेवामा रहेको समयमा यादवको ९६ लाख ८५ हजार ५५३ रुपियाँबराबरको सम्पत्तिको स्रोत पुष्टि नभएको देखिएको आयोगले जनाएको छ । आयोगले यादवलाई सोही रकमबराबर बिगो तथा भ्रष्टाचार निवारण ऐन अन्तर्गत कारबाही माग गरेको छ । यादवले वार्षिक रूपमा पेस गरेको सम्पत्ति विवरणमा वास्तविक सम्पत्ति विवरण उल्लेख नगरी सम्पत्ति लुकाइछिपाई झुटा विवरण पेस गरेकोसमेत पुष्टि भएकाले भ्रष्टाचार निवारण ऐन–२०५९ को दफा १६ को उपदफा (२) बमोजिमको कसुरमा थप कैद जरिबाना माग पनि आयोगले गरेको छ । साथै यादवले सार्वजनिक पदमा रहँदा गैरकानुनी रूपमा आर्जन गरेको सम्पत्ति पत्नी आशाकुमारी यादवको नाममा राखेको देखिएको हुँदा उक्त सम्पत्ति प्रचलित कानुनबमोजिम जफत गर्ने प्रयोजनार्थ यादवलाई पनि प्रतिवादी कायम गरिएको छ । प्रमुख मालपोत अधिकृतविरुद्ध मुद्दायसैबिच अख्तियार दुरुपयोग अनुसन्धान आयोगले भक्तपुरका प्रमुख मालपोत अधिकृत कुमार आचार्य र कार्यालय सहयोगीविरुद्ध भ्रष्टाचार मुद्दा दायर गरेको छ । भक्तपुर जिल्लाको चाँगुनारायण नगरपालिकास्थित १४ रोपनी चार आना जग्गालाई मोहीका नाममा दर्ता गरिदिने प्रयोजनका लागि २४ लाख ५० हजार रुपियाँ घुस लिएको दाबीसहित आयोगले बुधबार विशेष अदालत काठमाडौँमा मुद्दा दायर गरेको हो । सेवाग्राहीको उजुरीका आधारमा आयोगको केन्द्रीय कार्यालयबाट खटिएको टोलीले केही समयअघि दुवैलाई सो रकमसहित नियन्त्रणमा लिएको थियो । साथै टोलीले आचार्य र राउतको मोबाइल डिभाइस तथा उक्त रकम बरामद गरेको थियो ।अनुसन्धान क्रममा उनीहरूद्वारा साबिक चाँगुनारायण गाविस वडा नं. ५ ‘ख’ स्थित १४–४–०–० क्षेत्रफलको जग्गामा मोही बाँडफाँट/नामसारीका लागि सहज वातावरण बनाइदिने बहानामा सेवाग्राहीसँग मिलेमतोमा घुस माग गरिएको पुष्टि भएको आयोगले जनाएको छ । आयोगका प्रवक्ता राजेन्द्रकुमार पौडेलका अनुसार आरोपितद्वयले पूर्वयोजना अनुसार २४ लाख ५० हजार रुपियाँ घुस लिएको पुष्टि भएको बताउनुभयो । दुवैलाई सोही रकमबराबर बिगो तथा भ्रष्टाचार निवारण ऐन अनुसार कारबाही माग गरिएको छ ।",
      "link": "https://gorkhapatraonline.com/news/167832",
      "image": "https://gorkhapatraonline.com/storage/media/296157/conversions/Untitled-1-original-thumb.jpg"
    },
    {
      "slug": "167831",
      "title": "वायु सेवाको गुणस्तरमा सुधार",
      "timestamp": 1755108900000,
      "source": "gp",
      "content": "नेपालमा दर्ता भएर व्यावसायिक सञ्चालनमा रहेका दुईबाहेक सबै वायु सेवाको उडान सुरक्षा प्रणाली र गुणस्तरमा सुधार देखिएको छ ।",
      "longContent": "गोरखापत्र समाचारदाताकाठमाडौँ, साउन ३० गते । नेपालमा दर्ता भएर व्यावसायिक सञ्चालनमा रहेका दुईबाहेक सबै वायु सेवाको उडान सुरक्षा प्रणाली र गुणस्तरमा सुधार देखिएको छ । नेपाल नागरिक उड्डयन प्राधिकरणले यस वर्ष गरेको वायुयानको उडान सुरक्षा प्रणाली (एसएमएस) र गुणस्तर व्यवस्थापन प्रणाली (क्युएमएस) को विस्तृत अध्ययनले सौर्य एयरलाइन्स र मुस्ताङ हेलिकोप्टरबाहेक सबै हवाई कम्पनीले समग्र हवाई सुरक्षामा अभिवृद्धि गरेको देखाएको हो । प्राधिकरणका सूचना अधिकारी ज्ञानेन्द्र भुलले भन्नुभयो, “प्राधिकरणले वार्षिक रूपमा गर्दै आएको वायु सेवाप्रदायक कम्पनीको सम्परीक्षण अनुसार यो वर्ष दुई कम्पनीबाहेकको उड्डयन सुरक्षा ६० प्रतिशतभन्दा बढी पुगेको छ । वार्षिक तीन लाख हाराहारी उडान हुने नेपालमा वायु सेवाको समग्र उडान सुरक्षा व्यवस्थापन, गुणस्तर प्रणाली र कार्यान्वयन दरमा सुधार हुँदै गएको देखिएको छ ।”प्राधिकरणले अन्तर्राष्ट्रिय नागरिक उड्डयन सङ्गठन (आइकाओ) ले प्रतिपादन गरेको मापदण्ड र सुझाव अनुसार हरेक वर्ष गर्ने वायु सेवाको उडान सुरक्षा व्यवस्थापन प्रणाली अन्तर्गत जोखिम विश्लेषण, पहिचान र न्यूनीकरणबारे विस्तृत परीक्षण गर्दै आएको उहाँले जानकारी दिनुभयो । जस अनुसार गत वर्ष ६० प्रतिशतभन्दा कमजोर उड्डयन सुरक्षा अवस्था रहेर उडान अनुमति निलम्बनमा परेको अन्नपूर्ण हेलिकोप्टरले भने यो वर्ष हवाई सुरक्षामा उल्लेख्य सुधार गरेर उडानमा फर्किएको उहाँले बताउनुभयो ।उडान सुरक्षालाई चुस्त बनाउन प्राधिकरणले गत वर्ष कमजोर हवाई सुरक्षा भएका सौर्य एयरलाइन्स, मुस्ताङ र अन्नपूर्ण हेलिकोप्टरको उडानमा रोक लगाएको थियो । वायु सेवा कम्पनीको विस्तृत परीक्षणको रिपोर्ट युरोपेली सङ्घ र आइकाओको विशेष सम्परीक्षणले समेत हेर्ने गरेको छ ।प्राधिकरणले उडान सुरक्षा प्रणालीभित्र वायु सेवा कम्पनीको सुरक्षा नीति, उद्देश्य, सुरक्षा जोखिम व्यवस्थापन, सुरक्षा सुनिश्चितता र सुरक्षा प्रवर्धनलगायतका विषयमा अध्ययन गर्ने गरेको छ । हवाई दुर्घटना नियन्त्रणको प्रमुख उद्देश्यसहित हुने विस्तृत अध्ययन सबै हवाई जहाज र हेलिकोप्टमा गरिन्छ ।पछिल्लो समय नेपालको उडान सुरक्षा मापदण्ड परिपालना दरमा सुधार आई ७०.१ प्रतिशत पुगे पनि सन् २०१३ को डिसेम्बर ५ देखि युरोपेली सङ्घले नेपालमा दर्ता भएका सबै वायु सेवालाई कालो सूचीमा राख्दै युरोपको आकाशमा उड्न लगाएको प्रतिबन्ध कायमै छ ।",
      "link": "https://gorkhapatraonline.com/news/167831",
      "image": "https://gorkhapatraonline.com/storage/media/296156/conversions/CAAN-original-thumb.jpg"
    },
    {
      "slug": "167830",
      "title": "दोहोरो नागरिकता सम्भव छैन : गृहमन्त्री",
      "timestamp": 1755108900000,
      "source": "gp",
      "content": "गृहमन्त्री रमेश लेखकले राष्ट्रिय सभाका सदस्यहरूले राखेको संशोधनबमोजिम ब्रिटिस गोरखाका सन्तानलाई दोहोरो नागरिकता प्रदान गर्न नसकिने प्रस्ट्याउनुभएको छ । उहाँले दोहोरो नागरिकताको विषय संविधान र प्रचलित कानुनविपरीत रहेको उल्लेख गर्नुभयो ।",
      "longContent": "गोरखापत्र समाचारदाताकाठमाडौँ, साउन ३० गते । गृहमन्त्री रमेश लेखकले राष्ट्रिय सभाका सदस्यहरूले राखेको संशोधनबमोजिम ब्रिटिस गोरखाका सन्तानलाई दोहोरो नागरिकता प्रदान गर्न नसकिने प्रस्ट्याउनुभएको छ । उहाँले दोहोरो नागरिकताको विषय संविधान र प्रचलित कानुनविपरीत रहेको उल्लेख गर्नुभयो । राष्ट्रिय सभाको विधायन व्यवस्थापन समितिमा नेपाल नागरिकता ऐन, २०६३ लाई संशोधन गर्न बनेको विधेयकमाथिको छलफलमा गृहमन्त्री लेखकले ब्रिटिस गोर्खाका सन्तानले बेलायतको अङ्गीकृत नागरिकता लिएपछि नेपालको नागरिकता लिन नपाउने प्रस्ट्याउनुभयो । उहाँले भन्नुभयो, “बेलायतको अङ्गीकृत नागरिकता पाइसकेका व्यक्ति बेलायतका नागरिक हुन् । उनीहरूको अधिकार त्यहाँका आमनागरिक जत्तिकै हुन्छ । हाम्रो संविधानले दोहोरो नागरिकताको व्यवस्था गरेको छैन ।”गृहमन्त्री लेखकले बेलायतको नागरिकता नलिएसम्म ऊ नेपाली नागरिक नै रहेको र यसमा थप छलफल गर्नुपर्ने नदेखिएको बताउनुभयो । मन्त्री लेखकले भन्नुभयो, “तर सन्तानले पनि अङ्गीकृत नागरिकता लिएका छन् र नेपालको वंशजको नागरिकता लिन अपेक्षा राखेका छन् भने संविधानले दोहोरो नागरिकताको परिकल्पना गरेको छैन । यसका लागि त संविधान नै संशोधन गर्नु पर्छ ।”नेकपा (एकीकृत समाजवादी) का मदनकुमारी शाह (गरिमा), जयन्ती देवी राई, गोमा तिमिल्सिना र राजेन्द्रलक्ष्मी गैरेले प्रस्ताव गर्नुभएको संशोधनमा ‘नेपाली वंशजको नागरिकता प्राप्त गरेका ब्रिटिस गोर्खाहरूको हकमा बेलायती सेनामा काम गरेबापत सम्मानार्थ ब्रिटिस आवासीय भिसा वा अङ्गीकृत नागरिकता प्राप्त गरे पनि निज र निजका सन्तानले प्राप्त गरेको नेपाली वंशजको नागरिकता निरन्तर कायम रहने’ उल्लेख छ । त्यसै गरी मदनकुमारी शाह र झक्कुप्रसाद सुवेदीसहितका राष्ट्रिय सभाका सदस्यले राख्नुभएको संशोधनमा ब्रिटिस गोर्खाका सन्तान जुनसुकै देशमा जन्मेको भए पनि वा जुनसुकै देशको नागरिकता प्राप्त गरे पनि नेपालको वंशजको नागरिकता प्राप्त गर्न सक्ने व्यवस्था राख्न प्रस्ताव गरिएको छ । मन्त्री लेखकले नागरिकता पाइसकेका ब्रिटिस गोर्खा र नागरिकता नलिएका ब्रिटिस गोर्खालाई एउटै किसिमले हेर्न नहुने तर्क गर्नुभयो ।  मसौदा विधेयकमा दफा थप्न संशोधन प्रस्ताव राख्नुभएका समितिका सदस्य मदनकुमारी शाह गरिमा, सुमित्रा बिसी, झक्कुप्रसाद सुवेदी, जयन्ती देवी राईले बेलायतको निश्चित सुविधा पाउन ब्रिटिस गोरखाका सन्तानले अङ्गीकृत नागरिकता लिएकाले सोही कारणले नेपालको वंशजको नागरिकता दिनबाट वञ्चित गर्न नहुने अडान राख्नुभयो । नेकपा (एमाले) संसदीय दलका नेता गोपाल भट्टराईले ब्रिटिस गोर्खाका सन्तानले गलत गतिविधि गर्दा ‘डिपोर्ट’ गरेर नेपाल पठाउने गरेकोमा सरकारको ध्यानाकर्षण हुनुपर्ने तर्क गर्नुभयो । उहाँले सो विषयलाई व्यवस्थित गर्नुपर्ने तर्क गर्नुभयो । समितिका सभापति तुलसाकुमारी दाहालले जन्मका आधार र बुवाको पहिचान नखुलेको विषयलाई लिएर मसौदा विधेयक आएकाले सो विषयमा केन्द्रित हुन आग्रह गर्नुभयो । बुवाको पहिचान नखुलेको अवस्थामा आमाको नामबाट नागरिकता दिने व्यवस्थामा आमा र सन्तान दुवैले स्वघोषणा गर्नुपर्ने प्रावधान हटाउन समितिका सदस्यहरूको अडान कायमै छ । सभापति दाहालले दुवै विषयमा अर्को बैठकमा छलफल गर्ने गरी बिहीबारको बैठक टुङ्ग्याउनुभयो ।",
      "link": "https://gorkhapatraonline.com/news/167830",
      "image": "https://gorkhapatraonline.com/storage/media/296155/conversions/nagarikta-original-thumb.jpg"
    },
    {
      "slug": "167829",
      "title": "ट्रम्प र पुटिनबिच शिखर वार्ता आज",
      "timestamp": 1755108900000,
      "source": "gp",
      "content": "अमेरिकाका राष्ट्रपति डोनाल्ड ट्रम्प र रुसका राष्ट्रपति भ्लादिमिर पुटिनबिच बहुप्रतीक्षित शिखर वार्ता शुक्रबार हुँदै छ ।  अलास्कास्थित अमेरिकी सैन्य अड्डामा दुई देशका राष्ट्रप्रमुखबिच युक्रेनमा युद्धविराम गर्ने सन्दर्भमा शिखर वार्ता हुन लागेको हो ।",
      "longContent": "गोरखापत्र समाचारदाताकाठमाडौँ, साउन ३० गते । अमेरिकाका राष्ट्रपति डोनाल्ड ट्रम्प र रुसका राष्ट्रपति भ्लादिमिर पुटिनबिच बहुप्रतीक्षित शिखर वार्ता शुक्रबार हुँदै छ । अलास्कास्थित अमेरिकी सैन्य अड्डामा दुई देशका राष्ट्रप्रमुखबिच युक्रेनमा युद्धविराम गर्ने सन्दर्भमा शिखर वार्ता हुन लागेको हो । रुस र युक्रेनबिच सन् २०२२ को फेबु्रअरी २४ देखि युद्ध जारी छ । यस युद्धले दुवैतर्फका हजारौँ सैनिक र गैरसैनिकको ज्यान लिएको छ ।  अलास्का शिखर वार्तामा युद्धरत युक्रेन भने सहभागी हुने छैन । युक्रेनको प्रत्यक्ष सहभागिता नहुने भएपछि युरोपेली नेताहरूले संयुक्त रूपमा ट्रम्पसँग युद्धविरामका सन्दर्भमा युक्रेन र युरोपको सिद्धान्त र सर्तहरू प्रस्तुत गरेका छन् ।युक्रेनका राष्ट्रपति भ्लोदिमिर जेलेन्स्की र युरोपेली नेताहरूले ट्रम्पलाई पुटिनसँग युक्रेनमा युद्धविरामबारे वार्ताका लागि आफ्ना पाँच वटा सिद्धान्त र सर्त राखेका छन् । अमेरिकी पत्रिका द न्युयोर्क टाइम्सका अनुसार ती पाँचै सिद्धान्त वा सर्तमा ट्रम्प सहमत हुनुभएको छ । अगाडि सारिएका सर्तहरूमा जमिन अदलीबदली गर्ने सन्दर्भमा त्रिपक्षीय वार्ता हुनुपर्ने, युक्रेनको सुरक्षा ग्यारेन्टी हुनुपर्ने, नेटोमा संलग्नताबारे रुसले निर्णय गर्न नमिल्ने, युद्धविराम नभए रुसमाथि कडा प्रतिबन्ध लगाउनुपर्ने र ट्रम्प–पुटिनबिचको वार्ता तत्काल युद्धविराम गर्ने विषयमा केन्द्रित हुनुपर्ने रहेका छन् । ट्रम्प र पुटिनबिच शिखर वार्ता हुने अमेरिकाको राज्य अलास्का पहिले रुसको अधीनमा थियो । तत्कालीन रुसका जार अलेक्जान्डर द्वितीयाले सन् १८६७ मा ७२ लाख डलरमा अमेरिकालाई बेचेका थिए ।",
      "link": "https://gorkhapatraonline.com/news/167829",
      "image": "https://gorkhapatraonline.com/storage/media/296154/conversions/trump-putin-ap-photo-file-photo-original-thumb.jpg"
    },
    {
      "slug": "167828",
      "title": "कारागारमा समान सुविधा",
      "timestamp": 1755108900000,
      "source": "gp",
      "content": "कुनै अभियोगमा दोषी ठहर भई कारागार चलान भएका र आरोप पुष्टि हुन बाँकी भई पुर्पक्षका लागि थुनामा रहेका कैदीबन्दीलाई समान सुविधा पाउने कानुनमै उल्लेख छ तर यतिखेर कुनै अभियुक्त विशेषका लागि वातानुकूलित कोठासहित विशेष सुविधा भएन भनेर सामाजिक सञ्जालसहित सञ्चार माध्यममा रोइलो छ । यससँगै कारागारको सुरक्षा तथा कैदीबन्दीले पाउने सुविधा र उनीहरूको मानव अधिकार चर्चाको विषय बनेको छ ।",
      "longContent": "काठमाडौँ, साउन ३० गते । कुनै अभियोगमा दोषी ठहर भई कारागार चलान भएका र आरोप पुष्टि हुन बाँकी भई पुर्पक्षका लागि थुनामा रहेका कैदीबन्दीलाई समान सुविधा पाउने कानुनमै उल्लेख छ तर यतिखेर कुनै अभियुक्त विशेषका लागि वातानुकूलित कोठासहित विशेष सुविधा भएन भनेर सामाजिक सञ्जालसहित सञ्चार माध्यममा रोइलो छ । यससँगै कारागारको सुरक्षा तथा कैदीबन्दीले पाउने सुविधा र उनीहरूको मानव अधिकार चर्चाको विषय बनेको छ । सहकारी ठगीको अरोपमा पुर्पक्षका लागि भैरहवा कारागारमा रहनुभएका पूर्वगृहमन्त्री तथा राष्ट्रिय स्वतन्त्र पार्टीका सभापति रवि लामिछानेलाई राखिएको कोठा, एसीलगायतका सुविधाबारे उहाँका समर्थकहरूको चर्को असन्तुष्टि प्रकट भइरहेको छ । अर्को पक्षबाट सबै कैदीबन्दीहरू समान हुने र एकै सुविधा पाउनुपर्ने आवाज उठिरहेको छ । कारागार ऐन २०७९ ले सबै कैदीबन्दीलाई समान सुरक्षा, सुविधा र अधिकार सुनिश्चित गरेकाले कारागारमा पूर्वविशिष्ट व्यक्ति भएकै कारण अतिरिक्त सुविधा माग गर्नु अनुचित नहुने तर्क उत्तिकै बलियो छ ।  कारागार व्यवस्था विभागका अनुसार हाल देशभरका ७५ वटा कारागारको क्षमता १८ हजार जनाको छ तर यी कारागारमा २८ हजार ७१८ जना कैदीबन्दी राखिएका छन् । भौतिक संरचनाको अभावमा क्षमताभन्दा बढी कैदीबन्दी राख्नुपर्ने बाध्यताका कारण कारागारको व्यवस्थापनबारे बेला बेला प्रश्न उठ्ने गरेको छ । १८ हजार २८३ जना मुद्दा फैसला भई कैद भुक्तान गरिरहेका र मुद्दाको किनारा लाग्न बाँकी अन्य १० हजार ४३५ जना कैदीलाई पनि एकै ठाउँमा राख्नुपर्ने बाध्यता छ ।तिनै कारागारमा एक हजार ५५० महिला, ६४ जना आश्रित बालबालिका, ६०१ जना ६५ वर्षमाथिका वृद्धवृद्धा र एक हजार ४२६ जना विदेशी कैदीबन्दीलाई पनि एकै ठाउँमा राखिएको छ । यीबाहेक एक हजार ३७४ जना बालबन्दी विभिन्न सुधार गृहमा राखिएका छन् । कारागार व्यवस्था विभागका प्रवक्ता कल्पना घिमिरेका अनुसार सबै कैदीबन्दीलाई समान सुविधा उपलब्ध गराइएको छ । हरेक कैदीबन्दीलाई दैनिक सात सय ग्राम चामल, असी रुपियाँ नगद भत्ता, टेलिफोन पत्रपत्रिका टेलिभिजन रेडियोलगायत सञ्चार तथा नियमित स्वास्थ्य सुविधा उपलब्ध गराइएको बताउँदै घिमिरे भन्नुहुन्छ, “कुनै व्यक्तिको सुरक्षा जोखिम देखिए छुट्टै ब्लकमा राखिनुपर्ने हुन सक्छ । योबाहेक कुनै फरक व्यवहार गरिँदैन, गर्न मिल्दैन ।” उहाँले कारागारमा चार वटा सुरक्षा घेरा रहने र बाहिरी सुरक्षा निकाय र आन्तरिक सुरक्षा र व्यवस्थापन कैदीबन्दीबाट नै हुने गरेको बताउनुभयो । बाहिरी सुरक्षामा खासै ठुलो समस्या नदेखिए पनि आन्तरिक सुरक्षामा भने कैदीबन्दीबिच कहिलेकाहीँ समस्या उत्पन्न हुने गरेको छ । यसको दीर्घकालीन समाधानका लागि पनि गृहकार्य भइरहेको घिमिरे बताउनुहुन्छ । गत शुक्रबार कैलालीमा कैदीबन्दीबिच झडप हुँदा एक जनाको मृत्यु भयो, ४७ जना घाइते भए । २०८० साउन २३ गते सङ्खुवासभा कारागारमा कैदीबन्दीबिच कुटाकुट हुँदा आकाश बलामी र विनोद तोलाङ्गीको मृत्यु भएको थियो । असार २७ गते गोरखा कारागारका कैदीबन्दीबिच कुटाकुट सुरु हुनासाथ तत्काल सुरक्षाकर्मी परिचालन हुँदा मानवीय क्षति भने हुन पाएन  । २०८० जेठ २२ गते कैलाली कारागारमा कैदी र कर्मचारीबिच नै कुटाकुट हुँदा १५ जना घाइते भए  । २०७६ साउन १७ गते ललितपुरस्थित नक्खु कारागारमा दुई कैदीबन्दीबिच कुटाकुट हुँदा एक जना कैदीबन्दी मारिएका थिए । कारागारभित्रका पछिल्ला यी केही प्रतिनिधि घटना मात्र हुन् । पुराना र साँघुरो भौतिक संरचना क्षमताभन्दा बढी कैदीबन्दी राख्नुपर्ने बाध्यताका कारण बेला बेला यस्ता समस्या बढ्न थालेपछि राज्यले कारागारको क्षमता विस्तार र कैदीबन्दीलाई विभिन्न माध्यमबाट सिर्जनशील र जिम्मेवार बनाउने गरी गृहकार्य गरिरहेको छ ।  क्षमता र सुविधा बढ्दै  कारागार व्यवस्था विभागका अनुसार गत आर्थिक वर्षमा मात्र झन्डै तीन हजार कैदीबन्दी क्षमताका कारागारहरू सञ्चालन भएका छन् । बाँकेको बैजनाथ ३, गाभरस्थित क्षेत्रीय कारागार नौबस्तामा एक हजार क्षमताको नयाँ कारागार सञ्चालनमा आएको छ । त्यसै गरी सात हजार क्षमताको प्रस्तावित केन्द्रीय कारागार नुवाकोटमा एक हजार ३७० क्षमताका चार वटा ब्लक सञ्चालन भइसकेका छन् । त्यसै गरी सर्लाही कारागारमा १६० र मोरङ कारागारमा २६४ क्षमताको नयाँ कारागार सञ्चालन भएसँगै हाल कारागारको क्षमता झन्डै १९ हजार पु¥याइएको छ ।महिला कैदीबन्दीको मानव अधिकारलाई ध्यानमा राखी ७५ वटामध्ये ५० वटा कारागारमा छुट्टै महिला बन्दीगृह सञ्चालनमा आइसकेको छ । विभागले सबै कैदीबन्दी व्यवस्थापन तथा रेखदेख समान रूपमा गर्दै आएको जनाएको छ । गृह मन्त्रालयका सहायक प्रवक्ता रवीन्द्र आचार्यका अनुसार कारागारमा कैदीको चाप बढी रहे पनि सबै कैदीहरूलाई खाना, आवास, नियमित स्वास्थ्य जाँच जस्ता स्वास्थ्य सुविधाहरू उपलब्ध गराइएको छ । आचार्यले कैदीको सङ्ख्या दैनिक बढिरहेकाले कारागारको क्षमता वृद्धि गर्न ठुला कारागार निर्माण गर्ने, खुला कारागारको अवधारणा लागु गर्ने, कैदीको अपराधको प्रकृति र बानी व्यवहार हेरेर वर्गीकरण तथा स्थानान्तरणलाई प्राथमिकतामा राखेर काम भइरहेको जानकारी दिनुभयो ।गृह मन्त्रालयका पूर्वसचिव गोविन्द कुसुम अपराधको वृद्धिसँगै कारागारमा कैदीहरूको चाप बढ्नु र त्यसको अनुपातमा भौतिक संरचना विस्तार नहुँदा समस्या देखिएको बताउनुहुन्छ । प्रभावकारी सुरक्षा व्यवस्थामार्फत अपराध नियन्त्रण र कारागार क्षमता विस्तार अपरिहार्य रहेको बताउँदै कुसुम भन्नुहुन्छ, “कारागारहरूको क्षमता विगतको तुलानमा वृद्धि भएको छ तर यो पर्याप्त छैन । कैदीहरूको वर्गीकरण गरी गम्भीर प्रकृतिका अपराधमा संलग्नबाहेकलाई स्वरोजगारमूलक क्षेत्र वा खुला कारागार अवधारणमा रूपान्तरण गर्नु पर्छ ।”",
      "link": "https://gorkhapatraonline.com/news/167828",
      "image": "https://gorkhapatraonline.com/storage/media/296153/conversions/karagar-(1)-original-thumb.jpg"
    },
    {
      "slug": "167827",
      "title": "सरकारी जागिर छाड्ने बढ्दै",
      "timestamp": 1755108900000,
      "source": "gp",
      "content": "लोक सेवा आयोगको उच्च प्रतिस्पर्धाबाट सेवामा प्रवेश गरेका निजामती कर्मचारीले बिचैमा राजीनामा दिएर जागिर छाड्ने क्रम बढ्दै गएको छ । चार वर्षमा दुई हजार ८८५ जना कर्मचारीले सेवा अवधि बाँकी छँदै राजीनामा दिएका छन् ।",
      "longContent": "काठमाडौँ, साउन ३० गते । लोक सेवा आयोगको उच्च प्रतिस्पर्धाबाट सेवामा प्रवेश गरेका निजामती कर्मचारीले बिचैमा राजीनामा दिएर जागिर छाड्ने क्रम बढ्दै गएको छ । चार वर्षमा दुई हजार ८८५ जना कर्मचारीले सेवा अवधि बाँकी छँदै राजीनामा दिएका छन् । राज्यले ठुलो लगानी गरेर तालिम प्रदान गरी समक्ष बनाउँदै गए पनि कर्मचारीले सेवा अवधि बाँकी छँदै राजीनामा दिँदा सरकारलाई भने ठुलो आर्थिक भार पर्ने गरेको छ । कर्मचारीले घरायसी कारण देखाएर राजीनामा दिने गरे पनि पछिल्ला वर्ष सेवा प्रवाह गर्ने क्रममा धेरै तनाव बेहोर्नुपर्ने, त्यसको समाधान खोज्न नसक्ने, कतिपय कर्मचारीले निजामती सेवामा बढ्दै गएको विकृति, कर्मचारीले सेवा प्रवाह गर्ने क्रममा अख्तियार दुरुपयोग अनुसन्धान आयोगमा पर्ने उजुरी तथा झमेलाले गर्दा कर्मचारीले बिचैमा जागिर छाड्ने गरेका छन् । त्यस्तै श्रीमान् र श्रीमती दुवै जना सरकारी सेवामा रहँदा श्रीमान् एकातिर श्रीमती अर्कैतिरका कार्यालयमा हुँदा बालबच्चाको विचल्ली हुँदै गएको, कर्मचारीको कमजोर सेवा सुविधा, स्थानीय तहमा जनप्रतिनिधिले जबरजस्ती काम लगाउने प्रवृत्ति बढ्नुलगायत कारणले गर्दा पनि कर्मचारीले सेवा अवधि अगावै जागिर छाड्ने गरेका हुन् । राष्ट्रिय किताबखाना (निजामती) का अनुसार समय नपुग्दै राजीनामा दिने कर्मचारीमा कार्यालय सहयोगी, खरिदार, नायब सुब्बा र अधिकृतदेखि उपसचिवस्तरका छन् । केही सचिवहरूले पेन्सन सुविधा बढी पाउने आशाले सेवा निवृत्त हुनुभन्दा केही दिनअघि राजीनामा दिने गरेका छन् । त्यस्ता कर्मचारीको सङ्ख्या भने अत्यन्तै न्यून रहेको छ । आर्थिक वर्ष २०८१/८२ मा ५९८ जना कर्मचारीले पदबाट राजीनामा दिए भने आर्थिक वर्ष २०८०/८१ मा ७१४, २०७९/८० मा ८०४ जना र २०७८/७९ मा ७६९ जना कर्मचारीले सेवा अवधि बाँकी छँदै राजीनामा दिएको किताबखानाको तथ्याङ्कमा उल्लेख छ । राष्ट्रिय किताबखाना (निजामती) का महादिर्नेशक श्रवणकुुमार पोखरेलले कतिपय कर्मचारीले किताबखानामा निवेदन दिँदा घरायसी र यहाँको भन्दा अन्य क्षेत्रमा राम्रो अवसर पाएकाले कर्मचारीले राजीनामा दिएको कारण देखाउने गरेको बताउनुभयो । चार वर्षको राजीनामा दिने कर्मचारीको औसत विश्लेषण गर्दा वार्षिक रूपमा सात सयदेखि नौ सय कर्मचारीले बिचैमा राजीनामा दिने गरेका छन् ।  यो सङ्ख्या धेरै हो ।  पोखरेलले भन्नुभयो, “ठुलो लगानी गरेर दक्ष र परिपक्व बनाएका कर्मचारीले बिचैमा जागिर छोड्दा राज्यलाई भने आर्थिक दायित्व बढ्दै गएको छ । यसको खोजी सरकारले गर्नु पर्छ ।” सरकारले दक्ष जनशक्तिलाई जति लामो समयसम्म सेवामा नै उपयोग गर्न सक्यो, त्यति नै सरकारलाई खर्चको भार कम हुन्छ । अहिले औसत सरदर आयु वृद्धि भएको अवस्थामा राज्यको आर्थिक भार कम गर्न कर्मचारीको अवकाशको उमेर हद साबिकको ५८ वर्षबाट ६० वर्ष बनाउनका लागि सङ्घीय निजामती सेवा विधेयकमा प्रस्ताव गरिएको छ । यस्तो अवस्थामा कतिपय कर्मचारीले बिचैमा जागिर छोड्दा नयाँ कर्मचारी नियुक्त गर्न, ती कर्मचारीलाई परिपक्व बनाउन र पेन्सन भएपछि जागिर छोडेका कर्मचारीलाई पेन्सन दिनुपर्नेलगायत कारणले गर्दा राज्यलाई आर्थिक भार थपिँदै गएको किताबखानाले जनाएको छ । ‘सरकार गम्भीर हुनु पर्छ’ नेपाल सरकारका पूर्वसचिव सुरेश अधिकारीले कतिपय कर्मचारीले सेवा अवधि र सेवाबाट अवकाश भइसकेपछि पनि विभिन्न झमेलामा पर्नुभन्दा बिचैमा जागिर छोड्ने गरेको बताउनुभयो । अधिकांश कर्मचारीले चाहिँ एउटा तहबाट अर्को तहमा पुनः नाम निकालेपछि बिचैमा जागिर छोड्ने गरेको, कतिपय कर्मचारी डिभी परेर विदेश गएको, कतिपय कर्मचारी अध्ययनका क्रमममा विदेश गएको र उतै बस्ने गरेको लगायत कारणले बिचैमा जागिर छाड्ने देखिएको छ ।   नेपाल सरकारका अर्का पूर्वसचिव डा. योगेन्द्र कार्कीले किताबखानाले निजामती कर्मचारीले सेवा अवधि बाँकी रहँदै किन जागिर छाड्छन् भन्ने विषयमा सरकारले गम्भीर भएर खोजी गर्नुपर्ने बताउनुभयो । उहाँले भन्नुभयो, “श्रीमान् श्रीमती दुवै निजामती कर्मचारी भएको अवस्थामा नियमित सेवामा रहन पारिवारिक अप्ठ्यारो परेर कतिपय कर्मचारीले बिचैमा जागिर छोड्ने गरेको तर अन्य कर्मचारीले भने हालको भन्दा राम्रो अवसर पाएर बिचैमा जागिर छाड्ने गरेका छन् ।”",
      "link": "https://gorkhapatraonline.com/news/167827",
      "image": "https://gorkhapatraonline.com/storage/media/296152/conversions/sss-original-thumb.jpg"
    },
    {
      "slug": "167794",
      "title": "पर्यटन विभागका निर्देशकविरुद्ध ९७ लाखको भ्रष्टाचार मुद्दा",
      "timestamp": 1755022500000,
      "source": "gp",
      "content": "अख्तियार दुरुपयोग अनुसन्धान आयोगले पर्यटन विभाग, भृकुटीमण्डपका निर्देशक (सि‍डि‍ई) सचिन्द्र कुमार यादवविरुद्ध गैरकानुनी सम्पत्ति आर्जन गरेको आरोपमा विशेष अदालतमा मुद्दा दायर गरेको छ।",
      "longContent": "काठमाडौँ, साउन २९ गते । अख्तियार दुरुपयोग अनुसन्धान आयोगले पर्यटन विभाग, भृकुटीमण्डपका निर्देशक (सि‍डि‍ई) सचिन्द्रकुमार यादवविरुद्ध गैरकानुनी सम्पत्ति आर्जन गरेको आरोपमा विशेष अदालतमा मुद्दा दायर गरेको छ।यादव नेपाल सरकार संस्कृति, पर्यटन तथा नागरिक उड्डयन मन्त्रालय अन्तर्गतको पर्यटन विभागमा कार्यरत हुनुहुन्थ्यो । आयोगका प्रवक्ता राजेन्द्रकुमार पौडेलका अनुसार २०६६ साल जेठ २४ गतेदेखि २०७९ साल साउन २९ गतेसम्मको अवधिमा वैधानिक स्रोतबाट पुष्टि नभएको करिब ९६ लाख ८५ हजार ५५३ रूपियाँ १९ पैसा बराबरको सम्पत्ति आर्जन भएको प्रमाणित भएको हो।सो अवधिमा उहाँ र परिवारको नाममा जम्मा  दुई करोड ६८ लाखभन्दा बढीको आय देखिए पनि खर्च तथा लगानी रकम तीन करोड ६५ लाखभन्दा बढी पुगेको र स्रोत नखुलेको सम्पत्ति पाइएको आयोगले जनाएको छ ।भ्रष्टाचार निवारण ऐन, २०५९ बमोजिम कैद सजाय, बिगो असुल उपर जरिवाना, गैरकानुनी सम्पत्ति जफत तथा झुट्टा सम्पत्ति विवरण पेस गरेको अभियोगमा पनि सजायको माग दाबी गरिएको छ। साथै, सार्वजनिक पदमा रहँदा गैरकानुनी सम्पत्ति उहाँकी  श्रीमती आशाकुमारी यादवको नाममा राखिएको पाइएकाले उहाँलाई समेत प्रतिवादीका रूपमा कायम गरिएको छ।",
      "link": "https://gorkhapatraonline.com/news/167794",
      "image": "https://gorkhapatraonline.com/storage/media/296101/conversions/Akhtiyar-Building-original-thumb.jpg"
    },
    {
      "slug": "167781",
      "title": "एक हप्ताभित्र वार्षिक कार्ययोजना बुझाउन मातहतका अस्पताल र निकायलाई स्वास्थ्य मन्त्रालयको परिपत्र",
      "timestamp": 1755022500000,
      "source": "gp",
      "content": "मन्त्रालयले मातहतका अस्पताल, स्वास्थ्य संस्था तथा विभागको संस्थागत कार्यक्षमता अभिवृद्धि गर्ने, योजनाबद्ध रूपमा कार्य अघि बढाउने र समयमै बजेट कार्यान्वयन सुनिश्चित गर्ने उद्देश्यले परिपत्र गरेको हो ।",
      "longContent": "काठमाडौँ, साउन २९ गते । स्वास्थ्य तथा जनसङ्ख्या मन्त्रालयले मातहतका सबै सङ्घीय अस्पताल र स्वास्थ्य संस्थालाई एक हप्ताभित्र व्यावसायिक योजना पेस गर्न निर्देशन दिँदै परिपत्र गरेको छ।मन्त्रालयले मातहतका अस्पताल, स्वास्थ्य संस्था तथा विभागको संस्थागत कार्यक्षमता अभिवृद्धि गर्ने, योजनाबद्ध रूपमा कार्य अघि बढाउने र समयमै बजेट कार्यान्वयन सुनिश्चित गर्ने उद्देश्यले परिपत्र गरेको हो । मातहतका कार्यालयबाट प्राप्त हुने व्यावसायिक योजनाको आधारमा मन्त्रालय र अन्तर्गतका स्वास्थ्य संस्थाबिच कार्य सम्पादन सम्झौता गर्ने तयारी मन्त्रालयले गरेको छ । यो सम्झौताले अस्पताल तथा स्वास्थ्य संस्थालाई थप जवाफदेही र नतिजामुखी बनाउने अपेक्षा गरिएको छ ।मन्त्रालयका प्रवक्ता डा. प्रकाश बुढाथोकीले मन्त्रालयको मुख्य उद्देश्य स्वास्थ्य सेवाको गुणस्तर सुधार गर्नु र हरेक संस्थालाई आफ्नो लक्ष्यप्रति जिम्मेवार बनाउनु रहेको बताउनुभयो । कार्य सम्पादन सम्झौताले हरेक संस्थाको वार्षिक कार्ययोजना र त्यसको प्रगतिको स्पष्ट मापन गर्न सहयोग पुग्नेने उहाँको विश्वास छ । विगतमा बजेट भाषणमा समावेश भएका अधिकांश स्वास्थ्य कार्यक्रम कार्यान्वयनमा नआएको र बजेट समयमै खर्च हुन नसकेको जस्ता गुनासा आउने गरेका थिए।महालेखा परीक्षकको प्रतिवेदनले समेत पटक पटक यस्ता विषयलाई औंल्याउँदै आएको छ। यही समस्यालाई सम्बोधन गर्न मन्त्रालयले यसपटक आर्थिक वर्षको सुरुवातमै सक्रियता देखाएको हो।यसअघि पनि स्वास्थ्य संस्थाको स्थापना, सञ्चालन तथा स्तरोन्नति सम्बन्धी निर्देशिका, २०७० मा प्रस्तावित स्वास्थ्य संस्थाका लागि व्यावसायिक कार्य योजना आवश्यक पर्ने उल्लेख थियो। विभिन्न सरकारी निकायमा कार्य सम्पादन सम्झौताको अभ्यास पहिलेदेखि नै हुँदै आएको छ। अब स्वास्थ्य क्षेत्रमा पनि यसलाई प्रभावकारी रूपमा लागु गर्न लागिएको हो। यो सम्झौताले स्वास्थ्य संस्थालाई आफ्नो स्रोत र साधनको अधिकतम उपयोग गर्दै विशिष्टीकृत सेवा विस्तार गर्न र समग्र स्वास्थ्य सेवा प्रवाहलाई सुदृढ पार्न मद्दत गर्ने विश्वास मन्त्रालयको छ।",
      "link": "https://gorkhapatraonline.com/news/167781",
      "image": "https://gorkhapatraonline.com/storage/media/296058/conversions/_Ministry_Of_Health-(2)-original-thumb.jpg"
    },
    {
      "slug": "167778",
      "title": "एआई नीति, २०८२ स्वीकृत गर्ने सरकारको निर्णय",
      "timestamp": 1755022500000,
      "source": "gp",
      "content": "सरकारले राष्ट्रिय आर्टिफिसियल इन्टेलिजेन्स(एआई) नीति, २०८२ स्वीकृत गर्ने निर्णय गरेको छ ।",
      "longContent": "काठमाडौँ,  साउन २९ गते । सरकारले राष्ट्रिय आर्टिफिसियल इन्टेलिजेन्स(एआई) नीति, २०८२ स्वीकृत गर्ने निर्णय गरेको छ ।सञ्चार तथा सूचना प्रविधि मन्त्रालयले पेस गरेको उक्त निर्णयलाई मन्त्रीपरिषद्को साउन २६ गते बसेको बैठकले स्वीकृत गर्ने निर्णय गरेको हो ।नेपाल सरकारका प्रवक्ता एवं सञ्चार तथा सूचना प्रविधि मन्त्री पृथ्वी सुब्बा गुरुङले आज बिहीबार मन्त्रालयमा पत्रकार सम्मेलनमार्फत सो जानकारी दिनुभएको हो । उहाँले मन्त्रीपरिषद्ले गरेका अरू निर्णय पनि पत्रकार सम्मेलनमा जानकारी दिनुभयो । नागढुङ्गा सुरुङमार्गको उपभोग दस्तुर तोकियो जस अन्तर्गत नागढुङ्गा सुरुङमार्गको उपभोग दस्तुर तोक्ने सरकारको निर्णय रहेको छ । जसमा (कार-भ्यानहरूको काठमाडौँ आउँदा ६५ र जाँदा ६०, मिनी बस-ट्रकको काठमाडौँ आउँदा ११५ र जाँदा र ८०, बस-ट्रकको काठमाडौँ आउँदा २६० र जाँदा २००, भारी उपकरणको काठमाडौँ आउँदा ६०० र जाँदा २५०) शुल्क तोकिएको छ ।यसैगरी, राष्ट्रिय समाचार समिति (रासस) को रिक्त महाप्रबन्धक पदमा पाँचथरका सन्दीप राईलाई नियुक्त गर्ने सरकारको अर्को निर्णय छ । सञ्चार मन्त्री गुरुङले अ स्टडी टुर अन इन्टर–गर्भरमेन्टलकोअपरेसन एन्ड कम्पिटिसन इन द स्विस फेडरल सिस्टम विषयक कार्यक्रममा सहभागी हुन आगामी भदौ १५ देखि २१ गतेसम्म मधेश प्रदेशका मुख्यमन्त्री सतिशकुमार सिंहको स्विट्जरल्यान्ड भ्रमण स्वीकृत गर्ने दिने पनि मन्त्रिपरिषद्को निणर्य रहेको बताउनुभयो ।साथै, असोज ६ गतेदेखि १० गतेसम्म फिलिपिन्समा आयोजना हुने एसिया अर्गनाइजेसन अफ सुप्रिम अडिट इन्सच्युसन्स (एएसओएसएआई) ब्रेकिङ अप्सकल्ड एसएआइ सर्पोट (वियुएसएस) वर्कसपमा सहभागी हुन उपमहालेखा परीक्षक बिन्दु विष्टलाई स्वीकृति दिने, दक्षिण कोरिया सरकारबाट गण्डकी प्राविधिक शिक्षालयको पूर्वाधार विकास परियोजनाका लागि प्राप्त हुने ९० लाख अमेरिकी डलर (करिब १ अर्ब २५ करोड नेपाली रुपियाँ मात्र अनुदान सहायता स्वीकार गर्ने आर्थिक वर्ष २०८२-८३ का लागि मोटा धानको प्रति क्विन्टल ३४६३।८१ र मध्यम धानको प्रति क्विन्टल ३६२८।३३ न्यूनतम समर्थन मूल्य तोक्ने सरकारको निर्णय रहेको छ ।त्यस्तै, आगामी भदौ ३१ देखि असोज २ गतेसम्म गणतन्त्र कोरियाको सिओल सहरमा आयोजना हुने ग्लोबल इन्फास्टक्चर कोअपरेसन कन्फ्रेन्स २०२५ कार्यक्रममा ऊर्जा, जलस्रोत तथा सिँचाइ मन्त्रीलाई सहभागी हुन स्वीकृति दिने, राष्ट्रिय सहकारी नियमन प्राधिकरणको रिक्त विज्ञ सदस्यमा डा. रमेश प्रसाद चौलागाई, भक्तपुरलाई नियुक्त गर्ने । नेपाल सरकारको नाममा दर्ता कायम रहेको बाजुरा जिल्ला साविक बाँध गाविस वडा नं.४ को ७४८५ वर्गमिटर सरकारी प्रकृतिको जग्गा प्रशासकीय भवन निर्माणका लागि हिमाली गाउँपालिका, बाजुरालाई उपयोग गर्न स्वीकृति दिने सरकारको निर्णय रहेको मन्त्री गुरुङले जानकारी दिनुभयो ।त्यस्तै, नेपाल सरकारको नाममा दर्ता स्रेस्ता कायम रहेको तेहथुम जिल्ला साविक सहकारी तथा गरिबी म्याङलुङ गाविस वडा नं. ९ को ०–१४–०–२ जग्गा राष्ट्रिय अनुसन्धान निवारण मन्त्रालय जिल्ला कार्यालय तेहथुमको कार्यालय भवन निर्माणका लागि प्रयोग गर्न स्वीकृति दिने, बाजुरा जिल्ला साविक बाँध गाविस वडा नं. ४ को २३०५५ वर्गीमिटर जग्गा धुलाचौर स्वास्थ्य सेवा केन्द्रको भवन निर्माणका लागि हिमाली गाउँपालिका, बाजुरालाई प्रयोग गर्न स्वीकृति दिने, आगामी भदौ २४ देखि २६ गतेसम्म फिलिपिन्सको मनिलामा आयोजना हुने मिनिस्ट्रीयल राउन्डटेवल, सेसन डुइरिङ द एसिया–प्यासिफीक रिजनल रोड सेफ्टी कन्फ्रेन्स मा सहभागी हुन माननीय भौतिक पूर्वाधार तथा यातायात मन्त्रीलाई स्वीकृति प्रदान गर्ने, नेपाली सेनाका एक जना उपरथीको वैदेशिक भ्रमण स्वीकृत गर्ने र एक जना सहायक रथीको पदावधि थप गर्ने, स्कुल मिल्स् को अलिसनको आयोजनामा ब्राजिलको फोर्टालेजामा आगामी असोज २ देखि ३ गतेसम्म आयोजना हुने सेकेन्ड ग्लोबल समिट अफ स्कुल मिल्समा सहभागी हुन शिक्षा, विज्ञान तथा प्रविधि मन्त्रालयका सचिवलाई स्वीकृति प्रदान गर्ने मन्त्रीपरिषद्को निर्णय छ ।त्यस्तै, श्रम, रोजगार तथा सामाजिक सुरक्षा मन्त्रालयअन्तर्गत स्थानीय तहमा रहेका रोजगार सेवा केन्द्र राष्ट्रिय व्यावसायिक प्रशिक्षण प्रतिष्ठान, भैंसेपाटी व्यावसायिक प्रशिक्षण केन्द्र, बुटवल र व्यावसायिक प्रशिक्षण केन्द्र, इटहरीको लागि आ.व २०८२-८३ मा आवश्यक पर्ने अधिकृतस्तरका ७२५ अस्थायी दरबन्दी स्वीकृत गर्ने, असोज ७ देखि १७ गतेसम्म क्यानाडाको मन्ट्रियलमा आयोजना हुने इन्टरनेसनल सिभिल एभिएसन अर्गनाइजेसन (आइसिएओ) को फोर्टि सेकेन्ड सेसन अफ द एसेम्बलीमा सहभागी हुन संस्कृति, पर्यटन तथा नागरिक उड्डयन मन्त्रीलाई स्वीकृति दिने, सार्वजनिक खरिद ऐन, २०६३ अन्तर्गत बाधा अड्काउ फुकाउ आदेश जारी गर्ने र सेवाप्रदायकमार्फत सार्वजनिक पूर्वाधारको सञ्चालन, व्यवस्थापन र मर्मत सेवा खरिद गर्ने सम्बन्धी निर्देशिका २०८२ स्वीकृत गर्ने सरकारको निणर्य छ ।",
      "link": "https://gorkhapatraonline.com/news/167778",
      "image": "https://gorkhapatraonline.com/storage/media/296046/conversions/PV-gurung-29ff-original-thumb.jpg"
    },
    {
      "slug": "167774",
      "title": "स्वास्थ्य चौकीमा वितण्डा मच्चाउने युवा पक्राउ",
      "timestamp": 1755022500000,
      "source": "gp",
      "content": "गत सोमबार राति ११ बजे आठबिसकोट नगरपालिका–१४, घेत्मा स्वास्थ्य चौकीमा एक महिलाको प्रसूति गराउने कामका लागि स्वास्थ्यकर्मीको टोली तल्लिन थियो । राति नै मदिराले लठ्ठ भएका एक युवा स्वास्थ्य चौकी भित्र होहल्ला गर्दै छिरे ।",
      "longContent": "राजु लामिछानेरुकुमपश्चिम, साउन २९ गते । गत सोमबार राति ११ बजे आठबिसकोट नगरपालिका–१४ स्थित घेत्मा स्वास्थ्य चौकीमा एक महिलाको प्रसूति गराउने कामका लागि स्वास्थ्यकर्मीको टोली तल्लिन थियो । राति नै मदिराले लठ्ठ भएका एक युवा स्वास्थ्य चौकी भित्र होहल्ला गर्दै छिरे । हातमा खुँडा (हतियार) थियो, मुखमा तारान्तार अश्लिल र अपशब्द मात्र । हतियार बोकेका उनले स्वास्थ्य चौकीको प्रवेशद्वार फोडेर भित्र पसे । उनले आकस्मिक अवस्थामा प्रयोग गर्न स्वास्थ्य चौकी परिसरमा राखेको गाडीमा तोडफोड गरे, परिसरमा रहेको टेन्ट, कुर्सी लगायतमा हतियार प्रहार गरेर क्षति गरे ।  घटना बारेमा जानकारी दिनुहुँदै स्वास्थ्य चौकी प्रमुख जनस्वास्थ्य निरीक्षक देवबहादुर चन्दले भन्नुभयो, ‘रातिको बेला वितण्डा मच्चाएका उनलाई रोक्न खोज्दा स्वास्थ्यकर्मीमाथि नै हातपात गरे, उनले अश्लिल शब्द बोले, गाली बर्षाए ।’ जबरजस्ती प्रसुति कक्षमा प्रवेश गर्न खोज्दा रोक्ने प्रयास गरेका स्वास्थ्य चौकीका महिला कर्मचारीमाथि हातपात गरेका थिए ।  गेट फोडेर हतियार उचाल्दै भित्र पसेको, सरसामानमा क्षति गरेको सबै भिडियोमै देख्न सकिने चन्दले जनाउनुभयो । धारिलो हतियार बोकेका युवा मदिरामा लठ्ठिएर आउँदा अस्पतालको वातावरण नै खल्बलिन पुगेको छ । जनस्वास्थ्य निरीक्षक चन्दले स्वास्थ्यकर्मीसँगै बिरामीहरूले त्रासमा बस्नुपर्ने अवस्था सिर्जना भएको बताउनुभयो । स्वास्थ्य चौकीजस्तो संवेदनशील क्षेत्रमा मदिरा सेवन गरेर हतियारसहित वितण्डा मच्चाउने ती युवा अहिले प्रहरीको फन्दामा परेका छन् । उक्त घटनामा संलग्न सोही वडाको ज्यामिरकोट निवासी २४ वर्षीय तिलक मल्ललाई प्रहरीले नियन्त्रणमा लिएको छ । जिल्ला प्रहरी कार्यालय रुकुमपश्चिमका सूचना अधिकारी प्रहरी निरीक्षक हरिप्रसाद पुनका अनुसार घटनाबारे जानकारी भएपछि मङ्गलबार मल्ललाई पक्राउ गरिएको छ । मल्ललाई घरबाटै नियन्त्रणमा लिइएको हो । उनीविरुद्ध ‘आपराधिक उपद्रव’ शीर्षक अन्तर्गत मुद्दा दर्ता गरिएको छ । प्रहरी निरीक्षक पुनले घटना अनुसन्धानका लागि पहिलो पटक पाँच दिनको म्याद थप भएको जानकारी दिनुभयो ।",
      "link": "https://gorkhapatraonline.com/news/167774",
      "image": "https://gorkhapatraonline.com/storage/media/296031/conversions/Healthpost_Rukum_Raju-original-thumb.jpg"
    },
    {
      "slug": "167767",
      "title": "विद्युत प्रसारण लाइन निर्माणमा २१ अर्ब ६३ करोड लगानी गर्ने",
      "timestamp": 1755022500000,
      "source": "gp",
      "content": "संयुक्त राज्य अमेरिका सरकारबाट वैदेशिक सहायता समीक्षा सफलतापूर्वक सम्पन्न भएपछि नयाँ ऊर्जा र दुवै सरकारको साझा प्रतिबद्धताका साथ मिलेनियम च्यालेन्ज कर्पोरेसन (एमसिसी) नेपाल कम्प्याक्ट पुनः सक्रिय भएको हो ।",
      "longContent": "एमसिसी नेपाल कम्प्याक्ट निजी क्षेत्रको लगानी अभिवृद्धिका लागि सकारात्मक वातावरण निर्माण गर्दै नेपालको दीर्घकालीन आर्थिक विकासका लागि गरिएको ६९ करोड ७० लाख डलरको लगानी हो । काठमाडौँ, साउन २९ गते । संयुक्त राज्य अमेरिका सरकारबाट सञ्चालित वैदेशिक सहायता कार्यक्रम मिलेनियम च्यालेन्ज कर्पोरेसन (एमसिसी) पुन: सक्रिय भएको छ । विद्युत् प्रसारण लाइन निर्माण गर्न २१ अर्ब ६३ करोड (१५‍.४५ करोड अमेरिकी डलर) लगानी गर्ने सम्बन्धमा सम्झौतापत्रमा  हस्ताक्षर भएको छ । संयुक्त राज्य अमेरिका सरकारबाट वैदेशिक सहायता समीक्षा सफलतापूर्वक सम्पन्न भएपछि नयाँ ऊर्जा र दुवै सरकारको साझा प्रतिबद्धताका साथ मिलेनियम च्यालेन्ज कर्पोरेसन (एमसिसी) नेपाल कम्प्याक्ट पुनः सक्रिय भएको हो । मिलेनियम च्यालेन्ज एकाउन्ट नेपाल (एमसिए–नेपाल) र संयुक्त राज्य अमेरिका सरकारको संयुक्त लगानीमा सञ्चालित कम्प्याक्टको विद्युत् प्रसारण आयोजनालाई अगाडि बढाउने क्रममा बिहीबार दुई प्रमुखबिच सम्झौतामा हस्ताक्षर भएको छ।यो महत्त्वपूर्ण उपलब्धिले नेपालमा सञ्चालन भइरहेका रूपान्तरणकारी पूर्वाधार निर्माणसम्बन्धी साझेदारीमध्ये एउटाका रूपमा रहेको एमसिसी नेपाल कम्प्याक्टको सफल कार्यान्वयनप्रति दुवै सरकारको प्रतिबद्धता छ । एमसिए–नेपालले प्रतिस्पर्धात्मक अन्तर्राष्ट्रिय बोलपत्र प्रक्रियाबाट रातमाटे–नयाँ दमौली प्रसारणलाइनको निर्माण सम्झौता एन्जेलिक स्किपर संयुक्त उपक्रमसँग र नयाँ दमौली–नयाँ बुटवल प्रसारणलाइन निर्माण सम्झौता वाइबा सलासर संयुक्त उपक्रमसँग गरेको छ ।स‌‍युक्त लागत १५.४५ करोड अमेरिकी डलर रहेका यी सम्झौताअन्तर्गत १८० किलोमिटर लामो ४०० केभी प्रसारणलाइनको डिजाइन, स्थापना, परीक्षण र सञ्चालनलगायतका काम गरिने छ। अर्थ मन्त्रालय, नेपाल विद्युत् प्राधिकरण, एमसिसीका कार्यवाहक उपाध्यक्ष, एमसिसी आवासीय राष्ट्रिय नियोगका प्रतिनिधि, अमेरिकी दूतावासका अधिकारीको उपस्थितिमा एमसिए नेपालका कार्यकारी निर्देशक खड्गबहादुर विष्ट र दुई कम्पनीका प्रतिनिधिले सम्झौतामा हस्ताक्षर गर्नुभएको थियो ।  एमसिसीका कार्यवाहक उपाध्यक्ष जोन विंगलले सम्झौतामा हस्ताक्षर गरी एमसिसीले पारस्परिक प्राथमिकता र नेपालको विकास लक्ष्यमा संयुक्त राज्य अमेरिकाको सहयोगलाई पुनः पुष्टि गरेको बताउनुभयो । उहाँले नेपालमा बिजुलीको उपलब्धता र विश्वसनीयतामा सुधार गर्नुका साथै क्षेत्रीय विद्युत् व्यापार र अन्तर आबद्धता अभिवृद्धि गर्न नेपाली समकक्षीसँग मिलेर काम गर्न पाउँदा  गौरवान्वित भएको  विचार व्यक्त गर्नुभयो । अर्थ मन्त्रालयका सचिव तथा एमसिए–नेपाल सञ्चालक समितिका अध्यक्ष घनश्याम उपाध्यायले प्रसारणलाइन र सब स्टेसनहरू निर्माणसम्बन्धी नेपाल सरकारको योजनालाई कार्यान्वयन गर्ने अमेरिकी सरकारबाट प्राप्त आर्थिक सहयोगको सराहना गर्दै यस कार्यक्रमका लागि सरकारी सहयोग निरन्तर रहने बताउनुभयो ।  उहाँले बिहीबार भएको निर्माण सम्झौता एउटा उपलब्धि मात्र नभई नेपालको विकास र समृ‌द्धिप्रति संयुक्त राज्य अमेरिकाको स्थायी प्रतिबद्धताको मूर्त प्रतीक भएको बताउनुभयो । नेपालस्थित अमेरिकी दूतावासका नियोग उपप्रमुख जेसन मिक्सले यस साझेदारीमार्फत विद्युत् प्रसारणलाइन र आर्थिक पूर्वाधार मात्र नभई नेपालको दीर्घकालीन विकासलाई पनि तीव्र पारेको जिकिर गर्नुभयो । एमसिए–नेपालका कार्यकारी निर्देशक विष्टले गौरव आयोजनाप्रति नेपाल सरकार र सबै सरोकारवालाको साझा प्रतिबद्धता प्रतिविम्बित भएको धारण राख्नुभयो । एमसिसी नेपाल कम्प्याक्ट निजी क्षेत्रको लगानी अभिवृद्धिका लागि सकारात्मक वातावरण निर्माण गर्दै नेपालको दीर्घकालीन आर्थिक विकासका लागि गरिएको ६९ करोड ७० लाख डलरको लगानी हो । विद्युत् प्रसारण आयोजना र सडक मर्मत आयोजना कार्यान्वयन गरी महत्त्वपूर्ण पूर्वाधार सुदृढीकरण, सीमापार ऊर्जा व्यापार अभिवृद्धि र नेपालको यातायात सञ्जालमा सुधार गरेर अन्तर आबद्धता विस्तार गर्दै आर्थिक वृद्धिमा टेवा पुऱ्याउन एमसिसी नेपाल कम्प्याक्ट तयार गरिएको हो ।",
      "link": "https://gorkhapatraonline.com/news/167767",
      "image": "https://gorkhapatraonline.com/storage/media/296013/conversions/mcc-original-thumb.jpg"
    },
    {
      "slug": "167760",
      "title": "‘डिजिटल’ माध्यमको समुचित प्रयोग गर्न सभापति देउवाको आग्रह",
      "timestamp": 1755022500000,
      "source": "gp",
      "content": "नेपाली कांग्रेसका सभापति एवम् पूर्वप्रधानमन्त्री शेरबहादुर देउवाले ‘डिजिटल’ माध्यमको सचेतना, जिम्मेवार र समुचित प्रयोग नै डिजिटल भविष्यको आधार  भएको बताउनुभएको छ ।",
      "longContent": "पाटन (ललितपुर), साउन २९  गते ।  नेपाली कांग्रेसका सभापति एवम् पूर्वप्रधानमन्त्री शेरबहादुर देउवाले ‘डिजिटल’ माध्यमको सचेतना, जिम्मेवार र समुचित प्रयोग नै डिजिटल भविष्यको आधार  भएको बताउनुभएको छ ।नेपाली कांग्रेस सूचना, सञ्चार तथा प्रचार विभागद्वारा पार्टीको केन्द्रीय कार्यालय सानेपामा आज आयोजित ‘डिजिटल प्लेटफर्मको प्रयोग, प्रभाव र असर’ विषयक कार्यक्रमको शुभारम्भ गर्नुहुँदै डिजिटल माध्यमको सबैले सकारात्मक प्रयोग गरेर समाज राष्ट्रमा योगदान पु¥याउन सक्ने छन् भन्नुभयो ।सभापति देउवाले भन्नुभयो,“डिजिटल माध्यमले हरेक सेवा र सुविधालाई छिटोछरितो र पारदर्शी बनाएको छ, हामी सबैले यसको सकारात्मक प्रयोग गरेर व्यक्तिगत, सामाजिक र राष्ट्रिय विकासमा टेवा पु¥याउन सक्छौँ, आजको युग विज्ञान र प्रविधिको युग हो, हामी अहिलेको युगलाई डिजिटल युग भन्छौँ, मोबाइल, इन्टरनेट, कम्प्युटर र सामाजिक सञ्जालको माध्यमबाट हरेक दिन करोडौँ मानिसहरू डिजिटल प्लेटफर्महरूमा जोडिएका छन्, डिजिटल प्लेटफर्महरू शिक्षा, स्वास्थ्य, बैंकिङ, हवाई, सरकारी सेवालगायतका विभिन्न क्षेत्रमा प्रयोग भइरहेका छन्, हामीले यसको प्रयोग शिक्षा, स्वास्थ्य, कृषि, पूर्वाधार, रोजगारी तथा सार्वजनिक सेवा प्रवाहमा जिम्मेवार र प्रभावकारी रूपमा गर्न आवश्यक छ ।”सूचना प्रविधिले जनतालाई छिटो, सजिलो र पारदर्शी ढङ्गले सेवा दिन उल्लेखनीय भूमिका खेलिरहेको छ जनाउँदै सभापति देउवाले घरघरमा इन्टरनेटको पहुँच, मोबाइल बैंकिङ, अनलाइन फाराम, डिजिटल स्वास्थ्य सेवा तथा डिजिटल शिक्षा यी सबै प्रविधिमैत्री योजनाले जनताको जीवनशैली सरल, समावेशी र सम्मानजनक बनाउँदै लगेका छन् भन्नुभयो ।उहाँले भन्नुभयो, “कांग्रेस नेतृत्वको सरकारको अग्रसरतामा जारी भएका दूरसञ्चारसम्बन्धी नीति, ऐन र नियमहरूले आज नेपालका टाढाका बस्ती र सबै नागरिकलाई प्रविधिको पहुँचमा ल्याएको छ । यसका अतिरिक्त प्रविधिको क्षेत्रमा धेरै काम अझै गर्न बाँकी नै छन् ।” सभापति देउवाले हाम्रो पार्टी,  कांग्रेस, सधैँं नवप्रवर्तन र प्रविधिमार्फत सामाजिक रूपान्तरणको पक्षमा उभिँदै आएको छ चर्चा गर्दै कांग्रेसले डिजिटल प्लेटफर्मलाई आर्थिक गतिविधि बढाउन, सुशासन कायम गर्न, प्रविधिमा पहुँच पु¥याई विशेष गरी युवा, विद्यार्थी, उद्यमी, किसान, अनुसन्धानकर्ता र समग्र निजी क्षेत्रको सिर्जनशीलता प्रवद्र्धन गर्न उपयोग गर्ने र जनतालाई केन्द्रमा राखेर उपलब्धि केन्द्रित प्रविधि नीति बनाउने पक्षमा छ भन्नुभयो ।उहाँले सबै मिलेर प्रविधिमैत्री, नवप्रवर्तनशील र समृद्ध डिजिटल नेपाल निर्माणमा लाग्नुपर्ने बेला आएको छ भन्नुभयो । “डिजिटल प्लेटफर्मले कामलाई सहजता र तीव्रता दिएको छ, समयको बचत गरेको छ, स्रोतमा पहुँच पु¥याएको छ र अझ भनौँ विश्वसँग जोडिने अवसर प्रदान गरेको छ, यसको सकारात्मक पक्ष हुँदाहुँदै पनि कतिपय कुरामा यसले नकारात्मक असर पनि पु¥याएको छ, नागरिकलाई सचेत बनाउँदै प्रविधिको भरपर्दो र सुरक्षित उपयोग गर्नका लागि यस प्रकारको अन्तरक्रियात्मक कार्यक्रमले सहयोग पु¥याउनेछ भन्ने मैले विश्वास लिएको छु ।“सभापति देउवाले भन्नुभयो ।उहाँले डिजिटल प्लेटफर्ममा देखिएका नागरिक असुरक्षित हुने समस्याको समाधानका लागि सरकार र सरोकारवाला निकायहरूले समयमै ध्यान दिन आवश्यक छ भन्दै यस प्रकारको अन्तरक्रियात्मक कार्यक्रमले सबैलाई सचेत बनाउने र ठोस नीति निर्माणमा मार्गदर्शन गर्नेछ भन्ने आशा व्यक्त गर्दछु भन्नुभयो ।सहमहामन्त्री महालक्ष्मी उपाध्याय डिनाले डिजिटल माध्यम अहिले मानवीय जीवनको महत्वपूर्ण आधार बनेको जनाउँदै यसको उपयोगका विषयमा धेरै कुरा सिक्न अनिवार्य रहेको धारणा राख्नुभयो । उहाँले पार्टीका सरोकारका विषय र सैद्धान्तिक विचारलाई डिजिटल मञ्चमार्फत उजागर गर्नुपर्नेमा जोड दिनुभयो । नेपाली कांग्रेसका केन्द्रीय सूचना, सञ्चार तथा प्रचार विभाग प्रमुख मीनबहादुर विश्वकर्माले वर्तमान आधुनिक युगमा डिजिटल मिडिया र माध्यमको पहुँच नै बलियो रहेको भन्दै यसको प्रभावकारी उपयोग आवश्यक भएकोमा जोड दिनुभयो । उहाँले सबै डिजिटल माध्यम मिडिया हैनन् भन्दै डिजिटल माध्यमबाट प्रभावित वर्तमान समुदाय र समाजलाई पार्टीको गतिविधि र सकरात्मक सन्देश सम्प्रेषणमा प्रभावकारी बनाइनुपर्ने बताउनुभयो । रासस",
      "link": "https://gorkhapatraonline.com/news/167760",
      "image": "https://gorkhapatraonline.com/storage/media/296027/conversions/deuba-ff-original-thumb.jpg"
    }
  ]
}