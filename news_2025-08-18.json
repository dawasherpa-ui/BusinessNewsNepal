{
  "date": "2025-08-18T15:39:33.743Z",
  "news": [
    {
      "slug": "168213",
      "title": "प्राङ्गारिक मल उत्पादन प्राथमिकतामा : मुख्यमन्त्री",
      "timestamp": 1755475200000,
      "source": "gp",
      "content": "लुम्बिनी प्रदेशका मुख्यमन्त्री चेतनारायण आचार्यले प्रदेश सरकारले प्राङ्गारिक (अर्गानिक) कृषि उत्पादनलाई उच्च प्राथमिकतामा राखेको बताउनुभएको छ ।",
      "longContent": "बुटवल समाचारदाताबुटवल, भदौ २ गते । लुम्बिनी प्रदेशका मुख्यमन्त्री चेतनारायण आचार्यले प्रदेश सरकारले प्राङ्गारिक (अर्गानिक) कृषि उत्पादनलाई उच्च प्राथमिकतामा राखेको बताउनुभएको छ ।आइतबार कपिलवस्तु शुद्धोधन गाउँपालिका–१, मानपकडीस्थित शर्मिला इन्टिग्रेटेड एग्रिकल्चर फार्मको अनुगमन गर्दै मुख्यमन्त्री आचार्यले रासायनिक मलको अभावलाई कम गर्ने र दिगो कृषि प्रणालीलाई मजबुत बनाउन प्राङ्गारिक मल अपरिहार्य भएको स्पष्ट पार्नुभयो । उहाँले भन्नुभयो, “प्राङ्गारिक प्रदेश बनाउने लक्ष्य पूरा गर्न प्राङ्गारिक मल उत्पादन अनिवार्य छ । यही मल प्रयोग गरेर केही वर्षभित्र प्रदेशलाई अर्गानिक प्रदेशका रूपमा विकास गर्ने हाम्रो लक्ष्य छ ।”मुख्यमन्त्री आचार्यले प्राङ्गारिक मल उत्पादनलाई प्रोत्साहन गर्न प्रदेश सरकारले सामुदायिक संस्था, निजी क्षेत्र र उद्यमीसँग सहकार्य गर्ने वातावरण बनाइरहेको जानकारी दिनुभयो । कृषिक्षेत्रले रोजगारी सिर्जना र स्थानीय अर्थतन्त्रलाई मजबुत बनाउन ठुलो योगदान दिने भन्दै उहाँले किसानको परम्परागत अभ्यासलाई आधुनिक प्रविधिसँग जोडेर अघि बढाउन आग्रह गर्नुभयो ।आचार्यले जङ्गलमा खेर गइरहेका पात–पतिङ्गर र पशुपालनमार्फत निस्कने मलमूत्रलाई कम्पोस्ट मलका रूपमा प्रयोग गर्न सकिने पनि बताउनुभयो । उहाँले गौशालामा सुरु भएको प्राङ्गारिक मल उत्पादन अभियानलाई किसानका गोठसम्म विस्तार गर्नुपर्नेमा जोड दिनुभयो ।अनुगमनमा सहभागी प्रदेश सभा सदस्य तथा पूर्वस्वास्थ्यमन्त्री विष्णुप्रसाद पन्थीले रासायनिक मलको अभावले किसान मारमा परेको भन्दै प्राङ्गारिक मल उत्पादनलाई प्रोत्साहन गर्नु आजको आवश्यकता भएको टिप्पणी गर्नुभयो ।उद्यमी सिपी शर्माले अर्गानिक उत्पादनलाई प्राथमिकता दिने बेला आएको उल्लेख गर्दै, राज्यले सहजीकरण गरे दैनिक ४० टन र वार्षिक १५ हजार टनसम्म प्राङ्गारिक मल उत्पादन गर्न सकिने जानकारी दिनुभयो । उहाँले यसका लागि आवश्यक लगानी आकर्षित गर्ने प्रव्रिmया अघि बढाएको पनि बताउनुभयो ।प्रदेश सरकारले प्राङ्गारिक मल उत्पादनलाई दिगो कृषि विकास, खाद्य सुरक्षाको सुनिश्चितता र ग्रामीण अर्थतन्त्र सुदृढीकरणसँग प्रत्यक्ष रूपमा जोडेर अघि बढाउने प्रतिबद्धता जनाएको छ ।",
      "link": "https://gorkhapatraonline.com/news/168213",
      "image": "https://gorkhapatraonline.com/storage/media/296797/conversions/Mukhyamantri-acharya-original-thumb.jpg"
    },
    {
      "slug": "168212",
      "title": "राजस्व तिर्दैनन् क्रसर उद्योग",
      "timestamp": 1755475200000,
      "source": "gp",
      "content": "दोलखाका क्रसर उद्योग राज्यले तोकेको मापदण्ड र करको दायरामा आएका छैनन् । सरकारले क्रसर उद्योग सञ्चालनलाई व्यवस्थित गर्न नयाँ मापदण्डसहित कम्पनी रजिस्ट्रारको कार्यालयमा दर्ता भएर सञ्चालन गर्न भने पनि जिल्लामा सञ्चालन भएका उद्योग नयाँ मापदण्ड अनुसार दर्ता प्रक्रियामा नआएका हुन् । आन्तरिक करदाता सेवा कार्यालय, चरीकोटको तथ्याङ्क अनुसार दोलखामा २२ वटा क्रसर उद्योग छन् । तीमध्ये अधिकांश नवीकरण नै नगरी सञ्चालन भइरहेका छन् ।",
      "longContent": "सुजन काफ्ले\tचरीकोट, भदौ २ गते । दोलखाका क्रसर उद्योग राज्यले तोकेको मापदण्ड र करको दायरामा आएका छैनन् । सरकारले क्रसर उद्योग सञ्चालनलाई व्यवस्थित गर्न नयाँ मापदण्डसहित कम्पनी रजिस्ट्रारको कार्यालयमा दर्ता भएर सञ्चालन गर्न भने पनि जिल्लामा सञ्चालन भएका उद्योग नयाँ मापदण्ड अनुसार दर्ता प्रक्रियामा नआएका हुन् । आन्तरिक करदाता सेवा कार्यालय, चरीकोटको तथ्याङ्क अनुसार दोलखामा २२ वटा क्रसर उद्योग छन् । तीमध्ये अधिकांश नवीकरण नै नगरी सञ्चालन भइरहेका छन् ।करदाता सेवा कार्यालय दोलखामा आय विवरण नबुझाउने क्रसरमा भागेखोला रोडा, ढुङ्गा, बालुवा उद्योग प्रालि, सरस्वती क्रस उद्योग प्रालि, मुनलाइट क्रसर उद्योग प्रालि, दोलखा एसके क्रसर उद्योग एन्ड सप्लायर्स प्रालि, जायन्ट एन्टस क्रसर प्रालि, दिव्य एग्रिगेट इन्डस्ट्रिज प्रालि, गोल्मेश्वर एग्रिगेट प्रालि, मिलीजुली क्रसर उद्योग प्रालि, वैत्यश्वर क्रसर उद्योग प्रालि, दोलखा जलदेवी क्रसर उद्योग प्रालि, गुमुखोला क्रसर उद्योग, सूर्यलिङ्क एग्रिग्रेट, मलेपु रोडा ढुङ्गा उद्योग प्रालि र तामाकोशी रोडा ढुङ्गा र उद्योग एन्ड सप्लायर्स प्रालि छन् ।आय विवरण बुझाउने क्रसर उद्योगमा भीमेश्वर गिट्टी, बालुवा वासिङ उद्योग प्रालि, चन्डी एग्रिग्रेट इन्डस्ट्रिज प्रालि, चित्रेश्वरी इन्ड्रस्टिज प्रालि, तामाकोशी बालुवा एन्ड ढुङ्गा उद्योग प्रालि, भीमेश्वर क्रसर इन्ड्रस्ट्रिज प्रालि, दोलखा श्री एकता रोडा ढुङ्गा उद्योग प्रालि, तामाकोशी त्रिवेणी रोडा ढुङ्गा प्रालि, महाकाली कन्स्ट्रक्सन एन्ड बिरुवा गिट्टी रहेका छन् । आय विवरण नबुझाएका क्रसर उद्योगले लाखौँ राजस्वसमेत तिरेका छैनन् । पाँच वर्षभन्दा बढीदेखि आय विवरण नबुझाई निर्बाध रूपमा क्रसर सञ्चालन हुँदै आएका हुन् । उद्योगले नवीकरण नगर्दा र आयकर नबुझाउँदा राजस्वमा समेत असर पुगेको छ । अवैध रूपमा सञ्चालित त्यस्ता क्रसर उद्योगले स्थानीय खोला नदीमा अनियन्त्रित दोहन गर्नुका साथै प्राकृतिक प्रकोपको जोखिम बढेको छ भने राज्यको करोडौँ राजस्वसमेत खेर गएको छ । सरकारले बनाएको नयाँ मापदण्डमा नआएका उद्योगले नियमित करसमेत तिर्ने गरेका छैनन् । नीति नियम पालना नगर्ने, खोलाकै क्षेत्रमा उद्योग सञ्चालन गर्ने र सोही खोलाबाटै नदीजन्य पदार्थ अनधिकृत रूपमा उत्खनन गरेका क्रसर उद्योगलाई अनुगमन गरेर कारबाही गर्ने निकाय मौन बसेको छ । एउटै क्रसर उद्योगले आठ लाखभन्दा बढी राजस्व तिर्न बाँकी हुँदा पनि क्रसर उद्योग निर्बाध चलिरहेका छन् ।लाखौँ रकम बक्यौता रहेका क्रसर कारबाहीको दायरामा आउन सकेका छैनन् । आय विवरण नबुझाउने क्रसरमा सामान बोक्ने टिप्परलाई केही दिनअघि पक्राउ गरी छोडिएको थियो । खोलाबाटै नदीजन्य पदार्थ अनधिकृत रूपमा उत्खनन गरेका क्रसर उद्योगको अनुगमनसमेत हुन छोडेको छ । करदाता सेवा कार्यालय दोलखाका प्रमुख कर अधिकृत विमलकुमार पौडेलले कर नबुझाउने क्रसर उद्योगलाई कारबाहीको प्रक्रिया अगाडि बढाइएको दाबी गर्नुभयो । कर नतिर्ने क्रसर उद्योगबाट सामान ल्याउने गाडीलाई समात्न प्रहरीलाई पत्राचार गरिएको प्रमुख पौडेलले बताउनुभयो । कतिपय उद्योगले लामो समयदेखि आयकर नबुझाएका कारण कति कर तिर्न बाँकी छ भन्नेसमेत थाहा नहुने उहाँको भनाइ छ ।नेपाल विद्युत् प्राधिकरण दोलखा वितरण केन्द्रले उपलब्ध गराएको तथ्याङ्कमा दोलखामा आठ वटा क्रसर उद्योगको विद्युत् महसुलको बक्यौता छ । विद्युत् महसुल बाँकी हुने क्रसर उद्योग शुभकामना निर्माण सेवा पाँच लाख रुपियाँ (३४ महिनादेखि) तिर्न बाँकी छ । दोलखा वितरण केन्द्रका प्रमुख नेत्रमणि न्यौपानेले लामो समय विद्युत् महसुल नतिर्ने शुभकामना निर्माण सेवाको विद्युत् लाइन काटिएको बताउनुभयो । प्रमुख जिल्ला अधिकारी शिवराम गेलालले राजस्व र विद्युत् महसुल नतिर्ने क्रसर उद्योगलाई कारबाही गरिने बताउनुभयो । उहाँले भन्नुभयो, “क्रसर उद्योगको विषयमा स्पष्ट मापदण्ड र निर्देशन नहुँदा नियन्त्रणमा समस्या भएको छ, सम्बन्धित कार्यालयसँग समन्वय गरेर नियन्त्रण प्रक्रिया अगाडि बढाउँछौँ ।”",
      "link": "https://gorkhapatraonline.com/news/168212",
      "image": "https://gorkhapatraonline.com/storage/media/296796/conversions/crosser-original-thumb.jpg"
    },
    {
      "slug": "168209",
      "title": "खुम्चियो प्राधिकरणको नाफा",
      "timestamp": 1755475200000,
      "source": "gp",
      "content": "नेपाल विद्युत् प्राधिकरणको नाफा घटेको छ । गत आर्थिक वर्ष २०८१/८२ मा अघिल्लो आर्थिक वर्षको तुलनामा प्राधिकरणको नाफा ३७.३२ प्रतिशतले घटेको हो । प्राधिकरणको ४० औँ वार्षिकोत्सव समारोहमा सार्वजनिक गरिएको वित्तीय विवरण अनुसार प्राधिकरणले गत आवमा कर चुक्तापूर्व नौ अर्ब छ करोड रुपियाँ खुद नाफा आर्जन गरेको छ ।",
      "longContent": "काठमाडौँ, भदौ २ गते ।  नेपाल विद्युत् प्राधिकरणको नाफा घटेको छ । गत आर्थिक वर्ष २०८१/८२ मा अघिल्लो आर्थिक वर्षको तुलनामा प्राधिकरणको नाफा ३७.३२ प्रतिशतले घटेको हो । प्राधिकरणको ४० औँ वार्षिकोत्सव समारोहमा सार्वजनिक गरिएको वित्तीय विवरण अनुसार प्राधिकरणले गत आवमा कर चुक्तापूर्व नौ अर्ब छ करोड रुपियाँ खुद नाफा आर्जन गरेको छ । यस्तो नाफा आव २०८०/८१ मा १४ अर्ब ४६ करोड रुपियाँ थियो । प्राधिकरणको सञ्चालन खर्चमा आएको वृद्धि, विदेशी मुद्रा विनिमय प्रभाव र जोखिम कोषमा रकम जम्मा गर्दा नाफामा कमी आएको प्राधिकरणका कार्यकारी निर्देशक हितेन्द्रदेव शाक्यले जानकारी दिनुभयो । वित्तीय विवरण अनुसार खुद सञ्चालन खर्च एक वर्षको अवधिमा दुई अर्ब १० करोड रुपियाँले बढेको छ । त्यस्तै विनिमय दर परिवर्तनका कारण मात्रै दुई अर्ब २५ करोड रुपियाँ थप व्ययभार थपिएको प्रतिवेदनमा उल्लेख छ । शाक्यका अनुसार गत आवमा पाँच अर्ब रुपियाँ जोखिम कोष (प्रोभिजनिङ) का लागि छुट्याइएकाले पनि नाफा घट्न पुगेको हो । कुल व्यवसाय ८.४ प्रतिशतले बढेर एक खर्ब २५ अर्ब २७ करोड पुगे पनि समग्रमा अघिल्लो आवभन्दा गत आवमा प्राधिकरणको नाफा पाँच अर्ब ३९ करोड रुपियाँले कमी आएको छ ।विद्युत् बिक्रीको मूल्यमा आएको कमीका कारण पनि प्राधिकरणको नाफा खस्कन भूमिका खेलेको देखिन्छ । अघिल्लो आवमा औसत नौ रुपियाँ ४८ पैसा प्रतियुनिट मूल्य आएकामा गत आवमा नौ रुपियाँ १३ पैसा पाएको देखिन्छ । नेपालभित्र र मध्यकालीन सम्झौता अनुसार भारत निर्यात हुने बिजुलीको मूल्य स्थिर रहे पनि इन्डियन इनर्जी एक्सचेन्जमा बोलकबोल मूल्य घटेको असर यो मूल्यमा परेको हो । भारततर्फ गत आवमा कुल दुई हजार ३८० गिगावाट/घण्टा विद्युत् बिक्री भएको देखिन्छ । यो आघिल्लो आवको तुलनामा २२.३३ प्रतिशतको वृद्धि हो ।शाक्यले दिएको जानकारी अनुसार ९८ प्रतिशत भूभागमा राष्ट्रिय ग्रिड पुगिसकेको छ भने प्रतिव्यक्ति वार्षिक ऊर्जा खपत ४२० युनिटबाट बढेर ४६५ पुगेको छ । विद्युत् चुहावट पनि ०.४७ प्रतिशत विन्दुले घटेर १२.२६ कायम भएको छ ।प्राधिकरणको एकबर्से उपलब्धि सार्वजनिक गर्दै शाक्यले गत अवमा कुल ४३४ मेगावाट विद्युत् उत्पादन थप भएको छ भने २५३ सर्किट किलोमिटर प्रसारण लाइन थप भएर कुल छ हजार ७६० सर्किट किलोमिटर पुगेको छ । प्रसारण सबस्टेसनको क्षमता एक हजार ७३ एमभिए थपिँदा कुल १४ हजार १२३ एमभिए पुगेको छ ।बहसमा गुणस्तर र बक्यौता असुलीप्राधिकरणको वार्षिकोत्सव समारोहलाई सम्बोधन गर्दै प्राधिकरण अध्यक्ष तथा ऊर्जा जलस्रोत तथा सिँचाइमन्त्री दीपक खड्काले नेपाल विद्युत् प्राधिकरणलाई २४ घण्टा अविछिन्न, सुरक्षित र भरपर्दो आपूर्ति गर्न सक्ने संस्थामा रूपान्तरण गर्नुपर्नेमा जोड दिनुभयो । उहाँले सुरक्षित, गुणस्तरीय र भरपर्दो विद्युत् प्रवाहलाई अहिलेको मुख्य आवश्यकता ठहर गर्दै प्राधिकरणलाई स्मार्ट प्रविधि प्रयोगमार्फत विद्युत् चुहावट न्यूनीकरण गर्न निर्देशन दिनुभयो । कार्यक्रममा अधिकांश वक्ताले प्राधिकरणको विद्युत् आपूर्ति गुणस्तर र वक्यौताका विषयमा प्रश्न उठाउँदै मन्त्री तथा कार्यकारी निर्देशकको गम्भीर ध्यानाकर्षण गराएका थिए । सभालाई सम्बोधन गर्दै राष्ट्रिय योजना आयोगका सदस्य आरपी विच्छाले राजधानीमै समेत विद्युत् आपूर्ति नियमित र गुणस्तरीय नभएको भन्दै यसमा संवेदनशील हुन प्राधिकरण व्यवस्थापनलाई आग्रह गर्नुभयो । मन्त्री खड्काले डेडिकेटेड र ट्रङ्क लाइन महसुल असुली एक दशकसम्म उल्झनमा पारिएको भन्दै प्राधिकरण व्यवस्थापन तथा कर्मचारीमाथि आक्रोश व्यक्त गर्नुभएको थियो । “सरकार अहिले यो समस्या समाधानका लागि गभ्भीर ढङ्गले लागिरहेको छ तर एक दशकसम्म प्राधिकरण यो विषयमा किन बोलेन ?” उहाँले प्रश्न गर्नुभयो, “तपाईंहरूले टिओडी मिटरका आधारमा बिल नपठाएर महसुल तिर भन्दै चिठी पो पठाउनुभयो भन्ने ग्राहकको भनाइ छ, यो के भएको हो तपाईंहरूलाई नै थाहा होला नि ।”मन्त्री खड्काले समस्या समाधानका लागि मन्त्रालयले नै छानबिन समिति बनाएको तर प्राधिकरणकै असहयोग र अदालतलाई गुमराहमा राखेर त्यो समितिलाई खारेज गराइएको आरोपसमेत लगाउनुभयो । “अहिले पुनरवलोकन समितिमा पनि कर्मचारी बस्नै मान्नुभएको छैन,” उहाँले भन्नुभयो, “तलब सेवा सुविधा प्राधिकरणको लिएपछि प्राधिकरणको हितमा काम गर्न किन हच्किएको ।” उहाँले डेडिकेटेड र ट्रङ्क लाइनको बक्यौता तत्काल उठाउन निर्देशन दिँदै प्रयोग गरेको बिजुलीको पैसा पाइ पाइ उठाउने काममा ढिलाइ नगर्न निर्देशन दिनुभयो ।कार्यक्रममा डेडिकेटेड र ट्रङ्क लाइनको प्रिमियम महसुल, सडक बत्ती तथा सरकारले कोरोना महामारीका क्रममा उलपब्ध गराएको छुटको भुक्तानी गरी करिब ४० अर्ब रुपियाँ उठाउन छाडेर प्राधिकरण व्यवस्थापन सरकारसँग १० अर्ब रुपियाँ ऋण मागेको भन्दै प्राधिकरणका ट्रेड युनियनका अधिकारीले विरोध जनाएका थिए । राष्ट्रिय कर्मचारी युनियनका अध्यक्ष रामेश्वर पौडेलले महसुल नतिर्ने उद्योगको लाइन काट्न मन्त्रीले रोक्दा असुली नभएको आरोप लगाउँदै प्राधिकरणले त्यस्ता ग्राहकको लाइन काट्न पाए महसुल असुल हुने दाबी गर्नुभयो ।‘निजी क्षेत्रलाई पेलियो’कार्यक्रममा स्वतन्त्र ऊर्जा उत्पादकको संस्था नेपाल (इप्पान) का वरिष्ठ उपाध्यक्ष मोहनकुमार डाँगीले नेपाल विद्युत् प्राधिकरणले निजी क्षेत्रलाई अप्ठ्यारो पारेर बहादुरी नदेखाउन आग्रह गर्नुभयो । निजी क्षेत्रलाई साथमा लिएर जानुपर्नेमा हतोत्साही गर्ने काम मात्र भइरहेको उहाँको भनाइ थियो । उहाँले भन्नुभयो, “विद्युत् प्राधिकरणको ध्यान विद्युत् उत्पादन कसरी रोक्ने, पिपिए कसरी नगर्ने, आरसिओडीको म्याद कसरी नथप्ने, उत्पादन भएको विद्युत् कसरी नलिने, कन्टिजेन्सी कायम कसरी राख्ने र समग्रमा ऊर्जा उद्यमीलाई कसरी पेलेर बहादुरी देखाउने भन्नेमा रहेको देखिन्छ । यो सोचमा परिवर्तन हुनु जरुरी छ ।”डाँगीले ऊर्जामन्त्री खड्कालाई विद्युत् व्यापार र प्रसारण लाइन निर्माणको अनुमतिपत्र निजी क्षेत्रलाई दिएर स्व. शैलजा आचार्यको जस्तै इतिहास रच्न पनि अनुरोध गर्नुभयो ।  मन्त्री खड्काले भने विद्युत् उत्पादनसँगै प्रसारण लाइन निर्माणमा पनि निजी क्षेत्रलाई सक्रिय रूपमा सहभागी गराइएको र आगामी दिनमा विद्युत् बिक्रीमा समेत संलग्न गराइने स्पष्ट पार्नुभयो । यही अनुसार सरकार नीतिगत व्यवस्थापनदेखि कार्यगत सहजीकरणमा लागिरहेको यहाँहरूलाई थाहै छ, उहाँले भन्नुभयो, “सरकार निजी क्षेत्रकै साथमा छ ।”",
      "link": "https://gorkhapatraonline.com/news/168209",
      "image": "https://gorkhapatraonline.com/storage/media/296793/conversions/NEA-annual-Function_sujan-gurung_SG_9884-original-thumb.jpg"
    },
    {
      "slug": "168208",
      "title": "असी हजार हेक्टर खेत बाँझै",
      "timestamp": 1755475200000,
      "source": "gp",
      "content": "यस वर्ष मुलुकभर खेतीयोग्य जमिनेमध्ये ८० हजार हेक्टर जमिन बाँझै रहने देखिएको छ ।   मुलुकभर १३ लाख ७६ हजार ४७७ हेक्टर क्षेत्रफल धान रोपाइँ हुने जमिन रहेकोमा हालसम्म १२ लाख ९५ हजार ८८७ हेक्टरमा धान रोपाइँ भएको बाली विकास तथा जैविक विविधता संरक्षण केन्द्रले जनाएको छ ।",
      "longContent": "गोरखापत्र समाचारदाताकाठमाडौँ, भदौ २ गते । यस वर्ष मुलुकभर खेतीयोग्य जमिनेमध्ये ८० हजार हेक्टर जमिन बाँझै रहने देखिएको छ । मुलुकभर १३ लाख ७६ हजार ४७७ हेक्टर क्षेत्रफल धान रोपाइँ हुने जमिन रहेकोमा हालसम्म १२ लाख ९५ हजार ८८७ हेक्टरमा धान रोपाइँ भएको बाली विकास तथा जैविक विविधता संरक्षण केन्द्रले जनाएको छ । भदौ लाग्दा ८० हजार ५७९ हेक्टरभन्दा बढी जमिन बाँझै रहेकाले यस वर्ष धानको उत्पादन घट्ने अनुमान गरिएको छ । केन्द्रका अनुसार आइतबारसम्म मुलुकभर ९४.१५ प्रतिशत धान रोपाइँ भएको छ । गत वर्ष सो अवधिमा ९८.४४ प्रतिशत धान रोपाइँ भएको थियो । भदौ लाग्दा सबैभन्दा कम मधेश प्रदेशमा ८६.३५ प्रतिशत अर्थात् तीन लाख १९ हजार ६२६ हेक्टरमा रोपाइँ भएको छ । गत वर्ष सो अवधिमा मधेश प्रदेशमा ९७ प्रतिशत धान रोपाइँ भएको थियो । यस वर्ष समयमा पानी नपर्दा सुक्खा र खडेरीका कारणले गर्दा यस प्रदेशमा धान रोपाइँ कम भएको हो । केन्द्रका अनुसार कोशी प्रदेशमा ९४.४२ प्रतिशत अर्थात् दुई लाख ६० हजार ९६४ हेक्टरमा रोपाइँ भएको छ । बागमती प्रदेशमा ९७.२७ प्रतिशत अर्थात् एक लाख १२ हजार ४५९ हेक्टरमा रोपाइँ भएको छ । यस्तै गण्डकी प्रदेशमा ९४.८३ प्रतिशत ८३ हजार ३११ हेक्टरमा धान रोपाइँ भएको छ । लुम्बिनी प्रदेशमा ९८ प्रतिशत अर्थात् दुई लाख ९७ हजार १०३ हेक्टरमा धान रोपाइँ भएको छ । कर्णाली प्रदेशमा ९९.३४ प्रतिशत र सुदूरपश्चिम प्रदेशमा ९९.७२ प्रतिशत खेतीयोग्य क्षेत्रफलमा धान रोपाइँ भएको छ ।",
      "link": "https://gorkhapatraonline.com/news/168208",
      "image": "https://gorkhapatraonline.com/storage/media/296792/conversions/bajho-jamin-madhes-original-thumb.jpg"
    },
    {
      "slug": "168207",
      "title": "एलपी ग्यास किन्न पाँच वर्षमा बाहिरियो चार खर्ब",
      "timestamp": 1755475200000,
      "source": "gp",
      "content": "पछिल्लो पाँच वर्षमा मुलुकमा खाना पकाउने एलपी ग्यास आयातका लागि चार खर्ब रुपियाँ बाहिरिएको छ ।   नेपाल आयल निगमका अनुसार आर्थिक वर्ष २०७७/७८ देखि आव २०८१/८२ सम्म चार खर्ब पाँच करोड रुपियाँ बराबरको २५ लाख ९३ हजार मेट्रिक टन ग्यास आयात भएको छ । बजारमा खपत बढेसँगै ग्यासको आयातसमेत बढ्दै गएको तथ्याङ्कले देखाएको छ ।",
      "longContent": "काठमाडौँ, भदौ २ गते । पछिल्लो पाँच वर्षमा मुलुकमा खाना पकाउने एलपी ग्यास आयातका लागि चार खर्ब रुपियाँ बाहिरिएको छ । नेपाल आयल निगमका अनुसार आर्थिक वर्ष २०७७/७८ देखि आव २०८१/८२ सम्म चार खर्ब पाँच करोड रुपियाँ बराबरको २५ लाख ९३ हजार मेट्रिक टन ग्यास आयात भएको छ । बजारमा खपत बढेसँगै ग्यासको आयातसमेत बढ्दै गएको तथ्याङ्कले देखाएको छ ।पछिल्लो समय सहरी क्षेत्रमा मात्र नभएर ग्रामीण क्षेत्रमा पनि ग्यासको प्रयोग बढ्दै गएकाले आयातमा समेत वृद्धि भएको हो । सरकारले ग्यासको आयात गर्न विद्युत् खपतमा जोड दिए पनि बिजुली पूर्ण रूपमा भर पर्दो नहुँदा ग्यासकै खपत बढ्दै गएको तथ्याङ्कले देखाएको छ । भन्सार विभागको तथ्याङ्क अनुसार आव २०८१/८२ मा सबैभन्दा धेरै ६२ अर्ब ५५ करोड रुपियाँ बराबरको पाँच लाख ४० मेट्रिक टन ग्यासको आयात भएको छ । अघिल्लो आव २०८०/८१ मा ५५ अर्ब ६१ करोड ८४ लाख रुपियाँ बराबरको पाँच लाख २४ हजार मेट्रिक टन ग्यास आयात भएको थियो । एक वर्षको अवधिमा सात अर्ब रुपियाँ बराबरको ग्यासको बढी आयात भएको तथ्याङ्कले देखाएको छ ।आव २०७९/८० मा ५३ अर्ब रुपियाँ बराबरको पाँच लाख १२ हजार मेट्रिक टन ग्यास आयात भएको छ । निगमका प्रवक्ता मनोजकुमार ठाकुरले ग्यासको खपत बढेसँगै आयात बढ्दै गएको जानकारी दिनुभयो ।घरायसीसँगै औद्योगिक प्रयोजनमा समेत ग्यासको खपत धेरै हुने गरेको छ । विशेष गरी सिसा, छड र फलाम उद्योगमा एलपी ग्यास प्रयोग हुने गर्छ । मुलुकमा ७० प्रतिशत परम्परागत दाउरा, गुइँठा, बायोग्यास, ३० प्रतिशत ग्यास कोइला, बिजुलीबाट हुन्छ । राष्ट्रिय जनगणना २०७८ अनुसार मुलुकभर ४४ प्रतिशत घरधुरीले ग्यासको प्रयोग गर्ने गरेका छन् । छिमेकी मुलुक भारतका विभिन्न रिफाइनरी केन्द्रबाट खाना पकाउने ग्यास आयात हुने गर्छ । मुलुकमा विभिन्न ५५ वटा ग्यास उद्योगले आयात गरी बजारमा वितरण गर्ने गरेका छन् । हाल बजारमा प्रतिसिलिन्डर ग्यासको मूल्य एक हजार ९१० रुपियाँ रहेको छ ।",
      "link": "https://gorkhapatraonline.com/news/168207",
      "image": "https://gorkhapatraonline.com/storage/media/296791/conversions/213-original-thumb.jpg"
    },
    {
      "slug": "168203",
      "title": "मितेरी सहकारी बचत हिनामिना : झन्डै अठार करोड बिगो, आठ जना प्रतिवादी",
      "timestamp": 1755475200000,
      "source": "gp",
      "content": "ललितपुरको महालक्ष्मीस्थानको मितेरी बचत तथा ऋण सहकारी संस्थाको बचत रकम हिनामिनामा झन्डै १८ करोड बिगो दाबीसहित आठ जनाविरुद्ध मुद्दा दायर भएको छ । आरोपितलाई ठगी, सङ्गठित अपराध, हुन्डी र अभौतिक मुद्रा (क्रिप्टो) कारोबारसमेतको कसुरमा जिल्ला अदालत ललितपुरमा मुद्दा दायर भएको हो । मुद्दामा ज्योतिबहादुर भण्डारी, सुवास खत्री, सुरेश अधिकारीलाई विपक्षी बनाइएको छ । यस्तै फरार रहेका ज्योति गुरुङ, कुम्भराज गुरुङ, विजयकुमार राई, अर्जुन अराम र प्रितम अधिकारीलाई पनि विपक्षी बनाइएको छ ।",
      "longContent": "काठमाडौँ, भदौ २ गते । ललितपुरको महालक्ष्मीस्थानको मितेरी बचत तथा ऋण सहकारी संस्थाको बचत रकम हिनामिनामा झन्डै १८ करोड बिगो दाबीसहित आठ जनाविरुद्ध मुद्दा दायर भएको छ । आरोपितलाई ठगी, सङ्गठित अपराध, हुन्डी र अभौतिक मुद्रा (क्रिप्टो) कारोबारसमेतको कसुरमा जिल्ला अदालत ललितपुरमा मुद्दा दायर भएको हो । मुद्दामा ज्योतिबहादुर भण्डारी, सुवास खत्री, सुरेश अधिकारीलाई विपक्षी बनाइएको छ । यस्तै फरार रहेका ज्योति गुरुङ, कुम्भराज गुरुङ, विजयकुमार राई, अर्जुन अराम र प्रितम अधिकारीलाई पनि विपक्षी बनाइएको छ । बचतकर्ताको रकम दुरुपयोग गरी हुन्डीमार्फत विदेश पुर्‍याई प्रतिबन्धित क्षेत्रमा लगानी गरेको आरोप प्रतिवादीमाथि लगाइएको छ । अपचलन गरिएको रकम प्रतिवादी ज्योति गुरुङ, कुम्भराज गुरुङ, विजयकुमार राईसँग लिएर ज्योति भण्डारीको निर्देशनमा सुवास खत्री तथा अर्जुन अरामले अन्य व्यक्तिमार्फत भारत, सिङ्गापुर, थाइल्यान्ड, कम्बोडियासमेत पुर्‍याइएको अभियोगपत्रमा उल्लेख छ । कसुर अनुसार बिगोलाई फरक कायम गरिएको छ । ज्योति गुरुङ, कुम्भराज गुरुङ, विजयकुमार राई, ज्योतिबहादुर भण्डारी, सुवास खत्री, अर्जुन अराम तथा प्रितम अधिकारीलाई बचत हिनामिनाको चौध करोड २९ लाख २४ हजार ७५४ रुपियाँ ठगी र कमिसनको तीन करोड ४२ लाख ८२ हजार ४२० रुपियाँसमेत बिगो कायम गरिएको छ । कुल बिगो १७ करोड ७२ लाख सात हजार १७४ रुपियाँ कायम गरिएको छ । यस्तै सुवास खत्री र अर्जुन अरामले बैङ्किङ कारोबारभन्दा बाहिर गई छ अर्ब ६४ करोड ३२ लाख ६९ हजार ८९ रुपियाँ लेनदेनको विवरणसमेत फेला परेकोले उक्त कार्य राष्ट्र बैङ्क ऐनविपरीत भएको अभियोगपत्रमा उल्लेख छ । बैङ्किङ प्रणालीबाहिरको उक्त कार्यलाई कसुरजन्य भएको भन्दै बिगोको तीन गुणासम्म जरिबाना वा तीन वर्षसम्म कैदको माग गरिएको छ । यस्तो कसुरमा दुवै सजाय हुन सक्ने व्यवस्था राष्ट्र बैङ्क ऐनमा छ । यस्तै प्रतिवादी सुवास खत्रीले पक्राउका क्रममा फुटाएको मोबाइलको परीक्षण प्रतिवेदनमा प्रहरीले अभौतिक मुद्रा कारोबारको विवरणसमेत फेला पारेको छ । खत्रीको एकाउन्टमा दुई हजार १४९ युएसडी ब्यालेन्स फेला परेको अभियोपत्रमा उल्लेख छ र उक्त प्रमाणका आधारमा खत्रीमाथि चलनचल्तीमा रोक लगाइएका मुद्रा कारोबार गरेको अभियोग पनि लगाइएको छ । मुलुकी अपराधसंहिताको व्यवस्था अनुसार उक्त कसुरमा एक वर्षसम्म कैद वा १० हजार रुपियाँ जरिबाना वा दुवै सजाय हुने व्यवस्था छ । अभियोगपत्र अनुसार ज्योति गुरुङ, ज्योतिबहादुर भण्डारी, सुवास खत्री, अर्जुनकुमार आरम तथा प्रितम अधिकारीलाई सङ्गठित अपराध कसुर पनि आकर्षित गरिएको छ । सङ्गठित अपराध निवारण ऐनविपरीतको कसुरमा मुद्दा चलाइएको हो । मुलुकी अपराधसंहिताको व्यवस्था अनुसार ठगी कसुरमा सात वर्षसम्म कैद र ७० हजार रुपियाँ जरिबाना हुने कानुनी व्यवस्था छ । ठगीका मतियारलाई मुख्य कसुरदारका आधार सजाय हुने व्यवस्था छ । यस्तै अभौतिक मुद्राको कसुरमा बिगोबाट बढे वा बढाएको सम्पत्ति जफत हुने छ । सङ्गठित अपराधको कसुरमा कसुरदारलाई प्रचलिन कानुनबमोजिमको सजायमा थप ५० प्रतिशत सजाय हुने व्यवस्था छ ।फरार अभियुक्तका रूपमा मुद्दा चलाइएका ज्योति गुरुङ, अर्जुन आरम, कुम्भराज गुरुङ, विजयकुमार राई र प्रितम अधिकारीको हकमा पक्राउ पुर्जी जारीको मागसमेत अभियोपत्रमा गरिएको छ । आठमध्ये अन्य प्रतिवादी मुद्दासाथ पेस भएका छन् ।",
      "link": "https://gorkhapatraonline.com/news/168203",
      "image": "https://gorkhapatraonline.com/storage/media/296787/conversions/miteri-original-thumb.jpg"
    },
    {
      "slug": "168173",
      "title": "नेप्से परिसूचक २७ अङ्कले घट्यो",
      "timestamp": 1755388800000,
      "source": "gp",
      "content": "यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचक २७ दमशलव १४ अङ्कले घटेको छ। शून्य दशमलव ९७ प्रतिशतको गिरावट पछि आज नेप्से परिसूचक दुई हजार ७६१ दशमलव २२ को बिन्दुमा कायम भएको हो।",
      "longContent": "काठमाडौँ, भदौ १ गते। यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचक २७ दमशलव १४ अङ्कले घटेको छ। शून्य दशमलव ९७ प्रतिशतको गिरावटपछि आज नेप्से परिसूचक दुई हजार ७६१ दशमलव २२ को बिन्दुमा कायम भएको हो।आज ३१७ कम्पनीको दुई करोड पाँच लाख १३ हजार ६२५ कित्ता शेयर ८६ हजार ६६९ पटक खरिद बिक्री हुँदा सात अर्ब ७३ करोड ५१ लाख ९५ हजार ९४ बराबरको कारोबार भएको नेप्सेले जनाएको छ।     आज सबै समूहको उपसूचक घटेको छ। बैंकिङ एक दशमलव शूत्य तीन, विकास बैंक शून्य दशमलव ५१, वित्त शून्य दशमलव ९३, होटल तथा पर्यटन शून्य दशमलव २१, जलविद्युत् शून्य दशमलव ७७, लगानी शून्य दशमलव ८३ र जीवन बिमा शून्य दशमलव ७१ प्रतिशतले घटेको छ। त्यस्तै, उत्पादन तथा प्रशोधन समूह एक, लघुवित्त एक दशमलव ३१, म्युचुअल फण्ड शून्य दशमलव १०, निर्जीवन बिमा शून्य दशमलव ६८, व्यापार एक दशमलव ६४ र अन्य समूह एक दशमलव ३४ प्रतिशतले घटेको छ।आरबिबी म्युचुअल फण्ड–१ को शेयर मूल्य सबैभन्दा बढी सात दशमलव ९३ प्रतिशतले बढेको छ। सबैभन्दा बढी सम्पदा लघुवित्त वित्तीय संस्था लिमिटेडको शेयर मूल्य सात दशमलव शून्य छ प्रतिशतले घटेको छ।कारोबार रकमका आधारमा आज सबैभन्दा बढी नेपाल रिइन्स्योरेन्स कम्पनी लिमिटेडको ५१ करोड ६७ लाख दुई हजार २०१ बराबरको कारोबार भएको छ। कारोबार भएका शेयर सङ्ख्याका आधारमा सबैभन्दा बढी आरबिबी म्युचुअल फण्ड–१ को १३ लाख ५८ हजार छ कित्ता किनबेच भएको छ।",
      "link": "https://gorkhapatraonline.com/news/168173",
      "image": "https://gorkhapatraonline.com/storage/media/296738/conversions/Nepesa-original-thumb.jpg"
    },
    {
      "slug": "168100",
      "title": "झार मार्नसमेत विषादी !",
      "timestamp": 1755388800000,
      "source": "gp",
      "content": "किरा र रोगबाट बचाउन किसानले विषादीको प्रयोग गर्ने गरेको त छँदैछ तर केही वर्षयता खेतबारी, घरआँगन, बाटो, सडक किनार, चौरलगायतका स्थानमा झार मार्न पनि विषादीको प्रयोग बढ्दो छ । त्यसले बोटबिरुवालाई गर्ने हानि त छँदैछ मानव स्वास्थ्यमा समेत प्रतिकूल प्रभाव पर्न थालेको छ ।",
      "longContent": "चितवन समाचारदाताचितवन, भदौ १ गते । किरा र रोगबाट बचाउन किसानले विषादीको प्रयोग गर्ने गरेको त छँदैछ तर केही वर्षयता खेतबारी, घरआँगन, बाटो, सडक किनार, चौरलगायतका स्थानमा झार मार्न पनि विषादीको प्रयोग बढ्दो छ । त्यसले बोटबिरुवालाई गर्ने हानि त छँदैछ मानव स्वास्थ्यमा समेत प्रतिकूल प्रभाव पर्न थालेको छ । वर्षामा घरआँगन वरपर उम्रने झार, दुवोलगायतको हरियो वनस्पतिलाई उखलेर फाल्नुभन्दा विषादी हालेर मार्ने क्रम बढेको हो । जिल्ला कृषि विकास कार्यालय चितवनका प्रमुख झलकनाथ कँडेलका अनुसार यसरी विषादीको बढ्दो प्रयोगले मानव स्वास्थ्यलाई मात्र नभएर माटोको उर्वरा शक्तिसमेत नास भएको छ । धेरै विषादी प्रयोग गरेर पूर्वी चितवनको राप्ती नगरपालिकाका एक किसानको माटो बिग्रेर बाली नै हुन छाडेको छ । सकेसम्म जैविक विषादीको प्रयोग गर्न, रासायनिक विषादीको प्रयोग नगर्न अनुरोध गरेको उहाँले जानकारी दिनुभयो । “पछिल्लो समय झार मार्ने भन्दै विषादीको प्रयोग वढेको पाएका छौँ,” उहाँले भन्नुभयो, “मेहनत कम गर्ने बानी भएकाले झार मार्न विष हालेका छन् । यस्तो कार्यले घरबारीमा मात्र होइन मानव समुदायमा नै असर परेको छ ।”कार्यालयले सुरक्षित तरिकाले कम असर गर्ने खालका अनुमति पाएका विषादी मात्र प्रयोग गर्न किसानलाई अनुरोध गरेको जानकारी दिनुभयो । विद्यालयस्तरमा विद्यार्थी माझ विषादीको प्रयोगबाट हुने असरबारे जानकारीमूलक कार्यक्रम सञ्चालन गर्दै आएको बताउनुभयो । उहाँका अनुसार अन्नबालीभन्दा तरकारी बालीमा विषादीको प्रयोग धेरै भएको पाइएको छ । विषादी प्रयोगको मात्राको विषयमा नारायणगढको सब्जीमन्डीमा परीक्षणसमेत गर्दै आएको जानकारी दिनुभयो । मकवानपुर र चितवन दुई जिल्ला हेर्दै आएको कार्यालयले दुवै जिल्लामा विषादीको प्रयोगको अवस्था उस्तै रहेको कार्यालय प्रमुख कँडेलले जानकारी दिनुभयो । मकवानपुरको उत्तर क्षेत्र, पालुङ, टिस्टुङ, दामनलगायतको क्षेत्रमा तरकारी तथा फलफूल खेती हुँदै आएको छ । त्यस क्षेत्र र हाँडीखोला लगायतको क्षेत्रमा विषादीको प्रयोग भएको जानकारी दिनुभयो । तीबाहेकका स्थानमा हुने अन्य बाली तथा तरकारी खेतीमा विषादीको प्रयोग बढेको बताउनुभयो । कृषि तथा वन विज्ञान विश्वविद्यालय रामपुरमा चितवनका कीटशास्त्रविज्ञ सुन्दर तिवारीले विषादीको प्रयोग संस्कृति नै बनेको बताउनुभयो । तरकारी तथा अन्य बालीमा विषादी प्रयोग नगर्नेलाई समेत विषादी नहाली फल्दैन भन्दै हाल्न प्रेरित हुने गरेको पाइएको जानकारी दिनुभयो । केही वर्षयता बाली नभएको स्थानमा समेत विषादी प्रयोग डरलाग्दो अवस्थामा हुने गरेको बताउनुभयो । घरअगाडिको हरियाली देख्न नसकेर विष हालेर मार्ने गर्दा त्यसको प्रभाव मानव स्वास्थ्यमा पर्ने गरेको छ । उहाँका अनुसार नेपालमा दुई वर्षअगाडि वार्षिक पाँच हजार टन विषादी नेपाल भित्रिएको तथ्याङ्क रहेकोमा गत वर्ष वृद्धि भएर एक वर्षमा छ हजार टन पुगेको छ । यो तथ्याङ्कले पनि नेपालमा बढ्दो मात्रामा विषादीको प्रयोग भइरहेको देखाउँछ उहाँले भन्नुभयो ।  जिल्ला एकीकृत शत्रुजीव व्यवस्थापन कृषक सङ्घ (आइपिएम) भरतपुरका अध्यक्ष धर्म कँडेल विषादी प्रयोग नगरेर पनि बालीबाट उत्पादन गर्न सकिने बताउनुहुन्छ ।",
      "link": "https://gorkhapatraonline.com/news/168100",
      "image": "https://gorkhapatraonline.com/storage/media/296602/conversions/Jhar-marne-bisadi-prayog--original-thumb.jpg"
    },
    {
      "slug": "168099",
      "title": "प्रभावकारी बन्दै उत्पादनमा आधारित अनुदान",
      "timestamp": 1755388800000,
      "source": "gp",
      "content": "किसानलाई दिइने उत्पादनमा आधारित प्रोत्साहन कार्यक्रम सल्यानमा प्रभावकारी बन्दै गएको पाइएको छ । दुध र मासु उत्पादनका हिसाबले सल्यान कर्णाली प्रदेशकै अग्रणी जिल्लामा पर्छ । पछिल्लो समय उत्पादनका आधारमा दिइने प्रोत्साहन अनुदानले व्यावसायिक पशुपालनमा लागेका ग्रामीण किसानलाई ठुलो राहत दिएको छ ।",
      "longContent": "सल्यान समाचारदातासल्यान, भदौ १ गते । किसानलाई दिइने उत्पादनमा आधारित प्रोत्साहन कार्यक्रम सल्यानमा प्रभावकारी बन्दै गएको पाइएको छ । दुध र मासु उत्पादनका हिसाबले सल्यान कर्णाली प्रदेशकै अग्रणी जिल्लामा पर्छ । पछिल्लो समय उत्पादनका आधारमा दिइने प्रोत्साहन अनुदानले व्यावसायिक पशुपालनमा लागेका ग्रामीण किसानलाई ठुलो राहत दिएको छ । कर्णाली प्रदेश सरकारले किसानले बेच्ने प्रत्येक लिटर दूधमा पाँच रुपियाँ अनुदान दिने नीति ल्याएपछि किसानको आय मात्र बढेको छैन, आत्मनिर्भरता पनि बढेको छ । यस्तै जिल्लाका केही स्थानीय तहले पनि दुध र खसीबोका बिक्रीमा प्रोत्साहन दिन थालेपछि किसानको जीवनशैलीमा सकारात्मक परिवर्तन देखिएको छ । यस वर्ष मात्रै सल्यानका किसानले दुध बेचेर २३ लाख रुपियाँभन्दा बढी अनुदान पाएका छन् । दार्मा गाउँपालिका–५, त्रिवेणीस्थित ढाकाडाम महिला साना किसान कृषि सहकारी संस्थाले यस वर्ष एक लाख ५० हजार लिटर दुध बेचेर ११ लाख ७० हजार रुपियाँ अनुदान पाएको छ । सहकारी अध्यक्ष सुरेन्द्र केसीका अनुसार यसमा प्रदेश सरकारको पाँच रुपियाँ र गाउँपालिकाको थप तीन रुपियाँ प्रतिलिटर अनुदान समावेश छ । २०७६ सालमा स्थापना भएको चिस्यान केन्द्रले पाँच सयभन्दा बढी किसानलाई दुध बिक्री थप सहज भएको छ । दार्मा गाउँपालिका–५ का किसान रकबहादुर चन्दले सहकारीले दुध किन्ने निश्चित भएपछि आफूहरू व्यावसायिक भैँसीपालनमा लागेको बताउनुभयो । दार्मा गाउँपालिकाले आव २०७८/७९ देखि दुधमा थप तीन रुपियाँ र खसीबोका बिक्रीमा प्रतिकेजी ५० रुपियाँ अनुदान दिने नीति लागु गरेपछि भैँसी र बाख्रापालनमा किसानको आकर्षण बढेको छ । गाउँपालिका अध्यक्ष निमबहादुर केसीले यस आवमा गाउँपालिकाले किसानलाई दुई लाख ४९ हजार ६१० लिटर दुध उत्पादनबापत सात लाख ४८ हजार ८३० रुपियाँ र ३९ हजार ७४२ केजी जिउँदो खसी बिक्रीबापत पाँच लाख २६ हजार छ सय रुपियाँ अनुदान दिएको बताउनुभयो । उहाँका अनुसार पालिकालले दुध र बाख्रा ‘पकेट क्षेत्र’ कार्यक्रम पनि सञ्चालन गरेको छ । त्रिवेणी गाउँपालिकाले पनि किसानलाई प्रतिकेजी २० रुपियाँका दरले अनुदान दिँदै आएको छ । गत आव २०८१/८२ मा ३०८ कृषकले सय किलो खसी बिक्री गरेर १० लाख ८० हजार ९२० रुपियाँ अनुदान पाएका छन् । गाउँपालिका अध्यक्ष खिमबहादुर रावतले प्रोत्साहन अनुदानले उत्पादन मात्र बढाएको छैन, गाउँमै रोजगारी सिर्जना र आत्मनिर्भरता पनि बढाएका बताउनुभयो । अनुदान रकमले उत्पादन र खपत दुवैमा सकारात्मक प्रभाव पारेको छ । कर्णाली प्रदेश सरकार अन्तर्गत सल्यानमा रहेको पशु अस्पताल तथा पशु सेवा कार्यालय, सल्यानका अनुसार गत वर्ष जिल्लामा एक करोड ८० लाख ५८ हजार लिटर दूध उत्पादन भएको छ, जुन अघिल्लो वर्षको तुलनामा बढेको हो । कार्यालय प्रमुख गोविन्द महतले किसानका खातामा २१ लाख पाँच हजार ४८ रुपियाँ उपलब्ध गरिएको बताउनुभयो । उहाँका अनुसार हाल जिल्लामा उत्पादित अधिकांश दुध स्थानीय बजारमै खपत हुने गरेको छ भने केही मात्रामा दाङ र काठमाडौँमा पठाइन्छ । प्रोत्साहन अनुदानको प्रभावले सल्यान क्रमशः दुध र मासु उत्पादनमा आत्मनिर्भर बन्दै गएको छ ।",
      "link": "https://gorkhapatraonline.com/news/168099",
      "image": "https://gorkhapatraonline.com/storage/media/296601/conversions/dan-original-thumb.jpg"
    },
    {
      "slug": "168098",
      "title": "आधा घट्यो टेलिकमको नाफा",
      "timestamp": 1755388800000,
      "source": "gp",
      "content": "सरकारी स्वामित्वको नेपाल दूरसञ्चार कम्पनी लिमिटेड (नेपाल टेलिकम) को नाफा ओरालो लाग्ने क्रम गत आर्थिक वर्षमा निरन्तर रहेको छ । कम्पनीले शनिबार सार्वजनिक गरेको गत आव २०८१/८२ को वित्तीय विवरण अनुसार खुद नाफा ५७.२१ प्रतिशतले घटेर दुई अर्ब ६६ करोड ८१ लाख ९२ हजार रुपियाँ पुगेको छ ।",
      "longContent": "गोरखापत्र समाचारदाताकाठमाडौँ, भदौ १ गते । सरकारी स्वामित्वको नेपाल दूरसञ्चार कम्पनी लिमिटेड (नेपाल टेलिकम) को नाफा ओरालो लाग्ने क्रम गत आर्थिक वर्षमा निरन्तर रहेको छ । कम्पनीले शनिबार सार्वजनिक गरेको गत आव २०८१/८२ को वित्तीय विवरण अनुसार खुद नाफा ५७.२१ प्रतिशतले घटेर दुई अर्ब ६६ करोड ८१ लाख ९२ हजार रुपियाँ पुगेको छ । कम्पनीले त्यसअघि आव २०८०/८१ मा छ अर्ब २३ करोड ५५ लाख दुई हजार रुपियाँ खुद नाफा आर्जन गरेको थियो । यस हिसाबले एक वर्षमै टेलिकमको नाफा तीन अर्ब ५६ करोड ७३ लाख रुपियाँले घटेको छ । कम्पनीको सञ्चालन आय गत वर्षको सोही अवधिको तुलनामा स्थिर रहे पनि कुल आय र खुद मुनाफामा भने गिरावट देखिएको छ ।कम्पनीको कुल सञ्चालन आय ३४ अर्ब ५३ करोड २४ लाख ४२ हजार पुगेको छ । जुन अघिल्लो वर्षको सोही अवधिको ३४ अर्ब ५६ करोड दुई लाख ६५ हजारको तुलनामा जम्मा ०.०८ प्रतिशतले कमी हो । कुल आय भने ३८ अर्ब ७३ करोड ३३ लाख ४१ हजारमा सीमित रह्यो, जुन गत आवको सोही अवधिको ४२ अर्ब ११ करोड ६९ लाख १० हजारको तुलनामा ८.०३ प्रतिशतले घटेको छ । यस हिसाबले एक वर्षमा कम्पनीको कुल आय तीन अर्ब ३८ करोड ३५ लाख ६९ हजारले कमी भएको छ । गत आवमा कर अघि कम्पनीले ११ अर्ब २१ करोड ६३ लाख ४८ हजार रुपियाँ आम्दानी गरेको छ । त्यसअघि यस्तो नाफा ११ अर्ब २५ करोड छ लाख ५१ हजार रुपियाँ थियो ।",
      "link": "https://gorkhapatraonline.com/news/168098",
      "image": "https://gorkhapatraonline.com/storage/media/296600/conversions/image-original-thumb.jpg"
    },
    {
      "slug": "168097",
      "title": "कर्णालीमा पहिलो पटक कृषिमा आयकर",
      "timestamp": 1755388800000,
      "source": "gp",
      "content": "कर्णाली प्रदेश स्थापना भएको आठ वर्षपछि कर्णाली प्रदेश सरकारले पहिलो पटक कृषिमा आयकर लगाउन थालेको छ । संविधानको अनुसूची ६ ले प्रदेश सरकारलाई कृषिमा आयकर लगाउने एकल अधिकार दिएको हो ।",
      "longContent": "नवीन सुवेदीसुर्खेत, भदौ १ गते । कर्णाली प्रदेश स्थापना भएको आठ वर्षपछि कर्णाली प्रदेश सरकारले पहिलो पटक कृषिमा आयकर लगाउन थालेको छ । संविधानको अनुसूची ६ ले प्रदेश सरकारलाई कृषिमा आयकर लगाउने एकल अधिकार दिएको हो । चालु आर्थिक वर्ष २०८२/८३ का लागि प्रदेश सरकारले ल्याएको आर्थिक ऐनबमोजिम अब प्रदेशभित्र उत्पादित कृषि उपजको बिक्रीबाट हुने आम्दानीमा तोकिएको दरमा कर लाग्ने छ । यसअघि कृषिक्षेत्रलाई करको दायरामा ल्याइएको थिएन । नयाँ व्यवस्था अनुसार वार्षिक पाँच लाख रुपियाँसम्मको कृषि आयमा कर लाग्ने छैन । त्यसभन्दा बढी आम्दानी हुने किसानका लागि यस दरले कर निर्धारण हुने छ । पाँच लाखदेखि २५ लाख रुपियाँसम्म एक प्रतिशत, २५ लाखदेखि ५० लाख रुपियाँसम्म १.५ प्रतिशत, ५० लाखदेखि एक करोड रुपियाँसम्म १.७५ प्रतिशत, एक करोडभन्दा बढी आयमा दुई प्रतिशत लाग्ने छ । प्रदेशको आन्तरिक आम्दानी सुदृढ गर्न यो व्यवस्था ल्याइएको जनाइएको छ । यद्यपि आवश्यक कानुन निर्माणमा ढिलाइका कारण विगतमा कर्णालीको वित्तीय आधार कमजोर रहँदै आएको सरकारी तथ्याङ्कले देखाउँछ । गत आर्थिक वर्ष २०८१/८२ मा प्रदेशले ६५ करोड ९४ लाख ५५ हजार रुपियाँ आन्तरिक आम्दानी सङ्कलन गरेको थियो, जुन लक्ष्यभन्दा कम हो । स्थापना भएयता हालसम्म जम्मा तीन अर्ब ४५ करोड ७७ लाख रुपियाँ मात्र आन्तरिक राजस्व सङ्कलन भएको छ ।बाँझो खेतीयोग्य जमिनमा पनि करकर्णाली सरकारले यस वर्षदेखि खेतीयोग्य जमिन बाँझो राख्नेलाई पनि कर लगाउने कानुनी व्यवस्था गरेको छ । आर्थिक ऐन अनुसार अबल र दोयम श्रेणीको खेतीयोग्य जमिन बाँझो राखेमा वार्षिक दरका आधारमा कर लाग्ने छ । १० रोपनीसम्म पाँच सय, १० देखि २० रोपनीसम्म एक हजार, २० रोपनीभन्दा बढीमा एक हजार पाँच सय रुपियाँ कर लाग्ने छ । यो करको नियमन स्थानीय तहको समन्वयमा भूमि व्यवस्था, कृषि तथा सहकारी मन्त्रालयले गर्ने छ ।भूमि व्यवस्था, कृषि तथा सहकारीमन्त्री विनोदकुमार शाहका अनुसार जनशक्ति अभाव, सिँचाइको कमी र अन्य कारणले खेतीयोग्य जमिन बाँझो राख्ने प्रवृत्ति बढेको छ । “यो करको उद्देश्य सजाय मात्र होइन, चेतना जगाएर बाँझो जमिन खेतीमा ल्याउनु हो,” उहाँले भन्नुभयो, “यस्तै सरकारले बाँझो जमिनमा खेती गर्ने युवालाई बैङ्क कर्जा सहजीकरण गर्ने र ब्याज अनुदान दिने योजना ल्याएको छ । पाँच हेक्टरभन्दा बढीमा खेती गर्नेको सम्पूर्ण ब्याज प्रदेश सरकारले तिर्ने छ भने पाँच हेक्टरभन्दा कममा खेती गर्नेका लागि सातदेखि १० प्रतिशत ब्याज अनुदान उपलब्ध गराइने छ ।”कर नबुझाउनेलाई अनुदान कटौतीप्रदेश सरकारले राजस्व सङ्कलन गरी प्रदेश सञ्चित कोषमा नबुझाउने स्थानीय तहलाई अनुदान नदिने निर्णय गरेको छ । विज्ञापन कर, मनोरञ्जन कर, पर्यटन शुल्क, प्राकृतिक स्रोतको रोयल्टी, वनपैदावर शुल्क, सवारीसाधन कर, घरजग्गा रजिस्ट्रेसन शुल्क, सरकारी सम्पत्ति बिक्री आम्दानी, बिक्रीवितरण शुल्क, सेवा शुल्क, आवेदन शुल्क, जनस्वास्थ्य प्रयोगशाला शुल्क, निर्माण सामग्री परीक्षण शुल्क र वातावरण संरक्षण शुल्क जस्ता स्रोतबाट सङ्कलित रकम नबुझाएमा वित्तीय समानीकरण अनुदान कटौती गरी समायोजन गरिने व्यवस्था पनि ऐनमा समावेश गरिएको छ ।",
      "link": "https://gorkhapatraonline.com/news/168097",
      "image": "https://gorkhapatraonline.com/storage/media/296599/conversions/Bhumi-Bebastha-krishi-Tatha-Sahakari-skt-nabin-original-thumb.jpg"
    },
    {
      "slug": "168096",
      "title": "अर्बौं लगानीका विमानस्थल सुनसान",
      "timestamp": 1755388800000,
      "source": "gp",
      "content": "धार्मिक पर्यटनलक्षित सञ्चालनमा ल्याइएको भैरहवास्थित गौतम बुद्ध अन्तर्राष्ट्रिय विमानस्थल पाँच महिनादेखि अन्तर्राष्ट्रिय उडानविहीन बनेको छ । अन्तर्राष्ट्रिय उडान नहुँदा सुनसान जस्तै बनेको टर्मिनल, खाली धावनमार्ग र सुस्त व्यापारिक गतिविधिले यहाँको पर्यटन उद्योग मात्र होइन, लगानीकर्ताको मनोबल पनि खस्किएको छ ।",
      "longContent": "चिल्ला धावनमार्गमा महिनौँदेखि अवतरण भएका छैनन् अन्तर्राष्ट्रिय विमान  गौतम बुद्धमा पाँच महिनादेखि उडान ठप्प लक्ष्मण पौडेलभैरहवा, भदौ १ गते । धार्मिक पर्यटनलक्षित सञ्चालनमा ल्याइएको भैरहवास्थित गौतम बुद्ध अन्तर्राष्ट्रिय विमानस्थल पाँच महिनादेखि अन्तर्राष्ट्रिय उडानविहीन बनेको छ । अन्तर्राष्ट्रिय उडान नहुँदा सुनसान जस्तै बनेको टर्मिनल, खाली धावनमार्ग र सुस्त व्यापारिक गतिविधिले यहाँको पर्यटन उद्योग मात्र होइन, लगानीकर्ताको मनोबल पनि खस्किएको छ ।सन् २०२५ अप्रिलदेखि कुनै पनि अन्तर्राष्ट्रिय उडान नभएको विमानस्थलमा गत वर्ष असोज–कात्तिकमा भने चहलपहल बेग्लै थियो । कुवेतको जजिरा एयरवेज, फ्लाई दुबई, थाई एयर एसिया, कतार एयरवेज र नेपाल एयरलाइन्सले केही महिना उडान सञ्चालन गर्दा होटेल–रेस्टुरेन्टदेखि ट्याक्सी व्यवसायसम्म फस्टाएका थिए । उडान स्थायी बन्न नसक्दा त्यो रौनक अब केवल सम्झनामा सीमित भएको उद्योगी व्यवसायी बताउँछन् ।२०७९ जेठ २ गते तत्कालीन प्रधानमन्त्री शेरबहादुर देउवाले उद्घाटन गरेको यो विमानस्थलमा अहिले पनि दर्जनौँ सरकारी कार्यालय, सुरक्षा निकाय र आवश्यक पूर्वाधार पूर्ण रूपमा सक्रिय छन् । भन्सार, अध्यागमन, स्वास्थ्य डेस्क, इन्धन डिपो, पार्किङ सुविधा सबै तयारी अवस्थामा छन् । १४१ मध्ये ८७ कर्मचारी स्थायी, २४ सेवाप्रदायक, ६० दैनिक ज्यालादारी, ७० सैनिक र १८५ प्रहरी तैनाथ छन् । सेवाप्रदायकको गतिविधि उडानविहीन विमानस्थलमा सीमित प्रशासनिक काममै खुम्चिएको छ ।निर्माणमा सात अर्ब र मुआब्जामा २२ अर्ब रुपियाँ खर्चिएर सञ्चालनमा ल्याइएको यो विमानस्थलसँगै व्यापार बढ्ने आशा गरेका निजी क्षेत्रका व्यवसायीले पनि होटेल सञ्चालनका लागि अर्बौं रुपियाँ खर्चिएका छन् । अन्तर्राष्ट्रिय उडान नहुँदा जसरी विमानस्थल सुनसान बनेको छ, त्यसै गरी सुनसान छन् यहाँका होटेल ।   व्यवसाय नै नभएपछि निजी क्षेत्रले विमानस्थल सञ्चालनका लागि सङ्घर्ष समिति गठन गरेका छन् । नियमित अन्तर्राष्ट्रिय उडान सुरु गर्न दबाब दिने उद्देश्य राखेको समितिले शनिबार संस्कृति, पर्यटन तथा नागरिक उड्डयन मन्त्री बद्रीप्रसाद पान्डेकै उपस्थितिमा कार्यक्रम राखेर सक्दो छिटो उडानका लागि आग्रह गरेको छ । कार्यक्रममा मन्त्री पाण्डेले मन्त्रालयको इच्छाले मात्र यो सम्भव नहुने स्पष्ट पार्नुभयो । “यो विमानस्थल जसरी पनि सञ्चालन हुन्छ तर त्यसका लागि सबै पक्षको साझा पहल चाहिन्छ,” उहाँले भन्नुभयो । लुम्बिनी, पोखरा र सुदूरपश्चिममा नेपाल पर्यटन बोर्डको शाखा स्थापना गरेर स्थानीय पर्यटन प्रवर्धनमा सहयोग गरिने उहाँले जानकारी दिनुभयो । सिद्धार्थनगर नगरपालिकाका प्रमुख इस्तियाक अहमद खानले विमानस्थल सञ्चालन नहुँदा लुम्बिनी क्षेत्रका उद्योगी व्यवसायी गम्भीर सङ्कटमा परेको बताउनुभयो । “सुनको कचौरा भएर पनि चम्चामा भिख मागे जस्तो भएको छ,” उहाँले भन्नुभयो । विमानस्थलका महाप्रबन्धक प्रतापबाबु तिवारीले भिसा, श्रम स्वीकृति, म्यानपावर र स्वास्थ्य संस्थाको सुविधा नहुँदा नियमित अन्तर्राष्ट्रिय उडानमा अवरोध भएको बताउनुभयो । उहाँले विगतमा सफलतापूर्वक सेवा दिएका जजिरा र थाई एयरलाइन्स बन्द हुनु पनि दुर्भाग्यपूर्ण रहेको बताउनुभयो । नेपाल उद्योग वाणिज्य महासङ्घका केन्द्रीय सदस्य राजेश अग्रवालले विमानस्थल सञ्चालन नहुँदा पर्यटनसँगै घरजग्गा व्यवसायसमेत धराशायी भएको दाबी गर्नुभयो ।  दुई वर्षमा पोखराबाट बयालिस मात्रै उडान  फडिन्द्र अधिकारीलेखनाथ, भदौ १ गते । पोखरा अन्तर्राष्ट्रिय विमानस्थल २२ अर्ब लागतमा निर्माण भएको हो तर अहिलेसम्म ४२ वटा मात्र अन्तर्राष्ट्रिय उडान भएका छन् । केही चार्टड र हिमालयन एयरलायन्सको साप्ताहिक नियमितबाहेक यो विमानस्थल आन्तरिक उडानमै सीमित छ । सन् २०२३ जनवरी १ देखि सञ्चालनमा आएको विमानस्थलबाट प्रभावकारी ढङ्गले अन्तर्राष्ट्रिय उडान हुन नसक्दा गण्डकी प्रदेश र पर्यटन राजधानी पोखराको विदेशबाट सिधै पर्यटक भित्र्याउने योजना सफल हुन सकेको छैन । सन् २०२३ मा सात, २०२४ मा चार र २०२५ मा दुई वटा गरी हालसम्म यहाँ १३ अन्तर्राष्ट्रिय चार्टर उडान भएका छन् । मार्चदेखि पोखराबाट ल्हासासम्म सातामा एक पटक अन्तर्राष्ट्रिय उडान सुरु गरेको हिमालयनको विमानमा समेत यात्रु निकै कम छन् । उद्घाटनसहित हिमालयनले पोखरामा २१ उडान गरेको छ । यसै गरी सिचुवान एयरले ११ उडान गर्दा अरू अन्तर्राष्ट्रिय उडानको सङ्ख्या १० छ । विमानस्थल सञ्चालनमा आएपछि अन्तर्राष्ट्रिय उडानबाट दुई हजार ९१० जनाले यात्रा गरेको पोखरा विमानस्थलको तथ्याङ्क छ । विमानस्थलकी प्रवक्ता जसोदा सुवेदीले सिचुवान एयरलाइन्सबाट ११ वटा उडानबाट एक हजार १२७ पर्यटक पोखरा आएको र पोखराबाट ७९७ जनालाई चीनतर्फ गएको जानकारी दिनुभयो । सिचुवानले पोखरादेखि चीनको छेन्दुसम्म गरेको व्यावसायिक चार्टर उडानमा एक हजार  ९२४ जनाले यात्रा गरेका छन् ।यो अवधिमा सिचुवान, हिमालयनसहित १० एयरलाइन्सका जहाज पोखरा आएका छन् । विमानस्थलकी प्रवक्ता सुवेदीले आगामी सेप्टेम्बरबाट अर्को एयरलायन्सले उडान थाल्ने जानकारी दिनुभयो । सिचुवानले पोखरा नियमित उडान गर्ने हामीलाई जानकारी दिएको छ ।”यो विमानस्थल सञ्चालन भएको आठ महिनापछि गत भदौमा पहिलो व्यावसायिक उडान भएको थियो । पहिलो व्यावसायिक उडानमा तीन यात्रु लिएर पोखरा आएको ड्रुक एयरको जहाज ४२ यात्रु लिएर फर्किएको थियो । नयाँ विमानस्थल बनेपछि आन्तरिक उडान र यात्रु भने बढेका छन् । यो विमानस्थलबाट २०२३ मा नौ लाख पाँच हजार र २०२४ मा १० लाख २३ हजारले यात्रा गरेका छन् ।",
      "link": "https://gorkhapatraonline.com/news/168096",
      "image": "https://gorkhapatraonline.com/storage/media/296598/conversions/11-original-thumb.jpg"
    },
    {
      "slug": "168095",
      "title": "फेरि घट्यो ब्याजदर",
      "timestamp": 1755388800000,
      "source": "gp",
      "content": "सञ्चालनमा रहेका वाणिज्य बैङ्कले साउनको तुलनामा भदौको ब्याजदर घटाएका छन् ।",
      "longContent": "गोरखापत्र समाचारदाताकाठमाडौँ, भदौ १ गते । सञ्चालनमा रहेका वाणिज्य बैङ्कले साउनको तुलनामा भदौको ब्याजदर घटाएका छन् । साउनमा व्यक्तिगत मुद्दती निक्षेपमा अधिकतम औसतमा ५.६९ प्रतिशत विन्दुका दरले ब्याज दिइरहेका बैङ्कले भदौमा ५.५७ प्रतिशत विन्दुका दरले ब्याज दिने भएका छन् । त्यस्तै संस्थागत मुद्दती निक्षेपमा ४.११ प्रतिशत विन्दु रहेको बैङ्कको अधिकतम औसत ब्याजदर भदौ महिनामा ३.९६ प्रतिशत विन्दुमा झरेको छ ।साउनको तुलनामा २० वाणिज्य बैङ्कमध्ये आठ वटा वाणिज्य बैङ्कले भदौका लागि ब्याजदर घटाएका छन् भने एउटा बैङ्कले बढाएको छ । स्ट्यान्डर्ड चार्टर्ड बैङ्क, लक्ष्मी सनराइज बैङ्क, एभरेस्ट बैङ्क, सानिमा बैङ्क, कुमारी बैङ्क, सिद्धार्थ बैङ्क, कृषि विकास बैङ्क र नेपाल एसबिआई बैङ्कले भदौका लागि व्यक्तिगत मुद्दती निक्षेपको अधिकतम ब्याजदर घटाएका हुन् भने बढाउने प्रभु बैङ्क रहेको छ ।साउन महिनामा व्यक्तिगत मुद्दती निक्षेपमा अधिकतम ६.२६ प्रतिशतसम्म ब्याज दिइरहेको स्ट्यान्डर्ड चार्टर्ड बैङ्कले भदौमा अधिकतममा ५.१३ प्रतिशत ब्याज दिने भएको छ । बैङ्कले १.१३ प्रतिशत विन्दुले ब्याजदर घटाएको हो । यता प्रभु बैङ्कले भने यस्तो निक्षेपको अधिकतम ब्याजदर ५.३५ प्रतिशत पु¥याएको छ । साउनमा व्यक्तिगत मुद्दती निक्षेपमा सबैभन्दा कम ब्याज दिने बैङ्क प्रभु बैङ्क थियो ।व्यक्तिगत मुद्दती निक्षेपमा भदौमा एनआइसी एसिया बैङ्कले सबैभन्दा बढी ब्याज दिने भएको छ । बैङ्कले अधिकतम ६.२५ प्रतिशतसम्म ब्याज दिने भएको हो । बैङ्कले साउनकै ब्याजदरलाई निरन्तरता दिएको हो । यस्तो निक्षेपमा सबैभन्दा कम ब्याजदर भने लक्ष्मी सनराइज बैङ्कको रहेको छ । सो बैङ्कले अधिकतम पाँच प्रतिशतका दरले ब्याज दिने छ ।",
      "link": "https://gorkhapatraonline.com/news/168095",
      "image": "https://gorkhapatraonline.com/storage/media/296597/conversions/1721031125-yw6XA-original-thumb.jpg"
    },
    {
      "slug": "168094",
      "title": "विद्युत् निर्यात दोब्बर बनाइने",
      "timestamp": 1755388800000,
      "source": "gp",
      "content": "गत आर्थिक वर्षमा १७ अर्ब ४५ करोड रुपियाँको विद्युत् निर्यात गरेकोमा चालु आर्थिक वर्ष (२०८२/८३) को अन्त्यसम्ममा दोब्बर बनाइने नेपाल विद्युत् प्राधिकरणले जनाएको छ । इन्डियन इनर्जी एक्सचेन्ज, भारतमै मध्यमकालीन सम्झौता र बङ्गलादेश निर्यातसमेत गरी करिब ३५ अर्ब रुपियाँ बराबरको विद्युत् निर्यात गर्ने योजना अनुसार गृहकार्य भइरहेको प्राधिकरणका कार्यकारी निर्देशक हितेन्द्रदेव शाक्यले जानकारी दिनुभयो ।",
      "longContent": "काठमाडौँ, भदौ १ गते । गत आर्थिक वर्षमा १७ अर्ब ४५ करोड रुपियाँको विद्युत् निर्यात गरेकोमा चालु आर्थिक वर्ष (२०८२/८३) को अन्त्यसम्ममा दोब्बर बनाइने नेपाल विद्युत् प्राधिकरणले जनाएको छ । इन्डियन इनर्जी एक्सचेन्ज, भारतमै मध्यमकालीन सम्झौता र बङ्गलादेश निर्यातसमेत गरी करिब ३५ अर्ब रुपियाँ बराबरको विद्युत् निर्यात गर्ने योजना अनुसार गृहकार्य भइरहेको प्राधिकरणका कार्यकारी निर्देशक हितेन्द्रदेव शाक्यले जानकारी दिनुभयो । कुल ८१०.९ मेगावाट निर्यातको अनुमति पाएकोमा गत सोमबार मात्रै भारत सरकारले थप २०० मेगावाट विद्युत् निर्यातका लागि नेपाललाई सहमति दिएको छ । शाक्यका अनुसार थप दुई सय मेगावाट पनि स्वीकृतिको अन्तिम चरणमा छ । गत वर्ष माथिल्लो तामाकोशीमा भएको क्षतिका बाबजुद हामी खुद निर्यातक बन्न सक्यौँ, चालु आवमा यो निर्यात दोब्बर हुन्छ,” उहाँले भन्नुभयो ।  निर्यातको आँकडा बढाउने योजनाका अतिरिक्त प्राधिकरणका अन्य अवयवमा पनि रूपान्तरणको योजना रहेको उहाँको भनाइ छ । २०४२ सालमा दुई सय मेगावाट विद्युत् र सीमित ग्राहकको व्यवस्थापनलाई जिम्मा लिएर स्थापना भएको प्राधिकरण अहिले ४० वर्ष प्रवेश गर्न लाग्दा करिब तीन हजार पाँच सय मेगावाट विद्युत् व्यवस्थापन गर्दै छ । चुहावट नियन्त्रण, गुणस्तरीय विद्युत् आपूर्ति पूर्वाधार विकास जस्ता कार्यका लागि प्राधिकरणले अब फरक ढङ्गले काम गर्नुपर्ने उहाँको भनाइ छ । पम्प स्टोरेज र ब्याट्री भण्डारणपम्प स्टोरेज आयोजना र ब्याट्री स्टोरेजमार्फत  विद्युत् आपूर्ति व्यवस्थित बनाउन सकिने योजना शाक्यको छ । त्यसो त कुलेखानी जलविद्युत् आयोजनाको पानीबाटै सिस्नेरीमा एक सय मेगावाट क्षमताको पम्प स्टोरेज आयोजना बनाउने भन्दै प्राधिकरणले करिब दुई वर्ष पहिले विद्युत् विकास विभागमा आवेदन दिएको थियो । उक्त आयोजना लाभदायी नहुने भन्दै स्थगित गरिएको थियो तर शाक्यले योसहित कुरिनघाटनजिक बुलिङटारमा पाँच सय मेगावाटको पम्प स्टोरेज बनाउन प्राधिकरणले तयारी थालिसकेको बताउनुभयो । त्यस्तै प्रणाली स्थिरता र दक्षताका लागि सबस्टेसनहरूमा ठुला क्षमताका ब्याट्री राख्ने र त्यसबाट ग्राहकलाई निर्वाध विद्युत् आपूर्ति गर्न सकिने उहाँ बताउनु हुन्छ । प्राधिकरणमाथि पछिल्लो समय निजी ऊर्जा प्रवर्धकलाई दबाबमा राखेको आरोप पनि लाग्ने गरेको छ । जलविद्युत् आयोजनाको विद्युत् खरिद सम्झौता रोकेको, आरसिओडी म्याद थप नगरेको तथा जलप्रवाही आयोजनामा ‘टेक एन्ड पे’ को नीति ल्याएको आरोप प्राधिकरणमाथि लाग्दै आएको छ तर प्राधिकरणले निजी क्षेत्रको दीर्घकालीन हित रक्षा गर्न चाहिरहेको शाक्य बताउनु हुन्छ । शाक्यको योजना अनुसार अब आयोजना विकासकै चरणमा रहँदा भारत निर्यातको सुनिश्चितता हुने गरी निर्यात बुक गर्ने र सोही अनुसार आयोजना निर्माण गर्ने रणनीति प्राधिकरणले लिने छ । यसबाहेक प्रसारणलाइन निर्माणमा अब प्राधिकरणले निजी क्षेत्रलाई ‘स्पेस’ दिन खोज्दै छ । निजी क्षेत्रले प्रसारणलाइन बनाउने र त्यसको प्रयोगबापतको शुल्क निर्माण कम्पनीलाई तिर्ने गरी निजी क्षेत्रको लगानी प्रसारणलाइन निर्माणमा पनि ल्याउन खोजिएको शाक्यको भनाइ छ । पछिल्लो पटक राष्ट्रिय प्रसारण ग्रिड कम्पनीले बझाङ– निलेगडा– दोधार ४०० केभी प्रसारणलाइन निर्माण प्रक्रिया सुरु गरिसकेको छ । सेयर होइन, बन्डविगतमा नेपाल विद्युत् प्राधिकरणले साधारण सेयर जारी गर्ने चर्चा थियो तर यो अहिले सम्भाव्य र उपयुक्त नहुने निचोडमा प्राधिकरण पुगेको छ । सेयर जारी गर्न कानुनी जटिलता र औचित्य पनि अझै पुष्टि हुन नसकेको उहाँको भनाइ छ । यसको विकल्पमा प्राधिकरणले बन्ड जारी गर्न उपयुक्त हुने शाक्यको भनाइ छ । “यस्तो ऋणले हामीलाई पूर्वाधार विकास गर्न रकम पनि प्राप्त हुन्छ र त्यसको किस्ता त्यही पूर्वाधारको आयले चुक्ता गर्दा प्राधिकरणको दीर्घकालीन हित रक्षा पनि हुन्छ,” उहाँले भन्नुभयो ।पछिल्ला समय विद्युत् आपूर्तिको गुणस्तर, विद्युत् चुहावट जस्ता पक्षमा प्राधिकरण कमजोर बनेको आरोप पनि प्राधिकरणलाई लाग्ने गरेको छ तर तथ्याङ्कले सो पुष्टि नगर्ने शाक्यको भनाइ छ । विगतमा १२.७३ प्रतिशत चुहावट रहेकोमा अहिले १२.२६ मा झरेको उहाँले जानकारी दिनुभयो । “गत वर्ष देशभर एक हजार दुई सय पटक ट्रिपिङ हुँदा औसतमा ५९५ घण्टा विद्युत् आपूर्ति अवरुद्ध भएको देखिन्छ,” उहाँले भन्नुभयो ।दस वर्षमा दस हजार मेगावाटसरकारले तय गरेको ऊर्जा विकास मार्गचित्र अनुसार प्राधिकरण अबको १० वर्षमा १० हजार मेगावाट विद्युत् देशभित्रै खपत गराउने गरी वितरण क्षमता र खपत विस्तार गर्ने योजना कार्यान्वयनमा लागेको शाक्य बताउनुहुन्छ । आगामी पाँच वर्षमा प्रतिव्यक्ति ऊर्जा खपत ७५० युनिट र अर्को पाँच वर्षमा एक हजार पाँच सय युनिट पु¥याउने र त्यसका लागि वितरण सञ्जाल सुधारमा प्राधिकरण लागिसकेको उहाँको भनाइ छ ।",
      "link": "https://gorkhapatraonline.com/news/168094",
      "image": "https://gorkhapatraonline.com/storage/media/296709/conversions/प्राधिकरणका-कार्यकारी-निर्देशक-हितेन्द्रदेव-शाक्य-original-thumb.jpg"
    },
    {
      "slug": "168089",
      "title": "फर्पिङ जलविद्युत् केन्द्र: बन्न सक्छ विश्वकै अध्ययन स्थल",
      "timestamp": 1755388800000,
      "source": "gp",
      "content": "नेपालको पहिलो र दक्षिण एसियाकै दोस्रो जलविद्युत् परियोजना फर्पिङ जलविद्युत् केन्द्र २०७२ सालको महाभूकम्पपछि सञ्चालन भएको छैन । नेपालको जलविद्युत् परियोजना विकासको प्रस्थानविन्दु फर्पिङ जलविद्युत् केन्द्रमा रहेका विद्युत् उत्पादन उपकरणमा पनि खिया लाग्न थालेको छ ।",
      "longContent": "फर्पिङ (काठमाडौँ), भदौ १ गते । नेपालको पहिलो र दक्षिण एसियाकै दोस्रो जलविद्युत् परियोजना फर्पिङ जलविद्युत् केन्द्र २०७२ सालको महाभूकम्पपछि सञ्चालन भएको छैन । नेपालको जलविद्युत् परियोजना विकासको प्रस्थानविन्दु फर्पिङ जलविद्युत् केन्द्रमा रहेका विद्युत् उत्पादन उपकरणमा पनि खिया लाग्न थालेको छ । ऐतिहासिक महत्वको फर्पिङ जलविद्युत् केन्द्रलाई विश्वकै उत्कृष्ट र नवीनतम विद्युत् अध्ययन केन्द्र स्थापना गर्ने सम्भावना भए पनि त्यस कार्यमा सरोकारवालाकै ध्यान नपुग्दा उपकरण जीर्ण हुने परिस्थिति बनेको हो ।  नेपाल विद्युत् प्राधिकरण उपकार्यकारी निर्देशक मदन तिम्सिनाका अनुसार फर्पिङ जलविद्युत् केन्द्रलाई अध्ययन अनुसन्धानका केन्द्र बनाउनका लागि काम सुरु भएको छ । उहाँले इन्जिनियरिङ डिजाइन सम्पन्न भएको र प्रारम्भिक चरणमा एक अर्ब ५० करोड रुपियाँ खर्च गरेर मर्मत तथा अध्ययन केन्द्रका रूपमा अघि बढाउने योजनाका साथ अध्ययन गरिएको बताउनुभयो । उहाँले भन्नुभयो, “भूकम्पपछि मेसिन चलाउन बन्द गरिएको फर्पिङ जलविद्युत् केन्द्रलाई पुनर्जीवन दिँदै रचनात्मक अध्ययन अनुशासन केन्द्रका रूपमा विकास गर्नै पर्छ । नेपाल विद्युत् प्राधिकरण र काठमाडौँ उपत्यका खानेपानी लिमिटेडले पनि काम गरिरहेको छ । फर्पिङ जलविद्युत् केन्द्रलाई संरक्षण गरिन्छ ।” ऊर्जा, जलस्रोत तथा सिँचाइ मन्त्रालयका सचिव सुरेश आचार्यले फर्पिङ जलविद्युत् केन्द्रलाई सङ्ग्रहालयका रूपमा अघि बढाउन सकिने बताउनुभयो । साथै उहाँले दक्षिण एसियाकै जलविद्युत् अध्ययन केन्द्रकै रूपमा अघि बढाउने सन्दर्भमा अध्ययन र छलफल भइरहेको पनि जानकारी दिनुभयो । उहाँले भन्नुभयो, “जलवायुको मुद्दा उठिरहेको छ । त्यसैले स्वच्छ ऊर्जाको विकास गर्ने हो । अध्ययन केन्द्र सम्पर्कविन्दु बनाउन सकिएमा अन्तर्राष्ट्रिय क्षेत्रलाई पनि मार्गनिर्देश गर्न सक्छ । अध्ययन केन्द्रको अवधारणाकै रूपमा अघि बढाउन सकिन्छ । जीर्णोद्धार गरेर जोगाउनु पर्छ ।”जलमग्न हुने जोखिम २०८१ असोज १० देखि १२ गतेसम्मको भीषण वर्षा र बाढीले फर्पिङ जलविद्युत् केन्द्र जलमग्न भएको थियो । फर्पिङ जलविद्युत् केन्द्रका तत्कालीन इन्चार्ज भीमसेन लामाका अनुसार भारी वर्षा हुँदा केन्द्रको भित्री भागमा पनि पानी पसेको थियो । जलमग्न भएको केन्द्र परिसर वर्षा रोकिएपछि सफाइ गरिएको थियो । उहाँले भन्नुभयो, “मैले इन्चार्जको जिम्मेवारीमा लामो समय काम गरेँ । फर्पिङ जलविद्युत् केन्द्रलाई जीर्णोद्धारको खाँचो छ । २०७२ को महाभूकम्पले भवनका भित्ता चर्किएका छन् । चाँडै मर्मतको काम होस् भन्ने अपेक्षा राखेको छु ।”नेपालमा अहिले करिब तीन हजार पाँच सय मेगावाट विद्युत् उत्पादन क्षमता विकास भएको छ । सरकारले दस वर्षमा २८ हजार पाँच सय मेगावाट विद्युत् उत्पादन गर्ने महत्वाकाङ्क्षी लक्ष्य लिएको छ । विसं १९६८ जेठ ९ गते सुरु भएको फर्पिङ जलविद्युत् केन्द्र चाहिँ संरक्षणको पर्खाइमा छ । फर्पिङ जलविद्युत् केन्द्रलाई २०६२/६३ मा ओभर हलिङ अर्थात् बृहत् मर्मतसम्भार गरेर २०६७ सम्म ३० देखि ५० किलोवाटसम्म बिजुली उत्पादन गरिएको थियो तर त्यसपछि २०७२ को भूकम्पअघिसम्म पनि मेसिन चलाउने गरिएको थियो ।  तत्कालीन राणा प्रधानमन्त्री चन्द्रशमशेर १९६४ ताका बेलायतबाट फर्किएपछि फर्पिङ जलविद्युत् केन्द्रको निर्माणको खाका बनेको हो । चीनको कुन्मिङमा सन् १९११ मा २४० किलोवाटको र सन् १८९७ भारतको दार्जिलिङनजिकै १३० किलोवाटका जलविद्युत् केन्द्र निर्माण भएको थियो ।",
      "link": "https://gorkhapatraonline.com/news/168089",
      "image": "https://gorkhapatraonline.com/storage/media/296591/conversions/pharping-_hydropower-_ADHIKARI-KABIN00002-original-thumb.jpg"
    },
    {
      "slug": "168068",
      "title": "चालु आवको पहिलो महिनाः सरकारको आम्दानी ८५ अर्ब, खर्च ४६ अर्ब",
      "timestamp": 1755302400000,
      "source": "gp",
      "content": "चालु आर्थिक वर्ष २०८२/८३ को पहिलो महिना सरकारले ८५ अर्ब १९ करोड आम्दानी गर्दा ४६ अर्ब ३० करोड खर्च गरेको छ।",
      "longContent": "काठमाडौँ, साउन ३१ गते। चालु आर्थिक वर्ष २०८२/८३ को पहिलो महिना सरकारले ८५ अर्ब १९ करोड आम्दानी गर्दा ४६ अर्ब ३० करोड खर्च गरेको छ। महालेखा नियन्त्रक कार्यालयको तथ्याङ्कअनुसार चालु आवको पहिलो महिना वार्षिक लक्ष्यको पाँच दशमलव ५६ प्रतिशत आम्दानी र दुई दशमलव ३६ प्रतिशत खर्च भएको हो। सरकारले चालु आवमा १५ खर्ब ३३ अर्ब ४४ करोड ६९ लाख राजस्व उठाउने लक्ष्य राखेको छ। साउन मसान्तसम्ममा कर राजस्वबाट  ८० अर्ब ६७ करोडभन्दा बढी अर्थात् वार्षिक लक्ष्यको छ दशमलव ०९ प्रतिशत र गैरकर राजस्वबाट तीन अर्ब ७९ करोड ५० लाख अर्थात वार्षिक लक्ष्यको दुई दशमलव ४६ प्रतिशत सङ्कलन भएको विवरणमा उल्लेख छ। यस्तै, वैदेशिक अनुदानबाट ४२ करोड १९ लाख र अन्य प्राप्तीबाट ३० करोड ८९ लाख राजस्व सरकारी खातामा जम्मा भएको छ। यस वर्ष १३ खर्ब २५ अर्ब ५८ करोड ३९ लाख कर राजस्व, एक खर्ब ५४ अर्ब ४१ करोड ६१ लाख गैरकर राजस्व र ५३ अर्ब ४४ करोड ६९ लाख वैदेशिक अनुदान उठाउने सरकारको लक्ष्य छ।चालु आवका लागि १९ खर्ब ६४ अर्ब ११ करोड बराबरको बजेट ल्याइएकामा साउन मसान्तसम्ममा  ४६ अर्ब ३० करोड ६१ लाख बराबर खर्च भएको छ। चालुतर्फ ११ खर्ब ८० अर्ब ९८ करोड बजेट विनियोजन भएकामा हालसम्म एक दशमलव ५६ प्रतिशत अर्थात् १८ अर्ब ४७ करोड ९८ लाख बराबर खर्च भएको महालेखाले जनाएको छ। यस्तै, पुँजीगत शीर्षकमा चार खर्ब सात अर्ब ८८ करोड ८० लाख  विनियोजन भएकामा शून्य दशमलव १८ प्रतिशत अर्थात् ७२ करोड ६३ लाख मात्रै खर्च भएको छ। पहिलो महिनामा सबैभन्दा धेरै खर्च वित्तीय व्यवस्था शीर्षकमा भएको छ। चालु आवका लागि वित्तीय व्यवस्था शीर्षकमा तीन खर्ब ७५ अर्ब २४ करोड २० लाख बराबर विनियोजन भएकामा साउन मसान्तसम्म सात दशमलव २२ प्रतिशत अर्थात् २७ अर्ब १० करोड खर्च भएको छ। रासस",
      "link": "https://gorkhapatraonline.com/news/168068",
      "image": "https://gorkhapatraonline.com/storage/media/296559/conversions/5fad1ce723d43_mahalekha-original-thumb.jpg"
    },
    {
      "slug": "168061",
      "title": "सहकारीका समस्या समाधानमा सरकारको सक्रियताः छ हजार सात सय जनाको बचत फिर्ता",
      "timestamp": 1755302400000,
      "source": "gp",
      "content": "भूमि व्यवस्था, सहकारी तथा गरिबी निवारणमन्त्री बलराम अधिकारीले सहकारी समस्या समाधानमा सरकार सक्रिय रहेको बताउँदै हालसम्म छ हजार ७०० जनाको बचत फिर्ता भएको जानकारी दिनुभएको छ।",
      "longContent": "काठमाडौँ, साउन ३१ गते। भूमि व्यवस्था, सहकारी तथा गरिबी निवारणमन्त्री बलराम अधिकारीले सहकारी समस्या समाधानमा सरकार सक्रिय रहेको बताउँदै हालसम्म छ हजार ७०० जनाको बचत फिर्ता भएको जानकारी दिनुभएको छ।साथै उहाँले संवैधानिक व्यवस्थानुसार भूमिहीन दलित, सुकुमबासी र अव्यवस्थित बसोवासीलाई जग्गा उपलब्ध गराउन भूमिसम्बन्धी विधेयक सदनबाट पारित गर्ने प्रयास भएको बताउनुभएको छ।  मन्त्री अधिकारीले घर जग्गा व्यवसाय गर्न अनुमति लिएका कम्पनीले हदभित्रको जग्गा विकास गरी घडेरी वा त्यस्तो घडेरीमा घर वा आवास एकाइ (अपार्टमेन्ट) निर्माण गरी बिक्री गर्न पाउने कानुनी व्यवस्था मिलाउन तथा भूमिहीन दलित र सुकुम्वासीलाई जग्गा उपलब्ध गराउन तथा अव्यवस्थित बसोवासीलाई व्यवस्थापन गर्न विधेयक प्रस्तुत गरिएको बताउनुभएको छ। भूमि व्यवस्था, सहकारी तथा गरिबी निवारण मन्त्रालयले बितेका १८ महिनामा गरेका प्रमुख काम र भूमिसम्बन्धी केही नेपाल ऐन संशोधन गर्न बनेको विधेयकमा केन्द्रित रहेर मन्त्री अधिकारीले राष्ट्रिय समाचार समितिका प्रमुख समाचारदाता नारायणप्रसाद न्यौपानेसँग भन्नुभयो, “सरकार जनताको अभिभावक भएकाले उनीहरूका समस्या समाधान गर्नुपर्छ, नमिलेका कानुन मिलाउनुपर्छ, सबै समस्याको सम्बोधन गर्दै रोजगारी दिलाउनुपर्छ। ‘समृद्ध नेपाल, सुखी नेपाली’को राष्ट्रिय आकाङ्क्षालाई पूरा गर्नेतर्फ लाग्नुपर्छ। भूमि व्यवस्था, सहकारी तथा गरिबी निवारण जनतासँग प्रत्यक्ष जोडिएको मन्त्रालय हो। यसमा गरिबी निवारणसँग सम्बन्धित काम अन्य निकायले समेत गर्दै आएका छन्। नाम भने हामीसँग छ। गरिबी निवारण भनिसकेपछि त्यससँग सम्बन्धित जुनसुकै सरोकारबाला निकाय हुन् उनीहरूसँग सम्बन्ध र समन्वय गरेर कार्यक्रम लैजानुपर्छ भन्ने हाम्रो मन्यता छ। कहाँ गरिब बस्ती छ, कति परिवार छन्  छुट्याउने काम हाम्रो हो। त्यसैका आधारमा यससँग सम्बन्धित १४ वटा मन्त्रालयले एकीकृत योजना लागु गर्नुपर्छ। अहिले हामी गरिब पहिचान गर्दैछौँ। एक वर्षभित्र सो कार्य सम्पन्न गर्छौँ। यसमा प्राथमिकताका साथ अघि बढ्ने र  जग्गासम्बन्धी काम गर्नुपर्ने छ। लामो समयदेखि नै बसोवास गर्दै आए पनि अहिले कैयौँ स्थानका नागरिकले अझै आफ्नो नाममा जग्गा छैन भन्नुपर्ने अवस्था छ। यसलाई छिटो हल गर्नुपर्छ भन्ने सरकारको दृष्टिकोण हो। त्यस सिलसिलामा नमिलेका कानुनलाई मिलाउनुपर्छ। सोसम्बन्धी समस्या समाधान गर्न मालपोत र नापी निर्देशिका जारी गरिसकिएको छ। केही नियमावली  बनाएर समस्या समाधान गरिएको छ। सरकारले भूमि समस्या समाधान आयोग गठन गरेको छ। विगतमा पनि धेरै आयोग गठन गरियो, तर ठोस काम भएन भन्ने गुनासो छ। विगतमा पनि आयोग बने तर तिनलाई अधिकार दिइएन। कतिपय अवस्थामा सरकारको फेरबदल भएसँगै पूर्ण अवधि आयोगले काम गर्न पनि पाएनन्। यी सबै कारणले जति परिणाम दिनुपथ्र्यो त्यो नभएकै हो। विगतमा राजनीतिक परिवर्तन र लोकतान्त्रका लागि आन्दोलन गरेका मुलुकका दुई ठुला दल नेपाली कांग्रेस र नेपाल कम्युनिस्ट पार्टी (एमाले)को सरकार छ। भूमिसम्बन्धी आयोग अधिकारसम्पन्न हुनुपर्ने मान्यतालाई आत्मसात गर्दै सरकारले यसलाई अधिकारसहितको स्वायत्तता दिएको छ। यसले काम गरिरहेको छ। आयोगले गर्ने कामको किटान गर्न नमिलेका कानुनलाई मिलाउन तथा आवश्यक कानुन निर्माण गर्ने सिलसिलामा भूमिसम्बन्धी विधेयक ल्याइएको छ। भूमिसम्बन्धी विधेयक संसदीय समितिमा विचाराधीन छ। विधेयक ल्याउनुको उद्देश्यविपरीत भ्रम फैलाउने प्रयास भएको छ। प्रस्तुत विधेयकले भूमिसम्बन्धी ऐन, राष्ट्रिय निकुञ्ज तथा वन्यजन्तु ऐन र वन ऐनका केही दफामा संशोधन प्रस्ताव गरेको छ। नेपाल भूमि कायम हुँदाका बखतदेखि नै बसोबास गरिरहेकाले पनि हालसम्म लालपुर्जा प्राप्त नगरेको अवस्था छ। त्यसैगरी २००७, २०१२, २०१९, २०२०, २०२८  र २०३६ मा पनि नयाँ बस्ती बसेका छन्। त्यस्ता बसोवासीले  जग्गाको स्वामित्व पाएका छैनन्। सरकारले पनि ती बस्ती हटाउन नसक्ने, बरु त्यहाँ नागरिकको सहजताका लागि सडक, पानी, विद्युत् सबै सुविधा उपलब्ध गराएर त्यसका आधारमा नागरिकता, राष्ट्रिय परिचयपत्र, मतदाता परिचयपत्र दिएको छ। तर जग्गाको लालपूर्जा नदिइँदा जनताको भूमिसम्बन्धी हक खोसिनाका साथै राजस्व पनि गुमिरहेको अवस्था छ। त्यसकारण यो अवस्थालाई अन्त्य गर्न प्राथमिकताका साथ उनीहरूलाई लालपुर्जा उपलब्ध गराउने प्रयास भइरहेको छ। तर, ‘लौ सरकारी जग्गा मास्ने भए, हुने खानेलाई सयौँ बिघा दिने भए, वन जङ्गल मास्ने भए’ भन्ने हल्ला फिँजाइएको छ।  यस्ता भ्रामक कुराबाट हामी सबै मुक्त हुनुपर्छ।         तराई मधेशमा बसोवास गर्ने भूमिहीन दलित र सुकुम्वासीले आफूले भोगचलन गरेका छन्भने पौने छ कट्ठासम्म जग्गाको पूर्जा प्राप्त गर्न सक्छन्। त्यसरी वितरण गर्ने जग्गा स्थानीय तहले वर्गीकरण गर्दा बस्ती र घडेरीयोग्य भनी छुट्टयाएमा त्यही घडेरी पाउनुहुन्छ। गाउँको बस्तीमा रहेछ भने तीन कट्ठा, सहरी इलाकाको बस्तीमा रहेछ भने १० धुर प्रदान गरिने छ। प्राकृतिक विपद्को जोखिमयुक्त क्षेत्रमा बसोवास गरेकालाई सुरक्षित स्थानमा जग्गा उपलब्ध गराइने छ। अव्यवस्थित बसोवासीका दुईतीन ठाउँमा जग्गा रहेछ भने राज्यले तोकेको राजस्व बुझाएर लिन सक्ने छन्। त्यो भनेको खरिद गर्ने  हो। त्यसको पनि मापदण्ड छ। अव्यवस्थितले भने जहाँ छ त्यही पाउने हो। जग्गाको मूल्याङ्कन अनुसार पाँच कट्ठासम्म पाँच प्रतिशत राजस्व लिइने छ। प्रमुख जिल्ला अधिकारीको संयोजकत्वको समितिले निर्धारित मापदण्डका आधारमा मूल्य निर्धारण गर्ने छ। मन्त्रालयका अर्को मुख्य काम सहकारीसम्बन्धी समस्या समाधान गर्नु हो। कतिपय सहकारी उद्देश्य विपरित सञ्चालन गरिएको, बचतकर्ताको रकम हिनामिना भएको र त्यसबाट बचतकर्ता मर्कामा परे भन्ने कुरा आएपछि मन्त्रालयले विज्ञको रायका आधारमा समस्या समाधानका प्रयासलाई प्रभावकारी रूपमा अघि बढाएको छ। त्यसलाई निष्कर्षमा पुर्‍याउन कानुनीलगायत  संरचनागत व्यवस्था पनि गरिएको छ। समस्याग्रस्त सहकारी समस्या समाधान समितिमार्फत बचतकर्ताको करिब चार अर्ब बाँडफाँट भएको छ। हालसम्म छ हजार ७०० जनाको बचत फिर्ता भइसकेको छ। करिब ५६ हजारको आंशिक रकम फिर्ता गरिएको छ। समस्याग्रस्त घोषणा भएका मध्ये तीन वटाको हिसाब किताब ‘राफसाफ’ भइसकेको छ। दुई वटाको काम अन्तिम चरणमा पुगेको छ। आगामी वर्ष समस्याग्रस्त थप १० वटा सहकारीको व्यवस्थापन गर्ने छौँ।  जनहितका कामलाई छिटो अघि बढाउनुपर्छ, अल्झाएर राख्न हुन्न भन्ने अभियानमा मन्त्रालय छ। मन्त्रालयले एक हप्ताभित्रमा निर्णय गर्नुपर्ने ‘फाइल’ अल्झाएर राख्न मिल्दैन भन्ने प्रधानमन्त्रीको निर्देशन छ। गठन भएका निकायले पनि लक्ष्यित परिणाम प्राप्त गर्न विनियमावली र निर्देशिकाको काम गरिरहेको अवस्था छ। सञ्चार जगत्ले पनि भएका असल अभ्यासलाई जनसमक्ष पुर्‍याउनुपर्छ।”",
      "link": "https://gorkhapatraonline.com/news/168061",
      "image": "https://gorkhapatraonline.com/storage/media/296535/conversions/Balaram-Adhakari-Interview.00_02_30_10.Still002-original-thumb.jpg"
    },
    {
      "slug": "167984",
      "title": "चाड आए तरकारी महँगो",
      "timestamp": 1755302400000,
      "source": "gp",
      "content": "चाडपर्व नजिकिएसँगै उपत्यकाका बजारमा दैनिक उपभोग्य तरकारीको भाउ महँगिएको छ । पछिल्लो एक महिनामा हरियो तरकारीको भाउ ४३७ प्रतिशतसम्म बढेको हो । पछिल्ला दिनमा अधिकांश तरकारीको भाउ थोकमै महँगिएको छ भने खुद्रा त झन् छोइसक्नु छैन ।",
      "longContent": "काठमाडौँ, साउन ३१ गते । चाडपर्व नजिकिएसँगै उपत्यकाका बजारमा दैनिक उपभोग्य तरकारीको भाउ महँगिएको छ । पछिल्लो एक महिनामा हरियो तरकारीको भाउ ४३७ प्रतिशतसम्म बढेको हो । पछिल्ला दिनमा अधिकांश तरकारीको भाउ थोकमै महँगिएको छ भने खुद्रा त झन् छोइसक्नु छैन । कालीमाटी फलफूल तथा तरकारी बजार विकास समितिका अनुसार गत असार ३० गते प्रतिकेजी १६ रुपियाँमा किनबेच भएको तनेबोडी साउन ३० गते आइपुग्दा ४३७ प्रतिशत बढेर ९५ रुपियाँ थोकमा पुगेको छ । यस्तै प्रतिकिलो २५ रुपियाँ थोकमा किनबेच भएको लौका दुई सय प्रतिशतसम्म बढेर ७५ रुपियाँ पुगेको छ । प्रतिकेजी २५ रुपियाँमा किनबेच भएको सेतो मुला ८० प्रतिशत बढेर ४५ रुपियाँ पुगेको छ । समितिका अनुसार सो अवधिमा प्रतिकेजी ५० रुपियाँ थोकमा कारोबार भएको घिउसिमी ८६ रुपियाँ, प्रतिकेजी २६ रुपियाँ थोकमा किनबेच भएको तितेकरेला बढेर ७४ रुपियाँ र प्रतिकेजी २२ रुपियाँ थोकमा किनबेच भएको हरियो फर्सी अहिले बढेर ५५ रुपियाँ पुगेको छ । सो अवधिमा घिरौँला प्रतिकेजी ३९ रुपियाँबाट ४५ रुपियाँ, भिन्डी ३६ रुपियाँबाट ६५ रुपियाँ थोकमा किनबेच भएको छ । चाडपर्वमा बढी माग हुने काउली, च्याउ, तामा, घिउसिमी, तनेबोडी, काँक्रोलगायतका तरकारीको मूल्यमा उच्च वृद्धि भएको छ । उत्पादन स्थलमै महँगो भएकाले काठमाडौँसम्म आइपुग्दा यसको मूल्य अझै बढेको व्यापारी बताउँछन् । कालीमाटीका थोक व्यापारी गीताप्रसाद आचार्यले उपत्यकाका बजारमा धेरै तरकारी आउने चितवन मकवानपुरसहित तराईका जिल्लामा धान रोपाइँपछि तरकारी आउन छोडेकाले तरकारीको भाउ बढेको जानकारी दिनुभयो । ती ठाउँमा तत्काल आउने तरकारी नभएकाले असोज कात्तिकसम्म नै यही अवस्था रहने पनि उहाँको भनाइ छ । तरकारीको मूल्य बढ्नुमा नियमनको पनि समस्या रहेको छ । व्यवसायीले पसलपिच्छे फरक मूल्यमा बिक्री गर्ने गरेका छन् । बजारमा खुला ठगी भए पनि सम्बन्धित निकाय भने मौन बसेको छ । बजार अनुगमन, नियमन र हस्तक्षेप गर्ने अधिकार आपूर्ति व्यवस्थापन तथा उपभोक्ता हित संरक्षण विभागको हो । विभागले प्रभावकारी रूपमा अनुगमन गरेको देखिँदैन । बजारभाउ बढ्नुमा सरकारी निकाय मौन बसेको आरोप उपभोक्ताकर्मी बताउँछन् । उपभोक्ता अधिकारकर्मी प्रेमलाल महर्जनले तरकारी भाउ पसललै पिच्छे तरकारी र फलफूलको भाउ हुँदा पनि यसको सरकार निकायबाट अनुगमन हुन नसक्नु विडम्बना रहेको बताउनुभयो । बजार अनुगमन गर्ने जिम्मा पाएको आपूर्ति व्यवस्थापन तथा उपभोक्ता हित संरक्षण विभागले तीन/चार वटा समूहले नियमित रूपमा मूल्य अनुगमन गरेर कारबाहीसमेत गर्दै आएको जनाएको छ । कालीमाटी फलफूल तथा तरकारी बजार विकास समितिको तथ्याङ्क अनुसार केही दिनदेखि गोलभेँडाबाहेक अन्य तरकारीको भाउ महँगो भएको छ । थोक मूल्यमै भाउ बढेपछि खुद्रा व्यापारीले पनि मनोमानी रूपमा मूल्य बढाउँदै आएका छन् । समितिका अनुसार बिहीबार बजारमा झन्डै ६३८ मेट्रिक टनको हारहारीमा भित्रिएकोमा शुक्रबार ५ बजेसम्म ४५० सय मेट्रिक टनको हाराहारीमा तरकारी भित्रिएको छ । समितिका प्रवक्ता विनय श्रेष्ठले तरकारीको माग उच्च भएका बेला आयात घटेकाले भाउ महँगिएको स्वभाविक भएको बताउनुभयो । नियमित आउनुपर्ने तरकारी बजारमा समयमै नआउँदा धेरै बिग्रेर फाल्नुपर्ने अवस्थाले गर्दा पनि महँगो भएको उहाँको भनाइ छ । समितिका अनुसार यो बेलामा कालीमाटी बजारमा धादिङ, मकवानपुर, काभ्रे, नुवाकोट, भक्तपुर ललितपुर र काठमाडौँका विभिन्न ठाउँबाट तरकारी आउँछन् । यो समयमा काठमाडौँमा खपत हुने तरकारीको आधा हिस्सा छिमेकी जिल्लाबाटै आउने भएकाले तरकारीको अभाव नहुने श्रेष्ठको दाबी छ ।",
      "link": "https://gorkhapatraonline.com/news/167984",
      "image": "https://gorkhapatraonline.com/storage/media/296402/conversions/kalimati-tarkari-original-thumb.jpg"
    },
    {
      "slug": "167983",
      "title": "दुध दुहुनेलाई सधैँ दुःख : बिक्री भएको दुधको भुक्तानी नपाउँदा किसान समस्यामा",
      "timestamp": 1755302400000,
      "source": "gp",
      "content": "दुधको भुक्तानी नपाएर देशभरका किसान दुःखमा छन् । तथापि उनीहरूको यो दुःख अहिलको होइन । हरेक वर्ष बर्खाका बेला उनीहरूको यस्तो पीडा झन् बल्झिन्छ ।",
      "longContent": "किसानले दुधको दुई अर्ब पाउन बाँकी काठमाडौँ, साउन ३१ गते । दुधको भुक्तानी नपाएर देशभरका किसान दुःखमा छन् । तथापि उनीहरूको यो दुःख अहिलको होइन । हरेक वर्ष बर्खाका बेला उनीहरूको यस्तो पीडा झन् बल्झिन्छ ।सरकारी स्वामित्वको दुग्ध विकास संस्थान र निजी दुग्ध व्यवसायीलाई उधारोमा दिएको दुधको झन्डै दुई अर्ब रुपियाँ पाउन उनीहरू हारगुहार गरिरहेका छन् तर भुक्तानीको सुनिश्चितता देखिँदैन । पटक पटक निर्देशनअहिलेको यो भुक्तानी समस्या छ महिनादेखिको हो तर त्यसअघि पनि यो समस्या ज्युँकात्युँ थियो । त्यही भएर २०८१ फागुन ५ गते प्रधानमन्त्री केपी शर्मा ओलीले पाँच महिनाअघि किसानलाई दुधको भुक्तानी तत्काल दिन डिडिसी र निजी डेरीलाई निर्देशन दिएको बताउनुभएको थियो । प्रतिनिधि सभाको बैठकमा सांसदले उठाएका प्रश्नको जवाफ दिँदै प्रधानमन्त्री ओलीले दुधको बक्यौता रकम तत्काल भुक्तानी दिन निर्देशन दिएको बताउनुभएको थियो । त्यसबेलासम्म डिडिसीले दुई अर्ब चार करोड रुपियाँ भुक्तानी दिइसकेको प्रधानमन्त्रीले जानकारी दिनुभयो । दुग्ध विकास संस्थानबाट दुध बिक्री गर्ने सबै कृषकको भदौ मसान्तसम्मको बाँकी रकम भुक्तानी भइसकेको उहाँले जानकारी दिनुभएको थियो । प्रधानमन्त्री ओलीले प्रतिनिधि सभामा यस्तो जवाफ दिएको लगभग एक वर्षअघि पनि तत्कालीन प्रधानमन्त्री पुष्पकमल दाहाल ‘प्रचण्ड’ ले पनि किसानले पाउनुपर्ने दुधको भुक्तानी तत्काल दिन निर्देशन दिनुभएको थियो । २०८० फागुन १४ गते प्रधानमन्त्री तथा मन्त्रीपरिषद्को कार्यालयमा तत्कालीन अर्थमन्त्री डा. प्रकाशशरण महत, कृषिमन्त्री डा. वेदुराम भुसाल र नेपाल सरकारका मुख्यसचिव डा. बैकुण्ठ अर्याललाई दुग्ध किसानको दुधको भुक्तानी तुरुन्तै दिन प्रधानमन्त्रीले निर्देशन दिनुभएको थियो । त्यस क्रममा तत्कालीन प्रधानमन्त्रीले निजी क्षेत्रबाट किसानले पाउनुपर्ने भुक्तानी तुरुन्त असुली गर्न र भुक्तानी नदिए कारबाहीको प्रक्रिया अगाडि बढाउन पनि निर्देशन दिनुभएको थियो । सरकारी स्वामित्वको दुग्ध विकास संस्थानले किसानलाई दिने नगद अभाव भएको जनाएको थियो । त्यसैले २०८१ भदौ १८ अर्थ मन्त्रालयले दुग्ध विकास संस्थान (डिडिसी) लाई मा ६० करोड रुपियाँ ऋण लगानी गर्ने नीतिगत निर्णय गरी भुक्तानी दिएको थियो । किसानलाई दुधको बाँकी रकम भुक्तानी गर्ने विषयमा उपप्रधानमन्त्री एवं अर्थमन्त्री विष्णुप्रसाद पौडेल, कृषिमन्त्री रामनाथ अधिकारी, दुग्ध विकास संस्थानका अधिकारीबिच पटक पटक छलफल भएको थियो ।फेरि अर्को भदौ लाग्न लाग्दा किसान उही समस्यामा छन् । अहिले पनि किसानले दुध बिक्री गरेको छ महिनादेखि दुधको रकम अझै पाउन सकेका छैनन् । सरकारी स्वामित्वमा रहेको दुग्ध विकास संस्था (डिडिसी) र निजी डेरीले दुध खरिद गरेको झन्डै दुई अर्ब रुपियाँ भुक्तानी गर्न बाँकी रहेको छ । व्यवसाय गर्न कठिनडिडिसीले गत फागुनदेखि दुध खरिद गरेको रकम किसानलाई भुक्तानी गर्न बाँकी छ भने निजी डेरी उद्योगले दुई महिनाको दुधको रकम भुक्तानी गर्न सकेका छैनन् । केन्द्रीय दुग्ध उत्पादन सहकारी सङ्घका अध्यक्ष अमर कुँवरले लामो समयसम्म किसानले दुधको रकम नपाउँदा व्यवसाय सञ्चालन गर्न कठिन भएको बताउनुभयो । “चाडपर्व सुरु हुन थालेकाले खर्च बढी बढ्छ, किसानको आम्दानीको स्रोत भनेको दुधको रकम हो,” उहाँले भन्नुभयो “समयमा भुक्तानी नहुँदा किसानलाई घरव्यवहार चलाउन कठिन भएको छ ।”  दुधको रकम भुक्तानी छिटो गराउन कृषि तथा पशुपन्छी विकास मन्त्रालयलाई समेत जानकारी गराएको उहाँको भनाइ छ । चैतदेखि दुध बेचेको रकम नपाउँदा दुध बेचेर गुजारा चलाउने किसानलाई रकम नपाउँदा समस्या परेको उहाँको भनाइ छ । डिडिसीले दुध खरिद गरेको माघसम्मको रकम भुक्तानी गरेको जनाएको छ । डिडिसीका सूचना अधिकारी नीलकण्ठ गौतमले ९० करोड रुपियाँ किसानको भुक्तानी गर्न बाँकी रहेको जानकारी दिनुभयो । डिडिसीको पीडा बेग्लैदुधको भुक्तानी गर्न नसक्नुमा दुग्ध विकास संस्थानको बेग्लै भनाइ छ । सूचना अधिकारी गौतमका अनुसार कात्तिकदेखि चैतसम्म दुध उत्पादनको सिजन भएकाले धेरै दुध सङ्कलन भयो । बजारमा बिक्री नभएको दुध पाउडर र बटर बनाएर राखियो । किसानबाट खरिद गरिएको दुुधको पाउडर बटर बनाएर राख्दा नगद अभावले समयमा भुक्तानी गर्न सकिएन । हाल एक अर्ब रुपियाँ बराबरको ६३० मेट्रिक टन बटर र साढे सात सय मेट्रिक टन पाउडर (धुलो दुध) मौज्दात रहेको उहाँले जानकारी दिनुभयो । बटर र पाउडर पर्याप्त मात्रामा बिक्री नभई मौज्दात रहेकाले समयमा किसानको रकम भुक्तानी गर्न नसकिएको हो । सिजनमा बजारमा दैनिक एक लाख लिटर बिक्री हुने गरेकोमा एक लाख ५० हजार लिटरसम्म दुध सङ्कलन गरिएको हुन्छ । अनि बिक्री कम हुँदा बाँकी रहेको दुध पाउडर र बटर बनाएर राख्ने गरिन्छ । हाल दैनिक ५० देखि ६० लिटर दुध सङ्कलन भइरहेकामा बिक्री ८० देखि ५८ लिटर हुने गरेको डिडिसीले जनाएको छ । अपुग दुध मौज्दातमा रहेको पाउडर दुध प्रयोग गरी वितरण गर्ने गरेको डिडिसीले जनाएको छ ।डिडिसीले मौज्दात रहेको बटर र पाउडर दुध चीनमा निर्यातको तयारी भइरहेको समेत जनाएको छ । दुधको गुणस्तर परीक्षण गरेर निर्यातका लागि उपयुक्त देखिएको डिडिसीले जनाएको छ । मौज्दात दुग्ध पदार्थ निर्यात गरेर जति सक्दो किसानको रकम भुक्तानी गर्न लागिएको डिडिसीले जनाएको छ । निजीको एक अर्ब बाँकीयसैबिच निजी डेरी उद्योगले दुई महिनाको किसानको दुधको एक अर्ब रकम भुक्तानी गर्न बाँकी रहेको जनाएका छन् । डेरी उद्योग सङ्घका अध्यक्ष राजकुमार दाहालले मौज्दात रहेको दुग्धजन्य पदार्थ बिक्री हुन थालेकाले किसानको बक्यौता रकम भुक्तानी गरी घटाउँदै गएको जानकारी दिनुभयो ।“उत्पादनको सिजनको बेला दुध खरिद बढी हुने र बिक्री कम हुँदा समयमा किसानको पैसा भुक्तानी गर्न सकिएको थिएन, दाहालले भन्नुभयो, “अहिले उत्पादनको सिजन नभएकाले कम दुध सङ्कलन भई मौज्दातको दुध बिक्री बढ्दै गएकाले पनि भुक्तानी रकम घटाउँदै गएका छौँ ।” मौज्दात रहेको दुध बिक्री बढ्दै गएकाले दसैँअगाडि नै किसानको बाँकी रकम भुक्तानी गरिसक्ने उहाँले दाबी गर्नुभयो । सङ्घका अनुसार निजी डेरी उद्योगसँग तीन अर्ब रुपियाँभन्दा बढीको पाँच हजार मेट्रिक टन बटर र पाँच हजार मेट्रिक टन पाउडर दुध मौज्दात रहेको छ । चाडपर्व सुरु भएसँगै बजारमा दुधको खपतसमेत बढ्ने गर्छ । तिजमा खिर बढी खाइने भएकाले पनि दुधको खपत बढ्ने गर्छ । सङ्घका अनुसार मुलुकभर दैनिक ७२ लाख लिटर दुध उत्पादन हुने गरेकोमा ३६ लिटर दुध बजारमा आउने गरेको छ ।",
      "link": "https://gorkhapatraonline.com/news/167983",
      "image": "https://gorkhapatraonline.com/storage/media/296401/conversions/4553-original-thumb.jpg"
    },
    {
      "slug": "167978",
      "title": "साउदी अरबमा नेपाली श्रमिकको वैधानिकीकरण सुरु",
      "timestamp": 1755302400000,
      "source": "gp",
      "content": "सरकारले श्रम स्वीकृति नलिई साउदी अरबमा कार्यरत नेपाली श्रमिकलाई वैधानिकीकरण गर्ने कार्य सुरु गरेको छ ।   साउदी अरबस्थित नेपाली दूतावास रियादले शुक्रबार आठ वर्षदेखि रियादमा कार्यरत अजय दङ्गालको बायोमेट्रिक लिई श्रम वैधानिकीकरणलाई औपचारिकता दिएको हो ।",
      "longContent": "गोरखापत्र समाचारदाता काठमाडौँ, साउन ३१ गते । सरकारले श्रम स्वीकृति नलिई साउदी अरबमा कार्यरत नेपाली श्रमिकलाई वैधानिकीकरण गर्ने कार्य सुरु गरेको छ । साउदी अरबस्थित नेपाली दूतावास रियादले शुक्रबार आठ वर्षदेखि रियादमा कार्यरत अजय दङ्गालको बायोमेट्रिक लिई श्रम वैधानिकीकरणलाई औपचारिकता दिएको हो । उक्त कार्यक्रमलाई भर्चुअल माध्यमबाट सम्बोधन गर्दै श्रम, रोजगार तथा सामाजिक सुरक्षामन्त्री शरतसिंह  भण्डारीले श्रम स्वीकृतिको अभावमा वैदेशिक रोजगारमा रहेका श्रमिक आफ्नो मुलुक फर्किन नसक्ने अवस्थाको सिर्जना हुनु मानवीय नाताले समेत उपयुक्त नभएकाले वैधानिकीकरण अभियान सुरु गर्नु परेको जानकारी दिनुभयो । साउदी अरबसँग द्विपक्षीय श्रम समझदारीपत्रमा हस्ताक्षर हुने जानकारी दिँदै उहाँले अबको सेवा प्रविधिमा आधारित रहने उल्लेख गर्नुभयो । मन्त्रालयका सचिव डा. कृष्णहरि पुष्करले व्यक्तिगत, कानुनी वा जानकारीको अभाव जस्ता विविध कारणले श्रम स्वीकृतिको अभावमा राज्यबाट प्रदान हुने सेवाबाट कुनै पनि नेपाली वञ्चित भएकाले दूतावासबाटै श्रम वैधानिकीकरण कार्य आवश्यक रहेको औँल्याउनुभयो । साउदी अरबका लागि नेपालका राजदूत डा. नरेश विक्रम ढकालले साउदी अरबका रोजगारदाताबाट वैध भएर नेपाल सरकारबाट कागजी रूपमा अवैध मानिएकालाई आजबाट वैध हुन बाटो खुलेको जानकारी दिनुभयो ।  साउदी अरबमा साढे तीन लाख श्रमिक कार्यरत रहेकोमा कागजातविहीनको सङ्ख्या १० देखि १५ हजारको हाराहारीमा रहेको अनुमान दूतावासको छ ।",
      "link": "https://gorkhapatraonline.com/news/167978",
      "image": "https://gorkhapatraonline.com/storage/media/296396/conversions/saudi-arabia-original-thumb.jpg"
    },
    {
      "slug": "167977",
      "title": "देशभरका उखु किसान काठमाडौँमा",
      "timestamp": 1755302400000,
      "source": "gp",
      "content": "उखुको अनुदानलाई निरन्तरता दिन माग गर्दै देशभरका अगुवा उखु किसान सङ्घीय राजधानी काठमाडौँ पुगेका छन् । सरकारले चालु आर्थिक वर्ष २०८२/८३ को बजेटमा उखुको अनुदानका लागि बजेट विनियोजन नगरेपछि उखु किसान असन्तुष्ट छन् । किसानले दुई साताअघि आआफ्नो जिल्लाका प्रमुख जिल्ला अधिकारीमार्फत सरकारलाई ज्ञापनपत्र बुझाउँदै साउन महिनाभित्र अनुदान रकमबारे निर्णय गर्न समय दिएका थिए ।",
      "longContent": "सर्लाही समाचारदातासर्लाही, साउन ३१ गते । उखुको अनुदानलाई निरन्तरता दिन माग गर्दै देशभरका अगुवा उखु किसान सङ्घीय राजधानी काठमाडौँ पुगेका छन् । सरकारले चालु आर्थिक वर्ष २०८२/८३ को बजेटमा उखुको अनुदानका लागि बजेट विनियोजन नगरेपछि उखु किसान असन्तुष्ट छन् । किसानले दुई साताअघि आआफ्नो जिल्लाका प्रमुख जिल्ला अधिकारीमार्फत सरकारलाई ज्ञापनपत्र बुझाउँदै साउन महिनाभित्र अनुदान रकमबारे निर्णय गर्न समय दिएका थिए । सरकारले यसबारे निर्णय गर्न चासो नदेखाएपछि सर्लाही, महोत्तरी, रौतहट, बारा, सिराहा, सुनसरी, नवलपरासी, कञ्चनपुरलगायत उखु खेती हुने प्रत्येक जिल्लाका अगुवा उखु किसान काठमाडौँ केन्द्रित आन्दोलनको तयारीका लागि भेला भएका हुन् । उखु किसानका अगुवाले शुक्रबार चिनी उद्योगका मालिकसहित पूर्वप्रधानमन्त्री एवं नेपाली कांग्रेसका सभापति शेरबहादुर देउवा र नेकपा (एमाले) का महासचिव शङ्कर पोखरेललाई भेटेर उखु किसानको पीडा सम्बोधनका लागि आग्रह गरेका छन् । आफूहरूले प्रधानमन्त्रीलाई नै भेटेर अनुदान रकम कटौतीका विषयमा कुरा राख्न चाहेकाले प्रधानमन्त्री केपी शर्मा ओलीसँग समय मिलाइदिन नेकपा (एमाले) का महासचिव पोखरेलसँग आग्रह गरेको केन्द्रीय उखु किसान सङ्घर्ष समितिका सहसंयोजक राजकुमार उप्रेतीले जानकारी दिनुभयो । आगामी सोमबारतिर प्रधानमन्त्रीसँग भेट हुने सम्भावना रहेको र उहाँसँगको छलफलपछि पनि उखुको अनुदान रकम पाउने अवस्था नरहे भदौ दोस्रो साताबाट काठमाडौँको माइतीघरमा धर्ना सुरु गर्ने तयारी रहेको उप्रेतीले बताउनुभयो ।आन्दोलनका लागि देशभरबाट एक हजार उखु किसान उतार्ने र त्यसको तयारीका विषयमा छलफल अघि बढेको उखु किसानका अगुवाले बताएका छन् । उखु किसानले गत आव २०८१/८२ कै उखुको अनुदानसमेत प्राप्त गर्न सकेका छैनन् । गत वर्ष सरकारले उखु किसानलाई प्रतिक्विन्टल ७० रुपियाँका दरले अनुदान रकम प्रदान गर्ने निर्णय गरेको थियो । यस वर्षदेखि अनुदान रकम कटौती भएसँगै उखुको उत्पादन घट्दै जाने चिन्ता थपिएको छ ।",
      "link": "https://gorkhapatraonline.com/news/167977",
      "image": "https://gorkhapatraonline.com/storage/media/296395/conversions/_sugarcane--original-thumb.jpg"
    },
    {
      "slug": "167976",
      "title": "पर्यटकको खर्च र बसाइमा भएन सुधार",
      "timestamp": 1755302400000,
      "source": "gp",
      "content": "नेपाल भ्रमण गर्ने विदेशी पर्यटकको औसत दैनिक खर्च र बसाइमा आसलाग्दो सुधार हुन सकेको छैन । पर्यटन विभागले सार्वजनिक गरेको आर्थिक वर्ष २०८१/८२ को प्रतिवेदन अनुसार नेपाल भ्रमण गर्ने पर्यटकको औसत दैनिक खर्च ४०.८ अमेरिकी डलरमा झरेको छ । जुन अघिल्लो आर्थिक वर्षमा ४१ डलर रहेको थियो ।",
      "longContent": "गोरखापत्र समाचारदाताकाठमाडौँ, साउन ३१ गते । नेपाल भ्रमण गर्ने विदेशी पर्यटकको औसत दैनिक खर्च र बसाइमा आसलाग्दो सुधार हुन सकेको छैन । पर्यटन विभागले सार्वजनिक गरेको आर्थिक वर्ष २०८१/८२ को प्रतिवेदन अनुसार नेपाल भ्रमण गर्ने पर्यटकको औसत दैनिक खर्च ४०.८ अमेरिकी डलरमा झरेको छ । जुन अघिल्लो आर्थिक वर्षमा ४१ डलर रहेको थियो । आव २०८१/८२ मा पर्यटकको औसत बसाइ १३.३ दिन पुगेको छ । जुन अघिल्लो वर्ष १३.२ दिन रहेको थियो । कोरोना महामारीअघि नेपालमा पर्यटकले दैनिक ४८ र महामारीको समयमा ६० डलर खर्च गर्ने गरेका थिए । उक्त समयमा प्रतिपर्यटकको औसत बसाइ १५.५ दिन पुगेको थियो ।विभागका अनुसार आव २०८०/८१ मा पर्यटकको आगमन ११ लाख १७ हजार रहेकोमा आव २०८१/८२ को अन्त्यसम्ममा भने बढेर ११ लाख २८ हजार नाघेको छ ।नेपाल आएका पर्यटकमध्ये सबैभन्दा धेरै ६०.४ प्रतिशत मनोरञ्जनका लागि भित्रिएका छन् । त्यस्तै गरी १५.३ प्रतिशत पाहुना तीर्थयात्राका लागि, पर्वतारोहण वा साहसिक यात्राका लागि १४.५ प्रतिशत र अन्य उद्देश्यले ९.८ प्रतिशत पर्यटक नेपाल भित्रिएका छन् ।  विभागका अनुसार हाल नेपालमा २१४ तारे होटेल र एक हजार ३६४ डिलक्स, लक्जरी तथा हेरिटेज होटेल रहेका छन् । जसको कुल ‘बेड’ सङ्ख्या २० हजार ३४३ पुगेको छ । अन्य होटेल, लज, रिसोर्टको सङ्ख्या ४२ हजार २९९ पुगेको छ । १५ खर्ब रुपियाँभन्दा बढीको लगानी भइसकेको होटेल क्षेत्रले वार्षिक ३५ लाख पर्यटक धान्न सक्ने दाबी गरिएको छ ।  पर्यटन बोर्डको तथ्याङ्क अनुसार सन् २०२५ को पहिलो छ महिनामा नेपाल आउने विदेशी पर्यटकको सङ्ख्यामा कमी देखिएको छ । सन् २०२४ को जनवरीदेखि जुनसम्म पाँच लाख ८३ हजार ११ जना पर्यटक नेपाल भित्रिएकोमा यस वर्षको सोही अवधिमा पाँच लाख ७७ हजार ६८९ पर्यटक नेपाल भित्रिएका छन् ।",
      "link": "https://gorkhapatraonline.com/news/167976",
      "image": "https://gorkhapatraonline.com/storage/media/296394/conversions/Tourist-RSS-original-thumb.jpg"
    },
    {
      "slug": "167960",
      "title": "खर्पन र साइकलमा सागको व्यापार (फोटो फिचर)",
      "timestamp": 1755216000000,
      "source": "gp",
      "content": "भक्तपुरको नगदेशमा बजारमा लान ठिक्क पारेको हरियो तरकारी। हरेक दिन उपत्यकाका विभिन्न बजारमा तरकारी पुर्‍याउनका लागि यो ठाउँका किसानले रातिनै भारी तयार गर्छन् ।",
      "longContent": "भक्तपुर, साउन ३० गते । भक्तपुरको नगदेशमा बजारमा लान ठिक्क पारेको हरियो तरकारी। हरेक दिन उपत्यकाका विभिन्न बजारमा तरकारी पुर्‍याउनका लागि यो ठाउँका किसानले रातिनै भारी तयार गर्छन् । यो क्षेत्रका अधिकांश किसानले रातको १२ बजेदेखि नै साइकल र खर्पनमा राखेर साग बजार पुर्‍याउँछन्।",
      "link": "https://gorkhapatraonline.com/news/167960",
      "image": "https://gorkhapatraonline.com/storage/media/296370/conversions/saga2-original-thumb.jpg"
    },
    {
      "slug": "167957",
      "title": "अर्थमन्त्री र सचिवबीच कार्यसम्पादन सम्झौता",
      "timestamp": 1755216000000,
      "source": "gp",
      "content": "अर्थ मन्त्रालयमा आयोजित कार्यक्रममा अर्थमन्त्री पौडेल र अर्थ सचिव घनश्याम उपाध्याय, राजस्व सचिव दिनेशकुमार घिमिरे र महालेखा नियन्त्रक शोभाकान्त पौडेलबीच छुट्टाछ्ट्टै कार्यसम्पादन सम्झौता भएको हो।",
      "longContent": "काठमाडौँ, साउन ३० गते। उपप्रधानमन्त्री एवं अर्थमन्त्री विष्णुप्रसाद पौडेल र सचिवबीच कार्यसम्पादन सम्झौता भएको छ। अर्थ मन्त्रालयमा आयोजित कार्यक्रममा अर्थमन्त्री पौडेल र अर्थ सचिव घनश्याम उपाध्याय, राजस्व सचिव दिनेशकुमार घिमिरे र महालेखा नियन्त्रक शोभाकान्त पौडेलबीच छुट्टाछ्ट्टै कार्यसम्पादन सम्झौता भएको हो।",
      "link": "https://gorkhapatraonline.com/news/167957",
      "image": "https://gorkhapatraonline.com/storage/media/296367/conversions/8f14f195-5d6d-4198-b8a2-1a9f7d0ea9cd-original-thumb.jpg"
    },
    {
      "slug": "168335",
      "title": "फोनिज कोषाध्यक्ष तामाङ पुरस्कृत",
      "timestamp": 1755475200000,
      "source": "gp",
      "content": "नेपाल आदिबासी जनजाति पत्रकार महासंघ (फोनिज) का कोषाध्यक्ष तथा तामाङ डाजाङका प्रकाशक अर्जुनबहादुर तामाङलाई ‘तामाङ पत्रकारिता पुरस्कार २०८२’ प्रदान गरिएको छ ।",
      "longContent": "हेटौंडा, भदौ २ गते । नेपाल आदिबासी जनजाति पत्रकार महासंघ (फोनिज) का कोषाध्यक्ष तथा तामाङ डाजाङका प्रकाशक अर्जुनबहादुर तामाङलाई ‘तामाङ पत्रकारिता पुरस्कार २०८२’ प्रदान गरिएको छ ।नेपाल तामाङ पत्रकार संघ, बागमती प्रदेश र मकवानपुर जिल्ला समितिको संयुक्त आयोजनामा आयोजित ३१ औं तामाङ प्रसारण दिवसको अवसरमा उहाँलाई सो पुरस्कार प्रदान गरिएको हो । बागमती प्रदेशका मुख्यमन्त्री ईन्द्रबहादुर बानियाँले उहाँलाई सो पुरस्कार हस्तान्तरण गर्नुभयो । तामाङ पत्रकार संघ बागमती प्रदेशले स्थापना गरेको ‘आइतेसिं–बुद्धिमाया रुम्बा स्मृति तामाङ पत्रकारिता’ र मकवानपुर जिल्ला शाखाले स्थापना गरेको ‘तामाङ पत्रकारिता पुरस्कार’ सो अवसरमा वितरण गरिएको थियो । तामाङलाई नगद १० हजार एकसय रुपियाँसहित दोसल्ला र सम्मानपत्रले सम्मानित गरिएको छ । अर्को पुरस्कार हेटौंडा सन्देश डटकमका पत्रकार भुवन घलानलाई नगद ५ हजारसहित सम्मानपत्रले पुरस्कृत गरिएको छ । ‘आईतेसिं–बुद्धिमाया रुम्बा स्मृति तामाङ पत्रकारिता’ कोष युवा व्यवसायी तथा पत्रकार राजेश रुम्बा लामाले आफ्नो बुबा आमाको सम्झनामा स्थापना गर्नुभएको हो ।  मुख्यमन्त्रीको २ लाख सहयोगमुख्यमन्त्री ईन्द्रबहादुर बानियाँले तामाङ पत्रकार संघ, बागमती प्रदेश समितिलाई अक्षयकोष स्थापनाका लागि व्यक्तिगत रुपमा २ लाख रुपियाँ सहयोग गर्नुभएको छ ।  कार्यक्रमकैबिच मुख्यमन्त्री बानियाँले सो सहयोगको चेक प्रदेश अध्यक्ष ज्ञानेन्द्र तामाङलाई हस्तान्तरण गर्नुभयो ।मुख्यमन्त्री बानियाँले सो रकम ‘बुबा छेमबहादुर बानियाँ–दाजु राजकुमार बानियाँ’ को स्मृतिमा अक्षय कोष स्थापनाको लागि हस्तारण गरिएको बताउनुभयो ।  कार्यक्रममा लोकतान्त्रिक गणतन्त्रमा मातृभाषा संरक्षण गर्नु प्रदेश सरकारको दायित्व भएको बताउँदै मुख्यमन्त्री बानियाँले तामाङ भाषा, संस्कृति र परम्पराको संरक्षणमा प्रदेश सरकार प्रतिबद्ध रहेको बताउनुभयो । कार्यक्रममा संस्कृति तथा पर्यटन मन्त्रालयका सचिव दिपेन्द्र सुवेदी, कैलाश गाउँपालिकाका अध्यक्ष लोकबहादुर मोक्तान, वरिष्ठ पत्रकार प्रताप बिष्ट, नेपाल पत्रकार महासंघ बागमती प्रदेश अध्यक्ष कृष्ण सारु मगर र नेपाल तामाङ घेदुङका संघीय सदस्य मेम्बर लो तामाङले धारणा राख्नुभएको थियो ।",
      "link": "https://gorkhapatraonline.com/news/168335",
      "image": "https://gorkhapatraonline.com/storage/media/297044/conversions/news-tamang-brodcasting-day_-ATJ-TEAM-(8)-original-thumb.jpg"
    },
    {
      "slug": "168334",
      "title": "त्रिभुवन विमानस्थलमा ‘यात्रु सहायता कक्ष’ सञ्चालन",
      "timestamp": 1755475200000,
      "source": "gp",
      "content": "त्रिभुवन अन्तर्राष्ट्रिय विमानस्थल (टिएआइए) को आगमन कक्षमा ‘यात्रु सहायता कक्ष’ सञ्चालनमा आएको छ ।",
      "longContent": "काठमाडौँ, भदौ २ गते । त्रिभुवन अन्तर्राष्ट्रिय विमानस्थल (टिएआइए) को आगमन कक्षमा ‘यात्रु सहायता कक्ष’ सञ्चालनमा आएको छ । सोमबार जिल्ला होटल व्यवसायी सङ्घको आयोजनामा संस्कृति, पर्यटन तथा नागरिक उड्डयनमन्त्री बद्रीप्रसाद पाण्डे, संघीय संसद्का सांसद नगेन्द्र कुमाल, नेपाल नागरिक उड्डयन प्राधिकरणका महानिर्देशक प्रदीप अधिकारी र महाप्रबन्धक हंशराज पाण्डेले संयुक्त रूपमा सहायता कक्षको उद्घाटन गर्नुभयो । कार्यक्रमलाई सम्बोधन गर्दै मन्त्री पाण्डेले विदेशी तथा स्वदेशी यात्रुलाई सहज वातावरण दिने उद्देश्यले स्थापना गरिएको सहायता कक्षले पर्यटन प्रवर्द्धनमा महत्वपूर्ण भूमिका खेल्ने विश्वास व्यक्त गर्नुभयो । उहाँले भन्नुभयो, “नेपाल भित्रिने यात्रुलाई पहिलो छाप विमानस्थलमै पर्छ । यदि उनीहरूले सहज र सकारात्मक अनुभव पाए भने, पुन: नेपाल आउने वातावरण बन्छ ।”मन्त्री पाण्डेले विमानस्थलका कर्मचारीलाई अन्तर्राष्ट्रिय भाषामा दक्ष बनाउनुपर्ने आवश्यकता औंल्याउँदै होटल, यातायातलगायत सेवा–सुविधा सम्बन्धी जानकारी प्रभावकारी रूपमा दिन सक्नुपर्नेमा जोड दिनुभयो ।नेपाल नागरिक उड्डयन प्राधिकरणका महाप्रबन्धक हंशराज पाण्डेले निजी क्षेत्रको सहकार्यमा आगमन क्षेत्रमा पिपिपी मोडेलमार्फत बनेको सहायता कक्ष उदाहरणीय रहेको उल्लेख गर्नुभयो । होटल व्यवसायी महासङ्घका वरिष्ठ उपाध्यक्ष शेरु थापाले यो पहल धेरै वर्षअघिदेखि गरिआएको भएपनि अब आएर मूर्त रूप लिन सकेकोमा सन्तोष व्यक्त गर्नुभयो । त्यस्तै, जिल्ला होटल व्यवसायी सङ्घका अध्यक्ष सुरेश बरालले विमानस्थलको प्रत्यक्ष प्रभाव अन्तर्राष्ट्रिय बजारमा पर्न जाने भएकाले पर्यटन छवि सुधार्ने उद्देश्यले सङ्घले सहायता कक्ष निर्माण गरेको स्पष्ट पार्नुभयो । कार्यक्रममा मन्त्री पाण्डेले यात्रु सहायता कक्ष सञ्चालक समिति संयोजकलाई सम्पूर्ण अख्तियारीसहित कक्षको साँचो हस्तान्तरणसमेत गर्नुभयो ।",
      "link": "https://gorkhapatraonline.com/news/168334",
      "image": "https://gorkhapatraonline.com/storage/media/297043/conversions/pand-original-thumb.jpg"
    },
    {
      "slug": "168322",
      "title": "बिपिनको रिहाइका लागि अधिकतम कूटनीतिक पहल गरिरहेका छौँ : परराष्ट्रमन्त्री  डा. राणा",
      "timestamp": 1755475200000,
      "source": "gp",
      "content": "परराष्ट्रमन्त्री डा. आरजु राणा देउवाले हमास समूहको नियन्त्रणमा रहेका बिपिन जोशीको रिहाइका लागि परराष्ट्र मन्त्रालयले अधिकतम रूपमा कूटनीतिक पहल जारी राखेको बताउनुभएको छ ।",
      "longContent": "काठमाडौँ, भदौ २ गते । परराष्ट्रमन्त्री डा. आरजु राणा देउवाले हमास समूहको नियन्त्रणमा रहेका बिपिन जोशीको रिहाइका लागि परराष्ट्र मन्त्रालयले अधिकतम रूपमा कूटनीतिक पहल जारी राखेको बताउनुभएको छ । सामाजिक सञ्जालमार्फत् उहाँले भन्नुभएको छ “परराष्ट्रमन्त्रीमा नियुक्त भएपछि यो मुद्दालाई प्राथमिकतामा राखेर काम सुरु गरेकी हुँ । यो एक वर्ष म उपस्थित भएका राष्ट्रसङ्घीय महासभादेखि अन्तर्राष्ट्रिय मञ्च, विभिन्न द्विपक्षीय तथा बहुपक्षीय बैठक तथा भेटवार्ताहरूमा सबैसँग बिपिनको रिहाइका लागि विशेष आग्रह गरिरहेकी छु ।” मन्त्री डा. राणाले गत असोजमा राष्ट्रसङ्घको ७९औँ महासभामा सहभागी हुन न्युयोर्क पुगेका बेला त्यहाँ उपस्थित विश्वका नेताहरू, जि-७७ प्लस, जि-२०,  एलडिसी समूह लगायतका बैठकहरूलाई सम्बोधन गर्ने क्रममा पनि बिपिन  रिहाइको विषयमा विश्व समुदायको ध्यानाकर्षण गराउनुभएको थियो । त्यसैगरी गत असोजमा दोहामा आयोजित एसिडी सम्मेलनमा सम्बोधन र त्यसपछिका साइडलाइन भेटहरूमा पनि उहाँले सो विषय उठाउनुभएको थियो । इजरायल र हमासबिच युद्धविरामको तयारी भएपछि त्यसमा संलग्न र सम्बद्ध देशका विदेशमन्त्रीसँग फोनमा र ती देशका नेपालस्थित राजदूतहरूसँग भेटेरै बिपिनको रिहाइका लागि सहयोग गर्न आग्रह गर्नुभएको थियो । बिपिनको रिहाइका लागि नेपाल सरकारले कूटनीतिक प्रयासलाई निरन्तर रूपमा जारी राखेको बताउँदै मन्त्री डा. राणाले इजरायल सरकार र हमासका बिचमा युद्धविरामको गृहकार्य सुरु भएपछि तथा अमेरिकी राष्ट्रपति डोनाल्ड ट्रम्पले हमासलाई बन्दीहरू रिहा गर्न दबाब दिएपछि मन्त्री डा. राणाले पनि आफ्नो कूटनीतिक पहललाई थप सक्रिय बनाउनुभएको थियो । उहाँले गत माघमा कतारका विदेश राज्यमन्त्री डा. मोहम्मद बिन अब्दुलाजिज अल‐खुलाइफीसँग फोनवार्ता गरी पहिलो चरणमै बिपिनको रिहाइका लागि आग्रह गर्नुभयो । खुलाइफी शान्तिवार्ताका प्रमुख वार्ताकार एवं मध्यस्थकर्ता हुनुहुन्छ ।मन्त्री डा. राणाले इजरायलका विदेशमन्त्री गिडियन सारसँग पनि फोनवार्ता गरी सोही आग्रह गर्नुभयो । हमासहरूले अपहरण मुक्त गर्न लागेका भनिएका व्यक्तिहरूको पहिलो चरणमा नै बिपिनको रिहाइका लागि इजरायल सरकारले पहल गरिदियोस् भन्ने आग्रह उहाँले विदेशमन्त्रीसँग गर्नुभएको थियो । त्यसैगरी उहाँले इजिप्टका विदेशमन्त्री डा. बदर अब्देल–अति तथा इरानी विदेशमन्त्रीसँग फोनवार्ता गरी विपिनको रिहाइका लागि विशेष पहल गरिदिन नेपाल सरकारका तर्फबाट आग्रह गर्नुभयो । आफ्नो शल्यक्रियाका लागि बैंककमा रहनुभएकी मन्त्री डा राणाले त्यहीँबाट इजिप्टका विदेशमन्त्रीसँग पनि फोनवार्ता गर्नुभएको थियो । त्यसैगरी उहाँले गत चैतमा अमेरिकी राष्ट्रपति डोनाल्ड ट्रम्पका राष्ट्रिय सुरक्षा सहायक तथा दक्षिण र मध्य एसियाका लागि राष्ट्रिय सुरक्षा परिषद्का वरिष्ठ निर्देशक रिकी गिलसँग समेत नयाँ दिल्लीमा भेट गरी बिपिनको रिहाइमा अमेरिकाको सहयोग माग्नुभएको थियो । त्यस बखत राइसिना डायलगमा सहभागी हुन आएका विभिन्न देशका नेता र मन्त्रीसँग पनि मन्त्री डा. राणाले सो अनुरोध गर्नुभएको थियो ।उहाँले मध्यपूर्वको शान्तिका लागि पहल गरिरहेका टर्कीका राष्ट्रपति रेसेप तैयप एर्दोगान र इजिप्टका राष्ट्रपति अब्देल फत्ताह सइद हुुसैन खालिलसँग पनि गत फागुनमा प्रधानमन्त्री केपी शर्मा ओलीले फोनमार्फत् ध्यानाकर्षण गराउनुभएको जानकारी पनि दिनुभएको छ । मन्त्री डा. राणाले नेपाल सरकारले यो मुद्दालाई प्राथमिकतामा राखेर हरसम्भव प्रयासमा जुटिरहेको बताउँदै बिपिनको रिहाइमा लागि परेको इजरायल सरकार, इजरायली नागरिक, त्यहाँ रहेका नेपाली एवं विश्व समुदायलाई विशेष धन्यवाद ज्ञापन गर्नुभएको छ ।हमास समूहको नियन्त्रणमा रहेका बिपिन जोशीको शीघ्र रिहाइको पहलमा परराष्ट्र मन्त्रालयले कुनै कसर बाँकी नराखी काम गरिरहेको र यो नेपाल सरकारको दायित्व हो भन्दै उहाँले हाल परराष्ट्र मन्त्रालयको परामर्शमा र इजरायल सरकारको सहयोगमा बिपिनकी आमा र बहिनी इजरायल पुगेका र उहाँले इजरायली राष्ट्रपतिसँग भेटगरी बिपिनको रिहाइको अपिल गरेका जानकारी पनि गराउनुभएको छ ।",
      "link": "https://gorkhapatraonline.com/news/168322",
      "image": "https://gorkhapatraonline.com/storage/media/297033/conversions/aaa-original-thumb.jpg"
    },
    {
      "slug": "168312",
      "title": "रुकुमपश्चिमको ११ हजार घरधुरी जोखिममा",
      "timestamp": 1755475200000,
      "source": "gp",
      "content": "रुकुमपश्चिमका ११ हजार बढी घरधुरी विपतको जोखिममा रहेका छन् । जिल्लाका ६ वटा पालिकाका ११ हजार २२९ घरधुरी र ५९ हजार ९७४ जनसङ्ख्या भूकम्प, बाढीपहिरो, आगलागी, चट्याङजस्ता विपत्को जोखिममा रहेका छन् ।",
      "longContent": "राजु लामिछानेरुकुमपश्चिम, भदौ २ गते । रुकुमपश्चिमका ११ हजार बढी घरधुरी विपतको जोखिममा रहेका छन् । जिल्लाका ६ वटा पालिकाका ११ हजार २२९ घरधुरी र ५९ हजार ९७४ जनसङ्ख्या भूकम्प, बाढीपहिरो, आगलागी, चट्याङजस्ता विपतकाे जोखिममा रहेका छन् । जिल्ला प्रशासन कार्यालयले स्थानीय तहहरूको सिफारिस तथा समन्वयमा तयार पारेको विपत् पूर्व तयारी तथा प्रतिकार्य योजना, २०८२ मा उक्त विवरण समावेश गरिएको छ । प्रमुख जिल्ला अधिकारी कुलबहादुर जिसीका अनुसार प्रतिकार्य योजनामा विपत् जोखिममा रहेका वडा र टोल, घरधुरी, जनसङख्या, यसअघि भएको क्षतिको विवरणसहित क्षेत्रगत कार्ययोजना र जिम्मेवारी विभाजन गरिएको छ ।भौगोलिक बनावट तथा अव्यवस्थित भौतिक निर्माणका क्रियाकलापहरूका कारण जिल्ला विपतको जोखिममा रहेको प्रजिअ जिसीले उल्लेख गर्नुभयो । प्रतिकार्य योजनामा जिल्ला सदरमुकामसमेत रहेको मुसीकोट नगरपालिकाको १४ वटै वडाका ८४ घरधुरी र ७४० जनसङ्ख्या भूकम्प, बाढीपहिरो, आगलागी, चट्याङ लगायतका विपतजन्य घटनाको जोखिममा रहेको उल्लेख छ । त्यसैगरी चौरजहारी नगरपालिका भित्रका ८४० घरधुरी र तीन हजार ७७० जनसङख्या जोखिममा रहेका छन् । आठबिसकोट नगरपालिकाका १४ वटै वडामा दुई हजार २२१ घरधुरी र नौ हजार १२५ जनसङ्ख्या जोखिममा रहेका छन् । एक हजार ८०७ रोपनी जग्गा जमिनमा क्षति भएको जनाइएको छ । बाँफिकोट गाउँपालिकाले जिल्ला प्रशासन कार्यालयलाई उपलब्ध गराएको विवरणअनुसार यहाँका १० वटा वडामध्ये वडा नम्बर ७ बाहेक ८८५ घरधुरी र दुई हजार ४६९ जनसङ्ख्या भूकम्प, बाढीपहिरो, आगलागी, चट्याङलगायतको विपतकाे जोखिममा रहेका छन् । यहाँको करिब छ हजार ६८९ रोपनी जग्गा जमिनमा समेत क्षति हुने गरेको छ । सानीभेरी गाउँपालिकाको ११ वडाका दुई हजार १८० घरधुरी र २० हजार ३५० जनसङ्ख्या जोखिममा रहेका छन् । गाउँपालिकाले वडाका सबै बस्तीहरू र १० हजार पाँच सय वर्गमिटर जग्गा जोखिममा रहेको जनाएको छ । त्यसैगरी त्रिवेणी गाउँपालिकाका १० वडामा पाँच हजार १९ घरधुरी र २३ हजार ५२० जनसङ्ख्या जोखिममा रहेको उल्लेख गरिएको छ । यहाँको सात हजार ४२५ रोपनी जग्गा जमिन क्षतिको जोखिममा रहेको प्रतिकार्य योजनामा उल्लेख गरिएको छ । गाउँपालिकाले वडाका सबै बस्ती जोखिममा रहेको जनाएका छ । आठबिसकोट नगरपालिका प्रमुख रबी केसीले रुकुमपश्चिम भूकम्प, बाढीपहिरो, महामारी, आगलागी, हुरिबतास तथा हिमपातजस्ता प्रमुख प्रकोपहरूको मारमा रहेको जनाउनुभयो । सानीभेरी, ठुलीभेरी र अन्य खोला किनारका बस्ती र जग्गा, भिरोलो जमिनमा रहेका बस्तीहरू, कमजोर भूगोल लगायतका कारण जोखिम रहेको उहाँको भनाइ छ । सम्भावित जोखिम क्षेत्र पहिचान गरेर प्रतिकार्यको योजना तयार पारिएको नगर प्रमुख केसीले जनाउनुभयो । प्रतिकार्य योजनामा विपत् पूर्वतयारी, विपत् पश्चातको उद्धार र राहत सामग्रीको अवस्था समावेश गरिएको छ ।",
      "link": "https://gorkhapatraonline.com/news/168312",
      "image": "https://gorkhapatraonline.com/storage/media/297004/conversions/Pahiro-jokhim_Rukum_Raju-(1)-original-thumb.jpg"
    },
    {
      "slug": "168311",
      "title": "नकारात्मक भाष्य निर्माण गरी समाजलाई दिग्भ्रमित पार्ने कोसिस भइरहेका छन् : सभापति देउवा",
      "timestamp": 1755475200000,
      "source": "gp",
      "content": "नेपाली कांग्रेसका सभापति एवम् पूर्वप्रधानमन्त्री शेरबहादुर देउवाले पुराना पार्टीहरूले केही गर्न सकेनन् भन्ने अतिरञ्जित र नकारात्मक भाष्य निर्माण गरी समाजलाई दिग्भ्रमित पार्ने कोसिस भइरहेको बताउनुभएको छ ।",
      "longContent": "पाटन (ललितपुर), भदौ २ गते । नेपाली कांग्रेसका सभापति एवम् पूर्वप्रधानमन्त्री शेरबहादुर देउवाले पुराना पार्टीहरूले केही गर्न सकेनन् भन्ने अतिरञ्जित र नकारात्मक भाष्य निर्माण गरी समाजलाई दिग्भ्रमित पार्ने कोसिस भइरहेको बताउनुभएको छ । पार्टीको शुभेच्छुक संस्था समन्वय विभागद्वारा आज केन्द्रीय कार्यालय सानेपामा आयोजित अन्तरक्रिया तथा तीजको शुभकामना आदानप्रदान कार्यक्रममा उहाँले यस्ता भाष्य र चुनौतीहरूलाई चिर्दै अझ बढी सशक्त र क्रियाशील हुन आवश्यक रहेको बताउनुभयो । ।सभापति देउवाले कुनै पनि भ्रममा नपरी आगामी दिनमा पार्टीलाई बलियो बनाउन लाग्नुपर्नेमा जोड दिनुभयो । “कांग्रेसले लामो सङ्घर्ष, बलिदान र आन्दोलनमार्फत नेपालमा बहुदलीय लोकतन्त्र, मानव अधिकार, प्रेस स्वतन्त्रता र नागरिक स्वतन्त्रताको जग बसाएको छ”, उहाँले भन्नुभयो,“शुभेच्छुक संस्थाहरू पार्टीको मूल्य, मान्यता, आदर्श, नीति तथा कार्यक्रमहरूलाई जनस्तरसम्म पुर्‍याउने आधारशिला हुन् । समाजका विविध क्षेत्र र पेसामा क्रियाशील व्यक्तिहरूको श्रम र योगदानकै कारण कांग्रेसलाई सशक्त बनाउन सम्भव भएको छ । यसलाई थप बलियो बनाउन यहाँहरूको भूमिका महत्त्वपूर्ण हुने छ ।”सभापति देउवाले पार्टीका सबै भ्रातृ एवं शुभेच्छुक संस्थाहरूलाई क्रियाशील र गतिशील बनाउँदै पार्टीभित्र बृहत् एकता कायम गरी आगामी निर्वाचनमा बहुमत ल्याई स्थिरता दिनुपर्ने बताउनुभयो । देशमा रहेका विभिन्न पर्वहरूमध्ये हरितालिका तीज नेपाली महिलाहरूको विशेष पर्व भएको उल्लेख गर्दै उहाँले चेलीहरू माइत आउने र पारिवारिक सम्बन्धलाई हार्दिक बनाउन भूमिका निर्वाह गर्ने दृष्टिले पनि यस पर्वको विशेष महत्त्व रहेको धारणा राख्नुभयो । महामन्त्री गगनकुमार थापाले विधानअनुसार पार्टीको सर्वोत्तम हित र प्रजातान्त्रिक मूल्य तथा मान्यतालाई स्वीकार्ने भ्रातृ संस्थाका साथै शुभेच्छुक संस्थाले पनि समयमा अधिवेशन गरेर गतिशील बन्नुपर्नेमा जोड दिनुभयो । उहाँले पार्टीको शुभेच्छुक सङ्घ समन्वय विभागलाई शुभेच्छुक संस्थाका लागि आवेदन दिएका विषयमा अध्ययन गरेर केन्द्रीय समितिमा पेस गर्न आग्रह गर्नुभयो ।“पार्टीको नेतृत्वलाई सुझाव दिने र सांसदलाई ज्ञान दिने काममा शुभेच्छुक संस्थाहरूको भूमिका हुन्छ । यस्ता संस्था पार्टीको मूलधारमा नभए पनि पार्टी नेतृत्वलाई सुझाव दिएर सुधार्ने क्षमता राख्छन्”, उहाँले भन्नुभयो । महामन्त्री थापाले पार्टीको जिम्मेवारीमा रहेका मानिसहरू शुभेच्छुक संस्थाको जिम्मेवारी र नेतृत्वमा बस्न नहुनेमा जोड दिनुभयो ।कोषाध्यक्ष उमेश श्रेष्ठले पार्टीका गतिविधिलाई सामाजिक सञ्जालमा प्रभावकारी बनाउँदै समृद्धिको आधार निर्माण गर्न ठुलाठुला परियोजनामार्फत उत्पादकत्व वृद्धि गर्न ध्यान दिनुपर्ने बताउनुभयो । पार्टी प्रवक्ता डा. प्रकाशशरण महतले शुभेच्छुक संस्था पार्टीको नियन्त्रणमा नरहेकाले  यस्ता सङ्घसङ्गठनलाई पार्टीले सहजीकरण मात्रै गर्नसक्ने बताउनुभयो ।कांग्रेस केन्द्रीय सदस्य एवम् महिला विभाग प्रमुख पुष्पा भुसालले कांग्रेसको नेतृत्वमा बनेको संविधान र संविधानअनुसार बनेका संरचना कमजोर भएका हुन् कि भन्ने चिन्ता बढ्दै गएको भन्दै पार्टीले आफ्ना ‘एजेन्डा’ बलियो बनाउन ध्यानदिनु पर्ने बताउनभयो । उहाँले महिलामाथि असमानतालाई बढावा दिनेगरी बहुविवाहलाई प्रश्रय दिने खालका कानुन ल्याउन नहुनेमा जोड दिँदै पार्टी नेतृत्वको ध्यानाकर्षण गराउनुभयो ।विभागका प्रमुख अब्दुल सतारले पार्टीको शुभेच्छुक संस्थाको पहुँच वडा तहसम्म रहेको भन्दै पार्टीलाई बलियो बनाउन गुमेको मतलाई पुनःस्थापित गराउन भूमिका खेल्नुपर्नेमा जोड दिनुभयो । रासस",
      "link": "https://gorkhapatraonline.com/news/168311",
      "image": "https://gorkhapatraonline.com/storage/media/297001/conversions/ccccc-original-thumb.jpg"
    },
    {
      "slug": "168299",
      "title": "स्वर्णप्राशन सम्बन्धी निर्देशिका स्वीकृत",
      "timestamp": 1755475200000,
      "source": "gp",
      "content": "आयुर्वेदको ग्रन्थ एवं शास्त्रीय प्रचलनमा रहेको स्वर्णप्राशन कार्यक्रमलाई थप व्यवस्थितरूपमा सञ्चालन गर्ने निर्देशिका स्वीकृत गरेको मन्त्रालयले जनाएको छ ।",
      "longContent": "काठमाडौँ, भदौ २ गते ।  स्वास्थ्य तथा जनसङ्ख्या मन्त्रालयले स्वर्णप्राशन निर्देशिका स्वीकृत गरेको छ ।  मन्त्रालयले भदौ १ गते मन्त्रीस्तर निर्णय गर्दै स्वर्णप्राशन निर्देशिका स्वीकृत गरेको हो । आयुर्वेदको ग्रन्थ एवं शास्त्रीय प्रचलनमा रहेको स्वर्णप्राशन कार्यक्रमलाई थप व्यवस्थितरूपमा सञ्चालन गर्ने निर्देशिका स्वीकृत गरेको मन्त्रालयले जनाएको छ ।  आयुर्वेद चिकित्सा विज्ञानको बालबालिकाको स्वास्थ्य संरक्षण, प्रवर्धन उपचार पुनर्स्थापना सम्बन्धी ग्रन्थ कौमारभृत्य(आयुर्वेद शिशुचिकित्सक )को मूल ग्रन्थ काश्यप संहितामा बालबालिकाको सर्वाङ्गिण विकासका लागि स्वर्णविन्दु प्राशनको वर्णन गरिएको छ। स्वर्ण भष्मलाई घ्यू र महमा मिसाएर लेहमा परिणत गरी थोपा अंशको रूपमा सेवन गराइने विधिलाई स्वर्णविन्दु प्राशन भनिन्छ।बालबालिकाको शारीरिक तथा मानसिक विकासका साथै रोग प्रतिरोधात्मक क्षमता बढाउन स्वर्णविन्दु प्राशनको महत्त्वपूर्ण भूमिका छ।यस निर्देशिकाको मुख्य उद्देश्य स्वर्णप्राशनको सुरक्षित, सरसफाइयुक्त र प्रभावकारी रूपमा यसको सेवन सुनिश्चित, पारम्परिक आयुर्वेदिक पद्धतिलाई आधुनिक सुरक्षा र गुणस्तर मापदण्ड अनुसार संरक्षण गर्नु रहेको छ ।  स्वर्णविन्दु प्राशनबाट बाल स्वास्थ्य सम्वर्धनका साथै मातृशिशु स्वास्थ्य सम्वर्धनका कार्यक्रम सञ्चालन गर्नु रहेको छ । नेपालभरका २१ आयुर्वेद स्वास्थ्य केन्द्र, आयुर्वेदिक अस्पताल, तथा आयुर्वेद शिक्षण अस्पतालमा प्रयोगका लागि मार्गदर्शन प्रदान गर्ने रहेको छ । यस स्वर्णविन्दु प्राशन प्रत्येक महिनामा पुष्या नक्षत्रको दिन उल्लिखित स्वास्थ्य संस्थामा आयुर्वेद चिकित्सक तथा स्वास्थ्यकर्मीको प्रत्यक्ष निगरानीमा तोकिए बमोजिमको मात्रामा खुवाइने छ। यस कार्यक्रमबाट ६ महिनादेखि ५ वर्षसम्म वर्ष सम्मका बालबालिका लाभान्वित हुने छन्। यस कार्यक्रममा ज्वरो, अजीर्ण, झाडा पखाला, आउँ, रुघा खोकी सर्दी मर्की भएका बालबालिकालाई सहभागी गराइने छैन।यस स्वर्णविन्दु प्राशन कार्यक्रमबाट बालबालिकाको समग्र स्वास्थ्य संरक्षण र प्रवर्धन भई रोग प्रतिरोधात्मक क्षमता बढ्ने अपेक्षाका साथ यस वर्षबाट राष्ट्रिय कार्यक्रमको रूपमा सञ्चालन गरिने छ ।  आगामी वर्षमा क्रमिक रूपमा आयुर्वेद स्वास्थ्य संस्था रहेका सबै स्थानीय तहमा विस्तार गरिने छ।",
      "link": "https://gorkhapatraonline.com/news/168299",
      "image": "https://gorkhapatraonline.com/storage/media/296987/conversions/mantralaye-original-thumb.jpg"
    },
    {
      "slug": "168267",
      "title": "‘जलवायु परिवर्तनले ल्याएको सङ्कटलाई मिलेर पार लगाऔं’",
      "timestamp": 1755475200000,
      "source": "gp",
      "content": "राष्ट्रपति रामचन्द्र पौडेलले जलवायु  परिवर्तनले ल्याएको सङ्कटापन्न अवस्थालाई सबै मिलेर पार लगाउनुपर्ने बताउनु भएको छ ।",
      "longContent": "काठमाडौँ, भदौ २ गते । राष्ट्रपति रामचन्द्र पौडेलले जलवायु  परिवर्तनले ल्याएको सङ्कटापन्न अवस्थालाई सबै मिलेर पार लगाउनुपर्ने बताउनुभएको छ । उहाँले हाम्रो यस क्षेत्रका हिमालबाट बग्ने नदीको पानी, वनबाट प्राप्त हुने अक्सिजन वा कृषि योग्य भूमिको उर्वरताले यहाँका दुई अर्बभन्दा बढी मानिसका लागि प्रत्यक्ष वा अप्रत्यक्ष रूपमा जीवनयापनमा योगदान पुर्‍याइरहे पनि हाम्रो यो जीवनयापनको आधार आज सङ्कटमा परेको बताउनुभयो । कृषि, सहकारी तथा प्राकृतिक स्रोत समितिद्वारा  सोमबार काठमाडौँमा आयोजित हिन्दुकुश–हिमालय पार्लियामेन्टेरियन्स मिट २०२५ कार्यक्रमलाई सम्बोधन गर्दै राष्ट्रपति पौडेलले सो धारणा व्यक्त गर्नुभएको हो । “हाम्रा यस क्षेत्रको हिमालबाट बग्ने नदीको पानी, वनबाट प्राप्त हुने अक्सिजन वा कृषि योग्य भूमिको उर्वरताले यहाँका दुई अर्बभन्दा बढी मानिसका लागि प्रत्यक्ष वा अप्रत्यक्ष रूपमा जीवनयापनमा योगदान पुर्‍याइरहेको छ, तर यो जीवनयापनको आधार आज सङ्कटमा छ”, उहाँले भन्नुभयो । राष्ट्रपति पौडेलले हिमालदेखि समुद्रीतटसम्मका बासिन्दाहरूको भविष्य एउटै नियतिमा गाँसिएको स्मरण गर्दै यो ऐतिहासिक भेटघाट हाम्रो साझा र दिगो भविष्यका लागि आशा र सम्भावनाको मार्ग बनोस् भन्नुभयो । उहाँले नीति निर्माण तहमा हामीले वैज्ञानिक तथ्य र जन–आवाजलाई आधार मानेर जलवायु, जैविक विविधता र वायु प्रदूषणसम्बन्धी समयसापेक्ष, जनमुखी र कार्यान्वयन योग्य नीति तर्जुमा गर्नुपर्नेमा जोड दिनुभयो । त्यस्तै, कानुनी संरचना सुदृढीकरणका लागि जलवायु–मैत्री विकास, वायु प्रदूषण नियन्त्रणका लागि मापदण्डरू तयार गर्ने र जैविक विविधताको संरक्षणका लागि आवाश्यक कानुनी प्रावधानको प्रबन्ध गर्न आवाश्यक रहेको उहाँको भनाइ थियो । “जवाफदेहिताको सुनिश्चितताका लागि हाम्रा कार्यक्रमहरू कार्यान्वयन भए–नभएको अनुगमन, स्रोतहरूको पारदर्शिता र परिणामको मूल्याङ्कनमा संसद्ले मूलभूत दायित्व निर्वाह गर्नुपर्दछ”, राष्ट्रपति पौडेलले भन्नुभयो । जलवायु परिवर्तन, जैविक विविधताको ह्रास र वायु प्रदूषण अब केवल वैज्ञानिक प्रतिवेदनमा सीमित नभई हाम्रो दैनिक जीवनको कठोर यथार्थ बनेको उहाँको भनाइ थियो । उहाँले भन्नुभयो, “त्यसैले, आजको यो बैठक हाम्रो साझा र दिगो भविष्यको रोडम्याप तय गर्ने ऐतिहासिक अवसर हो ।” राष्ट्रपति पौडेलले हिन्दुकुश हिमालय क्षेत्रको भूगोल, हिमालय क्षेत्र, वन, नदी र वायुमण्डलको भविष्यबारे दृढ सङ्कल्प जनाउने अवसर हो भन्नुभयो । “हाम्रो क्षेत्र जैविक विविधताका दृष्टिले धनी छ, विश्वका दुर्लभ वनस्पति र जनावरहरूको वासस्थान यहाँ छ, जैविक विविधतामा आएको ह्रासले हाम्रो खाद्य सुरक्षा, सांस्कृतिक सम्पदा, प्रजातिहरू लोप हुनसक्ने सम्भावनाका साथै समग्र अर्थतन्त्रमा पनि असर गरिरहेको छ”, उहाँले भन्नुभयो । यी चुनौतीहरूका बाबजुद यो अवसरमा सदस्य राष्ट्रहरूले जलवायु परिवर्तनको समस्या सम्बोधन, वायु प्रदूषण नियन्त्रण तथा जैविक विविधता संरक्षणका लागि गरेका उल्लेखनीय कार्यहरूको राष्ट्रपति पौडेलले प्रशंसा गर्नुभयो । उहाँले विविध समस्याका बाबजुद विश्वका लागि उदाहरणीय हुने कार्य यस क्षेत्रमा भएका छन् भन्नुभयो ।  “जैविक विविधता संरक्षणका लागि राष्ट्रिय निकुञ्ज र संरक्षित क्षेत्र विस्तार, वन्यजन्तु निगरानी प्रणालीको आधुनिकीकरण र स्थानीय समुदायसँगको सहकार्य प्रशंसनीय छ, वायु गुणस्तर सुधारका लागि सार्वजनिक यातायात क्षेत्रमा सुधार, विधुतीय सवारी साधन प्रवर्धन र उद्योगहरूको उत्सर्जन नियन्त्रणजस्ता कदमहरू सन्तोषजनक छन्”, राष्ट्रपति पौडेलले भन्नुभयो । उहाँले आफूले जलवायु परिवर्तनले पारेको नकारात्मक प्रभावको बारेमा विश्व मञ्चहरूमा विश्व समुदायलाई ध्यानाकर्षण गर्दै आएको उल्लेख गर्दै विश्वव्यापी तापमान वृद्धिलाई १ दशमलव ५ डिग्री सेल्सियससम्म सीमित गर्न पेरिस सम्झौतामा गरिएको प्रतिबद्धता पूरा गर्न सम्बन्धित पक्षहरूले आ–आफ्नो ठाउँबाट योगदान पुर्‍याउनु आजको आवश्यकता भएको बताउनुभयो ।  “वैज्ञानिक तथ्यरूका अनुसार पेरिस सम्झौंतामा हामी सबैले जनाएको प्रतिबद्धताअनुसार दीर्घकालीन रुपमा १ दशमलव ५ डिग्री सेल्सियसको लक्ष्यमा सीमित गर्न सकिन्छ भनिए तापनि पछिल्ला दशकमा यहाँका हिमनदीहरूको पग्लिने गति बढिरहेको सन्दर्भमा यसको असर तल्लो तटीय क्षेत्रमा रहेका गाउँ बस्तीदेखि हजारौं किलोमिटर टाढासम्म पुग्दा बाढी, पहिरो जस्तो जलवायुजन्य विपद्को रूप लिइरहेको अवस्था छ”, उहाँले भन्नुभयो । यस सन्दर्भमा आफ्नो राजनीतिक जीवन, संसद्, समितिहरूको बैठक र अन्तर्राष्ट्रिय मञ्चहरूमा निरन्तर छलफल र बहसको संस्कारलाई जीवन्त राख्ने अवसर विगतमा पाएको उहाँले स्मरण गर्नुभयो । राष्ट्रपति पौडेलले भन्नुभयो, “विगतमा पनि हामी प्राकृतिक स्रोत संरक्षण, अन्तरदेशीय सहकार्य र दिगो विकासबारे छलफल गथ्र्यौ, तर त्यस बेलाका चुनौती र आजका सङ्कटबीच ठूलो अन्तर छ, पहिले यी विषयलाई दीर्घकालीन लक्ष्यका रूपमा हेरिन्थ्यो, तर आज ती चुनौतीहरूले तत्कालै कदम चाल्न दबाब दिइरहेका छन्, हामी सबै सङ्कटापन्न अवस्थामा छौं, यसलाई सबैले मिलेर पार गर्नुछ ।”",
      "link": "https://gorkhapatraonline.com/news/168267",
      "image": "https://gorkhapatraonline.com/storage/media/296917/conversions/prez-ffinal--original-thumb.jpg"
    },
    {
      "slug": "168261",
      "title": "जलवायु परिवर्तन मानव सभ्यताकै सङ्कट होः परराष्ट्रमन्त्री",
      "timestamp": 1755475200000,
      "source": "gp",
      "content": "परराष्ट्रमन्त्री डा. आरजु राणा देउवाले जलवायु परिवर्तन कुनै भूगोल र सिमाना नचिन्ने सीमाविहीन र मानव सभ्यताको सङ्कट भएकाले यो समस्याको समाधानका लागि सबै देशको सामूहिक सहकार्य आवश्यक रहेको बताउनुभएको छ ।",
      "longContent": "काठमाडौँ, भदौ २ गते । परराष्ट्रमन्त्री डा. आरजु राणा देउवाले जलवायु परिवर्तन कुनै भूगोल र सिमाना नचिन्ने सीमाविहीन र मानव सभ्यताको सङ्कट भएकाले यो समस्याको समाधानका लागि सबै देशको सामूहिक सहकार्य आवश्यक रहेको बताउनुभएको छ ।हिन्दकुश हिमालय क्षेत्रका देशका सांसदहरुको सोमबारदेखि राजधानीमा सुरु भएको सम्मेलनलाई सम्बोधन गर्दै उहाँले भन्नुभयो “यो मानव सभ्यताका खिलाफको साझा समस्या हो । यसले कुनै देश, भूगोल, राजनीतिक दललाई चिन्दैन । यही हिसाबले यसको समाधान खोज्नुपर्छ । यसका लागि सबैको साझा प्रयास जरुरी छ ।” मन्त्री डा. राणाले भन्नुभयो “हामी यस्तो समयमा भेला भएका छौँ कि जलवायु सङ्कट अब भविष्यको पूर्वानुमान मात्र नभएर दैनिक अनुभूत गर्ने वास्तविकता बनेको छ । अब सबैले राष्ट्रिय एजेन्डाका रुपमा कानुन बनाउन, स्रोत–साधन परिचालन गर्न र सरकारलाई जवाफदेही बनाउन भूमिका खेल्नुपर्दछ ।” उहाँले हाम्रा सामु खडा भएका जलवायु परिवर्तन, जैविक विविधताको क्षय, स्वच्छ हावामा ह्रास र अन्य वातावरणीय समस्यमा केवल सरकारको मात्र प्रयास पर्याप्त नहुने स्पष्ट गर्दै यो दायित्व सबैको हो भनेर लाग्नुपर्ने बताउनुभयो । विश्व मौसम विज्ञान सङ्गठनको हालैको एक प्रतिवेदनमा पृथ्वीको तापक्रम वर्षमा १.५ डिग्री सेल्सियसले वृद्धि भएको प्रसङ्ग उल्लेख गर्दै यो गम्भीर जोखिमको अवस्थामा सुधार ल्याउन तीव्र उत्सर्जन कटौती, दीर्घकालीन लागत न्यूनीकरण र दिगो विकास लक्ष्यहरूको प्राप्ति अपरिहार्य रहेकोमा पनि उहाँले जोड दिनुभयो । मन्त्री डा. राणाले अन्तर्राष्ट्रिय न्यायालयको हालैको मतले जलवायु संरक्षण गर्ने, उत्सर्जन घटाउने, यसका गम्भीर प्रभावहरूसँग जुध्ने र सीमापार हानि रोक्ने काम राज्यहरूको कानुनी कर्तव्य रहेको स्पष्ट गरेको बताउनुभयो । भारत, पाकिस्तान र नेपालमा हालै आएको बाढीले धेरैको ज्यान लिएको, पूर्वाधारहरु नष्ट पारेको र धेरैलाई अझै बेपत्ता बनाएको बताउँदै यसले सबैभन्दा गम्भीर असर हिन्दुकुश हिमालय क्षेत्रमा परिरहेको पनि स्पष्ट गर्नुभयो । भूकम्प, हिमनदीहरु पग्लिने अवस्था, अनियमित वर्षा, जैविक विविधताको क्षय, बाढी र पहिरोको सामना गरिरहेका विश्वका जलवायु–संवेदनशील देशहरूमध्ये नेपाल गम्भीर जोखिममा परेको उहाँको भनाइ थियो । नेपालको कार्बन उत्सर्जन अत्यन्तै नगण्य रहेको भए पनि यसको प्रभावको सबैभन्दा नराम्रो असर भोग्नुपरिरहेको बताउँदै मन्त्री डा राणाले नेपालले जलवायु अन्याय भोगिरहेको बताउनुभयो । उहाँले गत मेमा काठमाडौंमा सम्पन्न सगरमाथा संवादको पहिलो संस्करणको स्मरण गर्दै त्यहाँ विश्वभरका नेता, चिन्तक र नीतिनिर्माताहरू भेला भई २५ बुँदे रोडम्याप जारी गरिएको जानकारी दिनुभयो ।",
      "link": "https://gorkhapatraonline.com/news/168261",
      "image": "https://gorkhapatraonline.com/storage/media/296864/conversions/as-original-thumb.jpg"
    },
    {
      "slug": "168227",
      "title": "विमानस्थलको पानीले सास्ती",
      "timestamp": 1755475200000,
      "source": "gp",
      "content": "ताल्चा विमानस्थलबाट बग्ने पानीको व्यवस्थापन नहुँदा छायानाथ रारा नगरपालिका वडा नं. १, ४, ६ र ७ का जुकेना खामगोइटे, वालै, कोटिला र पिना गाउँका विद्यालयमा पढ्ने बालबालिकाले सास्ती भोग्दै आएका छन् । नजिकै माध्यमिक तहसम्मको विद्यालय नभएकाले बालबालिकाले आउजाउमा सास्ती भोग्दै आएका हुन् ।",
      "longContent": "मुगु समाचारदाता मुगु, भदौ २ गते । ताल्चा विमानस्थलबाट बग्ने पानीको व्यवस्थापन नहुँदा छायानाथ रारा नगरपालिका वडा नं. १, ४, ६ र ७ का जुकेना खामगोइटे, वालै, कोटिला र पिना गाउँका विद्यालयमा पढ्ने बालबालिकाले सास्ती भोग्दै आएका छन् । नजिकै माध्यमिक तहसम्मको विद्यालय नभएकाले बालबालिकाले आउजाउमा सास्ती भोग्दै आएका हुन् ।सदरमुकाम गमगढीमा नमुना माध्यमिक विद्यालय रहेकाले विद्यालय जान लामो समय हिँड्नु पर्दा सात वटा बस्तीका झन्डै एक सय बालबालिका प्रभावित भएको स्थानीय समाजसेवी नन्द रोकायाले बताउनुभयो । आकासे पानी ताल्चा विमानस्थलबाट बर्सातको समयमा बुकाखोलामा पानीको सतह बढेका कारण विद्यालय पढ्ने बालबालिकाले दैनिक जोखिम मोलेर उक्त खोला पार गर्नुपर्ने बाध्यता रहेको उहाँले गुनासो सुनाउनुभयो  ।हिउँदको समयमा पानीको सतह घट्दा बुकाखोला तरेर विद्यालयमा सफा पोसाकमा विद्यालय पुगिन्छ तर अहिले वर्षाको समयमा त्यो सम्भव नभएकाले खोलाको हिलो पानीले दैनिक विद्यालयको पोसाकमा हिलोमैलो भएर विद्यालय पुग्ने गरेको महाकाली नमुना माध्यमिक विद्यालयमा कक्षा ९ मा अध्ययनरत छात्रा सरिता भामले सुनाउनुभयो । उक्त खोलाको पानीले छायानाथ रारा नगरपालिकाका ११ बस्तीका ज्येष्ठ नागरिक र बिरामीलाई आउजाउ गर्न कठिनाइ भएको ज्येष्ठ नागरिक रामबहादुर बोहोराले बताउनुभयो । हिउँदमा खोलामा पानी नहुँदा सहजै आउजाउ गर्न सकिन्छ तर बर्सातको समयमा ज्यान जोखिममा पारेर खोला तर्नुपर्ने अवस्था रहेकोउहाँले जनाउनुभयो ।जिल्लामा विमानस्थलको वातावरणीय प्रभाव अध्ययन नगर्दा ताल्चा विमानस्थलमुनिका १० वटा बस्ती उच्च जोखिममा रहेका छन् । डिपिआरको नाममा लागत स्टिमेट र कुल खर्च, दुरी आदिको मात्रै अध्ययन गरिएको तर वातावरणीय अध्ययन नै नगरिएको स्वयंम नागरिक उड्डयन प्राधिकरण एरोडम इन्जिनियरिङ विभागका इन्जिनियर महेश नेपालीले बताउनुभयो ।",
      "link": "https://gorkhapatraonline.com/news/168227",
      "image": "https://gorkhapatraonline.com/storage/media/296814/conversions/students-original-thumb.jpg"
    },
    {
      "slug": "168209",
      "title": "खुम्चियो प्राधिकरणको नाफा",
      "timestamp": 1755475200000,
      "source": "gp",
      "content": "नेपाल विद्युत् प्राधिकरणको नाफा घटेको छ । गत आर्थिक वर्ष २०८१/८२ मा अघिल्लो आर्थिक वर्षको तुलनामा प्राधिकरणको नाफा ३७.३२ प्रतिशतले घटेको हो । प्राधिकरणको ४० औँ वार्षिकोत्सव समारोहमा सार्वजनिक गरिएको वित्तीय विवरण अनुसार प्राधिकरणले गत आवमा कर चुक्तापूर्व नौ अर्ब छ करोड रुपियाँ खुद नाफा आर्जन गरेको छ ।",
      "longContent": "काठमाडौँ, भदौ २ गते ।  नेपाल विद्युत् प्राधिकरणको नाफा घटेको छ । गत आर्थिक वर्ष २०८१/८२ मा अघिल्लो आर्थिक वर्षको तुलनामा प्राधिकरणको नाफा ३७.३२ प्रतिशतले घटेको हो । प्राधिकरणको ४० औँ वार्षिकोत्सव समारोहमा सार्वजनिक गरिएको वित्तीय विवरण अनुसार प्राधिकरणले गत आवमा कर चुक्तापूर्व नौ अर्ब छ करोड रुपियाँ खुद नाफा आर्जन गरेको छ । यस्तो नाफा आव २०८०/८१ मा १४ अर्ब ४६ करोड रुपियाँ थियो । प्राधिकरणको सञ्चालन खर्चमा आएको वृद्धि, विदेशी मुद्रा विनिमय प्रभाव र जोखिम कोषमा रकम जम्मा गर्दा नाफामा कमी आएको प्राधिकरणका कार्यकारी निर्देशक हितेन्द्रदेव शाक्यले जानकारी दिनुभयो । वित्तीय विवरण अनुसार खुद सञ्चालन खर्च एक वर्षको अवधिमा दुई अर्ब १० करोड रुपियाँले बढेको छ । त्यस्तै विनिमय दर परिवर्तनका कारण मात्रै दुई अर्ब २५ करोड रुपियाँ थप व्ययभार थपिएको प्रतिवेदनमा उल्लेख छ । शाक्यका अनुसार गत आवमा पाँच अर्ब रुपियाँ जोखिम कोष (प्रोभिजनिङ) का लागि छुट्याइएकाले पनि नाफा घट्न पुगेको हो । कुल व्यवसाय ८.४ प्रतिशतले बढेर एक खर्ब २५ अर्ब २७ करोड पुगे पनि समग्रमा अघिल्लो आवभन्दा गत आवमा प्राधिकरणको नाफा पाँच अर्ब ३९ करोड रुपियाँले कमी आएको छ ।विद्युत् बिक्रीको मूल्यमा आएको कमीका कारण पनि प्राधिकरणको नाफा खस्कन भूमिका खेलेको देखिन्छ । अघिल्लो आवमा औसत नौ रुपियाँ ४८ पैसा प्रतियुनिट मूल्य आएकामा गत आवमा नौ रुपियाँ १३ पैसा पाएको देखिन्छ । नेपालभित्र र मध्यकालीन सम्झौता अनुसार भारत निर्यात हुने बिजुलीको मूल्य स्थिर रहे पनि इन्डियन इनर्जी एक्सचेन्जमा बोलकबोल मूल्य घटेको असर यो मूल्यमा परेको हो । भारततर्फ गत आवमा कुल दुई हजार ३८० गिगावाट/घण्टा विद्युत् बिक्री भएको देखिन्छ । यो आघिल्लो आवको तुलनामा २२.३३ प्रतिशतको वृद्धि हो ।शाक्यले दिएको जानकारी अनुसार ९८ प्रतिशत भूभागमा राष्ट्रिय ग्रिड पुगिसकेको छ भने प्रतिव्यक्ति वार्षिक ऊर्जा खपत ४२० युनिटबाट बढेर ४६५ पुगेको छ । विद्युत् चुहावट पनि ०.४७ प्रतिशत विन्दुले घटेर १२.२६ कायम भएको छ ।प्राधिकरणको एकबर्से उपलब्धि सार्वजनिक गर्दै शाक्यले गत अवमा कुल ४३४ मेगावाट विद्युत् उत्पादन थप भएको छ भने २५३ सर्किट किलोमिटर प्रसारण लाइन थप भएर कुल छ हजार ७६० सर्किट किलोमिटर पुगेको छ । प्रसारण सबस्टेसनको क्षमता एक हजार ७३ एमभिए थपिँदा कुल १४ हजार १२३ एमभिए पुगेको छ ।बहसमा गुणस्तर र बक्यौता असुलीप्राधिकरणको वार्षिकोत्सव समारोहलाई सम्बोधन गर्दै प्राधिकरण अध्यक्ष तथा ऊर्जा जलस्रोत तथा सिँचाइमन्त्री दीपक खड्काले नेपाल विद्युत् प्राधिकरणलाई २४ घण्टा अविछिन्न, सुरक्षित र भरपर्दो आपूर्ति गर्न सक्ने संस्थामा रूपान्तरण गर्नुपर्नेमा जोड दिनुभयो । उहाँले सुरक्षित, गुणस्तरीय र भरपर्दो विद्युत् प्रवाहलाई अहिलेको मुख्य आवश्यकता ठहर गर्दै प्राधिकरणलाई स्मार्ट प्रविधि प्रयोगमार्फत विद्युत् चुहावट न्यूनीकरण गर्न निर्देशन दिनुभयो । कार्यक्रममा अधिकांश वक्ताले प्राधिकरणको विद्युत् आपूर्ति गुणस्तर र वक्यौताका विषयमा प्रश्न उठाउँदै मन्त्री तथा कार्यकारी निर्देशकको गम्भीर ध्यानाकर्षण गराएका थिए । सभालाई सम्बोधन गर्दै राष्ट्रिय योजना आयोगका सदस्य आरपी विच्छाले राजधानीमै समेत विद्युत् आपूर्ति नियमित र गुणस्तरीय नभएको भन्दै यसमा संवेदनशील हुन प्राधिकरण व्यवस्थापनलाई आग्रह गर्नुभयो । मन्त्री खड्काले डेडिकेटेड र ट्रङ्क लाइन महसुल असुली एक दशकसम्म उल्झनमा पारिएको भन्दै प्राधिकरण व्यवस्थापन तथा कर्मचारीमाथि आक्रोश व्यक्त गर्नुभएको थियो । “सरकार अहिले यो समस्या समाधानका लागि गभ्भीर ढङ्गले लागिरहेको छ तर एक दशकसम्म प्राधिकरण यो विषयमा किन बोलेन ?” उहाँले प्रश्न गर्नुभयो, “तपाईंहरूले टिओडी मिटरका आधारमा बिल नपठाएर महसुल तिर भन्दै चिठी पो पठाउनुभयो भन्ने ग्राहकको भनाइ छ, यो के भएको हो तपाईंहरूलाई नै थाहा होला नि ।”मन्त्री खड्काले समस्या समाधानका लागि मन्त्रालयले नै छानबिन समिति बनाएको तर प्राधिकरणकै असहयोग र अदालतलाई गुमराहमा राखेर त्यो समितिलाई खारेज गराइएको आरोपसमेत लगाउनुभयो । “अहिले पुनरवलोकन समितिमा पनि कर्मचारी बस्नै मान्नुभएको छैन,” उहाँले भन्नुभयो, “तलब सेवा सुविधा प्राधिकरणको लिएपछि प्राधिकरणको हितमा काम गर्न किन हच्किएको ।” उहाँले डेडिकेटेड र ट्रङ्क लाइनको बक्यौता तत्काल उठाउन निर्देशन दिँदै प्रयोग गरेको बिजुलीको पैसा पाइ पाइ उठाउने काममा ढिलाइ नगर्न निर्देशन दिनुभयो ।कार्यक्रममा डेडिकेटेड र ट्रङ्क लाइनको प्रिमियम महसुल, सडक बत्ती तथा सरकारले कोरोना महामारीका क्रममा उलपब्ध गराएको छुटको भुक्तानी गरी करिब ४० अर्ब रुपियाँ उठाउन छाडेर प्राधिकरण व्यवस्थापन सरकारसँग १० अर्ब रुपियाँ ऋण मागेको भन्दै प्राधिकरणका ट्रेड युनियनका अधिकारीले विरोध जनाएका थिए । राष्ट्रिय कर्मचारी युनियनका अध्यक्ष रामेश्वर पौडेलले महसुल नतिर्ने उद्योगको लाइन काट्न मन्त्रीले रोक्दा असुली नभएको आरोप लगाउँदै प्राधिकरणले त्यस्ता ग्राहकको लाइन काट्न पाए महसुल असुल हुने दाबी गर्नुभयो ।‘निजी क्षेत्रलाई पेलियो’कार्यक्रममा स्वतन्त्र ऊर्जा उत्पादकको संस्था नेपाल (इप्पान) का वरिष्ठ उपाध्यक्ष मोहनकुमार डाँगीले नेपाल विद्युत् प्राधिकरणले निजी क्षेत्रलाई अप्ठ्यारो पारेर बहादुरी नदेखाउन आग्रह गर्नुभयो । निजी क्षेत्रलाई साथमा लिएर जानुपर्नेमा हतोत्साही गर्ने काम मात्र भइरहेको उहाँको भनाइ थियो । उहाँले भन्नुभयो, “विद्युत् प्राधिकरणको ध्यान विद्युत् उत्पादन कसरी रोक्ने, पिपिए कसरी नगर्ने, आरसिओडीको म्याद कसरी नथप्ने, उत्पादन भएको विद्युत् कसरी नलिने, कन्टिजेन्सी कायम कसरी राख्ने र समग्रमा ऊर्जा उद्यमीलाई कसरी पेलेर बहादुरी देखाउने भन्नेमा रहेको देखिन्छ । यो सोचमा परिवर्तन हुनु जरुरी छ ।”डाँगीले ऊर्जामन्त्री खड्कालाई विद्युत् व्यापार र प्रसारण लाइन निर्माणको अनुमतिपत्र निजी क्षेत्रलाई दिएर स्व. शैलजा आचार्यको जस्तै इतिहास रच्न पनि अनुरोध गर्नुभयो ।  मन्त्री खड्काले भने विद्युत् उत्पादनसँगै प्रसारण लाइन निर्माणमा पनि निजी क्षेत्रलाई सक्रिय रूपमा सहभागी गराइएको र आगामी दिनमा विद्युत् बिक्रीमा समेत संलग्न गराइने स्पष्ट पार्नुभयो । यही अनुसार सरकार नीतिगत व्यवस्थापनदेखि कार्यगत सहजीकरणमा लागिरहेको यहाँहरूलाई थाहै छ, उहाँले भन्नुभयो, “सरकार निजी क्षेत्रकै साथमा छ ।”",
      "link": "https://gorkhapatraonline.com/news/168209",
      "image": "https://gorkhapatraonline.com/storage/media/296793/conversions/NEA-annual-Function_sujan-gurung_SG_9884-original-thumb.jpg"
    },
    {
      "slug": "168207",
      "title": "एलपी ग्यास किन्न पाँच वर्षमा बाहिरियो चार खर्ब",
      "timestamp": 1755475200000,
      "source": "gp",
      "content": "पछिल्लो पाँच वर्षमा मुलुकमा खाना पकाउने एलपी ग्यास आयातका लागि चार खर्ब रुपियाँ बाहिरिएको छ ।   नेपाल आयल निगमका अनुसार आर्थिक वर्ष २०७७/७८ देखि आव २०८१/८२ सम्म चार खर्ब पाँच करोड रुपियाँ बराबरको २५ लाख ९३ हजार मेट्रिक टन ग्यास आयात भएको छ । बजारमा खपत बढेसँगै ग्यासको आयातसमेत बढ्दै गएको तथ्याङ्कले देखाएको छ ।",
      "longContent": "काठमाडौँ, भदौ २ गते । पछिल्लो पाँच वर्षमा मुलुकमा खाना पकाउने एलपी ग्यास आयातका लागि चार खर्ब रुपियाँ बाहिरिएको छ । नेपाल आयल निगमका अनुसार आर्थिक वर्ष २०७७/७८ देखि आव २०८१/८२ सम्म चार खर्ब पाँच करोड रुपियाँ बराबरको २५ लाख ९३ हजार मेट्रिक टन ग्यास आयात भएको छ । बजारमा खपत बढेसँगै ग्यासको आयातसमेत बढ्दै गएको तथ्याङ्कले देखाएको छ ।पछिल्लो समय सहरी क्षेत्रमा मात्र नभएर ग्रामीण क्षेत्रमा पनि ग्यासको प्रयोग बढ्दै गएकाले आयातमा समेत वृद्धि भएको हो । सरकारले ग्यासको आयात गर्न विद्युत् खपतमा जोड दिए पनि बिजुली पूर्ण रूपमा भर पर्दो नहुँदा ग्यासकै खपत बढ्दै गएको तथ्याङ्कले देखाएको छ । भन्सार विभागको तथ्याङ्क अनुसार आव २०८१/८२ मा सबैभन्दा धेरै ६२ अर्ब ५५ करोड रुपियाँ बराबरको पाँच लाख ४० मेट्रिक टन ग्यासको आयात भएको छ । अघिल्लो आव २०८०/८१ मा ५५ अर्ब ६१ करोड ८४ लाख रुपियाँ बराबरको पाँच लाख २४ हजार मेट्रिक टन ग्यास आयात भएको थियो । एक वर्षको अवधिमा सात अर्ब रुपियाँ बराबरको ग्यासको बढी आयात भएको तथ्याङ्कले देखाएको छ ।आव २०७९/८० मा ५३ अर्ब रुपियाँ बराबरको पाँच लाख १२ हजार मेट्रिक टन ग्यास आयात भएको छ । निगमका प्रवक्ता मनोजकुमार ठाकुरले ग्यासको खपत बढेसँगै आयात बढ्दै गएको जानकारी दिनुभयो ।घरायसीसँगै औद्योगिक प्रयोजनमा समेत ग्यासको खपत धेरै हुने गरेको छ । विशेष गरी सिसा, छड र फलाम उद्योगमा एलपी ग्यास प्रयोग हुने गर्छ । मुलुकमा ७० प्रतिशत परम्परागत दाउरा, गुइँठा, बायोग्यास, ३० प्रतिशत ग्यास कोइला, बिजुलीबाट हुन्छ । राष्ट्रिय जनगणना २०७८ अनुसार मुलुकभर ४४ प्रतिशत घरधुरीले ग्यासको प्रयोग गर्ने गरेका छन् । छिमेकी मुलुक भारतका विभिन्न रिफाइनरी केन्द्रबाट खाना पकाउने ग्यास आयात हुने गर्छ । मुलुकमा विभिन्न ५५ वटा ग्यास उद्योगले आयात गरी बजारमा वितरण गर्ने गरेका छन् । हाल बजारमा प्रतिसिलिन्डर ग्यासको मूल्य एक हजार ९१० रुपियाँ रहेको छ ।",
      "link": "https://gorkhapatraonline.com/news/168207",
      "image": "https://gorkhapatraonline.com/storage/media/296791/conversions/213-original-thumb.jpg"
    },
    {
      "slug": "168206",
      "title": "प्रधानमन्त्रीलाई भारत भ्रमणको निम्ता",
      "timestamp": 1755475200000,
      "source": "gp",
      "content": "राष्ट्रपति रामचन्द्र पौडेलसँग नेपाल भ्रमणमा रहनुभएका भारतको विदेश मन्त्रालयका सचिव विक्रम मिस्रीले आइतबार शिष्टाचार भेटवार्ता गर्नुभएको छ । परराष्ट्र मन्त्रालयका सचिव अमृतबहादुर राईको निमन्त्रणामा नेपालको दुईदिने औपचारिक भ्रमणका लागि उहाँ आइतबारै काठमाडौँ आउनुभएको हो ।",
      "longContent": "गोरखापत्र समाचारदाता काठमाडौँ, भदौ २ गते । राष्ट्रपति रामचन्द्र पौडेलसँग नेपाल भ्रमणमा रहनुभएका भारतको विदेश मन्त्रालयका सचिव विक्रम मिस्रीले आइतबार शिष्टाचार भेटवार्ता गर्नुभएको छ । परराष्ट्र मन्त्रालयका सचिव अमृतबहादुर राईको निमन्त्रणामा नेपालको दुईदिने औपचारिक भ्रमणका लागि उहाँ आइतबारै काठमाडौँ आउनुभएको हो । राष्ट्रपति भवन शीतल निवासमा भएको शिष्टाचार भेटमा राष्ट्रपति पौडेलले एक मित्र एवं निकट छिमेकीका नाताले भारतले गरेको प्रगतिबाट नेपालले लाभ हासिल गरेको र अझ बढी लाभान्वित हुन चाहेको बताउनुभयो । उहाँले एउटा उदाउँदो अन्तर्राष्ट्रिय शक्तिका रूपमा भारतको सामाजिक, आर्थिक र प्राविधिक क्षेत्रमा देखिएको प्रगतिबाट नेपाल उत्साही रहेको बताउनुभयो । शिष्टाचार भेटमा राष्ट्रपति पौडेलको भनाइ उद्धृत गर्दै प्रेस सल्लाहकार किरण पोखरेलले जनाए अनुसार उहाँले नेपाल र भारतबिच शताब्दीऔँदेखि सामाजिक, सांस्कृतिक, धार्मिक, आध्यात्मिक, आर्थिक तथा जनस्तरको निकट सम्बन्ध रहिआएको बताउनुभयो । राष्ट्रपति पौडेलले भन्नुभयो, “हाम्रा दुई मुलुकबिचको सम्बन्ध सार्वभौमिक समानता, मैत्रीपूर्ण सहयोग, आपसी सम्मान एवं विश्वासमा आधारित छ । नेपालले भारतसँगको सम्बन्धलाई सधैँ उच्च प्राथमिकतामा राख्दै आएको छ, छिमेकीसँगको सम्बन्धलाई विशेष महत्व दिने भारत सरकारको ‘छिमेक पहिलो नीति’ को नेपाल सराहना गर्दछ ।”राष्ट्रपतिका प्रेस सल्लाहकार पोखरेलका अनुसार भारतका विदेश सचिव मिस्रीले भारतका प्रधानमन्त्री नरेन्द्र मोदीको छिमेकी देशसँगको सम्बन्धलाई प्राथमिकता दिने नीति अनुसार नेपाल प्राथमिकताको उच्च स्थानमा रहेको बताउनुभयो । उहाँले आफ्नो भ्रमणका अवसरमा आधुनिक युगमा दुवै देशबिचको प्रगति एवं विकासका लागि कनेक्टिभिटी कसरी बढाउने भन्ने विषयमा छलफलको अवसर मिल्ने तथा यस भ्रमणबाट दुवै देशको सम्बन्धलाई थप प्रगाढ बनाउने विश्वास व्यक्त गर्नुभयो ।प्रधानमन्त्रीसँग शिष्टाचार भेटयसै गरी प्रधानमन्त्री केपी शर्मा ओलीसँग भारतका विदेश सचिव विक्रम मिस्रीले शिष्टाचार भेट गर्नुभएको छ । प्रधानमन्त्री तथा मन्त्रीपरिषद्को कार्यालय सिंहदरबारमा प्रधानमन्त्री ओलीसँग भएको भेटमा प्रधानमन्त्री ओलीको भारत भ्रमणसहित द्विपक्षीय सम्बन्धका सन्दर्भमा विमर्श भएको छ । शिष्टाचार भेटमा भारतका विदेश सचिव मिस्रीले भारतका प्रधानमन्त्री नरेन्द्र मोदीका तर्फबाट प्रधानमन्त्री ओलीलाई औपचारिक भारत भ्रमणको निमन्त्रणा दिनुभएको छ । प्रधानमन्त्री ओलीले निमन्त्रणाका लागि धन्यवाद व्यक्त गर्नुभएको छ । द्विपक्षीय हितबारे छलफल पूर्वप्रधानमन्त्री एवं नेपाली कांग्रेसका सभापति शेरबहादुर देउवा, पूर्वप्रधानमन्त्री एवं नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल ‘प्रचण्ड’ सहित शीर्ष नेतासँग पनि भारतीय विदेश सचिवले शिष्टाचार भेटवार्ता गर्नुभएको छ । सभापति देउवा निवास बुढानीलकण्ठमा भएको भेटपछि देउवाले भारतका विदेश सचिव मिस्रीसँग पारस्परिक विश्वास, सद्भावना एवं समृद्धि र स्थिरताका लागि साझा आकाङ्क्षाका सन्दर्भमा संवाद भएको जानकारी दिनुभएको छ । उहाँले घनिष्ठ र बहुआयामिक नेपाल–भारत सम्बन्धलाई अझ सुदृढ पार्ने सन्दर्भमा पनि छलफल भएको जानकारी सामाजिक सञ्जालमा साझा गर्नुभएको छ । माओवादी अध्यक्ष प्रचण्डसँग विदेश सचिव मिस्रीले खुमलटारस्थित उहाँकै निवासमा भेटवार्ता गर्नुभएको हो । उहाँका सचिवालयका अनुसार भेटमा नेपाल र भारतको द्विपक्षीय हितका विषयमा छलफल भएको छ । साझा चासोका विषयमा छलफल परराष्ट्रमन्त्री डा. आरजु राणासँग विदेश सचिव विक्रम मिस्रीले शिष्टाचार भेट गर्नुभएको छ । उहाँहरूबिच नेपाल–भारत सम्बन्धका विविध आयामको चर्चा गर्दै आपसी हित, पारस्परिक सम्बन्ध र साझा चासोका विषयमा कुराकानी भयो । मन्त्री डा. राणाले भारतसँगको सम्बन्धलाई नेपालले सधैँ उच्च महत्व दिएको र नेपालको एक महत्वपूर्ण विकास साझेदारका रूपमा आर्थिक, प्राविधिकसहित विभिन्न क्षेत्रमा नेपाललाई गर्दै आएको सहयोगका लागि भारत सरकार र भारतीय जनतालाई धन्यवाद दिनुभयो ।उहाँले दुई देशबिचमा पछिल्लो समयमा कनेक्टिभिटी बढाउने क्रियाकलापका साथै विभिन्न क्षेत्र र तहमा द्विपक्षीय भेटवार्ता, उच्चस्तरीय भ्रमण तथा कूटनीतिक ‘इङ्गेजमेन्ट’ बढेकामा पनि खुसी व्यक्त गर्नुभयो । उहाँले कनेक्टिभिटी नेपाल र भारतबिचको सम्बन्धमा अर्थपूर्ण रूपमा सहयोग पुग्ने र दुवैतर्फको पर्यटन एवं आर्थिक क्रियालापका माध्यमबाट पारस्परिक लाभ पुग्ने क्षेत्र भएकाले रेलवे एवं स्थलमार्गका अतिरिक्त हवाईमार्गको पनि थप विस्तार गरी हवाई कनेक्टिभिटी बढाउनुपर्नेमा जोड दिनुभयो ।मन्त्री डा. राणाले गौतमबुद्ध अन्तर्राष्ट्रिय विमानस्थल र पोखरा अन्तर्राष्ट्रिय विमानस्थलमा भारतीय सहरबाट थप उडान तथा अतिरिक्त हवाई रुटका लागि आवश्यक सहयोगको वातावरण बनाउने विषयमा सहयोग गर्न पनि आग्रह गर्नुभयो । उहाँले नेपालगन्ज–दिल्ली सिधा उडानका लागि पनि आगामी दिनमा वातावरण तयार गर्नुपर्ने बताउनुभयो । परराष्ट्रमन्त्री डा. राणाले भारत सरकारको सहयोगमा निर्माण हुन लागेको धनगढीको फाप्ला क्रिकेट स्टेडियमको निर्माणको तदारुकतामा पनि जोड दिनुभयो । उहाँले नेपाल–भारत पारवहन सन्धिका विषयमा छलफल गर्दै व्यापार सहजीकरण गर्नुपर्ने बताउनुभयो । विदेश सचिव मिस्रीले आफ्ना समकक्षी अमृतबहादुर राईसँग भेटवार्ता गरी सहकार्यमा भएको प्रगतिको समीक्षा गर्नुभयो । भेटवार्तामा नेपालका लागि भारतका राजदूत नवीन श्रीवास्तवसहित नेपालको परराष्ट्र मन्त्रालयका प्रतिनिधि र भारतको विदेश मन्त्रालयका प्रतिनिधि सहभागी हुनुहुन्थ्यो । दुईदिने भ्रमण सम्पन्न गरी विदेश सचिव मिस्री सोमबार भारत फर्किनुहुने छ । भ्रमणको तालिका, एजेन्डा र कार्यसूची परराष्ट्र मन्त्रालयले केही दिनमा सार्वजनिक गर्ने जनाएको छ ।",
      "link": "https://gorkhapatraonline.com/news/168206",
      "image": "https://gorkhapatraonline.com/storage/media/296790/conversions/433-original-thumb.jpg"
    },
    {
      "slug": "168205",
      "title": "निःसन्तान उपचार सेवाको मापदण्ड बन्यो",
      "timestamp": 1755475200000,
      "source": "gp",
      "content": "स्वास्थ्य तथा जनसङ्ख्या मन्त्रालयले निःसन्तान उपचार (आइभिएफ) सेवा नियमन गर्नका लागि मापदण्ड ल्याएको छ । मन्त्रालयले पहिलो पटक निःसन्तान व्यवस्थापन सेवा सञ्चालनसम्बन्धी मापदण्ड, २०८२ ल्याएको हो ।",
      "longContent": "गोरखापत्र समाचारदाताकाठमाडौँ, भदौ २ गते । स्वास्थ्य तथा जनसङ्ख्या मन्त्रालयले निःसन्तान उपचार (आइभिएफ) सेवा नियमन गर्नका लागि मापदण्ड ल्याएको छ । मन्त्रालयले पहिलो पटक निःसन्तान व्यवस्थापन सेवा सञ्चालनसम्बन्धी मापदण्ड, २०८२ ल्याएको हो । हाल स्वास्थ्य मन्त्रालयले २५ वटा केन्द्रलाई आइभिएफ सञ्चालनका लागि स्वीकृति दिएको छ । तीमध्ये छ वटा उपत्यकाबाहिरका छन् । स्वास्थ्य मन्त्रालयले किशोरीको डिम्ब कारोबार भइरहेको भन्दै केही आइभिएफ सञ्चालकलाई पक्राउ गरेपछि स्वास्थ्य मन्त्रालयले मापदण्ड ल्याएको हो । स्वास्थ्य मन्त्रालय गुणस्तर मापन तथा नियमन महाशाखा प्रमुख डा. सरोज शर्माले आइभिएफसम्बन्धी मापदण्ड स्वास्थ्यमन्त्री प्रदीप पौडेलबाट स्वीकृत भइसकेको बताउँदै मापदण्ड अनुसार आइभिएफ केन्द्र सञ्चालन हुनुपर्ने जानकारी दिनुभयो । उहाँले मापदण्डबमोजिम सेवाप्रदायकलाई पूर्ण जिम्मेवार बनाइनुका साथै तोकिएको मापदण्ड पालना नगर्ने जोसुकैलाई कडा कानुनी दायरामा ल्याइने बताउनुभयो । निःसन्तान उपचार सेवा मापदण्डका संयोजकसमेत रहनुभएका डा. शर्माले विज्ञ, चिकित्सक, कानुनविद् र प्रजनन स्वास्थ्य विशेषज्ञहरूसँगको विस्तृत छलफलपछि मापदण्ड तयार पारिएको जानकारी दिनुभयो । मन्त्रालयका अनुसार मापदण्डमा आइभिएफ सेवा सञ्चालन गर्न अब अनिवार्य रूपमा स्वास्थ्य मन्त्रालयको अनुमति लिनुपर्ने छ । प्रत्येक अनुमति प्राप्त केन्द्रमा निःसन्तान रोग विशेषज्ञ, तालिम प्राप्त इम्ब्रायोलोजिस्ट, एनेस्थेसियोलोजिस्टसहित दक्ष जनशक्ति उपलब्ध हुनुपर्ने छ ।डा. शर्माका अनुसार केन्द्र रहने भवन राष्ट्रिय भवनसंहिता अनुरूपको हुनुपर्ने, विशिष्टीकृत प्रयोगशाला, शल्यक्रिया कक्ष र आकस्मिक सघन उपचार कक्षको व्यवस्था गर्नुपर्ने उल्लेख छ । यसै गरी मापदण्डले प्रयोगशाला र शल्यकक्षमा भ्रूणको विकासमा असर पार्ने तापक्रम, आद्रता र हावाको गुणस्तरसहितको वातावरणीय मापदण्ड पनि तोकेको छ । सेवा शुल्क मन्त्रालयले निर्धारण गरेको दरमै लिनुपर्ने छ भने प्रत्येक संस्थाले १० प्रतिशत सेवा विपन्न वर्गका लागि निःशुल्क उपलब्ध गराउनुपर्ने व्यवस्था गरिएको छ । डा. शर्माका अनुसार शुक्रकीट वा अन्डा दान गर्ने दाताका लागि पनि स्पष्ट मापदण्ड तोकिएको छ । अबदेखि दाताको उमेर २० देखि ३५ वर्षभित्रको हुनुपर्ने, कुनै सरुवा रोग नभएको स्वास्थ्य परीक्षणबाट प्रमाणित गर्नुपर्ने र विवाहित भएमा दम्पती दुवैको लिखित सहमति अनिवार्य हुने व्यवस्था छ । मापदण्डमा एक डिम्ब दान गर्ने व्यक्तिले छ पटकसम्म डिम्ब दान गर्न सक्ने छन् । यस्तै शुक्रकीट भने १० पटकसम्म दान दिन सक्ने व्यवस्था रहेको छ । यस्तै दाताको पहिचान पूर्ण रूपमा गोप्य राखिनुपर्ने, प्रलोभन देखाएर वा दबाबमा पारी दान गराउन पूर्ण रूपमा निषेध गरिएको छ ।",
      "link": "https://gorkhapatraonline.com/news/168205",
      "image": "https://gorkhapatraonline.com/storage/media/296789/conversions/ivf-sewa-original-thumb.jpg"
    },
    {
      "slug": "168204",
      "title": "गृह मन्त्रालय ८८ प्रतिशत लक्ष्य हासिल गर्न सफल",
      "timestamp": 1755475200000,
      "source": "gp",
      "content": "सरकारले गत आर्थिक वर्षका लागि निर्धारण गरेका वार्षिक क्रियाकलाप र लक्ष्य तोकिएका कार्यमा ८८ प्रतिशत सफलता हासिल गरेको छ ।   गृहमन्त्री रमेश लेखक नेतृत्वको मन्त्रालयले बितेको पाँच वर्षयताकै उत्कृष्ट लक्ष्य हासिल गरेको देखाएको छ । प्रधानमन्त्री तथा मन्त्रीपरिषद्को कार्यालयले सार्वजनिक गरेको ‘नीति तथा प्रमुख कार्यहरूको वार्षिक प्रगति प्रतिवेदन, आव २०८१/८२ अनुसार गत आवका लागि निर्धारण गरिएकामध्ये ८८ प्रतिशत काम सम्पन्न गरेको हो ।",
      "longContent": "गोरखापत्र समाचारदाता काठमाडौँ, भदौ २ गते । सरकारले गत आर्थिक वर्षका लागि निर्धारण गरेका वार्षिक क्रियाकलाप र लक्ष्य तोकिएका कार्यमा ८८ प्रतिशत सफलता हासिल गरेको छ । गृहमन्त्री रमेश लेखक नेतृत्वको मन्त्रालयले बितेको पाँच वर्षयताकै उत्कृष्ट लक्ष्य हासिल गरेको देखाएको छ । प्रधानमन्त्री तथा मन्त्रीपरिषद्को कार्यालयले सार्वजनिक गरेको ‘नीति तथा प्रमुख कार्यहरूको वार्षिक प्रगति प्रतिवेदन, आव २०८१/८२ अनुसार गत आवका लागि निर्धारण गरिएकामध्ये ८८ प्रतिशत काम सम्पन्न गरेको हो । यो मन्त्रालयले शासकीय सुधारतर्फ १०६ माइलस्टोनमध्ये ९३ वटा सम्पन्न गर्नुका साथै १३ वटा चालु आवमा जारी रहेको गृह मन्त्रालयले जनाएको छ । आव २०७७/७८ मा ८६.८ प्रतिशत, २०७८/०७९ मा ६४.५ प्रतिशत, २०७९/०८० मा ६९.१ प्रतिशत र अघिल्लो आव २०८०/८१ मा ६८ प्रतिशत माइलस्टोन प्रगति भएको थियो ।माइलस्टोनको प्रगति विवरण अनुसार गृह मन्त्रालयका सबैभन्दा बढी ८८ प्रतिशत र दोस्रोमा सङ्घीय मामिला तथा सामान्य प्रशासन मन्त्रालयका ८५ प्रतिशत सम्पन्न भएको प्रतिवेदनमा उल्लेख छ । गत आवमा सम्पन्न माइलस्टोनको मन्त्रालयगत स्थिति हेर्दा भूमि व्यवस्था, सहकारी तथा गरिबी निवारण मन्त्रालयले ७८ प्रतिशत प्रगति गरेको छ । शासकीय सुधार क्षेत्रमा सरकारले माइलस्टोनको निकायगत प्रगतिमा शासकीय स्वरूप, पूर्वाधार क्षेत्र, आर्थिक र सामाजिक क्षेत्र गरी चार भागमा विभाजन गरेको थियो । नीति तथा कार्यक्रम र बजेट कार्यान्वयनको माइलस्टोनसहितको कार्ययोजना सरकारको तय गरेको छ ।गृहमन्त्री रमेश लेखकले पहिलो वर्ष मन्त्रालयको नीतिगत र कानुनी सुधार, व्यवस्थाविरोधी गतिविधि निस्तेज, अपराध अनुसन्धान तथा फैसला कार्यान्वयन, प्रहरीमा सेवा प्रवाहका लागि डेस्क र महाशाखा गठन तथा लागुऔषधविरुद्ध महाअभियान सञ्चालन, विपत् व्यवस्थापन, भूकम्पपछिको पुनर्निर्माण, राजस्व चुहावट र सीमापार अपराध नियन्त्रण, सेवा प्रवाह र परिचयपत्र व्यवस्थापन, अध्यागमनको सुधारको पहल र निःशुल्क हेलिकोप्टर उद्धारलगायतका काममा प्राथमिकता दिनुभएको थियो ।",
      "link": "https://gorkhapatraonline.com/news/168204",
      "image": "https://gorkhapatraonline.com/storage/media/296788/conversions/home-ministry-Nepal-original-thumb.jpg"
    },
    {
      "slug": "168202",
      "title": "नागरिकता विधेयक विधायन समितिबाट पारित",
      "timestamp": 1755475200000,
      "source": "gp",
      "content": "राष्ट्रिय सभाको विधायन व्यवस्थापन समितिले प्रस्तावित संशोधनको अधिकांश व्यवस्थालाई अस्वीकार गर्दै नेपाल नागरिकता (दोस्रो संशोधन) विधेयक, २०८१ को प्रतिवेदन पारित गरेको छ । सो विधेयकसम्बन्धी प्रतिवेदन अब राष्ट्रिय सभामा पेस हुने छ । सभाले पारित गरेको विधेयक सन्देशसहित प्रतिनिधि सभामा पठाइने छ । प्रतिनिधि सभाले राष्ट्रिय सभाको परिमार्जन स्वीकार गरेपछि प्रमाणीकरणका लागि राष्ट्रपतिसमक्ष पठाइने छ ।",
      "longContent": "काठमाडौँ, भदौ २ गते । राष्ट्रिय सभाको विधायन व्यवस्थापन समितिले प्रस्तावित संशोधनको अधिकांश व्यवस्थालाई अस्वीकार गर्दै नेपाल नागरिकता (दोस्रो संशोधन) विधेयक, २०८१ को प्रतिवेदन पारित गरेको छ । सो विधेयकसम्बन्धी प्रतिवेदन अब राष्ट्रिय सभामा पेस हुने छ । सभाले पारित गरेको विधेयक सन्देशसहित प्रतिनिधि सभामा पठाइने छ । प्रतिनिधि सभाले राष्ट्रिय सभाको परिमार्जन स्वीकार गरेपछि प्रमाणीकरणका लागि राष्ट्रपतिसमक्ष पठाइने छ । राष्ट्रिय सभाको विधायन व्यवस्थापन समितिका सचिव मनोजकुमार गिरीले छलफलमा भएको सहमतिका आधारमा आइतबारको बैठकले नेपाल नागरिकता (दोस्रो संशोधन) विधेयक, २०८१ को प्रतिवेदन पारित गरेको बताउनुभयो । समितिले आमाको नामबाट वंशजका आधारमा नागरिकता दिन प्रतिनिधि सभाले गरेको संशोधनमा परिमार्जन गरेको छ । बुवाको पहिचान नहुने विभिन्न अवस्थामा आमाको नामबाट नागरिकता जारी गर्न सकिने व्यवस्था थपेर नेपाल नागरिकता (दोस्रो संशोधन) विधेयक, २०८१ ल्याइएको हो । समितिले सो अवस्थालाई थप प्रस्ट्याएको छ । प्रतिवेदन अनुसार नेपालको नागरिक आमाबाट नेपालमा जन्म भई नेपालमा नै बसोबास गरेको व्यक्तिको बुवा सम्पर्कविहीन भई बुवाको पहिचान हुन नसकेको वा आमाले बुवा यिनै व्यक्ति हुन भनी पहिचान गराउन नसकेको वा त्यस्तो व्यक्तिको जन्मदर्ता वा शैक्षिक योग्यताको प्रमाणपत्र वा अन्य कुनै प्रमाणमा बुवाको नाम उल्लेख भए तापनि बुवाको अन्य पहिचान खुलाउन नसकेको भनी निज र निजको आमाले स्वघोषणा गरेमा त्यस्ता व्यक्तिको बुवाको पहिचान हुन नसकेको मानिने छ । समितिले त्यस्तो व्यक्तिलाई वंशजका आधारमा नागरिकता प्राप्त गर्ने सहमति गर्दै प्रतिवेदन पारित गरेको हो । समितिको बैठकमा गृह मन्त्रालयका सहसचिव भरतमणि रिजालले बुवा खोज्दा नभेटिएको र नागरिकता बनाउनबाट वञ्चित भएका दुई सयभन्दा बढी फाइल मन्त्रालयमा थन्किएको जानकारी गराउनुभयो । उहाँले विधेयक पारित भएपछि नागरिकताबाट वञ्चित सयौँ व्यक्तिको नागरिकता बनाउने बाटो खुल्ने बताउनुभयो । मन्त्रालयले एक जनाभन्दा बढी व्यक्तिसँग सम्बन्ध कायम भई बच्चाको जन्म भएका कारणले बुवाको यकिन गर्न नसकेको, बुवासँग सम्पर्क स्थापित नभई राष्ट्रियता सम्बन्धमा यकिन गर्न नसकिएको, जबरजस्ती करणीमा परी जायजन्म भएको अवस्थालाई समेटन नागरिकतासम्बन्धी ऐनलाई संशोधन गर्न विधेयक ल्याइएको जनाएको छ । सङ्घीय संसद् सचिवालयका अनुसार सो विधेयकमाथि १० वटा समूहमा ३५ जना सभाका सदस्यले १० वटा दफामा संशोधन प्रस्ताव गर्नुभएको थियो । मसौदा प्रतिवेदनमाथिको छलफलमा गृहमन्त्री रमेश लेखकले राष्ट्रिय सभामा परेको संशोधनका सबै बुँदालाई संवैधानिक सीमाका कारण समेट्न नसकेको बताउनुभयो । उहाँले ब्रिटिस गोरखाका सन्तानको नागरिकताको सवाल गम्भीर, आवश्यक र थप छलफल मागेकाले उपयुक्त समयमा सो विषयलाई छलफलमा लगिने आश्वासन दिनुभयो । उहाँले भन्नुभयो, “ब्रिटिस गोरखाका सन्दर्भमा राखिएको संशोधनलाई छोडेको, नजरअन्दाज गरेको वा कम आकलन गरेको होइन । उपयुक्त ठाउँमा राखेर जाने विषयमा सरकार छलफल गर्न तयार छ ।”संविधानसँग बाझिने गरी राखिएको सो व्यवस्था संशोधनमा समेट्न नसकिने गृह मन्त्रालयले स्पष्ट जवाफ दिएपछि सभाका सदस्य प्रतिवेदनमा सो व्यवस्था राख्नबाट पछाडि हटनुभयो ।  संशोधनले नाबालकलाई परिचयपत्र प्रदान गर्ने व्यवस्थासमेत थपेको छ । बुवा वा आमामध्ये एक जना नेपाली नागरिक रहेको १६ वर्षमुनिका नाबालकलाई अधिकारीले तोकिएको ढाँचामा नाबालक परिचयपत्र प्रदान गर्ने व्यवस्था थपेको हो । समितिले अधिकारीको आदेश वा गरेको निर्णयबाट मर्का पर्ने व्यक्तिले त्यस्तो आदेश भएको मितिले ३५ दिनभित्र गृह मन्त्रालयको सचिवसमक्ष निवेदन दिन सक्ने व्यवस्थालाई संशोधन गरेको छ । गृह मन्त्रालयको सचिवले आदेश दिने वा निर्णय गर्ने अधिकारीबाट ३० दिनभित्र प्रतिवेदन प्राप्त गरी त्यसको ३० दिनभित्र निवेदन उपर आफ्नो निर्णय वा आदेश दिनुपर्ने व्यवस्था गरिएको छ । मसौदा विधेयकमा भने समयसीमा उल्लेख थिएन ।",
      "link": "https://gorkhapatraonline.com/news/168202",
      "image": "https://gorkhapatraonline.com/storage/media/296786/conversions/Untitled-1-original-thumb.jpg"
    },
    {
      "slug": "168201",
      "title": "राउटे बस्ती व्यवस्थित गर्दै कर्णाली सरकार",
      "timestamp": 1755475200000,
      "source": "gp",
      "content": "कर्णाली प्रदेशका पहाडी जिल्लामा घुमन्ते जीवन बिताउँदै आएका लोपोन्मुख राउटे समुदायका लागि कर्णाली प्रदेश सरकारले ‘राउटे कोरिडोर’ बनाउने तयारी गरेको छ । बर्सौंदेखि राउेट बस्दै आएका मुख्य स्थान पहिचान गरेर उनीहरूलाई अस्थायी रूपमै आवास, शिक्षा, स्वास्थ्य, सुरक्षालगायतको सेवा प्रदान गर्न ‘राउटे कोरिडोर’ बनाउन लागिएको हो ।",
      "longContent": "ललित बसेलसुर्खेत, भदौ २ गते । कर्णाली प्रदेशका पहाडी जिल्लामा घुमन्ते जीवन बिताउँदै आएका लोपोन्मुख राउटे समुदायका लागि कर्णाली प्रदेश सरकारले ‘राउटे कोरिडोर’ बनाउने तयारी गरेको छ । बर्सौंदेखि राउेट बस्दै आएका मुख्य स्थान पहिचान गरेर उनीहरूलाई अस्थायी रूपमै आवास, शिक्षा, स्वास्थ्य, सुरक्षालगायतको सेवा प्रदान गर्न ‘राउटे कोरिडोर’ बनाउन लागिएको हो । कर्णाली प्रदेशको सामाजिक विकास मन्त्रालयले चालु आर्थिक वर्षमा राउटे हिँडडुल गर्ने क्षेत्रलाई राउटे कोरिडोर बनाउने उल्लेख गरेको छ । अछामको कालेकाँडा, दैलेख, जाजरकोट, सुर्खेत र सल्यान जिल्लाका नदी तथा खोला किनारमा बढी बस्ने स्थानलाई राउटे कोरिडोर बनाइने छ । सामाजिक विकासमन्त्री घनश्याम भण्डारीले यी स्थानमा राउटे बढी हिँडडुल गर्ने र बस्ने भएकाले राउटे कोरिडोर बनाउने तयारी प्रदेश सरकारले गरेको बताउनुभयो । यी स्थानमा राउटे पालोपालो अस्थायी रूपमा बस्न आउने भएकाले प्रदेश सरकारले अध्ययन गरेर यस वर्षको बजेट तथा कार्यव्रmममा राउटे कोरिडोर बनाउने तयारी गरेको उहाँले जनाउनुभयो । उहाँका अनुसार पछिल्लो १० वर्षमा राउटे समुदाय यी जिल्लामा बढी हिँडडुल र बस्ने गरेका छन् । यी स्थानको अध्ययन गरेर उनीहरूको सुरक्षा र जीवनयापनलाई सहज बनाउने उद्देश्यले राउटे कोरिडोर निर्माण गर्न लागिएको उहाँको भनाइ छ । त्यसका लागि प्रदेश सरकारले अहिले राउटे समुदाय बसोबास गरिरहेको स्थानको अध्ययन र राउटे समुदायको प्रोफाइल तयार पारेको छ । सरकारले सामाजिक सुरक्षा भत्ता वितरण गर्दा उनीहरूको जीवनयापनमा सहजता आए पनि दुरुपयोग हुन थालेको छ । यसलाई मध्यनजर गर्दै घुमिरहने राउटे समुदायलाई कोरिडोर बनाएर उनीहरूले बनाएका काठका सामग्रीको बजारीकरण गर्ने, कोरिडोर क्षेत्रमा रहेका रुख हटिसकेकाले वृक्षरोपण गर्ने, कन्दमूललगायतका परम्परागत खानेकुरालाई प्राथमिकता दिने र सुरक्षा दिन उद्योग, पर्यटन, वन तथा वातावरण मन्त्रालयसँग समन्वय गरेर काम गर्ने मन्त्री भण्डारीले बताउनुभयो । यसका साथै कोरिडोरमा जहाँ जहाँ बस्छन्, उनीहरूलाई सुरक्षाका लागि अस्थायी बसोबासको पनि व्यवस्था मिलाउन सकिने उहाँको भनाइ छ । यस काममा सम्बन्धित जिल्लाका स्थानीय पालिकाले पनि सहजीकरण गर्नुपर्ने छ । यसै गरी राउटे बालबालिकालाई पढ्नका लागि नजिक विद्यालय पर्ने गरी, स्वास्थ्य उपचारका लागि स्वास्थ्य केन्द्र पनि पायक पर्ने गरी, पम्परागत खेती गर्न सहयोग गर्ने गरी राउटे कोरिडोरलाई सामाजिक विकास मन्त्रालयले अगाडि सारेको छ । अहिले पहिलो चरणमा राउटे समुदायका बारेमा भए गरेका लिखित दस्ताबेजको अध्ययन तथा सङ्कलनको काम थालिएको छ । यस्तै राउटे समुदायको जनसङ्ख्या १३५ रहेकाले उनीहरूको प्रोफाइल तयार गरिएको छ । साथै राउटे समुदायको पक्षमा विभिन्न राष्ट्रिय तथा अन्तर्राष्ट्रिय समुदायले दिएको निर्णय तथा निर्देशन कार्यान्वयनलाई अगाडि बढाई राउटे समुदायको मानव अधिकार संरक्षण गर्न सकिने र राउटे समुदायमाथि भएको विकृतिलाई हटाउन राउटे कोरिडोर प्रस्ताव गरिएको मन्त्री भण्डारीले जानकारी दिनुभयो । राउटे कोरिडोरले पर्यटनको पनि विकास हुने, अध्ययन अनुसन्धानमा पनि सघाउने हुँदा प्रदेश सरकारले यो अवधारणा ल्याएको हो । राउटे कोरिडोर निर्माण भएपछि पर्यटन प्रवर्धनमा समेत टेवा पुग्ने सरकारको अपेक्षा छ । अहिले राउटे समुदाय सुर्खेतको लेकबेँसी नगरपालिका–१० को झुप्राखोलामा बस्दै आएका छन् ।",
      "link": "https://gorkhapatraonline.com/news/168201",
      "image": "https://gorkhapatraonline.com/storage/media/296785/conversions/raute-comminity-skt-lalit-original-thumb.jpg"
    },
    {
      "slug": "168200",
      "title": "माछा मार्न गएका वृद्धको डुबेर मृत्यु",
      "timestamp": 1755388800000,
      "source": "gp",
      "content": "ओखलढुङ्गाको घट्टेखोलामा डुबेर एक जना वृद्धको ज्यान गएको छ । मोलुङ गाउँपालिका –४ घलेगाउँ नजिकको घट्टेखोलमा डुबेर रोल्पाको छलङ गाउँपालिका –९ का ६२ वर्षिय चुकेन्द्र बुढामगरको ज्यान गएको हो ।",
      "longContent": "शेरबहादुर राईओखलढुङ्गा, भदौ १ गते । ओखलढुङ्गाको घट्टेखोलामा डुबेर एक जना वृद्धको ज्यान गएको छ । मोलुङ गाउँपालिका –४ घलेगाउँ नजिकको घट्टेखोलमा डुबेर रोल्पाको छलङ गाउँपालिका –९ का ६२ वर्षिय चुकेन्द्र बुढामगरको ज्यान गएको हो । सुनकोशी गाउँपालिका –१० कटुन्जे ओखलढुङ्गा ससुराली बस्दैआएका बुढामगर आइतबार माछा मार्न भनी घरबाट हिडेको र नफर्केपछि खोजी गर्ने क्रममा घट्टे खोलामा पानीभित्र घोप्टो परेको अवस्थामा मृत फेला परेका थिए ।घटनाबारे जानकारी आएलगतै इलाका प्रहरी कार्यालय बरुणेश्वर रामपुरबाट प्रहरी निरीक्षकको नेतृत्वमा प्रहरी टोली परिचालन गरिएको जिल्ला प्रहरी कार्यालयका सूचना अधिकारी एवम् प्रहरी निरीक्षक विजय कार्कीले बताउनुभयो । आवश्यक अनुसन्धान र कानुनी प्रक्रिया अघि बढाइएको प्रहरी निरीक्षक कार्कीको भनाइ छ । घटनास्थल इलाका प्रहरी कार्यालय बरुणेश्वर रामपुरबाट करिब दश किलोमिटर पश्चिममा पर्छ । यसैविच, गएराति चट्याङ लागेर एक पुरुषको ज्यान गएको छ । मोलुङ गाउँपालिका –४ माझखर्कका ४० वर्षिय वीरबहादुर तामाङको चट्याङ लागेर ज्यान गएको हो । अन्य सात जना घाइते भएका छन् । घाइते भएकाहरुमध्ये एक गर्भवती सहित दुई जनाको ओखलढुङ्गा सामुदायिक अस्पतालमा उपचार भइरहेको प्रहरीले जनाएको छ । अन्यको अवस्था सामान्य रहेको वडा अध्यक्ष भोलाराज राईले बताउनुभयो ।",
      "link": "https://gorkhapatraonline.com/news/168200",
      "image": "https://gorkhapatraonline.com/storage/media/296784/conversions/Dead425-original-thumb.jpg"
    },
    {
      "slug": "168186",
      "title": "परराष्ट्रमन्त्री डा. राणासँग भारतीय विदेश सचिवको भेटवार्ता",
      "timestamp": 1755388800000,
      "source": "gp",
      "content": "परराष्ट्रमन्त्री डा. आरजु राणा देउवासँग भारतीय विदेशसचिव विक्रम मिस्रीले आज मन्त्रालयमा शिष्टाचार भेटवार्ता गर्नुभएको छ। भेटवार्तामा नेपाल भारत सम्बन्धका विविध आयामको चर्चा गर्दै आपसी हित, पारस्परिक सम्बन्ध र साझा चासोका विषयमा कुराकानी भएको थियो।",
      "longContent": "काठमाडौँ, भदौ १ गते। परराष्ट्रमन्त्री डा. आरजु राणा देउवासँग भारतीय विदेशसचिव विक्रम मिस्रीले आज मन्त्रालयमा शिष्टाचार भेटवार्ता गर्नुभएको छ। भेटवार्तामा  नेपाल भारत सम्बन्धका विविध आयामको चर्चा गर्दै आपसी हित, पारस्परिक सम्बन्ध र साझा चासोका विषयमा कुराकानी भएको थियो।सो भेटका क्रममा मन्त्री डा. राणाले भारतसँगको सम्बन्धलाई नेपालले सधैँ उच्च महत्त्व दिँदै आएको बताउँदै नेपालको एक महत्त्वपूर्ण विकास साझेदारका रूपमा आर्थिक, प्राविधिकसहित विभिन्न क्षेत्रमा नेपाललाई गर्दै आएको सहयोगका लागि भारत सरकार र भारतीय जनतालाई धन्यवाद दिनुभयो। मन्त्री डा. राणाले दुई देशका बिचमा पछिल्लो समयमा कनेक्टिभिटी बढाउने क्रियाकलापका साथै विभिन्न क्षेत्र र तहमा द्विपक्षीय भेटवार्ता, उच्चस्तरीय भ्रमण तथा कूटनीतिक ’इङ्गेजमेन्ट’ बढेकामा पनि खुसी व्यक्त गर्नुभयो।मन्त्री डा. राणाले कनेक्टिभिटी नेपाल र भारतबिचको सम्बन्धमा अर्थपूर्ण रूपमा सहयोग पुग्ने र दुवै तर्फको पर्यटन एवं आर्थिक क्रियालापका माध्यमबाट पारस्पारिक लाभ पुग्ने क्षेत्र भएकाले रेलवे एवं स्थलमार्गका अतिरिक्त हवाई मार्गको पनि थप विस्तार गरी हवाई कनेक्टिभिटी बढाउनुपर्नेमा जोड दिनुभयो।उहाँले गौतमबुद्ध अन्तर्राष्ट्रिय विमानस्थल र पोखरा अन्तर्राष्ट्रिय विमानस्थलमा भारतीय सहरबाट थप उडान तथा अतिरिक्त हवाई रुटका लागि आवश्यक सहयोगको वातावरण बनाउने विषयमा सहयोग गर्न पनि आग्रह गर्नुभयो।नेपालगन्ज दिल्ली सिधा उडानका लागि पनि आगामी दिनमा वातावरण तयार गर्नुपर्नेमा उहाँको जोड थियो ।मन्त्री डा. राणाले भारत सरकारको सहयोगमा निर्माण हुन लागेको धनगढीको फाप्ला क्रिकेट स्टेडियमको निर्माणको तदारुकतामा पनि जोड दिनुभयो। यस भेटका क्रममा मन्त्री डा. राणाले नेपाल–भारत पारवहन सन्धिका विषयमा छलफल गर्दै व्यापार सहजीकरणमा जोड दिनुभयो। साथै पछिल्लो समयमा प्लाईवुड, स्टिल लगायतका उत्पादनको भारत निकासीमा नेपाली निजी क्षेत्रका तर्फबाट समस्या उत्पन्न भएको भनी आएका मुद्दाहरू र बिआइएस मापदण्ड तथा यसमा परिरहेका कठिनाइका बारेमा पनि कुरा उठाउनुभयो।पञ्चेश्वर बहुउद्देश्यीय परियोजनाबाट दुवैतर्फ पुग्ने लाभका विषयमा पनि आगामी दिनमा थप कार्यान्वयनका साथ अघि बढ्न तथा बाढी र डुबान नियन्त्रणका बारेमा आपसमा सहकायका साथ अघि बढ्न सकिने विषयमा मन्त्री डा. राणाले जोड दिनुभयो।",
      "link": "https://gorkhapatraonline.com/news/168186",
      "image": "https://gorkhapatraonline.com/storage/media/296766/conversions/meeting3-original-thumb.jpg"
    },
    {
      "slug": "168179",
      "title": "फुटबल महिला खेलाडीलाई सम्मान",
      "timestamp": 1755388800000,
      "source": "gp",
      "content": "तामाङ महिला फुटबल खेलाडीहरूलाई जनही पाँच हजार रुपियाँ नगदसहित सम्मान गरिएको छ । राईगाउँ युवा क्लब मकवानपुर र तामाङ डाजाङद्वारा राजधानीमा आयोजित सम्मान कार्यक्रममा नेपाली फुटवलका १८ जना महिला खेलाडीलाई सम्मान गरिएको हो ।",
      "longContent": "शिवा तामाङकाठमाडौँ, भदौ १ गते । तामाङ महिला फुटबल खेलाडीहरूलाई जनही पाँच हजार रुपियाँ नगदसहित सम्मान गरिएको छ । राईगाउँ युवा क्लब मकवानपुर र तामाङ डाजाङद्वारा राजधानीमा आयोजित सम्मान कार्यक्रममा नेपाली फुटबलका १८ जना महिला खेलाडीलाई सम्मान गरिएको हो । सो अवसरमा महिला फुटबल खेलाडीहरू पेमा डोल्मा लामा, अनु लामा, रेणुका नगरकोटे (लामा), रश्मिकुमारी घिसिङ, मञ्जली योञ्जन, निशा थोकर, अञ्जना राणामगर (तामाङ), लाई सम्मान गरिएको हो । त्यसैगरी खेलाडीहरू अञ्जली वाइबा, सपना लामा, सजनी थोकर,  रजनी थोकर, सुजता तामाङ, यशोदा थोकर, निकिता थोकर, रबिना गोले, अन्जु लोप्चन,  सुनिता भोलन र सुष्मा तामाङलाई सम्मान गरिएको हो । तामाङ डाजाङका अध्यक्ष फूल कुमार बम्जनले राईगाउँ युवा क्लब र डाजाङसँगको सहकार्यमा नेपाली फुटबल क्षेत्रमा आफ्नो उर्जावान समय दिएर विभिन्न किर्तिमानहरू कायम गर्न सफल महिला खेलाडीलाई सम्मान गर्न पाउँदा गौरव लागेको बताउनुभयो । उहाँले महिला फुटबल खेलाडीहरूको हौसला बढाउन सहयोग गर्नुहुने सबै सहयोगी, शुभचिन्तक, शुभेच्छुकप्रति कृतज्ञता ज्ञापन गर्नुभयो । राईगाउँ युवा क्लबका अध्यक्ष छविलाल बम्जनले विशेष अनुशासन, मिहिनेतसाथ नेपाली खेल क्षेत्रमा आफ्नो स्थान बनाउन महिला फुटबल खेलाडीलाई पहिलो पटक सम्मान कार्यक्रम राखेको र आगामी दिनहरूमा पनि यस्तो कार्यक्रमको निरन्तरताका लागि सबैसँग सहयोगको अपेक्षा रहेको विचार व्यक्त गर्नुभयो ।",
      "link": "https://gorkhapatraonline.com/news/168179",
      "image": "https://gorkhapatraonline.com/storage/media/296993/conversions/2.-tamang-mahila-footbal--kheladi-samman-pic-original-thumb.jpg"
    },
    {
      "slug": "168178",
      "title": "कांग्रेस सभापति देउवासँग भारतका विदेश सचिवको शिष्टाचार भेट",
      "timestamp": 1755388800000,
      "source": "gp",
      "content": "पूर्व प्रधानमन्त्री एवम् नेपाली कांग्रेसका सभापति शेरबहादुर देउवासँग भारतका विदेशसचिव विक्रम मिस्रीले शिष्टाचार भेट गर्नुभएको छ।",
      "longContent": "काठमाडौँ, भदौ १ गते। पूर्व प्रधानमन्त्री एवम् नेपाली कांग्रेसका सभापति शेरबहादुर देउवासँग भारतका विदेशसचिव विक्रम मिस्रीले शिष्टाचार भेट गर्नुभएको छ।नेपालको दुईदिने औपचारिक भ्रमणका लागि आइतबार काठमाडौँ आइपुग्नुभएका सचिव मिस्रीले सत्ताको प्रमुख घटक कांग्रेसका सभापति देउवासँग उहाँको निजी निवास बूढानीलकण्ठ पुगेर भेट गर्नुभएको हो। भेटमा नेपाल–भारत द्विपक्षीय हितका विषयमा छलफल भएको सभापति देउवाले सामाजिक सञ्जालमार्फत् जानकारी गराउनुभएको छ। सभापति देउवाले निवासमा भारतका विदेश सचिवलाई स्वागत गर्न पाउँदा खुसी व्यक्त गर्नुभएको छ। सभापति देउवाले भेटमा नेपाल–भारत सम्बन्धलाई अझ सुदृढ पार्न छलफल केन्द्रित भएको बताउनुभएको छ। ‘आज निवासमा भारतीय विदेश सचिव विक्रम मिस्रीलाई स्वागत गर्न पाउँदा खुसी लाग्यो’, विदेशसचिव मिस्रीसँगको भेटपछि देउवाले सामाजिक सञ्जाल फेसबुकमा लेख्नुभएको छ, ‘हाम्रो छलफल पारस्परिक विश्वास, सद्भावना र हाम्रो क्षेत्रमा समृद्धि र स्थिरताको लागि साझा आकांक्षामा निर्मित घनिष्ठ र बहुआयामिक नेपाल–भारत सम्बन्धलाई अझ सुदृढ पार्नमा केन्द्रित थियो।’",
      "link": "https://gorkhapatraonline.com/news/168178",
      "image": "https://gorkhapatraonline.com/storage/media/296748/conversions/deuba-meeting-original-thumb.jpg"
    },
    {
      "slug": "168176",
      "title": "पूर्व प्रधानमन्त्री प्रचण्डसँग भारतका विदेश सचिवको शिष्टाचार भेट",
      "timestamp": 1755388800000,
      "source": "gp",
      "content": "पूर्व प्रधानमन्त्री एवम् नेपाल कम्युनिस्ट पार्टी (माओवादी केन्द्र)का अध्यक्ष पुष्पकमल दाहाल प्रचण्डसँग भारतका विदेशसचिव विक्रम मिस्रीले शिष्टाचार भेट गर्नुभएको छ।",
      "longContent": "काठमाडौँ, भदौ १ गते। पूर्व प्रधानमन्त्री एवम् नेपाल कम्युनिस्ट पार्टी (माओवादी केन्द्र)का अध्यक्ष पुष्पकमल दाहाल प्रचण्डसँग भारतका विदेशसचिव विक्रम मिस्रीले शिष्टाचार भेट गर्नुभएको छ।नेपालको दुईदिने औपचारिक भ्रमणका लागि आइतबार काठमाडौँ आइपुग्नुभएका सचिव मिस्रीले प्रमुख प्रतिपक्षी दलका नेतासमेत रहनुभएका माओवादी अध्यक्ष प्रचण्डलाई उहाँको निजी निवास खुमलटारमा पुगेर भेट गर्नुभएको हो। भेटमा नेपाल–भारत द्विपक्षीय हितका विषयमा छलफल भएको प्रचण्डको निजी सचिवालयले जनाएको छ।",
      "link": "https://gorkhapatraonline.com/news/168176",
      "image": "https://gorkhapatraonline.com/storage/media/296747/conversions/prachanda-meeting-original-thumb.jpg"
    },
    {
      "slug": "168174",
      "title": "बच्चासहित महिला मृत फेला",
      "timestamp": 1755388800000,
      "source": "gp",
      "content": "कैलालीको घोडाघोडी नगरपालिका –७ का २२ वर्षीया आरती डंगौरा चौधरी १० महिनाको बच्चासहित रुखमा झुण्डिएको अवस्थामा मृत फेला परेकी छन् ।",
      "longContent": "अविनाश चौधरीधनगढी, भदौ १ गते । कैलालीको घोडाघोडी नगरपालिका –७ का २२ वर्षीया आरती डंगौरा चौधरी १० महिनाको बच्चासहित रुखमा झुण्डिएको अवस्थामा मृत फेला परेकी छन् ।हरिनगरस्थित गौरीशङ्कर सामुदायिक वनमा आमाबच्चा झुण्डिएको अवस्थामा मृत फेला परेको जिल्ला प्रहरी कार्यालयका प्रवक्ता प्रहरी नायब उपरीक्षक राजकुमार सिंहले जानकारी दिनुभयो । घटनाबारेमा अनुसन्धान भइरहेको जनाइएको छ । स्थानीयका अनुसार महिला केही दिनदेखि बेपत्ता थिइन् ।",
      "link": "https://gorkhapatraonline.com/news/168174",
      "image": "https://gorkhapatraonline.com/storage/media/296739/conversions/death-1-original-thumb.jpg"
    },
    {
      "slug": "168172",
      "title": "शासकीय सुधार आयोग बैठक : सरकारी संस्था समायोजन र हस्तान्तरणका विषयमा छलफल",
      "timestamp": 1755388800000,
      "source": "gp",
      "content": "प्रधानमन्त्री केपी शर्मा ओलीको अध्यक्षतामा आज भएको उच्चस्तरीय शासकीय सुधार आयोगको दोस्रो बैठकले औचित्य नदेखिएका सरकारी संस्था खारेजी, गाभ्ने वा प्रदेश र स्थानीय तहमा हस्तान्तरण गर्ने विषयमा छलफल भएको छ।",
      "longContent": "काठमाडौँ, भदौ १ गते। प्रधानमन्त्री केपी शर्मा ओलीको अध्यक्षतामा आज भएको उच्चस्तरीय शासकीय सुधार आयोगको दोस्रो बैठकले औचित्य नदेखिएका सरकारी संस्था खारेजी, गाभ्ने वा प्रदेश र स्थानीय तहमा हस्तान्तरण गर्ने विषयमा छलफल भएको छ।प्रधानमन्त्री तथा मन्त्रिरिषद्को कार्यालय, सिंहदरबारमा भएको बैठकले यसअघिका विभिन्न आयोग–कार्यदलले दिएका सुझाव प्रतिवेदनका आधारमा खारेजी, गाभ्ने र हस्तान्तरण हुन्  सिफारिस भएका सरकारी निकायबारे विस्तृत अध्ययन गरी ठोस प्रस्ताव ल्याउन आयोगको कार्यान्वयन समितिलाई जिम्मेवारी दिएको छ। आयोगमा नेपाल सरकारका मुख्यसचिव एकनारायण अर्यालको संयोजकत्वमा कार्यान्वयन समिति छ। आयोगका अध्यक्ष प्रधानमन्त्री ओलीले उद्देश्य अनुकूलको सकारात्मक परिणाम ल्याउने विकल्पसहित १५ दिनभित्र प्रतिवेदनसहितको प्रस्ताव ल्याउन कार्यान्वयन समितिलाई निर्देशन दिनुभयो।सार्वजनिक सेवालाई सरल, पहुँचयोग्य, मितव्ययी र झञ्झटरहित बनाउन गत वैशाख ८ गतेको मन्त्रिपरिषद्को बैठकबाट प्रधानमन्त्री ओलीको अध्यक्षतामा गठित आयोगको पहिलो बैठक गत असार ४ गते बसेको थियो। आयोगमा उपप्रधानमन्त्री एवं अर्थमन्त्री विष्णुुप्रसाद पौडेल, गृहमन्त्री रमेश लेखक, कानुन, न्याय तथा संसदीय मामिलामन्त्री अजयकुमार चौरसिया, सङ्घीय मामिला तथा सामान्य प्रशासनमन्त्री भगवती न्यौपानेलगायत पदेन सदस्य रहनुुभएको छ। आयोगमा राजनीतिक दलमध्येबाट नेपाली काँग्रेसका उपसभापति पूर्णबहादुर खड्का र नेकपा (एमाले) का उपाध्यक्ष रामबहादुर थापा तथा विज्ञमध्येबाट तीन सदस्य थप भएपछिको यो पहिलो बैठक हो।बैठकमा कार्यविस्तृतीकरण परिमार्जन सिफारिस समितिको सुझावबमोजिम सङ्घ, प्रदेश र स्थानीय तहको कार्यविस्तृतीकरण परिमार्जनको प्रस्ताव राष्ट्रिय समन्वय परिषदबाट स्वीकृत गरी मन्त्रिपरिषदमा पेस गर्ने विषयमा पनि जानकारी गराइएको थियो।आयोगले सेवा प्रदायक निकायहरूको भौतिक तथा मानवीय संरचना, कार्यविधि र प्रविधि सेवामैत्री बनाउने, निर्णय प्रक्रियालाई छिटो, छरितो, नतिजामूलक र सरल बनाउने, कार्यसम्पादनमा ढिलासुस्ती र दोहोरोपन हटाउन तहगत र निकायगत अन्तर–समन्वय सुनिश्चित गर्ने कार्यक्षेत्र पाएको छ। यस्तै तीन तहका सरकारबीचको सहकार्य र समन्वय सुदृढ बनाउने, सङ्घीयता अनुकूल हुने गरी विद्यमान प्रशासनिक संरचना, कार्यप्रक्रिया र कानुनमा सुधार गर्ने, सुशासनसम्बन्धी ऐन  र कानुनमा सुधारका विषय पहिचान गर्ने, निजामती सेवालाई सक्षम, उच्च मनोबलयुक्त र उत्तरदायी बनाउने कार्यक्षेत्र आयोगमा छ।",
      "link": "https://gorkhapatraonline.com/news/168172",
      "image": "https://gorkhapatraonline.com/storage/media/296734/conversions/pm-meeting123-original-thumb.jpg"
    },
    {
      "slug": "168164",
      "title": "हिन्दुकुश हिमालय संसदीय बैठक तयारी पूरा, उद्घाटन सोमबार",
      "timestamp": 1755388800000,
      "source": "gp",
      "content": "‘हिन्दुकुश हिमालय क्षेत्र’मा पर्ने मुलुकका संसदबिच साझा धारणा, संवाद र समन्वयका हुन लागेको ‘हिन्दुकुश हिमालय संसदीय बैठक’ सोमबारदेखि सुरु हुँदैछ ।",
      "longContent": "भीष्मराज ओझा/राससकाठमाडौँ, भदौ १  गते । ‘हिन्दुकुश हिमालय क्षेत्र’मा पर्ने मुलुकका संसदबिच साझा धारणा, संवाद र समन्वयका हुन लागेको ‘हिन्दुकुश हिमालय संसदीय बैठक’ सोमबारदेखि सुरु हुँदैछ । सङ्घीय संसद्, कृषि सहकारी तथा प्राकृतिक स्रोत समितिको आयोजनामा यही भदौ २ र ३ गते काठमाडौँमा हुने बैठकको तयारी पूरा भएको समितिले जनाएको छ।अन्तर्राष्ट्रिय एकीकृत पर्वतीय विकास केन्द्र (इसिमोड)को प्राविधिक सहयोगमा आयोजना हुन लागेको बैठकमा हिन्दूकुश हिमालय क्षेत्रका देशहरू नेपाल, भारत, चीन, बङ्गलादेश, भुटान, म्यानमार र पाकिस्तानका संसदीय प्रतिनिधिको सहभागिता हुनेछ । अफगानिस्तानको सरकारलाई नेपालले हालसम्म मान्यता नदिएका कारण बैठकमा आमन्त्रणा गरिएको छैन ।कार्यक्रममा राष्ट्रपति रामचन्द्र पौडेल प्रमुख अतिथि तथा सभामुख देवराज घिमिरे विशिष्ट अतिथि रहनुहुनेछ । यही भदौ २ गते बिहान ९ः३० बजेदेखि उद्घाटन समारोह सुरु हुनेछ । समारोहमा राष्ट्रपति पौडेल, सभामुख घिमिरे, परराष्ट्रमन्त्री डा. आरजु राणा देउवा, वन तथा वातावरणमन्त्री ऐनबहादुर शाही ठकुरी, इसिमोडका महानिर्देशक पेमा ग्याम्त्सो तथा विभिन्न देशबाट आउनुभएका विशिष्ट व्यक्तिहरुले सम्बोधन गर्नुहुनेछ । उद्घाटन समारोहपछि विभिन्न प्राविधिक सत्र सञ्चालन हुनेछन् ।बैठकमा हिन्दुकुश हिमालय क्षेत्रमा रहेका देशका जनप्रतिनिधि, संसदीय समितिका प्रमुख तथा प्रतिनिधि गरी करिब ३० जना तथा जलवायु परिवर्तन, वायुप्रदूषण र वातावरणका विषयसँग सम्बन्धित विज्ञको सहभागिता रहनेछ । साथै साझेदार संस्थाहरू, नेपालको सङ्घीय संसद् र सरकारी अधिकारीहरूका सम्बन्धित विज्ञहरू पनि यस कार्यक्रममा सहभागी हुनुहुनेछ । वन तथा वातावरण तथा परराष्ट्र मन्त्रालयसँगको आवश्यक समन्वयमा बैठक आयोजना हुन लागेको हो ।आयोजक समितिका संयोजक वीरबहादुर बलायरले बैठकको तयारी पूरा भएको जानकारी गराउँदै कार्यक्रममा हिन्दुकुश क्षेत्रमा जलवायु परिवर्तन, वातावरण प्रदूषण र जैविक विविधताका विषयमा परेको असर, जोखिम र त्यसक्षेत्रका अवसरबारे विस्तृत र गहन छलफल हुने बताउनुभयो । उहाँले भन्नुभयो, “जलवायु परिवर्तनको ठूलो असर हिन्दुकुश क्षेत्रमा परेको छ, जैविक विविधता पनि लोप भएर गइरहेको छ । यसलाई न्यूनीकरण गर्न बेलैमा साझा पाइला चालेर केही गर्न सकिन्छ कि भन्ने उद्देश्यले यो कार्यक्रम गर्न लागेका हौँ ।”विश्व समुदायले जलवायु परिवर्तन, जैविक विविधताको ह्रास र वायु प्रदूषणजस्ता समस्या भोग्नुपरिरहेको परिप्रेक्ष्यमा हिन्दुकुश राष्ट्रका सांसदहरूलाई एउटै मञ्चमा बसेर समस्या समाधानका लागि साझा धारणा बनाउन प्रयत्न गरिएको उहाँको भनाइ छ । हिन्दुकुश हिमालय एक जैविक विविधता र सांस्कृतिक रूपमा धनी पर्वतीय क्षेत्र हो, जुन अफगानिस्तान, बङ्गलादेश, भुटान, चीन, भारत, म्यानमार, नेपाल र पाकिस्तान गरी आठ देशमा फैलिएको छ ।हिन्दुकुश क्षेत्रका मुुलुकका संसदबीच नीति तथा कानुन निर्माण र दिगो विकासमा ज्ञान, सीप तथा नवीन धारणालाई आदानप्रदान गर्ने उद्देश्यले बैठक आयोजना गर्न लागिएको समितिका सभापति कुसुमदेवी थापाले बताउनुभयो । राजनीतिक र संसदीय नेतृत्वलाई एकै ठाउँमा राखेर छलफल गर्दा प्राप्त हुने निष्कर्षलाई भावी दिनमा सम्बन्धित देशका जलवायु नीति तर्जुमा तथा जलवायु अनुकूलन, कार्बन उत्सर्जन न्यूनीकरण, क्षेत्रीय रणनीति तयार पारी कार्यक्रम तर्जुमा गर्न महत्वपूर्ण योगदान पुग्ने उहाँको विश्वास छ ।विश्वव्यापी जलवायु परिवर्तनका कारण नेपाल उच्च जोखिममा रहेको मुलुकमा पर्दछ । वैज्ञानिक अध्ययनअनुसार हिमाली क्षेत्रको तापक्रम वर्तमान तथा भविष्यमा विश्वको औसत तापक्रमको दाँजोमा ० दशमलव ३ डिग्री सेल्सियस देखि ० दशमलव ७ डिग्री सेल्सियसभन्दा बढी हुने अनुमान गरिएको छ । उच्च तापक्रम वृद्धिले गर्दा यस क्षेत्रमा रहेका हिमालका दुईतिहाइ हिम भण्डार पग्लिने अनुमान अध्ययनले गरेका छन् । परिवर्तित जलवायुका कारण नेपालमा पछिल्लो समय मनसुनी वर्षाको प्रकृति, मात्रा तथा समय तालिकामा व्यापक हेरफेर देखिन थालेको छ र यस प्रकारको हेरफेरका कारण उत्पन्न हुने जलवायुजन्य प्रकोप र विपद्ले गर्दा नेपाली जनताले बहुपक्षीय चुनौतीको सामना गर्नुपरिरहेको छ ।वन मन्त्रालयका जलवायु परिर्वतन व्यवस्थापन महाशाखाका प्रमुख डा. महेश्वर ढकालले जलवायु परिवर्तनले हिमालय क्षेत्रमा पारेको प्रभाव मात्र नभई सम्भावना र अवसरबारे पनि कार्यक्रममा पर्याप्त छलफल हुने जानकारी दिनुभयो । “भावी पुस्ताको दिगो भविष्य सुनिश्चित गर्न विभिन्न वातावरणीय र सामाजिक–आर्थिक चुनौती तथा आवश्यकता, सम्भावना र अवसर मिहीन रूपमा पहिचान तथा छलफल गरी सामूहिक रूपमा सम्बोधन गर्ने बैठकको मुख्य ध्येय छ”, उहाँले भन्नुभयो ।जलवायु विज्ञ मञ्जिल ढकालले  हिन्दुकुश क्षेत्रका जनप्रतिनिधि जलवायु परिवर्तनका विषयमा एकठाउँमा जुटेर छलफल गर्नु र नेटवर्क गर्ने कार्यमा बहस गर्नु आफैँमा महत्वपूर्ण विषय भएको बताउनुभयो । “हिन्दुकुश क्षेत्रले तल्लो तटीय क्षेत्रका लगभग दुई अर्ब मानिसलाई पानी, खाना र ऊर्जासहित महत्वपूर्ण पारिस्थितिकीय सेवाहरू प्रदान गर्दै आएको छ । यो क्षेत्रले जलवायु परिवर्तन, विपद् जोखिम, जैविक विविधताको क्षति र प्रदूषणको गम्भीर प्रभावको सामना गरिरहेको छ”, उहाँले भन्नुभयो, “साथै तीव्र सामाजिक–आर्थिक परिवर्तन पारिस्थितिक प्रणाली, प्राकृतिक स्रोतहरू, जीविकोपार्जन र मानव जीवनमा गम्भीर प्रभाव पार्दै गएको छ । यस परिस्थितिमा हिन्दुकुश क्षेत्रका नीतिनिर्माताहरु भेला भई यस विषयमा बहस र छलफल गर्नु सकारात्मक विषय हो ।”अन्तर्राष्ट्रिय एकीकृत पर्वतीय विकास केन्द्र (इसिमोड)को प्राविधिक सहयोगमा आयोजना हुन लागेको बैठकमा हिन्दूकुश हिमालय क्षेत्रका देशहरू नेपाल, भारत, चीन, बङ्गलादेश, भुटान, म्यानमार र पाकिस्तानका संसदीय प्रतिनिधिको सहभागिता हुनेछ । अफगानिस्तानको सरकारलाई नेपालले हालसम्म मान्यता नदिएका कारण बैठकमा आमन्त्रणा गरिएको छैन ।",
      "link": "https://gorkhapatraonline.com/news/168164",
      "image": "https://gorkhapatraonline.com/storage/media/296717/conversions/hidkus-original-thumb.jpg"
    }
  ]
}