{
  "date": "2026-01-07T09:42:08.516Z",
  "news": [
    {
      "slug": "186970",
      "title": "गोलभेँडाले भाउ पाउँदा किसान मक्ख",
      "timestamp": 1767744000000,
      "source": "gp",
      "content": "यस वर्षको मध्य चिसोयाममा पनि गोलभेँडाले प्रशस्त मूल्य पाउँदा सर्लाहीका किसान मक्ख छन् । अघिल्ला वर्षमा शीतलहर चल्ने याममा गोलभेँडा बिक्री नभएर किसान हैरान हुन्थे । केजीको १०/१२ रुपियाँमा पनि बेच्न मुस्किल पथ्र्यो ।",
      "longContent": "सर्लाही समाचारदातासर्लाही, पुस २३ गते । यस वर्षको मध्य चिसोयाममा पनि गोलभेँडाले प्रशस्त मूल्य पाउँदा सर्लाहीका किसान मक्ख छन् । अघिल्ला वर्षमा शीतलहर चल्ने याममा गोलभेँडा बिक्री नभएर किसान हैरान हुन्थे । केजीको १०/१२ रुपियाँमा पनि बेच्न मुस्किल पथ्र्यो । यस वर्ष भने किसानले गोलभेँडाको अनपेक्षित मूल्य पाइरहेका हुन् । यहाँ किसानले गोलभेँडा व्यापारीलाई प्रतिकेजी एक सय रुपियाँमा बिक्री गरिरहेका छन् । किसानसँग व्यापारीले एक सय रुपियाँ प्रतिकेजी खरिद गर्ने गोलभेँडा उपभोक्ताले भने खुद्रा बजारबाट प्रतिकिलो १२० रुपियाँसम्ममा खरिद गरी उपभोग गरिरहेका छन् । यस वर्ष मध्य कात्तिकमा भएको भारी वर्षाले गोलभेँडाको बेर्ना नै नष्ट गरेपछि धेरै किसानले गोलभेँडा रोप्न पाएका थिएनन् ।  हरिवन नगरपालिका–२, अत्रौलीका किसान बाबुलाल दोङले कात्तिकमा भएको बेमौसमी वर्षाले गोलभेँडाको बोट नष्ट गरेकाले उत्पादन घटेको बताउनुभयो । थोरै किसानले मात्र बेर्ना जोगाएर गोलभेँडा फलाउन सकेकाले राम्रो भाउ पाइरहेको दोङको भनाइ छ । “कात्तिकको पानीबाट जजस्ले गोलभेँडाको बोट जोगाउन सके उनीहरूले नसोचेको मूल्य पाइरहेका छन्,” दोङले भन्नुभयो, “मैले पनि थोरै बिरुवा जोगाउन सकेकाले अहिलेसम्म त किलोको एक सय रुपियाँसम्म बिक्री गरिरहेको छु ।” सर्लाहीमा उत्तरी भेगको लालबन्दी, हीरापुर, पत्थरकोट, रानीगन्ज, घारी बथान, सासापुर, घुर्कौली, हरिवन, धरहरालगायत क्षेत्रमा व्यावसायिक रूपमा गोलभेँडा खेती हुन्छ । यस क्षेत्रका किसानले गोलभेँडा उत्पादन गरी लालबन्दी बजार वा सासापुर तीनघरेमा रहेको गोलभेँडा सङ्कलन केन्द्रमा ल्याएर बिक्री गर्ने गरेका छन् । कृषि थोक बजार व्यवस्थापन समिति लालबन्दीका अनुसार उत्पादन घटेकाले यस वर्ष बजारमा गोलभेँडा कम परिमाणमा आइरहेको छ । बजार समितिका व्यवस्थापक शम्भुप्रसाद घिमिरेका अनुसार गएको वर्ष यही समयमा २५ केजी अट्ने एक क्रेट गोलभेँडा मुस्किलले दुई सयदेखि तीन सय रुपियाँसम्ममा बिक्री हुन्थ्यो । यस वर्ष अहिले क्रेटको दुई हजारभन्दा माथि नै बिक्री भइरहेको छ । बजारका व्यवस्थापक घिमिरेले बजारको माग अनुसार किसानले गोलभेँडा उत्पादन गरेर ल्याउनै नसकेको बताउनुभएको छ । लालबन्दी बजारका व्यापारी मोहम्मद उस्मानले पहिलो पटक यसरी मध्य जाडोमा पनि गोलभेँडाको मूल्य यति धेरै भएको बताउनुभयो । अघिल्ला वर्षमा सुरुको उत्पादनले राम्रो मूल्य पाए पनि मध्य सिजनमा गोलभेँडा बिक्री नभएर किसानको खेतमै कुहिएरसमेत जाने गरेको थियो । सर्लाहीमा अहिले लालबन्दी थोक तरकारी बजारबाट दैनिक चार सयदेखि पाँच सय क्रेट र सासापुरस्थित तीनघरेबाट पाँच सय क्रेटभन्दा बढी गोलभेँडा सङ्घीय राजधानी काठमाडौँसहित देशका विभिन्न सहरमा जाने गरेको छ ।",
      "link": "https://gorkhapatraonline.com/news/186970",
      "image": "https://gorkhapatraonline.com/storage/media/328786/conversions/Golveda-News-photo(1)-original-thumb.jpg"
    },
    {
      "slug": "186969",
      "title": "फेरि उकालो लाग्यो सुनचाँदीको मूल्य",
      "timestamp": 1767744000000,
      "source": "gp",
      "content": "स्थानीय बजारमा सुनचाँदीको मूल्य फेरि उकालो लाग्न थालेको छ । प्रतितोला दुई लाख ७० हजार रुपियाँ पुगेर दुई लाख ५९ हजार छ सय रुपियाँसम्म झरेको सुनको मूल्य गत आइतबारदेखि पुनः बढ्न थालेको हो ।",
      "longContent": "गोरखापत्र समाचारदाताकाठमाडौँ, पुस २३ गते । स्थानीय बजारमा सुनचाँदीको मूल्य फेरि उकालो लाग्न थालेको छ । प्रतितोला दुई लाख ७० हजार रुपियाँ पुगेर दुई लाख ५९ हजार छ सय रुपियाँसम्म झरेको सुनको मूल्य गत आइतबारदेखि पुनः बढ्न थालेको हो । अमेरिकाले भेनेजुएलामाथि आक्रमण गरेसँगै अन्तर्राष्ट्रिय बजारमा सुनको मूल्य बढ्न थालको हो । त्यसको प्रभाव स्थानीय बजारमा पर्न गएको हो । नेपाल सुनचाँदी व्यवसायी महासङ्घका अनुसार गत आइतबार प्रतितोला दुई लाख ६० हजार चार सय रुपियाँमा कारोबार भएको सुनको मूल्य सोमबार तोलामा चार हजार छ सय रुपियाँले बढेर दुई लाख ६५ हजार रुपियाँमा कारोबार भएको थियो । मङ्गलबार तोलामा तीन हजार एक सय रुपियाँले बढेर दुई लाख ६८ हजार एक सय रुपियाँमा कारोबार भएको महासङ्घले जनाएको छ । पछिल्ला तीन दिनमा सुनको मूल्य तोलामा सात हजार सात सय रुपियाँले बढेको छ । मङ्गलबार अन्तर्राष्ट्रिय बजारमा सुन प्रतिऔँस चार हजार ४६५ अमेरिकी डलर पुगेको छ । सुनचाँदी व्यवसायी तेजरत्न शाक्यले अन्तर्राष्ट्रिय बजार अस्थिर भएकाले पर्ख र हेरको अवस्था रहेको जानकारी दिनुभयो । मूल्य बढेको स्थानीय बजारमा माग नहुँदा सुनको कारोबार ठप्प रहेको उहाँको भनाइ छ । यसैबिच सुनसँगै चाँदीको मूल्यसमेत बढेको छ । तीन दिनमा चाँदीको मूल्य तोलामा ३८० रुपियाँले बढेको महासङ्घले जनाएको छ । गत आइतबार तोलामा चार हजार पाँच सय रुपियाँमा करोबार भएको चाँदीको मूल्य सोमबार बढेर चार हजार ६८५ रुपियाँ पुगेको थियो । मङ्गलबार तोलामा १९५ रुपियाँले बढेर चार हजार ८८० रुपियाँ पुगेको महासङ्घले जनाएको छ । मङ्गलबार अन्तर्राष्ट्रिय बजारमा चाँदीको मूल्य प्रतिऔँस ७८ डलर पुगेको छ ।",
      "link": "https://gorkhapatraonline.com/news/186969",
      "image": "https://gorkhapatraonline.com/storage/media/328785/conversions/gold-original-thumb.jpg"
    },
    {
      "slug": "186967",
      "title": "इजरायल र ओमानसँग नयाँ श्रम समझदारीको तयारी",
      "timestamp": 1767744000000,
      "source": "gp",
      "content": "सरकारले इजरायलमा दीर्घकालीन सहायक श्रमिक (केयरगिभर) सहित कृषिक्षेत्रमा समेत नेपाली श्रमिक पठाउने गरी श्रम सम्झौताको स्वीकृत प्रदान गरेको छ । यसअघि दीर्घकालीन सहायक श्रमिकको दर्जा (केयरगिभर) मा संस्थामा काम गर्ने गरी मात्रै श्रमिक पठाउने गरेकोमा अब केयरगिभरको होम टु होम काम गर्ने र कृषिक्षेत्रमा काम गर्ने श्रमिक पठाउने गरी स्वीकृति भएको हो ।",
      "longContent": "गोरखापत्र समाचारदाता काठमाडौँ, पुस २३ गते । सरकारले इजरायलमा दीर्घकालीन सहायक श्रमिक (केयरगिभर) सहित कृषिक्षेत्रमा समेत नेपाली श्रमिक पठाउने गरी श्रम सम्झौताको स्वीकृत प्रदान गरेको छ । यसअघि दीर्घकालीन सहायक श्रमिकको दर्जा (केयरगिभर) मा संस्थामा काम गर्ने गरी मात्रै श्रमिक पठाउने गरेकोमा अब केयरगिभरको होम टु होम काम गर्ने र कृषिक्षेत्रमा काम गर्ने श्रमिक पठाउने गरी स्वीकृति भएको हो ।सोमबार बसेको मन्त्रीपरिषद्को बैठकले इजरायल सरकार र नेपाल सरकारबिच तीन क्षेत्रमा श्रमिक पठाउने गरी श्रम सम्झौता (जिटुजी) गर्ने गरी स्वीकृत गरेको छ । इजरायल सरकारले यी क्षेत्रमा नेपाली श्रमिक लैजाने विषयमा यसअगाडि नै निर्णय गरिसकेको थियो । श्रम, रोजगार तथा सामाजिक सुरक्षा मन्त्रालयका सहसचिव एवं प्रवक्ता पीताम्बर घिमिरेले इजरायलमा यी क्षेत्रमा नेपाली श्रमिक पठाउने विषयमा नयाँ सम्झौताका लागि धेरै चरणमा कुरा भई त्यहाँको इजरायल सरकारबाट निर्णय भइसकेपछि मात्रै हामीले स्वीकृतिका लागि मन्त्रीपरिषद्मा पठाएको जानकारी दिनुभयो । इजरायलसँग नयाँ हुने सम्झौतामा नेपाली श्रमिकका लागि दुई कार्यक्षेत्र थपिए पनि सम्झौताको प्रकृति यसअघिकै निरन्तरता भएको पनि उहाँले जानकारी दिनुभयो । उहाँका अनुसार नेपाल र इजरायल सरकारबिच २०७७ साल असोज १४ गते दीर्घकालीन सहायक श्रमिक (केयरगिभर) श्रमिक पठाउने गरी जिटुजी सम्पन्न भए पनि स्वतः नवीकरणको प्रावधान नराखिएको हुँदा अहिले पुनः नयाँ सम्झौता गर्नु परेको हो । श्रम मन्त्रालयले इजरायलसँग सम्झौता भएको पाँच वर्षपछि नवीकरण प्रक्रिया अगाडि बढाएको र यस पटकको सम्झौतामा भने नवीकरणको प्रावधान स्पष्ट उल्लेख गरेका छौँ । इजरायल र नेपालबिच कूटनीतिक सम्बन्ध कायम भएको ६५ वर्ष पुगेको छ । नेपाल र इजरालय सरकारका दुई पक्षको समय र ठाउँको सुनिश्चित गरेर सकेसम्म छिट्टै सम्झौता गर्ने गरी तयारी भएको प्रवक्ता घिमिरेले जानकारी दिनुभयो । नयाँ सम्झौता अनुसार कृषि र होम टु होममा केयरगिभरमा समेत जान पाउने भएकाले धेरै नेपाली युवाले इजरायलमा रोजगारीको अवसर पाउने छन् । सेवा सुविधा र पारिश्रमिक पनि राम्रो भएकाले इजरायल नेपालीका लागि आकर्षक श्रम गन्तव्य मानिन्छ । ओमानसँग बिटुबी गर्न स्वीकृतनेपाल सरकारले ओमानसँग श्रम समझदारी (बिटुबी) मा स्वीकृति प्रदान गरेको छ । सोमबारको मन्त्रीपरिषद्को बैठकले ओमानसँग श्रम समझदारी गर्न सक्ने गरी स्वीकृति प्रदान गरेको हो । ओमानले यसअघि नै नेपालसँग श्रम समझदारीपत्र (बिटुबी) मा हस्ताक्षर गर्न स्वीकृति प्रदान गरेको थियो । ओमान सरकारबाट पठाइएको श्रम सम्झौतापत्रको प्रक्रिया अगाडि बढेको जानकारी यसअघि प्राप्त भएको श्रम, रोजगार तथा सामाजिक सुरक्षा मन्त्रालयले जनाएको छ । नेपाल र ओमानबिच कूटनीतिक सम्बन्ध कायम भएको करिब ५० वर्षपछि श्रम सम्झौतालाई अन्तिम रूप दिन पत्र पठाएको हो । नेपाल र ओमानबिच सन् १९७७ (२०३४) मा कूटनीतिक सम्झौता कायम भएको थियो । श्रम मन्त्रालयका सहसचिव पीताम्बर घिमिरले ओमानले नेपालबाट यसअघि पठाएको मसौदा ठिक भएको जवाफ आएको र नेपाल सरकारको मन्त्रीपरिषद्बाट स्वीकृति भइसकेकाले अब हस्ताक्षर प्रक्रिया अघि बढ्ने जानकारी दिनुभयो । उहाँका अनुसार सरकारबाट स्वीकृति भएको पत्र प्राप्त भएपछि सम्झौताका लागि नेपालले ओमानलाई पत्राचार गर्ने छ । त्यसपछि ओमानले हस्ताक्षर गर्ने अधिकारी, मिति र स्थान तोक्ने छ । त्यसपछि दुई देशबिच सम्झौतापत्रमा हस्ताक्षर हुने छ ।",
      "link": "https://gorkhapatraonline.com/news/186967",
      "image": "https://gorkhapatraonline.com/storage/media/328796/conversions/shram-original-thumb.jpg"
    },
    {
      "slug": "186966",
      "title": "अनलाइन व्यापारमा बिल अनिवार्य",
      "timestamp": 1767744000000,
      "source": "gp",
      "content": "अनलाइनमार्फत व्यापार गर्नेले अनिवार्य रूपमा बिलको प्रयोग गर्नुपर्ने प्रस्ताव गरिएको छ । उद्योग, वाणिज्य तथा आपूर्ति मन्त्रालयले सुझावका लागि सार्वजनिक गरेको विद्युतीय व्यापार (इकमर्स) निर्देशिका, २०८२ को मसौदामा यस्तो प्रस्ताव गरिएको हो ।",
      "longContent": "गोरखापत्र समाचारदाताकाठमाडौँ, पुस २३ गते । अनलाइनमार्फत व्यापार गर्नेले अनिवार्य रूपमा बिलको प्रयोग गर्नुपर्ने प्रस्ताव गरिएको छ । उद्योग, वाणिज्य तथा आपूर्ति मन्त्रालयले सुझावका लागि सार्वजनिक गरेको विद्युतीय व्यापार (इकमर्स) निर्देशिका, २०८२ को मसौदामा यस्तो प्रस्ताव गरिएको हो । मसौदामा वस्तु वा सेवाको भुक्तानी नगदमार्फत गरिएको अवस्थामा कारोबारको विद्युतीय बिल अनिवार्य जारी गर्नुपर्ने व्यवस्था प्रस्ताव गरिएको हो । त्यस्तै सबै अनलाइन व्यापार व्यवसायीले व्यावसायिक कारोबार गर्दा स्वीकृत डिजिटल पेमेन्ट गेटवे मात्र प्रयोग गर्नुपर्ने व्यवस्था पनि मसौदामा समेटिएको छ । अनलाइन प्लेटफर्ममार्फत व्यापार गर्ने प्रत्येक व्यवसायीले वाणिज्य, आपूर्ति तथा उपभोक्ता संरक्षण विभागमा सूचीकृत हुनुपर्ने व्यवस्था निर्देशिकाले गरेको छ । निर्देशिका जारी भएपछि सञ्चालनमा रहेका तर सूचीकरण भइनसकेका इकमर्स फर्महरूलाई एक पटकका लागि ३५ दिनभित्र सूचीकरण गर्न विभागले सूचना जारी गर्ने उल्लेख छ । मसौदामा अनलाइन व्यापार प्लेटफर्मले प्रयोगकर्ताको व्यक्ति विवरण एनक्रिप्टेड (सहजै पहिचान गर्न नसकिने) रूपमा सुरक्षित राख्नुपर्ने व्यवस्था समेटिएको छ । त्यस्तै प्रयोगकर्ताको सूचना चुहावट भएमा वा प्लेटफर्ममा कुनै खराबी उत्पन्न भएमा तुरुन्त कारोबार बन्द गरेर विभागमा जानकारी गराउनुपर्ने व्यवस्था पनि गरिएको छ । कारोबारसँग सम्बन्धित भुक्तानी असफल भएमा सात दिनभित्र फिर्ताको व्यवस्था गर्नुपर्ने प्रावधान पनि मसौदामा समावेश छ । मसौदामा अनलाइन प्लेटफर्ममा भ्रामक तथा अतिरञ्जित सूचना प्रकाशन गर्न नपाइने उल्लेख छ । विदेशमा दर्ता भई नेपालमा कारोबार गर्ने इकमर्स कम्पनीले नेपालसँग सम्बन्धित तोकिएका सूचनाको गोपनीयता र संरक्षण गर्नुपर्ने उल्लेख गरिएको छ । “विदेशी कम्पनीले नेपालको वाणिज्य, कम्पनी तथा फर्म, पारवहन, कर प्रणाली, उपभोक्ता संरक्षण तथा डेटा गोपनीयता र संरक्षणसँग सम्बन्धित कानुनलगायत अन्य प्रचलित कानुनको पालन गर्नुपर्ने,” उल्लेख छ ।",
      "link": "https://gorkhapatraonline.com/news/186966",
      "image": "https://gorkhapatraonline.com/storage/media/328782/conversions/Clipboard12-original-thumb.jpg"
    },
    {
      "slug": "186964",
      "title": "कोशी प्रदेशमा स्टार्टअप : साढे दुई अर्ब लगानी",
      "timestamp": 1767744000000,
      "source": "gp",
      "content": "कोशी प्रदेशमा स्टार्टअप उद्यमहरूको सङ्ख्या तीव्र रूपमा बढिरहेको छ । नेपाल राष्ट्र बैङ्क विराटनगर कार्यालयले सार्वजनिक गरेको ‘कोशी प्रदेशमा स्टार्टअप उद्यमको प्रवृत्ति विशेष अध्ययन प्रतिवेदन २०८१/८२’ प्रतिवेदन अनुसारसो प्रदेशमा १६० स्टार्टअप उद्यममध्ये ८० प्रतिशत उद्यम नाफामा सञ्चालनमा छन् । तिनको औसत नाफा १३.९ प्रतिशत छ ।",
      "longContent": "गोरखापत्र समाचारदाताकाठमाडौँ, पुस २३ गते । कोशी प्रदेशमा स्टार्टअप उद्यमहरूको सङ्ख्या तीव्र रूपमा बढिरहेको छ । नेपाल राष्ट्र बैङ्क विराटनगर कार्यालयले सार्वजनिक गरेको ‘कोशी प्रदेशमा स्टार्टअप उद्यमको प्रवृत्ति विशेष अध्ययन प्रतिवेदन २०८१/८२’ प्रतिवेदन अनुसारसो प्रदेशमा १६० स्टार्टअप उद्यममध्ये ८० प्रतिशत उद्यम नाफामा सञ्चालनमा छन् । तिनको औसत नाफा १३.९ प्रतिशत छ ।अध्ययन अनुसार आर्थिक वर्ष २०८०/८१ मा यस्ता स्टार्टअप उद्यमको कुल बिक्री आम्दानी ९२ करोड ६४ लाख रुपियाँ रहेको छ भने कुल नाफा १२ करोड ९२ लाख रुपियाँ छ । त्यस्तै सो अवधिमा स्टार्टअप उद्यममा कुल लगानी दुई अर्ब ५६ करोड रुपियाँ रहेको छ । औसत लगानी प्रतिफल दर ५.७ प्रतिशत छ । कुल दुई अर्ब ५६ करोड रुपियाँ लगानीमध्ये ३८.७ प्रतिशत ऋण र ६१.३ प्रतिशत स्वपुँजी रहेको छ । अध्ययनमा समावेश १६० उद्यममध्ये ४१.३ प्रतिशत कृषि तथा वनजन्य, १८.१ प्रतिशत उत्पादनमूलक, १७.५ प्रतिशत सेवामूलक, १३.८ प्रतिशत पर्यटन, ९.४ प्रतिशत सूचना प्रविधि क्षेत्रमा केन्द्रित छन् । भौगोलिक रूपमा तराई क्षेत्रमा ६६.९ प्रतिशत, पहाडी क्षेत्रमा २२.५ प्रतिशत र हिमाली क्षेत्रमा १०.६ प्रतिशत उद्यम सञ्चालनमा छन् ।स्टार्टअप उद्यममा संलग्न उद्यमीमध्ये ३६–५० वर्ष उमेर समूह ४४.४ प्रतिशत, २१–३५ वर्ष उमेर समूह ३९.३ प्रतिशत, ५०–७० वर्ष उमेर समूह १६.२ प्रतिशत रहेका छन् । यस्तै लैङ्गिक आधारमा ७४.४ प्रतिशत पुरुष र २५.६ प्रतिशत महिला उद्यमी छन् । यी स्टार्टअप उद्यमले आव २०८०/८१ मा एक हजार ४३६ जनालाई रोजगारी दिएका छन्, जसमा ४८.४ प्रतिशत महिला र ५१.६ प्रतिशत पुरुष छन् ।अध्ययनमा हिमाली क्षेत्रबाट १७ वटा (१०.६ प्रतिशत), पहाडी क्षेत्रबाट ३६ वटा (२२.५ प्रतिशत) र तराईका क्षेत्रबाट १०७ वटा (६६.९ प्रतिशत) स्टार्टअप उद्यम छन् । अध्ययनमा समावेश भएका १६० वटा स्टार्टअप उद्यममध्ये वस्तु तथा सेवामा ५४ प्रतिशत, उत्पादन प्रक्रियामा ४१ प्रतिशत र वितरण प्रक्रियामा पाँच प्रतिशत व्यवसायले नवीन सोच तथा नवप्रवर्तनको प्रयोग गरेका छन् ।स्टार्टअप उद्यमलाई व्यवसाय सञ्चालन गर्न उत्प्रेरित गर्ने कारणहरूमा ३७.१ प्रतिशतले आत्मनिर्भर बन्ने इच्छा, २५.८ प्रतिशतले समाजमा योगदान गर्ने चाहना, २५.१ प्रतिशतले नयाँ अवसर, ७.९ प्रतिशतले रोजगारीको अभाव र ४.१ प्रतिशतले अन्य कारण उल्लेख गरेका छन् ।अध्ययनमा समावेश भएका १६० स्टार्टअप उद्यममध्ये ६५ वटा (४०.६ प्रतिशत) उद्यमले सरकारी अनुदान तथा सुविधा प्राप्त गरेका छन् भने ९५ वटा (५९.४ प्रतिशत) उद्यमले कुनै पनि सरकारी अनुदान तथा सुविधा प्राप्त गरेका छैनन् ।यस्तै ७२ वटा (४५ प्रतिशत) उद्यमको प्रमुख बजार स्थानीय बजार, ७५ वटा (४६.९ प्रतिशत) उद्यमको प्रमुख बजार राष्ट्रिय बजार र १३ वटा (८.१ प्रतिशत) उद्यमको प्रमुख बजार अन्तर्राष्ट्रिय बजार रहेको छ ।",
      "link": "https://gorkhapatraonline.com/news/186964",
      "image": "https://gorkhapatraonline.com/storage/media/328780/conversions/NRB_1-original-thumb.jpg"
    },
    {
      "slug": "186956",
      "title": "परामर्श नहुँदा विषादीले ढाकिन्छ तरकारी",
      "timestamp": 1767744000000,
      "source": "gp",
      "content": "नेपालमा विगत केही वर्षदेखि तरकारीको उत्पादन उल्लेखनीय मात्रामा वृद्धि भएको छ तर किसानले तरकारीबालीमा विषादीको समुचित प्रयोग गर्न नजान्दा विषादीको अत्यधिक मात्रा फेला पर्न थालेको छ ।",
      "longContent": "काठमाडौँ पुस २३ गते । नेपालमा विगत केही वर्षदेखि तरकारीको उत्पादन उल्लेखनीय मात्रामा वृद्धि भएको छ तर किसानले तरकारीबालीमा विषादीको समुचित प्रयोग गर्न नजान्दा विषादीको अत्यधिक मात्रा फेला पर्न थालेको छ ।पौष्टिक आहारसम्बन्धीको सचेतना प्रविधिमा पहुँच र उत्पादन सामग्रीको उपलब्धतामा वृद्धिका कारणले घरायसी प्रयोगका लागि र आर्थिक उपार्जनको राम्रो स्रोत भएका कारणले व्यावसायिक तरकारी खेतीको विस्तार तथा विकास भएको हो । बढ्दो सहरीकरणले ताजा तरकारीको माग पनि बढाएको छ तर पछिल्लो समय तरकारीमा अत्यधिक मात्रामा रासायनिक विषादीको मात्रा बढेको समाचार आउन थालेपछि यस क्षेत्रका सरोकारवालाले चिन्ता व्यक्त गर्न थालेका छन् । तीन तहका सरकारसँग कृषि प्राविधिक भए पनि किसानका खेतबारीसम्म पुगेर ‘कृषि परामर्श’ गर्ने परिपाटी क्रमशः कमजोर बन्दै गएको गुनासो किसानको छ । धेरै किसान विषादीको प्रयोग बिउबिजन तथा विषादी बिक्रीकर्ता (एग्रोभेट) कै सल्लाहमा मात्रै प्रयोग गर्दै आएका छन् । “किसानसम्म सरकारी संरचनाको पहुँच पुग्न नसक्दा त्यसले तरकारीमा विषादीको मात्रा बढाएको छ,” अधिकारकर्मी बिपी पौडेलले उल्लेख गर्नुभयो । सरकारी निकाय उत्पादन वृद्धिमा मात्रै केन्द्रित हुँदा त्यसले विषादीको प्रयोगलाई बढावा दिएको पौडेलले बताउनुभयो । कृषि र पशुको काम गर्नुपर्ने दक्ष प्राविधिकलाई स्थानीय सरकारले वडाको दर्ता र चलानीमा सीमित बनाएर राखेपछि विषादीको समस्या झनै बढेको उहाँले बताउनुभयो । किसानसम्म प्राविधिक नपुग्दा एग्रोभेटकै विश्वासमा किसान पर्ने गरेका छन् । सरकारी निकायले पनि किसानसम्म विषादीको प्रयोगबाट हुने हानिनोक्सानीको प्रभावकारी प्रचार गर्न सकेको छैन । नेपालमा करिब तीन लाख हेक्टर क्षेत्रफलमा खेती भई करिब ४१ लाख मेट्रिक टन ताजा तरकारी उत्पादन भएको कृषि तथा पशुपन्छी विकास मन्त्रालयको २०८०/८१ को तथ्याङ्कले देखाउँछ । तरकारी उत्पादन र व्यवसायले धेरै व्यक्तिको रोजगारी सिर्जना पनि भएको छ । पछिल्ला वर्षमा युवाको आकर्षण यस पेसामा बढेको छ । देशैभरिका सहर आसपासका क्षेत्रमा व्यापक रूपमा तरकारी उत्पादन हुन थालेको छ । यसले गर्दा आलु, प्याज र लसुनबाहेक अन्य ताजा तरकारीमा मुलुक आत्मनिर्भरतातर्फ उन्मुख रहेको वरिष्ठ कृषि प्रचार अधिकृत दीपक पौडेल बताउनुहुन्छ तर ताजा तरकारी उपभोग गरिने र केही तरकारी त सलादका रूपमा काँचै पनि उपभोग गरिने भएकाले विषादीको प्रयोगमा संवेदनशीलता जरुरी भएको उहाँले उल्लेख गर्नुभयो । अर्कातर्फ तरकारीका रूपमा प्रयोग हुने बाली छोटो अवधिका कोमल खालका हुने भएकाले रोग किराको प्रकोप पनि प्रशस्त हुने गर्छ । व्यावसायिक तरकारी बाली ठुलो क्षेत्रमा एउटै बाली हुने हुँदा रोग किराको प्रकोप र असर पनि बढी हुन जाने र व्यावसायिक तरकारी खेतीमा विषादीको प्रयोग सामान्यतः आवश्यक हुने भए पनि विषादी हालेपछि कुर्ने समयका बारेमा कृषकसम्म ज्ञान पुग्न सकेको देखिँदैन । रासायनिक विषादीको असर रोग किरामा तुरुन्तै पर्ने हुनाले बालीनाली सुरक्षित राख्न कृषक अन्य विकल्पतिर नलागी सोझै रासायनिक विषादीमा नै भर पर्ने प्रवृत्ति बढेसँगै त्यसले उपभोक्ताको भान्सासम्म विषादी पुगेको उपभोक्ता हक अधिकार संरक्षणको क्षेत्रमा क्रियाशील विनोद सापकोटाले उल्लेख गर्नुभयो । पछिल्लो समयमा सागमा किरा र पुतलीले दुःख दिन थालेपछि किसानले विषादीको प्रयोग बढाएका छन् तर किसानलाई विषादी छर्किएको कति समयसम्म बजार लान मिल्दैन भन्ने ज्ञान नभएकाले विषादी छर्किएकै भोलिपल्ट बजार पुगेको पाइन्छ । किसानलाई विषादीको प्रयोगबारे यसका बिक्रीकर्ताले सहजै परामर्श दिने गरे पनि ‘वेटिङ’ (पर्खने समय) का बारेमा जानकारी नदिँदा विषादी प्रयोग नगरिने सागमा पनि अत्यधिक विषादीको मात्रा देखिन थालेको छ । सरकारले तरकारीमा विषादीको प्रयोगबारे मापदण्ड निर्धारण गरेको छ । जस अनुसार ३५ प्रतिशतसम्म विषादीको अवशेष देखिए उपभोग गर्न मिल्छ तर सागमा ९९ प्रतिशतसम्म विषादीको अवशेष पाइएको घटना छ । तरकारीको अत्यधिक उत्पादन हुने जिल्लामा रहेका कृषि विकास कार्यालय र कृषि ज्ञान केन्द्रले विषादी तथा मलखाद विक्रेतालाई समय समयमा विषादी हालेपछि कुर्ने समयका बारेमा तालिम दिने गरे पनि त्यो प्रभावकारी हुन सकेको छैन । काभ्रेका प्रमुख कुलप्रसाद दवाडीले हरेक वर्ष बिउबिजन तथा बाली बिरुवा बिक्रीकर्ताले अधिकारकर्मीसँग विषादीको प्रयोग र कुर्ने समयका बारेमा परामर्श र अन्तर्क्रिया गर्र्ने गरेको उल्लेख गर्नुभयो । “कृषिसँग सम्बन्धित निकायको किसानसम्मको पहुँचमा निरन्तर कमी आउन थालेपछि यस्तो समस्या झन् बढेको छ,” दवाडीले भन्नुभयो । एग्रोभेट पनि सेवामूलकभन्दा नाफामूलक हुने भएकाले परामर्शभन्दा व्यापारमै प्राथमिकता दिने गरेको उहाँले बताउनुभयो । किसानले व्यावसायिक रूपमा खेती गर्दा उन्नत र धेरै फल्ने बिउमा ध्यान दिँदा रोग र किराको प्रयोग धेरै देखिने गरेको छ । रैथाने बिउ स्थानीय हावापानी अनुकूल हुने र रोग किरा सहन सक्ने हुन्छन् तर कम उत्पादन हुने भएकाले किसान त्यतातिर खासै आकर्षित देखिएका भने छैनन् । तीन तहको सरकार भएपछि किसानसँग सरकार र कृषि प्राविधिक नजिक हुनुपर्नेमा झन् टाढा भएको उहाँले उल्लेख गर्नुभयो ।",
      "link": "https://gorkhapatraonline.com/news/186956",
      "image": "https://gorkhapatraonline.com/storage/media/328770/conversions/kishan-keshab-original-thumb.jpg"
    },
    {
      "slug": "186944",
      "title": "‘बिमा कार्यक्रम जोगाउन सरकारले एउटा नीति लिनुपर्छ’",
      "timestamp": 1767657600000,
      "source": "gp",
      "content": "स्वास्थ्य बिमा बोर्डका कार्यकारी निर्देशक डा.रघुराज काफ्लेले सरकारले बिमा कार्यक्रम जोगाउन एउटा नीति लिनुपर्नेमा जोड दिनुभएको छ ।",
      "longContent": "काठमाडौँ, पुस २२ गते । स्वास्थ्य बिमा बोर्डका कार्यकारी निर्देशक डा.रघुराज काफ्लेले सरकारले बिमा कार्यक्रम जोगाउन एउटा नीति लिनुपर्नेमा जोड दिनुभएको छ । मङ्गलबार बोर्डले आयोजना गरेको पत्रकार सम्मेलनमा बोर्डका कार्यकारी निर्देशक डा. काफ्ले बिमा कार्यक्रममा खर्च र आम्दानीको बिचमा ठूलो खाडल भएको भन्दै सरकारले एउटा नीति लिनुपर्ने बताउनु भएको हो । सरकारले बिमितको प्रिमियम बढाउनुपर्छ, या बिमाको सेवा घटाउनुपर्छ, होइन भने सरकारले दिने योगदान बढाउन पर्ने मध्ये एउटा नीति लिनुपर्ने स्पष्ट पार्नुभएको हो ।उहाँ भन्नुहुन्छ,“बिमा कार्यक्रममा खर्च र आम्दानीको बिचमा ठूलो खाडल छ। यो समस्या बोर्डले मात्रै समाधान गर्न सक्दैन। बिमा कार्यक्रमलाई दिगो बनाउने हो भने कि त प्रिमियम बढाउनुपर्छ, या सेवा घटाउनुपर्छ, होइन भने राज्यले दिने अनुदान बढाउनुपर्छ ।”त्यसका अलावा उहाँले कानुनमा भएअनुसार निजामती कर्मचारी लगायतका राष्ट्र सेवकलाई स्वास्थ्य बिमामा अनिवार्य गर्न आग्रह गर्नुभएको छ ।कार्यक्रम प्रभावकारी कार्यान्वयनमा मानव संशाधनको अभाव, सङ्गठन संरचना नहुनु, स्वास्थ्य बिमा ऐनअनुसार अनिवार्य बीमा लागू गर्न नसक्ने रहेको बताउनुभयो । अस्पतालले समयमा नै भुक्तानी नपाउँदा अस्पतालाई सेवा दिन गाह्रो भएको स्पष्ट पार्नुभयो । उहाँका अनुसार बोर्डका अनुसार २०८२ कात्तिक मसान्तसम्मको रुजु सम्पन्न भएको छ । २०८१ चैत मसान्त सम्मको सम्पूर्ण स्वास्थ्य संस्थाको भुक्तानी सम्पन्न र २०८२ असोज समान्तसम्मको सबै स्वास्थ्य संस्थालाई ४६ प्रतिशत भुक्तानी भएको छ । बाँकी दाबी रकम अभावका कारण रोकिएको काफ्लेको दाबी छ । बोर्डका सूचना अधिकारी विकेश मल्लले सार्वजनिक गरेको तथ्याङ्कअनुसार २०८२ मङ्सिरसम्म कुल जनसंख्याको करिब ३५ प्रतिशत अर्थात् एक करोड दुई लाख २० हजार आठ नागरिक स्वास्थ्य बीमा कार्यक्रममा आवद्ध छन् ।  त्यसमध्ये ६८ लाख ४५ हजार ९३५ जना सक्रिय बिमित छन्। परिवारको आवद्धता ४५ प्रतिशत पुगेको छ भने सेवा उपभोग दर ७२ प्रतिशत रहेको छ। नवीकरण दर ७९‍.७ प्रतिशत रहेको बोर्डको तथ्याङ्कको उल्लेख छ । हाल देशभर २७० वटा स्वास्थ्य संस्था सेवा प्रदायकका रूपमा आबद्ध छन्। लक्षित वर्गमा अति गरिब चार लाख ७७ हजार १५४ जना, ज्येष्ठ नागरिक १२ लाख २२ हजार ४७९ जना, एचआईभी सङ्क्रमित ४३ हजार २३६ जना, अति अशक्त अपाङ्ग एक लाख ९१ हजार ३९१ जना तथा कुष्ठरोग सङ्क्रमित चार हजार ६९६ जना बीमा कार्यक्रममा आवद्ध छन्।त्यसैगरी, एमडीआर/एक्सडीआर टीबी चार हजार ८१ जना र महिला स्वास्थ्य स्वयंसेविका बिमित एक लाख ८० हजार ५७२ जना बिमित छन्।",
      "link": "https://gorkhapatraonline.com/news/186944",
      "image": "https://gorkhapatraonline.com/storage/media/328766/conversions/d4a8e687-5f34-4183-a0c4-6cb50635719f-original-thumb.jpg"
    },
    {
      "slug": "186881",
      "title": "कृषि पेसाले बदलेको जीवन",
      "timestamp": 1767657600000,
      "source": "gp",
      "content": "यहाँको अर्जुनचौपारी गाउँपालिका–१, थापाथोकका फणिनारायण अर्याल सुन्तला र कफी खेती गरेर आफ्नो जीवनलाई हराभरा बनाउनुभएको छ ।   ४६ वर्षअगाडि २०३६ सालमा विद्यालयमा बागवानी पढ्दै गर्दा सुन्तलाका बिरुवाबाट आफ्नो यात्रा थाल्नुभएको थियो । कृषि विषय अध्ययन गर्दा सहपाठीले सरकारी जागिरतर्फ ध्यान दिएको तर आफू व्यावहारिक ज्ञानलाई महìव दिँदै सुन्तला खेतीमा होमिएको अर्यालले बताउनुभयो ।",
      "longContent": "स्याङ्जा समाचारदाता स्याङ्जा, पुस २२ गते । यहाँको अर्जुनचौपारी गाउँपालिका–१, थापाथोकका फणिनारायण अर्याल सुन्तला र कफी खेती गरेर आफ्नो जीवनलाई हराभरा बनाउनुभएको छ । ४६ वर्षअगाडि २०३६ सालमा विद्यालयमा बागवानी पढ्दै गर्दा सुन्तलाका बिरुवाबाट आफ्नो यात्रा थाल्नुभएको थियो । कृषि विषय अध्ययन गर्दा सहपाठीले सरकारी जागिरतर्फ ध्यान दिएको तर आफू व्यावहारिक ज्ञानलाई महìव दिँदै सुन्तला खेतीमा होमिएको अर्यालले बताउनुभयो ।  पहिलो पटक रोपेका बिरुवाले राम्रो उत्पादन दिन थालेपछि हरेक वर्ष सुन्तला रोप्न थालेको उहाँले आफ्नो अनुभव सुनाउनुभयो । पाँच वटा सुन्तालाका बिरुवाबाट थालेको व्यावसायिक सुन्तला खेती अहिले ८० रोपनी क्षेत्रफलमा फैलिएको छ भने सुन्तला बगैँचामा दुई हजार तीन सयभन्दा बढी बोट रहेका छन् । सुन्तला खेतीबाट मनग्गे आम्दानी गरेका अर्यालले २०५६ सालमा कफी खेती थालेको बताउनुभयो । सुन्तलाको बिचमा कफी लगाउन मिल्ने भएपछि मिश्रित खेती गरेको अर्यालको भनाइ थियो । अर्यालले सुन्तला र कफीको व्यवसायबाट प्रत्यक्ष रूपमा ५५ जनालाई रोजगारी दिएको दाबी गर्नुभयो । उहाँले गत वर्षमा ७५ मेट्रिक टन सुन्तला उत्पादन गरेर ५५ लाख रुपियाँ कमाएको बताउनुभयो । त्यसै गरी छ हजार केजी कफी उत्पादन गरेर प्रतिकिलो १०५ रुपियाँमा बेचेर छ लाखभन्दा बढी रुपियाँ आर्जन गरेको दाबी गर्नुभयो । विद्यालयमा पढ्दा सिकेको सिपले मात्र नपुगेपछि अर्यालले २०४९ मा भारतको नागपुरमा १५ दिन, २०७१ सालमा अस्ट्रेलियामा तीन महिना, २०७२ सालमा १५ तिब्बतको ल्हासा र २०७४ सालमा थाइल्याडमा १५ दिन सुन्तलासम्बन्धी तालिम लिनुभएको छ । त्यसै गरी कफी खेतीसम्बन्धी भारतको बेङ्ग्लोरमा २०६५ र २०६६ सालमा १५/१५ दिनको तालिम दिएको अर्यालले बताउनुभयो । सरकारबाट ८५ प्रतिशतमा अनुदानमा पाएको गे्रडिङ मेसिनबाट गत आवमा चार सय मेट्रिक टन सुन्तला ग्रेडिङ गरेको बताउनुभयो । सुन्तला र कफी लगाएर राम्रो आम्दानी दिएको बताउँदै अर्यालले लामो समयदेखि गरेको मेहनत र निरन्तरताले आफूलाई पूर्ण सन्तुष्टि दिएको बताउनुभयो । कृषि पेसामा धैर्य र लगनशीलता भए सफलता सम्भव हुने उहाँको भनाइ थियो ।",
      "link": "https://gorkhapatraonline.com/news/186881",
      "image": "https://gorkhapatraonline.com/storage/media/328616/conversions/suntalaa-Syanga-original-thumb.jpg"
    },
    {
      "slug": "186838",
      "title": "नौ वटा परियोजना डिपिआरको चरणमा",
      "timestamp": 1767657600000,
      "source": "gp",
      "content": "कोशी प्रदेशमा लगानी सम्मेलन भएको नौ महिनाको अवधिमा एउटा परियोजना उत्पादनमूलक बनेको छ । सार्वजनिक–निजी साझेदारीको नमुना परियोजना प्रदेश सरकारको नयाँ आम्दानी दिने स्रोतसमेत बनेको हो ।",
      "longContent": "रङ्गेली समाचारदाताविराटनगर, पुस २२ गते । कोशी प्रदेशमा लगानी सम्मेलन भएको नौ महिनाको अवधिमा एउटा परियोजना उत्पादनमूलक बनेको छ । सार्वजनिक–निजी साझेदारीको नमुना परियोजना प्रदेश सरकारको नयाँ आम्दानी दिने स्रोतसमेत बनेको हो । लगानी सम्मेलन २०८२ वैशाख १८ र १९ गते आयोजना भएको थियो । एक खर्ब ५७ अर्ब १८ करोड रुपियाँका परियोजना प्रस्तुत भएकामध्ये भेडेटारमा वन्डर्स ग्रुप अन्तर्गत वन्डर्स एम्युजमेन्ट पाक्र्स एन्ड अट्याक्सन्स प्रालिले धनकुटाको साँगुरीगढी गाउँपालिका र सुनसरीको धरान उपमहानगरपालिकाको सीमाक्षेत्र भेडेटारमा स्काई वाक निर्माण गरेको थियो । कोशी प्रदेश लगानी प्राधिकरणका कार्यकारी निर्देशक डा. सरोज कोइरालाका अनुसार लगानी सम्मेलनमा यसलाई समेत सार्वजनिक–निजी साझेदारी अन्तर्गत सम्झौतामा लगिएको थियो । यो परियोजना अहिले सरकारका लागि उत्पादनमूलक बनेको हो । सञ्चालनको पहिलो वर्षमा स्काई वाकले सात करोड २० लाखको कारोबार गरेको छ । त्यसबाट प्रदेश सरकारलाई सेवा शुल्कबापत ३४ लाख ४८ हजार ६७५ रुपियाँ र नवीकरण शुल्कबापत छ लाख बुझाइएको हो । यसबाहेक मनोरञ्जन कर पाँच प्रतिशत स्थानीय तहमा बुझाउनुपर्ने छ । परियोजना साँगुरीगढी र धरान उपमहानगरपालिकाको समन्वयमा निर्माण गरिएका कारण राजस्व बाँडफाँट गर्नुपर्ने हुन्छ । मनोरञ्जन करको ६० प्रतिशत स्थानीय तह र ४० प्रतिशत प्रदेश सरकारमा जम्मा हुने व्यवस्था रहेको छ । प्राधिकरणका कार्यकारी निर्देशक कोइरालाले देशभरमै प्रदेशले अगाडि सारेकामध्ये सार्वजनिक–निजी साझेदारीको पहिलो परियोजनाबाट आम्दानी प्राप्त गरेको दाबी गर्नुभयो । लगानी सम्मेलनमा ५१ परियोजना सम्झौता भएका थिए । जसमा नौ महिनाको अवधिमा नौ वटा विस्तृत परियोजना प्रतिवेदन (डिपिआर) को चरणमा प्रवेश गरेका छन् । तीन वटाको परियोजना विकास सम्झौता (पिडिए) प्रक्रियामा रहेको जानकारी दिइएको छ । जेनजी आन्दोलनका कारण गत असोजमा राखिएको समीक्षा स्थगित भएकाले सबै परियोजनाबारे आगामी माघको तेस्रो हप्तासम्ममा समीक्षा गर्ने तयारीमा प्राधिकरण रहेको छ । वैशाखको लगानी सम्मेलनमा समझदारीपत्रमा हस्ताक्षर (एमओयु) भएका ५१ मध्ये ५० वटा कुनै न कुनै रूपमा प्रक्रियामा बढेको निर्देशक कोइरालाले जानकारी दिनुभयो । लगानी सम्मेलनमा कृषिमा तीन अर्ब रुपियाँका आठ वटा, ऊर्जा क्षेत्रमा आठ अर्ब ६२ करोड रुपियाँका तीन वटा, उद्योगमा ६६ अर्ब ८७ करोड रुपियाँका १२ वटा, पूर्वाधारमा ३८ अर्ब ४१ करोड रुपियाँका नौ वटा, आइटी क्षेत्रमा ४७ करोड रुपियाँका दुई वटा, फोहोर व्यवस्थापनमा दुई वटा परियोजनाका लागि ६० करोड रुपियाँ र पर्यटन क्षेत्रमा ३४ अर्ब १९ करोड रुपियाँका १० परियोजना थिए । जसमा निजीका १९ वटा परियोजनामा १६ अर्ब ९६ करोड रुपियाँको लगानी प्रतिबद्धता थियो । कार्यकारी निर्देशक कोइरालाका अनुसार सम्झौता भएका सबै परियोजना पाँच वर्षमा सम्पन्न गर्ने लक्ष्य निर्धारण गरिएको छ । तीमध्ये २४ वटा परियोजनाको कागजात अध्ययन गरिसक्ने समय तीन महिना दिइएको थियो । १५ वटाको छ महिना र १२ वटाको एक वर्षसम्ममा कागजात अध्ययन र कानुनी प्रक्रिया सक्नुपर्ने म्याद तोकिएको थियो । यसमध्ये लगानी सम्मेलनमा एमओयु भएको पाँच हाइड्रोपावरका लागि एक अर्ब ४२ करोड रुपियाँ लगानी सुनिश्चित भएको निर्देशक कोइरालाले जानकारी दिनुभयो । यसका लागि सिद्धार्थ बैङ्क र राष्ट्रिय वाणिज्य बैङ्कले लगानी गर्ने गरी सम्झौता गरिसकेका हुन् । यसै गरी पर्यटन क्षेत्रमा होटेल एसियाटिकको पाँचतारे स्टार प्रोजेक्टमा ९० करोड रुपियाँ लगानी सुनिश्चित भएको निर्देशक कोइरालाले जानकारी दिनुभयो । सुनसरीको इटहरीमा डाटा सेन्टर निर्माणको काम सम्पन्नउन्मुख रहेको निर्देशक कोइरालाले जानकारी दिनुभयो । विराटनगरमा राउत कन्स्ट्रक्सनले निर्माण गर्ने आरआर हस्पिटलको पनि काम सुरु भइसकेको जानकारी दिइएको छ । यसबाहेक साँगुरीगढीमा सिट्रस, एभोकाडो र किवी खेतीका लागि पहिलो चरणको १० बिघा जमिन व्यवस्थापन भइसकेको र बाँकी २० बिघा प्रक्रियामा रहेको, झापामा अर्गानिक मलको पाइलट प्रोजेक्ट सुरु भएको जनाइएको छ । इलामको देउमाई नगरपालिकामा कफी फार्मका लागि जग्गा व्यवस्थापनको काम सुरु गरिएको जानकारी दिइएको छ । हालसम्म प्रस्तुत भएका परियोजनामध्ये झापामा बिग हाउजिङ एन्ड कन्स्ट्रक्सन प्रालिसँगको सम्झौताको काम कुनै पनि प्रक्रिया सुरु नभएको कोइरालाले जानकारी दिनुभयो । त्यसबाहेक विराटनगरमा पाँच अर्बको लागतमा निर्माण गर्ने भनिएको पोडवेका सञ्चालक सम्पर्कविहीन भए पनि त्यसलाई खारेज गरेर नयाँ प्रक्रिया थालिएको निर्देशक कोइरालाले जानकारी दिनुभयो । कोशी पोडवे कम्पनीले सम्झौता गरे पनि यसका सञ्चालक सम्पर्कमा नआएका हुन् । त्यसपछि नील भट्टराई सञ्चालक रहेको नेपाल पोडवेलाई काम अगाडि बढाउन बाटो खोलिइएको छ । यसमा समेत सडक विभागले राइट अफ वे अनुमति दिइसकेको जानकारी दिइएको छ ।",
      "link": "https://gorkhapatraonline.com/news/186838",
      "image": "https://gorkhapatraonline.com/storage/media/328567/conversions/bhedetar-koshi-lagani-original-thumb.jpg"
    },
    {
      "slug": "186837",
      "title": "दुध उत्पादन बढाउन वंश सुधार",
      "timestamp": 1767657600000,
      "source": "gp",
      "content": "दुध उत्पादन बढाई किसानको आयआर्जनमा वृद्धि गर्ने उद्देश्यले दाङको देउखुरीमा हुलाकी राजमार्गलक्षित भैँसीको वंश सुधार कार्यक्रम सञ्चालन हुने भएको छ ।",
      "longContent": "घोराही समाचारदाताघोराही, पुस २२ गते । दुध उत्पादन बढाई किसानको आयआर्जनमा वृद्धि गर्ने उद्देश्यले दाङको देउखुरीमा हुलाकी राजमार्गलक्षित भैँसीको वंश सुधार कार्यक्रम सञ्चालन हुने भएको छ ।लुम्बिनी कृषि, भूमि व्यवस्था तथा सहकारी मन्त्रालयको सहयोगमा राजपुर र गढवा गाउँपालिकामा भैँसीपालन व्यवसायमा संलग्न यादव समुदायलक्षित कार्यक्रम सञ्चालन गर्न लागिएको हो । परम्परागत रूपमा भैँसीपालन पेसामा आबद्ध यादव समुदायलाई व्यवस्थित र आधुनिक पशुपालन प्रणालीमा जोड्दै आयआर्जनमा वृद्धि गर्ने उद्देश्यसहित हुलाकी राजमार्गलक्षित भैँसी वंश सुधार कार्यक्रम गर्न थालिएको भेटेरिनरी अस्पताल तथा पशुसेवाविज्ञ केन्द्र दाङका प्रमुख डा. हरिनारायणप्रसाद थारूले बताउनुभयो । कार्यालय प्रमुख डा. थारूका अनुसार कार्यक्रम अन्तर्गत ६० किसानलाई तीन समूहमा आबद्ध गराई भैँसीपालनसम्बन्धी तालिम, आहार व्यवस्थापनका लागि घाँसको बिउ सहयोग, समूहलाई उन्नत जातको राँगा सहयोग तथा आवश्यक प्रविधि हस्तान्तरण गरिने छ । थारूले भैँसीको वंश सुधार कार्यक्रमले दुध उत्पादन वृद्धि भई किसानको आम्दानीमा सुधार ल्याउने अपेक्षा गरिएको बताउनुभयो । प्रदेश सरकारको कृषि आधुनिकीकरण नीति अनुसार स्थानीय जातका भैँसीपालनमा संलग्न यादव समुदायलाई आधुनिक प्रविधिसँग जोड्दै उत्पादन र आयआर्जन बढाउने लक्ष्यसाथ कार्यक्रम अघि बढाउन थालिएको प्रमुख थारूले बताउनुभयो । कार्यक्रम सञ्चालनका लागि चालु आर्थिक वर्षमा १२ लाख रुपियाँ बजेट विनियोजन गरिएको छ । कार्यक्रम अन्तर्गत किसानको गोठ सुधारमा समेत सहयोग गर्ने कार्यालयको योजना छ । जिल्लामा सबैभन्दा बढी भैँसीपालन राजपुर र गढवा गाउँपालिकामा हुने गरेको छ । राजपुर र गढवाका विभिन्न स्थानमा पुख्र्यौली पेसाका रूपमा यादव समुदायले भैँसीपालन गर्दै आएका छन् । भेटेरिनरी अस्पताल तथा पशुविज्ञसेवा केन्द्र दाङका अनुसार जिल्लामा करिब ७० हजार भैँसी रहेकोमा राजपुर र गढवामा मात्र २० देखि २५ हजार भैँसीपालन गरिएको छ ।",
      "link": "https://gorkhapatraonline.com/news/186837",
      "image": "https://gorkhapatraonline.com/storage/media/328566/conversions/Buffalo-2-original-thumb.jpg"
    },
    {
      "slug": "186836",
      "title": "मौरीपालनबाट मासिक एक लाख",
      "timestamp": 1767657600000,
      "source": "gp",
      "content": "सानो लगानीबाट पनि आत्मनिर्भर बन्न सकिन्छ भन्ने उदाहरण रुपन्देहीको सैनामैना नगरपालिका–८, रामापुरको अधिकारी परिवार बनेको छ । २०५७ सालमा फर्सुराम अधिकारीले एक घारबाट सुरु गरेको मौरीपालन अहिले पाँच सय घारमा पुगेको छ भने मौरीपालनबाटै मासिक एक लाख आम्दानी गर्न अधिकारी परिवार सफल भएको छ ।",
      "longContent": "बुटवल समाचारदाताबुटवल, पुस २२ गते । सानो लगानीबाट पनि आत्मनिर्भर बन्न सकिन्छ भन्ने उदाहरण रुपन्देहीको सैनामैना नगरपालिका–८, रामापुरको अधिकारी परिवार बनेको छ । २०५७ सालमा फर्सुराम अधिकारीले एक घारबाट सुरु गरेको मौरीपालन अहिले पाँच सय घारमा पुगेको छ भने मौरीपालनबाटै मासिक एक लाख आम्दानी गर्न अधिकारी परिवार सफल भएको छ । मौरीपालनमा लागेको करिब २५ वर्षसम्म आइपुग्दा उहाँ अहिले वार्षिक १० टन मह उत्पादन गर्नुहुन्छ । उहाँले रामापुर मौरी स्रोत केन्द्र स्थापना गरी आफ्नो उत्पादन श्रीराम मह बजारमा बिक्री गर्दै आउनुभएको छ । उहाँहरूले उत्पादन गरेको श्रीराम मह देशका धेरै जिल्लामा पुग्ने गरेको छ । फर्सुरामसँगै उहाँका छोरा कविराज अधिकारी पनि विगत आठ वर्षदेखि मौरीपालनमै जोडिनुभएको छ । व्यवस्थापनमा स्नातकोत्तर गरेका अधिकारीलाई बुटवल र भैरहवाका राम्रा कलेजबाट शिक्षणका लागि अवसर नआएको होइन तर उहाँले बुबवले सुरु गरेको मौरीपालनमै रमाउने निधो गर्नुभयो । अहिले मौरीपालनको सबै व्यवस्थापनको काम छोरा कविराजले गर्दै आउनुभएको छ । मौरीपालनमा राम्रो आम्दानी हुन थालेपछि फर्सुरामसँगै उहाँका श्रीमती, छोरा कविराज र बुहारीसमेत मौरीपालनमा जोडिनुभएको छ ।   त्यसो त मौरीपालन गर्दैगर्दा कविराजलाई विदेश जाने रहरसमेत नलागेको होइन । प्रयास पनि गर्नुभयो तर विदेशमा गएर पसिना बगाउनुभन्दा आफ्नै देशमा आफ्नै घरमा बुवाले गर्दै आएको मौरीपालनलाई विस्तार गर्ने सोच आएको उहाँले बताउनुभयो । मेहनत गरे मौरीपालनबाट पनि नेपालमै राम्रो आम्दानी गर्न सकिने भएकाले उहाँले अरूलाई पनि मौरीपालनमा जोडिन आग्रह गर्नुहुन्छ । कविराज भन्नुहुन्छ, “पहिले हामीलाई गाउँको गरिब परिवार भनेर चिन्थे तर निरन्तर मेहनत गर्दा अहिले महिनाको एक लाख रुपियाँ कमाउन अरूको मुख ताक्नु पर्दैन, विदेश गएर अरूको देशमा पसिना बगाउन जानु पर्दैन ।” कहिलेकाहीँ बजारमा राम्रो महलाई पनि नक्कली मह हो कि भनेर शङ्का गर्दा आफूहरूलाई खल्लो लाग्ने गरेको बताउँदै कविराजले अब सरकारले सक्कली र नक्कली मह छुट्याएर ब्रान्डिङ गरिदिए मौरीपालनप्रति अझै आकर्षित भएर लाग्न प्रेरणा मिल्ने बताउनुहुन्छ । मह बिक्री मात्रै होइन, अधिकारी परिवारले अहिले मौरीपालन गर्न चाहने कृषकलाई मौरीका घार बेचेर मौरीपालनमा आकर्षित गर्दै आउनुभएको छ । सानो पुँजी भएकाले मौरीपालन सुरु गरेर राम्रो आम्दानी लिन सकिने भएकाले कविराज स्वदेशमै आत्मनिर्भर बन्ने हो भने मौरीपालनमा जोडिन आग्रह गर्नुहुन्छ ।  सुरुमा १५ हजारमा एक घार मौरी किनेर मौरीपालन गर्न सकिने भएकाले यसमा सानो सानो कम पुँजी भएका परिवार जोडिन सक्ने उहाँको भनाइ छ ।",
      "link": "https://gorkhapatraonline.com/news/186836",
      "image": "https://gorkhapatraonline.com/storage/media/328564/conversions/kabiraj-adhikari(1)-original-thumb.jpg"
    },
    {
      "slug": "186835",
      "title": "‘महिला उद्यमशीलता सरकारको प्राथमिकतामा’",
      "timestamp": 1767657600000,
      "source": "gp",
      "content": "उद्योग, वाणिज्य तथा आपूर्तिमन्त्री अनिलकुमार सिन्हाले महिला उद्यमशीलता विकासलाई उच्च प्राथमिकतामा राखेको बताउनुभएको छ । सोमबार काठमाडौँमा आयोजित कार्यक्रममा मन्त्री सिन्हाले महिलालाई सिप विकास गरी उद्यमशीलता हासिल गराउन मन्त्रालयले विशेष प्राथमिकता दिएको बताउनुभएको हो ।  महिलालाई व्यवसाय सञ्चालन गर्न अवसरसँगै चुनौती रहे पनि व्यवसायलाई निरन्तरता दिँदै सूचना प्रविधिको प्रयोग, इकमर्सको प्रयोगबाट व्यवसाय विस्तार गर्न सकिने उहाँको भनाइ छ ।",
      "longContent": "गोरखापत्र समाचारदाताकाठमाडौँ, पुस २२ गते । उद्योग, वाणिज्य तथा आपूर्तिमन्त्री अनिलकुमार सिन्हाले महिला उद्यमशीलता विकासलाई उच्च प्राथमिकतामा राखेको बताउनुभएको छ । सोमबार काठमाडौँमा आयोजित कार्यक्रममा मन्त्री सिन्हाले महिलालाई सिप विकास गरी उद्यमशीलता हासिल गराउन मन्त्रालयले विशेष प्राथमिकता दिएको बताउनुभएको हो ।महिलालाई व्यवसाय सञ्चालन गर्न अवसरसँगै चुनौती रहे पनि व्यवसायलाई निरन्तरता दिँदै सूचना प्रविधिको प्रयोग, इकमर्सको प्रयोगबाट व्यवसाय विस्तार गर्न सकिने उहाँको भनाइ छ । उद्यमी महिलालाई नीतिगत जटिलता, पारिवारिक बोझ र वित्तीय पहुँचको जोखिम रहेकाले यसका लागि मन्त्रालयले सहजीकरण गर्ने काम गरिरहेको मन्त्री सिन्हाको भनाइ छ । पछिल्लो समय उद्यमशीलता विकास गरी महिलाहरू नोकरी गर्ने मानसिकताबाट नोकरी दिने सोचमा पुगेकाले यसका लागि सरकार, निजी क्षेत्र र उद्यमीको सहकार्य आवश्यक रहेको मन्त्री सिन्हाको भनाइ छ । औद्योगिक व्यवसाय विकास प्रतिष्ठानका कार्यकारी निर्देशक उमेशकुमार गुप्ताले स्टार्टअप उद्यम कर्जामा उद्यमीको आकर्षण बढ्दै गएको जानकारी दिनुभयो । स्टार्टअप उद्यम कर्जा लिएका उद्यमीमध्ये महिलाले सञ्चालन गरेको उद्यम व्यवस्थित रहेको उहाँको भनाइ छ । स्टार्टअप उद्यम कर्जालाई सार्वजनिक–निजी साझेदारी अवधारणामा सातै प्रदेशमा सञ्चालन गर्ने तयारी गरिएको उहाँले जानकारी दिनुभयो । प्रतिष्ठानका अनुसार आर्थिक वर्ष २०८०/८१ मा १६५ उद्यमीले स्टार्टअप उद्यम कर्जा लिएका थिए । आव २०८१/८२ मा छ सय उद्यमीले स्टार्टअप उद्यम कर्जा लिएका थिए । चालु आवका लागि कर्जा वितरणका लागि स्क्रिनको काम भइरहेको उहाँले जानकारी दिनुुभयो ।",
      "link": "https://gorkhapatraonline.com/news/186835",
      "image": "https://gorkhapatraonline.com/storage/media/328563/conversions/anil_1-original-thumb.jpg"
    },
    {
      "slug": "186834",
      "title": "चैतदेखि देशव्यापी आर्थिक गणना",
      "timestamp": 1767657600000,
      "source": "gp",
      "content": "देशको अर्थतन्त्रको यथार्थ तस्बिर तयार पार्ने उद्देश्यसहित सरकारले दोस्रो राष्ट्रिय आर्थिक गणना–२०८२ गर्ने भएको छ । प्रधानमन्त्री तथा मन्त्रीपरिषद् कार्यालय अन्तर्गतको राष्ट्रिय तथ्याङ्क कार्यालयले ‘अर्थतन्त्र मापनका लागि आर्थिक गणना’ मूल नारासहित आगामी चैतदेखि देशव्यापी बृहत् अभियान घोषणा गरेको हो ।",
      "longContent": "गोरखापत्र समाचारदाताकाठमाडौँ, पुस २२ गते । देशको अर्थतन्त्रको यथार्थ तस्बिर तयार पार्ने उद्देश्यसहित सरकारले दोस्रो राष्ट्रिय आर्थिक गणना–२०८२ गर्ने भएको छ । प्रधानमन्त्री तथा मन्त्रीपरिषद् कार्यालय अन्तर्गतको राष्ट्रिय तथ्याङ्क कार्यालयले ‘अर्थतन्त्र मापनका लागि आर्थिक गणना’ मूल नारासहित आगामी चैतदेखि देशव्यापी बृहत् अभियान घोषणा गरेको हो ।तथ्याङ्क कार्यालयले बुधबार आयोजित कार्यक्रममा गणनाको कार्यतालिका, लोगो र नारा सार्वजनिक गरेको हो । यस गणना अन्तर्गत २०८२ चैत १ देखि २०८३ असार मसान्तसम्म देशभर तथ्याङ्क सङ्कलन गरिने भएको छ । गणनाबाट प्राप्त विवरणका आधारमा आर्थिक वर्ष २०८३/८४ को सुरुवातदेखि नै नतिजा सार्वजनिक गरिने लक्ष्य राखिएको छ ।राष्ट्रिय तथ्याङ्क कार्यालयका अनुसार आर्थिक गणनाले उद्योग, व्यापार, व्यवसाय, सेवा क्षेत्र, सहकारी तथा सार्वजनिक–निजी संस्थाहरूको सङ्ख्या, लगानी, रोजगारी, उत्पादन र सेवा प्रवाहसम्बन्धी विस्तृत विवरण सङ्कलन गर्ने छ । यसले जिडिपी अनुमान सुदृढीकरण, राष्ट्रिय लेखा प्रणालीको आधार वर्ष परिमार्जन तथा सरकारी नीति निर्माण र विकास योजना तर्जुमा गर्न आधार प्रदान गर्ने तथ्याङ्क कार्यालयले जनाएको छ ।यसअघि २०७५ सालमा सम्पन्न पहिलो राष्ट्रिय आर्थिक गणनाले देशभर नौ लाख २३ हजार ३५६ प्रतिष्ठान गणना गरेको थियो भने ३२ लाख २८ हजार ४५७ जनशक्ति संलग्न रहेको पाइएको थियो । त्यसमध्ये करिब ३० प्रतिशत (२९.६ प्रतिशत) महिला व्यवस्थापक रहेको विवरण सार्वजनिक भएको थियो ।कुन कुन क्षेत्र समेटिन्छन् ?गणनामा अन्तर्राष्ट्रिय औद्योगिक वर्गीकरण अनुसार १८ प्रमुख आर्थिक क्षेत्र समेटिने भएका छन् । यसमा कृषि, वन तथा माछापालन (दर्ता भएका मात्र), खानी तथा उत्खनन, औद्योगिक उत्पादन, विद्युत्, ग्यास, वाफ तथा वातानुकूलित सेवा, पानीको आपूर्ति, ढल निकास, फोहोर व्यवस्थापन र त्यसको उपचारात्मक क्रियाकलाप, निर्माण, थोक तथा खुद्रा व्यापार, मोटरगाडी र मोटरसाइकल मर्मतसम्भार कार्य, यातायात तथा भण्डारण, आवास तथा भोजन सेवासम्बन्धी क्रियाकलाप, सूचना तथा सञ्चार, वित्तीय तथा बिमासम्बन्धी क्रियाकलाप रहेका छन् ।यस्तै घरजग्गा कारोबारका व्यावसायिक क्रियाकलाप, पेसागत, वैज्ञानिक तथा प्राविधिक क्रियाकलाप, प्रशासनिक तथा सहयोगी सेवाका क्रियाकलाप, शिक्षा, मानव स्वास्थ्य तथा सामाजिक कार्यका क्रियाकलाप, कला तथा मनोरञ्जन र अन्य सेवा प्रदान गर्ने क्रियाकलाप समेटिने तथ्याङ्क कार्यालयले जनाएको छ ।कूटनीतिक नियोग, अन्तर्राष्ट्रिय संस्था, सुरक्षा निकाय, सार्वजनिक प्रशासन र दर्ता नभएका कृषि क्षेत्र भने गणनामा नसमेटिने भएका छन् ।गणनाका लागि देशभर ७७ जिल्ला र सात प्रदेशमा ८४ जिल्ला आर्थिक गणना कार्यालय स्थापना गरिने बताइएको छ । २०८२ चैत १ गते कार्यालय स्थापना भई २०८३ असार मसान्तसम्म सञ्चालन हुने छ भने तथ्याङ्क सङ्कलन कार्य २०८३ वैशाख २ देखि असार ७ सम्म हुने छ । यसका लागि गणक तथा सुपरिवेक्षकलाई तालिम प्रदान गरिसक्ने कार्यतालिका तय गरिएको छ ।‘अर्थतन्त्र मापनका लागि आर्थिक गणना’ अभियानको मूल नारा निर्धारण गरिएको छ । राष्ट्रिय तथ्याङ्क कार्यालयका अनुसार यस नाराले अर्थतन्त्रको वास्तविक अवस्था मापन गरी दिगो, सबल र प्रमाणमा आधारित विकास नीति निर्माण गर्ने लक्ष्यलाई प्रतिविम्बित गर्ने छ ।तथ्याङ्क कार्यालयले राष्ट्रिय महत्वको अभियान भन्दै सञ्चारकर्मी, उद्यमी तथा सम्पूर्ण सरोकारवालालाई सक्रिय, इमानदार र उत्तरदायी सहभागिताका लागि आह्वान गरेको छ ।",
      "link": "https://gorkhapatraonline.com/news/186834",
      "image": "https://gorkhapatraonline.com/storage/media/328562/conversions/AI-Image-for-arthik-ganana-original-thumb.jpg"
    },
    {
      "slug": "186833",
      "title": "तस्करीको चिनीले स्वदेशीको बिक्री घट्यो",
      "timestamp": 1767657600000,
      "source": "gp",
      "content": "पहिले भन्सार महसुल घटाउनुपर्ने माग राखेका चिनी उद्योगीले अहिले फेरि बढाउनुपर्ने माग राखेका छन् । तस्करीबाट आएको चिनीले बजारमा स्वदेशी चिनी बिक्री हुन छोडेको भन्दै भन्सार महसुल बढाउन चिनी उद्योगीले सरकारसमक्ष माग गरेका हुन् ।",
      "longContent": "गोरखापत्र समाचारदाताकाठमाडौँ, पुस २२ गते । पहिले भन्सार महसुल घटाउनुपर्ने माग राखेका चिनी उद्योगीले अहिले फेरि बढाउनुपर्ने माग राखेका छन् । तस्करीबाट आएको चिनीले बजारमा स्वदेशी चिनी बिक्री हुन छोडेको भन्दै भन्सार महसुल बढाउन चिनी उद्योगीले सरकारसमक्ष माग गरेका हुन् ।  नेपाल चिनी उद्योग सङ्घले सोमबार पत्रकार सम्मेलन गरेर स्वदेशी चिनी उद्योगलाई धराशायी हुनबाट जोगाउन तत्काल चिनी आयातमा लाग्दै आएको भन्सार महसुल बढाउन माग गरेको हो ।चालु आर्थिक वर्ष २०८२/८३ को आर्थिक ऐनमार्फत चिनीको आयातमा साबिकमा कायम रहेको ३० प्रतिशत भन्सार महसुलबाट घटाएर १५ प्रतिशत कायम गरिएको थियो । सङ्घका अध्यक्ष शशिकान्त अग्रवालले चिनी आयातमा १५ प्रतिशत भन्सार महसुल लाग्दै आएकोमा बढाएर २५ प्रतिशत पु¥याउनुपर्ने बताउनुभयो । “तस्करीबाट ठुलो परिमाणमा चिनी आयात हुँदा स्वदेशी चिनी बिक्री नभई कारखानामा थन्किएको छ,” उहाँले भन्नुभयो, “चिनी कारखानालाई जोगाउनका लागि आयातमा भन्सार महसुल बढाउनुका साथै तस्करी नियन्त्रणमा जोड दिनु पर्छ ।” खुला सिमानाबाट भइरहेको अवैध तस्करी र न्यून भन्सार दरका कारण स्वदेशी चिनीले बजार नपाउँदा उद्योगहरू सङ्कटमा परेको उहाँको भनाइ छ । नयाँ उखु क्रसिङ सिजन सुरु भइसक्दा पनि उद्योगहरूसँग अझै ३० हजार मेट्रिक टन चिनी मौज्दात रहेको उहाँको भनाइ छ । सङ्घका अनुसार ५० हजार मेट्रिक टन चिनी अवैध बाटोबाट भित्रिएकाले आयातित चिनीसँग स्वदेशी उद्योगले प्रतिस्पर्धा गर्न नसकेको उद्योगीको भनाइ छ । इन्दुशङ्कर चिनी उद्योगका सञ्चालक विमल केडियाले चिनी बिक्री नभए किसानलाई उखुको भुक्तानी दिन नसकिने बताउनुभयो । सङ्घका अनुसार गत आर्थिक वर्ष २०८१/८२ मा एक लाख ८२ हजार मेट्रिक टन चिनी उत्पादन भएकोमा अझै ठुलो परिमाणमा गोदाममै थन्किएको छ ।यस वर्ष दुई लाख २७ हजार मेट्रिक टन चिनी उत्पादन हुने प्रक्षेपण गरिएको छ । मुलुकमा वार्षिक दुई लाख ५० हजार मेट्रिक टन चिनीको माग छ । समयमै चिनीको बिक्री व्यवस्थापन नभए ६० अर्बको लगानी जोखिममा पर्ने र आश्रित एक लाख १५ हजार किसान तथा ३० हजार कामदार प्रत्यक्ष प्रभावित हुने सङ्घको भनाइ छ ।यो वर्ष उखुको क्रसिङ सिजन सुरु भइसकेकाले दुई लाख ४५ हजार क्विन्टल उखु क्रसिङ गरी दुई लाख २७ हजार ५८० मेट्रिक टन चिनी उत्पादन हुने अनुमान गरिएको छ । चिनीमा कायम भन्सार महसुलमा ३० प्रतिशतबाट घटाएर १५ प्रतिशत कायम गरिएको थियो । आव २०७३/७४ मा सरकारले चिनी आयातमा भन्सार महसुल घटाउँदा ठुलो परिमाणमा चिनी भारत र पाकिस्तानबाट आयातित भएका कारण स्वदेशी उत्पादन समयमा नै बिक्री हुन नसकी ठुलो परिमाणमा चिनी उद्योगमा मौज्दात रहेका कारण समयमा नै कृषकलाई भुक्तानी गर्न नसक्दा केही चिनी उद्योग बन्द भएका थिए ।  १५ वटा चिनी कारखाना रहेकामा हाल १२ वटा सञ्चालनमा छन् । एउटा चिनी उद्योगमा चार अर्ब रुपियाँ लगानी रहेको छ । सङ्घका मुलुकमा पछिल्लो समय वार्षिक १२ देखि १५ प्रतिशत चिनीको उत्पादन बढ्दै गएको छ ।",
      "link": "https://gorkhapatraonline.com/news/186833",
      "image": "https://gorkhapatraonline.com/storage/media/328560/conversions/Untitled-1-(1)-original-thumb.jpg"
    },
    {
      "slug": "186830",
      "title": "औषधी फिर्ता गर्न निर्देशन",
      "timestamp": 1767657600000,
      "source": "gp",
      "content": "औषधी व्यवस्था विभागले म्याग्नस फर्माले उत्पादन गरेको औषधी न्यून गुणस्तर भएकाले बजारबाट फिर्ता गर्न निर्देशन दिएको छ ।",
      "longContent": "गोरखापत्र समाचारदाताकाठमाडौँ, पुस २२ गते । औषधी व्यवस्था विभागले म्याग्नस फर्माले उत्पादन गरेको औषधी न्यून गुणस्तर भएकाले बजारबाट फिर्ता गर्न निर्देशन दिएको छ । विभागका महानिर्देशक नारायणप्रसाद ढकालले म्याग्नस फर्माले उत्पादन गरेको औषधी ‘लेभोफ्क्स ५००’ ट्याब्लेट (एन्टिबायोटिक) औषधी फिर्ता गर्न सूचना जारी गरेको जानकारी दिनुभयो । उहाँले उक्त कम्पनीको ब्याच नम्बर ‘बिबी २४००१’ को औषधी बजारबाट फिर्ता गर्न निर्देशन दिएको बताउनुभयो । उक्त औषधी ब्याक्टेरिया सङ्क्रमण रोक्न प्रयोग गरिन्छ । विभागले उक्त ब्याच नम्बर उल्लेख भएका औषधीको सिफारिस, बिक्री वितरण तथा प्रयोगसमेत नगर्न र नगराउनुहुन सबैलाई अनुरोध गरेको छ । राष्ट्रिय औषधी प्रयोगशालाबाट बजारीकृत औषधीको नमुना सङ्कलन गरी परीक्षण गर्दा म्याग्नस उत्पादकबाट उत्पादित ‘बिबी २४००१’ ब्याच नम्बरको औषधी न्यून गुणस्तर भएको पाइएकाले औषधी ऐन, २०३५ को दफा १४ बमोजिम बिक्री वितरण रोक्का गर्न निर्देशन दिएको हो । उहाँले उक्त औषधी बजारबाट तुरुन्त फिर्ता गर्न र सोको वितरण विभागमा पेस गर्न सम्बन्धित उद्योग तथा तिनका प्रतिनिधिलाई निर्देशन दिएको हो ।",
      "link": "https://gorkhapatraonline.com/news/186830",
      "image": "https://gorkhapatraonline.com/storage/media/328556/conversions/DDA-Building-original-thumb.jpg"
    },
    {
      "slug": "186798",
      "title": "नेप्से परिसूचक २८ अङ्ककले बढ्यो",
      "timestamp": 1767571200000,
      "source": "gp",
      "content": "नेपाल स्टक एक्सचेञ्ज (नेप्से) परिसूचक २८ दशमलव ७३ अङ्ककले बढेर दुई हजार ६३९ दशमलव ३७ को बिन्दुमा कायम भएको छ । यो एक दशमलव १० प्रतिशतको वृद्धि हो ।",
      "longContent": "काठमाडौँ, पुस २१ गते । नेपाल स्टक एक्सचेञ्ज (नेप्से) परिसूचक २८ दशमलव ७३ अङ्ककले बढेर दुई हजार ६३९ दशमलव ३७ को बिन्दुमा कायम भएको छ । यो एक दशमलव १० प्रतिशतको वृद्धि हो । आज ३३५ कम्पनीको एक करोड २४ लाख ५९ हजार ९५१ कित्ता शेयर ८४ हजार ९९० पटक खरिदबिक्री हुँदा रु ६ अर्ब ४७ करोड ३७ लाख ३६ हजार ९९ बराबरको कारोबार भएको छ ।आजको कारोबारमा सबै समूहको उपसूचक बढेको छ । सबैभन्दा धेरै उत्पादन तथा प्रशोधन समूह तीन दशमलव ०५, विकास बैंक समूह दुई दशमलव ७० र होटल तथा पर्यटन समूह दुई दशमलव ५३ प्रतिशतले बढेको छ । बैंकिङ शून्य दशमलव ६७, वित्त शून्य दशमलव ८३, जीवन बीमा शून्य दशमलव ४९, जलविद्युत् एक दशमलव १४, लगानी एक दशमलव २५, लघुवित्त शून्य दशमलव ५३, म्युचुअल फण्ड शून्य दशमलव ४३, निर्जीवन बीमा शून्य दशमलव ५७, व्यापार शून्य दशमलव २२ र अन्य समूह शून्य दशमलव शून्य दशमलव ७३ प्रतिशतले बढेको छ ।सागर डिस्टिलरी लिमिटेड, एसवाई प्यानल नेपाल लिमिटेड, श्रीनगर एग्रीटेक एन्डस्ट्रीज लिमिटेड, बन्दीपुर केबलकार एण्ड टुरिजम लिमिटेड र रुरु जलविद्युत् परियोजना लिमिटेडको शेयर मूल्यमा सकारात्मक सर्किट लागेको छ । सबैभन्दा धेरै घट्नेमा भने स्टाण्डर्ड चार्टर्ड बैंक लिमिटेड डिबेन्चर दुई दशमलव ४९ प्रतिशतले घटेको छ । कारोबार रकम र कारोबार भएका शेयर सङ्ख्याका आधारमा आज सबैभन्दा धेरै शिवम सिमेन्ट लिमिटेडको रु ३८ करोड ६९ लाख ५० हजार ३४७ बराबरको छ लाख २२ हजार ८४० कित्ता शेयर किनबेच भएको छ । रासस",
      "link": "https://gorkhapatraonline.com/news/186798",
      "image": "https://gorkhapatraonline.com/storage/media/328485/conversions/nepal-stock-exchange-(1)-original-thumb.jpg"
    },
    {
      "slug": "186686",
      "title": "उपल्लो मुस्ताङमा फ्रान्सका पर्यटक धेरै",
      "timestamp": 1767571200000,
      "source": "gp",
      "content": "उपल्लो मुस्ताङको भ्रमणमा फ्रान्सबाट आएका पर्यटक अधिक पुग्ने गरेको पाइएको छ । अन्नपूर्ण संरक्षण आयोजना इलाका कार्यालय ल्होमन्थाङका अनुसार सन् २०२४ र २०२५ मा उपल्लो मुस्ताङ घुम्न जाने पर्यटकमा युरोपेली मुलुक फ्रान्सका पर्यटक अधिक रहेको पाइएको हो ।",
      "longContent": "मुक्तिनाथ समाचारदाता मुक्तिनाथ (मुस्ताङ), पुस २१ गते । उपल्लो मुस्ताङको भ्रमणमा फ्रान्सबाट आएका पर्यटक अधिक पुग्ने गरेको पाइएको छ । अन्नपूर्ण संरक्षण आयोजना इलाका कार्यालय ल्होमन्थाङका अनुसार सन् २०२४ र २०२५ मा उपल्लो मुस्ताङ घुम्न जाने पर्यटकमा युरोपेली मुलुक फ्रान्सका पर्यटक अधिक रहेको पाइएको हो । कार्यालयको तथ्याङ्क अनुसार सो कार्यालय अन्तर्गत पर्ने वारागुङ मुक्तिक्षेत्र गाउँपालिका–३, छुसाङ, उपल्लो मुस्ताङमा पर्ने ल्होमन्थाङ, लोघेकर दामोदरकुण्ड गाउँपालिका विभिन्न पर्यटकीय स्थलमा अघिल्लो वर्ष भ्रमण गरेकामा सबैभन्दा धेरै युरोपेली देश फ्रान्सका ३६५ जना छन् । सन् २०२४ मा पनि फ्रान्सबाट ४३६ जनाले भ्रमण गरेका थिए ।उपल्लो मुस्ताङ भ्रमण गर्ने पर्यटक भने गत वर्षभन्दा केही घटेका छन् । यस वर्ष अक्टोबरमा उपल्लो क्षेत्रको भ्रमण गर्ने तयारीमा रहेका विदेशी पर्यटक जेनजी आन्दोलनका कारण बुकिङ रद्द गरेकाले पर्यटकको आगमनमा कमी आएको हो । सन् २०२४ मा चार हजार ९३ जनाले भ्रमण गरेकामा सन् २०२५ मा तीन हजार ८७२ जनाले भ्रमण गरेको कार्यालय प्रमुख उमेश पौडेलले बताउनुभयो । “उपल्लो मुस्ताङ क्षेत्रमा आउने पर्यटक नाकासम्म पुग्छन्, धेरै जसो दरबार, गुफा गुम्बामा रमाउँछन्, माथिल्लो क्षेत्रमा असोज र वैशाखमा धेरै पर्यटक आउँछन्,” पौडेलले भन्नुभयो । असोज, कात्तिक महिनामा घुमफिर तथा वैशाख महिनामा उपल्लो मुस्ताङमा तिजीपर्वको अवलोकनसहित असोज महिनामा भ्रमणसहितको योजना बनाएर विदेशी पर्यटक उपल्लो मुस्ताङ जाने गरेका छन् । अर्धनिषेधित क्षेत्रमा आउने सार्क राष्ट्र«का पर्यटकले प्रवेश शुल्क एक हजार र अन्य राष्ट्र«का पर्यटकले तीन हजार रुपियाँ अन्नपूर्ण संरक्षण क्षेत्र समिति (एक्याप) लाई तिर्नु पर्छ । विदेशी पर्यटकले अध्यागमन विभागबाट जति दिन घुमेको सोही अवसरमा प्रतिदिन एक सय डलर शुल्क तिर्नु पर्छ । १० दिनभन्दा बढी भ्रमण गर्न प्रतिदिन ५० डलर शुल्क तिर्नुपर्ने नियम छ । उपल्लो मुस्ताङको भ्रमणमा जाने विदेशी पर्यटक कोरला नाका क्षेत्रमा भन्दा पनि प्राचीन मानव बस्ती भएका गुफा, गुम्बा, ल्होमन्थाङ दरबार, प्राचीन शैलीका माटोको बस्ती, मौलिक रहनसहन, संस्कृति, जीवनशैलीमा समय बिताउने गरेका छन् । नेपाल सरकारले सन् १९९२ मा उपल्लो मुस्ताङमा पर्यटकलाई भ्रमणका लागि खुला गरेको थियो ।",
      "link": "https://gorkhapatraonline.com/news/186686",
      "image": "https://gorkhapatraonline.com/storage/media/328294/conversions/Upper-mustang-tourist-(1)-original-thumb.jpg"
    },
    {
      "slug": "186685",
      "title": "इटहरीमा रमडा होटेल सञ्चालनमा आउने",
      "timestamp": 1767571200000,
      "source": "gp",
      "content": "कोशी प्रदेशको इटहरीमा अन्तर्राष्ट्रियस्तरको होटेल रमडा बाई विन्डम इटहरी सञ्चालनमा आउने भएको छ । होटेल व्यवसायी देशबन्धु बस्नेत (अजित) ले अमेरिकी चेन होटेल ब्रान्ड होटेल विन्डम होटल्स एन्ड रिसोट्र्स अन्तर्गतको मिड–स्केल ब्रान्ड रमडा बाई विन्डम भित्र्याउनुभएको हो ।",
      "longContent": "गोरखापत्र समाचारदाताकाठमाडौँ, पुस २१ गते । कोशी प्रदेशको इटहरीमा अन्तर्राष्ट्रियस्तरको होटेल रमडा बाई विन्डम इटहरी सञ्चालनमा आउने भएको छ । होटेल व्यवसायी देशबन्धु बस्नेत (अजित) ले अमेरिकी चेन होटेल ब्रान्ड होटेल विन्डम होटल्स एन्ड रिसोट्र्स अन्तर्गतको मिड–स्केल ब्रान्ड रमडा बाई विन्डम भित्र्याउनुभएको हो । एक महिनाभित्र सञ्चालनमा आउन लागेको उक्त होटेलमा ८१ वटा कोठा रहने छन् जसमा डिलक्स सिङ्गल ५७, डिलक्स डबल १४, एक्जिक्युटिभ दुई, जुनियर स्विट छ र स्विट दुई कोठा रहने छन् ।होटेलमा टेरेस बार, अल डे डाइनिङ रेस्टुरेन्ट, कफी सप, दुई वटा ब्याङ्क्वेट हल, मिटिङ रुम, आउटडोर लाउन, पुल बार, स्विमिङ पुल, जिम र स्टिम र साउनाको सुविधा उपलब्ध हुने जनाइएको छ । व्यावसायिक बैठकदेखि विवाह तथा सामाजिक कार्यका लागि होटेल उपयुक्त हुने छ । होटेलले ८० जनाभन्दा बढी स्थानीयलाई प्रत्यक्ष रोजगारीको अवसरसमेत प्रदान गर्दै छ ।नेपाल उद्योग वाणिज्य महासङ्घको पर्यटन तथा हवाई यातायात समितिका सभापतिसमेत रहेका बस्नेतका अनुसार नेपालको पर्यटकीय सम्भावनालाई थप उजागर गर्न पूर्वी नेपालमै पहिलो पटक अमेरिकी चेन होटेल ब्रान्ड भित्र्याइएको हो ।",
      "link": "https://gorkhapatraonline.com/news/186685",
      "image": "https://gorkhapatraonline.com/storage/media/328293/conversions/Photo_5-original-thumb.jpg"
    },
    {
      "slug": "186683",
      "title": "कृषि वैज्ञानिक पलायन बढ्दो",
      "timestamp": 1767571200000,
      "source": "gp",
      "content": "मुलुकमा रोजगारी नपाएर दैनिक दुई हजारभन्दा बढी जनशक्ति विदेश गइरहेका बेला भएको जागिरसमेत छोडेर जाने क्रम बढ्दै गएको छ । पछिल्लो समय कृषिक्षेत्रमा काम गर्ने कृषि वैज्ञानिक विदेश पलायन हुने गरेका छन् ।",
      "longContent": "काठमाडौँ, पुस २१ गते । मुलुकमा रोजगारी नपाएर दैनिक दुई हजारभन्दा बढी जनशक्ति विदेश गइरहेका बेला भएको जागिरसमेत छोडेर जाने क्रम बढ्दै गएको छ । पछिल्लो समय कृषिक्षेत्रमा काम गर्ने कृषि वैज्ञानिक विदेश पलायन हुने गरेका छन् । नेपाल कृषि अनुसन्धान परिषद् (नार्क) मा काम गर्ने कृषि वैज्ञानिक अन्यन्त्र पलायन हुन थालेपछि अनुसन्धानको काम प्रभावित भएको छ । अनुसन्धान र उन्नत प्रविधि विकास गर्ने निकायमा जनशक्ति अभावले प्रभावकारी रूपमा काम हुन नसकेको नार्कले जनाएको छ । नार्कका अनुसार हाल ६० प्रतिशत जनशक्ति रिक्त रहेको र ४० प्रतिशत कर्मचारीको भरमा कृषि अनुसन्धानको काम भइरहेको छ । हाल एक हजार ८२३ कर्मचारीको दरबन्दी रहेकोमा आठ सय जना कार्यरत छन् । जसमा ४१० जना वैज्ञानिकको दरबन्दी रहेकोमा १८० जना कार्यरत रहेको नार्कले जनाएको छ । वैज्ञानिकको सङ्ख्या आधाभन्दा कम हुँदा अनुसन्धानको काममा प्रत्यक्ष असर परेको नार्कले जनाएको छ । राजनीतिक हस्तक्षेप, ऐन, नियमन, विनियमावली समय अनुकूल नहुनु र वैज्ञानिकका लागि आकर्षक सेवा सुविधा नहुँदा जागिर छाडेर जाने गरेका हुन् । नार्कका प्रवक्ता निर्देशक डा. भानुभक्त पोखरेलले कृषि वैज्ञानिक नहुँदा अनुसन्धानको काममा प्रत्यक्ष असर परेको जानकारी दिनुभयो । पछिल्लो समय कृषि वैज्ञानिक अध्ययन गर्न विदेश जाने र पछि नआउने प्रवृत्ति बढ्दै गएकाले अनुसन्धान र उन्नत प्रविधि विकासमा असर परेको उहाँको भनाइ छ । “कृषि वैज्ञानिकले जतिबेला पनि काम गर्नु पर्छ, सेवा सुविधा अन्य सरह छ,” उहाँले भन्नुभयो, “जसका कारणले गर्दा पनि अधिकांश कृषि वैज्ञानिक अध्ययन गर्न विदेश गएर नफर्कने गरेका छन् ।” धान, मकै, गहुँ, कोदो, जौ, फापर, कोसेबाली, तेलबाली र पशुजन्य अनुसन्धानमा वैज्ञानिक अभाव रहेको उहाँले जानकारी दिनुभयो । कृषि वैज्ञानिक अभावले उन्नत प्रविधि विकासमा असर परेको उहाँको भनाइ छ । नार्कका अनुसार जनशक्ति अभावले नार्कका प्रादेशिक कार्यालय न्यून जनशक्तिको भरमा सञ्चालनमा छन् ।  ऐन नियम समय अनुकूल नहुनु, वैज्ञानिकका लागि आकर्षण सेवा सुविधा नहुनु, राजनीतिक हस्तक्षेप र लामो समयसम्म कर्मचारीको बढुवा नभएकाले पनि नार्कमा कर्मचारीको आकर्षण घट्दै गएको उहाँको भनाइ छ । वैज्ञानिकलाई एउटा अनुसन्धान गर्न लामो समय लाग्ने र प्राविधिक भएकाले जतिबेला पनि खट्नुपर्ने हुँदा नार्कमा वैज्ञानिकलाई टिकाइराख्न आकर्षक सेवा सुविधा उपलब्ध गराइनुपर्ने उहाँको भनाइ छ । २०७४ सालदेखि नयाँ भर्ना नखुल्दा कृषि अनुसन्धानमा असर परेको उहाँको भनाइ छ । कृषि अनुसन्धान र विकास गर्ने भनेर स्वायत्त संस्थानका रूपमा २०४८ सालमा नार्क स्थापना भए पनि कृषि तथा पशुपन्छी विकासमन्त्री अध्यक्ष हुने व्यवस्था राजनीति हस्तक्षेप बढी हुने गरेको उहाँको भनाइ छ । पछिल्लो तीन वर्षसम्म नार्कमा प्रमुख कार्यकारी निर्देशकको पद खाली रहेको थियो । केही समयअघि नयाँ कार्यकारी आए पनि लामो समयसम्म प्रमुखविहीन हुँदा काममा प्रत्यक्ष प्रभाव परेको नार्कले जनाएको छ । नार्कले हालसम्म धान बालीमा दुई सय, मकैमा ७५, गहुँमा ६० वटा उन्नत जात विकास गरिसकेको छ । खाद्यान्न, दलहन, तेलहन, फलफूल र पशुपन्छी गरेर एक हजार आठ सय नयाँ जात विकास गरिसकेको नार्कले जनाएको छ । उन्नत जातको विकासले खाद्यान्न उत्पादन बढाउन सहयोग पुग्छ ।स्थानीय उत्पादनले माग धान्न नसकेर वार्षिक ठुलो परिणाममा खाद्यान्न आयात भइरहेका बेला अनुसन्धान गर्ने निकायमा पर्याप्त जनशक्ति नहुँदा यसले ठुलो असर पार्ने देखिन्छ । नार्कमा अनुसार एउटा उन्नत जात विकास गर्न वैज्ञानिकलाई चारदेखि पाँच वर्ष लाग्ने गर्छ । नार्कले हाल ४५० वटा विभिन्न अनुसन्धानमूलक कार्यक्रम सञ्चालन गरिरहेको जनाएको छ । सातै प्रदेशमा रहेका नार्कका हरेक कार्यालयले स्रोत बिउ तथा वस्तु उत्पादन गरेर वितरण गर्ने गर्छ । प्रत्येक वर्ष अन्नबाली, दाल, तेलहनको एक हजार टन स्रोत बिउ उत्पादन गरेर वितरण गर्ने गरेको नार्कले जनाएको छ । यस्तै फलफूल र तरकारीका पाँच लाख बेर्ना उत्पादन र माछाका तीन करोड भुरा उत्पादन गरेर वितरण गर्ने गरेको छ । प्राविधिक जनशक्ति अभावले उन्नत प्रविधिको अनुसन्धानमा असर परेको नार्कले जनाएको छ । कृषि विभागका महानिर्देशक प्रकाशकुमार सञ्जेलले तीन तहको सरकार भएपछि प्राविधिक लिङ्केज टुटेकाले पनि नार्कले विकास गरेका उन्नत जात पुग्न समय लाग्ने जानकारी दिनुभयो ।",
      "link": "https://gorkhapatraonline.com/news/186683",
      "image": "https://gorkhapatraonline.com/storage/media/328291/conversions/NARC-Building-1024x540-original-thumb.jpg"
    },
    {
      "slug": "186681",
      "title": "श्रमिकको लागत रोजगारदाताले बेहोर्ने गरी साउदी अरबसँग श्रम समझदारी",
      "timestamp": 1767571200000,
      "source": "gp",
      "content": "नेपाल सरकारले साउदी अरब जाने नेपाली श्रमिकको लागत खर्च रोजगारदाताले बेहोर्ने गरी श्रम समझदारी (एमओयु) को तयारी गरेको छ । नेपाल सरकारको श्रम, रोजगार तथा सामाजिक मन्त्रालय र साउदी सरकारको मानव संसाधन तथा सामाजिक विकास मन्त्रालयबिच आगामी जनावरी २५ र २६ तारिखमा साउदी अरबमा हुन लागेको",
      "longContent": "गोरखापत्र समाचारदाता काठमाडौँ, पुस २१ गते । नेपाल सरकारले साउदी अरब जाने नेपाली श्रमिकको लागत खर्च रोजगारदाताले बेहोर्ने गरी श्रम समझदारी (एमओयु) को तयारी गरेको छ । नेपाल सरकारको श्रम, रोजगार तथा सामाजिक मन्त्रालय र साउदी सरकारको मानव संसाधन तथा सामाजिक विकास मन्त्रालयबिच आगामी जनावरी २५ र २६ तारिखमा साउदी अरबमा हुन लागेको ग्लोबल कन्फ्रेन्समा श्रम समझदारी गर्ने गरी तयारी भएको हो । श्रम, रोजगार तथा सामाजिक सुरक्षा मन्त्रालयले साउदीसँग चरणबद्ध रूपमा वार्ता गरी श्रम सम्झौताको मसौदा तयार गरी स्वीकृतिका लागि मन्त्रीपरिषद्मा पठाएको थियो । गत साता बसेको नेपाल सरकार मन्त्रीपरिषद्का बैठकबाट मसौदा स्वीकृत गरेसँगै साउदीसँग श्रम सम्झौता गर्न बाटो खुलेको छ । नेपालीको पहिलो श्रम गन्तव्य देश साउदी अरबसँग लामो समयदेखि श्रम समझदारी हुन सकेको थिए । सन् २०१० देखि नै साउदी अरबसँग श्रम सम्झौताको प्रयास हुँदै आएको थियो तर सफल भने हुन थिएन । श्रम मन्त्रालयका प्रवक्ता पीताम्बर घिमिरेले साउदी अरब र नेपालबिच श्रम समझदारीका लागि लगभग सबै तयारी भइसकेकाले अब जसरी पनि हुने बताउनुभयो । साउदीसँगको यस प्रकारको समझदारीले नेपाल श्रमिकले अन्र्ताष्ट्रिय मानव अधिकारको सिद्धान्त अनुसारका अधिकार प्राप्त गर्ने र रोजगारदाताले लागत खर्च बेहोर्ने गरी ‘इम्प्लोयर पे पोलिसी’ अनुसारको सुविधा प्राप्त गर्ने छन् । यसका लागि मन्त्रालयले विगतमा भएका श्रम समझदारीपत्रको समेत विस्तृत समीक्षा गरिरहेको र श्रमिक पठाउने देश श्रम शोषण र मानव अधिकार उल्लङ्घनका विषयमा सरकारले शून्य सहनशीलता नीति अपनाए अनुरूप नै समझदारीको तयारी भएको उहाँले जानकारी दिनुभयो ।  सन् २०३४ मा हुने फिफा विश्वकप आयोजनाको तयारीस्वरूप साउदीले विगतमा श्रम नीतिमा सुधार गरिरहेको छ । ‘मोडर्न डे स्लेभरी’ मानिने कफाला प्रणालीमा सन् २०२१ को मार्चदेखि नै सुधार गरिसकेको छ भने श्रम ऐनमा परिवर्तन गरी आप्रवासी श्रमिकको न्यूनतम पारिश्रमिक तथा सेवा सुविधाको सुनिश्चित गरेको छ । यसअघि नै साउदी फन्डको प्रयोग गरी नेपालमा अन्तर्राष्ट्रियस्तरको तालिम उपलब्ध गराउने उद्देश्यले राष्ट्रिय व्यावसायिक प्रशिक्षण प्रतिष्ठानसँग साझेदारी गरेको थियो । प्रवक्ता घिमिरेका अनुसार घरेलु श्रमिकको सम्झौतालाई थाती राखेर सामान्य र सिपयुक्त श्रमिकको सिप प्रमाणीकरण कार्यक्रमसम्बन्धी श्रम समझदारी गर्ने भएको हो । मन्त्रीपरिषद्बाट पारित भएको श्रम समझदारीपत्र साउदी अरबमा पठाउने तयारी छ । त्यसपछि दुवै पक्षको अनुकूल हुने गरी साउदीमा हुने ग्लोबल कन्नफ्रेन्सकै बेलामा हस्ताक्षर हुन्छ । गत जेठ अन्तिम साता जेनेभामा श्रम, रोजगार तथा सामाजिक सुरक्षामन्त्री शरद्सिंह भण्डारी र साउदी अरबको अन्तर्राष्ट्रिय मामिलाका उपमन्त्री तारिक अल हमदबिच घरेलु श्रमिकसम्बन्धी समझदारीलाई बाँकी राखेर सामान्य श्रम समझदारी गर्ने सहमति भएको थियो । अन्तर्राष्ट्रिय श्रम सङ्गठन (आइएलओ) को मापदण्ड अनुसार श्रमिकको अधिकार, व्यवसायजन्य स्वास्थ्य सुरक्षा, रोजगारदाता परिवर्तन, श्रमिकको न्यायोचित भर्ना गर्ने विषय सम्झौतामा समावेश गरिएका छन् । चर्को लागत शुल्क, दोहोरो करारपत्रको अन्त्य, न्यूनतम तलबको सुनिश्चित र शवलाई छिटो स्वदेश पठाउने विषयलाई पनि सम्बोधन गरिएको मन्त्रालयले जनाएको छ । साउदी अरबमा हाल चार लाख नेपाली कार्यरत छन् । सबैभन्दा बढी निर्माण र सेवा क्षेत्रमा कार्यरत छन् । पछिल्लो १० वर्षमा साउदीमा मात्रै १३ लाख ५२ हजार आठ जनाले श्रम गरिसकेका छन् । जसमा श्रमिक एक लाख ११ हजार महिला छन् । आर्थिक वर्ष २०८१/८२ मा पुनः श्रम स्वीकृतिसहित एक लाख ५२ हजार जना गएका थिए । श्रम समझदारी नहुँदा साउदीमा कार्यरत नेपाली श्रमिकले न्यूनतम पारिश्रमिक र सामाजिक सुरक्षालगायतका विषयमा समस्या भोग्दै आएका छन् ।",
      "link": "https://gorkhapatraonline.com/news/186681",
      "image": "https://gorkhapatraonline.com/storage/media/328289/conversions/saudi-arabia-original-thumb.jpg"
    },
    {
      "slug": "186630",
      "title": "नेप्से परिसूचकमा दोहोरो अङ्कको गिरावट",
      "timestamp": 1767484800000,
      "source": "gp",
      "content": "यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचकमा दोहोरो अङ्कको गिरावट देखिएको छ ।",
      "longContent": "काठमाडौँ,  पुस २० गते । यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचकमा दोहोरो अङ्कको गिरावट देखिएको छ । आज नेप्से परिसूचक १० दशमलव २९ अङ्कले घटेर दुई हजार ६१० दशमलव ६३ को बिन्दुमा कायम भएको हो ।३२३ कम्पनीको एक करोड दुई लाख ७४ हजार १२६ कित्ता शेयर ७९ हजार ७०२ पटक खरिदबिक्री हुँदा रू. पाँच अर्ब एक करोड ७५ लाख ८७ हजार २९४ बराबरको कारोबार भएको नेप्सेले जनाएको छ ।  आजको कारोबारमा होटल तथा पर्यटन समूह शून्य दशमलव ६२, उत्पादन तथा प्रशोधन एक दशमलव ०४ र व्यापार समूह शून्य दशमलव ३४ प्रतिशतले बढेको छ भने अरु सबै समूहको उपसूचक घटेको छ । बैंकिङ शून्य दशमलव १४, विकास बैंक शून्य दशमलव ८०, वित्त शून्य दशमलव १३, जलविद्युत शून्य दशमलव ४९, लगानी शून्य दशमलव ३२, जीवन बीमा शून्य दशमलव ८८, लघुवित्त शून्य दशमलव ३२, म्युचुअल फन्ड शून्य दशमलव २९, निर्जीवन बीमा शून्य दशमलव ८६ र अन्य समूह एक दशमलव ६९ प्रतिशतले घटेको छ ।विन नेपाल लघुवित्त वित्तीय संस्था लिमिटेड र श्रीनगर एग्रीटेक इन्डस्ट्रिज लिमिटेडको शेयर मूल्यमा आज सकारात्मक सर्किट लागेको छ । सबैभन्दा धेरै घट्नेमा भने न्यादी हाइड्रोपावर लिमिटेडको शेयर मूल्य चार दशमलव ३२ प्रतिशतले घटेको छ ।कारोबार रकमका आधारमा आज सबैभन्दा धेरै एसवाई प्यानल नेपाल लिमिटेडको सबैभन्दा धेरै ३० करोड, ६५ लाख, ८५ हजार, ७६ बराबरको शेयर किनबेच भएको छ । त्यस्तै कारोबार भएका शेयर सङ्ख्याका आधारमा सबैभन्दा धेरै एनआईसी एसिया बैंक लिमिटेडको छ लाख ३४ हजार ७४९ कित्ता शेयर किनबेच भएको छ । रासस",
      "link": "https://gorkhapatraonline.com/news/186630",
      "image": "https://gorkhapatraonline.com/storage/media/328191/conversions/Stock-exchange-original-thumb.jpg"
    },
    {
      "slug": "186545",
      "title": "उपभोक्ताले पाउने छन् सस्तोमा सामान",
      "timestamp": 1767484800000,
      "source": "gp",
      "content": "सरकारले भन्सार कार्यालयमा सुरु गरेको कारोबार मूल्यको आधारमा गरिने भन्सार मूल्याङ्कन प्रणालीले वैध व्यापार बढ्ने र यसले वस्तुको मूल्य घटाउनेसम्मको प्रभाव पार्ने देखिएको छ । अर्कोतिर भन्सार प्रक्रिया पारदर्शी बन्ने र राज्यले प्राप्त गर्ने राजस्व सङ्कलन पनि बढ्ने अपेक्षा गरिएको छ ।",
      "longContent": "काठमाडौँ, पुस २० गते । सरकारले भन्सार कार्यालयमा सुरु गरेको कारोबार मूल्यको आधारमा गरिने भन्सार मूल्याङ्कन प्रणालीले वैध व्यापार बढ्ने र यसले वस्तुको मूल्य घटाउनेसम्मको प्रभाव पार्ने देखिएको छ । अर्कोतिर भन्सार प्रक्रिया पारदर्शी बन्ने र राज्यले प्राप्त गर्ने राजस्व सङ्कलन पनि बढ्ने अपेक्षा गरिएको छ । भन्सार कार्यालयले राख्ने सन्दर्भ पुस्तिकाका आधारमा वस्तुको मूल्याङ्कन गर्ने र त्यसैको आधारमा भन्सार महसुल सङ्कलन गर्ने परम्परा तोड्दै सरकारले देशैभरका कार्यालयमा वस्तुको प्रचलित कारोबारलाई आधार मानेर मूल्याङ्कन सुरु गरेको छ । जसलाई उद्योगी व्यवसायी तथा व्यापार विज्ञले समेत सकारात्मक मानेका छन् । त्यति मात्र होइन यसको कार्यान्वयनमा भन्सारका कर्मचारीलाई थप चनाखो बनाउनुपर्नेमा उनीहरूको जोड छ । कारोबार मूल्य लागु हुँदा त्यसको लाभ सरकार, व्यापारी र उपभोक्तासम्मलाई हुने भएकाले सरोकारवाला सबैले यसको स्वागत पनि गरेका छन् ।  व्यापार विज्ञ रविशङ्कर सैँजु कारोबार मूल्य लागु भएपछि सही मूल्यमा व्यापारीले सामान ल्याउँदा ग्राहकलाई सामान सस्तो पर्न जाने बताउनुहुन्छ । यसले नेपालको व्यापार प्रणालीलाई अधिक पुर्वानुमानयोग्य पारदर्शी बनाउने हुँदा विदेशी लगानीकर्ताका लागि समेत आकर्षण हुने उहाँको भनाइ छ । “प्रमाणित गर्न सकिने कागजातका आधारमा मूल्याङ्कन छिटो हुने हुँदा नियमन पालना गर्ने व्यापारीका लागि सीमानाकामा हुने ढिलाइ घटाउँछ,” उहाँले भन्नुभयो ।   पछिल्लो व्यवस्थाले कागजमा सामानको मूल्य कम देखाएर कम शुल्क तिर्ने आयातकर्ताको बानीलाई नियन्त्रण गर्ने सैँजुको बुझाइ छ । वास्तविक मूल्यको इन्भ्वाइस निर्माण गरेर, सामानको वास्तविक मूल्य, शुल्क र मूल्य अभिवृद्धि कर (भ्याट) लगाउन सकिने हुँदा राजस्व बढाउन सहयोग पुग्ने उहाँले बताउनुभयो । ‘कारोबार मूल्य लागु भएपछि व्यापार सुविधा र दक्षतामा सुधार आउनका साथै अवैध वित्तीय प्रवाह नियन्त्रण हुन्छ,” उहाँले भन्नुभयो । व्यवसायीले बढी बिल बनाएर सामान ल्याउन सक्ने हुँदा यसमा भन्सार कर्मचारी सचेत हुनुपर्ने उहाँको भनाइ छ । नेपाल चेम्बर अफ कमर्सका अध्यक्ष कमलेश अग्रवालले कारोबार मूल्यका आधारमा भन्सार मूल्याङ्कन गर्दा व्यापारलाई पारदर्शी बनाई गैरकानुनी कारोबार नियन्त्रण हुने बताउनुभयो । “यस अघि लागु भएको सन्दर्भ मूल्यले विकृति बढेको थियो,” उहाँले भन्नुभयो, “कारोबार मूल्य लागु भएपछि उद्यमी व्यवसायीको मनोबल उच्च बनाएको छ ।”  बहुराष्ट्रिय कम्पनी, एजेन्सीमार्फत आउने सामान, भारतबाट जिएसटी मूल्य लागु भएर आउने सामान, प्रतीतपत्र (एलसी) खोलेर आउने सामान, प्रतिष्ठित कम्पनी र ग्रिन च्यानलबाट आउने सामानलाई भन्सारमा सिधै छोड्ने र शङ्का लागेका सामान रोक्नुपर्ने उहाँको भनाइ छ । भन्सारमा हुने अनावश्यक झन्झट प्रक्रिया रोकिने हुँदा कारोबार मूल्यले आयातनिर्यात व्यापारलाई थप सहज बनाउने उहाँको भनाइ छ । व्यवसायीले इमानदारीपूर्वक कारोबार गर्ने र भन्सारका कर्मचारीले समयमा सामान जाँचपास गरे यसलाई प्रभावकारी रूपमा कार्यान्वयन गर्न सकिने उहाँको भनाइ छ । भन्सार विभागका सूचना अधिकारी किशोर बर्तौलाले कारोबार मूल्य लागु गर्दा व्यापारलाई पारदर्शी बनाई राजस्व सङ्कलन वृद्धि हुने जानकारी दिनुभयो । कारोबार मूल्यमा भन्सार मूल्याङ्कन हुँदा सही तथ्यमा आधारित व्यापार हुने हुँदा बढी र कम मूल्याङ्कन हुने, डलर बाहिर जाने समस्या हटेर अर्थतन्त्रमा सकारात्मक प्रभाव पार्ने उहाँको भनाइ छ । अर्थमन्त्री रामेश्वरप्रसाद खनालले सन्दर्भ मूल्यको साटो कारोबार मूल्य लागु गर्दा वस्तुको मूल्य बजारले निर्धारण गर्ने हुँदा प्रक्रियागत सरलीकरण हुने बताउनुभएको थियो । शुक्रबार आफ्नो फेसबुकमा लेख्दै उहाँले आगामी दिनमा भन्सारलाई उत्पादन र निर्यातमा आधारित अर्थतन्त्र मेरुदण्डका रूपमा विकास गर्नु पर्नेमा जोड दिनुभएको थियो । निजी क्षेत्रले नक्कली बिलबीजक जारी गर्नुपर्ने बाध्यताको अन्त्य गर्दै व्यवसायीलाई परिवर्तन अनुरूप वास्तविक कारोबार र सही कागजात मात्र पेस गरी इमानदार हुन उहाँको आग्रह थियो ।",
      "link": "https://gorkhapatraonline.com/news/186545",
      "image": "https://gorkhapatraonline.com/storage/media/328107/conversions/Bhansar-mulyankan-photo-original-thumb.jpg"
    },
    {
      "slug": "186543",
      "title": "‘सुरक्षा भए लगानी गर्न तयार’",
      "timestamp": 1767484800000,
      "source": "gp",
      "content": "सरकारले सुरक्षाको प्रत्याभूति गराए नेपालको निजी क्षेत्र थप लगानी गर्न तयार रहेको नेपाल उद्योग वाणिज्य महासङ्घका अध्यक्ष चन्द्रप्रसाद ढकालले बताउनुभएको छ ।  चितवन उद्योग वाणिज्य सङ्घको ५९ औँ वार्षिक साधारण सभाका अवसरमा शनिबार आयोजित कार्यक्रममा उहाँले यसमा महासङ्घले पनि समन्वय गर्ने बताउनुभएको हो । कार्यक्रममा अध्यक्ष ढकालले निजी क्षेत्रलाई सम्मानको दृष्टिले हेर्नुपर्नेमा जोड दिनुभयो ।",
      "longContent": "भरतपुर समाचारदाता भरतपुर, पुस २० गते । सरकारले सुरक्षाको प्रत्याभूति गराए नेपालको निजी क्षेत्र थप लगानी गर्न तयार रहेको नेपाल उद्योग वाणिज्य महासङ्घका अध्यक्ष चन्द्रप्रसाद ढकालले बताउनुभएको छ ।चितवन उद्योग वाणिज्य सङ्घको ५९ औँ वार्षिक साधारण सभाका अवसरमा शनिबार आयोजित कार्यक्रममा उहाँले यसमा महासङ्घले पनि समन्वय गर्ने बताउनुभएको हो । कार्यक्रममा अध्यक्ष ढकालले निजी क्षेत्रलाई सम्मानको दृष्टिले हेर्नुपर्नेमा जोड दिनुभयो ।व्यवसायी तथा लगानीकर्तालाई सामन्तीका रूपमा हेर्ने प्रवृति हुँदा आन्दोलनको निसानामा निजी क्षेत्र पर्न थालेको उहाँको भनाइ थियो । रोजगारी सिर्जना र अर्थतन्त्रमा ठुलो योगदान निजी क्षेत्रकै रहेकाले सरकारले लगानीको वातावरण बनाउनुपर्ने उहाँको धारणा थियो । “ढुक्कसँग लगानी गरेर राज्यलाई कर तिरेर आम्दानी गर्न सक्ने वातावरण सरकारले बनाउनु पर्छ,” उहाँले भन्नुभयो । कार्यक्रममा विभिन्न राजनीतिक दलका नेताहरूले नेपालको आर्थिक विकासमा उद्योगी व्यवसायीको भूमिका महत्वपूर्ण भएको बताउनुभएको थियो । लगानीका लागि सुरक्षित वातावरण बनाउने जिम्मेवारी सरकारको हुने उहाँहरूको भनाइ थियो । दुईबर्से कार्यकालका लागि अधिवेशनले नयाँ नेतृत्व चयन गर्दै सोमबार सम्पन्न हुने छ ।",
      "link": "https://gorkhapatraonline.com/news/186543",
      "image": "https://gorkhapatraonline.com/storage/media/328048/conversions/chandra-dhakal-1-original-thumb.jpg"
    },
    {
      "slug": "186542",
      "title": "‘लगानीको वातावरण अपरिहार्य’",
      "timestamp": 1767484800000,
      "source": "gp",
      "content": "लुम्बिनी प्रदेशका मुख्यमन्त्री चेतनारायण आचार्यले आर्थिक विकासका लागि लगानीको वातावरण बनाउनु अपरिहार्य भएको बताउनुभएको छ । नेपाल औद्योगिक क्षेत्र उद्योग महासङ्घको २५ औँ वार्षिक साधारण सभाका अवसरमा शनिबार आयोजित कार्यक्रममा उहाँले लगानीकर्ताको लगानी सुरक्षित नभएसम्म उद्योग व्यवसाय फस्टाउन नसक्ने बताउनुभयो ।",
      "longContent": "नेपालगन्ज समाचारदातानेपालगन्ज, पुस २० गते  । लुम्बिनी प्रदेशका मुख्यमन्त्री चेतनारायण आचार्यले आर्थिक विकासका लागि लगानीको वातावरण बनाउनु अपरिहार्य भएको बताउनुभएको छ । नेपाल औद्योगिक क्षेत्र उद्योग महासङ्घको २५ औँ वार्षिक साधारण सभाका अवसरमा शनिबार आयोजित कार्यक्रममा उहाँले लगानीकर्ताको लगानी सुरक्षित नभएसम्म उद्योग व्यवसाय फस्टाउन नसक्ने बताउनुभयो । प्रदेशभित्रका उद्योग व्यवसायलाई सुदृढ पार्न प्रदेश सरकारले सबै सरकारी निकायमा स्थानीयस्तरमा उत्पादन भएका उपलब्ध नेपाली उत्पादनलाई मात्र प्रयोग गर्नुपर्ने निर्णय कार्यान्वयन गरेको जानकारी दिनुभयो । उद्योग व्यवसाय दर्ता, सञ्चालन र नियमनमा झन्झटिलो प्रक्रिया, कानुन र ऐनहरू खारेज गरेर सहज, सरल र व्यवसायमैत्री नितिनियम बनाउनुपर्नेमा उहाँको जोड थियो । कार्यक्रममा औद्योगिक क्षेत्र व्यवस्थापन लिमिटेडका अध्यक्ष बाबुराम पन्थले औद्योगिक क्षेत्रभित्र रहेका उद्योगको समस्या समाधानमा गरिरहेको बताउनुभयो । नेपाल औद्योगिक क्षेत्र उद्योग महासङ्घका अध्यक्ष एजाज आलमले उद्योगी व्यवसायीको मनोबल बढाउने, लगानी सुरक्षित गर्ने तथा उत्पादन वृद्धि गर्ने खालका नीति निर्माणमा जोड दिनुभयो ।",
      "link": "https://gorkhapatraonline.com/news/186542",
      "image": "https://gorkhapatraonline.com/storage/media/328047/conversions/mukhymantri-aachary-original-thumb.jpg"
    },
    {
      "slug": "187025",
      "title": "बागलुङ महोत्सवमा ४२ लाखभन्दा बढीको टिकट बिक्री",
      "timestamp": 1767744000000,
      "source": "gp",
      "content": "बागलुङ उद्योग वाणिज्य सङ्घको आयोजनामा भएको आठौं बागलुङ महोत्सव सम्पन्न भएको छ । मङ्गलबार राति महोत्सव सम्पन्न भएको घोषणा गर्दै संघका अध्यक्ष राजनकुमार शाक्यले महोत्सव सफल भएको बताउनुभयो ।",
      "longContent": "रामकृष्ण बोहराबागलुङ, पुस २३ गते । बागलुङ उद्योग वाणिज्य संघको आयोजनामा भएको आठौं बागलुङ महोत्सव सम्पन्न भएको छ । मङ्गलबार राति महोत्सव सम्पन्न भएको घोषणा गर्दै सङ्घका अध्यक्ष राजनकुमार शाक्यले महोत्सव सफल भएको बताउनु भयो ।महोत्सवको अवसरमा झण्डै ४२ लाख बढीको टिकट बिक्री भएको सङ्घका पदाधिकारीले प्रारम्भिक तथ्याङ्क दिएका छन् । पुस १६ र १८ गते भएका दुई वटा कन्सर्टको यो अङ्कमा हिसाब नभएको टिकट व्यवस्थापन समितिका संयोजक नविनकुमार श्रेष्ठले जानकारी दिनु भयो । सङ्घले केही समयभित्रै महोत्सवको वास्तविक आयव्याय सार्वजनिक गर्ने कोषाध्यक्ष मनिष राजभण्डारीले बताउनु भयो ।महोत्सवमा खुला भलिबल प्रतियोगिता, लठ्ठो तान्ने खेल, लोकदोहोरी गीत प्रतियोगिता, व्यापारिक स्टल, रमाइलो मेला, मेड इन बागलुङ अन्तर्गत कृषि तथा लघु घरेलु उद्यमीहरूको उत्पादन प्रदर्शनी समेत गरिएको थियो । त्यसबाहेक महोत्सवमा टिकटक प्रतियोगिता, योजना प्रस्तुतीकरण, विद्यार्थीहरू विभिन्न रचनात्मक कार्यक्रममा सहभागी थिए । महोत्सव समापनको अवसरमा बोल्दै बागलुङ नगरपालिका प्रमुख बसन्तकुमार श्रेष्ठले महोत्सवले जिल्लाको पहिचान बढाउने, पर्यटन प्रवर्धन गर्ने र स्थानीय उत्पादनलाई पनि प्रवर्धन गर्ने बताउनु भयो । ‘‘पहिलाझै महोत्सवमा आम नागरिकको चासो कम भए पनि उहाँहरूलाई उद्यमी, व्यवसायी र सबै क्षेत्रबाट जोडेर लैजान सक्नु पर्छ’’ श्रेष्ठले भन्नु भयो । सङ्घले महोत्सव विशेषको रूपमा ‘समृद्विमा हातेमालो’ नामक स्मारिका पनि प्रकाशित गरेको थियो । महोत्सवमा सहयोग गर्ने सबै क्षेत्रलाई सङ्घले सम्मानपत्र प्रदान गरेको छ । मेला सफल पार्न नेपाली सेनाले स्वास्थ्य शिविर सञ्चालन गरेको थियो । सुरक्षा व्यवस्थापनमा जिल्ला प्रहरी कार्यालयले भूमिका खेलेको थियो । महोत्सवको अवसरमा सङ्घले सामाजिक उत्तरदायित्व कार्यक्रम अन्तर्गत नेपाल पत्रकार महासङ्घ बागलुङलाई १ लाख रुपियाँ र टिकट काट्ने काममा साथ दिएको मानवसेवा आश्रमलाई ५ लाख ११ हजार रुपियाँको चेक हस्तान्तरण गरेको छ । मेलामा साथ सहयोग दिने, सहआयोजक, प्रायोजक समेतलाई सङ्घले सम्मान गरेको छ ।",
      "link": "https://gorkhapatraonline.com/news/187025",
      "image": "https://gorkhapatraonline.com/storage/media/328867/conversions/Baglung-Festival-Sakiyo-Photo-1-original-thumb.jpg"
    },
    {
      "slug": "187021",
      "title": "कामादको अध्यक्षमा सहन्यायाधिवक्ता निरौला",
      "timestamp": 1767744000000,
      "source": "gp",
      "content": "उच्चपदस्थ निजामती कर्मचारीहरूको साझा संस्थाको रूपमा रहेको प्रशासन, व्यवस्थापन तथा विकास केन्द्र (कामाद) को अध्यक्षमा नेपाल सरकारका सहन्यायधिवक्ता कोषहरी निरौला चयन हुनुभएको छ।",
      "longContent": "गोरखापत्र अनलाइनकाठमाडौँ, पुस २३ गते । उच्चपदस्थ निजामती कर्मचारीहरूको साझा संस्थाको रूपमा रहेको प्रशासन, व्यवस्थापन तथा विकास केन्द्र (कामाद) को अध्यक्षमा नेपाल सरकारका सहन्यायधिवक्ता कोषहरि निरौला चयन हुनु भएको छ। काठमाडौँमा सम्पन्न साधारण सभाले कामादको अध्यक्षमा निरौलालाई सर्वसम्मत चयन गरेको हो । उपाध्यक्षमा फडिन्द्र दाहाल, महासचिवमा एकनाथ बास्तोला, सचिवमा देवनारायण पौडेल र निराजन पाण्डे, कोषाध्यक्षमा राजेन्द्रराज ओझा र सङ्गठन विभाग प्रमुखमा दिव्यराज पोखरेल चयन हुनु भएको छ। त्यसैगरी, केन्द्रको सदस्यहरूमा दिवस आचार्य, बिन्दु धामी रावल, नवराज जैसी, तेजकुमार केसी, छविलाल पौडेल, अनिल खनाल, सुबोधकुमार शाह, निर्माणकुमार कार्की, मोहनबहादुर थापा मगर र बैकुण्ठ उपाध्याय चयन हुनु भएको छ । संस्थाको निवर्तमान अध्यक्ष डिल्ली शिवाकोटी रहनु भएको छ । विसं २०५४ सालमा स्थापना भएको कामादले निजामती कर्मचारीहरूको उच्च पदस्थ तहलाई समन्वय गर्दै सार्वजनिक प्रशासनको क्षेत्रमा सुधारका लागि समन्वयात्मक  कार्यहरू गर्नुका साथै सेवामा रहेका अधिकृतहरूको क्षमता अभिवृद्धि सम्बन्धी कार्यहरू सञ्चालन गर्दै आएको छ। नवनिर्वाचित समितिले प्रशासनिक क्षेत्रको सुधारका साथै अधिकृतहरूको दक्षता र क्षमता अभिवृद्धिको क्षेत्रमा काम गर्ने र कामाद जर्नल प्रकाशनलाईसमेत निरन्तरता दिने अध्यक्ष निरौलाले बताउनु भयो ।",
      "link": "https://gorkhapatraonline.com/news/187021",
      "image": "https://gorkhapatraonline.com/storage/media/328844/conversions/sachin-original-thumb.jpg"
    },
    {
      "slug": "186988",
      "title": "शीतलहरले कामदार घट्दा राजमार्ग विस्तार सुस्त",
      "timestamp": 1767744000000,
      "source": "gp",
      "content": "कठ्याङग्रिदो चिसोको असर पूर्वपश्चिम राजमार्ग विस्तार कार्यमा समेत देखिएको छ । कमला–ढल्केबर–पथलैया सडक योजना (पूर्वी खण्ड)अन्तर्गत अहिले सर्लाही, महोत्तरी र धनुषामा राजमार्गलाई चार लेनको बनाउने काम जारी छ ।",
      "longContent": "जनार्जन खत्रीसर्लाही, पुस २३ गते । कठ्याङग्रिदो चिसोको असर पूर्वपश्चिम राजमार्ग विस्तार कार्यमा समेत देखिएको छ । कमला–ढल्केबर–पथलैया सडक योजना (पूर्वी खण्ड)अन्तर्गत अहिले सर्लाही, महोत्तरी र धनुषामा राजमार्गलाई चार लेनको बनाउने काम जारी छ । आयोजनाअन्तर्गत सर्लाहीको फूलजोर–बागमतीखण्ड हेर्ने इन्जिनियर रमेश पाण्डेले केही दिनदेखि बाक्लो मात्रामा हुस्सु लाग्ने र शीतलहर चल्ने भएर अत्यधिक चिसो बढ्दा कामदार जुटाउनै मुस्किल परेको बताउनुभयो । चिसो असाध्य बढेदेखि काममा सुस्तता आएको इन्जिनियर पाण्डेको भनाइ छ । “चिसो धेरै हुँदा मजदुरलाई खटाउन समस्या परिरहेकाले काममा केही सुस्तता आएकै हो,” उहाँले भन्नुभयो, “जे जति कामदार उपलब्ध छन उनीहरुले त काम गरिरहेकै छन् ।” पूर्वपश्चिम राजमार्ग विस्तारको काममा अधिकांश स्थानीय मजदुर खटिएका छन् । अहिले तीनवटै जिल्लामा कलभर्ट र पुलको काम प्राथमिकताको साथ भइरहेको छ । सँगै रुख काट्ने काम पनि तीनवटै जिल्लामा जारी रहेको कमला–ढल्केबर–पथलैया सडक योजना (पूर्वी खण्ड) का सूचना अधिकारी एवम् इन्जिनियर रामटहल यादवले बताउनुभयो । कमला पुलदेखि पथलैया १३० किलोमिटर पूर्वपश्चिम राजमार्ग विस्तारअन्तर्गत अहिलेसम्म धनुषा, महोत्तरी र सर्लाहीमा मात्र ठेक्का भएर काम भइरहेको छ भने रौतहट र बारामा ठेक्का लाग्नै बाँकी छ । कमला पुलदेखि धनुषाको जमुनिवाससम्म पहिलो खण्ड, त्यहाँदेखि सर्लाहीको फूलजोरसम्म दोस्रो खण्ड र फूलजोरदेखि बागमतीसम्म तेस्रो खण्डमा तीन अलगअलग निर्माण कम्पनिसँग सम्झौता गरी धमाधम काम भइरहेको हो । आयोजना प्रमुख एवम् सिनियर डिभिजनल इन्जिनियर राजेशकुमार दासले चिसो अत्यधिक हुँदा जङ्गल क्षेत्रमा काम गर्न मुस्किल नै रहेको बताउनुभयो । उहाँले बिजुलीको पोल सार्ने कामले समस्या थपिरहेको बताउनुभयो । “केही मात्रामा चिसोको असरले पनि काममा ढिलाइ भइरहेकै छ,” आयोजना प्रमुख दासले भन्नुभयो, “त्यसैमा फेरि बिजुलीको पोल काम सार्ने काम साह्रै सुस्त हुँदा समस्या खेपिरहेका छौँ ।” बिजुलीको पोल सार्ने काम फटाफट गरिदिन आग्रह गर्दै नेपाल विद्युत प्राधिकरणको प्रादेशिक कार्यालय जनकपुरमा दिनैपिच्छेजसो धाइरहेको आयोजना प्रमुख दासको गुनासो छ । उहाँले पुरै भत्काएर नयाँ पुल बनाउनुपर्ने ठाउँमा बर्खाअघि नै पुल तथा कलभर्टको काम सक्न निर्माण व्यवसायीलाई घचघच्याइरहेको जानकारी दिनुभयो । सडक विभागले विश्व बैंकको ऋण सहयोगमा दुई लेनको पूर्वपश्चिम राजमार्गलाई विस्तार गरेर बजार क्षेत्रमा छ लेनसहित ३१ मिटर र अन्य ठाउँमा चार लेनसहित १८ मिटर चौडाइ गर्ने काम गरिरहेको हो । राजमार्ग विस्तारअन्तर्गत सर्लाही र रौतहटको सीमामा पर्ने बागमती नदीमा सिग्नेचर पुल बन्ने छ भने मुख्य बजारहरुमा ‘ओभरपास’ (ललितपुरको ग्वार्कोमा झैँ) समेत निर्माण हुने छन् । राजमार्गमा अहिले रहेका साँघुरा पुल पुरै भत्काएर नयाँ निर्माण गरिए पनि अन्य लामो आकारका पुल भने यसैलाई मर्मत गरेर छेउमा अर्को दुई लेनको नयाँ पुल निर्माण गरेर सञ्चालन गरिने छ ।",
      "link": "https://gorkhapatraonline.com/news/186988",
      "image": "https://gorkhapatraonline.com/storage/media/328806/conversions/Highway-Bistar-photo-original-thumb.jpg"
    },
    {
      "slug": "186982",
      "title": "गण्डकीमा राष्ट्रिय सभा चुनाव : २२९ मतदाता, ६३५७ मतभार",
      "timestamp": 1767744000000,
      "source": "gp",
      "content": "थिल्लो सदन राष्ट्रियसभा निर्वाचनको कार्यतालिका बमोजिम बुधबार देशका सातै प्रदेशमा उम्मेद्वारहरुले मनोनयनपत्र दर्ता गर्दै छन् । गण्डकी प्रदेशबाट दुई सदस्यका लागि निर्वाचन हुँदै छ ।",
      "longContent": "फडिन्द्र अधिकारीलेखनाथ, पुस २३ गते । माथिल्लो सदन राष्ट्रियसभा निर्वाचनको कार्यतालिका बमोजिम बुधबार देशका सातै प्रदेशमा उम्मेद्वारहरुले मनोनयनपत्र दर्ता गर्दै छन् । गण्डकी प्रदेशबाट दुई सदस्यका लागि निर्वाचन हुँदै छ । गण्डकी प्रदेशमा ५९ प्रदेशसभा सदस्य र ८५ पालिकाका प्रमुख, उपप्रमुख गरी दुई सय २९ मतदाता छन् ।  एक प्रदेश सभा सदस्यको ५३ र स्थानीय तहका प्रमुख तथा उपप्रमुखको १९ मतभार तोकिँदा गण्डकीमा कुल मतभार छ हजार तीन सय ५७ छ । गण्डकीमा नेपाली कम्युनिष्ट पार्टी (नेकपा)का नारायणकाजी श्रेष्ठ र नेकपा (एमाले)का भगवती न्यौपानेको कार्यकाल सकिन लाग्दा निर्वाचन हुन लागेको हो । श्रेष्ठ अन्य र न्यौपाने महिला समूहबाट निर्वाचित भएकाले सोही समूहबाट नयाँ उम्मेद्वार मनोनयन हुने छन् । राष्ट्रिय सभा सदस्य निर्वाचन ऐन अनुसार पद रिक्त हुनुभन्दा ३५ दिनअगावै निर्वाचन हुनुपर्ने व्यवस्था छ । यहाँ प्रदेशसभाका ५९ सदस्यको मतभार तीन हजार एक सय २७ हुन्छ भने स्थानीय तहका प्रतिनिधिको तीन हजार दुई सय ३० गरी कुल मतभार छ हजार तीन सय ५७ छ । गण्डकीको ६० सदस्यीय प्रदेशसभामा एक सदस्य रिक्त छ ।गण्डकीमा एक्ला एक्लै प्रतिस्पर्धा हुँदा नेपाली कांग्रेस बलियो देखिन्छ । कांग्रेससँग २७ प्रदेशसभा सदस्य र ६७ पालिका प्रतिनिधि गरी दुई हजार सात सय चार मतभार छ । एमालेका २२ प्रदेशसभा सदस्य र ६८ पालिका प्रतिनिधि हुँदा उससँग दुई हजार चार सय ५८ मतभार छ । एमालेबाट निर्वाचन बागलुङको ढोरपाटन नगरपालिका प्रमुख देवबहादुर नेपाली निलम्बनमा पर्नुभएको छ । नेपाल कम्युनिष्ट पार्टी (नेकपा)का यहाँ सात प्रदेश सभा सदस्य र ३१ स्थानीय तहका प्रतिनिधि गरी नौ सय ६० मतभार छ । साविक माओवादी केन्द्रकै चुनाव चिह्नबाट विजयी प्रदेशसभा सदस्य फणीन्द्र देवकोटा अहिले जनार्दन शर्मा नेतृत्वको प्रगतिशील लोकतान्त्रिक पार्टी (प्रलोपा)मा हुनुहुन्छ ।गण्डकीमा पालिका प्रमुख वा उपप्रमुख नभएको राष्ट्रिय प्रजातन्त्र पार्टी (राप्रपा)बाट दुई प्रदेशसभा सदस्य हनुहुन्छ । प्रदेश सरकारमा अहिलेको एमाले र कांग्रेसको सत्ता गठबन्धनलाई नै सघाइरहेको राप्रपा र प्रलोपाका सदस्यको मत कता जान्छ भन्ने यकिन भएको छैन ।  दुई पालिका प्रमुख र एक उपप्रमुख जितेको राष्ट्रिय जनमोर्चाको ५७ मत छ । मनाङको मनाङ डिस्याङ गाउँपालिका उपाध्यक्षमा स्वतन्त्रबाट विजयी छिरिङ गुरुङ भने एमाले निकट हुनुहुन्छ । निर्वाचनका मतदाताको नामावली पुस १९ गते प्रकाशन भइसकेको छ भने पुस २३ गते बिहान १० बजेदेखि दिउँसो ३ बजेसम्म उम्मेदवारको मनोनयन पत्र दर्ता गर्ने तालिका छ । उम्मेद्वारको नामावली प्रकाशन बुधबारै ३ देखि ६ बजेभित्र हुनेछ भने बिहीबार उम्मेद्वारविरुद्ध उजुरी दिने समय तोकिएको छ ।उम्मेद्वारविरुद्धको उजुरी र मनोनयनपत्रउपर जाँचबुझ गरी निर्णय लिने तालिका पुस २५ र २६ गते छ । २६ गते ३ देखि ४ बजेभित्र उम्मेदवारको नामावली प्रकाशन, २७ गते १० देखि १ बजेसम्म उम्मेद्वारी फिर्ता र सोही दिने १ देखि २ बजेभित्र उम्मेद्वारको अन्तिम नामावली प्रकाशन हुनेछ । पुस २८ गते उम्मेदवारलाई निर्वाचन चिह्न प्रदान गरिनेछ । निर्वाचनका लागि गण्डकीमा पोखरामा रहेको प्रदेश निर्वाचन कार्यालयलाई मतदान स्थल तोकिएको छ । माघ ११ गते बिहान ९ देखि दिउँसो ३ बजेसम्म मतदान हुनेछ । निर्वाचन सामग्री तयार भइसकेको र कार्यतालिकाबमोजिम बुधबार मनोनयनपत्र दर्ताको तयारी भएको प्रदेश निर्वाचन कार्यालयका सूचना अधिकारी रुद्र न्यौपानेले बताउनुभयो । केन्द्रमा बन्ने दलीय समीकरणअनुसार नै राष्ट्रियसभाका चुनाव हुने गरेका छन् । यसपालि पनि राष्ट्रिय सभाको निर्वाचनका लागि पाँच दलबीच भागबन्डा भएको छ । नेपाली कांग्रेस, नेकपा (एमाले), नेकपा, लोसपा र जसपा नेपालबीच मिलेर निर्वाचन लड्ने सहमति बनेको हो । राष्ट्रियसभाका खाली १८ सिटमध्ये कांग्रेस र एमालेले समान सात/सात, नेकपाले तीन र जसपाले एक सिट लिने सहमति बनेको छ । कहाँ कुन दलले उम्मेद्वारी दिने भन्ने यकीन हुन बाँकी छ ।",
      "link": "https://gorkhapatraonline.com/news/186982",
      "image": "https://gorkhapatraonline.com/storage/media/328799/conversions/b39048ae-d0a0-4ff3-9e20-ade2d0f79739-original-thumb.jpg"
    },
    {
      "slug": "186971",
      "title": "निर्यात प्रोत्साहन कार्यविधि अन्तिम चरणमा",
      "timestamp": 1767744000000,
      "source": "gp",
      "content": "उद्योग, वाणिज्य तथा आपूर्तिमन्त्री अनिलकुमार सिन्हाले विदेशी मुद्रा भित्र्याउने र व्यापार घाटा कम गर्ने निर्यात व्यापार रहेकाले यसलाई बढाउन आवश्यक रहेको बताउनुभएको छ ।",
      "longContent": "गोरखापत्र समाचारदाता             काठमाडौँ, पुस २३ गते । उद्योग, वाणिज्य तथा आपूर्तिमन्त्री अनिलकुमार सिन्हाले विदेशी मुद्रा भित्र्याउने र व्यापार घाटा कम गर्ने निर्यात व्यापार रहेकाले यसलाई बढाउन आवश्यक रहेको बताउनुभएको छ । नेपाल निर्यात परिषद्ले  मङ्गलबार आयोजना गरेको १० औँ निर्यात दिवसलाई सम्बोधन गर्दै मन्त्री सिन्हाले स्वदेशी वस्तुको निर्यात बढाएर मुलुकको अर्थतन्त्र चलायमान बनाउन सकिने बताउनुभएको हो । निर्यात प्रवर्धन गर्न सरकारले प्रयत्न गरे पनि सन्तुष्ट हुन नसकेको बताउँदै उहाँले निर्यातमा देखिएका प्रक्रियागत र कार्यविधिगत समस्यालाई सहजीकरण गर्न सरकार तयार रहेको जानकारी दिनुभयो । निर्यातलाई प्रोत्साहन गर्न कार्यविधि तयार गरी अन्तिम चरणमा पुगेको उहाँले जानकारी दिनुभयो । व्यापार प्रवर्धन तथा निकासी केन्द्रका कार्यकारी निर्देशक शरदविक्रम राणाले निर्यात बढाउन नयाँ उत्पादनको विकाससँगै बजार पहुँच विस्तार गर्न आवश्यक रहेको बताउनुभयो । नेपाल उद्योग परिसङ्घका अध्यक्ष वीरेन्द्रराज पाण्डेले निर्यात बढाउन उत्पादन र बजारको विविधीकरण गर्नु आवश्यक रहेको बताउनुभयो । सामानको गुणस्तर प्रमाणीकरणको समस्या र लजिस्टिक कस्ट महँगो हुँदा निर्यात बढाउन नसकिएको उहाँले स्पष्ट पार्नुभयो । आयात प्रतिस्थापन गरी निर्यात प्रवर्धन गर्ने नीति ल्याउन आवश्यक रहेको उहाँको भनाइ छ । नेपाल उद्योग वाणिज्य महासङ्घका वरिष्ठ उपाध्यक्ष अञ्जन श्रेष्ठले दुई खर्बको निर्यात व्यापारलाई बढाएर दोब्बर पार्नु आवश्यक रहेको बताउनुभयो । निर्यात बढाउन वस्तु उत्पादनसँगै नयाँ बजार खोज्नुपर्ने बताउँदै उहाँले सरकार र निजी व्यवसायी मिलेर अगाडि बढे व्यापार मात्र नभई आर्थिक रूपान्तरण गर्न सकिने धारणा राख्नुभयो । सहुलियत अनुदान दिएर साना साना व्यवसायीको उत्पादन सङ्कलन गरी निर्यात बढाउन सकिने उहाँको भनाइ छ  । सो अवसरमा नेपाल उद्योग वाणिज्य महासङ्घका पूर्वअध्यक्ष चण्डीराज ढकालले देशको अर्थतन्त्रलाई स्थिरता दिनुका साथै रोजगारी सिर्जना गर्न निर्यात प्रवर्धन गर्नु आवश्यक रहेको बताउनुभयो ।परिषद्का निवर्तमान अध्यक्ष नरेशलाल श्रेष्ठले पछिल्लो समय मुलुक वस्तु निर्यातभन्दा मान्छे निर्यातमा केन्द्रित हुँदा व्यापार ‌घाटा बढ्दै गएको बताउनुभयो  ।   स्वदेशी उत्पादनको  लागत  महँगो  हुँदा अन्तर्राष्ट्रिय बजारमा प्रतिस्पर्धा गर्न कठिन  भएको उहाँको भनाइ थियो । सरकारले निर्यातमा दिँदै आएको पाँच अर्ब नगद अनुदान रोकिएकाले तत्काल उपलब्ध गराउन उहाँले आग्रह गर्नुभयो । त्यस्तो अनुदान उद्योगीसँगै निर्यातकर्तालाई उपलब्ध गराउनुपर्ने उहाँको भनाइ छ । हाल सीमित वस्तु मात्र निर्यात भइरहेकाले नयाँ नयाँ वस्तु विकास गरेर निर्यात बढाउनुपर्ने उहाँको भनाइ छ । बन्द रहेका उद्योगहरू रुग्ण उद्योग घोषणा गरी कसरी सञ्चालन गर्ने भनेर नीति ल्याउन आवश्यक रहेको उहाँले जानकारी दिनुभयो । नेपाल हस्तकला महासङ्घका अध्यक्ष रवीन्द्र शाक्यले हस्तकलाका सामान निर्यात गरेर राजस्व सङ्कलन गर्नुका साथै स्थानीयस्तरमा रोजगारी सिर्जना गरेकाले सरकारले यस क्षेत्रलाई प्रोत्साहन गर्न आवश्यक रहेको जानकारी दिनुभयो । परिषद्को २८ औँ साधारण सभाले डा. रामशरण थपलियाको अध्यक्षतामा नयाँ कार्यसमितिसमेत चयन गरेको छ । सो अवसरमा आर्थिक वर्ष २०८२/८३ मा निर्यातमा योगदान पु‍¥याउने व्यवसायीलाई सम्मान गरिएको थियो ।",
      "link": "https://gorkhapatraonline.com/news/186971",
      "image": "https://gorkhapatraonline.com/storage/media/328787/conversions/niryat-new-skech-original-thumb.jpg"
    },
    {
      "slug": "186966",
      "title": "अनलाइन व्यापारमा बिल अनिवार्य",
      "timestamp": 1767744000000,
      "source": "gp",
      "content": "अनलाइनमार्फत व्यापार गर्नेले अनिवार्य रूपमा बिलको प्रयोग गर्नुपर्ने प्रस्ताव गरिएको छ । उद्योग, वाणिज्य तथा आपूर्ति मन्त्रालयले सुझावका लागि सार्वजनिक गरेको विद्युतीय व्यापार (इकमर्स) निर्देशिका, २०८२ को मसौदामा यस्तो प्रस्ताव गरिएको हो ।",
      "longContent": "गोरखापत्र समाचारदाताकाठमाडौँ, पुस २३ गते । अनलाइनमार्फत व्यापार गर्नेले अनिवार्य रूपमा बिलको प्रयोग गर्नुपर्ने प्रस्ताव गरिएको छ । उद्योग, वाणिज्य तथा आपूर्ति मन्त्रालयले सुझावका लागि सार्वजनिक गरेको विद्युतीय व्यापार (इकमर्स) निर्देशिका, २०८२ को मसौदामा यस्तो प्रस्ताव गरिएको हो । मसौदामा वस्तु वा सेवाको भुक्तानी नगदमार्फत गरिएको अवस्थामा कारोबारको विद्युतीय बिल अनिवार्य जारी गर्नुपर्ने व्यवस्था प्रस्ताव गरिएको हो । त्यस्तै सबै अनलाइन व्यापार व्यवसायीले व्यावसायिक कारोबार गर्दा स्वीकृत डिजिटल पेमेन्ट गेटवे मात्र प्रयोग गर्नुपर्ने व्यवस्था पनि मसौदामा समेटिएको छ । अनलाइन प्लेटफर्ममार्फत व्यापार गर्ने प्रत्येक व्यवसायीले वाणिज्य, आपूर्ति तथा उपभोक्ता संरक्षण विभागमा सूचीकृत हुनुपर्ने व्यवस्था निर्देशिकाले गरेको छ । निर्देशिका जारी भएपछि सञ्चालनमा रहेका तर सूचीकरण भइनसकेका इकमर्स फर्महरूलाई एक पटकका लागि ३५ दिनभित्र सूचीकरण गर्न विभागले सूचना जारी गर्ने उल्लेख छ । मसौदामा अनलाइन व्यापार प्लेटफर्मले प्रयोगकर्ताको व्यक्ति विवरण एनक्रिप्टेड (सहजै पहिचान गर्न नसकिने) रूपमा सुरक्षित राख्नुपर्ने व्यवस्था समेटिएको छ । त्यस्तै प्रयोगकर्ताको सूचना चुहावट भएमा वा प्लेटफर्ममा कुनै खराबी उत्पन्न भएमा तुरुन्त कारोबार बन्द गरेर विभागमा जानकारी गराउनुपर्ने व्यवस्था पनि गरिएको छ । कारोबारसँग सम्बन्धित भुक्तानी असफल भएमा सात दिनभित्र फिर्ताको व्यवस्था गर्नुपर्ने प्रावधान पनि मसौदामा समावेश छ । मसौदामा अनलाइन प्लेटफर्ममा भ्रामक तथा अतिरञ्जित सूचना प्रकाशन गर्न नपाइने उल्लेख छ । विदेशमा दर्ता भई नेपालमा कारोबार गर्ने इकमर्स कम्पनीले नेपालसँग सम्बन्धित तोकिएका सूचनाको गोपनीयता र संरक्षण गर्नुपर्ने उल्लेख गरिएको छ । “विदेशी कम्पनीले नेपालको वाणिज्य, कम्पनी तथा फर्म, पारवहन, कर प्रणाली, उपभोक्ता संरक्षण तथा डेटा गोपनीयता र संरक्षणसँग सम्बन्धित कानुनलगायत अन्य प्रचलित कानुनको पालन गर्नुपर्ने,” उल्लेख छ ।",
      "link": "https://gorkhapatraonline.com/news/186966",
      "image": "https://gorkhapatraonline.com/storage/media/328782/conversions/Clipboard12-original-thumb.jpg"
    },
    {
      "slug": "186962",
      "title": "ज्येष्ठ नागरिकको व्यवस्थापन सरकारले गर्छ : सञ्चारमन्त्री",
      "timestamp": 1767744000000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेलले ललितपुरको बागडोलस्थित ज्यापू समाजको ज्येष्ठ नागरिक आनन्द निकेतनको मङ्गलबार अवलोकन गर्नुका साथै ज्येष्ठ नागरिकसँग अन्तर्क्रिया गर्नुभएको छ ।",
      "longContent": "पाटन (ललितपुर), पुस २३ गते । सञ्चार तथा सूचना प्रविधिमन्त्री जगदीश खरेलले ललितपुरको बागडोलस्थित ज्यापू समाजको ज्येष्ठ नागरिक आनन्द निकेतनको मङ्गलबार अवलोकन गर्नुका साथै ज्येष्ठ नागरिकसँग अन्तर्क्रिया गर्नुभएको छ ।ज्यापू समाज यलका पदाधिकारीको निमन्त्रणामा बागडोल पुग्नुभएका मन्त्री खरेलले ज्येष्ठ नागरिकको सेवामा ज्यापू समाजले गरेको काम प्रशंसनीय भएको बताउनुभयो । “ज्येष्ठ नागरिकको व्यवस्थापन सरकारले गर्नु पर्छ, ज्यापू समाजले गरिरहेको यो काम समाजका लागि अत्यन्तै प्रशंसनीय छ, यसको निरन्तरताका लागि सरकारले सहयोग र समन्वय गर्ने काम गर्छ,” उहाँले भन्नुभयो । समयक्रमसँगै बालबालिकादेखि ज्येष्ठ नागरिकसम्म सबैले भूमिका निर्वाह गर्नुपर्ने उल्लेख गर्दै मन्त्री खरेलले सबैको खुसीका लागि सरकारले सक्दो काम गर्ने बताउनुभयो । “हामीले गर्ने सहयोग गर्छौं । नेवार समुदायको सम्पदा, संस्कृति र सभ्यतालाई माथि उठाउन लागिपरेका छौँ, समग्र नेवार समुदायको संस्कृति र परम्पराको विषयमा प्रचारप्रसार गर्न ‘सम्पदा यात्रा’ कार्यक्रम नेपाल टेलिभिजनमार्फत सञ्चालन गर्ने तयारी छ,” मन्त्री खरेलले भन्नुभयो । ज्येष्ठ नागरिक आनन्द निकेतनको व्यवस्थापन एवं सञ्चालनका लागि न्यूनतम १० वर्षको योजना बनाएर काम गर्न उहाँले आग्रह गर्नुभयो । ज्यापू समाजका अध्यक्ष सन्तमान महर्जनले ज्येष्ठ नागरिक आनन्द निकेतनले अहिले २५ जनाको सेवा गरिरहेको जानकारी गराउँदै भविष्यमा थप ज्येष्ठ नागरिकको सेवा गर्ने योजना रहेको बताउनुभयो ।समृद्धिको आधार सूचना र प्रविधि यसैबिच मन्त्री खरेलले मुलुकको विकास र समृद्धिको आधार सूचना र प्रविधि रहेको बताउनुभएको छ । काठमाडौँमा आयोजित सेपिङ नेपाल डिजिटल फ्युचर अन्तर्गत ‘एआई पोलिसी एन्ड इन्डस्ट्री ग्रोथ’ सम्बन्धी छलफलमा मन्त्री खरेलले देशलाई सुशासनको मार्गमा लैजाने एक मात्र उपाय डिजिटल नेपालको रोडम्याप भएको बताउनुभयो । डिजिटल नेपालको रोडम्याप बनाएर मुलुकलाई अगाडि बढाउन लागिरहेको भन्दै उहाँले आफ्नै कार्यकालमा रोडम्याप ल्याउने बताउनुभयो । रोडम्यापका लागि सुझाव बुँदागत रूपमा दिन आग्रह गर्दै उहाँले कार्यान्वयन गर्ने प्रतिबद्धता व्यक्त गर्नुभयो । मन्त्री खरेलले सूचना प्रविधि क्षेत्रको विकासका लागि सम्बन्धित मन्त्रालयसम्म जोडिनका लागि पुलको भूमिका निर्वाह गर्न सम्पर्क मन्त्रालयका रूपमा सञ्चार मन्त्रालयले भूमिका खेल्ने र सबै अल्झन हटाउने बताउनुभयो ।नेपाल चेम्बर अफ कमर्सका अध्यक्ष कमलेश अग्रवालले सरकारले डिजिटल साक्षरता र साइबर सुरक्षामा लगानी बढाउँदै सुशासनतर्फ अघि बढ्नुपर्ने बताउनुभयो । डिजिटल नेपाल फ्रेमवर्कले शिक्षा, स्वास्थ्य र रोजगारको क्षेत्रमा विशेष ध्यान दिएर नीति निर्माण र कार्यान्वय गर्नुपर्नेमा उहाँले जोड दिनुभयो । कार्यक्रममा सहभागी सूचना प्रविधि क्षेत्रका प्रतिनिधिले नयाँ नीति बनाउनुभन्दा बनेका नीतिको प्रभावकारी कार्यान्वयन हुनुपर्नेमा जोड दिनुभएको थियो ।",
      "link": "https://gorkhapatraonline.com/news/186962",
      "image": "https://gorkhapatraonline.com/storage/media/328778/conversions/sanchar-mantri_briddha-ashram_sagar_SGR2916-original-thumb.jpg"
    },
    {
      "slug": "186961",
      "title": "नेकपाले राष्ट्रिय सभाको निर्वाचनमा सहकार्य गर्ने",
      "timestamp": 1767744000000,
      "source": "gp",
      "content": "नेपाली कम्युनिस्ट पार्टी (नेकपा) ले राष्ट्रिय सभाको निर्वाचनमा आफ्नो मतभार अनुसारको सिट सङ्ख्या पाए प्रमुख दलसँग सहकार्य गर्ने भएको छ । केन्द्रीय कार्यालय पेरिसडाँडामा मङ्गलबार बसेको बैठकले उक्त निर्णय गरेको हो । नेपाली कांग्रेस र नेकपा (एमाले) सँग तालमेल हुँदा नेकपाले कम्तीमा चार सिट पाउनुपर्ने दाबी गरेको छ ।",
      "longContent": "गोरखापत्र समाचारदाता काठमाडौँ, पुस २३ गते । नेपाली कम्युनिस्ट पार्टी (नेकपा) ले राष्ट्रिय सभाको निर्वाचनमा आफ्नो मतभार अनुसारको सिट सङ्ख्या पाए प्रमुख दलसँग सहकार्य गर्ने भएको छ । केन्द्रीय कार्यालय पेरिसडाँडामा मङ्गलबार बसेको बैठकले उक्त निर्णय गरेको हो । नेपाली कांग्रेस र नेकपा (एमाले) सँग तालमेल हुँदा नेकपाले कम्तीमा चार सिट पाउनुपर्ने दाबी गरेको छ ।बैठकले सङ्गठनात्मक संरचना निर्माण गरेर पुस २९ गते केन्द्रीय कमिटीको घोषणा गर्ने निर्णय गरेको प्रवक्ता अग्निप्रसाद सापकोटाले जानकारी दिनुभयो । नेकपा माओवादी, नेकपा (एकीकृत समावादी) सहित एक दर्जनभन्दा बढी पार्टी मिलेर नेकपा गठन भएको थियो । ६०१ सदस्यीय केन्द्रीय कार्यसमिति र करिब दुई हजार पाँच सय जनाको कमिटी बनाउने विषयमा छलफल भए पनि अन्तिम टुङ्गो लगाउने काम संयोजक पुष्पकमल दाहाल ‘प्रचण्ड’ र सहसंयोजक माधवकुमार नेपाललाई जिम्मेवारी दिइएको छ ।  नेकपाका अनुसार राष्ट्रिय सभा निर्वाचनका लागि सात प्रदेशको मतभार हेर्दा खाली हुने १८ सिटमा कांग्रेसलाई आठ, एमालेलाई छ र नेकपालाई कम्तीमा चार सिट पर्छ । बैठकले सिट सङ्ख्या र उम्मेदवार टुङ्ग्याउने जिम्मा पनि संयोजक प्रचण्ड र सहसंयोजक नेपाललाई दिएको छ । राष्ट्रिय सभाका १९ सदस्यको कार्यकाल आगामी फागुन २० मा सकिँदै छ । रिक्त स्थानमध्ये एक जना राष्ट्रपतिबाट मनोनीत छन् । बाँकी १८ पदका लागि आगामी माघ ११ गते निर्वाचन हुँदै छ । उम्मेदवारको मनोनयन दर्ता बुधबार हुँदै छ । बैठकमा संयोजक प्रचण्डले भारत भ्रमणका बारेमा ब्रिफिङ गर्नुभयो । साथै पार्टी संरचना राष्ट्रिय राजनीतिका बारेमा पनि छलफल भएको प्रवक्ता सापकोटाले जानकारी दिनुभयो ।",
      "link": "https://gorkhapatraonline.com/news/186961",
      "image": "https://gorkhapatraonline.com/storage/media/328777/conversions/images-original-thumb.jpg"
    },
    {
      "slug": "186960",
      "title": "अस्पताल विस्तार गर्ने योजना",
      "timestamp": 1767744000000,
      "source": "gp",
      "content": "कान्ति बाल अस्पतालले एक हजार शय्यमा विस्तार गर्ने योजना अघि सारेको छ । कान्ति बाल अस्पतालको ६४ औँ वार्षिकोत्सवका अवसरमा अस्पतालका निर्देशक डा. पङ्कज रायले अस्पताललाई एक हजार शय्यामा विस्तार गर्ने योजना रहेको जानकारी दिनुभयो ।",
      "longContent": "गोरखापत्र समाचारदाताकाठमाडौँ, पुस २३ गते । कान्ति बाल अस्पतालले एक हजार शय्यमा विस्तार गर्ने योजना अघि सारेको छ । कान्ति बाल अस्पतालको ६४ औँ वार्षिकोत्सवका अवसरमा अस्पतालका निर्देशक डा. पङ्कज रायले अस्पताललाई एक हजार शय्यामा विस्तार गर्ने योजना रहेको जानकारी दिनुभयो । उहाँले उहाँले कान्ति बाल अस्पतालले देशको कुल जनसङ्ख्याको एक तिहाइ भाग ओगटेको उल्लेख गर्दै एक हजार शय्यामा विस्तार नगरेसम्म कान्ति अस्पतालमा अत्यधिक चाप रहने बताउनुभयो । देशभरिका बालबालिकाको रिफरल अस्पतालका रूपमा कान्ति बाल अस्पताल रहेको उल्लेख गर्दै निर्देशक रायले हाल ३७२ शय्याबाट सेवा दिइरहेको उल्लेख गर्नुभयो । कान्ति अस्पताललाई स्तरोन्नति गर्दै बाल स्वास्थ्य विज्ञान प्रतिष्ठानका रूपमा विकास गरी प्रतिष्ठानमातहत प्रत्येक प्रदेशमा विशिष्टीकृत बाल अस्पताल सञ्चालनमा ल्याउने लक्ष्य राखेको जानकारी गराउनुभयो । मन्त्रालयले सहयोग गर्छ : मन्त्री शर्मास्वास्थ्य तथा जनसङ्ख्यामन्त्री डा. सुधा शर्मा गौतमले नागरिकका कुनै पनि गुनासो नआउने गरी काम गर्न निर्देशन दिनुभएको छ । उहाँले अस्पताल सञ्चालनमा कुनै पनि समस्या उत्पन्न भएमा जुनसुकै समयमा मन्त्रालयमा आएर छलफल गर्न सकिने जानकारी दिँदै थोरै बजेटबाट समाधान हुने प्रकृतिका समस्यामा मन्त्रालयले पूर्ण सहयोग गर्ने प्रतिबद्धता जनाउनुभयो । उहाँले कान्ति बाल अस्पताललाई बाल स्वास्थ्य प्रतिष्ठानका रूपमा विकास गर्ने र एक हजार शय्याको अत्याधुनिक स्वास्थ्य संस्थाका रूपमा विस्तार गर्न आवश्यक पर्ने नीतिगत निर्णयका लागि मन्त्रालयले सकारात्मक भूमिका खेल्ने जानकारी दिनुभयो ।",
      "link": "https://gorkhapatraonline.com/news/186960",
      "image": "https://gorkhapatraonline.com/storage/media/328776/conversions/1553993189kanti-bal-hospital-original-thumb.jpg"
    },
    {
      "slug": "186958",
      "title": "त्रिविको अतिक्रमित जग्गा  : फिर्ता ल्याउने काममा विलम्ब",
      "timestamp": 1767744000000,
      "source": "gp",
      "content": "त्रिविको जग्गा तथा अचल सम्पत्ति खोजबिन समितिको प्रतिवेदन, २०८१ सार्वजनिक भएको तीन महिना बितिसक्दा पनि अतिक्रमणमा परेका जग्गा फिर्ता ल्याउने विषयमा ठोस प्रगति देखिएको छैन ।   समितिले त्रिविको जग्गा विभिन्न व्यावसायिक तथा सामाजिक संस्थाबाट अतिक्रमणमा परेको तथ्यसहितको प्रतिवेदन सरकारलाई बुझाएको थियो । उक्त प्रतिवेदन असोज अन्तिम साता सार्वजनिक भएको थियो । प्रतिवेदन कार्यान्वयनका लागि फेरि अर्को समिति बनाउने तयारी भएको छ ।",
      "longContent": "काठमाडौँ, पुस २३ गते । त्रिविको जग्गा तथा अचल सम्पत्ति खोजबिन समितिको प्रतिवेदन, २०८१ सार्वजनिक भएको तीन महिना बितिसक्दा पनि अतिक्रमणमा परेका जग्गा फिर्ता ल्याउने विषयमा ठोस प्रगति देखिएको छैन । समितिले त्रिविको जग्गा विभिन्न व्यावसायिक तथा सामाजिक संस्थाबाट अतिक्रमणमा परेको तथ्यसहितको प्रतिवेदन सरकारलाई बुझाएको थियो । उक्त प्रतिवेदन असोज अन्तिम साता सार्वजनिक भएको थियो । प्रतिवेदन कार्यान्वयनका लागि फेरि अर्को समिति बनाउने तयारी भएको छ । कार्यान्वयन संयन्त्रबारे मतभेदकसको नेतृत्वमा प्रतिवेदन कार्यान्वयन समिति बनाउने भन्ने विषयमा शिक्षा, विज्ञान तथा प्रविधि मन्त्रालय र त्रिविबिच कुरा मिलेको छैन । अहिलेको प्रतिवेदन कार्यान्वयन गराउने र त्रिविका बाँकी जग्गा पनि खोजबिन गर्ने कार्यभार तोकेर अर्कै उच्चस्तरीय समिति बनाउनुपर्ने पक्षमा त्रिविका पदाधिकारी छन् । “हाम्रै्र नेतृत्वमा भन्दा पनि पूर्वसचिव वा अन्य कुनै उच्च पदाधिकारीको नेतृत्वमा समिति बनाउन पाए अलि शक्तिशाली हुन्छ कि भन्ने हाम्रो चाहना हो,” त्रिविका उपकुलपति प्राडा दीपक अर्यालले भन्नुभयो, “अहिलेको प्रतिवेदन कार्यान्वयन मात्रै होइन, त्रिविका उपत्यकाबाहिरका जग्गा पनि खोजी गर्नुपर्ने हुन्छ । यसका लागि समिति बनाइदिन सरकारलाई अनुरोध गरेका छौँ ।” तर मन्त्रालय भने त्रिविकै रजिस्ट्रारको नेतृत्वमा शिक्षा मन्त्रालय, गृह मन्त्रालयलगायतका निकायका अधिकारी सदस्य रहेको समिति बनाउनुपर्ने पक्षमा छ । शिक्षा, विज्ञान तथा प्रविधिमन्त्री महावीर पुनले त्रिविको जग्गा फिर्ता ल्याउन त्रिविकै रजिस्ट्रारको नेतृत्वमा समिति बनाउनुपर्ने र यसका लागि सम्पूर्ण तयारी पूरा भइसकेको बताउनुभयो । “त्रिविको दीक्षान्त समारोहमा व्यस्त हुनुपर्ने भएकाले समितिले पूर्णता पाउन सकेको थिएन,” मन्त्री पुनले भन्नुभयो, “अब अलि फुर्सद भएको छ । समिति बनाउने विषयमा त्रिविलाई भनिसकेको छु । अब छिट्टै अन्य सदस्य तोकिन्छ र समितिले भने अनुसार जग्गा फिर्ता ल्याउने प्रक्रिया अघि बढ्छ ।” प्रधानमन्त्रीको निर्देशन प्रतिवेदन सार्वजनिक भएपछि त्यसको कार्यान्वयनलाई प्रभावकारी बनाउन विश्वविद्यालयका कुलपतिसमेत रहनुभएका प्रधानमन्त्री सुशीला कार्कीले कात्तिक अन्तिम साता विश्वविद्यालयका पदाधिकारीलाई बोलाएर निर्देशनसमेत दिनुभएको थियो । साथै उहाँले असम्बन्धित सङ्घ संस्था र व्यक्तिले त्रिविको जग्गा ओगट्ने, बल भएकै आधारमा मिचेर खाने र बेचबिखनसमेत गर्ने प्रवृत्ति तत्काल रोक्न निर्देशन दिनुभएको थियो । पूर्वसचिव शारदाप्रसाद त्रितालको संयोजकत्वमा २०८१ जेठ १७ गते गठन भएको समितिले २०८१ पुसमा सरकारलाई प्रतिवेदन बुझाएको थियो ।शिक्षामन्त्री पुनले यो विषय धेरै नतन्काईकन गर्न सक्ने काम तुरुन्तै गरिहाल्नुपर्ने र यसका लागि सबै सरोकारवाला निकायले सहयोग गर्नुपर्ने बताउनुभयो । त्रिवि उपकुलपति अर्यालले भने विश्वविद्यालयको जग्गा ओगटेर बसेकालाई हटाउन र अपचलन भएर गएको जग्गाको लगत कायम गर्न सरकारको सहयोग आवश्यक भएको बताउनुभयो । प्रतिवेदन अनुसार जग्गा फिर्ताको विषयमा आन्तरिक छलफल भने भइरहेको बताउँदै उपकुलपति अर्यालले भन्नुभयो, “अहिले देखिने गरी यति नै रोपनी जग्गा फिर्ता भयो भन्न सक्ने अवस्था छैन तर हामीले जग्गा अतिक्रमण गरेको भनिएका विभिन्न संस्थाका प्रतिनिधिलाई जग्गा फिर्ता गर्न सहयोग गरिदिनुस् भनेका छौंँ ।” जग्गा फिर्ताको विषयमा त्रिवि आफैंले सक्ने तथा प्रहरी, अख्तियार दुरुपयोग अनुसन्धान आयोगलगायतका निकायको सहयोग चाहिने विषयलाई छुट्याउन लागेको उपकुलपति अर्यालले बताउनुभयो । अठार संस्थाको रजाइँखोजबिन समितिले पाँच महिना लगाएर तयार पारेको प्रतिवेदनले त्रिविको नाममा रहेको जग्गामा निजीदेखि धार्मिक प्रकृतिका १८ वटा संस्थाले रजाइँ गरिरहेको औँल्याएको छ । विगतमा विश्वविद्यालयकै पदाधिकारी र कर्मचारीको मिलेमतोमा यी जग्गा विभिन्न स्वार्थ जोडिएका संस्थाले आफूखुसी भोगचलन गरिरहेको प्रतिवेदनमा उल्लेख गरिएको छ ।  त्रिविको स्वामित्वमा पाँच हजार २१८ रोपनी जग्गा रहेको प्रतिवेदनमा जनाइएको छ । जसमध्ये नैकापमा रहेको १२५ रोपनी जग्गाको स्रेस्ता कायम हुन बाँकी छ । तीमध्ये लामो समयदेखि ८४३ रोपनी जग्गा विभिन्न सरकारी निकाय र गैरसरकारी संस्थाले भोगचलन गर्दै आएका छन् । केही जग्गा भने विश्वविद्यालयको स्वीकृतिबिना नै भोगचलन भइरहेको पनि समितिले औँल्याएको छ ।  प्रतिवेदन अनुसार गणतन्त्र स्मारकलाई ६० रोपनी, बिपी कोइराला प्लानेटोरियमलाई १६० रोपनी, कृषि बागवानी केन्द्रलाई २८१ रोपनी, आयुर्वेद अनुसन्धान तथा तालिमकेन्द्रलाई २५ रोपनी जग्गा विभिन्न समयमा उपलब्ध गराइएको छ । त्यस्तै काठमाडौँ उपत्यका खानेपानी व्यवस्थापन बोर्डलाई १०७ रोपनी, महानगरीय प्रहरी वृत्त कीर्तिपुरलाई पाँच रोपनी, महानगरीय प्रहरी वृत्त कालीमाटीको शाखा विस्तारका लागि विश्वविद्यालय परिसरमै चार रोपनी, नेपाल प्राध्यापक सङ्घलाई छ रोपनी १२ आना, ग्लोबल आइएमई बैङ्क, क्रिकेट रङ्गशाला, लायन्स क्लब इन्टरनेसनल तथा नेपाल बैङ्कसमेतलाई गरेर ७६ रोपनी चार आना जग्गा त्रिविले उपलब्ध गराएको छ । त्यस्तै लेबोरेटरी माध्यमिक विद्यालयलाई १०८ रोपनी, नेपाल नेत्रज्योति सङ्घलाई १० रोपनी जग्गा २० वर्षका लागि भोगचलन गर्न २०७२ सालमा दिइएको थियो । लेबोरेटरी स्कुलले त त्रिविको सहमति नै नलिई आफूले भोगचलन गरेको जग्गा आफ्नो नाममा कायम गरिदिन मालपोत कार्यालय कलङ्कीमा निवेदन दिएकोसमेत जग्गा खोजबिन समितिको प्रतिवेदनमा उल्लेख छ ।",
      "link": "https://gorkhapatraonline.com/news/186958",
      "image": "https://gorkhapatraonline.com/storage/media/328774/conversions/4533-original-thumb.jpg"
    },
    {
      "slug": "186957",
      "title": "सार्वजनिक पदाधिकारीको पारिश्रमिक :  एकरूपता कायम गरिने",
      "timestamp": 1767744000000,
      "source": "gp",
      "content": "सरकारले सार्वजनिक निकायका पदाधिकारीको पारिश्रमिक तथा सेवा सुविधामा एकरूपता कायम गर्नेसम्बन्धी सुझाव कार्यदलबाट पेस भएको प्रतिवेदन कार्यान्वयन गर्ने निर्णय गरेको छ ।",
      "longContent": "गोरखापत्र समाचारदाताकाठमाडौँ, पुस २३ गते । सरकारले सार्वजनिक निकायका पदाधिकारीको पारिश्रमिक तथा सेवा सुविधामा एकरूपता कायम गर्नेसम्बन्धी सुझाव कार्यदलबाट पेस भएको प्रतिवेदन कार्यान्वयन गर्ने निर्णय गरेको छ । राज्यकोषबाट लगानी भएका प्रतिष्ठान, बोर्ड तथा सार्वजनिक संस्थानलगायत निकायका पदाधिकारीको पारिश्रमिक तथा सेवा सुविधामा एकरूपता कायम गर्ने सुझाव कार्यदलबाट पेस भएको थियो । सो प्रतिवेदन कार्यान्वयनका लागि अर्थ मन्त्रालयले आवश्यक व्यवस्था मिलाउने निर्णय गरिएको हो । मन्त्रीपरिषद्को पुस २१ मा बसेको बैठकले सो निर्णय गरेको हो । सरकारको प्रवक्ता एवं सञ्चार तथा सूचना प्रविधिमन्त्री जगदीश खरेलले मङ्गलबार मन्त्रालयमा पुस २१ र ११ गतेको मन्त्रीपरिषद् बैठकको निर्णय सार्वजनिक गर्ने क्रममा सो जानकारी दिनुभएको हो । उहाँले पुस २१ गतेको २२ वटा र पुस ११ गतेको १३ वटा गरी ३५ वटा निर्णय सार्वजनिक गर्नुभयो ।त्यसै गरी जेनजी सहिद परिवारका लागि कल्याणकारी कार्यक्रम सञ्चालन गर्ने गरी जेनजी सहिद परिवार कल्याणकारी समाजलाई अनुदान उपलब्ध गराउने, नेपाल प्रहरीको सङ्गठन संरचना तथा दरबन्दी तेरिज स्वीकृत गर्ने, नेपाल प्रशासन सेवा (गठन, समूह तथा श्रेणी विभाजन र नियुक्ति) नियमहरू २०५० को अनुसूची संशोधन गर्ने, महालेखा परीक्षकको कार्यालय र अन्तर्गतका निकायको सङ्गठन संरचना र दरबन्दी तेरिज स्वीकृत गर्ने, नेपाल सरकार र ओमान सरकारबिच हुने समझदारीपत्र स्वीकृत गर्ने, नेपाल सरकार र इजरायल सरकारबिच श्रम सम्झौता स्वीकृत गर्ने निर्णय बैठकले गरेको हो ।मन्त्रीपरिषद् बैठकले पेट्रोलमा इथानोल मिश्रण गरी प्रयोगमा ल्याउनेसम्बन्धी आदेश २०८२ स्वीकृत गर्ने, वन (तेस्रो संशोधन) नियमावली २०८२ स्वीकृत गर्ने, नेपाल लेखा परीक्षण सेवा समूहीकरणतर्फको राजपत्राङ्कित विशिष्ट श्रेणीको उपमहालेखा परीक्षक पदमा घनश्याम पराजुलीलाई बढुवा गर्ने निर्णय गरेको छ । यस्तै राष्ट्रिय अनुसन्धान विभागको अतिरिक्त मुख्य अनुसन्धान निर्देशक पदमा ओमबहादुर खड्कालाई बढुवा गर्ने, समस्याग्रस्त सहकारी संस्था वा सङ्घको व्यवस्थापन समितिका सदस्य महेशप्रसाद काफ्लेको राजीनामा स्वीकृत गर्ने र सोही समितिको रिक्त सदस्य पदमा कुलप्रसाद न्यौपानेलाई मनोनयन गर्ने, नेपाली सेना, सैनिक साधारण सेवाका दुई जना महासेनानीलाई सोही सेवाको सहायक रथी दर्जामा र चार जना प्रमुख सेनानीलाई महासेनानी दर्जामा बढुवा गर्ने निर्णय मन्त्रीपरिषद् बैठकले गरेको हो ।नेपाल सरकारका तर्फबाट ऐक्यबद्धतास्वरूप एक पटकका लागि ‘आइओएम रिसाइलेन्स फन्ड’ मा १० हजार अमेरिकी डलर सहयोग गर्ने, राष्ट्रिय युवा परिषद्को उपाध्यक्ष सिफारिस गर्न मन्त्रालयको सचिवको अध्यक्षतामा विज्ञ समिति गठन गर्ने, पुस २९ र ३० गते बङ्गलादेशको ढाकामा आयोजना हुने नेपाल–बङ्गलादेश वाणिज्य सचिवस्तरको आठौँ बैठकमा सहभागी हुन उद्योग, वाणिज्य तथा आपूर्ति मन्त्रालयका सचिव नेतृत्वको नेपाली प्रतिनिधिमण्डललाई स्वीकृति दिने निर्णय बैठकले गरेको हो । त्यसै गरी बैठकले माघ ३ गते संयुक्त राज्य अमेरिकामा आयोजना हुने ‘रोल अफ एनआरएनए युथ इन दी डेभलपमेन्ट अफ नेपाल पोस्ट जेनजी रिभोलुसन’ सम्बन्धी कार्यक्रममा सहभागी हुन युवा तथा खेलकुदमन्त्रीलाई स्वीकृति प्रदान गर्ने निर्णय भएको मन्त्री खरेलले जानकारी दिनुभयो ।कार्यान्वयन गर्ने निर्णयसञ्चारमन्त्री खरेलले मन्त्रीपरिषद्को पुस ११ गतेको बैठककले गरेका निर्णय सार्वजनिक गर्दै भदौ २३ र २४ गतेको आन्दोलनका क्रममा भएको सार्वजनिक सम्पत्ति, भौतिक संरचना तथा निजी प्रतिष्ठानको क्षतिको मूल्याङ्कन गर्न र सार्वजनिक संरचनाको पुनर्निर्माण योजना तयार गर्न राष्ट्रिय योजना आयोगका सचिवको संयोजकत्वमा गठित समितिले पेस गरेको प्रतिवेदन कार्यान्वयन गर्न आवश्यक व्यवस्था मिलाउने निर्णय गरिएको जानकारी दिनुभयो ।मुख्यमन्त्री तथा मन्त्रीपरिषद्को कार्यालय, मधेश प्रदेशको प्रमुख सचिव पदमा सहसचिव कमलप्रसाद भट्टराईलाई कायममुकायम मुकरर गर्ने, सम्पत्ति शुद्धीकरण (मनी लाउन्डरिङ) निवारण (पहिलो संशोधन) नियामावली २०८२ स्वीकृत गर्ने, नेपालमा प्रवेशाज्ञा (भिसा) नियमित नगरी बस्दै आएका १५ जना विदेशी नागरिकले प्रचलित कानुन अनुसार नेपालबाट प्रस्थान हुने मितिसम्म बुझाउनुपर्ने विलम्ब शुल्क र जरिबानाबापतको दस्तुर मिनाहा गरी नेपालबाट प्रस्थान गराउने निर्णय मन्त्रीपरिषद् बैठकले गरेको हो । वैदेशिक रोजगारीको सिलसिलामा इराक गई त्यहाँको आधिकारिक भिसा (भ्यालिड रेसिडेन्सी कार्ड) प्राप्त गरेका नेपाली नागरिकलाई तोकिएबमोजिम श्रम स्वीकृति दिन स्वीकृति प्रदान गर्ने निर्णय बैठकले गरेको मन्त्री खरेलले जानकारी दिनुभयो ।",
      "link": "https://gorkhapatraonline.com/news/186957",
      "image": "https://gorkhapatraonline.com/storage/media/328772/conversions/Artha-mantralaya-finance-ministry-original-thumb.jpg"
    },
    {
      "slug": "186956",
      "title": "परामर्श नहुँदा विषादीले ढाकिन्छ तरकारी",
      "timestamp": 1767744000000,
      "source": "gp",
      "content": "नेपालमा विगत केही वर्षदेखि तरकारीको उत्पादन उल्लेखनीय मात्रामा वृद्धि भएको छ तर किसानले तरकारीबालीमा विषादीको समुचित प्रयोग गर्न नजान्दा विषादीको अत्यधिक मात्रा फेला पर्न थालेको छ ।",
      "longContent": "काठमाडौँ पुस २३ गते । नेपालमा विगत केही वर्षदेखि तरकारीको उत्पादन उल्लेखनीय मात्रामा वृद्धि भएको छ तर किसानले तरकारीबालीमा विषादीको समुचित प्रयोग गर्न नजान्दा विषादीको अत्यधिक मात्रा फेला पर्न थालेको छ ।पौष्टिक आहारसम्बन्धीको सचेतना प्रविधिमा पहुँच र उत्पादन सामग्रीको उपलब्धतामा वृद्धिका कारणले घरायसी प्रयोगका लागि र आर्थिक उपार्जनको राम्रो स्रोत भएका कारणले व्यावसायिक तरकारी खेतीको विस्तार तथा विकास भएको हो । बढ्दो सहरीकरणले ताजा तरकारीको माग पनि बढाएको छ तर पछिल्लो समय तरकारीमा अत्यधिक मात्रामा रासायनिक विषादीको मात्रा बढेको समाचार आउन थालेपछि यस क्षेत्रका सरोकारवालाले चिन्ता व्यक्त गर्न थालेका छन् । तीन तहका सरकारसँग कृषि प्राविधिक भए पनि किसानका खेतबारीसम्म पुगेर ‘कृषि परामर्श’ गर्ने परिपाटी क्रमशः कमजोर बन्दै गएको गुनासो किसानको छ । धेरै किसान विषादीको प्रयोग बिउबिजन तथा विषादी बिक्रीकर्ता (एग्रोभेट) कै सल्लाहमा मात्रै प्रयोग गर्दै आएका छन् । “किसानसम्म सरकारी संरचनाको पहुँच पुग्न नसक्दा त्यसले तरकारीमा विषादीको मात्रा बढाएको छ,” अधिकारकर्मी बिपी पौडेलले उल्लेख गर्नुभयो । सरकारी निकाय उत्पादन वृद्धिमा मात्रै केन्द्रित हुँदा त्यसले विषादीको प्रयोगलाई बढावा दिएको पौडेलले बताउनुभयो । कृषि र पशुको काम गर्नुपर्ने दक्ष प्राविधिकलाई स्थानीय सरकारले वडाको दर्ता र चलानीमा सीमित बनाएर राखेपछि विषादीको समस्या झनै बढेको उहाँले बताउनुभयो । किसानसम्म प्राविधिक नपुग्दा एग्रोभेटकै विश्वासमा किसान पर्ने गरेका छन् । सरकारी निकायले पनि किसानसम्म विषादीको प्रयोगबाट हुने हानिनोक्सानीको प्रभावकारी प्रचार गर्न सकेको छैन । नेपालमा करिब तीन लाख हेक्टर क्षेत्रफलमा खेती भई करिब ४१ लाख मेट्रिक टन ताजा तरकारी उत्पादन भएको कृषि तथा पशुपन्छी विकास मन्त्रालयको २०८०/८१ को तथ्याङ्कले देखाउँछ । तरकारी उत्पादन र व्यवसायले धेरै व्यक्तिको रोजगारी सिर्जना पनि भएको छ । पछिल्ला वर्षमा युवाको आकर्षण यस पेसामा बढेको छ । देशैभरिका सहर आसपासका क्षेत्रमा व्यापक रूपमा तरकारी उत्पादन हुन थालेको छ । यसले गर्दा आलु, प्याज र लसुनबाहेक अन्य ताजा तरकारीमा मुलुक आत्मनिर्भरतातर्फ उन्मुख रहेको वरिष्ठ कृषि प्रचार अधिकृत दीपक पौडेल बताउनुहुन्छ तर ताजा तरकारी उपभोग गरिने र केही तरकारी त सलादका रूपमा काँचै पनि उपभोग गरिने भएकाले विषादीको प्रयोगमा संवेदनशीलता जरुरी भएको उहाँले उल्लेख गर्नुभयो । अर्कातर्फ तरकारीका रूपमा प्रयोग हुने बाली छोटो अवधिका कोमल खालका हुने भएकाले रोग किराको प्रकोप पनि प्रशस्त हुने गर्छ । व्यावसायिक तरकारी बाली ठुलो क्षेत्रमा एउटै बाली हुने हुँदा रोग किराको प्रकोप र असर पनि बढी हुन जाने र व्यावसायिक तरकारी खेतीमा विषादीको प्रयोग सामान्यतः आवश्यक हुने भए पनि विषादी हालेपछि कुर्ने समयका बारेमा कृषकसम्म ज्ञान पुग्न सकेको देखिँदैन । रासायनिक विषादीको असर रोग किरामा तुरुन्तै पर्ने हुनाले बालीनाली सुरक्षित राख्न कृषक अन्य विकल्पतिर नलागी सोझै रासायनिक विषादीमा नै भर पर्ने प्रवृत्ति बढेसँगै त्यसले उपभोक्ताको भान्सासम्म विषादी पुगेको उपभोक्ता हक अधिकार संरक्षणको क्षेत्रमा क्रियाशील विनोद सापकोटाले उल्लेख गर्नुभयो । पछिल्लो समयमा सागमा किरा र पुतलीले दुःख दिन थालेपछि किसानले विषादीको प्रयोग बढाएका छन् तर किसानलाई विषादी छर्किएको कति समयसम्म बजार लान मिल्दैन भन्ने ज्ञान नभएकाले विषादी छर्किएकै भोलिपल्ट बजार पुगेको पाइन्छ । किसानलाई विषादीको प्रयोगबारे यसका बिक्रीकर्ताले सहजै परामर्श दिने गरे पनि ‘वेटिङ’ (पर्खने समय) का बारेमा जानकारी नदिँदा विषादी प्रयोग नगरिने सागमा पनि अत्यधिक विषादीको मात्रा देखिन थालेको छ । सरकारले तरकारीमा विषादीको प्रयोगबारे मापदण्ड निर्धारण गरेको छ । जस अनुसार ३५ प्रतिशतसम्म विषादीको अवशेष देखिए उपभोग गर्न मिल्छ तर सागमा ९९ प्रतिशतसम्म विषादीको अवशेष पाइएको घटना छ । तरकारीको अत्यधिक उत्पादन हुने जिल्लामा रहेका कृषि विकास कार्यालय र कृषि ज्ञान केन्द्रले विषादी तथा मलखाद विक्रेतालाई समय समयमा विषादी हालेपछि कुर्ने समयका बारेमा तालिम दिने गरे पनि त्यो प्रभावकारी हुन सकेको छैन । काभ्रेका प्रमुख कुलप्रसाद दवाडीले हरेक वर्ष बिउबिजन तथा बाली बिरुवा बिक्रीकर्ताले अधिकारकर्मीसँग विषादीको प्रयोग र कुर्ने समयका बारेमा परामर्श र अन्तर्क्रिया गर्र्ने गरेको उल्लेख गर्नुभयो । “कृषिसँग सम्बन्धित निकायको किसानसम्मको पहुँचमा निरन्तर कमी आउन थालेपछि यस्तो समस्या झन् बढेको छ,” दवाडीले भन्नुभयो । एग्रोभेट पनि सेवामूलकभन्दा नाफामूलक हुने भएकाले परामर्शभन्दा व्यापारमै प्राथमिकता दिने गरेको उहाँले बताउनुभयो । किसानले व्यावसायिक रूपमा खेती गर्दा उन्नत र धेरै फल्ने बिउमा ध्यान दिँदा रोग र किराको प्रयोग धेरै देखिने गरेको छ । रैथाने बिउ स्थानीय हावापानी अनुकूल हुने र रोग किरा सहन सक्ने हुन्छन् तर कम उत्पादन हुने भएकाले किसान त्यतातिर खासै आकर्षित देखिएका भने छैनन् । तीन तहको सरकार भएपछि किसानसँग सरकार र कृषि प्राविधिक नजिक हुनुपर्नेमा झन् टाढा भएको उहाँले उल्लेख गर्नुभयो ।",
      "link": "https://gorkhapatraonline.com/news/186956",
      "image": "https://gorkhapatraonline.com/storage/media/328770/conversions/kishan-keshab-original-thumb.jpg"
    },
    {
      "slug": "186954",
      "title": "समानुपातिक प्रणालीको दुरुपयोग नगर्न आग्रह",
      "timestamp": 1767657600000,
      "source": "gp",
      "content": "आगामी फागुन २१ गते हुने निर्वाचनका लागि राजनीतिक दलबाट निर्वाचन आयोगमा पेश गरिएको समानुपातिक सूचीमा समानुपातिक प्रणालीको गम्भीर दुरुपयोग भएकोभन्दै आदिबासी सम्बद्ध संघ संस्थाले आपत्ति जनाएका छन् ।",
      "longContent": "गोरखापत्र अनलाइनकाठमाडौं, पुस २२ गते । आगामी फागुन २१ गते हुने निर्वाचनका लागि राजनीतिक दलबाट निर्वाचन आयोगमा पेश गरिएको समानुपातिक सूचीमा समानुपातिक प्रणालीको गम्भीर दुरुपयोग भएकोभन्दै आदिबासी सम्बद्ध संघ संस्थाले आपत्ति जनाएका छन् । संविधानले प्रत्याभूत गरेको समानुपातिक अधिकारलाई दुरुपयोग गरी आफ्ना नाता पर्ने, आफन्त तथा इच्छाएका व्यक्तिहरुलाई समानुपातिक सूचीमा राखेर समानुपातिक प्रणालीको दूरुपयोग भइरहेको भन्दै आदिबासी सम्बद्ध संघ संस्थाले सो आपत्ति जनाएका हुन् । जेनजी मुभमेन्ट्स अलाइन्स, वाइफिन नेपाल, निफ, ओरेक, नेपाल महिला एकता समाज, वि–वीन लगायतका संस्थाले संविधानको धारा ४२, ८४, १७६ मा उल्लेख गरिएको समानुपातिक प्रणालीको व्यवस्थालाई अंगीकार गर्न राजनीतिक दल र नेताहरुलाई आग्रह गरेको छ । समानुपातिक निर्वाचन प्रणाली भनेको राज्यबाट पछाडि पारिएका आदिबासी जनजाति, महिला, थारु, मधेसी, मुस्लिम, दलित, अल्पसंख्यक, सीमान्तकृत, पिछडिएका, अल्पसंख्यक, खस आर्य, पिछडिएको क्षेत्र, अपाङ्गता भएका, योनिक तथा लैङ्गिक अल्पसंख्यकहरुको प्रतिनिधित्वका लागि भए पनि सो प्रणालीको चरम दुरुपयोग गरी नातागोता र सम्पन्न व्यक्तिहरुलाई पोस्ने काममा दुरुपयोग भइरहेको ती संस्थाका पदाधिकारीहरुको टिप्पणी छ । ती संस्थाहरुले बुधबार नयाँ बानेश्वरस्थित संसद भवन अगाडि कार्यक्रम गरी त्यसबारे नागरिकलाई जानकारी गराउने तयारी पनि गरेका छन् । समानुपातिक निर्वाचन प्रणालीको सदूपयोग गरी सम्बन्धित समुदायको प्रतिनिधित्वको माग गर्ने जेनजी मुभमेन्ट्स अलाइन्सकी संयोजक सबनम लामाले बताउनुभयो ।",
      "link": "https://gorkhapatraonline.com/news/186954",
      "image": "https://gorkhapatraonline.com/storage/media/328767/conversions/4-original-thumb.jpg"
    },
    {
      "slug": "186953",
      "title": "सामाजिक सद्भाव कायम राख्न गृहको १० बुँदे सर्कुलर",
      "timestamp": 1767657600000,
      "source": "gp",
      "content": "गृह मन्त्रालयले तराई–मधेशका केही जिल्लामा धार्मिक तथा सामाजिक सद्भाव खलबलिने गरी भएका घटनाप्रति ध्यानाकर्षण गर्दै ७७ वटै जिल्ला प्रशासन कार्यालयलाई १० बुँदे निर्देशनात्मक सर्कुलर जारी गरेको छ ।",
      "longContent": "काठमाडौं, पुस २२ गते । गृह मन्त्रालयले तराई–मधेशका केही जिल्लामा धार्मिक तथा सामाजिक सद्भाव खलबलिने गरी भएका घटनाप्रति ध्यानाकर्षण गर्दै ७७ वटै जिल्ला प्रशासन कार्यालयलाई १० बुँदे निर्देशनात्मक सर्कुलर जारी गरेको छ ।जिल्ला तहमा धार्मिक सहिष्णुता र सामाजिक सद्भाव कायम राख्न गरिएका पहल तथा त्यससम्बन्धी प्रगति विवरण समेटी मन्त्रालयमा पठाउन गृह मन्त्रालयले निर्देशन दिएको छ ।मङ्गलबार गृह मन्त्रालयकी उपसचिव तथा सूचना अधिकारी रमा आचार्य सुवेदीद्वारा जारी सर्कुलरमा सबै प्रमुख जिल्ला अधिकारीलाई कानुनले निषेध गरेका गैरकानुनी क्रियाकलापमा संलग्न जो–कोहीलाई अविलम्ब कानुनी दायरामा ल्याई कारबाही प्रक्रिया अघि बढाउन निर्देशन दिइएको छ ।सर्कुलरको बुँदा नम्बर २ मा धार्मिक, सामाजिक तथा सांस्कृतिक सद्भाव र सहिष्णुता प्रवर्द्धनका लागि सरोकारवालासहित समन्वय बैठक आयोजना गर्न निर्देशन गरिएको छ । यसका लागि जिल्लास्थित राजनीतिक दलका प्रमुख, सामाजिक, सांस्कृतिक तथा धार्मिक क्षेत्रका अगुवालाई सहभागी गराई सार्वजनिक रूपमा सद्भावका लागि आह्वान गर्न भनिएको छ ।सबै पक्षको सहभागितामा सद्भाव र्‍याली आयोजना गरी यस्ता घटनाहरू दोहोरिन नदिन तथा सीमा क्षेत्रमा हुने आवागमनमा कडाइका साथ चेकजाँचको व्यवस्था मिलाउन पनि सर्कुलरमा उल्लेख गरिएको छ ।स्थानीय तहमा विभिन्न सञ्चारमाध्यममार्फत स्थानीय भाषामा सामाजिक सद्भाव अभिवृद्धि हुने कार्यक्रम सञ्चालन गर्न तथा प्रदेश र स्थानीय तहमा समन्वयात्मक एवं प्रवर्द्धनात्मक कार्यक्रम सञ्चालनमा जोड दिन निर्देशन दिइएको छ ।सर्कुलरको बुँदा नम्बर ७ मा प्रमुख जिल्ला अधिकारीको संयोजकत्वमा सात सदस्यीय जिल्ला शान्ति तथा सामाजिक सद्भाव समिति गठन गरी क्रियाशील बनाउने व्यवस्था गरिएको छ । समितिमा जिल्ला सुरक्षा समितिका पदाधिकारी, जिल्लास्थित राजनीतिक दलका अध्यक्ष वा प्रतिनिधि, नेपाल उद्योग वाणिज्य महासङ्घका जिल्ला अध्यक्ष, नेपाल पत्रकार महासङ्घका जिल्ला अध्यक्ष, नेपाल बार एसोसिएसनका जिल्ला अध्यक्ष, जिल्ला समन्वय समितिका प्रमुखले तोकेको प्रतिनिधि तथा सामाजिक, सांस्कृतिक र धार्मिक क्षेत्रका अगुवा सदस्य रहने उल्लेख छ ।\n\n\n\n\n\n\n\nयस्तै, विगतका वर्षमा भएका घटनाको अभिलेखका आधारमा विवाद हुन सक्ने सम्भावित कार्यक्रम वा पर्वहरूको सूची तयार गरी वार्षिक क्यालेन्डर निर्माण गर्ने कार्यसमेत गर्न गृह मन्त्रालयले निर्देशन दिएको छ ।",
      "link": "https://gorkhapatraonline.com/news/186953",
      "image": "https://gorkhapatraonline.com/storage/media/328763/conversions/homeee-original-thumb.jpg"
    },
    {
      "slug": "186950",
      "title": "‘सुरक्षाको सम्पूर्ण प्रत्याभूति सरकारले गर्छ, तोकिएकै समयमा निर्वाचन हुन्छ’",
      "timestamp": 1767657600000,
      "source": "gp",
      "content": "कार्यवाहक प्रमुख निर्वाचन आयुक्त रामप्रसाद भण्डारीले सरकारले निर्वाचन सुरक्षाको सम्पूर्ण प्रत्याभूति जनाएको र तोकिएको समयमा नै निर्वाचन हुने बताउनुभएको छ।",
      "longContent": "काठमाडौं, पुस २२ गते । कार्यवाहक प्रमुख निर्वाचन आयुक्त रामप्रसाद भण्डारीले सरकारले निर्वाचन सुरक्षाको सम्पूर्ण प्रत्याभूति जनाएको र तोकिएको समयमा नै निर्वाचन हुने बताउनुभएको छ।निर्वाचनको विकल्प निर्वाचन नै भएको बताउँदै कार्यवाहक प्रमुख भण्डारीले निर्वाचन हुन्छ कि हुन्न भन्ने जनमानसको प्रश्न चिरेर आयोग तयारीमा जुटेको बताउनु भएको हो। निर्वाचनका प्रशिक्षक प्रशिक्षणसम्बन्धी कार्यशालामा भण्डारीले निर्वाचन सुरक्षाका लागि आयोगले सरकार लगायतका सबै निकायसँग समन्वय गरिरहेको बताउनुभयो।निर्वाचन हुन्छ कि हुन्न भन्ने संशय विगतमा पनि रहेको स्मरण गर्दै उहाँले निर्वाचनको कुनै विकल्प नरहेको बताउनुभयो। उहाँले भन्नुभयो,‘‘संविधान सभाको निर्वाचन हुन्छ कि हुँदैन भनेर अघिल्लो दिनसम्म सारा मान्छेको शंका उपशंका थियो। भोलिपल्ट मतदानको प्रक्रिया सम्पन्न भएपछि निर्वाचन त भयो नि। त्यसैले अहिले पनि सुरुदेखि निर्वाचन हुन्छ कि हुँदैन ? के निर्वाचन हुन्छ त ? अहिले पनि जनमानसमा आउने प्रश्न यही हो। यो प्रश्नलाई चिरेर निर्वाचनको विकल्प छैन निर्वाचनको विकल्प निर्वाचन नै हो र निर्वाचन हुन्छ ।’’ जेनजी विद्रोहको फरक पृष्ठभूमिका निर्वाचन हुन गइरहेको भन्दै निर्वाचन सम्पन्न गर्ने आयोगको अठोट रहेको भण्डारीले बताउनु भयो।  सरकारले सुरक्षा व्यवस्था सुदृढीकरणका लागि सातै प्रदेशमा सुरक्षा गोष्ठी सम्पन्न गरेको पनि उहाँको भनाइ थियो।आयोगले चुनावको तयारीका क्रममा प्रदेशका प्रमुख सचिव र सचिवहरुसँग पनि परामर्श गरेको कार्यवाहक प्रमुख भण्डारीले बताउनुभयो। निर्वाचन आयोग व्यवस्थापकीय भूमिकामा चुस्तरुपमा तयारीमा लागिरहेको पनि उहाको भनाइ छ।  यसैगरी, कानुन न्याय तथा संसदीय मामिला मन्त्री अनिलकुमार सिन्हाले राष्ट्रपतिबाट ६ महिनाभित्र निर्वाचन गराउने भन्ने जुन जिम्मेवारी सम्पिनुभएको थियो त्यसबाहेक हामीसँग अरु विकल्प नभएको बताउनु भयो ।उहाँले देशलाई एउटा सकारात्मक वातावरण सिर्जना गर्दै जाने र सुरक्षा संयन्त्रलाई अझ बलियो बनाएर जाने धारणा राख्नु भयो । उहाँले  कतिपय माग सम्बोधन गर्नका लागि संविधान संशोधन गर्नुपर्ने आवश्यकता पनि औँल्याउनु भयो । कार्यक्रममा निर्वाचन आयुक्त्तद्वय डा. जानकीकुमारी तुलाधर र सगुन शमेशर जबरालगायत सहभागी हुनुहुन्थ्यो ।",
      "link": "https://gorkhapatraonline.com/news/186950",
      "image": "https://gorkhapatraonline.com/storage/media/328765/conversions/ECN--333-original-thumb.jpg"
    },
    {
      "slug": "186944",
      "title": "‘बिमा कार्यक्रम जोगाउन सरकारले एउटा नीति लिनुपर्छ’",
      "timestamp": 1767657600000,
      "source": "gp",
      "content": "स्वास्थ्य बिमा बोर्डका कार्यकारी निर्देशक डा.रघुराज काफ्लेले सरकारले बिमा कार्यक्रम जोगाउन एउटा नीति लिनुपर्नेमा जोड दिनुभएको छ ।",
      "longContent": "काठमाडौँ, पुस २२ गते । स्वास्थ्य बिमा बोर्डका कार्यकारी निर्देशक डा.रघुराज काफ्लेले सरकारले बिमा कार्यक्रम जोगाउन एउटा नीति लिनुपर्नेमा जोड दिनुभएको छ । मङ्गलबार बोर्डले आयोजना गरेको पत्रकार सम्मेलनमा बोर्डका कार्यकारी निर्देशक डा. काफ्ले बिमा कार्यक्रममा खर्च र आम्दानीको बिचमा ठूलो खाडल भएको भन्दै सरकारले एउटा नीति लिनुपर्ने बताउनु भएको हो । सरकारले बिमितको प्रिमियम बढाउनुपर्छ, या बिमाको सेवा घटाउनुपर्छ, होइन भने सरकारले दिने योगदान बढाउन पर्ने मध्ये एउटा नीति लिनुपर्ने स्पष्ट पार्नुभएको हो ।उहाँ भन्नुहुन्छ,“बिमा कार्यक्रममा खर्च र आम्दानीको बिचमा ठूलो खाडल छ। यो समस्या बोर्डले मात्रै समाधान गर्न सक्दैन। बिमा कार्यक्रमलाई दिगो बनाउने हो भने कि त प्रिमियम बढाउनुपर्छ, या सेवा घटाउनुपर्छ, होइन भने राज्यले दिने अनुदान बढाउनुपर्छ ।”त्यसका अलावा उहाँले कानुनमा भएअनुसार निजामती कर्मचारी लगायतका राष्ट्र सेवकलाई स्वास्थ्य बिमामा अनिवार्य गर्न आग्रह गर्नुभएको छ ।कार्यक्रम प्रभावकारी कार्यान्वयनमा मानव संशाधनको अभाव, सङ्गठन संरचना नहुनु, स्वास्थ्य बिमा ऐनअनुसार अनिवार्य बीमा लागू गर्न नसक्ने रहेको बताउनुभयो । अस्पतालले समयमा नै भुक्तानी नपाउँदा अस्पतालाई सेवा दिन गाह्रो भएको स्पष्ट पार्नुभयो । उहाँका अनुसार बोर्डका अनुसार २०८२ कात्तिक मसान्तसम्मको रुजु सम्पन्न भएको छ । २०८१ चैत मसान्त सम्मको सम्पूर्ण स्वास्थ्य संस्थाको भुक्तानी सम्पन्न र २०८२ असोज समान्तसम्मको सबै स्वास्थ्य संस्थालाई ४६ प्रतिशत भुक्तानी भएको छ । बाँकी दाबी रकम अभावका कारण रोकिएको काफ्लेको दाबी छ । बोर्डका सूचना अधिकारी विकेश मल्लले सार्वजनिक गरेको तथ्याङ्कअनुसार २०८२ मङ्सिरसम्म कुल जनसंख्याको करिब ३५ प्रतिशत अर्थात् एक करोड दुई लाख २० हजार आठ नागरिक स्वास्थ्य बीमा कार्यक्रममा आवद्ध छन् ।  त्यसमध्ये ६८ लाख ४५ हजार ९३५ जना सक्रिय बिमित छन्। परिवारको आवद्धता ४५ प्रतिशत पुगेको छ भने सेवा उपभोग दर ७२ प्रतिशत रहेको छ। नवीकरण दर ७९‍.७ प्रतिशत रहेको बोर्डको तथ्याङ्कको उल्लेख छ । हाल देशभर २७० वटा स्वास्थ्य संस्था सेवा प्रदायकका रूपमा आबद्ध छन्। लक्षित वर्गमा अति गरिब चार लाख ७७ हजार १५४ जना, ज्येष्ठ नागरिक १२ लाख २२ हजार ४७९ जना, एचआईभी सङ्क्रमित ४३ हजार २३६ जना, अति अशक्त अपाङ्ग एक लाख ९१ हजार ३९१ जना तथा कुष्ठरोग सङ्क्रमित चार हजार ६९६ जना बीमा कार्यक्रममा आवद्ध छन्।त्यसैगरी, एमडीआर/एक्सडीआर टीबी चार हजार ८१ जना र महिला स्वास्थ्य स्वयंसेविका बिमित एक लाख ८० हजार ५७२ जना बिमित छन्।",
      "link": "https://gorkhapatraonline.com/news/186944",
      "image": "https://gorkhapatraonline.com/storage/media/328766/conversions/d4a8e687-5f34-4183-a0c4-6cb50635719f-original-thumb.jpg"
    },
    {
      "slug": "186947",
      "title": "कोशी प्रदेशको मन्त्रिपरिषद् पुनर्गठन",
      "timestamp": 1767657600000,
      "source": "gp",
      "content": "कोशी प्रदेश सरकारका मुख्यमन्त्री हिक्मतकुमार कार्कीले मङ्गलबार मन्त्रिपरिषद् पुनर्गठन गर्नुभएको छ ।",
      "longContent": "खेमराज सापकोटारानी, पुस २२ गते । कोशी प्रदेश सरकारका मुख्यमन्त्री हिक्मतकुमार कार्कीले मङ्गलबार मन्त्रिपरिषद् पुनर्गठन गर्नुभएको छ ।सत्तासाझेदार दल नेपाली कांग्रेस र नेकपा (एमाले) बीच भएको राजनीतिक सहमतिअनुसार यसअघिका मन्त्रीलाई हटाएर नयाँ मन्त्री तथा राज्यमन्त्री नियुक्त गर्नुभएको हो ।मुख्यमन्त्रीको सिफारिसमा नियुक्त आठ जना मन्त्री र दुई जना राज्यमन्त्रीले मङ्गलबार प्रदेश प्रमुखको कार्यालयमा पद तथा गोपनीयताको शपथ ग्रहण गर्नुभएको छ । प्रदेश प्रमुख परशुराम खापुङले नवनियुक्त मन्त्री तथा राज्यमन्त्रीलाई शपथ गराउनुभएको हो । नयाँ मन्त्रिपरिषद् कांग्रेस एमाले दुवै दलबाट चारचार जना मन्त्री र एकएक जना राज्यमन्त्री सहभागी गराइएको छ । पुनर्गठित मन्त्रिपरिषद्बाबाट प्रदीपकुमार सुनुवारले भौतिक पूर्वाधार विकास मन्त्रालयको जिम्मेवारी दिँदा भीम पराजुलीलाई पर्यटन, वन तथा वातावरण मन्त्री बनाइएको छ ।तिलचन पाठकलाई खानेपानी, सिँचाइ तथा ऊर्जा र इन्द्रमणि पराजुलीलाई आन्तरिक मामिला तथा कानून मन्त्रालयको जिम्मेवारी दिइएको छ ।विदुरकुमार लिङ्थेप आर्थिक मामिला तथा योजना मन्त्री, रामप्रसाद महतो सामाजिक विकास मन्त्री, मानबहादुर लिम्बू स्वास्थ्य मन्त्री र इसाईल मन्सुरी उद्योग, कृषि तथा सहकारी मन्त्रीको जिम्मेवारी पाउनुभएको छ । राज्यमन्त्रीतर्फ शोभा चेम्जोङ भौतिक पूर्वाधार विकास र उमाकान्त गौतम आन्तरिक मामिला तथा कानून राज्यमन्त्रीको जिम्मेवारी पाउनुभएको छ । जसमा प्रदीपकुमार सुनुवार, भीम पराजुली, मानबहादुर लिम्बु, इसाईल मन्सुरी र शोभा चेम्जोङ कांग्रेसबाट हुनुहुन्छ भने, तिलचन पाठक, इन्द्रमणी पराजुली, बिदुर लिङ्थेप, रामप्रसाद महतो र उमाकान्त गौतम एमालेबाट हुनुहुन्छ ।",
      "link": "https://gorkhapatraonline.com/news/186947",
      "image": "https://gorkhapatraonline.com/storage/media/328753/conversions/koshi-cabinet--original-thumb.jpg"
    },
    {
      "slug": "186945",
      "title": "‘वायु प्रदूषण नियन्त्रणमा सबै जागरुक बनौँ’",
      "timestamp": 1767657600000,
      "source": "gp",
      "content": "वन तथा वातावरणमन्त्री माधवप्रसाद चौलागाईंले वायु प्रदूषण नियन्त्रण गर्न सरकारसँगै सरोकारवाला सबै निकायले आ–आफ्नो जिम्मेवारी पूरा गर्नुपर्ने बताउनुभएको छ ।",
      "longContent": "काठमाडौँ, पुस २२ गते । वन तथा वातावरणमन्त्री माधवप्रसाद चौलागाईंले वायु प्रदूषण नियन्त्रण गर्न सरकारसँगै सरोकारवाला सबै निकायले आ–आफ्नो जिम्मेवारी पूरा गर्नुपर्ने बताउनुभएको छ ।काठमाडौँ उपत्यकाका लागि वायु गुणस्तर व्यवस्थापन कार्ययोजनामाथि छलफल गर्न आज यहाँ आयोजित उच्चस्तरीय समन्वयात्मक समितिको बैठकमा मन्त्री चौलागाईंले सरोकारवाला निकायबीच तथ्याङ्क व्यवस्थापन तथा कार्यसम्पादनमा प्रभावकारी समन्वयको खाँचो औँल्याउनुभयो । यसमा वन मन्त्रालयले समन्वयकारी भूमिका निर्वाह गर्ने उल्लेख गर्दै उहाँले आफू मन्त्रालयमा आइसकेपछि वातावरण विभागलाई महत्वपूर्ण निकायका रूपमा लिई विभागसँगको समन्वयमा काम गरेको बताउनुभयो ।“वायु प्रदूषण नियन्त्रणका सम्बन्धमा तुलनात्मक रूपमा स्थानीय तहले आवश्यक तयारी र काम गरिरहेका छन्, अन्य निकायले पनि आफ्नो जिम्मेवारी प्रभावकारी रूपमा पूरा गर्नुपर्छ”, मन्त्री चौलागाईंले भन्नुभयो ।कार्यक्रममा प्रधानमन्त्री तथा मन्त्रिपरिषद्को कार्यालयका सचिव किरणराज शर्माले वायु प्रदूषण नियन्त्रणका सम्बन्धमा सरकारी निकायबीच र नीतिगत समन्वय तथा सहजीकरण गर्न आवश्यक सहयोग गर्ने प्रतिबद्धता व्यक्त गर्नुभयो ।   वन मन्त्रालयका सचिव डा गोविन्दप्रसाद शर्माले नीतिगत पृष्ठपोषण र बैठकबाट प्राप्त सुझाव आगामी दिनमा कार्यान्वयन गर्दै जाने प्रतिबद्धता व्यक्त गर्नुभयो । उहाँले केही समय अघिको तुलनामा काठमाडौँ उपत्यकाको वायु गुणस्तरमा सुधार आएको उल्लेख गर्दै अझै धेरै काम गर्न बाँकी रहेको बताउनुभयो । वायु गुणस्तरमा सुधार गर्न स्थानीय तहको भूमिका बढी हुने उहाँको भनाइ थियो ।विभागका महानिर्देशक ज्ञानराज सुवेदीले बैठकले बढ्दो वायू प्रदूषण कम गर्न जिम्मेवारी पाएका सबै निकायले तत्काल गर्न सकिने काम गर्नुपर्नेमा जोड दिनुभयो । आगामी आर्थिक वर्ष २०८३/८४ मा तर्जुमा गर्ने बजेटमा कार्ययोजनाले जिम्मेवारी तोकेका सबै निकायले आफ्नो जिम्मेवारीमा रहेका र कार्यान्वयन हुन बाँकी रहेका क्रियाकलाप सम्पन्न गर्न प्राथमिकतामा राखी बजेट तथा कार्यक्रममा समावेश गर्ने बैठकको निर्णय छ ।यसैगरी कार्ययोजनालाई समयानुकूल परिमार्जन गरी समय सापेक्ष र प्रभावकारी बनाउन सबै जिम्मेवार निकायले आगामी पाँच वर्षका लागि काठमाडौँ उपत्यकाको वायु प्रदूषण कम गर्न अनुगमन सूचकसहित पहिचान गरी वातावरण विभागमा पठाउने निर्णय गरिएको छ । वातावरणविद् भूषण तुलाधरले वायु प्रदूषण नियन्त्रण गर्न स्थानीय तहदेखि राष्ट्रियस्तरसम्मका कार्ययोजना समयतालिका अनुसार बनाइ लागू गर्नुपर्ने र प्रदूषण नियन्त्रणवापत सङ्कलन गरिएको कर खर्च गर्न तत्काल निर्देशिका बनाउन सुझाव दिनुभयो ।",
      "link": "https://gorkhapatraonline.com/news/186945",
      "image": "https://gorkhapatraonline.com/storage/media/328748/conversions/hussu-original-thumb.jpg"
    },
    {
      "slug": "186938",
      "title": "नागरिकका कुनै पनि गुनासो नआउने गरी काम गर्नुहोस् : स्वास्थ्यमन्त्री डा. गौतम",
      "timestamp": 1767657600000,
      "source": "gp",
      "content": "स्वास्थ्य तथा जनसंख्या मन्त्री डा।सुधा गौतमले कान्ति बाल अस्पताललाई नागरिकका कुनै पनि गुनासो नआउने गरी काम गर्न निर्देशन दिनुभयो ।",
      "longContent": "काठमाडौँ, पुस २२ गते ।स्वास्थ्य तथा जनसंख्या मन्त्री डा.सुधा गौतमले कान्ति बाल अस्पताललाई नागरिकका कुनै पनि गुनासो नआउने गरी काम गर्न निर्देशन दिनुभएको छ ।  मन्त्री डा.गौतमले कान्ति बाल अस्पतालको ६४औँ वार्षिकोत्सव कार्यक्रममा अस्पताललाई अस्पताल भित्रका समस्याहरूलाई आन्तरिक रूपमै समाधान गर्न र नागरिकका कुनै पनि गुनासो नआउने गरी काम गर्न निर्देशन दिनुभएको हो ।  उहाँले भन्नुभयो, “अस्पताल भित्रका समस्याहरूलाई आन्तरिक रूपमै समाधान गर्नुहोस् र नागरिकका कुनै पनि गुनासो नआउने गरी काम गर्नुहोस् ।”मन्त्री डा.गौतमले वर्तमान अवस्थामा नयाँ आयोजनाहरू तत्काल अगाडि बढाउन नसकिने जानकारी गराउनुभयो । यदि अस्पताल सञ्चालनमा कुनै पनि समस्या उत्पन्न भएमा जुनसुकै समयमा मन्त्रालयमा आएर छलफल गर्न सकिने र थोरै बजेटबाट समाधान हुने प्रकृतिका समस्याहरूमा मन्त्रालयले पूर्ण सहयोग गर्ने मन्त्री डा.गौतमले प्रतिबद्धता जनाउनुभयो। यसैगरी,मन्त्रीज्यूले कान्ति बाल अस्पताललाई बाल स्वास्थ्य संस्थानको रूपमा विकास गर्ने विषयमा मन्त्रालय सधैँ सकारात्मक रहेको बताउनुभयो। अस्पताललाई नौ सय  बेडको अत्याधुनिक स्वास्थ्य संस्थाको रूपमा विस्तार गर्न आवश्यक पर्ने नीतिगत निर्णयका लागि मन्त्रालय सकारात्मक रहेको उहाँको भनाइ छ ।",
      "link": "https://gorkhapatraonline.com/news/186938",
      "image": "https://gorkhapatraonline.com/storage/media/328741/conversions/612167871_1192072426392139_5782162830776570723_n-original-thumb.jpg"
    },
    {
      "slug": "186937",
      "title": "महामन्त्रीद्वय जिम्मेवार भएकाले पार्टी निर्णय विपरित चल्न मिल्दैनः कांग्रेस नेता साउद",
      "timestamp": 1767657600000,
      "source": "gp",
      "content": "महामन्त्रीद्वय थापा र शर्माले विशेष महाधिवेशन गरेर अघि बढ्ने गरी गतिविधिलाई तीव्रतासाथ अघि बढाएपछि संस्थापन पक्षका नेता साउदले यस्तो टिप्पणी गर्नुभएको हो ।",
      "longContent": "काठमाडौँ, पुस २२ गते । नेपाली कांग्रेसका नेता नारायणप्रकाश साउदले वैशाखमा पार्टीको नियमित महाधिवेशन सम्पन्न गर्ने पार्टीको निर्णय कार्यान्वयन गर्ने जिम्मेवारी पार्टीका महामन्त्रीद्वय गगन थापा र विश्वप्रकाश शर्माको रहेको बताउनुभएको छ । महामन्त्रीद्वय थापा र शर्माले विशेष महाधिवेशन गरेर अघि बढ्ने गरी गतिविधिलाई तीव्रतासाथ अघि बढाएपछि संस्थापन पक्षका नेता साउदले यस्तो टिप्पणी गर्नुभएको हो । मंगलबार पार्टी मुख्यालय सानेपामा सञ्चारकर्मीहरुले राखेका जिज्ञासाको जवाफ दिने क्रममा उहाँले केन्द्रीय कार्य सम्पादन समिति बैठकले वैशाखमा पार्टीको १५  औँ महाधिवेशन गर्ने निर्णय गरेकाले सो निर्णयलाई कार्यान्वयनमा लैजाने मुख्य जिम्मेवारी महामन्त्रीद्वयको भएको बताउनुभयो । महामन्त्रीद्वय दायित्वबाट पछि हटन नमिल्ने दाबी उहाँको छ  । नेता साउदले पार्टीको विशेष महाधिवेशनको औचित्य नभएको पनि दोहोर्‍याउनु भयो ।उहाँले भन्नुभयो,‘विशेष अधिवेशनको औचित्य छैन भनेर केन्द्रीय कार्य सम्पादन समितिको बैठकले निर्णय गरिसकेको अवस्था छ । यसको सँगसँगै हामीले १५ औँ महाधिवेशनको कार्यतालिकाको विषयमा पनि केही संशोधन गरेर बैशाखमा गर्ने निर्णय गरिसकेका छौँ । त्यो केन्द्रिय कार्य सम्पादन समितिको निर्णय हो । हाम्रो महामन्त्रीजी पनि जिम्मेवारीमा हुनुहुन्छ । उहाँहरुले आफ्नो जिम्मेवारी अनुकूल केन्द्रीय कार्य सम्पादन समितिको निर्णयलाई कार्यान्वयन गर्ने कार्यभार पूरा गर्नेछन भन्ने विश्वास लिएको छु ।’नेता साउदले निर्वाचनको तयारीमा जानुपर्ने भएकाले पनि विशेष महाधिवेशनमा जाने कुराको कुनै अर्थ नहुने समेत बताउनुभयो ।",
      "link": "https://gorkhapatraonline.com/news/186937",
      "image": "https://gorkhapatraonline.com/storage/media/328737/conversions/Congress1-original-thumb.jpg"
    },
    {
      "slug": "186933",
      "title": "दुर्घटनामा घाइते भएकाको मृत्यु",
      "timestamp": 1767657600000,
      "source": "gp",
      "content": "मदन भण्डारी राजमार्गअन्तर्गत मोरङको लेटाङ–५, थापा चौकमा  भएको सवारी दुर्घटनामा गम्भीर घाइते हुनु भएका लेटाङ–९, जाँतेका ५५ वर्षीय योगेन्द्र थापाको उपचारका क्रममा मृत्यु भएको छ ।",
      "longContent": "हरिप्रसाद कोइराला उर्लाबारी, पुस २२ गते । मदन भण्डारी राजमार्गअन्तर्गत मोरङको लेटाङ–५, थापा चाेकमा भएको सवारी दुर्घटनामा गम्भीर घाइते हुनु भएका लेटाङ–९, जाँतेका ५५ वर्षीय योगेन्द्र थापाको उपचारका क्रममा मृत्यु भएको छ ।इलाका प्रहरी कार्यालय लेटाङका प्रहरी निरीक्षक सागर साहका अनुसार मङ्गलबार बिहान ९ः५० बजे प्र. १–०१–००१ ख. ४७०७ नम्बरको बसले ठक्कर दिँदा थापा गम्भीर घाइते हुनु भएको थियो । दुर्घटनापछि उहाँलाई उपचारका लागि विराटनगरस्थित न्युरो अस्पताल लगिएको थियो । अस्पतालमा उपचारका क्रममा थापाको मृत्यु भएको हो । प्रहरीले सवारी साधन र चालकलाई नियन्त्रणमा लिएर थप अनुसन्धान गरिरहेको छ । पूर्व–पश्चिम राजमार्ग विस्तारका क्रममा मोरङको पथरी–कानेपोखरी खण्डमा रहेको मोरङ्गी पुल भासिएपछि सबैखाले ठुला सवारी साधनलाई मदन भण्डारी राजमार्ग हुँदै आवत जावत गर्ने व्यवस्था मिलाइएको छ । सोही क्रममा काकरभिट्टाबाट विराटनगर जाँदै गरेको बसले थापालाई ठक्कर दिएको थियो ।",
      "link": "https://gorkhapatraonline.com/news/186933",
      "image": "https://gorkhapatraonline.com/storage/media/328730/conversions/accident-bus-original-thumb.jpg"
    },
    {
      "slug": "186930",
      "title": "गङ्गालाल हृदय केन्द्रको सेवा गुणस्तरीय बनाउन सहयोग गर्ने मन्त्री गौतमको प्रतिबद्धता",
      "timestamp": 1767657600000,
      "source": "gp",
      "content": "स्वास्थ्य तथा जनसङ्ख्यामन्त्री डा.सुधा गौतमले शहीद गङ्गालाल राष्ट्रिय हृदय केन्द्रको सेवालाई गुणस्तरीय  बनाउन मन्त्रालयको तर्फबाट आवश्यक सहयोग गर्ने प्रतिबद्धता व्यक्त गर्नुभयो ।",
      "longContent": "काठमाडौँ, पुस २२ गते ।स्वास्थ्य तथा जनसङ्ख्यामन्त्री डा.सुधा गौतमले शहीद गङ्गालाल राष्ट्रिय हृदय केन्द्रको सेवालाई गुणस्तरीय बनाउन मन्त्रालयको तर्फबाट आवश्यक सहयोग गर्ने प्रतिबद्धता व्यक्त गर्नु भयो । मन्त्री गौतमले मङ्गलबार केन्द्रको अनुगमन गर्दै केन्द्रको सेवालाई गुणस्तरीय  बनाउन मन्त्रालयको तर्फबाट आवश्यक सहयोग गर्ने प्रतिबद्धता व्यक्त गर्नु भएको हो ।  उहाँले भन्नु भयो, “केन्द्रको प्रगति र सुधार प्रशंसनीय छन्।, अस्पतालको सेवालाई अझ गुणस्तरीय  बनाउन मन्त्रालयको तर्फबाट आवश्यक सहयोग उपलब्ध गराउने प्रतिबद्धता गर्दछु ।”निरीक्षणका क्रममा मन्त्री डा.गौतमलाई केन्द्रले मुटु रोगको उपचारमा हासिल गरेका उपलब्धि, पूर्वाधार विकास, र सेवा विस्तारका कार्यक्रमबारे विस्तृत जानकारी गराइएको थियो । राष्ट्रिय आविष्कार केन्द्रसँगको सहकार्यमा एक हजार भन्दा बढी उपकरणको मर्मत, धरानस्थित बिपीकेआइएचएसमा कार्डियाक सर्जरी सेवाको विस्तार, र थप तीन वटा अत्याधुनिक अप्रेसन थिएटर निर्माण जस्ता महत्त्वपूर्ण कार्यहरू अन्तिम चरणमा पुगेको विषयमा मन्त्री डा.गौतमले खुसी व्यक्त गर्नु भयो । केन्द्रले अस्पताललाई प्रविधिमैत्री बनाउन ई सेवामार्फत अनलाइन टिकट र ल्याब रिपोर्टको व्यवस्था गर्नुका साथै बिरामी र कुरुवाका लागि निःशुल्क भोजन, स्तनपान कक्ष, र ज्येष्ठ नागरिक सहायता कक्ष जस्ता मानवीय सुविधाहरू थप गरेको जानकारी गराएको थियो ।",
      "link": "https://gorkhapatraonline.com/news/186930",
      "image": "https://gorkhapatraonline.com/storage/media/328742/conversions/611136569_1192055369727178_3049489096417126351_n-original-thumb.jpg"
    },
    {
      "slug": "186927",
      "title": "इलाममा दुई लाख ३१ हजार मतदाता",
      "timestamp": 1767657600000,
      "source": "gp",
      "content": "आगामी फागुन २१ गते हुने प्रतिनिधिसभा निर्वाचनका लागि इलाममा दुई लाख ३१ हजार ८०९ जना मतदाता सङ्ख्या कायम भएको छ ।",
      "longContent": "कोकिला ढकाल इलाम, पुस २२ गते । आगामी फागुन २१ गते हुने प्रतिनिधिसभा निर्वाचनका लागि इलाममा दुई लाख ३१ हजार ८०९ जना मतदाता सङ्ख्या कायम भएको छ । निर्वाचनका लागि एक लाख १२ हजार १५८ महिला, एक लाख १९ हजार ६४८ पुुरुष र अन्य तीनको मतदाता नामावली कायम भएको जिल्ला निर्वाचन कार्यालय इलामले जनाएको छ । आगामी निर्वाचनका लागि जिल्लामा १५० मतदान स्थल र २९० मतदान स्थल रहेको छ । गत निर्वाचनमा भन्दा आउँदो निर्वाचनका लागि पाँच वटा मतदान केन्द्र थप गरिएको निर्वाचन कार्यालयका सुूचना अधिकारी कृष्ण लिम्बूले जानकारी दिनुु भयो । लिम्बूका अनुुसार यसपटक सूूर्योदय नगरपालिका–१२, करफोक माध्यमिक विद्यालयमा एक, इलाम नगरपालिका–८ को विद्या सिर्जनात्मक माविमा एक, चुुलाचुुली–२ को जनता माविमा एक, देउमाईको डम्बरदेवी माविमा एक र माईजोगमाई–५ को सिरिसे माविमा एक गरी पाँच वटा मतदान केन्द्र थप भएको छ । ‘अहिले अस्थायी मतदाताको नामवली सङ्कलन र निर्वाचनका लागि आवश्यक कर्मचारी विवरण कार्यालयसँग माग गरिएको छ’ लिम्बूले भन्नुुभयो, ‘अस्थायी मतदाताका रूपमा रहने कैदी बन्दी, नेपाल प्रहरी, नेपाली सेना, शसस्त्र प्रहरी, निर्वाचनमा खटिने कर्मचारीको विवरण सङ्कलन हुुने छ ।’",
      "link": "https://gorkhapatraonline.com/news/186927",
      "image": "https://gorkhapatraonline.com/storage/media/328722/conversions/election-office-original-thumb.jpg"
    },
    {
      "slug": "186925",
      "title": "सर्वदलीय बैठकबाट विवाद टुङ्गिएसँगै वीरगन्जमा ‘कर्फ्यु’ हटाइयो",
      "timestamp": 1767657600000,
      "source": "gp",
      "content": "सर्वदलीय तथा सर्वपक्षीय बैठकले विगत केही दिनदेखि वीरगन्जमा भइरहेको विरोध प्रदर्शन अबदेखि नगर्ने सहमति गराएको छ ।",
      "longContent": "वीरगन्ज (पर्सा), पुस २२ गते । सर्वदलीय तथा सर्वपक्षीय बैठकले विगत केही दिनदेखि वीरगन्जमा भइरहेको विरोध प्रदर्शन अबदेखि नगर्ने सहमति गराएको छ । जिल्ला प्रशासन कार्यालय पर्साको अगुवाइमा आज यहाँ बसेको सर्वदलीय तथा सर्वपक्षीय बैठकले सहमति जुटाएसँगै सोमबारदेखि लगाइएको ‘कर्फ्यु’  पनि आज  ३ः३० बजेदेखि हटाइएको छ । पर्साका प्रमुख जिल्ला अधिकारी भोला दाहालले अन्य मुलुक वा स्थानमा घटेका घटनालाई लिएर वीरगन्जमा प्रदर्शन तथा आन्दोलन नगर्ने प्रतिबद्धता गरेसँगै कर्फ्यु हटाउने निर्णय भएको जानकारी दिनु भयो । “यहाँका दुई समुदायबिच सहमति र यहाँको शान्तिसुरक्षाको अवस्था सहज बन्दै गएपछि कर्फ्यु हटाउने निर्णय गरेका हौँ,” उहाँले भन्नुभयो, “अब यहाँको जनजीवन सामान्यतर्फ उन्मुख भइरहेको छ ।”सो बैठकले आन्दोलनरत पक्षले विरोध प्रदर्शन गर्नु अघि प्रमुख जिल्ला अधिकारीको अग्रिम अनुमति लिई प्रमुख जिल्ला अधिकारीसमक्ष ज्ञापनपत्र पेस गर्न जोड दिने, तत्पश्चात् मात्र आन्दोलनको कार्यक्रम सञ्चालन गर्ने निर्णय भएको बताइएको छ ।“भविष्यमा हुन सक्ने धार्मिक, सामाजिक, सद्भाव विरुद्धका गतिविधिहरूलाई नियन्त्रण गर्न तथा आवश्यक कानुनी कारबाहीका लागि सिफारिस गर्न जिल्लास्थित क्रियाशील राजनीतिक दलहरू एवं विभिन्न धार्मिक समुदायका अगुवाहरू रहने तपसिल बमोजिमको स्थायी सद्भाव संयन्त्र गठन गर्ने निर्णय भएको छ,” उहाँले भन्नु भयो ।प्रजिअ दाहालका अनुसार सो स्थायी सद्भाव संयन्त्रमा हिन्दु समुदायका तर्फबाट रञ्जित साह, रञ्जन सिंह रहने छन् । त्यसैगरी, मुस्लिम समुदायका तर्फबाट  महमद महबुब अलि (शेरु)  र अलि असगर मदनी रहने छन् । सो सर्वपक्षीय तथा सर्वदलीय बैठकले अन्य धार्मिक समुदायबाट पनि आवश्यकता अनुसार प्रतिनिधित्व र जिल्लास्थित राजनीतिक दलहरूका तर्फबाट एक, एक जना प्रतिनिधि रहने व्यवस्था गरिएको छ । त्यसैगरी, सोही संयन्त्रमा नेपाल पत्रकार महासङ्घका अध्यक्ष तथा नागरिक समाजको प्रतिनिधि सदस्य रहने छन् । सो बैठकले सबै प्रकारका सञ्चारकर्मीहरूलाई समाचार सम्प्रेषण गर्नु पूर्व धार्मिक, सांस्कृतिक, सामाजिक सद्भावमा खलल नपुग्ने गरी सामाचार सम्प्रेषण गर्न अनुरोध गर्ने पनि निर्णय गरेको छ । त्यसैगरी  धार्मिक, सांस्कृतिक, सामाजिक सद्भाव बिथोल्न दुरुत्साहन गर्ने समूह, आन्दोलनकारीलाई कानुनी दायरामा ल्याउन स्थानीय प्रशासन सक्रिय रहने बताइएको छ । साथै सबै पक्षले आ–आफ्नो, समूहका तर्फबाट भएका कमजोरीको मनन गर्दै आ–आफ्नो समुदायका व्यक्तिलाई अनुशासन र आत्मसंयम तथा सद्भाव कायम राख्न प्रतिबद्धता व्यक्त गर्ने निर्णय भएको छ । सो बैठकले विद्यमान परिस्थितिलाई सहज बनाउन सबैले आ–आफ्नो स्थानबाट सक्रिय र सकारात्मक भूमिका निर्वाह गर्दै थप विरोध कार्यक्रमहरू नगर्ने पनि निर्णय भएको जिल्ला प्रशासन कार्यालयले जनाएको छ ।रासस",
      "link": "https://gorkhapatraonline.com/news/186925",
      "image": "https://gorkhapatraonline.com/storage/media/328718/conversions/Birjung1-original-thumb.jpg"
    }
  ]
}