{
  "date": "2025-03-15T07:32:33.551Z",
  "news": [
    {
      "slug": "147080",
      "title": "सगरमाथामा बाटो बनाउने टोली आधार शिविरतर्फ",
      "timestamp": 1741996800000,
      "source": "gp",
      "content": "सर्वोच्च शिखर सगरमथाको ‘स्प्रिङ’ सिजन २०२५ को आरोहण समय नजिकिँदै गर्दा आरोहण मार्ग निर्माणका लागि आइसफल डाक्टरहरूको टोली आधार शिविर प्रस्थान गरेको छ ।",
      "longContent": "सन्तोष राउतसोलुखुम्बु, चैत २ गते । सर्वोच्च शिखर सगरमथाको ‘स्प्रिङ’ सिजन २०२५ को आरोहण समय नजिकिँदै गर्दा आरोहण मार्ग निर्माणका लागि आइसफल डाक्टरहरूको टोली आधार शिविर प्रस्थान गरेको छ । बाटो निर्माणका लागि नाम्चेबाट आइसफल डाक्टरसहितको टोली गएको सगरमाथा प्रदूषण नियन्त्रण समिति (एसपिसिसी) नाम्चकी सूचना अधिकारी याङ्जिडोमा शेर्पाले जानकारी दिनुभयो । टोलीमा आधार शिविर व्यवस्थापक छिरिङ तेन्जिङ शेर्पा तथा आङसर्की शेर्पा र दावाजाङ्बु शेर्पाले नेतृत्व गर्नुभएको दुई वटा टोलीमा आठ जना ‘आइसफल डाक्टर’ रहेका छन् । टोलीमा दावानुरु शेर्पा, नीमतेन्जी शेर्पा, मिङ्माग्याल्जेन शेर्पा, दावाछिरी शेर्पा, लाक्पासोना शेर्पा र तेन्डु शेर्पा छन् ।हिउँमा बाटो बनाउने अनुभवी र दक्ष व्यक्तिलाई आइसफल डाक्टर भन्ने गरिन्छ । यस वर्ष आङसर्की शेर्पाको नेतृत्वमा बाटो बन्न लागेको हो । सन् १९९७ देखि संस्कृति, पर्यटन तथा नागरिक उड्डयन मन्त्रालय अन्तर्गतको पर्यटन विभागले समितिलाई खुम्बु आइसफलको आरोहण मार्ग निर्माण तथा मर्मतको जिम्मेवारी दिँदै आएको छ ।यस क्रममा सगरमाथा, ल्होत्से र नुप्से हिमाल आरोहण गर्ने पर्वतारोहीका लागि सुरक्षित बाटो निर्माण गरिन्छ । हरेक वर्ष हिउँ परेर बिग्रिएको पुरानो बाटो पहिल्याउँदै आइसफल डाक्टरहरूले आल्मुनियमका भ‌र्‍याङ जोडेर सगरमाथाको चुचुरोसम्म पुग्ने नयाँ बाटो निर्माण गर्ने छन् । आइसफलदेखि क्याम्प–२ सम्म खर्पसमा हिउँ जम्मा भएको बाटो सफा गर्ने, डोरी टाँग्ने र भर्‍याङ राख्ने काम गरेपछि मात्र आरोही सगरमाथाको चुचुरोसम्म पुग्न सक्छन् । पाँच हजार ३६४ मिटर उचाइमा रहेको सगरमाथा आधार शिविरबाट छ हजार चार सय मिटरसम्म उचाइको क्याम्प दुईसम्म दर्जनौँ साना ठुला हिमखाल्डा रहेका छन् । क्याम्प दुईभन्दा तल धेरै खाल्डा भएकाले बाटो बनाउने धेरै काम त्यहाँ गर्नु पर्छ । क्याम्प दुईमाथि हिमखाल्डा खासै छैनन् । क्याम्प दुईभन्दा माथिका लागि बाटो खोल्ने तथा डोरी बाँध्ने काम आरोहण टोलीका प्राविधिकले गर्छन् । पदमार्ग निर्माण कार्य निकै जोखिमपूर्ण हुने भएकाले आधार शिविरमा बौद्ध धर्म परम्परा अनुसार लामाबाट पूजापाठ गरी काम सुरु गर्ने परम्परा रहेको छ । प्रत्येक वर्ष ‘अक्टोबर’ र ‘स्प्रिङ’ दुवै सिजनमा यही परम्परा अनुसार काम सुरु गरिन्छ । बाटो बनाउने क्रममा कुनै विपत आई नलागोस्, सकुशल फर्कन पाऊँ, भगवान्ले रक्षा गरून् र हिमाल आरोहण गर्ने आरोहीहरूमा कुनै पनि दुर्घटना नभई यात्रा सफल होस् भन्ने उद्देश्यले पूजा गरेर बाटो निर्माण थाल्ने गरिन्छ ।यस क्षेत्रमा बाटो बनाउने काम तालिमप्राप्त आइसफल डाक्टरहरूले मात्र गर्ने भएकाले अन्य श्रमिकको खासै काम नहुने बताइन्छ । बर्सौंदेखि आइसफल डाक्टरका रूपमा काम गर्ने शेर्पाहरूले ज्यान जोखिममा राखेर बाटो बनाउने गर्छन् । हिमाल आरोहण गर्ने बाटो, हिउँ र बरफ खनेर डोरीको सहायताबाट निर्माण गर्नुपर्ने भएकाले ज्यान माया मारेर बनाउनुपर्ने आइसफल डाक्टरहरू बताउँछन् । हिमपहिरो चलेमा बनाएको बाटो बिगार्ने भएकाले एकै स्थानमा पटक पटक बाटो बनाउनु पर्छ ।",
      "link": "https://gorkhapatraonline.com/news/147080",
      "image": "https://gorkhapatraonline.com/storage/media/259574/conversions/icefall-doctor_solu_santosh-original-thumb.jpg"
    },
    {
      "slug": "147079",
      "title": "गुणस्तरहीन चामल र चिउरा बेच्ने उद्योगमा सिलबन्दी",
      "timestamp": 1741996800000,
      "source": "gp",
      "content": "काठमाडौँको तारकेश्वर र नार्गाजुनका विभिन्न ठाउँमा गुणस्तरहीन चामल, चिउरा र अन्य खाद्य ब्रान्डिङ गरेर बिक्री गर्ने गोदाममा सिलबन्दी गरिएको छ ।",
      "longContent": "गोरखापत्र समाचारदाता काठमाडौँ, चैत २ गते । काठमाडौँको तारकेश्वर र नार्गाजुनका विभिन्न ठाउँमा गुणस्तरहीन चामल, चिउरा र अन्य खाद्य ब्रान्डिङ गरेर बिक्री गर्ने गोदाममा सिलबन्दी गरिएको छ । खाद्य प्रविधि तथा गुण नियन्त्रण विभागको नेतृत्वमा वाणिज्य, आपूर्ति तथा उपभोक्ता संरक्षण विभाग, काठमाडौँ उपत्यका अपराध अनुसन्धान कार्यालय, जिल्ला प्रशासन कार्यालय र स्थानीय निकायका प्रतिनिधिसहितको संयुक्त अनुगमन टोलीले खाद्य व्यवसायको गोदामको स्थलगत निरीक्षणपछि कैफियत भेटिएपछि सिलबन्दी गरेको हो ।विभागका महानिर्देशक सञ्जीवकुमार कर्णलाई आएको सूचनाका आधारमा सो टोलीले खाद्य गोदामको निरीक्षण गरेर खाद्य स्वच्छता तथा गुणस्तर ऐन २०८१ बमोजिम कारबाही अगाडि बढाएको जनाइएको छ । विभागका अनुसार अनुगमनमा काठमाडौँ तारकेश्वर–९ मा रहेको देवकोटा चिउरा तथा चामल मिलको विभिन्न ब्रान्डका चामल र चिउरा बिक्री गर्ने गोदाममा सिलबन्दी गरेको छ । खाद्य अनुमतिपत्र नलिई सादा पहेँलो बोरामा ताइचिन चामल प्याकिङ गरिएको साथै अन्य फर्म वा कम्पनीको ब्रान्ड र नाममा प्याकिङ तथा बिक्रीवितरण गरेको पाइएपछि विभिन्न ब्रान्डका दुई हजार ५१६ बोरा चामल र एक हजार ४३ बोरा चिउराको गोदाममा सिलबन्दी गरिएको हो । उक्त व्यवसायको भण्डारण कक्षमा खाली बोरा, लेबलिङ र सिलिङ मेसिन तथा थकाली, नेवारी, गुडलक जस्ता पाइएकाले सो चामल तथा चिउराको गोदाममा सिलबन्दी गरिएको विभागले जनाएको छ ।यसै गरी विभागको सो अनुगमन टोलीले काठमाडौँको नागार्जुन–७ मा रहेको हलेसी फुड्स खाद्य उद्योग प्रालिको खाद्य गोदाममा पनि सिलबन्दी गरेको छ । खाद्य अनुमतिपत्र नलिई विभिन्न ब्रान्डका चामल खरिद गरी अन्य फर्म वा कम्पनीको ब्रान्ड र नाममा प्याकिङ तथा बिक्रीवितरण गर्ने गरेको पाइएपछि सो गोदामको सिलबन्दी गरिएको जनाइएको छ । उक्त व्यवसायको गोदाममा खाली बोरा, लेबलिङ र सिलिङ मेसिनका साथै विभिन्न ब्रान्डका एक हजार ६४६ बोरा चामल पाइएकोमा सो चामल सिलबन्दी गरेको विभागले जनाएको छ । त्यसैगरी उक्त निरीक्षण अनुगमनका क्रममा काठमाडौँको नागार्जुन–४ मा रहेको गढीमाई प्याकेजिङ उद्योगमा पनि सिलबन्दी गरिएको छ । खाद्य अनुमतिपत्र नलिई विभिन्न ब्रान्डका ७७ हजार ८५० केजी चामल खरिद गरी अन्य फर्म वा कम्पनीको ब्रान्ड र नाममा प्याकिङ तथा बिक्रीवितरण गर्ने गरेको पाइएपछि उक्त उद्योगको गोदाममा सिलबन्दी गरिएको हो । निरीक्षण अनुगमनका क्रममा थप अनुसन्धानका लागि चार थान चामल र एक थान चिउराको नमुना सङ्कलन गरेको छ । सङ्कलित नमुना विश्लेषण परीक्षणका लागि प्रयोगशालामा पठाइएको विभागले जनाएको छ । विभागका महानिर्देशक सञ्जीवकुमार कर्णले तीन वटै खाद्य व्यवसायलाई खाद्य स्वच्छता तथा गुणस्तर ऐन, २०८१ बमोजिम कारबाहीका लागि प्रक्रिया अगाडि बढाइएको जानकारी दिनुभयो ।",
      "link": "https://gorkhapatraonline.com/news/147079",
      "image": "https://gorkhapatraonline.com/storage/media/259573/conversions/chiura-original-thumb.jpg"
    },
    {
      "slug": "147008",
      "title": "सुनको भाउ हालसम्मकै उच्च, प्रतितोला  चार हजारले बढ्यो",
      "timestamp": 1741910400000,
      "source": "gp",
      "content": "नेपाली बजारमा सुनको मूल्य हालसम्मकै उच्च बिन्दुमा पुगेको छ । आज सुनको मूल्य प्रतितोला रू. चार हजारले बढेर रू. एक लाख ७४ हजार पाँच सय कायम भएको छ ।",
      "longContent": "काठमाडौँ, चैत १  गते ।  नेपाली बजारमा सुनको मूल्य हालसम्मकै उच्च बिन्दुमा पुगेको छ । आज सुनको मूल्य प्रतितोला रू. चार हजारले बढेर रू. एक लाख ७४ हजार पाँच सय कायम भएको छ । स्थानीय बजारमा बिहीबार सुन प्रतितोला रू एक लाख ७० हजार पाँच सयमा कारोबार भएको थियो । त्यस्तै आज चाँदीको मूल्य प्रतितोला रू. दुई हजार ५० कायम भएको छ । नेपाल सुन चाँदी व्यावसायी महासङ्घका प्रथम उपाध्यक्ष धर्मसुन्दर बज्राचार्यले आन्तरिक कारण भन्दा बाह्य कारणले सुनको मूल्य बढेको बताउनुभयो । “अमेरिकी डलरको मूल्यवृद्धि, अन्तरराष्ट्रिय राजनीतिक घटनाक्रमलगायतका कारणले मूल्य बढेको हो । अन्तरराष्ट्रिय बजारमा भएको मूल्यवृद्धिअनुसार समायोजन गर्दा स्थानीय बजारमा हालसम्मकै उच्च मूल्य कायम भएको हो”, उहाँले रासससँग भन्नुभयो ।अन्तरराष्ट्रिय बजारमा आज सुनको मूल्य प्रतिऔंस दुई हजार ९८२ अमेरिकी डलर हाराहारीमा कारोबार भइरहेको छ ।  रासस",
      "link": "https://gorkhapatraonline.com/news/147008",
      "image": "https://gorkhapatraonline.com/storage/media/259390/conversions/gold1616-original-thumb.jpg"
    },
    {
      "slug": "146985",
      "title": "यस्तो छ आजको तरकारी र फलफूलको थोक मूल्य",
      "timestamp": 1741910400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ, चैत १ गते ।   कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु २५, गोलभेँडा ठूलो (भारतीय) प्रतिकिलो रु ५०, गोलभेँडा सानो (तराई) प्रतिकिलो रु २२, आलु रातो प्रतिकिलो रु ३४, आलु रातो (भारतीय) प्रतिकिलो रु ३४, प्याज सुकेको (भारतीय) प्रतिकिलो रु ६०, गाजर (लोकल) प्रतिकिलो रु ४०, गाजर (तराई) प्रतिकिलो रु २५, बन्दा (लोकल) प्रतिकिलो रु १२, बन्दा (नरिवल) प्रतिकिलो रु १५, काउली (स्थानीय) प्रतिकिलो रु २०, स्थानीय काउली (ज्यापु) प्रतिकिलो रु २०, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ५० तथा भन्टा डल्लो प्रतिकिलो रु ६० कायम गरिएको छ ।यसैगरी, मटरकोसा प्रतिकिलो रु ५०, घिउ सिमी (लोकल) प्रतिकिलो रु ४०, घिउ सिमी (हाइब्रिड) प्रतिकिलो रु ४०, घिउ सिमी (राजमा) प्रतिकिलो रु ९०, टाटे सिमी प्रतिकिलो रु ७०, तिते करेला प्रतिकिलो रु ११०, लौका प्रतिकिलो रु ५०, परबर (लोकल) प्रतिकिलो रु १२०, परबर (तराई) प्रतिकिलो रु १६०, घिरौला प्रतिकिलो रु ७०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु १५, हरियो फर्सी (डल्लो) प्रतिकिलो रु १५ तथा भिण्डी प्रतिकिलो रु ११० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४०, पिँडालु प्रतिकिलो रु १००, स्कूस प्रतिकिलो रु ४०, रायो साग प्रतिकिलो रु ४०, पालुङ्गो साग प्रतिकिलो ६०, चमसुरको साग रु ८०, तोरीको साग प्रतिकिलो रु ४०, मेथीको साग प्रतिकिलो रु ६०, प्याज हरियो प्रतिकिलो रु ३०, बकुला प्रतिकिलो रु ५०, तरुल प्रतिकिलो रु ९०, च्याउ (कन्य) प्रतिकिलो रु १००, च्याउ (डल्ले) प्रतिकिलो रु ३०० निर्धारण गरिएको छ ।ब्रोकाउली प्रतिकिलो रु ४०, चुकुन्दर प्रतिकिलो रु ६०, सजीवन प्रतिकिलो रु १६०, कोइराला प्रतिकेजी रु ४००, रातो बन्दा प्रतिकिलो रु ५०, जिरीको साग प्रतिकिलो रु ५०, सेलरी प्रतिकिलो रु १५०, सौफको साग प्रतिकिलो रु ८०, पार्सले प्रतिकिलो रु ३००, पुदिना प्रतिकिलो रु ३००, गान्टे मूला प्रतिकिलो रु ६०, इमली प्रतिकिलो रु १६०, तामा प्रतिकिलो रु १००, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १५०, कागती प्रतिकिलो रु २५०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, सुन्तला (भारतीय) प्रतिकिलो रु १२०, मौसम प्रतिकिलो रु २००, जुनार प्रतिकिलो रु १५०, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ४०, रुख कटहर प्रतिकिलो रु १३०, निबुवा प्रतिकिलो रु ७०, नासपाती (चाइनिज) प्रतिकिलो रु २५०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु ११०, लप्सी प्रतिकिलो रु १००, खरबुजा प्रतिकिलो रु ४५, स्ट्रबेरी प्रतिकिलो रु २००, किबी प्रतिकिलो रु ४००, अमला प्रतिकिलो रु १२० निर्धारण गरिएको छ ।यसैगरी, अदुवा प्रतिकिलो रु १००, खुर्सानी सुकेको प्रतिकिलो रु ३२५, खुर्सानी हरियो प्रतिकिलो रु १००, खुर्सानी हरियो (बुलेट) प्रतिकिलो रु ११०, भेडे खुर्सानी प्रतिकिलो रु १००, लसुन हरियो प्रतिकिलो रु ५०, हरियो धनिया प्रतिकिलो रु ३०, लसुन सुकेको चाइनिज प्रतिकिलो रु २८०, लसुन सुकेको नेपाली प्रतिकिलो रु २३०, छ्यापी सुकेको प्रतिकिलो रु १६०, छ्यापी हरियो प्रतिकिलो रु ७०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १८०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ । रासस",
      "link": "https://gorkhapatraonline.com/news/146985",
      "image": "https://gorkhapatraonline.com/storage/media/259348/conversions/adrhs-original-thumb.jpg"
    },
    {
      "slug": "146970",
      "title": "टरिगाउँमा आउनै छाड्यो विमान",
      "timestamp": 1741910400000,
      "source": "gp",
      "content": "विसं २०११ देखि सञ्चालनमा रहेको टरिगाउँ विमानस्थलमा पछिल्ला दुई महिनादेखि उडान रोकिएको छ ।",
      "longContent": "तुलसीपुर समाचारदातातुलसीपुर, चैत १ गते । विसं २०११ देखि सञ्चालनमा रहेको टरिगाउँ विमानस्थलमा पछिल्ला दुई महिनादेखि उडान रोकिएको छ । नेपाल वायु सेवा निगमको जहाज २०८१ पुस २ गते अन्तिम पटक टरिगाउँ विमानस्थलमा अवतरण गरेको थियो । नेपाल एयरलाइन्स तुलसीपुरका प्रतिनिधि बलबहादुर सुनारका अनुसार निगमका साना दुई वटा जहाज बिग्रिएका कारण उडान बन्द भएको छ । उहाँका अनुसार आगामी १५ दिनभित्रै जहाज मर्मत भई पुनः नियमित उडान सञ्चालनमा आउने बताउनुभयो ।टरिगाउँ विमानस्थलमा २०११ देखि २०४२ सालसम्म नियमित उडान हुँदै आएको थियो । २०५६ देखि २०५८ सालसम्म सेवा अवरुद्ध भएको थियो । सीता एयरले २०८० सालमा सेवा सुरु गरे पनि एक वर्ष नपुग्दै बन्द गरेको थियो । पछिल्लो समय नेपाल एयरलाइन्सले हप्तामा एक दिन उडान गर्दै आएकामा हाल दुई महिनादेखि पूर्ण रूपमा उडान बन्द रहेको छ । टरिगाउँ विमानस्थलको धावनमार्ग विस्तारका लागि पहल गरिरहेका तुलसीपुर उपमहानगरपालिकाका उपप्रमुख स्यानी चौधरीका अनुसार विमानस्थल स्तरोन्नतिका लागि विस्तृत परियोजना प्रतिवेदन (डिपिआर) तयार पारिएको छ । विमानस्थल पुनः सञ्चालन र सेवा नियमित गर्न विभिन्न निकायसँग समन्वय भइरहेको उहाँले जानकारी दिनुभयो । ठुला जहाजका लागि एक हजार २५० देखि एक हजार ५५० मिटर धावनमार्गको लम्बाइ र ३० देखि ५० मिटर चौडाइ आवश्यक पर्ने डिपिआरमा उल्लेख छ । धावनमार्गको क्षेत्रफल ३९ बिघा रहेको छ । धावनमार्ग विस्तारका लागि धावनमार्गसँगै रहेको कपास विकास समितिको चार बिघा जग्गासमेत विस्तारका लागि ल्याउने प्रक्रिया अघि बढेको उपप्रमुख चौधरीले जानकारी दिनुभयो । धावनमार्ग विस्तारका लागि जग्गा अधिग्रहण गर्न संस्कृति, पर्यटन तथा नागरिक उड्डयन मन्त्रालयले अर्थ मन्त्रालयलाई पत्रसमेत पठाएको छ । धावनमार्ग विस्तारका लागि आवश्यक पाँच अर्ब बजेटमध्ये आर्थिक वर्ष २०८१/८२ मा एक करोड विनियोजन गरिएको र यसै वर्ष थप आवश्यक ९९ करोड बजेट माग गरिएको छ ।",
      "link": "https://gorkhapatraonline.com/news/146970",
      "image": "https://gorkhapatraonline.com/storage/media/259332/conversions/plain--original-thumb.jpg"
    },
    {
      "slug": "146968",
      "title": "पर्खाल नहुँदा सुरक्षा चुनौती",
      "timestamp": 1741910400000,
      "source": "gp",
      "content": "हेटौँडा औद्योगिक क्षेत्रमा कम्पाउन्ड पर्खाल निर्माण हुन नसक्दा निजी क्षेत्रको अर्बौं रुपियाँको लगानी जोखिममा परेको छ ।",
      "longContent": "हेटौँडा समाचारदाताहेटौँडा, चैत १ गते  । हेटौँडा औद्योगिक क्षेत्रमा कम्पाउन्ड पर्खाल निर्माण हुन नसक्दा निजी क्षेत्रको अर्बौं रुपियाँको लगानी जोखिममा परेको छ । अमेरिकी सरकारको सहयोगमा स्थापना भएको देशकै ठुलो औद्योगिक क्षेत्रमा पर्खाल निर्माण नहुँदा सुरक्षामा चुनौती भएको हो । ६१ वर्षअघि निर्माण गरिएको औद्योगिक क्षेत्रमा पर्खाल निर्माण भएको छैन । औद्योगिक क्षेत्रको बिचबाट मकवानपुरको पूर्वी क्षेत्रमा जाने सडक निर्माण गरिएको छ । बर्सौंदेखि सवारी सञ्चालन भइरहेको यस सडकको दायाँबायाँ औद्योगिक क्षेत्र रहेको छ ।  २५ मिटर सडक विस्तारमा अलमलका कारण हेटौँडामा रहेको औद्योगिक क्षेत्रमा निर्माण गरिने भनिएको वाल निर्माण अन्योलग्रस्त बनेको हो । चारैतिर खुला भएका कारण यहाँका सुरक्षाकर्मीले सुरक्षा दिन कठिन हुने स्थानीयको भनाइ छ । पर्खालकै कारण सुरक्षामा चुनौती भएको हेटौँडा औद्योगिक क्षेत्र व्यवस्थापन कार्यालयका क्षेत्र व्यवस्थापक सगीता कुँवरले बताउनुभयो । खुला भएका कारण सहजै आवतजावत हुने र भएकाले सुरक्षा दिन समस्या भएको उहाँले बताउनुभयो । हेटौँडाको बाटो बिस्तार नभएसम्म पर्खाल निर्माण गर्न नसकिएको उहाँले जानकारी दिनुभयो । हाल हेटौँडा औद्योगिक क्षेत्रमा १४३ उद्योग रहेका छन् तर ११५ वटा सञ्चालनमा रहेका छन् । यहाँ पाँच वटा उद्योग बन्द अवस्थामा छन् । सरकारी कार्यालय, सङ्घ संस्थाका १३ वटा कार्यालय छन् । हाल १० वटा उद्योग निर्माणाधीन छन् । चालु आर्थिक वर्षमा यहाँ दुई वटा नयाँ उद्योग थपिएको कार्यालय व्यवस्थापक कुँवरले जानकारी दिनुभयो । यहाँ निर्माण सामग्रीका सात, प्लास्टिकजन्य ३१, विद्युतका चार, खाद्यान्न तथा पेय पदार्थका १४, फर्निचरका छ, इन्जिनियरिङ सेवाका १२, प्याकेजिङका पाँच, केमिकल तथा रङरोगन उत्पादनका ११, पोल्ट्री दुई, खानीजन्य तीन, टेक्सटाइल एक र अन्य ११ वटा उद्योग रहेका छन् । औद्योगिक क्षेत्रमा सञ्चालित उद्योगबाट प्रत्यक्ष रूपमा पाँच हजारभन्दा बढीले रोजगारी पाएका छन् ।",
      "link": "https://gorkhapatraonline.com/news/146968",
      "image": "https://gorkhapatraonline.com/storage/media/259330/conversions/HID-@-hetauda-(1)-original-thumb.jpg"
    },
    {
      "slug": "146967",
      "title": "आजका लागि यस्तो छ विदेशी मुद्राको विनिमयदर",
      "timestamp": 1741910400000,
      "source": "gp",
      "content": "काठमाडौँ, चैत १ गते । नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार आज अमेरिकी डलर एकको खरिददर १३८ रुपैयाँ ९० पैसा र बिक्रीदर १३९ रुपैयाँ ५० पैसा कायम भएको छ ।युरोपियन युरो एकको खरिददर १५० रुपैयाँ ९५ पैसा र बिक्रीदर १५१ रुपैयाँ ६० पैसा, युके पाउन्ड स्टर्लिङ एकको खरिददर १७९ रुपैयाँ ८५ पैसा र बिक्रीदर १८० रुपैयाँ ६२ पैसा, स्वीस फ्र्याङ्क एकको खरिददर १५७ रुपैयाँ ४७ पैसा र बिक्रीदर १५८ रुपैयाँ १५ पैसा कायम गरिएको छ । अष्ट्रेलियन डलर एकको खरिददर ८७ रुपैयाँ ३५ पैसा र बिक्रीदर ८७ रुपैयाँ ७२ पैसा, क्यानेडियन डलर एकको खरिददर ९६ रुपैयाँ ६० पैसा र बिक्रीदर ९७ रुपैयाँ ०२ पैसा, सिङ्गापुर डलर एकको खरिददर १०४ रुपैयाँ ०१ पैसा र बिक्रीदर १०४ रुपैयाँ ४६ पैसा निर्धारण गरिएको छ । यस्तै, जापानी येन १० को खरिददर नौ रुपैयाँ ३८ पैसा र बिक्रीदर नौ रुपैयाँ ४२ पैसा, चिनियाँ युआन एकको खरिददर १९ रुपैयाँ १७ पैसा र बिक्रीदर १९ रुपैयाँ २५ पैसा, साउदी अरेबियन रियाल एकको खरिददर ३७ रुपैयाँ ०४ पैसा र बिक्रीदर ३७ रुपैयाँ २० पैसा, कतारी रियाल एकको खरिददर ३८ रुपैयाँ ११ पैसा र बिक्रीदर ३८ रुपैयाँ २७ पैसा कायम भएको छ ।केन्द्रीय बैंकका अनुसार थाई भाट एकको खरिददर चार रुपैयाँ ११ पैसा र बिक्रीदर चार रुपैयाँ १३ पैसा, युएई दिराम एकको खरिददर ३७ रुपैयाँ ८२ पैसा र बिक्रीदर ३७ रुपैयाँ ९८ पैसा, मलेसियन रिङ्गेट एकको खरिददर ३१ रुपैयाँ ३० पैसा र बिक्रीदर ३१ रुपैयाँ ४३ पैसा, साउथ कोरियन वन १०० को खरिददर नौ रुपैयाँ ५४ पैसा र बिक्रीदर नौ रुपैयाँ ५९ पैसा, स्वीडिस क्रोनर एकको खरिददर १३ रुपैयाँ ६५ पैसा र बिक्रीदर १३ रुपैयाँ ७१ पैसा र डेनिस क्रोनर एकको खरिददर २० रुपैयाँ २४ पैसा र बिक्रीदर २० रुपैयाँ ३३ पैसा तोकिएको छ । राष्ट्र बैंकले हङकङ डलर एकको खरिददर १७ रुपैयाँ ८७ पैसा र बिक्रीदर १७ रुपैयाँ ९५ पैसा, कुवेती दिनार एकको खरिददर ४५० रुपैयाँ ८४ पैसा र बिक्रीदर ४५२ रुपैयाँ ७९ पैसा, बहराइन दिनार एकको खरिददर ३६८ रुपैयाँ ४७ पैसा र बिक्रीदर ३७० रुपैयाँ ०७ पैसा, ओमनी रियाल एकको खरिददर ३६० रुपैयाँ ७९ पैसा र बिक्रीदर ३६२ रुपैयाँ ३५ पैसा रहेको छ । भारतीय रुपैयाँ १०० को खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको ‘वेबसाइट’मा उपलब्ध हुने जनाइएको छ ।",
      "longContent": "काठमाडौँ, चैत १ गते । नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार आज अमेरिकी डलर एकको खरिददर १३८ रुपैयाँ ९० पैसा र बिक्रीदर १३९ रुपैयाँ ५० पैसा कायम भएको छ ।युरोपियन युरो एकको खरिददर १५० रुपैयाँ ९५ पैसा र बिक्रीदर १५१ रुपैयाँ ६० पैसा, युके पाउन्ड स्टर्लिङ एकको खरिददर १७९ रुपैयाँ ८५ पैसा र बिक्रीदर १८० रुपैयाँ ६२ पैसा, स्वीस फ्र्याङ्क एकको खरिददर १५७ रुपैयाँ ४७ पैसा र बिक्रीदर १५८ रुपैयाँ १५ पैसा कायम गरिएको छ । अष्ट्रेलियन डलर एकको खरिददर ८७ रुपैयाँ ३५ पैसा र बिक्रीदर ८७ रुपैयाँ ७२ पैसा, क्यानेडियन डलर एकको खरिददर ९६ रुपैयाँ ६० पैसा र बिक्रीदर ९७ रुपैयाँ ०२ पैसा, सिङ्गापुर डलर एकको खरिददर १०४ रुपैयाँ ०१ पैसा र बिक्रीदर १०४ रुपैयाँ ४६ पैसा निर्धारण गरिएको छ । यस्तै, जापानी येन १० को खरिददर नौ रुपैयाँ ३८ पैसा र बिक्रीदर नौ रुपैयाँ ४२ पैसा, चिनियाँ युआन एकको खरिददर १९ रुपैयाँ १७ पैसा र बिक्रीदर १९ रुपैयाँ २५ पैसा, साउदी अरेबियन रियाल एकको खरिददर ३७ रुपैयाँ ०४ पैसा र बिक्रीदर ३७ रुपैयाँ २० पैसा, कतारी रियाल एकको खरिददर ३८ रुपैयाँ ११ पैसा र बिक्रीदर ३८ रुपैयाँ २७ पैसा कायम भएको छ ।केन्द्रीय बैंकका अनुसार थाई भाट एकको खरिददर चार रुपैयाँ ११ पैसा र बिक्रीदर चार रुपैयाँ १३ पैसा, युएई दिराम एकको खरिददर ३७ रुपैयाँ ८२ पैसा र बिक्रीदर ३७ रुपैयाँ ९८ पैसा, मलेसियन रिङ्गेट एकको खरिददर ३१ रुपैयाँ ३० पैसा र बिक्रीदर ३१ रुपैयाँ ४३ पैसा, साउथ कोरियन वन १०० को खरिददर नौ रुपैयाँ ५४ पैसा र बिक्रीदर नौ रुपैयाँ ५९ पैसा, स्वीडिस क्रोनर एकको खरिददर १३ रुपैयाँ ६५ पैसा र बिक्रीदर १३ रुपैयाँ ७१ पैसा र डेनिस क्रोनर एकको खरिददर २० रुपैयाँ २४ पैसा र बिक्रीदर २० रुपैयाँ ३३ पैसा तोकिएको छ । राष्ट्र बैंकले हङकङ डलर एकको खरिददर १७ रुपैयाँ ८७ पैसा र बिक्रीदर १७ रुपैयाँ ९५ पैसा, कुवेती दिनार एकको खरिददर ४५० रुपैयाँ ८४ पैसा र बिक्रीदर ४५२ रुपैयाँ ७९ पैसा, बहराइन दिनार एकको खरिददर ३६८ रुपैयाँ ४७ पैसा र बिक्रीदर ३७० रुपैयाँ ०७ पैसा, ओमनी रियाल एकको खरिददर ३६० रुपैयाँ ७९ पैसा र बिक्रीदर ३६२ रुपैयाँ ३५ पैसा रहेको छ । भारतीय रुपैयाँ १०० को खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको ‘वेबसाइट’मा उपलब्ध हुने जनाइएको छ ।",
      "link": "https://gorkhapatraonline.com/news/146967",
      "image": "https://gorkhapatraonline.com/storage/media/259329/conversions/money-exchange-original-thumb.jpg"
    },
    {
      "slug": "146964",
      "title": "क्रसिङपछि चिनी उद्योग बन्द",
      "timestamp": 1741910400000,
      "source": "gp",
      "content": "सर्लाहीको हरिवनस्थित इन्दुशङ्कर चिनी उद्योगले यो वर्ष ३० लाख क्विन्टल उखु क्रसिङ गरेको छ ।",
      "longContent": "सर्लाही समाचारदातासर्लाही, चैत १ गते । सर्लाहीको हरिवनस्थित इन्दुशङ्कर चिनी उद्योगले यो वर्ष ३० लाख क्विन्टल उखु क्रसिङ गरेको छ । बिहीबार बिहानबाट बन्द भएको उद्योगले ३० लाख ५२ हजार ७९२ क्विन्टल उखु क्रसिङ गरेको उद्योगका उखु प्रबन्धक योगनारायण रजकले जानकारी दिनुभयो । किसानले ल्याएको सम्पूर्ण उखु सकिएपछि बिहीबार बिहानदेखि मिल बन्द गरिएको उहाँले बताउनुभयो । किसानलाई फागुन १४ सम्मको भुक्तानी गरिसकेको इन्दुशङ्करले होलीपर्व सम्पन्न भएको एक सातादेखि १० दिनभित्रमा बाँकी भुक्तानी भइसक्ने जनाएको छ । गत मङ्सिर २७ बाट उखु क्रसिङ सुरु गरेको उद्योग ९१ दिन सञ्चालन भएर बन्द भएको उखु प्रबन्धक रजकले बताउनुभयो । जिल्लाको महालक्ष्मी चिनी उद्योग बगदह र अन्नपूर्ण चिनी उद्योग धनकौल यसअघि नै बन्द भइसकेका छन् । एक साताअघि बन्द भएका महालक्ष्मी चिनी उद्योगले १३ लाख ८० हजार १०४ क्विन्टल र अन्नपूर्ण चिनी उद्योग धनकौलले नौ लाख २१ हजार क्विन्टल उखु क्रसिङ गरेका छन् । महालक्ष्मी र अन्नपूर्णले पनि किसानको बाँकी भुक्तानी होली सकिएलगत्तै गर्ने जनाएका छन् । सरकारले गत मङ्सिरमा यो वर्षको क्रसिङ सिजनका लागि उखुको मूल्य प्रतिक्विन्टल ६५५ रुपियाँ निर्धारण गरेको थियो । त्यसमध्ये उद्योगीले प्रतिक्विन्टल ५८५ रुपियाँ र सरकारले अनुदानबापत ७० रुपियाँ उपलब्ध गराउने उल्लेख छ । यस वर्ष चिनी उद्योगले उखु खरिद गरेका किसानलाई समयमै भुक्तानी दिइरहेका छन् । सरकारबाट प्राप्त हुने ७० रुपियाँ अनुदान रकमको भने टुङ्गो नरहेको किसानले बताएका छन् । पछिल्लो समय किसानले उखु खेती घटाउँदै लगेपछि चिनी मिललाई उखुको अभाव हुने गरेको छ ।",
      "link": "https://gorkhapatraonline.com/news/146964",
      "image": "https://gorkhapatraonline.com/storage/media/259326/conversions/Chini-original-thumb.jpg"
    },
    {
      "slug": "146963",
      "title": "उखु अभावमै क्रसिङ सम्पन्न",
      "timestamp": 1741910400000,
      "source": "gp",
      "content": "उखु अभाव र मौसमी प्रतिकूलताको सामना गर्दै रामनगरस्थित एभरेस्ट चिनी मिलले यस वर्षको क्रसिङ सम्पन्न गरेको छ । एभरेस्टले बिहीबार बिहानदेखि चालु सत्र २०८१/८२ को क्रसिङ सम्पन्न गरेको जनाएको छ ।",
      "longContent": "बर्दीबास समाचारदाताबर्दीबास, चैत १ गते । उखु अभाव र मौसमी प्रतिकूलताको सामना गर्दै रामनगरस्थित एभरेस्ट चिनी मिलले यस वर्षको क्रसिङ सम्पन्न गरेको छ । एभरेस्टले बिहीबार बिहानदेखि चालु सत्र २०८१/८२ को क्रसिङ सम्पन्न गरेको जनाएको छ । यस पटक मिल सञ्चालन भएको ९२ दिनपछि बन्द भएको हो । यसबिच छ दिन ‘नो केन’ र दुई दिन सरसफाइका लागि काम रोकिँदा खुद क्रसिङ भने ८४ दिन मात्र हुन सक्यो । यसमा पनि पटक पटक उखु अभाव हुँदा २५ दिन क्षमता घटाएर क्रसिङ गर्नु परेको एभरेस्टले जनाएको छ । उद्योगका वित्तीय महाप्रबन्धक विमलचन्द्र ठाकुरका अनुसार यस पटक न्यूनतम ३५ लाख क्विन्टल उखु क्रसिङ गरी तीन लाख १५ हजार क्विन्टल चिनी उत्पादनको लक्ष्यसहित मङ्सिर २६ देखि क्रसिङ सुरु भएको थियो । पर्याप्त उखु नपाउँदा ३१ लाख तीन हजार ५१ क्विन्टल मात्र उखु क्रसिङ गर्न सकिएको उहाँले बताउनुभयो । यो परिणाम लक्ष्यको करिब ४ लाख क्विन्टलले कम हो ।यस वर्ष चिनीको ‘रिकभरी’ सरदर ८.५ देखि नौ प्रतिशत रहेको छ । अहिले उखुको रस चिनी बन्ने प्रक्रियामा रहेकाले पाँच दिनपछि मात्र चिनी उत्पादनबारे जानकारी हुने एभरेस्टले जनाएको छ । खरिद गरिएका उखुमध्ये फागुन २५ सम्म ३० लाख ८० हजार क्विन्टल उखुको एक अर्ब ७० करोड ५४ हजार रुपियाँ किसानको खातामार्फत भुक्तानी गरिएको वित्तीय महाप्रबन्धक ठाकुरले बताउनुभयो । पछि आएका उखुको पनि यसै साताभित्र भुक्तानी गरिने उहाँको भनाइ छ । गत वर्षदेखि एभरेस्टले पाँच दिनभित्रै उखुको भुक्तानी दिन थालेकाले मिलप्रति किसानको भरोसा बढे पनि समुचित मूल्य नपाउँदा उखु किसान भने निराश देखिएका छन् । किसानले उखुको न्यूनतम समर्थन मूल्य प्रतिक्विन्टल ७५० रुपियाँ कायम गर्नुपर्ने माग गर्दै आएका छन् । सरकारले भने कारखानाले दिँदै आएको साबिक ५४० रुपियाँमा २० रुपियाँ मात्र वृद्धि गरी प्रतिक्विन्टल ५६० रुपियाँ तोकेको छ । यो मूल्यप्रति किसान असन्तुष्ट छन् । यसको असर आगामी वर्षको उखु खेतीमा पर्ने हुँदा उखु अभाव तत्कालै समाधान हुने सङ्केत देखा नपरेको उखु उत्पादक कृषक सङ्घ महोत्तरीका अध्यक्ष नरेशसिंह कुशवाहाले बताउनुभयो । गत आर्थिक वर्ष २०८०/८१ मा एभरेस्टले २९ लाख चार हजार ५११ क्विन्टल उखु क्रसिङ गरी दुई लाख ६१ हजार ४०६ क्विन्टल चिनी उत्पादन गरेको थियो ।",
      "link": "https://gorkhapatraonline.com/news/146963",
      "image": "https://gorkhapatraonline.com/storage/media/259325/conversions/Chini1-original-thumb.jpg"
    },
    {
      "slug": "146962",
      "title": "हातेकागज उद्योग सङ्कटमा",
      "timestamp": 1741910400000,
      "source": "gp",
      "content": "बझाङमा सञ्चालित हातेकागज उद्योग बन्द अवस्थामा छन् । जयपृथ्वी नगरपालिकाको कैलाशमा रहेको मालिका हातेकागज उद्योग, बुङ्गल नगरपालिका–१ को गोइचनमा रहेको जुनेली हातेकागज उद्योग, खप्तडछान्ना गाउँपालिका–५, कालुखेतीमा रहेको प्रगतिशील खप्तड हातेकागज उद्योग बन्द भएका छन् ।",
      "longContent": "बुङ्गल समाचारदाताचैनपुर (बझाङ), चैत १ गते । बझाङमा सञ्चालित हातेकागज उद्योग बन्द अवस्थामा छन् । जयपृथ्वी नगरपालिकाको कैलाशमा रहेको मालिका हातेकागज उद्योग, बुङ्गल नगरपालिका–१ को गोइचनमा रहेको जुनेली हातेकागज उद्योग, खप्तडछान्ना गाउँपालिका–५, कालुखेतीमा रहेको प्रगतिशील खप्तड हातेकागज उद्योग बन्द भएका छन् । यसबाहेक बुङ्गल नगरपालिका–७, गडरायमा रहेको गोर्खाली हातेकागज उद्योग, वडा नं. ३ दारुगाउँमा रहेको दारुगाउँ हातेकागज उद्योग, मष्टा गाउँपालिकामा रहेको हिमालयन हातेकागज उद्योग तथा तल्कोट गाउँपालिकाको दाँतोलामा रहेको बडीगाउँ हातेकागज उद्योग हाल बन्द छन् ।उद्योग बन्द भएपछि भौतिक संरचना र उपकरण पनि बेवारिसे बनेका छन् । कतिपय उपकरण चोरी भएका छन् । खप्तडछान्ना गाउँपालिका–५, कालुखेतीमा रहेको प्रगतिशील खप्तड हातेकागज उद्योग १२ वर्षदेखि बन्द छ । २०६६ सालमा सञ्चालनमा आएको उद्योग बजार अभावका कारण बन्द हुन पुगेको सञ्चालक गोविन्द सिंहले बताउनुभयो । कच्चा पदार्थको मूल्यवृद्धिपछि उत्पादन लागत बढ्दा बजारमा प्रतिस्पर्धा गर्न नसकेर उद्योग बन्द हुन पुगेको उहाँको भनाइ छ । उद्योग सञ्चालन हुँदा कागज उत्पादनका लागि लोक्ता सङ्कलन, कागज ढुवानी, दाउरा बिक्री, मेसिन सञ्चालनलगायत कार्यमा ३० जनाले प्रत्यक्ष रोजगारी पाएका थिए । उद्योग बन्द भएपछि रोजगारी गुमेको छ । बुङ्गल नगरपालिका–१ मा रहेको जुनेली हातेकागज उद्योग ११ वर्षदेखि बन्द छ । बजारमा प्रतिस्पर्धा गर्न नसक्दा उद्योग बन्द गर्नु परेको सञ्चालक अक्कल बोहोराको भनाइ छ । कच्चा पदार्थको अभाव, सङ्कलन तथा ढुवानीको महँगीले लागत वृद्धि भएपछि उचित बजार पाउन नसक्दा उद्योग बन्द गर्नु परेको उहाँले बताउनुभयो ।लापरबाहीले धराशायीदिगो वन व्यवस्थापनसम्बन्धी प्रमाणपत्र प्रदान गर्ने अन्तर्राष्ट्रिय संस्था फरेस्ट स्टेवार्डसिप काउन्सिलबाट प्रमाणित एसियाकै पहिलो सामुदायिक उद्योगसमेत बन्द भएको छ । जयपृथ्वी नगरपालिकाको कैलाशमा रहेको मालिका हातेकागज उद्योग विगत आठ वर्षदेखि बन्द अवस्थामा छ । उद्योगमा रहेका उपकरण चोरी भएका छन् भने भवन जीर्ण बनेको छ । लोक्ता पकाउने ड्रम, कागज उत्पादनमा प्रयोग गरिने कास्टिक सोडा, नुरीलगायतका रसायन चोरी भएका छन् । उद्योग २०५६ सालमा स्थानीय र अन्तर्राष्ट्रिय गैरसरकारी संस्था ‘एन्साब’ को पहलमा स्थापना गरिएको थियो । विनायक पिमिडाँडा सामुदायिक वनका २५० उपभोक्ताको सेयर लगानी रहेको यो उद्योग बन्द हुँदा झन्डै एक करोड रुपियाँ बराबरको स्थानीय समुदाय र विभिन्न दातृ संस्थाको लगानी खेर गएको छ ।उद्योग स्थापनाकालदेखि काम गर्दै आएका गोविन्द कामीका अनुसार व्यवस्थापनको लापर्बाही, उत्पादनको हिसाबकिताबको अस्पष्टता, सीमित व्यक्तिको मनोमानीका कारण उद्योग धराशायी भएको हो । एफएससीले २०६४ सालमा यस उद्योगलाई एसियाकै पहिलो सामुदायिक उद्योगका रूपमा प्रमाणित गरेपछि चर्चामा आएको थियो । उद्योगमा प्रत्यक्ष र अप्रत्यक्ष रूपमा तीन सयभन्दा बढीले रोजगारी पाएका थिए ।",
      "link": "https://gorkhapatraonline.com/news/146962",
      "image": "https://gorkhapatraonline.com/storage/media/259322/conversions/Untitled-1-original-thumb.jpg"
    },
    {
      "slug": "146961",
      "title": "अनुगमन अभावमा बढ्दै सहकारी समस्या",
      "timestamp": 1741910400000,
      "source": "gp",
      "content": "स्थानीय तहले प्रभावकारी नियमन र अनुगमन नसक्दा सहकारी संस्थामा समस्या देखिन थालेको छ । गाउँपालिका र प्रदेश सरकारमातहतमा रहेका सहकारी संस्थामा नियमित अनुगमन र नियमन हुन नसक्दा पाल्पाका दुई वटा सहकारीको समस्या बाहिर आएको छ ।",
      "longContent": "तानसेन समाचारदातातानसेन, चैत १ गते । स्थानीय तहले प्रभावकारी नियमन र अनुगमन नसक्दा सहकारी संस्थामा समस्या देखिन थालेको छ । गाउँपालिका र प्रदेश सरकारमातहतमा रहेका सहकारी संस्थामा नियमित अनुगमन र नियमन हुन नसक्दा पाल्पाका दुई वटा सहकारीको समस्या बाहिर आएको छ । पछिल्लो आठ वर्षमा जिल्लाका अधिकांश सहकारीको प्रभावकारी नियमन हुन सकेको छैन । यसअघि डिभिजन सहकारी कार्यालयमार्फत सहकारीको दर्ता, नियमित अनुगमन, निरीक्षण हुने गरेको थियो । सहकारी डिभिजन कार्यालय खारेज भएपछि सो कार्यालयले गर्ने काम पालिकाको क्षेत्राधिकारमा परे पनि सो अनुसार काम हुन नसकेको जिल्ला सहकारी सङ्घ पाल्पाका अध्यक्ष भूपति पाण्डेयले बताउनुभयो । पाल्पामा अधिकांश सहकारी पालिकामातहत छन् । यद्यपि तिनको नियमित अनुगमन, निरीक्षण हुन नसकेको उहाँले बताउनुभयो । सहकारी संस्थालाई हेर्ने पालिकामा कर्मचारीसमेत अभाव रहेको छ । पाल्पामा २५० बढी सहकारी संस्था छन् । पछिल्लो समय पाल्पाको रिब्दीकोट–७ स्थित साहारा बचत तथा ऋण सहकारी संस्थाका केही पदाधिकारीले रकम हिनामिना गरेको भन्दै अख्तियार दुरुपयोग अनुसन्धान आयोगमा उजुरी परेको छ । सो सहकारीले दुई वर्षदेखि साधारण सभा नगरेको पाइएको छ । रिब्दीकोट गाउँपालिकाका प्रमुख प्रशासकीय अधिकृत मणिप्रसाद खनालले साहारा सहकारीको सम्बन्धमा छानबिन भइरहेको बताउनुभयो । यस्तै रम्भा गाउँपालिका–४, हुमिनस्थित लालीगुँरास बचत तथा ऋण सहकारी संस्थाको झन्डै तीन करोड रकम हिनामिना भएको सार्वजनिक भएको छ । सहकारीका कर्मचारीले दुई करोड ८७ लाख रकम अपचलन गरेको सहकारीको लेखा परीक्षण प्रतिवेदनमा उल्लेख गरिएको छ । पछिल्लो समय सहकारी ऐनविपरीत सहकारीका केही पदाधिकारीले ठुलो रकम लैजाने र साँवा र ब्याज नतिर्ने क्रम बढेको बचतकर्ताको गुनासो छ । जिल्ला सदरमुकाम तानसेनकै केही सहकारीमा समेत यस्तो खालको समस्या रहेको बताइएको छ ।",
      "link": "https://gorkhapatraonline.com/news/146961",
      "image": "https://gorkhapatraonline.com/storage/media/259321/conversions/sahakari-original-thumb.jpg"
    },
    {
      "slug": "146960",
      "title": "राजस्वको स्रोत खोज्दै प्रदेश सरकार",
      "timestamp": 1741910400000,
      "source": "gp",
      "content": "बागमती प्रदेश सरकारले राजस्वमा सुधार गर्न स्रोतको खोजी गर्न थालेको छ । देश सङ्घीयतामा गएर प्रदेश संरचना निर्माण भएको सात वर्षपछि प्रदेश सरकारले राजस्वमा सुधार गर्न स्रोतको खोजी गर्न थालेको हो ।",
      "longContent": "मकवानपुर समाचारदाताहेटौँडा, चैत १ गते । बागमती प्रदेश सरकारले राजस्वमा सुधार गर्न स्रोतको खोजी गर्न थालेको छ । देश सङ्घीयतामा गएर प्रदेश संरचना निर्माण भएको सात वर्षपछि प्रदेश सरकारले राजस्वमा सुधार गर्न स्रोतको खोजी गर्न थालेको हो । राजस्वमा सुधार र दायरा बढाउन प्रदेशको आर्थिक मामिला तथा योजना मन्त्रालयले समिति नै गठन गरेर काम थालेको छ । सङ्घीय सरकारले दिने अनुदानमा कटौती र भएका राजस्वको स्रोतसमेत खुम्चन थालेपछि मन्त्रालयले राजस्वमा वृद्धि गर्न राजस्व सुधार अध्ययन समितिले हेटौँडामा सरोकारवालासँग छलफल गरेको छ ।प्रदेशका आर्थिक मामिला तथा योजनामन्त्री कुन्दनराज काफ्ले, प्रदेश नीति तथा योजना आयोगका उपाध्यक्ष डा. गङ्गादत्त नेपाल, प्रदेशका प्रमुख सचिव महादेव पन्थलगायत प्रदेश सरकारका सचिवलगायतका सरोकारवालासँग समितिले छलफल गरेको हो । प्रदेश सरकारले नेपाल सरकारका पूर्वसहसचिव किशोरजङ्ग कार्कीको संयोजकत्वमा पूर्वसहसचिव लेखनाथ पङ्गेनी, अर्थविज्ञ डा. सञ्जीव हुमागाईं, बैङ्कर गङ्गा सापकोटा र अनुसन्धानकर्ता प्रेम दवाडी सदस्य रहनुभएको समिति गठन गरेको छ ।यस्तै समितिले कर, गैरकरको आधार, दर, दायरा र प्रशासनका साथै प्रदेशको कुल गार्हस्थ उत्पादन र राजस्वको अवस्था, बजेट, नीति तथा कार्यक्रम एवं प्रतिवेदन अध्ययन गर्ने भएको छ । आर्थिक मामिला तथा योजना मन्त्रालयका अनुसार समितिले गत तीन वर्षको राजस्व सुधार कार्ययोजना तर्जुमा, राजस्व परिचालनमा सुधारका क्षेत्र पहिचान र राजस्व प्रक्षेपणका क्षेत्रको अध्ययन गर्ने छ ।समितिलाई प्रदेशको राजस्व परिचालन क्षमता एवं प्रभावकारिता अभिवृद्धिलगायतका लागि तहगत सहकार्यको उपयुक्त संयन्त्र सिफारिस गर्ने गरी जिम्मेवारी दिइएको छ ।समितिका सदस्य दवाडीले विभिन्न क्षेत्रबाट उठ्ने कारको विषयमा समस्या, चुनौती र अवसरका अध्ययनसहित सुझाव दिने जानकारी दिनुभयो । समितिले खर्च कटौती, प्रभावकारी योजना निर्माण र कार्यान्वयनबारे पनि सुझाव दिने भएको छ । समितिलाई आगामी तीन महिनाभित्र आफ्नो अध्ययन प्रतिवेदन मन्त्रालयमा बुझाउने गरी जिम्मेवारी दिइएको छ । प्रदेशका नीति तथा योजना आयोगका उपाध्यक्ष डा. गङ्गादत्त नेपालले राजस्व सुधार समितिको अध्ययन प्रतिवेदनलाई आगामी आर्थिक वर्षको बजेटमा कार्यान्वयन गर्ने बताउनुभयो । अध्ययन प्रतिवेदनको सुझावलाई आगामी बजेटमै कार्यान्वयन गर्ने तयारी रहेको छ । आर्थिक मामिला तथा योजनामन्त्री काफ्लेले प्रतिवेदनले दिएका सुझावलाई आगामी बजेटमा सम्बोधन गर्ने बताउनुभयो । प्रदेशको राजस्व सङ्कलनमा सङ्कुचन र खर्च बढ्दै गएकाले उक्त समस्या समाधान गर्न अध्ययन समिति गठन गरी काम थालिएको जानकारी दिनुभयो । प्रदेशका प्रमुख सचिव पन्थले विकास निर्माण र सेवा प्रवाहलाई प्रभावकारी बनाउन राजस्व सङ्कलनको दायरा वृद्धिको विकल्प नभएको बताउनुभयो ।",
      "link": "https://gorkhapatraonline.com/news/146960",
      "image": "https://gorkhapatraonline.com/storage/media/259375/conversions/Bagamati-Rajshwo-News-Photo@-Hetauda-original-thumb.jpg"
    },
    {
      "slug": "146959",
      "title": "एबिसीमा प्रतिउडान दस हजार",
      "timestamp": 1741910400000,
      "source": "gp",
      "content": "कास्कीको अन्नपूर्ण गाउँपालिकामा पर्ने अन्नपूर्ण आधार शिविर (एबिसी) मा हेलिकोप्टर उडान गर्दा प्रतिउडान १० हजार रुपियाँ शुल्क तिर्नुपर्ने भएको छ । पालिकाको वडा नम्बर ११ मा पर्ने एबिसीमा अहिले दुई हेलिप्याड छन् ।",
      "longContent": "फडिन्द्र अधिकारीलेखनाथ, चैत १ गते । कास्कीको अन्नपूर्ण गाउँपालिकामा पर्ने अन्नपूर्ण आधार शिविर (एबिसी) मा हेलिकोप्टर उडान गर्दा प्रतिउडान १० हजार रुपियाँ शुल्क तिर्नुपर्ने भएको छ । पालिकाको वडा नम्बर ११ मा पर्ने एबिसीमा अहिले दुई हेलिप्याड छन् ।पहिले एउटा मात्र हेलिप्याड रहेकामा संयुक्त राष्ट्रसङ्घका महासचिव एन्टेनियो गुटेर्रेस आउँदा नयाँ हेलिप्याड बनाइएको थियो । अन्नपूर्णसहितका हिमाल नजिकैबाट देखिने अन्नपूर्ण आधार शिविरमा नेपालका विभिन्न हेलिकोप्टर कम्पनीले उडान गर्ने गरेका छन् । हेलिकोप्टर उडानलाई व्यवस्थित गर्न र करको दायरामा ल्याउन अन्नपूर्ण गाउँपालिकाले हेलिकोप्टर उडानबारे २०७९ सालमा कार्यविधि बनाएको थियो । पालिकाले अहिले कार्यविधि संशोधन गरी फागुन १ गते राजपत्रमा प्रकाशन गरेको प्रवक्ता भरतमान गुरुङले जानकारी दिनुभयो । गाउँपालिकामा सूचीकृत हुने हेलिकोप्टर कम्पनीले सूचीकरणका लागि पाँच हजार र प्रतिउडान १० हजार रुपियाँ राजस्व तिर्नु पर्छ । उद्धारका लागि हुने उडानको भने शुल्क तिर्नु नपर्ने कार्यविधिमा उल्लेख छ । सूचीकरण नभएका कम्पनीले उडान भर्न चाहेमा प्रतिउडान २० हजार रुपियाँ तिर्नुपर्ने छ । एबिसीमा हुने उडानलाई व्यवस्थित बनाउन पोखरा विमानस्थल र आधार शिविरमा समेत कर्मचारी खटाइने भएको छ । अन्नपूर्ण गाउँपालिकाले हेलिकोप्टर कम्पनीलाई सूचीकरणका लागि तेस्रो पटक प्रकाशन गरेको सूचनाको म्याद बुधबार सकिएको छ । बुधबारसम्म चार वटा हेलिकोप्टर कम्पनीले पालिकासँग सम्झौता गरेका छन् । एबिसीमा उडानका लागि एयर डाइनेस्टी हेली सर्भिसेस प्रालि, अल्टिच्युड एयर प्रालि, हेली एभरेस्ट प्रालि र सिम्रिक एयरले सम्झौता गरेका हुन् । अन्नपूर्ण संरक्षण क्षेत्रमा पर्ने एबिसी पदयात्रा पर्यटनका लागि विश्वकै चर्चित र लोकप्रिय गन्तव्यसमेत हो । पालिका अध्यक्ष विष्णुबहादुर केसीले अब अनुमति नलिएका कम्पनीलाई आधार शिविरमा उडान भर्न नदिइने प्रस्ट पार्नुभयो ।  यसअघि कम्पनीहरूले असीमित उडान भरेकामा अब सूचीकरण र प्रतिउडान शुल्क तिरेर सीमित अर्थात् प्रतिदिन बढीमा १२ उडान मात्र गर्न दिने पालिकाको कार्यविधिमा उल्लेख छ । हेली उडानबाट प्रतिवर्ष डेढ करोडदेखि दुई करोड राजस्व सङ्कलन हुने अनुमान गरिएको प्रवक्ता गुरुङले उल्लेख गर्नुभयो ।",
      "link": "https://gorkhapatraonline.com/news/146959",
      "image": "https://gorkhapatraonline.com/storage/media/259376/conversions/abc-helicopter-original-thumb.jpg"
    },
    {
      "slug": "146924",
      "title": "‘भिजिबिलिटी’ कम हुँदा एक सातादेखि उडान प्रभावित",
      "timestamp": 1741824000000,
      "source": "gp",
      "content": "एयर अरेबियाको जहाजले बिहीबार दिउँसो १ बजेर ५ मिनेटमा काठमाडौँस्थित त्रिभुवन अन्तर्राष्ट्रिय विमानस्थलमा अवतरण गर्नै लाग्दा ‘मिस एप्रोच ओभरसुट’ भयो।",
      "longContent": "काठमाडौँ, फागुन २९ गते। एयर अरेबियाको जहाजले बिहीबार दिउँसो १ बजेर ५ मिनेटमा काठमाडौँस्थित त्रिभुवन अन्तर्राष्ट्रिय विमानस्थलमा अवतरण गर्नै लाग्दा ‘मिस एप्रोच ओभरसुट’ भयो। काठमाडौँ विमानस्थलमा एप्रोच लिएको उक्त जहाजले अवतरण हुनै लाग्दा नरेफाँटमाथिबाट एक्कासी ओभरसुट गर्‍यो। हावाको गति नमिलेको ‘विन्ड सियर’ भएर विमानले मिस एप्रोच गरेको विमानस्थलका प्रवक्ता रिञ्जी शेर्पाले बताउनुभयो। “एयर अरेबियाको जहाजले काठमाडौँ विमानस्थलमा फाइनल एप्रोच लिँदा मिस एप्रोच भएको छ”, उहाँले भन्नुभयो, “दुई तर्फको हावा मिसिएपछि भुमरीजस्तो हुनेलाई विन्ड सियर भनिन्छ। जसका कारण जहाज हल्लिएर मिस एप्रोच भएको थियो।”त्यसैगरी नयाँ दिल्लीबाट काठमाडौँ आएको एयर इण्डियाको जहाजले आजै सिमरा माथिको आकाशमा होल्ड भइ चार फन्को मारेपछि भर्खरै काठमाडौँमा अवतरण भएको फ्लाइट राडर्डले जनाएको छ। सँगै बैङ्ककबाट आएको थाइ लाइन एयरको जहाज पनि केहीबेरदेखि होल्डमा परेको थियो।यसअघि बुधबार जापानको नारिताबाट आएको नेपाल एयरलाइन्सको जहाज केही समय होल्ड भएपछि अवतरण भयो। कतारको दोहाबाट आएको कतार एयरवेज र भारतको नयाँ दिल्लीबाट आएको एयर इन्डिया, मलेसियाको क्वालालम्पुरबाट आएको बाटिक एयर, दुबईबाट आएको फ्लाई दुबईको जहाज पनि होल्ड भएका थिए। त्यतिमात्रै हैन भैरहवाबाट आएको फ्लाइ दुबई, धनगढीबाट आएको बुद्ध एयर, पोखराबाट आएको यति एयरलाइन्सका विमान कम भिजिबिलिटीका कारण होल्डमा परेका थिए।प्रतिकूल मौसमका कारण पछिल्लो एक सातादेखि मुलुकको  उडान सामान्य प्रभावित भइरहेको छ। प्रतिकुल मौसमका कारण आवश्यक भिजिबिलिटी नहुँदा र आन्तरिक र अन्तरराष्ट्रिय हवाई उडान प्रभावित भइरहेको त्रिभुवन अन्तरराष्ट्रिय विमानस्थलले जनाएको छ।विमानस्थलका प्रवक्ता शेर्पाका अनुसार मौसममा आएको खराबीका कारण अन्तरराष्ट्रिय हवाई उडान बढी प्रभावित भइरहेको छ। नेपालमा अहिले प्रि–मनसुनी गतिविधि सक्रिय भइरहेको र वर्षा गराउने मौसमी प्रणालीको विकास भइरहेकाले मौसम प्रतिकूल हुँदा न्यून भिजिबिलिटी तथा हावाको गति नमिलेका कारण अन्तरराष्ट्रिय उडानका जहाज होल्ड र मिस एप्रोच हुने गरेको प्रवक्ता शेर्पाले जानकारी दिनुभयो। अन्तरराष्ट्रिय उडानका जहाज काठमाडौँ विमानस्थलको धावनमार्गको पश्चिमतर्फ ‘जिरो टु’बाट मात्रै अवतरण गर्नुपर्ने हुन्छ। आन्तरिक उडानका जहाजलाई लामो रनवे भएकाले दुवैतर्फबाट अवतरण गर्न मिल्ने भएकाले त्यतिधेरै समस्या नरहेको विमानस्थल कार्यालयले जनाएको छ।बुधबार राति काठमाडौँ उपत्यकासहित देशका विभिन्न स्थानमा हल्कादेखि मध्यम वर्ष भएको छ। विशेषगरी कोशी, बाग्मती र गण्डकी प्रदेशका विभिन्न स्थानमा वर्षा भएको थियो। आज पनि ती प्रदेशका पहाडी भेगमा आंशिक बदली रहनुका साथै अपराह्नतिर घेम गर्जन चट्याङ्गसहित हल्कादेखि मध्यम वर्षाको पूर्वानुमान जल तथा मौसम विज्ञान विभाग मौसम पूर्वानुमान महाशाखाले गरेको छ।",
      "link": "https://gorkhapatraonline.com/news/146924",
      "image": "https://gorkhapatraonline.com/storage/media/259251/conversions/thumb-5-original-thumb.jpg"
    },
    {
      "slug": "146874",
      "title": "बाँझो बारीमा देवराजले फलाए लटरम्म गोलभेडा",
      "timestamp": 1741824000000,
      "source": "gp",
      "content": "हेटौँडा, फागुन २९ गते । मकवानपुर मनहरी गाउँपालिका–१ मकरीका ६१ वर्षीय देवराज न्यौपानेले धन कमाउने सपना बोकेर २३ वर्षसम्म आफ्नो ऊर्जा भारतमै खर्चिनुभयो । त्यहाँ २३ वर्षसम्म सवारीसाधन चलाए पनि उहाँले धन कमाउन सक्नुभएन । त्यसैबीच विश्वभर फैलिएको कोरोना महामारी उहाँलाई आफ्नै जन्मभूमि फर्किने बहाना बनेर आयो । वर्षौ पसिना खर्चेको देशमा पेट पाल्नसमेत धौधौ भएपछि उहाँ गाउँ फर्किनुभयो । यही क्षण उहाँका लागि अवसर बनेर आयो । गाउँमै पसिना बहाएपछि उहाँ सात वर्ष नबित्दै व्यावसायिक कृषक बन्न सफल हुनुभएको छ । न्यौपानेले हाल मासिक करिब रु एक लाखसम्म कमाई हुने गरेको सुनाउनुभयो । अर्काको देशमा २३ वर्ष बिताउँदा पनि बिहान बेलुकाको हातमुख जोर्न सीमित उहाँ जीवनस्तर आफ्नै माटोमा पसिना चुहाउँदा छोटो समयमै राम्रो सफलता पाएपछि उहाँ अचेल निकै हर्षित हुनुहुन्छ । “दुई छोराछोरीको पठनपाठनदेखि पवरिवारको हरेक आवश्यकता सहज रूपमा टर्न थालेको छ । हिजो दैनिकी चले पनि समस्या परेका बेला बचत नहुँदा निकै समस्या हुने गरेको थियो । अचेल केही रकम बचत गर्न पनि सफल भएको छु”, उहाँले भन्नुभयो । हाल उहाँले गरिरहेको व्यवसाय हो, कृषि र पशुपालन । कोरोना महामारीले दिएको चोटबाट रन्थनिएर नेपाल फर्किएका न्यौपाने हिजो जुन बारी बाँझो राखेर विदेशीनुभएको थियो, आज त्यही बारिमा श्रम, पसिना खेर्चेर राम्रो आम्दानी गर्न सफल हुनुभएको हो । उहाँले हाल नौ कट्ठा जमिनमा माल्पा जातको ३०० गाँज केरा लगाउनुभएको छ । त्यसबाट वार्षिक रु तीन लाखभन्दा बढी आम्दानी गरिरहेको न्यौपानेले बताउनुभयो । यस्तै दुध दिने चारवटा गाईबाट दैनिक ४० लिटर दुध बिक्री गरी वार्षिक करिब रु नौ लाखको कारोबार गर्नुहुन्छ । “मैले प्लास्टिक हाउस [टनेल] मा गोलभेँडाखेती, व्यावसायिक केराखेती र गाईपालन गरिरहेको छु । तरकारीखेतीका लागि आवश्यक विषादी अग्र्यानिक रूपमा बनाएर प्रयोग गरिरहेको छु । चारवटा गाई र पाँचवटा बाच्छाबाच्छीपालनको मूत्र सङ्कलनका लागि ट्याङ्की निर्माण गरेको छु । त्यही मूत्र तरकारीमा प्रयोग गर्छु”, उहाँले भन्नुभयो,“यसकारण सबैतिर रासायनिक मलको हाहाकार भएर समस्या भयो भनेर गुनासो आइरहँदा मैले कहिल्यै चिन्ता गर्नुपरेन । एकातिर अग्र्यानिक उत्पादन हुने, अर्कोतिर आफ्नै गोठ र बारीमा उत्पादन भएको मल र मुत्र प्रयोग गर्दा पैसा बाहिर खर्च गर्नु पनि पर्दैन । कारोबार मात्रै होइन, खर्च कटाएर आम्दानी पनि राम्रै हुन्छ ।”माटो जाँच गर्दा अम्लियपना भेटिएपछि उपचारका रुपमा गौ मूत्रको प्रयोग सुरु गर्नुभएका कृषक न्यौपानेले आफूले रासायनिक मल र विषादीबिना नै व्यावसायिक कृषि गरिरहनुभएको बताउनुभयो । उहाँ भन्नुहुन्छ, “मलाई रासायनिक मल र विषादीको आवश्यकता पनि पर्दैन र त्यसमा खर्च पनि हुँदैन, गाई पालेको छु, मल पनि हुन्छ अनि किरा मार्ने औषधि पनि ।” उहाँले गाईका लागि १० कट्ठा जग्गामा जैँ घाँस र नेपिएर लगाएको बताउनुभयो । सबै कुरा आफ्नै बारीको प्रयोग गर्दा वार्षिक रु नौ लाख बढीको दूध बिक्री गर्दा सबै खर्च कटाएररु सात लाख आम्दानी हुने गरेको न्यौपानेले सुनाउनुभयो । चारवटा प्लास्टिक हाउस [टनेल] मा गोलभेँडाखेती गरिरहनुभएका उहाँले अन्तरबालीका रूपमा बन्दा पनि लगाउनुहुन्छ । श्रृजना र कविता जातको गोलभेँडा लगाएका न्यौपानेले वार्षिक रूपमा ५० क्विन्टल उत्पादन गरेर स्थानीयस्तरमै रु दुई लाख पचास हजारसम्मको बिक्री गर्दै आएको बताउनुभयो । यस व्यवसायमा लागेपछि दुःख भए पनि न्यौपानेले मेहनतअनुसारको फल भने पाइरहनुभएको छ । यसै व्यवसायबाट जीवनस्तर सुधारिँदैछ । यदी सरकारले स्थानीय उत्पादन प्रोत्साहन, लागत न्यूनीकरणका लागि सहुलियत, सीमापारि भारतबाट सस्तोमा आउने केरा, तरकारीको नियमन गर्न सके आफूहरूजस्ता धेरै किसान लाभान्वित हुने उहाँको बुझाइ छ । यसमा साथै रासायनिक मलको प्रयोग निरुत्साहन र आफूलेजस्तो प्राङ्गारिक मल, गौ मलमुत्र प्रयोगमा आवश्यक सचेतना वद्धि, समय समय माटोको उर्वराशक्ति परीक्षण तथा समस्या समाधानका लागि तीनै तहका सरकारले आयोग सहयोग गर्नुपर्ने उहाँको आग्रह छ ।",
      "longContent": "हेटौँडा, फागुन २९ गते । मकवानपुर मनहरी गाउँपालिका–१ मकरीका ६१ वर्षीय देवराज न्यौपानेले धन कमाउने सपना बोकेर २३ वर्षसम्म आफ्नो ऊर्जा भारतमै खर्चिनुभयो । त्यहाँ २३ वर्षसम्म सवारीसाधन चलाए पनि उहाँले धन कमाउन सक्नुभएन । त्यसैबीच विश्वभर फैलिएको कोरोना महामारी उहाँलाई आफ्नै जन्मभूमि फर्किने बहाना बनेर आयो । वर्षौ पसिना खर्चेको देशमा पेट पाल्नसमेत धौधौ भएपछि उहाँ गाउँ फर्किनुभयो । यही क्षण उहाँका लागि अवसर बनेर आयो । गाउँमै पसिना बहाएपछि उहाँ सात वर्ष नबित्दै व्यावसायिक कृषक बन्न सफल हुनुभएको छ । न्यौपानेले हाल मासिक करिब रु एक लाखसम्म कमाई हुने गरेको सुनाउनुभयो । अर्काको देशमा २३ वर्ष बिताउँदा पनि बिहान बेलुकाको हातमुख जोर्न सीमित उहाँ जीवनस्तर आफ्नै माटोमा पसिना चुहाउँदा छोटो समयमै राम्रो सफलता पाएपछि उहाँ अचेल निकै हर्षित हुनुहुन्छ । “दुई छोराछोरीको पठनपाठनदेखि पवरिवारको हरेक आवश्यकता सहज रूपमा टर्न थालेको छ । हिजो दैनिकी चले पनि समस्या परेका बेला बचत नहुँदा निकै समस्या हुने गरेको थियो । अचेल केही रकम बचत गर्न पनि सफल भएको छु”, उहाँले   भन्नुभयो । हाल उहाँले गरिरहेको व्यवसाय हो, कृषि र पशुपालन । कोरोना महामारीले दिएको चोटबाट रन्थनिएर नेपाल फर्किएका न्यौपाने हिजो जुन बारी बाँझो राखेर विदेशीनुभएको थियो, आज त्यही बारिमा श्रम, पसिना खेर्चेर राम्रो आम्दानी गर्न सफल हुनुभएको हो । उहाँले हाल नौ कट्ठा जमिनमा माल्पा जातको ३०० गाँज केरा लगाउनुभएको छ । त्यसबाट वार्षिक रु तीन लाखभन्दा बढी आम्दानी गरिरहेको न्यौपानेले बताउनुभयो । यस्तै दुध दिने चारवटा गाईबाट दैनिक ४० लिटर दुध बिक्री गरी वार्षिक करिब रु नौ लाखको कारोबार गर्नुहुन्छ । “मैले प्लास्टिक हाउस [टनेल] मा गोलभेँडाखेती, व्यावसायिक केराखेती र गाईपालन गरिरहेको छु । तरकारीखेतीका लागि आवश्यक विषादी अग्र्यानिक रूपमा बनाएर प्रयोग गरिरहेको छु । चारवटा गाई र पाँचवटा बाच्छाबाच्छीपालनको मूत्र सङ्कलनका लागि ट्याङ्की निर्माण गरेको छु ।  त्यही  मूत्र तरकारीमा प्रयोग गर्छु”, उहाँले भन्नुभयो,“यसकारण सबैतिर रासायनिक मलको हाहाकार भएर समस्या भयो भनेर गुनासो आइरहँदा मैले कहिल्यै चिन्ता गर्नुपरेन । एकातिर अग्र्यानिक उत्पादन हुने, अर्कोतिर आफ्नै गोठ र बारीमा उत्पादन भएको मल र मुत्र प्रयोग गर्दा पैसा बाहिर खर्च गर्नु पनि पर्दैन । कारोबार मात्रै होइन, खर्च कटाएर आम्दानी पनि राम्रै हुन्छ ।”माटो जाँच गर्दा अम्लियपना भेटिएपछि उपचारका रुपमा गौ मूत्रको प्रयोग सुरु गर्नुभएका कृषक न्यौपानेले आफूले रासायनिक मल र विषादीबिना नै व्यावसायिक कृषि गरिरहनुभएको बताउनुभयो । उहाँ भन्नुहुन्छ, “मलाई रासायनिक मल र विषादीको आवश्यकता पनि पर्दैन र त्यसमा खर्च पनि हुँदैन, गाई पालेको छु, मल पनि हुन्छ अनि किरा मार्ने औषधि पनि  ।” उहाँले गाईका लागि १० कट्ठा जग्गामा जैँ घाँस र नेपिएर लगाएको बताउनुभयो । सबै कुरा आफ्नै बारीको प्रयोग गर्दा वार्षिक रु नौ लाख बढीको दूध बिक्री गर्दा सबै खर्च कटाएररु सात लाख आम्दानी हुने गरेको न्यौपानेले सुनाउनुभयो । चारवटा प्लास्टिक हाउस [टनेल] मा गोलभेँडाखेती गरिरहनुभएका उहाँले अन्तरबालीका रूपमा बन्दा पनि लगाउनुहुन्छ । श्रृजना र कविता जातको गोलभेँडा लगाएका न्यौपानेले वार्षिक रूपमा ५० क्विन्टल उत्पादन गरेर स्थानीयस्तरमै रु दुई लाख पचास हजारसम्मको बिक्री गर्दै आएको बताउनुभयो । यस व्यवसायमा लागेपछि दुःख भए पनि न्यौपानेले मेहनतअनुसारको फल भने पाइरहनुभएको छ । यसै व्यवसायबाट जीवनस्तर सुधारिँदैछ । यदी सरकारले स्थानीय उत्पादन प्रोत्साहन, लागत न्यूनीकरणका लागि सहुलियत, सीमापारि भारतबाट सस्तोमा आउने केरा, तरकारीको नियमन गर्न सके आफूहरूजस्ता धेरै किसान लाभान्वित हुने उहाँको बुझाइ छ । यसमा साथै रासायनिक मलको प्रयोग निरुत्साहन र आफूलेजस्तो प्राङ्गारिक मल, गौ मलमुत्र प्रयोगमा आवश्यक सचेतना वद्धि, समय समय माटोको उर्वराशक्ति परीक्षण तथा समस्या समाधानका लागि तीनै तहका सरकारले आयोग सहयोग गर्नुपर्ने उहाँको आग्रह छ ।",
      "link": "https://gorkhapatraonline.com/news/146874",
      "image": "https://gorkhapatraonline.com/storage/media/259168/conversions/adsf-original-thumb.jpg"
    },
    {
      "slug": "146870",
      "title": "रोजगारी कार्यक्रम सञ्चालन",
      "timestamp": 1741824000000,
      "source": "gp",
      "content": "प्रधानमन्त्री रोजगार कार्यक्रम अन्तर्गत बेरोजगार व्यक्तिहरूका लागि नेपालगन्जमा एक सय दिनको न्यूनतम रोजगारी कार्यक्रम सञ्चालन गरिएको छ ।",
      "longContent": "नेपालगन्ज समाचारदातानेपालगन्ज, फागुन २९ गते । प्रधानमन्त्री रोजगार कार्यक्रम अन्तर्गत बेरोजगार व्यक्तिहरूका लागि नेपालगन्जमा एक सय दिनको न्यूनतम रोजगारी कार्यक्रम सञ्चालन गरिएको छ ।  नेपालगन्ज उपमहानगरपालिका रोजगार सेवा केन्द्रको आयोजनामा सूचीकृत बेरोजगारलक्षित एक सय दिनको न्यूनतम रोजगारी कार्यक्रम सञ्चालन गरिएको हो । नेपालगन्ज उपमहानगरपालिका रोजगार सेवा केन्द्रका संयोजक मन्जु ज्ञवालीका अनुसार सो कार्यक्रम अन्तर्गत हाल नेपालगन्जको वडा नम्बर १९, २०, २१ र २३ मा ५६ महिला र १२ पुरुष गरी कुल ६८ जना श्रमिक विभिन्न योजनामा संलग्न रहेका छन् ।सो कार्यक्रमले बेरोजगार श्रमिकलाई निश्चित अवधिको रोजगारी उपलब्ध गराउनुका साथै उनीहरूलाई सिपमूलक तालिमद्वारा दक्ष बनाउने लक्ष्य राखेको रोजगार संयोजक ज्ञवालीले बताउनुभयो । प्रधानमन्त्री रोजगार कार्यक्रम तथा युवा रोजगारीका लागि रूपान्तरण पहल आयोजनाको सहकार्यमा सो कार्यक्रम सञ्चालन गरेर बेरोजगारलाई रोजगारीका अवसर सिर्जना गरिएको उहाँले बताउनुभयो । सो कार्यक्रम अन्तर्गत विभिन्न पूर्वाधार निर्माण तथा सुधारका कार्य सञ्चालन भइरहेका छन्, जसमा खानेपानी पाइप विस्तार, पर्यटकीय क्षेत्र व्यवस्थापन, विद्यालय सुधार, बाटो निर्माण तथा मर्मत, कुलो निर्माणलगायतका योजना समावेश गरिएको छ ।",
      "link": "https://gorkhapatraonline.com/news/146870",
      "image": "https://gorkhapatraonline.com/storage/media/259164/conversions/kaam-gardai-yuwa-sharmikharu--original-thumb.jpg"
    },
    {
      "slug": "146869",
      "title": "देशभित्रै रोजगारी बढाउन सोह्रबुँदे घोषणापत्र",
      "timestamp": 1741824000000,
      "source": "gp",
      "content": "पाँचौँ रोजगार सम्मेलनले आन्तरिक रोजगार प्रवर्धन दशकको सफल कार्यान्वयनका लागि आवश्यक रणनीति, कार्यनीति र कार्यक्रम कार्यान्वयन गर्नेलगायतको १६ बुँदे घोषणापत्र जारी गरेको छ ।",
      "longContent": "गोरखापत्र समाचारदाता काठमाडौँ, फागुन २९ गते । पाँचौँ रोजगार सम्मेलनले आन्तरिक रोजगार प्रवर्धन दशकको सफल कार्यान्वयनका लागि आवश्यक रणनीति, कार्यनीति र कार्यक्रम कार्यान्वयन गर्नेलगायतको १६ बुँदे घोषणापत्र जारी गरेको छ । मङ्गलबार सम्पन्न सो सम्मेलनले सरकार, रोजगारदाता, ट्रेड युनियन र अन्तर्राष्ट्रिय संस्थाको सहभागितामा यससम्बन्धी रणनीति, कार्यनीति र कार्यक्रम कार्यान्वयन गर्ने गरी घोषणापत्र जारी गरेको हो ।  श्रम, रोजगार तथा सामाजिक सुरक्षा मन्त्रालयद्वारा आयोजित सम्मेलनमा श्रममन्त्री शरत्सिंह भण्डारीले मर्यादित रोजगारी सिर्जना गर्न र उद्यमशीलताको विकासका लागि घोषणापत्रको प्रभावकारी कार्यान्वयन चुनौतीपूर्ण रहे पनि कार्यान्वयन गरिने प्रतिबद्धता जनाउनुभयो । “सबै पक्षसँग समन्वय गरी सबैलाई एक ठाउँमा ल्याएर एकद्वार प्रणालीमार्फत काम हुन्छ,” उहाँले भन्नुभयोघोषणापत्रमा श्रम बजारको मागका आधारमा सिपयुक्त जनशक्ति तयार गर्न राष्ट्रिय व्यावसायिक प्रशिक्षण प्रतिष्ठान र निजी क्षेत्रका रोजगारदातासँग समन्वय एवं सहकार्य गर्ने नीति लिइएको छ । औपचारिक तथा अनौपचारिक क्षेत्रमा रहेका श्रमिकलाई सामाजिक सुरक्षा कोषमा आबद्ध गर्दै सामाजिक सुरक्षा सुनिश्चितसहितको पेन्सनेवल समाजको निर्माण गरिने घोषणापत्रमा उल्लेख छ । त्यसै गरी सरकारी क्षेत्रको सहजीकरण र निजी क्षेत्रको नेतृत्वमा तुलनात्मक लाभका नवीनतम एवं उदीयमान क्षेत्रमा लगानी अभिवृद्धि गरी आन्तरिक रोजगारी प्रवर्धन गर्ने र आन्तरिक रोजगार प्रवर्धन दशकका क्रियाकलाप आगामी आवधिक योजना, वार्षिक नीति कार्यक्रम तथा बजेटमा समावेश गरी कार्यान्वयन गर्दै लगिने घोषणापत्रमा उल्लेख छ । सामाजिक सुरक्षा कोषको रकमलाई उच्च प्रतिफलयुक्त लगानीका माध्यमबाट राष्ट्रिय पुँजी निर्माण, विकास र परिचालन गरी श्रमिकको कल्याण अभिवृद्धि गर्ने योजनामा पनि यसमा समेटिएको छ । स्थानीय तहमा रहेका रोजगार सेवा केन्द्रको सुदृढीकरण र प्रविधिको अधिकतम प्रयोग गरी रोजगारदाता र श्रमिकका लागि साझा सूचना केन्द्रका रूपमा दिगो हुने गरी विकास गरिने विषयसमेत घोषणापत्रमा समेटिएको छ । घोषणापत्रमा वैदेशिक रोजगारीबाट फर्किएका कामदारको सिपको प्रमाणीकरण गरी उनीहरूले आर्जन गरेको सिप, पुँजी र अनुभवलाई उत्पादनशील कार्यमा उपयोग गरी उद्यमशीलताको थप विस्तार गरिने छ । प्रभावकारी श्रम कूटनीतिमार्फत वैदेशिक रोजगारलाई व्यवस्थित, सुरक्षित र मर्यादित बनाउँदै बाध्यात्मक रूपमा वैदेशिक रोजगारमा जानुपर्ने अवस्थाको अन्त्य गर्न नीतिगत तथा कानुनी सुधार गर्ने प्रतिबद्धता पनि यसमार्पmत गरिएको छ । सूचना प्रविधि र स्टार्टअप कार्यक्रमहरू तय गरी लागु गर्ने, प्राविधिक शैक्षिक संस्था तथा प्रशिक्षण प्रतिष्ठानसँगको सहकार्यमार्फत श्रम बजारको माग र आपूर्तिबिच रहेको सिपको खाडल पूरा गर्ने घोषणापत्रमा उल्लेख छ । श्रमसचिव कृष्णहरि पुस्करले घोषणापत्र को मर्म अनुसार रोजगार प्रवर्धन दशक कार्यान्वयनका लागि आवश्यक नीतिगत र प्रविधिगत परिमार्जन गरिने बताउनुभयो  । “सबैलाई सिप र सामाजिक सुरक्षासहितको रोजगार उपलब्ध गराउने रोडम्याप अघि बढिने छ, यसमा सरकारले समन्वय गर्छ,” उहाँले भन्नुभयो ।",
      "link": "https://gorkhapatraonline.com/news/146869",
      "image": "https://gorkhapatraonline.com/storage/media/259163/conversions/Main-WhatsApp-Image-2025-03-12-at-19.27-original-thumb.jpg"
    },
    {
      "slug": "146868",
      "title": "‘स्थानीय र प्रदेशको काम सङ्घले गर्नुहुन्न’",
      "timestamp": 1741824000000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले स्थानीय तह र प्रदेशले गर्ने काम सङ्घले गर्नु संविधान र सङ्घीयताको मर्म तथा भावनाविपरीत हुने बताउनुभएको छ ।",
      "longContent": "गोरखापत्र समाचारदाताकाठमाडौँ, फागुन २९ गते । उपप्रधानमन्त्री एवं अर्थमन्त्री विष्णुप्रसाद पौडेलले स्थानीय तह र प्रदेशले गर्ने काम सङ्घले गर्नु संविधान र सङ्घीयताको मर्म तथा भावनाविपरीत हुने बताउनुभएको छ ।  आर्थिक वर्ष २०८२/८३ को बजेटसम्बन्धी अर्थ मन्त्रालयले भूमि व्यवस्था, सहकारी तथा गरिबी निवारण मन्त्रालयसँग गरेको छलफलमा अर्थमन्त्री पौडेलले संविधानले व्यवस्था गरेका अधिकार सूची तथा कार्य विस्तृतीकरण प्रतिवेदनका आधारमा मात्र बजेटका लागि योजना तथा कार्यक्रम पेस गर्नुपर्ने धारणा राख्नुभयो । २०७२ सालमा संविधान सभाबाट जारी संविधानमा सङ्घको एकल अधिकार अनुसूची ५ मा, प्रदेशको एकल अधिकार अनुसूची ६ मा, स्थानीय तहको एकल अधिकार अनूसूची ८ र संविधानको अनुसूची ७ मा सङ्घ र प्रदेशको साझा अधिकार उल्लेख छ । यसै गरी अनुसूचीमा सङ्घ, प्रदेश र स्थानीय तहको साझा अधिकार उल्लेख छ । संविधानमा उल्लेख भएका अधिकारहरूलाई कार्य विस्तृतीकरण प्रतिवेदनले अझ विस्तृत गरेको छ । अर्थमन्त्री पौडेलले सङ्घीय सरकारको सीमामा रहेर मात्र नयाँ बजेटमा कार्यक्रम पेस गर्न आग्रह गर्नुभएको छ ।उहाँले सहकारी, जमिनको खण्डीकरण, बाँझो जमिन, अस्थायी बसोबास, सार्वजनिक जग्गाको संरक्षण, भूमि बैङ्क, अभिलेखहरूको डिजिटलाइजेसनलगायतलाई सम्बोधन गर्ने गरी बजेट तथा कार्यक्रमहरू प्रस्ताव पेस गर्न पनि आग्रह गर्नुभएको छ ।",
      "link": "https://gorkhapatraonline.com/news/146868",
      "image": "https://gorkhapatraonline.com/storage/media/259162/conversions/PHOTO-2025-03-12-15-22-49-(1)-original-thumb.jpg"
    },
    {
      "slug": "146866",
      "title": "घामसँगै हौसिन्छन् लोकबहादुर, सेतै फुल्छ डाँडाबारी",
      "timestamp": 1741824000000,
      "source": "gp",
      "content": "हरेक दिनको सङ्केत बिहानीले गरे झैँ लोकबहादुर मगरको भाग्य पनि प्रत्येक दिन लाग्ने घामले निर्धारण गरेको हुन्छ । लोकबहादुरलाई लाग्छ घाम कहिले नअस्ताओस् । जब जब घामको सट्टा पानी पर्छ उहाँ बेरोजगार हुन पर्छ । उहाँको एउटै रोजगारी हो नेपाली हाते कागज ।",
      "longContent": "साहारा लिम्बू फुङ्लिङ, फागुन २९ गते । हरेक दिनको सङ्केत बिहानीले गरे झैँ लोकबहादुर मगरको भाग्य पनि प्रत्येक दिन लाग्ने घामले निर्धारण गरेको हुन्छ । लोकबहादुरलाई लाग्छ घाम कहिले नअस्ताओस् । जब जब घामको सट्टा पानी पर्छ उहाँ बेरोजगार हुन पर्छ । उहाँको एउटै रोजगारी हो नेपाली हाते कागज ।  ताप्लेजुङको फुङ्लिङ नगरपालिका–६, डाँडाबारीका लोकबहादुरले नेपाली हाते कागज बनाएर नै आफ्नो परिवारको गुजार चलाइराख्नुभएको छ । हुन त उहाँको जन्मथलो तेह्रथुमको खाम्लालुङ हो तर नेपाली हाते कागजले कर्मथलो फुङ्लिङ नगरपालिकाको डाँडाबारी बनाइदियो । विगत ३५ वर्षदेखि लोकबहादुर नेपाली कागजसँग चिर परिचित हुनुहन्छ र फुङ्लिङको डाँडाबारीलाई २१ वर्षअघिदेखि उहाँले कर्मथलो बनाउनुभएको छ । उहाँ भन्नुहुन्छ, “अब त यहीको स्थायी बासिन्दा भइयो ।” नेपाली हाते कागजबाट महिनामा ३० देखि ४० हजार रुपियाँसम्म आम्दानी गर्ने उहाँ बताउनुहुन्छ । यही नेपाली हाते कागजबाट सात जनाको परिवार चलिरहेको लोकबहादुर सुनाउनुहुन्छ । जति आफूले कागज बनाउन सक्यो उति आम्दानी हुने उहाँको भनाइ छ तर यसका लागि घाम लाग्न आवश्यक छ । घाम राम्रै लागेको खण्डमा उहाँले दिनमा चार सय वटासम्म कागज बनाउनुहुन्छ । यस्तै वीरबहादुर केदेमले पनि नेपाली हाते कागजकै उद्यम गरेको सात वर्ष भएको छ । उहाँ पनि फक्ताङ्लुङ गाउँपालिकाबाट यही उद्यमका लागि डाँडाबारीको बासिन्दा भइसक्नुभएको छ । उहाँहरू छिरिङ नेपाली हाते कागज उद्योगमा काम गर्नुहुन्छ । उक्त कागज उद्योगका सञ्चालक हुनुहुन्छ पासाङलाक्पा शेर्पा । उहाँले बुवाको पेसालाई अँगालेर यहाँसम्म पुगेको बताउनुहुन्छ । जन्मथलो भोजपुरदेखि नै उहाँ नेपाली हाते कागज उद्योगमा संलग्न हुनुहुन्छ । नेपाली हाते कागज उद्योगमा अवसर भए पनि कच्चा पदार्थ, पानीको अभावका कारण एक ठाउँबाट अर्को ठाउँ सर्न बाध्य भएको उहाँको भनाइ छ । नेपाली हाते कागज लोकताको बोव्रmा, अग्रेली र सिव्रmेबाट बन्छ । यिनीहरूलाई एक पटक काटिसके पछि पलाउन धेरै समय लाग्ने भएका कारण पनि अभाव हुने गरेको शेर्पा बताउनुहुन्छ । छिरिङ नेपाली हाते कागज उद्योगमा लोकबहादुर र वीरबहादुर सँगै पाँच परिवार आबद्ध छन् । उहाँले उक्त उद्योगबाट वार्षिक १० लाखसम्म आम्दानी हुने बताउनुभयो । उहाँका अनुसार सामुदायिक वनलाई छट्टै र डिभिजन वन कार्यालयलाई छट्टै राजस्व बुझाउँदै आउनुभएको छ । शेर्पाकोे उद्योगमा बनेको कागज काठमाडौँ जान्छ तर कागज गुणस्तरीय भने हुनु आवश्यक भएको उहाँको भनाइ छ । यसअघि लोकताको सट्टा केही उद्योगले परालबाट गुणस्तरहीन कागज बनाएका कारण पनि आफूहरूको जस्तो उद्योग धरापमा परेको सुनाउनुभयो । नेपाली हाते कागजको राम्रो माग भए पनि उद्योगीहरू पलायन हुन थालेको शेर्पा बताउनुहुन्छ । २०४१ सालयतादेखि घरेलु तथा साना उद्योग कार्यालय ताप्लेजुङमा २७ वटा नेपाली हाते कागज उद्योग दर्ता भएको घरेलु तथा साना उद्योग ताप्लेजुङका सूचना अधिकारी नवीन भट्टराईले बताउनुहुन्छ ।  अहिले भने जिल्लामा चार वटा उद्योग मात्र सञ्चालनमा रहेका छन् । सिदिङ्वा गाउँपालिका–१, कालीखोलामा कालीखोला नेपाली हाते कागज उद्योग, मैवाखोगा गाउँपालिका–३, साँघुमा गोरुजुरे नेपाली हाते कागज उद्योग, सिरिजङ्घा गाउँपालिकाको खेबाङमा एक र छिरिङ नेपाली हाते कागज उद्योग गरी जम्मा चार वटा उद्योग सञ्चालनमा रहेका छन् ।",
      "link": "https://gorkhapatraonline.com/news/146866",
      "image": "https://gorkhapatraonline.com/storage/media/259160/conversions/Nepali-Hate-Kagaj-2-original-thumb.jpg"
    },
    {
      "slug": "146865",
      "title": "पोखरा–छेन्दु चार्टर उडानको तयारी",
      "timestamp": 1741824000000,
      "source": "gp",
      "content": "पोखरा अन्तर्राष्ट्रिय विमानस्थलबाट चीनको सिचुवान प्रान्तको छेन्दुमा आगामी चैतदेखि सातामा एउटा चार्टर उडानको तयारी थालिएको छ । विमानस्थल बनेको दुई वर्षसम्म पनि नियमित उडान हुन नसकेपछि विमानस्थललाई चलायमान बनाउन पहल थालिएको हो ।",
      "longContent": "माछापुच्छ्रे समाचारदातामाछापुच्छ्रे (कास्की), फागुन २९ गते । पोखरा अन्तर्राष्ट्रिय विमानस्थलबाट चीनको सिचुवान प्रान्तको छेन्दुमा आगामी चैतदेखि सातामा एउटा चार्टर उडानको तयारी थालिएको छ । विमानस्थल बनेको दुई वर्षसम्म पनि नियमित उडान हुन नसकेपछि विमानस्थललाई चलायमान बनाउन पहल थालिएको हो । पोखराका पर्यटन व्यवसायीको छाता संस्था पोखरा पर्यटन परिषद्को नेतृत्वमा चिनियाँ दूतावास र सिचुवान एयरलाइन्ससँगको सहकार्यमा चार्टर उडान गर्न लागिएको बिहीबार पोखरामा आयोजित पत्रकार सम्मेलनमा जानकारी दिइएको हो । पोखरा पर्यटन परिषद्का अध्यक्ष तारानाथ पहारीका अनुसार तीन महिनासम्म हप्तामा एउटा चार्टर उडान हुने छ । यो अवधिमा करिब एक हजार २५० चिनियाँ पर्यटक छेन्दुबाट सिधा पोखरा विमानस्थलमा अवतरण गराउने प्रयास थालिएको उहाँले बताउनुभयो । आगामी चैत ५ गते सिचुवान एयरलाइन्सको विमानले १२७ चिनियाँ पर्यटक लिएर पोखरा विमानस्थलमा अवतरण गर्ने छ । उक्त विमानले सोही दिन १२७ जना नेपालका पर्यटन व्यवसायीलाई लिएर छेन्दु उड्ने पोखरा पर्यटन परिषद्का महासचिव जीवन सापकोटाले जानकारी दिनुभयो । चैत ५ गतेदेखि हप्तैपिच्छे एउटा चार्टर उडान गराउने तालिका बनाइएको सापकोटाको भनाइ छ । चैत ५ गतेको पहिलो व्यावसायिक चार्टर उडानमा पोखरा महानगरपालिकाका प्रमुख धनराज आचार्य, नेपाल पर्यटन बोर्डका पोखरा कार्यालय प्रमुख मणिराज लामिछाने, पोखरा भ्रमण वर्ष २०२५ का कार्यसम्पादन समिति संयोजक गोपीबहादुर भट्टराई, पोखरा पर्यटन परिषद्का अध्यक्ष पहारीलगायत पर्यटन व्यवसायी उक्त उडानमा सहभागी हुने छन् । उनीहरू छेन्दु, लुझोउ, इमी, लिसन, छोङछिङ ठाउँमा घुमफिर गर्नुका साथै पर्यटन विकासबारे जानकारी लिने छन् ।  एक हप्ताको प्याकेजको अवधिमा नेपाल इभिनिङ र सेल्स मिसन कार्यक्रम पनि आयोजना गरिने महासचिव सापकोटाले जानकारी दिनुभयो । पोखरा महानगरपालिकाका प्रमुख धनराज आचार्यको नेतृत्वमा लुझोउ सहरमा केही विशिष्ट व्यक्तिसहित उहाँका समकक्षीसँग भेटवार्ता र महìवपूर्ण विषयमा छलफलसमेत हुने छ । सुरुवाती चरणमा केही व्यावसायिक चार्टर उडान गरेर त्यसलाई नियमित व्यावसायिक उडानमा परिणत गराउन पहल गरिने आचार्यले बताउनुभयो । उहाँले अहिले हुने उडानले पोखरा भ्रमण वर्ष २०२५ लाई सफल बनाउन सहयोग गर्नुका साथै गण्डकी प्रदेशकै पर्यटनलाई चलाएमान बनाउने विश्वास व्यक्त गर्नुभयो । गत फागनु ३ गते एक समारोहबिच पोखरा भ्रमण वर्ष २०२५ घोषणा गरिएको थियो ।",
      "link": "https://gorkhapatraonline.com/news/146865",
      "image": "https://gorkhapatraonline.com/storage/media/259159/conversions/pokhara-chengdu-flight-news-photo--original-thumb.jpg"
    },
    {
      "slug": "146864",
      "title": "कर्णालीको पानी तानेर खेतीपाती",
      "timestamp": 1741824000000,
      "source": "gp",
      "content": "खेतीयोग्य जमिनमा सिँचाइका लागि कर्णाली नदीको पानी लिफ्ट प्रणालीबाट तानेर ट्याङ्कीमा खसालिएको छ । सौर्य ऊर्जा प्रणाली प्रयोग गरेर नदीको पानी तानेर ट्याङ्कीमा खसाल्ने काम सफल भएको छ ।",
      "longContent": "हुम्ला समाचारदाताहुम्ला, फागुन २९ गते । खेतीयोग्य जमिनमा सिँचाइका लागि कर्णाली नदीको पानी लिफ्ट प्रणालीबाट तानेर ट्याङ्कीमा खसालिएको छ । सौर्य ऊर्जा प्रणाली प्रयोग गरेर नदीको पानी तानेर ट्याङ्कीमा खसाल्ने काम सफल भएको छ । कर्णाली नदी पानी सदावहार बग्ने तर माथिको सर्केगाड गाउँपालिका–१ र अदानचुली गाउँपालिका–२ को सिमानामा पर्ने तुम्चको खेतीयोग्य जमिनमा लगाएको बाली खडेरीले सुक्ने पीडा थियो । त्यही भएर लिफ्ट प्रणालीबाट कर्णाली पानी ट्याङ्की खसाल्ने र त्यसबाट सिँचाइ गरिने छ । सर्केगाडतर्फको तुम्चगाउँका किसान जानकी मल्लले अब कर्णालीको पानीबाट सिँचाइ गर्ने दिन नजिकिएको बताउनुभयो । कर्णाली नदीनजिकै बग्ने तर हुम्लाको फाँट भनेर चिनिने तुम्चको खेतीयोग्य जमिनलाई सधैँ सिँचाइको अभाव हुने गर्दथ्यो । अब सदावहार सिँचाइ गर्न पाउने आशा पलाएको बताउँदै उहाँले जमिनमा बाह्रै महिना खेती गर्न सकिने जाँगर पलाएको उल्लेख गर्नुभयो । पहिलो पटक लिफ्ट प्रणालीबाट तुम्चमा कर्णाली नदीको पानी तानेर पाँच सय मिटरमाथि निर्माण गरिएको ट्याङ्कीमा खसालिएको खानेपानी सिँचाइ तथा ऊर्जा विकास कार्यालयका प्रमुख ज्वालाराज शाहीले बताउनुभयो । यसका लागि २०७९ सालको असारमा निर्माण कम्पनी र कार्यालयबिच सम्झौता भएको थियो । यो पानी खेतीयोग्य ५० हेक्टर जमिनमा सिँचाइका लागि वितरण गरिने उहाँले बताउनुभयो । खेतीयोग्य जग्गामा सिँचाइ नहर निर्माण गर्ने कार्य भइरहेको र आगामी असारसम्म सिँचाइ सञ्चालनमा आउने छ । यसबाट तुम्चगाउँका २५० घरधुरी प्रत्यक्ष लाभान्वित हुने छन् ।",
      "link": "https://gorkhapatraonline.com/news/146864",
      "image": "https://gorkhapatraonline.com/storage/media/259193/conversions/332-original-thumb.jpg"
    },
    {
      "slug": "146851",
      "title": "भूमाफियाको कब्जामा ७० बिघा",
      "timestamp": 1741824000000,
      "source": "gp",
      "content": "नवलपुर जिल्लाको कावासोती नगरपालिका वडा नं. ४ (साविक शिवमन्दिर क, ख र ग तीन वटा नक्सामा रहेको १९१ बिघामध्ये करिब ७० बिघा जमिन चलखेल गरेर जिल्लाभन्दा बाहिरका भूमाफियाले कब्जा गरेको पाइएको छ ।",
      "longContent": "नवलपुर, फागुन २९ गते । नवलपुर जिल्लाको कावासोती नगरपालिका वडा नं. ४ (साविक शिवमन्दिर क, ख र ग तीन वटा नक्सामा रहेको १९१ बिघामध्ये करिब ७० बिघा जमिन चलखेल गरेर जिल्लाभन्दा बाहिरका भूमाफियाले कब्जा गरेको पाइएको छ । ८०९ घरधुरी रहेको कावासोती–४, हसौरामा पुस्तौँदेखि खनजोत गरेर बसोबास गरिरहेका छ सय घरधुरीको जग्गाधनी पुर्जा अर्कै व्यक्तिको नाममा रहेको पाइएको हो । हसौरामा २० वर्षअघि जग्गा किनेर बसोबास गरिरहनुभएका लोकबहादुर आलेले आफ्नो कित्ता नं. १५९ को जग्गा रुपन्देहीका पर्साबहादुर आलेको नाममा रहेको बताउनुभयो । “२० वर्षअघि मैले अर्कै व्यक्तिसँग जग्गा किनेर बसेको थिएँ तर धेरैपछि मात्र थाहा भयो, म बसेको जग्गाको पुर्जा पर्साबहादुर आलेको नाममा रहेछ,” लोकबहादुरले भन्नुभयो, “उहाँ आफू बेलायत बस्नुहुँदो रहेछ, परिवार रुपन्देहीको सुक्खा नगरमा छ भनेर भेट्न त्यहाँ पनि पुग्यौँ तर भेट्न सकेनौँ ।” उहाँका अनुसार पर्साबहादुरबाट मात्र यहाँका १५ घरधुरी परिवार ठगिएका छन् ।त्यस्तै अर्का स्थानीय गणेश पोख्रेलले पनि झन्डै २२ वर्षअघि अर्कै व्यक्तिबाट जग्गा किन्नुभयो तर उहाँ बसेको जग्गाको पुर्जा यदुनाथ पराजुलीको नाममा छ, पराजुलीको भने निधन भइसकेको छ । कावासोती–४ का अध्यक्ष नारायण लोहनीका अनुसार यसरी पुर्जाविहीन भएका एउटै वडाका छ सय घरधुरी सङ्गठित रूपमा सक्रिय रहेका भूमाफियाबाट ठगिएका छन् । बर्साैंदेखि जोतभोग गरेर बसोबास गरिरहेको भए पनि उनीहरूसँग पुर्जा छैन । अध्यक्ष लोहनीले जिल्लाबाहिरका व्यक्तिहरू क्युप्रसाद बस्याल, यज्ञमूर्ति पाठक, काशीनाथ सापकोटा, ठाकुरप्रसाद शर्मा, पर्साबहादुर आले, यदुनाथ पराजुलीलगायतले अवैधानिक तरिकाले जग्गा कब्जा गरेको आरोप लगाउनुभयो । यसरी निकालिएको थियो पुर्जाविसं २०४९ मा छुट जग्गा दर्ताका लागि नापी आएको थियो । त्यही समय अनियमित तरिकाले शक्तिको आडमा मालपोत अधिकृतको मिलेमतोमा पुर्जा वितरण गरेको वडाध्यक्ष लोहनीको दाबी छ । जसले गर्दा पुर्जा निस्केकाहरूको पनि जग्गा एकातिर, पुर्जा अर्कोतिर भएको देखिन्छ । कावासोती नगरपालिकाका विष्णुप्रसाद भुसालले मालपोत कार्यालयका केही कर्मचारीको मिलेमतोमा रातारात पुर्जा निकालेर वितरण गरेको र ती कर्मचारीले अहिले अवकाश लिइसकेको बताउनुहुन्छ । “त्यतिबेला नवलपरासी जिल्ला एउटै थियो र सदरमुकाम परासीबाट यो काम भएको देखिन्छ,” उहाँको भनाइ छ । भूमाफियाले यो ठाउँलाई दोस्रो ललिता निवास बनाएको वडाध्यक्ष लोहनीले तर्क गर्नुभयो ।जिल्ला टुक्रिएर नवलपुर भइसकेपछि मालपोत कार्यालयको प्रमुख भएर काम गरिसकेका हाल यही जिल्लाका प्रमुख जिल्ला अधिकारी अरुण पोख्रेलले केही व्यक्तिले तत्कालीन समयमा कर्मचारीलाई प्रभावमा पारेर काम गरेको हुन सक्ने बताउनुभयो । मालपोत कार्यालय कावासोतीले पनि यो जग्गा विवादित रहेको भन्दै गहिरिएर अध्ययन गर्ने बताएको छ । कावासोतीका मालपोत अधिकृत घनश्याम गाहाले हसौराको यो जग्गाका बारेमा छुट जग्गा दर्ता गरिपाउँ भनेर थुप्रै निवेदन पनि परेका र जनप्रतिनिधिले पनि निक्कै चासो दिएको विषय भएकाले कार्यालयले अध्ययन गर्ने बताउनुभएको छ । “प्रमुख मालपोत अधिकृत हरिकृष्ण सुवेदी मङ्गलबार मात्र सरुवा भएर यहाँ आउनुभएको छ, आउनेबित्तिकै जनप्रतिनिधिले उहाँसँग छलफल पनि गरे,” गाहाले भन्नुभयो, “सुवेदीले यसबारेमा गहिरो अध्ययन गरेर कारबाही अघि बढाउने बताउनुभएको छ ।” प्रमुख मालपोत अधिकृत सुवेदी घरजग्गा शाखामै बसेर लामो समय काम गरेकाले त्यो अनुभवका आधारमा यहाँको यो जग्गाका बारेमा केही महत्वपूर्ण निर्णय गर्ने आशा उहाँले व्यक्त गर्नुभयो ।सर्वोच्चको फैसलाले राहत२०५८ सालमा राजस्व हिनामिना भएको भन्दै मालपोत कार्यालय नवलपरासीले सार्वजनिक सूचना जारी ग¥यो र मालपोत कार्यालयले यो जग्गाको पुर्जा बदर गरिदियो । त्यसको विरुद्ध क्युप्रसादको समूहले पुनरावेदन गर्‍यो । पुनरावेदन अदालतले अर्धन्यायिक निकाय (मालपोत) ले आफैँले सदर गरेको निर्णय आफैँ बदर गर्न नपाउने फैसला सुनाइदियो । त्यसका विरुद्ध मालपोत फेरि न्यायका लागि भन्दै सर्वोच्च अदालत गयो र सर्वोच्चले पनि २०६५ साल चैत १२ गते पुनरावेदनको फैसलालाई सदर गरेपछि क्युप्रसादको समूह प्रमाणमा बलियो देखिएको छ । तिरो नलिने निर्णयकावासोती नगरपालिकाले भूमाफियाले जग्गा कब्जा गरेको भन्दै शिवमन्दिर क, ख र ग तीन वटा नक्साको तिरो नबुझ्ने निर्णय गरेको छ । कावासोती ४ नं. वडाको सिफारिसमा नगरपालिकाले बाँकी सबै १६ वटा वडालाई पत्राचार गरी यी तीन वटा नक्साको तिरो नदिनू भनेर पत्राचार गरिएको र मालपोत कार्यालयलाई पनि जानकारी गराइएको अध्यक्ष लोहनीले बताउनुभयो । नगरपालिकाले यस विषयमा भूमि व्यवस्थामन्त्री र प्रधानमन्त्रीलाई ध्यानाकर्षण गराउने निर्णय पनि गरेको छ । सबै राजनीतिक दललाई आवाज उठाइदिन आग्रह गर्दा हुन्छ भन्दै आश्वासन दिएर चुनावी नारा मात्र बनाएको नगरपालिकाको आरोप छ । अख्तियारमा उजुरी हसौराको जग्गाको फिल्डबुक नमिलेको जग्गा बदर गर्ने, जोतभोग गरेकालाई न्याय दिने र जग्गाका बारेमा गहिरिएर अनुसन्धान गर्नुपर्ने माग गर्दै अख्तियार दुरुपयोग अनुसन्धान आयोगको कार्यालय बुटवलमा उजुरी परेको छ । उक्त उजुरीका बारेमा अख्तियारले छानबिनसमेत थालेको छ । जिल्लामै अनुसन्धान गर्न आएको अख्तियारको टोलीलाई नगरपालिकाले जोतभोग गरेकालाई पुर्जा दिनुपर्ने र अनियमित तरिकाले जग्गा कब्जा गर्ने काम भएको भन्दै थप गहिरिएर अनुसन्धान गर्न आग्रह गरेको अध्यक्ष लोहनीले जानकारी दिनुभयो । बोलाउँदा कोही आएनकावासोती नगरपालिकाका प्रमुख विष्णुप्रसाद भुसालले पुर्जा प्राप्त गरेका व्यक्ति ३५ दिने सूचना जारी गरेर सम्पर्कमा बोलाउँदा बेवास्ता गरेको बताउनुभएको छ । “हामी निर्वाचित भएर आइसकेपछि कित्ता नम्बर पहिचान गरी आवश्यक प्रमाणसहित ३५ दिनभित्र आफ्नो जग्गामा उपस्थित हुन भनी सूचना निकाल्यौँ,” नगरप्रमुख भुसालले भन्नुभयो, “तर नुवाकोटका (साविक लिखु गाउँपालिकाको अध्यक्ष र उपाध्यक्ष) दुई जना डेढ/डेढ बिघाको पुर्जा बोकेर आउनुभयो तर स्थानीयको अवरोध हुन सक्ने डरले उहाँहरू गाउँ प्रवेश गर्न सक्नुभएन ।”उहाँहरू गाउँ पस्न नसकेर पालिकाको सम्पर्कमा आएको भुसालले बताउनुभयो । “उहाँहरूले तपाईंहरूको पुर्जा भएको जग्गामा बसोबास गरिरहेकालाई बोलाएर छलफल गराउँछौँ भन्दा मान्नुभएन, फेरि आउँछौँ भनेर जानुभयो तर फर्केर आउनुभएन ।” पछि मालपोत ऐन र जग्गा दर्तासम्बन्धी अनुसूचीका आधारमा ३५ दिने सूचना प्रकाशित गर्दा पनि कोही सम्पर्कमा नआएको भुसालको भनाइ छ । समाधान के हो त ?भूमिसम्बन्धी आयोग बनेकाले आयोगले यथार्थ रिपोर्ट दिएपछि मात्र थप अनुसन्धान प्रक्रिया अघि बढ्न सक्ने नगरप्रमुख भुसालको विश्वास छ । “भूमि आयोगले विगतमा गैरकानुनी ढङ्गले दर्ता भएका र अहिले ती व्यक्ति यहाँ नभएको हुनाले संवैधानिक हिसाबले बदर गर्‍यो भने जोतभोग गरिरहेकाको नाममा पुर्जा दिन सकिन्छ,” भुसालले भन्नुभयो । यो कुरामा भूमि आयोग पनि सकारात्मक देखिएको छ । यो विषयमा दुवै पक्ष समझदारीमा आए समाधान निस्कने राष्ट्रिय भूमि आयोग नवलपुरका अध्यक्ष तारापति खरेलले बताउनुभयो । “अदालतको आदेशका कारण राजस्व तिरेको र रसिद बुझाएको भए समस्या हुन सक्छ अन्यथा भोगचलन गरेकाहरूको निवेदन लिएर प्रक्रिया अघि बढाउँछौँ, अवरोध नहुँदासम्म अघि बढ्छौँ, जहाँ अवरोध हुन्छ त्यहीँ रोकिन्छौँ,” अध्यक्ष खरेलले भन्नुभयो ।‘दोषी भए कारबाही भोग्छु’  भूमाफियाको आरोप लागेका क्युप्रसाद बस्यालले भने आफूले वैधानिक तवरले जग्गा प्राप्त गरेको र दोषी भए कारबाही भोग्न तयार रहेको बताउनुभएको छ । गोरखापत्रसँग कुरा गर्दै बस्यालले १९७८ सालदेखि किनबेच हुँदै आएको जग्गा २०१९ सालमा आफ्नो बुबाले रविलाल बस्याल र लीलाबल्लभ डुम्रेबाट किनेको दाबी गर्नुभयो । यस विषयमा सर्वोच्चले नै फैसला गरिसकेकाले धेरै बोल्न नपर्ने उहाँले बताउनुभयो ।",
      "link": "https://gorkhapatraonline.com/news/146851",
      "image": "https://gorkhapatraonline.com/storage/media/259142/conversions/3221-original-thumb.jpg"
    },
    {
      "slug": "146808",
      "title": "लगातार सात कारोबार दिन घटेको नेप्से परिसूचकमा दोहोरो अङ्कको वृद्धि",
      "timestamp": 1741737600000,
      "source": "gp",
      "content": "पछिल्लो सात कारोबार दिन लगातार घटेको नेपाल स्टक एक्सचेन्ज (नेप्से) परिसूचकमा बुधबार भने दोहोरो अङ्कको वृद्धि देखिएको छ । आज नेप्से परिसूचक १७ दशमलव २८ अङ्कले बढेर दुई हजार सात सय ३६ दशमलव ४८ को विन्दुमा कायम भएको हो ।",
      "longContent": "काठमाडौं, फागुन २८ गते । पछिल्लो सात कारोबार दिन लगातार घटेको नेपाल स्टक एक्सचेन्ज (नेप्से) परिसूचकमा बुधबार भने दोहोरो अङ्कको वृद्धि देखिएको छ । आज नेप्से परिसूचक १७ दशमलव २८ अङ्कले बढेर दुई हजार सात सय ३६ दशमलव ४८ को विन्दुमा कायम भएको हो ।आज विभिन्न तीन सय २३ कम्पनीका दुई करोड २९ लाख ४१ हजार तीन सय ६५ कित्ता शेयर ७९ हजार दुई सय ३६ पटक खरिदबिक्री हुँदा रू आठ अर्ब २३ करोड ५२ लाख ६८ हजार सात सय ५५ बराबरको कारोबार भएको छ ।आजको कारोबारमा विकास बैँक समूह शून्य दशमलव ३३ र लघुवित्त समूह शून्य दशमलव २७ प्रतिशतले घटेको छ भने अरु सबै समूहको उपसूचक बढेको छ । सबैभन्दा धेरै लगानी समूह एक दशमलव ७६ र अन्य समूह एक दशमलव ५७ प्रतिशतले बढेको छ । बैंकिङ शून्य दशमलव ५३, वित्त शून्य दशमलव ०२, होटल तथा पर्यटन शून्य दशमलव ६४, जलविद्युत् शून्य दशमलव ८५, जीवन बिमा शून्य दशमलव ६४, उत्पादन तथा प्रशोधन शून्य दशमलव १८, म्युचुअल फन्ड शून्य दशमलव १०, निर्जीवन बीमा शून्य दशमलव ४० र व्यापार समूह शून्य दशमलव २१ प्रतिशतले बढेको छ ।पिपुल्स हाइड्रोपावर कम्पनी लिमिटेडको शेयर मूल्य आज सबैभन्दा धेरै नौ दशमलव ७९ प्रतिशतले बढेको छ । साथै विन नेपाल लघुवित्त वित्तीय संस्था लिमिटेडको शेयर मूल्यमा नकारात्मक सर्किट लागेको छ ।कारोबार रकम र कारोबार भएका शेयर सङ्ख्याका आधारमा आज सबैभन्दा धेरै माछापुच्छ्रे बैंक लिमिटेड प्रमोटर शेयर रू ८१ करोड ३६ लाख ५२ हजार एक सय बराबरको ८१ लाख ३६ हजार पाँच सय २१ कित्ता कारोबार भएको नेप्सेले जनाएको छ । रासस",
      "link": "https://gorkhapatraonline.com/news/146808",
      "image": "https://gorkhapatraonline.com/storage/media/259055/conversions/nepse-original-thumb.jpg"
    },
    {
      "slug": "146731",
      "title": "सोरमखोला सिँचाइ योजना अलपत्र",
      "timestamp": 1741737600000,
      "source": "gp",
      "content": "सर्लाहीको गोडैता नगरपालिका–२, बेल्वाजब्दीमा सोरमखोला सिँचाइ योजना अलपत्र पर्दा किसान मारमा परेका छन् ।",
      "longContent": "सर्लाही समाचारदाता सर्लाही, फागुन २८ गते । सर्लाहीको गोडैता नगरपालिका–२, बेल्वाजब्दीमा सोरमखोला सिँचाइ योजना अलपत्र पर्दा किसान मारमा परेका छन् । आर्थिक वर्ष २०६८/६९ मा तत्कालीन सिँचाइमन्त्री महिन्द्रराय यादवले शिलान्यास गरेर सोरमखोलामा निर्माण गरिएको सिँचाइ ब्यारेज अहिले अलपत्र अवस्थामा छ । ब्यारेज निर्माण भएको केही समयपछि नै बाढी आएर पश्चिमतर्फको भागमा क्षति पुर्‍याएदेखि अलपत्र अवस्थामा रहेको किसानले बताएका छन् । बाह्रैमास बग्ने सोरमखोला (बघी नदी) को पानी त्यसै खेर गइरहेको छ । छेउमै खेत रहेका किसान भने पम्पिङ सेट (दमकल) चलाएर सिँचाइ गर्न बाध्य भएका छन् । गोडैता नगरपालिका–३, सिमरा भगवतीपुरका किसान वीरेन्द्र हजारीले अलपत्र ब्यारेज सञ्चालनमा ल्याउन कुनै निकायले चासो नदिएको गुनासो गर्नुभयो । ब्यारेज अलपत्र रहँदा सिमरा भगवतीपुर, रोहुवा, बेल्वाजब्दी, बहादुरपुर, भटौलिया र पिपरनाथ गाउँका किसानलाई सिँचाइको असाध्यै समस्या रहेको हजारीले बताउनुभयो । सिमरा भगवतीपुरकै अर्का किसान रामएकवाल महतोले सिँचाइको अभावमा बर्सेनि उब्जनी घट्दै गएको तर खेत छेउकै सिँचाइ योजना अलपत्र रहँदा असाध्यै दुःख लाग्ने गरेको बताउनुभयो । ब्यारेजमा बाढीले क्षति पुर्‍याएपछि किसानको खेतसम्म पुर्‍याइएको नहरसमेत अलपत्र रहेको छ ।   गोडैता नगरपालिकाका प्रमुख देवेन्द्रकुमार यादवले सोरख खोलाको ब्यारेज सञ्चालनका लागि प्रदेश सरकारबाट ५० लाख रुपियाँ बजेट विनियोजन भएर आए पनि निर्माण व्यवसायीले उपभोक्ता समितिलाई हस्तान्तरण नै नगरेका कारण बजेट खर्च हुन नसकेर फिर्ता गएको जानकारी दिनुभयो । ठेकेदारले उपभोक्ता समितिलाई ब्यारेज हस्तान्तरण नगरेकै कारण अलपत्र सिँचाइ योजनामा हात हाल्दा अख्तियारले कारबाही गर्ने डर रहेको नगरप्रमुख यादवको भनाइ छ ।ठेकेदारले उपभोक्ता समितिलाई हस्तान्तरण गरेपछि मात्रै ब्यारेज सुचारु गर्न पालिका वा प्रदेश सरकारले लगानी गर्ने वातावरण बन्ने नगरप्रमुख यादवले बताउनुभयो । जलस्रोत तथा सिँचाइ विकास डिभिजन मलङ्गवाले उपलब्ध गराएको विवरण अनुसार सोरमखोला सिँचाइ योजना निर्माणका लागि २०६९ साल असार ६ गते रमण कमल जेभी जनकपुरसँग तीन करोड ९१ लाख रुपियाँमा ठेक्का सम्झौता भएको थियो । कार्यालयमा भर्खरै सरुवा भएर आउनुभएका कार्यालय प्रमुख श्यामकुमार तिमल्सिनाका अनुसार सोरमखोला सिँचाइ योजनाको ९९ प्रतिशत काम पूरा भइसकेको विवरण कार्यालयमा भए पनि फरफारक हुन बाँकी रहेको देखिन्छ । २७० हेक्टर जग्गामा सिँचाइ पुर्‍याउने लक्ष्य रहेको सिँचाइ योजना लामो समयदेखि अलपत्र रहेकोबारे आफूले थप बुझ्ने कार्यालय प्रमुख तिमल्सिनाले बताउनुभएको छ । सोरमखोलामा ब्यारेज निर्माण गर्ने निर्माण व्यवसायी बाढी आएर ब्यारेजमा क्षति पुर्‍याएपछि सम्पर्कमै नआएका जलस्रोत तथा सिँचाइ विकास डिभिजन मलङ्गवाको संस्थागत शाखा प्रमुख लक्ष्मण ठाकुरले बताउनुभयो । सर्लाहीको क्षेत्र नं. २ का प्रतिनिधि सभा सदस्य महिन्द्रराय यादवले आफू सिँचाइमन्त्री रहँदा शिलान्यास गरेको ब्यारेज निर्माणकै क्रममा प्राविधिक गडबडी हुँदा बाढी आएर क्षति गरेको बताउनुभयो । अहिले प्रदेश सरकारको ऊर्जा, सिँचाइ तथा खानेपानी मन्त्रालयमातहत रहेको अलपत्र ब्यारेजलाई सुचारु गर्न प्रदेश सरकारले ध्यान नदिएको प्रतिनिधि सभा सदस्य यादवले आरोप लगाउनुभएको छ । अलपत्र ब्यारेजमा प्राविधिक त्रुटि सच्याएर सञ्चालनमा ल्याउन सङ्घीय सरकारलाई घचघच्याइरहेको प्रतिनिधि सभा सदस्य यादवको भनाइ छ । मेहनती किसान र राम्रो उब्जनी हुने उर्वर खेत रहेको फाँटमा लामो समयदेखि ब्यारेज अलपत्र रहँदा आफूलाई असाध्यै दुःख लागेको यादवले बताउनुभएको छ ।",
      "link": "https://gorkhapatraonline.com/news/146731",
      "image": "https://gorkhapatraonline.com/storage/media/258891/conversions/chinchai-original-thumb.jpg"
    },
    {
      "slug": "147136",
      "title": "कृषकलाई ट्याक्टर सहयोग",
      "timestamp": 1741996800000,
      "source": "gp",
      "content": "यहाँको हरिनास गाउँपालिकले ५० प्रतिशतमा अनुदानमा हाते ट्याक्टर सहयोग गरेको छ । पछिल्लो समय कृषि कर्मप्रति आकर्षणमा कमी हुँदै जान थालेपछि कृषिलाई आधुनिकीकरण बनाउने उद्देश्यसाथ पालिकाले १०२ वटा हाते ट्याक्टर वितरण गरेको हो ।",
      "longContent": "अर्जुन काफ्ले स्याङ्जा, चैत २ गते । यहाँको हरिनास गाँउपालिकले ५० प्रतिशतमा अनुदानमा हाते ट्याक्टर सहयोग गरेको छ । पछिल्लो समय कृषि कर्मप्रति आकर्षणमा कमी हुँदै जान थालेपछि कृषिलाई आधुनिकीकरण बनाउने उद्देश्यसाथ पालिकाले १०२ वटा हाते ट्याक्टर वितरण गरेको हो । गाउँपालिका अध्यक्ष खिमबहादुर मानन्धरले वैदेशिक रोजगारीमा युवाहरूको आकर्षणले खेतीयोग्य जमिन बाँझो हुन थालेपछि कृषि पेसामा युवालाई आकर्षण गर्ने हेतुले पालिकाले हाते ट्याक्टर वितरण गरेको बताउनुभयो । परम्परागत कृषि प्रणाली निकै झन्झटिलो, दुःख र उत्पादनमा पनि कमि हुने गरेकाले कृषकलाई प्रविधिसँगै अगाडि लैजाने र उत्पादनमा बृद्धि गर्ने लक्ष्य पालिकाको रहेको अध्यक्ष मानन्धरले बताउनुभयो । पालिकाले डिजेल इन्जिनको ट्याक्टर लिने कृषकले २२ हजार ४७२ रुपियाँ र पेट्रोल इन्जिन ट्याक्टर लिने कृषकले १२ हजार ९७२ रुपियाँ पालिकामा जम्मा गरेका कृषकलाई ट्याक्टर वितरण गरेको हो । वडा –१ मा १९, वडा २ मा नौ, वडा ३ मा १८, वडा ४ मा २३, वडा ५ मा ११, वडा ६ मा चार र वडा ७ मा १८ वटा ट्याक्टर वितरण गरिएको छ । यहाँ २६ लाख ७५ हजार रकम विनियोजन गरेर पालिकावासीलाई ट्याक्टर सहयोग गरिएको छ ।  ट्याक्टर चलाउन नजान्ने तथा टाढा लान असहज हुने कृषकलाई पालिकाको ट्याक्टर मार्फत घरमै लगेर सेवा दिने बताउँदै अध्यक्ष मानन्धरले पालिकावासीले सङ्घीयताको उपयोग गर्न पाउने बताउनुभयो । स्थानीय कृषक हरिबहादुर थापाले हाते ट्याक्टर पाएकोमा खुसी हुँदै अब खेत बाँझो नरहने बताउनुभयो । एक हल गोरु पाल्ने झन्झटले केही जग्गा बाँझो राखेको थापाले अब सबै जग्गा खेतीयोग्य हुने बताउनुभयो ।",
      "link": "https://gorkhapatraonline.com/news/147136",
      "image": "https://gorkhapatraonline.com/storage/media/259660/conversions/pic-miniteller--original-thumb.jpg"
    },
    {
      "slug": "147133",
      "title": "बैतडीमा १७ हजार राष्ट्रिय परिचयपत्र थन्कियो",
      "timestamp": 1741996800000,
      "source": "gp",
      "content": "बैतडीमा झन्डै १७ हजार राष्ट्रिय परिचयपत्र कार्यालयमा थन्किएको छ । सेवाग्राहीले लिन नआउँदा छपाइ भएर आएका १६ हजार ९०८ थान राष्ट्रिय परिचयपत्र कार्यालयमै रहेको जिल्ला प्रशासन कार्यालय बैतडीका सूचना अधिकारी पवनकुमार शाहीले जानकारी दिनुभयो ।",
      "longContent": "केशवराज भट्टबाशुलिङ्गर (बैतडी), चैत २ गते । बैतडीमा झन्डै १७ हजार राष्ट्रिय परिचयपत्र  कार्यालयमा थन्किएको छ । सेवाग्राहीले लिन नआउँदा छपाइ भएर आएका १६ हजार ९०८ थान राष्ट्रिय परिचयपत्र कार्यालयमै रहेको जिल्ला प्रशासन कार्यालय बैतडीका सूचना अधिकारी पवनकुमार शाहीले जानकारी दिनुभयो । एक वर्ष पहिले नै २० हजार परिचयपत्र जिल्लामा पुगेको भए पनि तीन हजार ९२ परिचयपत्र मात्र वितरण भएको उहाँले बताउनुभयो  ।  राष्ट्रिय परिचयपत्र लिन आउँदा फाराम भर्दाजस्तै बायोमेट्रिक प्रणालीबाट रुजु गर्नुपर्ने र प्रणालीले सबै मिलेको जनाएपछि परिचयपत्र दिन मिल्ने सूचनाअधिकारी शाहीले बताउनुभयो । राष्ट्रिय परिचयपत्र छपाई भइसकेपछि जिल्ला प्रशासन कार्यालयमा पुगिसकेको जानकारी सम्बन्धित व्यक्तिको मोवाइलमा पुग्नेगर्छ, उहाँले भन्नुभयो, “कतिपय अवस्थामा त्यसबारेमा जानकारी नहुँदा परिचयपत्र लिन नआएका हुन सक्छन् ।” अध्ययन तथा रोजगारीका लागि जिल्लाबाहिर भएकाले राष्ट्रिय परिचयपत्र लिन नआएको हुन सक्ने उहाँको भनाइ छ । भौगोलिक विकट्ता भएका कारणले पनि अत्यावश्यक भए मात्र राष्ट्रिय परिचयपत्र लिन आउनेगरेको जिल्ला प्रशासन कार्यालयले जनाएको छ ।बैँक खाता खोल्ने लगायतका अत्यावश्यक काममा सरकारले राष्ट्रिय परिचयपत्र अनिवार्य गरेको छ । जिल्ला प्रशासन कार्यालयबाट अहिले पनि राष्ट्रिय परिचयपत्रका लागि विवरण सङ्कलनको काम भइरहेको कम्प्युटर अपरेटर सुरेन्द्रदेव भट्टले बताउनुभयो ।राष्ट्रिय परिचयपत्र लिनेभन्दा फाराम भर्नेको सङ्ख्या बढिरहेको कम्प्युटर अपरेटर भट्टले बताउनुभयो । दैनिक ९० देखि १०० जनासम्म राष्ट्रिय परिचयपत्रका लागि फाराम भर्न आउने गरेको उहाँले जानकारी दिनुभयो । छपाइ भएर जिल्लामा पुगेको परिचयपत्र लिनका लागि ८ र १० जनामात्र आउने गरेका कम्प्युटर अपरेटर भट्टले बताउनुभयो । बैतडीमा राष्ट्रिय परिचयपत्रका लागि १ लाख २२ हजार ९२० जनाको विवरण सङ्कलन गरिएको जिल्ला प्रशासन कार्यालय बैतडीले जनाएको छ ।",
      "link": "https://gorkhapatraonline.com/news/147133",
      "image": "https://gorkhapatraonline.com/storage/media/259645/conversions/National-ID-Card-original-thumb.jpg"
    },
    {
      "slug": "147132",
      "title": "मौरिस हर्जोग र अन्नपूर्ण धौलागिरि ट्रेकको नक्सा सार्वजनिक",
      "timestamp": 1741996800000,
      "source": "gp",
      "content": "पर्यटन प्रवर्धनमा टेवा गर्ने उद्देश्यले अन्नपूर्ण प्रथम हिमालको आधार शिविर पुग्ने मार्ग र म्याग्दी र पर्वतका केही गाउँहरू समावेश गरेर बनाइएको  अन्नपूर्ण–धौलागिरि सामुदायिक पदमार्गको नक्सा सार्वजनिक गरिएको छ ।",
      "longContent": "ठाकुरप्रसाद आचार्यम्याग्दी, चैत २ गते । पर्यटन प्रवर्धनमा टेवा गर्ने उद्देश्यले अन्नपूर्ण प्रथम हिमालको आधार शिविर पुग्ने मार्ग र म्याग्दी र पर्वतका केही गाउँहरू समावेश गरेर बनाइएको  अन्नपूर्ण–धौलागिरि सामुदायिक पदमार्गको नक्सा सार्वजनिक गरिएको छ । शनिबार एक कार्यक्रममार्फत संविधानसभाका सदस्य गोविन्द पौडेल, प्रतिनिधिसभाका पूर्व सदस्य भुपेन्द्रबहादुर थापा, नेकपा (एमाले) जिल्ला कमिटी म्याग्दीका अध्यक्ष बालकृष्ण सुवेदी, अन्नपूर्ण गाउँपालिका अध्यक्ष भारतकुमार पुन, नेपाली कांग्रेस अन्नपूर्ण गाउँपालिका समितिका अध्यक्ष कृष्णप्रसाद बरुवाल, एक्याप धान्द्रुक कार्यालयका प्रमुख भिम उपाध्याय र म्याग्दी उद्योग वाणिज्य सङ्घका अध्यक्ष सुविन श्रेष्ठले सामुहिक रूपमा नक्सा सार्वजनिक गर्नुभएको हो । जिल्लाको पर्यटन विकासमा सघाउने उद्देश्यले चन्दा सहयोग सङ्कलन गरेर प्राप्त भएको ६ लाख रुपियाँ खर्चिएर मौरिस हर्जोग ट्रेल र अन्नपूर्ण–धौलागिरि सामुदायिक ट्रेकको नक्सा तयार पारिएको पर्यटनकर्मी चित्र तिलिजाले बताउनुभयो । उहाँले भन्नुभयो, ‘‘जिल्लाको पर्यटन विकासमा टेवा गर्ने उद्देश्यले चन्दा सहयोग जुटाएर नक्सा तयार पारेका हौं । नक्सा तयार पर्न यहाँका होटल व्यावसायी र विदेशमा रहेका म्याग्देलीले सहयोग गर्नुभएको छ ।’’  पछिल्लो समय आकर्षक पर्यटकीय गन्तव्यका रूपमा विकास हुन थालेको म्याग्दीको अन्नपूर्ण गाउँपालिका–४ नारच्याङमा अवस्थित अन्नपूर्ण प्रथम हिमालको आधार शिविर पुग्ने मौरिस हर्जोग पदमार्गका बारेमा नक्सा तयार पारिएको पदमार्गका अभियान्ता तेज गुरुङले बताउनुभयो । यसअघि तयार पारिएको नक्सा पूर्ण नभएकाले यसपाली सबै समेटेर नक्सा बनाइएको गुरुङले बताउनुभयो । नक्साले यस क्षेत्रको पर्यटन विकासमा टेवा पुग्ने आशा गरिएको उहाँको भनाइ छ । ७५ वर्षअघि फ्रान्सेली आरोही मौरिस हर्जोगले अन्नपूर्ण प्रथम हिमाल चढ्ने क्रममा पुगेको आधार शिविर र त्यहाँ पुग्ने पदमार्गको नक्साले पर्यटकलाई सहज हुने अपेक्षा गरिएको संविधानसभा सदस्य गोविन्द पौडेलले बताउनुभयो । जिल्लामा रहेका मुख्य पदमार्गका बारेमा तयार पारिएको नक्साले जिल्लाको पर्यटन विकासमा ठुलो टेवा पुग्ने उहाँको भनाइ छ । स्थानीय सरकारले पदमार्गको विकास, पूर्वाधार निर्माण र प्रचार–प्रसारमा सहयोग गर्नुपर्ने उहाँको भनाइ थियो । प्रतिनिधिसभाका पूर्व सदस्य थापा र म्याग्दी उद्योग वाणिज्य सङ्घका अध्यक्ष श्रेष्ठले पर्यटन क्षेत्रको विकासका लागि पर्यटन पूर्वाधार निर्माणमा जोड दिनुपर्ने विचार व्यक्त गर्नुभयो । अन्नपूर्ण प्रथम हिमाल र मौरिस हर्जोग पदमार्गको प्रचार–प्रसार गरेर आरोहीलाई यहाँ ल्याउन सकेमा आर्थिक विकासमा टेवा पुग्ने उहाँहरूको भनाइ छ ।  मौरिस हर्जोग पदमार्ग र अन्नपूर्ण प्रथम हिमालको आधार शिविरको पर्यटन प्रवर्धन, प्रचार–प्रसार र पूर्वाधार निर्माणमा गाउँपालिका जुटेको बताउँदै पालिका अध्यक्ष भारतकुमार पुनले नक्साले पर्यटन प्रवर्धन थप टेवा पुग्ने विश्वास व्यक्त गर्नुभयो । उहाँले करिब एक करोड २५ लाख लगानीमा मौरिस हर्जोग पदमार्गमा पर्यटकीय पूर्वाधार निर्माण थालिएको जानकारी दिनुभयो ।",
      "link": "https://gorkhapatraonline.com/news/147132",
      "image": "https://gorkhapatraonline.com/storage/media/259646/conversions/naksha--(4)-original-thumb.jpg"
    },
    {
      "slug": "147124",
      "title": "फोनिज बागमती अध्यक्षमा पुनः युवराज श्रेष्ठ",
      "timestamp": 1741996800000,
      "source": "gp",
      "content": "नेपाल आदिवासी जनजाति पत्रकार महासङ्घ (फोनिज) बागमती प्रदेशको अध्यक्षमा पुनः युवराज श्रेष्ठ निर्वाचित हुनुभएको छ । रामेछाप सदरमुकाम मन्थलीमा आज शनिवार बिहानसम्म चलेको तेस्रो महाधिवेशनले पुनः रामेछापका श्रेष्ठको नेतृत्वमा २२ सदस्यीय कार्य समिति सर्वसम्मत चयन गरेको हो ।",
      "longContent": "नवराज श्रेष्ठरामेछाप, चैत २ गते । नेपाल आदिवासी जनजाति पत्रकार महासङ्घ (फोनिज) बागमती प्रदेशको अध्यक्षमा पुनः युवराज श्रेष्ठ निर्वाचित हुनुभएको छ । रामेछाप सदरमुकाम मन्थलीमा आज शनिबार बिहानसम्म चलेको तेस्रो महाधिवेशनले पुनः रामेछापका श्रेष्ठको नेतृत्वमा २२ सदस्यीय कार्य समिति सर्वसम्मत चयन गरेको हो ।शुक्रबारबाट सुरु भएको महाधिवेशनबाट उपाध्यक्षमा काभ्रेका दिलबहादुर लामा, महिला उपाध्यक्षमा काठमाडौँकी अनिता डङ्गोल, महासचिवमा काठमाडौँका राजु नापित, महिला सचिवमा मकवानपुरकी निशा गुरुङ, सचिव संस्थागत चितवनका हिरालाल गुरुङ र कोषाध्यक्षमा धादिङका शङ्कर श्रेष्ठ सर्वसम्मत चयन हुनुभएको हो ।",
      "link": "https://gorkhapatraonline.com/news/147124",
      "image": "https://gorkhapatraonline.com/storage/media/259655/conversions/Yubraj-original-thumb.jpg"
    },
    {
      "slug": "147109",
      "title": "गलकोट उद्योग बाणिज्य संघको अध्यक्षमा गौतम",
      "timestamp": 1741996800000,
      "source": "gp",
      "content": "गलकोट उद्योग बाणिज्य संघको प्रथम अधिवेसनबाट अध्यक्षमा ढालेन्द्रप्रसाद गौतम निर्वाचित हुनुभएको छ । शुक्रबार भएको निर्वाचनमा खसेको कुल ३ सय १ मतमध्ये गौतमले १ सय ४८ मत प्राप्त गर्नुभयो ।",
      "longContent": "रामकृष्ण बोहराबागलुङ, चैत २ गते । गलकोट उद्योग बाणिज्य संघको प्रथम अधिवेसनबाट अध्यक्षमा ढालेन्द्रप्रसाद गौतम निर्वाचित हुनुभएको छ । शुक्रबार भएको निर्वाचनमा खसेको कुल ३ सय १ मतमध्ये गौतमले १ सय ४८ मत प्राप्त गर्नुभयो । अध्यक्षका अर्का उम्मेदवार दिलीप श्रेष्ठले १ सय ४४ मत ल्याएको निर्वाचन अधिकृत देबेन्द्रबहादुर खत्रीले बताउनुभयो । यसअघि गलकोटमा बागलुङ उद्योग बाणिज्य संघको इकाइ मात्र थियो । संस्थापक अध्यक्षको रुपमा बीरेन्द्र श्रेष्ठ हुनुहुन्थ्यो । महिला सदस्यमा कौशीला घर्तीले २ सय २८ र बालकुमारी श्रीषले १ सय ६० मत ल्याएर विजयी हुनुभयो । महिला सदस्यमै नितु प्रधानको १ सय ११ र गंगा रेग्मीले ४६ मत प्राप्त गर्नुभएको छ । खुला सदस्यमा उद्योगतर्फ तुलाराम गौतमले १ सय ५६ मत प्राप्त गर्दा अर्का उम्मेदवार बिरबल श्रेष्ठले १ सय २७ मत मात्र पाउनुभएको छ । अन्य खुला सदस्यमा टीकाराम गौतमले १ सय ८०, भीमबहादुर केसीले २ सय ९, चित्रबहादुर सहानीले १ सय ६७, दलबहादुर घर्तीले १ सय ८३ र श्यामसुन्दर भण्डेलले १ सय ७८, भीमबहादुर केसीले १ सय ८२, सन्तबहादुर भण्डारीले १ सय ८१ प्राप्त गर्नुभएको छ । यस्तै, खुल्ला सदस्यमा गोबिन्दप्रसाद उपाध्यायले १ सय ८८ र धनबहादुर केसीले १ सय ८५, लिलबहादुर सार्कीले ४९, कृष्णप्रसाद खरेलले ८०, हर्कबहादुर पन्तले ९५, दानबहादुर श्रीषले १ सय २३, गुमानसिंह खत्रीले ९७, राजेन्द्र घिमिरेले ८४ र पदम श्रेष्ठले ९५ मत प्राप्त गर्नुभएको निर्वाचन अधिकृत खत्रीले जानकारी दिनुभयो ।",
      "link": "https://gorkhapatraonline.com/news/147109",
      "image": "https://gorkhapatraonline.com/storage/media/259604/conversions/Dhalandra-Prasad-Gautam-Photo-(1)-original-thumb.jpg"
    },
    {
      "slug": "147081",
      "title": "ब्याजदर लगभग पुरानै",
      "timestamp": 1741996800000,
      "source": "gp",
      "content": "चैतका लागि वाणिज्य बैङ्कहरूले नयाँ ब्याजदर सार्वजनिक गरेका छन् ।",
      "longContent": "गोरखापत्र समाचारदाताकाठमाडौँ, चैत २ गते । चैतका लागि वाणिज्य बैङ्कहरूले नयाँ ब्याजदर सार्वजनिक गरेका छन् । बैङ्कहरूले सार्वजनिक गरेको नयाँ ब्याजदर अनुसार फागुन महिनाको तुलनामा अधिकांश बैङ्कले ब्याजदरलाई यथावत् राखेका छन् । नयाँ ब्याजदर अनुसार १७ वटा बैङ्कले फागुन महिनाकै ब्याजदर यथावत् राखेका छन् भने तीन बैङ्कले ब्याजदर परिवर्तन गरेका छन् ।चैत महिनाका लागि बैङ्कहरूको व्यक्तिगततर्फको मुद्दती निक्षेपको औसत ब्याजदर ५.९५ प्रतिशत रहेको छ । फागुनमा यस्तो ब्याजदर ६.००१ प्रतिशत रहेको थियो । औसतमा बैङ्कको ब्याजदर ०.०४ बिन्दुले घटेको छ । त्यस्तै संस्थागतर्फ चैत लागि बैङ्कहरूको मुद्दती निक्षेपको ब्याजदर ४.४६ प्रतिशत विन्दुमा झरेको छ । फागुनमा यस्तो ब्याजदर ४.४९ प्रतिशत रहेको थियो ।चैतका लागि नेपाल बैङ्क र हिमालयन बैङ्कको ब्याजदर घटेको छ भने कुमारी बैङ्कको ब्याजदर बढेको छ । नेपाल बैङ्कको ०.१ प्रतिशत विन्दुले घटेको छ भने हिमालयन बैङ्कको व्यक्तिगत तर्फको मुद्दती निक्षेपको ब्याजदर अधिकतम ०.७५ प्रतिशत विन्दुले घटेको छ । कुमारीको व्यक्तिगत मुद्दती निक्षेपमा ०.१ प्रतिशतले ब्याजदर बढेको छ ।",
      "link": "https://gorkhapatraonline.com/news/147081",
      "image": "https://gorkhapatraonline.com/storage/media/259575/conversions/bank-original-thumb.jpg"
    },
    {
      "slug": "147078",
      "title": "कार्यबोझ घटाउन क्षेत्राधिकार पुनरवलोकनको सुझाव",
      "timestamp": 1741996800000,
      "source": "gp",
      "content": "अदालतहरूको कार्यबोझ व्यवस्थापन गर्न विद्यमान क्षेत्राधिकारमा पुनरवलोकन गर्नुपर्ने सर्वोच्च अदालतले सुझाव दिएको छ ।",
      "longContent": "गोरखापत्र समाचारदाताकाठमाडौँ, चैत २ गते  । अदालतहरूको कार्यबोझ व्यवस्थापन गर्न विद्यमान क्षेत्राधिकारमा पुनरवलोकन गर्नुपर्ने सर्वोच्च अदालतले सुझाव दिएको छ । अदालत तथा न्यायाधिकरणहरूको क्षेत्राधिकार पुनरवलोकनको सुझाव सर्वोच्चले वार्षिक प्रतिवेदनमार्फत दिएको हो । आर्थिक वर्ष २०८०/८१ को वार्षिक प्रतिवेदन अनुसार सर्वोच्चमा मात्र २५ हजार ७२८ थान मुद्दा बाँकी छन् । देशभर एक लाख ६२ हजार थान मुद्दा बाँकी छन् । यो असार मसान्तसम्मको तथ्याङ्क हो । सर्वोच्चले माथिल्लो अदालतमा मुद्दा पुनरावेदन गर्ने र दोहोर्‍याउने क्षेत्राधिकार व्यवस्थित गर्नुपर्ने सुझाव दिएको हो । यसअघि कानुन न्याय तथा संसदीय मामिला मन्त्रालयले समेत अध्ययनका आधारमा क्षेत्राधिकार पुनरवलोकनको आवश्यकता औँल्याएको थियो । सोही अनुसार कानुन परिमार्जनको तयारी भए पनि विधेयकका रूपमा संसद्मा अघि बढ्न सकेको छैन । नेपाल बार एसोसिएसनको २०६९–७२ को कार्यसमितिले अधिकार क्षेत्रको अध्ययन र परिमार्जनको सुझाव दिएको थियो । वार्षिक प्रतिवेदनमा सबै प्रकारका मुद्दा सर्वोच्चमा पुनरावेदन र दोहोर्‍याई पाऊँ निवेदनका माध्यमबाट प्रवेश गराउँदा कार्यबोझ बढेको उल्लेख छ । क्षेत्राधिकारको विद्यमान कानुनी व्यवस्था परिमार्जनका लागि प्रतिवेदनमा सुझाइएको छ ।सर्वोच्चमा अहिले कानुनी प्रश्नका विषय मात्र नभएर तथ्यको प्रश्न (बिगो वा जरिबाना आदि) का मुद्दामा पनि पुनरावेदन लाग्ने व्यवस्था छ । प्रतिवेदनमा सबै मुद्दाको सुरु कारबाही र किनारा जिल्ला अदालतबाट सुरु गरी अधिकांश मुद्दामा उच्च अदालत तहबाट अन्त्यको व्यवस्था गर्नु उचित हुने सुझाव दिइएको छ । अधिकार क्षेत्रको पुनरवलोकनका लागि संविधान, न्याय प्रशासन ऐनलगायतका व्यवस्था अध्ययन र निक्र्यौल गरी सुधार आवश्यक भएको प्रतिवेदनमा उल्लेख छ । प्रतिवेदनमा भनिएको छ, “क्षेत्राधिकारको पुनरवलोकनबिना हाल सर्वोच्च अदालतमा रहेको अत्यधिक मुद्दाको चापलाई न्यून गर्न र शीघ्र न्यायको अवधारणालाई मूर्तरूप दिने कार्य दुरुह देखिन्छ । तसर्थ क्षेत्राधिकारसम्बन्धी कानुनी व्यवस्थाको पुनरवलोकन गरी सबै मुद्दाको सुरु कारबाही र किनारा जिल्ला अदालतबाट प्रारम्भ भई उच्च अदालत तहबाट अधिकांश मुद्दाको अन्त्य हुने व्यवस्था गरिनु आवश्यक देखिन्छ ।” क्षेत्राधिकार पुनरवलोकनलाई विशिष्टीकृत अदालत र न्यायाधिकरणहरूको कार्यक्षेत्र तथा क्षमतालाई जोडेर हेर्नुपर्ने सुझाव प्रतिवेदनमा उल्लेख छ । विशेष प्रकृतिका मुद्दाको सुरु कारबाही र किनारा छिटोछरितो तथा प्रभावकारी बनाउनुपर्ने सुझाव प्रतिवेदनमा छ ।",
      "link": "https://gorkhapatraonline.com/news/147078",
      "image": "https://gorkhapatraonline.com/storage/media/259572/conversions/Supreme_court-780x470-original-thumb.jpg"
    },
    {
      "slug": "147077",
      "title": "प्रदेश सभामा प्रधानमन्त्री, प्रदेशलाई सङ्घको भरोसा",
      "timestamp": 1741996800000,
      "source": "gp",
      "content": "सङ्घात्मक ढाँचा र तीन तहका सरकारमार्फत नागरिकलाई सहज सेवा प्रदान गर्ने अभ्यास आरम्भ भएको एक दशक भएको छ तर प्रशासनिक पुनर्संरचनाको काम अझै पूरा नहुँदा सङ्घीयता कार्यान्वयनबारे सङ्घीय सरकारप्रति प्रश्न उठिरहेको अवस्थामा प्रधानमन्त्री केपी शर्मा ओलीले पहिलो पटक प्रदेश सभाहरूमै पुगेर गर्नुभएको सम्बोधनले प्रदेशलाई उत्साही बनाएको छ ।",
      "longContent": "काठमाडौँ, चैत २ गते । सङ्घात्मक ढाँचा र तीन तहका सरकारमार्फत नागरिकलाई सहज सेवा प्रदान गर्ने अभ्यास आरम्भ भएको एक दशक भएको छ तर प्रशासनिक पुनर्संरचनाको काम अझै पूरा नहुँदा सङ्घीयता कार्यान्वयनबारे सङ्घीय सरकारप्रति प्रश्न उठिरहेको अवस्थामा प्रधानमन्त्री केपी शर्मा ओलीले पहिलो पटक प्रदेश सभाहरूमै पुगेर गर्नुभएको सम्बोधनले प्रदेशलाई उत्साही बनाएको छ । सातै प्रदेशमा भइरहेको काम, समस्या र समाधानका उपायको खोजीमा प्रधानमन्त्री ओली आफैँ जुट्नुभएको छ । उहाँले कोशी प्रदेश सभा, लुम्बिनी प्रदेश सभा, कर्णाली प्रदेश सभा र सुदूरपश्चिम प्रदेश सभालाई प्रत्यक्ष सम्बोधन गरिसक्नुभएको छ । प्रधानमन्त्री ओलीले प्रदेशलाई अधिकारसम्पन्न बनाउने र सङ्घीयता कार्यान्वयनमा देखिएका चुनौतीलाई समाधान गर्न सङ्घीय सरकारका तर्फबाट पूर्ण रूपमा सहयोग गर्ने प्रस्ट पार्नुभएको छ । उहाँको अग्रसरतासँगै प्रदेश सरकारहरू संवैधानिक व्यवस्था अनुसार काम गर्न पाउनेमा विश्वस्त छन् । सुदूरपश्चिम प्रदेशका मुख्यमन्त्री कमलबहादुर शाह भन्नुहुन्छ, “प्रदेश सरकार सञ्चालनमा अहिले पनि अप्ठ्यारो छ तर स्वाभाविक रूपमा प्रधानमन्त्री आफैँ प्रदेश सभामा उपस्थित भई केही निर्देशनका साथै आफ्ना विचार राख्नुभयो । यो कार्य सराहनीय हो । अत्यन्तै राम्रो हो । हामी उत्साहित छौँ ।”मुख्यमन्त्री शाहले प्रधानमन्त्रीको तहबाट प्रदेश सभालाई सम्बोधन गर्ने र प्रदेश सरकारलाई दिशानिर्देश गर्ने कार्य नियमित हुनुपर्ने बताउनुभयो । उहाँले प्रधानमन्त्री प्रत्यक्ष रूपमा उपस्थित हुँदा प्रदेशका विषयमा जानकारी लिने वातावरण पनि बन्ने बताउनुभयो । उहाँले भन्नुभयो, “सङ्घीयता सबलीकरण र सुधारका साथै सङ्घीयतालाई अझै बलियो बनाउने सन्दर्भमा प्रदेश सरकार र विभिन्न निकायले पटक पटक सङ्घीय सरकारको ध्यानाकर्षण गराएकै छ । सातै मुख्यमन्त्रीका तर्फबाट सामूहिक रूपमा प्रधानमन्त्रीलाई समस्याबारे जानकारी दिइएकै छ तर प्रधानमन्त्री ओलीको पछिल्लो सक्रियताले प्रदेशका कामकारबाही थप सहज हुने विश्वास छ ।”परिणाममा देखिनु पर्छ : देवकोटासङ्घीयताविज्ञ खिमलाल देवकोटाले प्रधानमन्त्री ओलीले प्रदेश सभामा गर्नुभएको सम्बोधनलाई सकारात्मक रूपमा हेर्नुपर्ने बताउनुभयो । उहाँले प्रदेश सभाको सम्बोधन अझै अन्तर्क्रियात्मक हुनुपर्ने बताउनुभयो । उहाँले भन्नुभयो, “प्रधानमन्त्री प्रदेश सभामा जानु र प्रदेश सभाका सदस्यको कुरा सुन्नु सकारात्मक हो । केहीअघि मुख्यमन्त्रीहरूबाट सन्दुक र बन्दुकको कुरा उठेको छ । प्रधानमन्त्रीले सङ्घीयता कार्यान्वयनका लागि अग्रसरता लिनु पर्छ र प्रदेशलाई बलियो बनाउने सन्दर्भमा काम गर्नु पर्छ ।” देवकोटा भन्नुहुन्छ, “प्रदेशका समस्याको गाँठो फुकाउनु पर्छ । परिणाम चाहियो । सङ्घीयताको अवधारणा तयार गर्दैगर्दा अधिकारसम्पन्न गराउने, प्रहरी दिनेसहित प्रदेश बलियो बनाउने कुरा आएका छन् । यी सबै विषय एकैमुस्ट सम्बोधन हुनु पर्छ ।” सुदूरपश्चिम प्रदेशका मुख्यमन्त्री शाहले पनि सङ्घीयता बलियो बनाउने, अधिकार प्रत्यायोजन गर्ने सन्दर्भमा सबैको प्रतिवद्धता आवश्यक पर्ने बताउनुभयो । उहाँले प्रदेश सरकारहरूबिच विश्वस्त वातावरण बन्नुपर्ने बताउनुभयो । उहाँले प्रमुख राजनीतिक दलको नेतृत्वले सङ्घीयता र प्रदेश सरकारलाई अधिकारसम्पन्न बनाउने सन्दर्भमा अलग अलग विचार राखे पनि समाधान खोज्न ढिलाइ गर्न नहुने बताउनुभयो । उहाँले भन्नुभयो, “यो समग्र प्रक्रियालाई साझा धारणामार्फत यथाशीघ्र सम्पन्न गर्नु पर्छ । सङ्घीय सरकारका सबै निकाय प्रतिबद्ध हुनु पर्छ ।”प्रधानमन्त्रीको पहल सकारात्मकनेपाली कांग्रेसका नेता मीनबहादुर विश्वकर्मा र मधेश प्रदेशका मुख्यमन्त्री सतिशकुमार सिंहले प्रधानमन्त्री ओलीले प्रदेश सभामा उपस्थित भएरै त्यहाँका समस्या सम्बोधनका लागि गर्नुभएको पहललाई सकारात्मक भन्नुभयो । नेता विश्वकर्माले भन्नुभयो, “सरकार निर्माणका क्रममा भएको सातबुँदे सहमतिमै संविधान कार्यान्वयन, आवश्यकता अनुसार संशोधन र सङ्घीयतालाई थप सुदृढीकरण गर्दै लैजाने भनिएको छ । सङ्घ र प्रदेशबिच रहेका मतमतान्तरलाई कम गर्ने र प्रदेश सरकारलाई बलियो बनाउने सवालमै यो सहमति भएको हो । प्रधानमन्त्रीले पनि त्यही पहल थाल्नुभएको छ ।”मधेश प्रदेशका मुख्यमन्त्री सिंहले सकारात्मक सोचका साथ अघि बढ्दा त्यसले परिणाम दिने बताउनुभयो । उहाँले भन्नुभयो, “प्रधानमन्त्रीले मधेश प्रदेश आउँछु भन्नुभएको छ । प्रधानमन्त्री आफैँ आएर समस्याको पहिचान गर्ने र त्यसको समाधान कसरी गर्न सकिन्छ भन्ने सन्दर्भमा संवाद गर्नुहुँदै छ । ती विषय बुझ्दै हुनुहुन्छ । यो कार्यले प्रदेशका समस्या सम्बोधन गर्न सहज हुन्छ ।”",
      "link": "https://gorkhapatraonline.com/news/147077",
      "image": "https://gorkhapatraonline.com/storage/media/259571/conversions/PM_with_national_planning_commission_padhakari--(3)-original-thumb.jpg"
    },
    {
      "slug": "147076",
      "title": "कारबाहीमा पर्दै तिस राजनीतिक दल",
      "timestamp": 1741996800000,
      "source": "gp",
      "content": "निर्वाचन आयोगले लेखा परीक्षण प्रतिवेदन नबुझाउने ३० राजनीतिक दलको कारबाही प्रक्रिया अगाडि बढाएको छ । कानुनले तोकेको समयसीमाभित्र ८९ राजनीतिक दलले मात्रै लेखा परीक्षण प्रतिवेदन बुझाएका छन् । प्रतिवेदन नबुझाउने दलको सङ्ख्या ३० छ ।",
      "longContent": "गोरखापत्र समाचारदाताकाठमाडौँ, चैत २ गते । निर्वाचन आयोगले लेखा परीक्षण प्रतिवेदन नबुझाउने ३० राजनीतिक दलको कारबाही प्रक्रिया अगाडि बढाएको छ । कानुनले तोकेको समयसीमाभित्र ८९ राजनीतिक दलले मात्रै लेखा परीक्षण प्रतिवेदन बुझाएका छन् । प्रतिवेदन नबुझाउने दलको सङ्ख्या ३० छ । निर्वाचन आयोगका प्रवक्ता निता पोखरेल अर्यालले लेखा परीक्षण प्रतिवेदन नबुझाउने दललाई कानुनले तोकेबमोजिम कारबाही हुने र सो सम्बन्धमा आवश्यक तयारी भइरहेको जानकारी दिनुभयो । उहाँका अनुसार कानुन तथा राजनीतिक दल व्यवस्थापन महाशाखाले प्रस्ताव तयार गरेपछि निर्णयका लागि पेस गरिने छ । राजनीतिक दलसम्बन्धी ऐन, २०७३ मा आर्थिक वर्ष सकिएको छ महिनाभित्र राजनीतिक दलले लेखा परीक्षण गराउनुपर्ने र सोसम्बन्धी प्रतिवेदन एक महिनाभित्र निर्वाचन आयोगमा बुझाउनुपर्ने उल्लेख छ । कानुनबमोजिम पुसभित्र दलले लेखा परीक्षण गराएर माघभित्र सोसम्बन्धी प्रतिवेदन आयोगमा बुझाउनुपर्ने थियो । आयोगको अभिलेखबमोजिम आर्थिक वर्ष २०८०/८१ सम्म आयोगमा दर्ता कायम रहेका दलको सङ्ख्या ११९ छ । कानुनले तोकेको समयभित्र र समयपछि गरी ८९ दलले लेखा परीक्षण प्रतिवेदन बुझाएका छन् । प्रवक्ता अर्यालले भन्नुभयो, “प्रतिवेदन नबुझाउने दलको हकमा सुरुमा स्पष्टीकरण सोध्ने र पछि सोहीबमोजिम थप कारबाही अगाडि बढाइने छ ।”राजनीतिक दलसम्बन्धी ऐनको दफा ४१ ले प्रतिवेदन बुझाउने अवधि समाप्त भएको ४५ दिनभित्र आयोगले त्यस्तो दललाई लेखा परीक्षण प्रतिवेदन पेस नगर्नुको कारण खुलाई स्पष्टीकण पेस गर्न लिखित रूपमा वा विद्युतीय वा अन्य सञ्चार माध्यमबाट आदेश दिन सक्ने व्यवस्था गरेको छ । कानुनको सो व्यवस्थाबमोजिम आयोगले चैत १५ गतेभित्र दलसँग स्पष्टीकरण माग्ने छ । ऐनको दफा ५४ मा दलले लेखा परीक्षण नगराएमा वा लेखा परीक्षण प्रतिवेदन आयोगमा नबुझाएमा वा स्पष्टीकरण पेस नगरेमा २० हजार रुपियाँसम्म जरिबाना हुने उल्लेख छ । लगातार तीन वर्षसम्म लेखा परीक्षण प्रतिवेदन आयोगमा नबुझाएमा ५० हजार रुपियाँसम्म जरिबाना हुने कानुनी व्यवस्था छ । सार्वजनिक नगर्नेलाई जरिबानालेखा परीक्षण प्रतिवेदन सार्वजनिक नगर्ने राजनीतिक दलमाथि समेत कारबाही हुने भएको छ । कानुनबमोजिम लेखा परीक्षण प्रतिवेदन दलले आयोगमा पेस गरेको मितिले एक महिनाभित्र सार्वजनिक गरिसक्नुपर्ने छ । प्रमुख राजनीतिक दलहरूले भने लेखा परीक्षण प्रतिवेदन आआफ्नो वेबसाइटमार्फत सार्वजनिक गरिसकेका छन् । राजनीतिक दलसम्बन्धी ऐनको दफा ५४ (५) को ‘ ग’ ले लेखा परीक्षण प्रतिवेदन सार्वजनिक नगरेमा सात हजार रुपियाँसम्म जरिबाना हुने व्यवस्था गरेको छ ।",
      "link": "https://gorkhapatraonline.com/news/147076",
      "image": "https://gorkhapatraonline.com/storage/media/259569/conversions/Nirbachan-Ayog-original-thumb.jpg"
    },
    {
      "slug": "147075",
      "title": "‘बसाइँ’ सरेर ब्रह्मपुत्र प्रवाहमा",
      "timestamp": 1741996800000,
      "source": "gp",
      "content": "नेपाली भाषा साहित्यमा लोकप्रियताको चुली चुमेको ‘बसाइँ’ उपन्यासका पर्याय लीलबहादुर क्षेत्री हामीबिच रहनुभएन । तथापि ‘बसाइँ’ को विम्ब र ‘ब्रह्मपुत्रको छेउछाउ’ सम्झना बनेर उहाँ नेपाली साहित्यमा सधैँ जीवितै रहनुहुने छ ।",
      "longContent": "दीपक श्रेष्ठ ‘विहीन’काठमाडौँ, चैत २ गते । नेपाली भाषा साहित्यमा लोकप्रियताको चुली चुमेको ‘बसाइँ’ उपन्यासका पर्याय लीलबहादुर क्षेत्री हामीबिच रहनुभएन । तथापि ‘बसाइँ’ को विम्ब र ‘ब्रह्मपुत्रको छेउछाउ’ सम्झना बनेर उहाँ नेपाली साहित्यमा सधैँ जीवितै रहनुहुने छ । १३ दिनअघि मात्रै साहित्य साधक लीलबहादुर क्षेत्रीले आफ्नो ९३ औँ जन्मोत्सव मनाउनुभएको थियो । माघ २३ मा घरभित्रै यताउता गर्ने क्रममा लडेर थला पर्नुभएका क्षेत्रीको प्राण बिहीबार राति यो धर्तीबाट सदाका लागि ब्रह्मपुत्रसँगै प्रवाहित भयो । प्रधानमन्त्री केपी शर्मा ओलीले ‘ख्यातिप्राप्त साहित्यकार क्षेत्रीको निधन भएको खबरले आफूलाई पीडा भएको’ बताउनुभएको छ । प्रधानमन्त्री ओलीले सामाजिक सञ्जालमा क्षेत्रीप्रति श्रद्धाञ्जली व्यक्त गर्दै लेख्नुभएको छ, “लीलबहादुर क्षेत्रीको बसाइँ उपन्यासले कुनै समय क्याम्पस पढ्ने हरेक विद्यार्थीको मुटु छुन्थ्यो । बसाइँ र अन्य उपन्यासले दोस्रो विश्वयुद्धताका नेपालबाट सिङ्गै गाउँहरू नै सिक्किम, असम, मेघालय र भुटानतिर बसाइँ सर्न बाध्य भएको पीडाको वर्णन गर्छन् ।”भारतको प्रतिष्ठित ‘साहित्य अकादमी पुस्कार’ बाट सम्मानित क्षेत्रीको ‘ब्रह्मपुत्रको छेउछाउ’ उपन्यासले पनि पूर्वोत्तर भारतका नेपालीको सङ्घर्षको कथा भन्ने प्रधानमन्त्री ओलीले उल्लेख गर्नुभएको छ । यसै गरी राष्ट्रपति रामचन्द्र पौडेलले सामाजिक सञ्जालमार्फत समवेदना व्यक्त गर्दै स्व. क्षेत्रीको निधनको खबरले आफू अत्यन्तै दुःखी भएको उल्लेख गर्नुभएको छ । “बसाइँ उपन्यासका सर्जक एवं मदन पुरस्कारबाट सम्मानित क्षेत्रीप्रति श्रद्धाञ्जली र शोकाकुल परिवाजनमा समवेदना व्यक्त गर्दछु,” राष्ट्रपति पौडेलले उल्लेख गर्नुभएको छ ।सन् १९३३ को १ मार्चमा गुवाहटी टकौबारीमा जन्मनुभएका क्षेत्रीको ‘बसाइँ’ उपन्यास २०१४ सालमा नेपालबाट प्रकाशन (मदन पुरस्कार पुस्तकालय) भएको थियो । त्योबेला उहाँ २४ वर्षको हुनुहुन्थ्यो । नेपालको पूर्वी पहाडी गाउँको कथाव्यथा र समाजको यथार्थलाई ‘बसाइँ’ मा बुनिएको छ । लामो समय त्रिभुवन विश्वविद्यालयको पाठ्यक्रममा रहेको ‘बसाइँ’ उपन्यास त्यसैले पनि नेपाली पाठकले आफ्नै कथाव्यथा ठान्न पुगेका थिए । नेपाली समाजको सजीव चित्रण गरिएको ‘बसाइँ’ उपन्यास लक्ष्मीप्रसाद देवकोटाको ‘मुनामदन’ पछि सबैभन्दा बढी बिक्री हुने साहित्यिक कृतिमा पर्ने बताइन्छ । सो कृतिलाई माइकल हटले ‘माउन्टेन्स पेन्टेड विद टर्मरिक’ नाम दिएर अङ्ग्रेजीमा अनुवाद गर्नुभएको छ । सन् २००४ मा चौथो उपन्यासका रूपमा लीलबहादुरको ‘प्रतिध्वनिहरू विस्मृतिका’ प्रकाशन भएको थियो । उहाँका तीन दशक बीस अभिव्यक्ति, लीलबहादुरका कथाहरू, छरिएको बिस्कुन र दिल नफुक्ने गाँठो कथाकृति प्रकाशित छन् ।उहाँका केही निबन्ध पनि प्रकाशित छन् । क्षेत्रीले नेपाली भाषाको साह्रोगाह्रो, पत्रकारिताको इतिवृत्त, पूर्वाञ्चल भारतीय नेपाली कथा–साहित्य, झ्यारे पार्टीमा लाग्दा, सिमलको भुवालगायत केही नाटक लेख्नुभएको थियो ।  लीलबहादुरले साहित्यका धेरै विधामा हात हाल्नुभए पनि आख्यानमा नै उहाँको परिचय स्थापित छ । कथा, कविता, नाटक, निबन्ध र उपन्यासमा लीलबहादुरको सशक्त उपस्थिति देखिन्छ । त्यसो त लीलबहादुरलाई आफ्नो दोस्रो उपन्यास ‘अतृप्त’ निकै मन पर्दथ्यो । फ्रायडको मनोविश्लेषणवादी उपन्यास ‘अतृप्त’ लाई बसाइँ र ब्रह्मपुत्रको छेउछाउ जस्तो नेपालीभाषीले मन पराइदिएनन् । नेपाली पाठकले बेजोड मन पराइदिए, बसाइँ । उता भारतमा रहेका नेपालीभाषीले आञ्चलिकता बोकेको ‘ब्रह्मपुत्रको छेउछाउ’ बढी रुचाए । आञ्चलिकताको बेजोड नमुनाका रूपमा ब्रह्मपुत्रको छेउछाउ लीलबहादुरले लेख्नुभएको थियो । कामको खोजी र रोजीरोटीका लागि ब्रह्मपुत्रको छेउछाउ पुगेका नेपालीको कथाव्यथा बुनेर लेखिएको ‘ब्रह्मपुत्रको छेउछाउ’ नेपालमा पनि रुचाइएकै किताब हो । लीलबहादुरले नेपाल र भारतका प्रतिष्ठित पुरस्कार तथा सम्मान प्राप्त गर्नुभएको थियो । नेपालको जगदम्बाश्री पुरुस्कार र भारतकै प्रतिष्ठित मानिने पद्मश्री सम्मान प्राप्त गर्नुभएको थियो । नेपाली साहित्यको एउटा मानक बनेका क्षत्रीलाई नेपाली भाषाका पाठकले बिर्सन सक्ने छैनन् । नेपालीभाषी पाठकले सामाजिक यथार्थताको चित्रण खोज्ने क्रममा सधैँभरि ‘बसाइँ’ सरी नै रहने छन् अनि आञ्चलिकताको स्वाद खोज्दै गर्दा ‘ब्रह्मपुत्रको छेउछाउ’ तिर टहलिरहने नै छन् ।",
      "link": "https://gorkhapatraonline.com/news/147075",
      "image": "https://gorkhapatraonline.com/storage/media/259568/conversions/lil-bahadur-chetri-original-thumb.jpg"
    },
    {
      "slug": "147074",
      "title": "निमित्तको भरमा स्थानीय तह",
      "timestamp": 1741996800000,
      "source": "gp",
      "content": "ताप्लेजुङको मेरिङदेन गाउँपालिकामा महिनौँदेखि शिक्षा सेवातर्फका कर्मचारीले निमित्त प्रमुख प्रशासकीय अधिकृतको काम गर्दै आएका छन् ।",
      "longContent": "काठमाडौँ, चैत २ गते । ताप्लेजुङको मेरिङदेन गाउँपालिकामा महिनौँदेखि शिक्षा सेवातर्फका कर्मचारीले निमित्त प्रमुख प्रशासकीय अधिकृतको काम गर्दै आएका छन् । निमित्त प्रमुख प्रशासकीय अधिकृतलाई पूर्ण रूपमा कामबारे जानकारी नहुँदा विकास निर्माण, सेवा प्रवाह, समन्वय र सहजीकरणमा समस्या पर्दै आएको छ । जाजरकोटको कुसे गाउँपालिकामा पनि पाँच महिनादेखि स्वास्थ्य सेवातर्फका कर्मचारी निमित्त प्रमुख प्रशासकीय अधिकृत छन् । यहाँ २०७४ सालदेखि अधिकांश समय निमित्त प्रमुख प्रशासकीय अधिकृतले नै काम गर्दै आएका छन् । बाराको महागढीमाई नगरपालिकामा एक वर्षदेखि इन्जिनियरिङ सेवाका निमित्त प्रमुख प्रशासकीय अधिकृतले नै सेवा प्रवाह गर्दै आएका छन् । प्रमुख प्रशासकीय अधिकृत नहुँदा योजना कार्यान्वयन र सेवा प्रवाहमा समेत समस्या पर्दै आएको ती स्थानीय तहले जनाएका छन् । स्थानीय सरकार सञ्चालन ऐनमा स्थानीय तहका प्रमुख प्रशासकीय अधिकृत प्रशासन सेवाको हुनुपर्ने व्यवस्था छ । निमित्त प्रमुख प्रशासकीय अधिकृत रहेका यी स्थानीय तह प्रतिनिधि मात्र हुन् । कुल ७५३ स्थानीय तहमा अहिले १८७ स्थानीय तहमा प्रमुख प्रशासकीय अधिकृत रिक्त हुँदा इन्जिनियरिङ सेवा, स्वास्थ्य, कृषि, भेटेरिनरी, शिक्षालगायत सेवाका कर्मचारीले निमित्त अधिकृत भएर काम गर्दै आएको सङ्घीय मामिला तथा सामान्य प्रशासन मन्त्रालयले जनाएको छ । स्थानीय तहमा प्रमुख प्रशासकीय अधिकृत गैरप्रशासन सेवाको हुँदा योजना तथा बजेट कार्यान्वयनमा समस्या, आवधिक तथा वार्षिक नीति निर्माणमा कठिनाइ, अन्तरतह समन्वयमा सुस्तता र सेवा प्रवाहमा अन्योललगायतका समस्या आउने गरेको स्थानीय तहका जनप्रतिनिधिले गुनासो गरेका छन् । मेरिङदेन गाउँपालिका अध्यक्ष युक हां वीर हाँगाम् (डम्बर) ले गाउँपालिकामा तीन महिनादेखि प्रमुख प्रशासकीय अधिकृत नभई निमित्त प्रमुख प्रशासकीय अधिकृत रहेकाले विकास निर्माण र सेवा प्रवाहमा अपेक्षाकृत परिणाम हासिल गर्न नसकिएको बताउनुभयो । “निमित्त प्रमुख प्रशासकीय अधिकृतबाट कामको परिणाम आउन सक्दैन, जसोतसो काम चल्ने मात्र हुन्छ । अहिले योजना धमाधम कार्यान्वयन गर्ने बेला भएकाले निमित्त प्रमुख प्रशासकीय अधिकृत हुँदा नियमित सेवा प्रवाह र विकास निर्माण योजना सञ्चालनमा कठिनाइ हुने गरेको छ,” उहाँले भन्नुभयो ।बाराको महागढीमाई नगरपालिकाका उपप्रमुख तारादेवी कानूले एक साताअघि मात्र इन्जिनियरिङ सेवाका कर्मचारीले एक निमित्त प्रमुख प्रशासकीय अधिकृतको जिम्मेवारी पाएको बताउनुभयो । उहाँले भन्नुभयो, “खाता सञ्चालन भएको छैन, योजनाको भुक्तानी दिने बेलामा लामो समयसम्म प्रमुख प्रशासकीय नहुँदा नियमित काममा नगरपालिकालाई चरम समस्या हुँदै आएको छ ।” स्थानीय तहमा प्रमुख प्रशासकीय अधिकृत रिक्त हुँदा कतिपय कर्मचारीले लामो समयदेखि तलब भत्तासमेत पाउन सकेका छैनन् । गाउँपालिका राष्ट्रिय महासङ्घ नेपालका अध्यक्ष लक्ष्मीदेवी पाण्डेले अहिले स्थानीय तहमा विकास निर्माण धमाधम चलिरहेकाले प्रमुख प्रशासकीय अधिकृत नहुँदा विकास निर्माण अलपत्र पर्दै आएको बताउनुभयो । “स्थानीय तहमा अहिले कतिपय योजनाको भुक्तानी दिने बेला भएको छ, उपभोक्ता समितिका पदाधिकारीले स्थानीय तहमा भुक्तानीका लागि धर्ना दिने गरेका छन् तर कतिपय स्थानीय तहमा प्रमुख प्रशासकीय अधिकृत नहुँदा सम्पन्न योजनाको रकम भुक्तानी दिन सकिएको छैन,” पाण्डेले भन्नुभयो । सधैँ रिक्त स्थानीय तह सङ्घीय मामिला तथा सामान्य प्रशासन मन्त्रालयका अनुसार करिब दुई सय स्थानीय तहमा सधैँजसो प्रमुख प्रशासकीय अधिकृत रिक्त हुँदै आएका छन् । २०७४ सालमा पहिलो पटक भएको स्थानीय तह निर्वाचनदेखि अहिलेसम्म न्यूनतम दुई सयदेखि अधिकतम २८० स्थानीय तहमा सधैँजसो प्रमुख प्रशासकीय अधिकृत रिक्त हुँदै आएका छन् । मन्त्रालयका सचिव रविलाल पन्थले स्थानीय तहमा एकै पटक प्रमुख प्रशासकीय अधिकृत पठाउन कठिन हुने गरेको बताउनुभयो । उहाँका अनुसार पछिल्लो समय ३९ जना उपसचिवलाई मन्त्रालयले स्थानीय तहमै पठाएको हो । पन्थले भन्नुभयो, “तर पुराना प्रमुख प्रशासकीय अधिकृत स्थानीय तहबाट बाहिरिने र नयाँ कर्मचारीलाई स्थानीय तहमा पठाउने क्रम चलिरहँदा पूर्ण रूपमा स्थानीय तहमा भने प्रमुख प्रशासकीय अधिकृत पूर्ति गर्नै कठिन हुँदै आएको छ ।”",
      "link": "https://gorkhapatraonline.com/news/147074",
      "image": "https://gorkhapatraonline.com/storage/media/259567/conversions/Sthaniya-Sarkar-original-thumb.jpg"
    },
    {
      "slug": "147062",
      "title": "फागुन महिनामा तेह्र लाख भेटी सङ्कलन",
      "timestamp": 1741910400000,
      "source": "gp",
      "content": "ताप्लेजुङस्थित प्रसिद्ध तीर्थस्थल पाथीभरा (मुक्कुमलुङ) मा फागुन महिनामा तेह्र लाख रुपियाँ बढी भेटी रकम सङ्कलन भएको छ। पाथीभरा क्षेत्र विकास समितिका अनुसार फागुन महिनामा मात्र उक्त रकम बराबर भेटी सङ्कलन भएको हो।",
      "longContent": "चन्द्र पन्दाकताप्लेजुङ, चैत १ गते। ताप्लेजुङस्थित प्रसिद्ध तीर्थस्थल पाथीभरा (मुक्कुमलुङ) मा फागुन महिनामा तेह्र लाख रुपियाँ बढी भेटी रकम सङ्कलन भएको छ। पाथीभरा क्षेत्र विकास समितिका अनुसार फागुन महिनामा मात्र उक्त रकम बराबर भेटी सङ्कलन भएको हो।पाथीभराको दर्शन गनए आएका भक्तजनले चढाएका तथा दान गरेको भेटी रकम सङ्कलन भएको हो। पाथीभरा क्षेत्र विकास समितिले शुक्रबार सार्वजनिक गरेको भेटी विवरणअनुसार फागुन महिनामा कुल १३ लाख तीन हजार ५०० रुपियाँ सङ्कलन भएको छ। समितिका कार्यकारी निर्देशक प्रजिन हाङ्बाङका अनुसार पाथीभरामा सङ्कलित उक्त भेटी रकम जिल्लास्थित विभिन्न बैङ्कमा जम्मा गरिएको छ। भेटी रकम नेपाल बैङ्क लिमिटेड, लक्ष्मी सनराइज बैङ्क र एनएमबि बैङ्कमा रहेको समितिको खातामा जम्मा गरिएको हाङ्बाङले जानकारी दिनुभयो।गएको माघ महिनामा भने २४ लाख एक हजार ५०० रुपियाँ भेटी रकम सङ्कलन भएको थियो। समितिले प्रत्येक महिनामा सङ्कलन तथा गणना हुने भेटी रकम सार्वजनिक गर्दै आएको छ। यता फागुन महिनामा सात हजार ४२८ जना भक्तजनले पाथीभराको दर्शन गरेका पनि समितिले जनाएको छ।",
      "link": "https://gorkhapatraonline.com/news/147062",
      "image": "https://gorkhapatraonline.com/storage/media/259532/conversions/Veti-Rakam-Taplejung-original-thumb.jpg"
    },
    {
      "slug": "147055",
      "title": "पूर्वविशिष्टलाई सुविधाको हल्लाको पछि नलागौं : उपप्रधानमन्त्री सिंह",
      "timestamp": 1741910400000,
      "source": "gp",
      "content": "उपप्रधान एवम् सहरी विकास मन्त्री प्रकाशमान सिंहले पूर्वविशिष्टलाई आजीवन सुविधा दिने भन्दै भइरहेको हल्लाको पछि नलाग्न आग्रह गर्नुभएको छ । नेपाली कांग्रेस पाल्पा जिल्ला कार्यसमितिले शुक्रबार आयोजना गरेको कार्यकर्ता भेटघाट एवम् अन्तरक्रिया कार्यक्रममा बोल्नुहुँदै उहाँले यस्तो बताउनुभएको हो ।",
      "longContent": "पाल्पा, चैत १ गते । उपप्रधान एवम् सहरी विकास मन्त्री प्रकाशमान सिंहले पूर्वविशिष्टलाई आजीवन सुविधा दिने भन्दै भइरहेको हल्लाको पछि नलाग्न आग्रह गर्नुभएको छ । नेपाली कांग्रेस पाल्पा जिल्ला कार्यसमितिले शुक्रबार आयोजना गरेको कार्यकर्ता भेटघाट एवम् अन्तरक्रिया कार्यक्रममा बोल्नुहुँदै उहाँले यस्तो बताउनुभएको हो । उपप्रधानमन्त्री सिंहले पूर्वविशिष्टलाई सुविधा दिने सरकारको कुनै तयारी नभएको प्रष्ट पार्नुभयो । यसअघिको कुनै सरकारले गरेको कुरालाई ल्याएर अहिले हल्ला गरिएको उहाँको भनाइ छ । ०६९ सालमा तत्कालिन प्रधानमन्त्री बाबुराम भट्टराई नेतृत्वको सरकारले पूर्वविशिष्टलाई सुविधा दिने अध्यादेश ल्याउनुभएको थियो । अहिले त्यस्तै प्रकृतिको कानुन निर्माणका सरकार लागेको भन्दै केही सञ्चारमाध्यममा खबर आएपनि सरकारले त्यस्तो तयारी नगरेको उपप्रधानमन्त्री सिंहले प्रष्ट पार्नुभएको हो । अहिले सरकारका विरूद्ध विभिन्न माध्यमबाट हल्ला फैलाइको भन्दै यथार्थ बुझ्नुपर्नेमा जोड दिनुभयो । उहाँले हल्लाको पछि लाग्दा प्राप्त अधिकार गुम्नसक्ने अवस्था आउनसक्नेतर्फ पनि ध्यानाकर्षण गराउनुभयो ।त्यस्तै, उपप्रधानमन्त्री सिंहले जनताले लडेर अहिलेको अधिकार प्राप्त भएको भन्दै  कसैले किस्तिमा राखेर नदिएको बताउनुभयो । प्राप्त अधिकारको रक्षा गर्दै जनताको जीवन र जिविका सहज बनाउन सरकारले काम गरिरहेको सिंहले बताउनुभयो । नेपाली कांग्रेसका पूर्वमहामन्त्रीसमेत रहनुभएका सिंहले आउँदा चुनौती सामना गर्न एकताबद्ध कांग्रेस बनाउनुपर्नेमा जोड दिनुभयो ।‘‘कांग्रेसलाई केन्द्रमा राखेर काम गर्नुपर्याे । यो गुट त्यो गुट होइन एकताबद्द बलियो कांग्रेस बनाउन लागौं,’’ उहाँले भन्नुभयो, ‘‘कांग्रेसको मूल चुनौती नै पार्टी व्यवस्थापन हो । पार्टीलाई केन्द्रमा राखेर सबैले काम गरौं ।’’",
      "link": "https://gorkhapatraonline.com/news/147055",
      "image": "https://gorkhapatraonline.com/storage/media/259514/conversions/484530753_2345955305778846_3991867105223931770_n-original-thumb.jpg"
    },
    {
      "slug": "147047",
      "title": "सगरमाथा संवादको तयारी चुस्त बनाउन प्रधानमन्त्रीको निर्देशन",
      "timestamp": 1741910400000,
      "source": "gp",
      "content": "प्रधानमन्त्री केपी शर्मा ओलीले आगामी जेठ २ देखि ४ गतेसम्म काठमाडौँमा हुने सगरमाथा संवाद कार्यक्रमलाई चुस्त र दुरुस्त बनाउन निर्देशन दिनुभएको छ।",
      "longContent": "काठमाडौँ, चैत १ गते। प्रधानमन्त्री केपी शर्मा ओलीले आगामी जेठ २ देखि ४ गतेसम्म काठमाडौँमा हुने सगरमाथा संवाद कार्यक्रमलाई चुस्त र दुरुस्त बनाउन निर्देशन दिनुभएको छ।संवादका लागि प्रधानमन्त्री तथा मन्त्रिपरिषद्को कार्यालय, सिंहदरबारमा सञ्चालनमा आएको सचिवालयमा शुक्रबार निरीक्षण र अवलोकनपछि प्रधानमन्त्री ओलीले कार्यक्रम आयोजना गर्नुको मुख्य सन्देशको प्रभावकारी प्रवाहसहित व्यवस्थापनसमेत चुस्त दुरुस्त भएको सन्देश अन्तर्राष्ट्रिय समुदायसमक्ष दिन निर्देशन दिनुभएको हो।संवाद कार्यक्रमका लागि प्रधानमन्त्री ओलीको अध्यक्षतामा निर्देशक समिति र परराष्ट्रमन्त्री डा. आरजु राणा देउवाको अध्यक्षता र वन तथा वातावरण मन्त्री ऐनबहादुर शाही ठकुरीको सहअध्यक्षतामा व्यवस्थापन समिति गठन गरिएको छ। यस्तै प्रधानमन्त्री तथा मन्त्रिपरिषद्को कार्यालयका सचिवको संयोजकत्वमा सचिवालय गठन गरिएको छ।सरकारले संवाद कार्यक्रमका लागि छिमेकी मुलुक भारत, चीनसहित विभिन्न मुलुकका राष्ट्र प्रमुख र सरकार प्रमुखसहितलाई विशेष अतिथिका रूपमा आमन्त्रण गरेको छ। सचिवालयका सदस्य सचिव डा. महेश्वर ढकालले कार्यक्रमको हालसम्मको तयारीबारे छिट्टै पत्रकार सम्मेलनको आयोजना गरी सार्वजनिक गर्ने जानकारी दिनुभयो।यही माघ ८ गते अन्तर्राष्ट्रिय हिमनदी वर्ष, २०२५ का अवसरमा प्रधानमन्त्री ओलीले सो संवाद कार्यक्रम काठमाडौँमा गर्ने घोषणा गर्नुभएको थियो। सरकारले पहिलो पटक जलवायु परिवर्तन, हिमाल र मानव जीवनको भविष्यलाई केन्द्रमा राखेर हरेक दुई वर्षमा यस प्रकारको विश्व संवाद आयोजना गर्न लागेको हो।",
      "link": "https://gorkhapatraonline.com/news/147047",
      "image": "https://gorkhapatraonline.com/storage/media/259495/conversions/pm-kp-oli11-original-thumb.jpg"
    },
    {
      "slug": "147033",
      "title": "गरिबी निवारणलाई पहिलो प्राथमिकतामा राख्न प्रधानमन्त्रीको निर्देशन",
      "timestamp": 1741910400000,
      "source": "gp",
      "content": "प्रधानमन्त्री केपी शर्मा ओलीले उत्पादन, उत्पादनकत्व र उद्यमशीलता वृद्धि गरी गरिबी निवारणलाई पहिलो प्राथमिकतामा राख्न राष्ट्रिय योजना आयोगका पदाधिकारीलाई निर्देशन दिनुभएको छ ।",
      "longContent": "काठमाडौँ, चैत १ गते । प्रधानमन्त्री केपी शर्मा ओलीले उत्पादन, उत्पादनकत्व र उद्यमशीलता वृद्धि गरी गरिबी निवारणलाई पहिलो प्राथमिकतामा राख्न राष्ट्रिय योजना आयोगका पदाधिकारीलाई निर्देशन दिनुभएको छ ।आयोगको कार्यसम्पादन र भाबी कार्यदिशाका विषयमा आज प्रधानमन्त्री तथा मन्त्रिपरिषद्को कार्यालय, सिंहदरबारमा उपाध्यक्षसहित पदाधिकारीसँगको छलफलमा आयोगका अध्यक्षसमेत रहनुभएका प्रधानमन्त्री ओलीले प्रधानमन्त्री ओलीले पूर्वाधार विकासका काम लगभग पूरा हुने चरणमा रहेकाले अब सीप विकास, उद्यमशीलता, रोजगारीका अवसर सृजना, कृषि क्षेत्रका ठुला उत्पादन र लगानी वृद्धि गर्न आग्रह गर्नुभएको हो । “हामीले जनतालाई सबल बनाउने बाटो लिनुपर्छ । सहयोग गरेर मात्रै हुँदैन । उत्पादन र आत्मनिर्भरता बढाउने बाटोमा जानुपर्छ ।”, प्रधानमन्त्री ओलीले भन्नुभयो, “जनतालाई कर्मशील बनाउन प्रेरित गर्नुपर्छ । गरिबी घटाउने कामलाई पहिचान गरी मौलिक हकको उपयोग गर्न पाउने आधार तय गर्नुपर्छ । मन्त्रालयहरूलाई उत्पादन र उत्पादकत्व बढाउने ठोस योजना ल्याउन हामीले भन्नुपर्छ । उत्पादकत्व बढेपछि अर्थतन्त्रमा सकारात्मक प्रभाव पर्न थाल्छ ।”उहाँले राष्ट्रिय गौरवका आयोजनाको प्रभावकारी अनुगमन–मूल्याङ्कन, उद्यमशीलताको विकास र जनताको सेवा प्रवाह एवम् सुशासनमा सकारात्मक प्रभाव पर्ने कार्यमा लाग्न पनि आग्रह गर्नुभयो ।सो अवसरमा आयोगका उपाध्यक्ष प्रा.डा. शिवराज अधिकारीले १६ औँ योजनाको कार्यान्वयन, यसका चुनौतीहरू, राष्ट्रिय आयोजना बैँकको नयाँ मापदण्ड र परिमार्जन, अधुरा योजनामाथिको व्यवस्थित विश्लेषण, परियोजना विश्लेषणको नयाँ मापदण्ड, समपुरक र विशेष अनुदानको कार्यविधिमा संशोधन आदि विषयमा अवगत गराउनुभएको थियो । उहाँले परिमार्जित मापदण्डबारे प्रदेश र स्थानीय तहसँग पनि अन्तक्रिया गरिएको जनाउँदै वित्तीय सङ्घीयताको प्रभावकारी कार्यान्वयन गर्न स्थानीय तहलाई स्रोतसाधन सम्पन्न बनाउनुपर्नेमा जोड दिनुभयो ।छलफलमा प्रधानमन्त्रीका आर्थिक तथा विकास मामिला सल्लाहकार डा. युवराज खतिवडा, नेपाल सरकारका मुख्यसचिव एकनारायण अर्यालयलगायत सहभागी हुनुहुन्थ्यो ।",
      "link": "https://gorkhapatraonline.com/news/147033",
      "image": "https://gorkhapatraonline.com/storage/media/259517/conversions/bef00778-20da-4b44-bd4b-a908a9ef40b7-original-thumb.jpg"
    },
    {
      "slug": "147022",
      "title": "कष्टकर जीवन जिउन बाध्य मालढुङ्गाका माझीबोटे समुदाय",
      "timestamp": 1741910400000,
      "source": "gp",
      "content": "कालीगण्डकी किनारमा रहेको मालढुङ्गा भन्ने स्थानमा सयौं वर्षदेखि बस्दै आएको माझीबोटे बस्ती अभाव र सङ्कटबाट गुज्रिनु परेको छ । अल्पसङ्ख्यक समुदायमा पर्ने माझीबोटेलाई राज्यले उचित संरक्षण गर्न नसक्दा कष्टकर जीवन जिउन बाध्य बनेका छन् ।",
      "longContent": "प्रनिश गिरीकुश्मा (पर्वत), चैत्र १ गते । कालीगण्डकी किनारमा रहेको मालढुङ्गा भन्ने स्थानमा सयौं वर्षदेखि बस्दै आएको माझीबोटे बस्ती अभाव र सङ्कटबाट गुज्रिनु परेको छ । अल्पसङ्ख्यक समुदायमा पर्ने माझीबोटेलाई राज्यले उचित संरक्षण गर्न नसक्दा कष्टकर जीवन जिउन बाध्य बनेका छन् ।पर्वत जिल्लाको कुश्मा नगरपालिका १ मा पर्ने मालढुङ्गा बजारसँगै माझीबोटे बस्ती रहेको छ । मालढुङ्गा बजारदेखि केही उत्तरतर्फ मालढुङ्गा–बेनी राजमार्ग मुन्तिर माझीबोटे बस्ती पर्दछ । माझीबोटे बस्तीमा रहेको २४ घरधुरीमा करिब एक सय जना सदस्य बस्दछन् । झुपडीमा बसोबास गर्दै आएका बोटेमाझीहरूले आर्थिक विपन्नताकै कारण शौचालय बनाउन सकेका छैनन् ।माझीबोटे बस्तीमा न शौचालय छ न त घरघरमा पिउने पानीको धारा नै छ । नेपाल सरकारको ‘‘एक घर एक धारा’’ भन्ने सबै नागरिकलाई सुरक्षित र स्वच्छ खानेपानी उपलब्ध गराउने कार्यक्रमले समेत माझीबोटे बस्तीलाई कहिल्यै छोएन । समुदायकै एक व्यक्तिको पहलमा पाइप लगाएर ल्याएको पानीको धाराको भरमा सिङ्गो माझीबोटे बस्ती भरपर्नु परेको छ । पिउने पानी पनि प्रर्याप्त पाउन कठिन छ । बस्तीमा खानेपानी सुविधा पुराउने भनी चार वर्ष पहिले एक लाख रुपियाँमा निर्माण गरिएको खानेपानी ट्याङ्की अलपत्र छ । ट्याङ्कीमा पानी खसाल्न सकिएको छैन ।माझीबोटे बस्तीका अगुवा मानबहादुर बोटेले कुश्मा नगरपालिकाको कार्यालयमा गएर शौचालय सामग्री उपलब्ध गराइ दिन भनी निवेदन दिएको वर्ष दिनभन्दा बढी भइसकेको छ, तर पटक–पटक सहयोगका लागि अनुरोध गर्दा समेत कुनै सुनुवाइ नभएको दुःखेसो पोख्नुभयो । नेपाल सरकारमार्फत शौचालय बनाइदिने कुरा धेरै पहिले सुनेको र वडा कार्यालयका प्रतिनिधले भनेपछि घर नजिकै खाल्डो खनेको बोटमाझीहरूको भनाइ छ । केही माझीबोटेहरूले जेनतेन कच्ची शौचालय बनाए, तर धेरैले आर्थिक अभावकै कारण बनाउन सकेका छैनन् । शौचालय बनाउन भनी खनिएको खाल्डो वर्षौदेखि उस्तै छ । माझीबोटे समुदायका ३८ वर्षे युवा गणेश माझीले भन्नुभयो, ‘‘शौचालय बनाउन चाहिने सिमेन्ट, छड, पाइप, टिन, साइफन पाउने हो भने हामी आफैँले श्रम गरी शौचालय बनाउन सक्ने थियौं । दैनिक मजदुरी गरी खानुपर्ने हामीसँग सामान खरीद गर्ने पैसा छैन ।’’ पर्वतलाई २०७१ सालमा खुला दिसामुक्त जिल्ला घोषणा गरिएको थियो । पर्वतलाई खुला दिसामुक्त जिल्ला भनी घोषणा गरिएको एक दशकभन्दा बढी भइसक्दा पनि माझीबोटे बस्तीका १४ घरधुरीमा भने अझै आफ्नै शौचालय छैन । मालदुङ्गाका माझीबोटेलाई दिसापिसाब गर्न पर्‍यो भने कि छिमेकीकोमा जानुपर्‍यो कि त भने कालीगण्डकी किनारतिर लाग्नुपर्ने अवस्था छ । माझीबोटेहरू कम पढेलेखेका छन् । धेरैजसो माझीबोटेहरू ज्याला मजदुरी, केही माछा मार्ने र ड्राइभर काम गरी दैनिक गुजारा चलाउछन् । माझीबोटेका महिलाहरू धेरैले कालीगण्डकी किनारबाट बालुवा उठाउने काम गर्दछन् । माझीबोटेका पुर्खाहरूले कालीगण्डकी किनारमा माछा मार्ने र सुन चाल्ने गरी जिविकोपार्जन गरेका थिए । नयाँ पुस्ताका माझीबोटेलाई भने पुर्खौली पेसाले अब गुजारा धान्न छोडिसकेको छ । आफ्ना पुर्खापुस्ताले झैं माछा मारेर जीविकोपार्जन गरौं भने पनि बोटेमाझीका सन्तानलाई सजिलो छैन । कालीगण्डकी नदीमा पहिले जस्तो धेरै माछा पाउनै सकिँदैन । माझीबोटे समुदायका अगुवा ७० वर्षे याम बहादुर बोटे भन्नुहुन्छ, ‘‘पहिले हाम्रा बाहरूले तीनदेखि पाँच धार्नीसम्म एकै दिन माछा मार्ने गर्दथे । पहिले जस्तो कालीगण्डकीमा अहिले माछा पाइनै छोडेको छ । डोजर र एक्साभेटरले किनारबाट बालुवा र ढुङ्गा निकाल्दा कालीगण्डकी नदी गहिरो भइगएको छ । नदीमा करेन्ट लगाएर माछा मार्ने र बजारको फोहोर फाल्दा पनि माछा पाउन कठिन भएको हो । केही दशक यता माछा मार्ने बोटेमाझीहरूको सङ्ख्या समेत घटेको छ ।’’",
      "link": "https://gorkhapatraonline.com/news/147022",
      "image": "https://gorkhapatraonline.com/storage/media/259430/conversions/man-bote-original-thumb.jpg"
    },
    {
      "slug": "146958",
      "title": "कांग्रेस क्रियाशील सदस्यता वितरण तीव्र",
      "timestamp": 1741910400000,
      "source": "gp",
      "content": "नेपाली कांग्रेसको १५ औँ महाधिवेशनको लक्षित गरी क्रियाशील सदस्यता वितरण कार्य तीव्र पारिएको छ । महामन्त्री गगनकुमार थापा संयोजकत्वको क्रियाशील सदस्यता वितरणसम्बन्धी समितिको निर्देशनपछि मात्रै सदस्यता वितरणले तीव्रता पाएको हो ।",
      "longContent": "गोरखापत्र समाचारदाता ललितपुर, चैत १ गते ।  नेपाली कांग्रेसको १५ औँ महाधिवेशनको लक्षित गरी क्रियाशील सदस्यता वितरण कार्य तीव्र पारिएको छ । महामन्त्री गगनकुमार थापा संयोजकत्वको क्रियाशील सदस्यता वितरणसम्बन्धी समितिको निर्देशनपछि मात्रै सदस्यता वितरणले तीव्रता पाएको हो । समितिले पार्टीका सबै कार्यसमितिले क्रियाशील सदस्यता नवीकरण र वितरण कार्य सम्पन्न गरी निर्णयको प्रतिलिपि, अद्यावधिक विवरण, सदस्यता शुल्कसहितका कागजात तथा जिल्लाको प्रतिवेदन २०८१ चैत २९ गते केन्द्रीय कार्यालयमा पठाउन निर्देशन दिएपछि मात्रै वडास्तरबाटै सदस्यता वितरणको काम अघि बढेको हो । कांग्रेस केन्द्रीय सदस्य प्रकाश स्नेही रसाइलीका अनुसार एकभन्दा बढी प्रतिनिधि सभा निर्वाचन क्षेत्र भएका क्षेत्रीय कार्यसमितिले प्रदेश सभा कार्यसमितिबाट प्राप्त क्रियाशील सदस्यता नवीकरण फाराम चैत १५ गते पठाउन भनिएको छ । उहाँले भन्नुभयो, “क्रियाशील सदस्यता वितरणमा पनि गम्भीर स्वार्थ देखिएको छ । आफूलाई सहयोग गर्छन्–गर्दैनन् भन्ने सन्देहले वितरण कार्य नै रोकेको पाइयो । त्यसले हस्तक्षेप गर्ने गरी समिति अघि बढेपछि मात्रै यो काम अघि बढ्यो ।”कांग्रेसको क्रियाशील सदस्यतासम्बन्धी समितिमा महामन्त्री थापासँगै केन्द्रीय सदस्यहरू सीता गुरुङ, योगेन्द्र चौधरी र स्नेही हुनुहुन्छ । कांग्रेस केन्द्रीय सदस्य एवं सूचना सञ्चार तथा प्रचार विभाग प्रमुख मीनबहादुर विश्वकर्माका अनुसार क्रियाशील सदस्यताबारे वडाले प्रस्ताव गरेपछि पालिकाले सिफारिस गर्ने छ । उहाँले क्षेत्रीय समितिले पारित गरेर जिल्ला र प्रदेशले अनुमोदन गरेपछि मात्रै केन्द्रमा आइपुग्ने बताउनुभयो । उहाँले भन्नुभयो, “वडा अधिवेशन, पालिका अधिवेशन, प्रदेश क्षेत्रीय अधिवेशन, सङ्घीय संसदीय क्षेत्रको अधिवेशनसहित छ तहको अधिवेशन सकिएपछि १५ औँ महाधिवेशन हुने छ । त्यसैले अहिले हाम्रो जोड क्रियाशील सदस्यता नवीकरण र वितरणमै छ ।”",
      "link": "https://gorkhapatraonline.com/news/146958",
      "image": "https://gorkhapatraonline.com/storage/media/259318/conversions/Nepali-Congress-flag-original-thumb.jpg"
    },
    {
      "slug": "146957",
      "title": "राजनीतिक दलको आय,चन्दा रकम अपारदर्शी",
      "timestamp": 1741910400000,
      "source": "gp",
      "content": "राजनीतिक दलहरूको आयको महत्वपूर्ण हिस्सा चन्दा तथा सहयोग रकम अपारदर्शी बनेको छ ।",
      "longContent": "काठमाडौँ, चैत १ गते । राजनीतिक दलहरूको आयको महत्वपूर्ण हिस्सा चन्दा तथा सहयोग रकम अपारदर्शी बनेको छ । संसद्को सबैभन्दा ठुलो दल नेपाली कांग्रेस, दोस्रो ठुलो दल नेकपा (एमाले), चौथो ठुलो दल राष्ट्रिय स्वतन्त्र पार्टी र नेकपा (एकीकृत समाजवादी) ले चन्दा तथा सहयोगबाट उल्लेख्य आम्दानी गरेका छन् तर लेखा परीक्षण प्रतिवेदन बुझाउँदा कुनै पनि दलले चन्दा दिनेको नाम खुलाएका छैनन् । कानुनले त्यस्तो आम्दानीको स्रोत र २५ हजार रुपियाँभन्दा बढी चन्दा दिनेको नाम खुलाउनुपर्ने व्यवस्था गरेको छ ।नेकपा (एकीकृत समाजवादी) ले आव २०७९/८० को विवरण बुझाउँदा चन्दा दिनेको नाम र सहयोग राशि खुलाए पनि गत आवको प्रतिवेदनमा सो विषय लुकाएको छ । राजनीतिक दलसम्बन्धी ऐन–२०७३ को दफा ३८ मा दलले कुनै व्यक्ति वा सङ्गठित संस्थाबाट २५ हजार रुपियाँभन्दा बढी आर्थिक सहयोग प्राप्त गर्दा बैङ्किङ ट्रान्सफर वा चेकमार्फत मात्र गर्नुपर्ने व्यवस्था छ । सोही दफामा आर्थिक सहयोगसम्बन्धी अन्य व्यवस्था तोकिएबमोजिम हुने उल्लेख छ । दलसम्बन्धी ऐनसँग सम्बन्धित अनुसूची २ ले २५ हजार रुपियाँभन्दा बढी चन्दा दिनेको नाम, थर, वतन वा संस्थागत परिचय उल्लेख गर्ने विवरणसँग सम्बन्धित छ । राजनीतिक दलले लेखा परीक्षण प्रतिवेदन बुझाउँदा चन्दा तथा सहयोग र विशेष आर्थिक सहयोग शीर्षक अन्तर्गतको कुल आम्दानी उल्लेख गरेका छन् तर चन्दा तथा सहयोग दिनेको नाम उल्लेख गरेका छैनन् । दलले अनुसूची ३ अन्तर्गत गरेको आम्दानीलाई भने शीर्षकगत रूपमै राखेका छन् । अनुसूची ३ प्रकाशन बिक्रीबापत भएको आम्दानीसँग सम्बन्धित छ । दलहरूले निर्वाचन आयोगमा बुझाएका विवरण आफ्नो वेबसाइटमार्फत सार्वजनिक गरेका छन् । सो विवरण अनुसार नेपाली कांग्रेसले आर्थिक वर्ष २०८०/८१ मा एक करोड ७३ लाख ९४ हजार ४३९ रुपियाँ चन्दा तथा सहयोगबाट आम्दानी गरेको छ । यसअघि कांग्रेसले यस शीर्षकमा दुई करोड ६५ लाख ६४ हजार ५७७ रुपियाँ आम्दानी गरेको थियो । नेकपा (एमाले) ले विशेष आर्थिक सहयोग अन्तर्गत आव २०८०/८१ मा ६२ लाख २४ हजार ५२० रुपियाँ आम्दानी गरेको छ । आव २०७९/८० मा सो दलले आर्थिक सहयोग शीर्षकमा पाँच करोड छ लाख ६८ हजार १७८ रुपियाँ आम्दानी गरेको थियो । राष्ट्रिय स्वतन्त्र पार्टीले आव २०८०/८१ मा एक करोड १५ लाख ७२ हजार ३९६ रुपियाँ चन्दा तथा सहयोगबाट प्राप्त गरेको छ । सो दलले स्थापनाको पहिलो वर्ष भने एक करोड ८६ लाख २५ हजार ८१५ रुपियाँ चन्दा तथा सहयोगबाट प्राप्त गरेको थियो । राजनीतिक दलसम्बन्धी ऐनले लिन नहुने स्वेच्छिक आर्थिक सहयोगको रकम कुनै दलले प्राप्त गरेको प्रमाणसहितको उजुरी परेमा वा अन्य कुनै स्रोतबाट जानकारी प्राप्त गरेमा वा दलले त्यस्तो रकम प्राप्त गरेको छ भनी विश्वास गर्नुपर्ने मनासिब कारण भएमा आयोगले त्यससम्बन्धमा तोकिएबमोजिम जाँचबुझ गर्ने व्यवस्था गरेको छ । निर्वाचन आयोगको जाँचबुझबाट दलले त्यसरी रकम प्राप्त गरेको देखिएमा त्यस्तो रकम आयोगमा दाखिला गर्न सम्बन्धित दललाई आदेश दिने उल्लेख छ ।  राजनीतिक दलले यसअघि राजनीतिक नियुक्ति शीर्षकमा समेत आम्दानी जनाएको थियो । त्यसयता दलले कुल आम्दानी उल्लेख गरे पनि सहयोग दिनेको नाम र शीर्षक उल्लेख गर्न चाहेनन् । नेकपा (माओवादी केन्द्र) ले सार्वजनिक गरेको विवरण अनुसार १० हजार मात्र उसले चन्दाबाट सहयोग प्राप्त गरेको छ । चन्दा तथा सहयोगबाट सबैभन्दा बढी नेकपा (एकीकृत समाजवादी) ले आम्दानी गरेको छ तर सो दलले पनि चन्दा तथा सहयोगको विवरण पारदर्शी गरेको छैन । एकीकृत समाजवादीका अनुसार आव २०८०/८१ मा सो दलले तीन करोड ११ लाख ५९ हजार १४५ रुपियाँ आम्दानी गरेको छ, जसमध्ये संस्थागत सहयोग एक करोड ४५ लाख र व्यक्तिगत सहयोग करिब एक करोड ६६ लाख छ ।",
      "link": "https://gorkhapatraonline.com/news/146957",
      "image": "https://gorkhapatraonline.com/storage/media/259317/conversions/Untitled-1-original-thumb.jpg"
    },
    {
      "slug": "146956",
      "title": "ग्वार्को ‘ओभरपास’ मा लापरबाही",
      "timestamp": 1741910400000,
      "source": "gp",
      "content": "ललितपुरको चक्रपथस्थित ग्वार्को चोकमा निर्माणाधीन ‘ओभरपास’ को सातदोबाटोतर्फको पर्खाल भत्काइएको छ । सम्बन्धित निकायको आवश्यक सुपरिवेक्षण अभाव र ठेकेदार कम्पनीको लापरबाहीका कारण पर्खाल भत्काउनुपरेको हो ।",
      "longContent": "ललितपुर, चैत १ गते । ललितपुरको चक्रपथस्थित ग्वार्को चोकमा निर्माणाधीन ‘ओभरपास’ को सातदोबाटोतर्फको पर्खाल भत्काइएको छ । सम्बन्धित निकायको आवश्यक सुपरिवेक्षण अभाव र ठेकेदार कम्पनीको लापरबाहीका कारण पर्खाल भत्काउनुपरेको हो ।निर्माणमा त्रुटि हुँदा ग्वार्को चोकबाट सातदोबाटोतको दायाँतर्फ तेत्तिस मिटर र बायाँतर्फ चालिस मिटर पर्खाल भत्काइएको हो । गुणस्तरबारे चासो नदिएको सडक विभागको आँखा पर्खालमा चिरा परेपछि मात्र परेको देखिन्छ । सातदोबाटोतर्फ चालिस मिटरसम्म आयोजनाको दुवैतर्फको ‘आरी–वाल’ निकालिएको छ भने त्यहाँ पुरिएको माटो हटाइएको छ । निर्माणको अन्तिम चरणमा पुगेको सो ‘ओभरपास’ को पर्खाल लगाउने काम गत माघमा सम्पन्न भएको थियो । पुनः ‘आरी–वाल’ लगाएर माटो पुर्दा यसअघि नै ढिलो हुँदै आएको सो आयोजना थप ढिलो हुने भएको छ । आयोजनाको भौतिक र वित्तीय प्रगति क्रमशः ८२ प्रतिशत र ४८ प्रतिशत पुगेको थियो । गरिसकेको काम बिगार्दा अहिले उक्त आयोजनाको भौतिक प्रगति ‘माइनस’ मा गएको छ । त्यहाँ पर्खाल बनाउन प्यानल प्रयोग गरिएको छ । यस्ता प्यानलले एकले अर्कालाई ‘लक’ गरेर जोड्ने गर्छ । आयोजनाको म्याद गत पुस ८ गते नै सकिएको हो । ठेकेदार कम्पनीलाई जरिबाना तिराएर अहिले काम गराइँदै छ । सडक विभाग अन्तर्गतको गुणस्तर अनुसन्धान तथा विकास केन्द्रमातहत सो ‘फ्लाइओभर’ निर्माण भइरहेको छ ।केन्द्रका इन्जिनियर विक्रम पौडेलले निर्माणक्रममा देखिएको प्राविधिक त्रुटिलाई सच्याउन ‘ओभरपास’ को ‘आरी–वाल’ निकाली त्यहाँ पुरिएको माटोसमेत हटाइएको बताउनुभयो । उहाँले भन्नुभयो, “वाल लगाएर माटो पुरिँदा जोडिएको ठाउँ फाटेर ठुलो भएर आयो । प्यानल जोडिएको ठाउँमा फाट्नु प्राविधिक त्रुटि हो, जसले गर्दा जुन बेला पनि प्यानल भत्केर ठुलो दुर्घटना हुन सक्छ ।” सो ठाउँमा प्यानल जोडिएको ठाउँमा ठुलो ‘ग्याप’ देख्नुका साथै पूरा भित्तै बाङ्गिँदै गएको थियो । यस्तो त्रुटि देखिएको अवस्थामा कालोपत्रे गरेर गाडी गुडाउन नमिल्ने उहाँले स्पष्ट पार्नुभयो ।यसरी त्रुटि देखिएका ठाउँको ‘आरी–वाल’ र माटो हटाएर पुनः ‘पाइलिङ’ गरी वाल लगाउने काम भइरहेको उहाँले जानकारी दिनुभयो । वाल लगाउने काम सम्पन्न भएपछि माटो पुरिने छ । इन्जिनियर पौडेलले भन्नुभयो, “ठेकेदार कम्पनीले निर्माण कार्यविधि अपनाएरै काम गर्दै आएको छ तर जगमा हालिएको कमजोर माटोका कारण प्यानलका जोड बिस्तारै फाट्दै गएको देखियो । यहाँ माटो परीक्षणमा कमजोरी देखिएको हो । जगमा कालो माटो हालिएको देखिएको छ ।” ‘ओभरपास’ वा ‘फ्लाइओभर’ निर्माणक्रममा यसरी देखिएका ‘ग्याप’लाई सिमेन्टले टालेर हुँदैन । जरैदेखि पुनर्निर्माण गर्नुपर्ने हुन्छ ।ठेक्का सम्झौता अनुसार २०८० फागुन ११ गतेसम्म आयोजनाको सम्पूर्ण काम सम्पन्न गर्नुपर्ने थियो ।  निर्धारित समयमा काम सम्पन्न नहुँदा पहिलो पटक २०८१ पुस ८ गतेसम्म म्याद थप गरिएको थियो तर थप गरिएको म्यादभित्र समेत काम सम्पन्न गर्न नसक्दा जरिबाना तिराउन सुरु गरिएको हो । आशिष/समानान्तर/रेलिगेर (संयुक्त) ले सो फ्लाइओभर निर्माणको ठेक्का पाएको हो ।‘इपिसी’ मोडेलमा निर्माण हुँदैकेन्द्रका इन्जिनियर पौडेलले इन्जिनियरिङ प्रोक्युरमेन्ट कन्स्ट्रक्सन (इपिसी) मोडेलमा ओभरपास निर्माण भइरहेको बताउनुभयो । यस मोडेल अनुसार निर्माण कम्पनीले ओभरपास निर्माणको डिजाइन र कमिसनिङ स्वयम् आफैँले गर्नुपर्ने हुन्छ । यस्तो मोडलमा निर्माण कम्पनीले डिजाइन, खरिददेखि कन्स्ट्रक्सनसम्मको काम आफैँले गर्नुपर्ने हुन्छ । त्यसै गरी ओभरपास निर्माण भई सञ्चालनमा आएको पाँच वर्षसम्म ‘डिफेक्ट लायबिलिटी पिरियड (डिएलपी)’ सम्बन्धित निर्माण कम्पनीकै हुने गरी सम्झौता भएको उहाँले जानकारी दिनुभयो । ‘डिएलपी’ को अवधिमा ओभरपास मर्मतसम्भारको जिम्मेवारी निर्माण कम्पनीकै हुने छ । सबै प्रकारका सवारीसाधन आवतजावत हुन सक्ने यो ओभरपास चार लेनको निर्माण भइरहेको छ । निर्माणपछि ग्वार्को चोकमा चक्रपथका सवारीसाधन ओभरपास भएर आवतजावत गर्ने छन् भने पाटन र ग्वार्कोलगायतका ठाउँबाट आउने सवारीसाधन ओभरपासको मुनिबाट ‘क्रस’ गर्ने छन् । ओभरपासको कुल लम्बाइ ४५५ मिटर हुने छ । ओभरपासको ग्राउन्ड क्लियरेन्स छ मिटर हुने छ । सो ओभरपासको उचाइ ५.५ मिटरको हुने छ ।",
      "link": "https://gorkhapatraonline.com/news/146956",
      "image": "https://gorkhapatraonline.com/storage/media/259315/conversions/Untitled-1-original-thumb.jpg"
    },
    {
      "slug": "146955",
      "title": "मिर्गौला रोगबाट बच्न जनचेतनामा लगानी",
      "timestamp": 1741910400000,
      "source": "gp",
      "content": "स्वास्थ्यमा जटिल अवस्था भएपछि मात्रै स्वास्थ्य संस्था जाने गर्दा नेपालमा मिर्गौला रोगी बढिरहेका छन् । विश्व स्वास्थ्य सङ्गठनका अनुसार नेपालमा बर्सेनि तीन हजार पाँच सय जनाको मिर्गौला फेल हुने गरेको छ ।",
      "longContent": "काठमाडौँ चैत १ गते । स्वास्थ्यमा जटिल अवस्था भएपछि मात्रै स्वास्थ्य संस्था जाने गर्दा नेपालमा मिर्गौला रोगी बढिरहेका छन् । विश्व स्वास्थ्य सङ्गठनका अनुसार नेपालमा बर्सेनि तीन हजार पाँच सय जनाको मिर्गौला फेल हुने गरेको छ । आफ्नो स्वास्थ्यप्रतिको जनचेतना कमी, उच्च रक्तचाप, अस्वस्थकर खानपान, नियमित स्वास्थ्य परीक्षण नगर्ने बानीले गर्दा नेपालमा मिर्गौला रोगी बढेका हुन् । अस्वस्थकर जीवनशैली, असन्तुलित खानपानलगायत कारणले मानिसको मिर्गौला क्षतिग्रस्त हुने गरेको छ । वरिष्ठ मिर्गौला रोग विशेषज्ञ डा. पुकारचन्द्र श्रेष्ठ भन्नुहुन्छ, “जटिल अवस्था नहुँदासम्म स्वास्थ्यमा ध्यान नदिने प्रवृत्ति मिर्गौला फेल हुने मुख्य समस्या हो । जब धेरै अप्ठ्यारो पर्छ, अनि मात्र मानिस अस्पताल आउँछ ।”डा. श्रेष्ठले पछिल्लो समय बच्चालाई पनि मिर्गौला फेल हुने गरेको बताउनुभयो । उहाँ कम्तीमा वर्षमा एक पटक स्वास्थ्य संस्थामा गई स्वास्थ्य परीक्षण गरेमा मिर्गौला रोगमात्र नभई अन्य रोगबाट बच्न सकिने सुझाव दिनुहुन्छ । डा. श्रेष्ठले मिर्गौला रोग लाग्न नदिन जनचेतना विकास गर्नुपर्ने बताउनुभयो । भक्तपुर बस्दै आउनुभएकी नेपालगन्जकी सुशीला उपाध्यायको स्नातक तहमा अध्ययन गर्दैगर्दा मिर्गौला फेल भयो । सानैदेखि पत्रुखाना (जङ्कफुड) खाने उहाँको बानी थियो । विद्यालय तथा कलेजमा समेत पत्रुखाना खाने सुशीलाले पानी कम खानुहुन्थ्यो । विद्यालय लगेको पानी पूरै घरमा फिर्ता हुन्थ्यो । स्नातक तहमा आइपुग्दा उहाँलाई मिर्गौलामा समस्या देखियो । परीक्षणक्रममा मिर्गौला फेल भएको पुष्टि भयो । हाल उहाँ डाइलासिस गरेर बस्नुभएको छ । वरिष्ठ मिर्गौला रोग विशेषज्ञ डा. ऋषि काफ्लेले रक्तचाप मात्र नियमित परीक्षण गर्दा मिर्गौला रोगबाट बच्न सकिने बताउनुहुन्छ । “नियमित मिर्गौलाको परीक्षण गर्न पिसाबमा क्रिटिनाइनको मात्रा हेरे पुग्छ,” डा. काफ्लेले भन्नुभयो, “तर नेपालमा जटिल अवस्थामा पुगेपछि मात्र बाध्यात्मक रूपमा अस्पताल जाने चलन छ, जुन बेला मिर्गौला फेल भइसकेको हुन्छ ।” सरकारले स्वास्थ्य बिमाको व्यवस्था गरे पनि अस्पतालमा मिर्गौला रोगीको सङ्ख्या घट्न सकेको छैन । डा. काफ्ले नेपालको कुल जनसङ्ख्याको १० प्रतिशतमा कुनै न कुनै रूपमा मिर्गौला रोग लाग्ने गरेको बताउनुहुन्छ । उहाँका अनुसार उच्च रक्तचाप तथा मधुमेह भएका बिरामीको मिर्गौला फेल हुने गरेको देखिन्छ । उहाँले सामान्य मानिसले पनि आफ्नो स्वास्थ्यको हेरचाह गरे मिर्गौला रोगबाट बच्न सकिने बताउनुभयो । उहाँ भन्नुहुन्छ, “४० वर्षको उमेरपछि मिर्गौलाको शुद्धीकरण गर्ने क्षमतामा प्रत्येक वर्ष एक प्रतिशतका दरले ह्रास आउँछ । बढ्दो उमेरसँगै देखिने मधुमेह, उच्च रक्तचाप, मुटुरोगका कारणले मिर्गौलालाई असर गर्छ ।” मानव अङ्ग प्रत्यारोपण गर्ने उद्देश्यले १२ वर्षअघि स्थापना गरेको सहिद धर्मभक्त राष्ट्रिय प्रत्यारोपण केन्द्रमा दैनिक तीन सयसम्म बिरामी आउने गर्छन् । तीमध्ये दुई सय जना मिर्गौलाको समस्या भएर आउने गरेका छन् । केन्द्रमा मात्र होइन, वीर, त्रिवि शिक्षण अस्पतालमा समेत मिर्गौलाको समस्या लिएर आउने बिरामीको सङ्ख्या बढ्दो छ । वीर अस्पतालमा दैनिक १५० देखि २०० सम्म नेफ्रोलोजीको समस्या भएका बिरामी आउने गरेका वीर अस्पतालका वरिष्ठ युरोलोजिस्ट डा. रोविनबहादुर बस्नेत बताउनुहुन्छ । मिर्गौला रोग विशेषज्ञ डा. पुकारचन्द्र श्रेष्ठले नेपालमा मिर्गौला रोगी बढेसँगै उपचार विधिमा पनि सहज र सुधार आएको जानकारी दिनुभयो । केही वर्षअघिसम्म मिर्गौला रोगको उपचार तथा प्रत्यारोपण गर्न भारतलगायतका देशमा जानुपथ्र्याे । अहिले नेपालमै सरकारले प्रत्यारोपण केन्द्र खोलेर वार्षिक पाँच सयभन्दा बढी जनाको मिर्गौला प्रत्यारोपण गर्दै आएको छ । केन्द्रबाहेक शिक्षण अस्पतालमा पनि प्रत्यारोपण हुने गरेको छ । वीर अस्पतालमा नियमित मिर्गौला प्रत्यारोपण हुने गरेकोमा हाल स्थगित भएको छ । डा. श्रेष्ठले भन्नुभयो, “मानिसहरू विदेश गएर मिर्गौलाको उपचार गर्थे, अहिले नेपालमा यसको उपचार सहज बनेको छ ।” नेपालमा पहिलो पटक सन् १९९८ वीर अस्पतालमा हेमोडाइलासिस सेवा सुरु भएको थियो । त्रिवि शिक्षण अस्पतालबाट सन् २००८ अगस्ट ८ मा पहिलो पटक मिर्गौला प्रत्यारोपण सुरु गरिएको थियो । त्यसको तीन महिनापछि वीर अस्पतालबाट पनि मिर्गौला प्रत्यारोपण गर्न सुरु गरिएको थियो । यसैबिच बिहीबार विश्व मिर्गौला दिवस मनाइएको छ । सन् २००६ देखि विश्व मिर्गौला दिवस मनाउन थालिएको हो ।",
      "link": "https://gorkhapatraonline.com/news/146955",
      "image": "https://gorkhapatraonline.com/storage/media/259314/conversions/322-original-thumb.jpg"
    },
    {
      "slug": "146954",
      "title": "गण्डकी कोरिडोरले बदल्यो जीवनचर्या",
      "timestamp": 1741910400000,
      "source": "gp",
      "content": "कालीगण्डकी गाउँपालिका वडा नम्बर २ अर्बेनीका शोभाखर न्यौपाने (बाबुराम) ले एक दशकभन्दा बढी काठमाडौँमा बसेर होटल व्यवसाय गर्नुभयो ।",
      "longContent": "तिलाचन पाण्डेतम्घास, चैत १ गते । कालीगण्डकी गाउँपालिका वडा नम्बर २ अर्बेनीका शोभाखर न्यौपाने (बाबुराम) ले एक दशकभन्दा बढी काठमाडौँमा बसेर होटल व्यवसाय गर्नुभयो । कालीगण्डकी कोरिडोर खुलेपछि उहाँले अब गाउँमै गएर होटल चलाउनु पर्छ भनेर कोरिडोरसँगै जोडिएको स्थानमा जग्गा खरिद गरी दुई करोड रुपियाँभन्दा बढीको लागतमा सुविधासम्पन्न पन्चासे होटल एन्ड लज सञ्चालन गर्नुभयो । अहिले उहाँको होटल एन्ड लज आन्तरिक तथा बाह्य पर्यटकको रोजाइ बन्ने गरेको छ । पोखरा आएका पर्यटक कोरिडोर हुँदै बागलुङ, पर्वतको कुस्मा, मुक्तिनाथ र चीनको कोरला नाकासम्म पुग्छन् । यी ठाउँ विदेशी पर्यटकको पनि रोजाइमा पर्छन् । पन्चासेमा खाना खाने र रमाउने पर्यटकका कारण यहाँको व्यापार राम्रो छ । पर्यटकलाई लोकल कुखुरा, माछा र स्थानीय परिकार मन पर्ने भएकाले सोही अनुसारका परिकार आफूले बनाउने गरेको उहाँको भनाइ छ । कोरिडोरको बाटो खुलेपछि उहाँको व्यवसाय पनि राम्रो चलेको छ । कोरिडोरको बाटो कालोपत्रे हुँदै गरेकाले व्यवसाय अझ राम्रो हुनेमा आफू ढुक्क रहेको उहाँले बताउनुभयो । कोरिडोर खुलेपछि यस क्षेत्रको मुहारै परिवर्तन भएको वडा नम्बर १ हर्मिचौरमा ओम शिलाजी ग्यारेज सञ्चालन गर्दै आउनुभएका चतुर्भुज पाण्डेले बताउनुभयो ।कालीगण्डकी गाउँपालिका वडा नम्बर १ हर्मिचौरका विष्णु पाण्डे कोरिडोरको बाटोले गर्दा धेरै सहज भएको बताउनुहुन्छ । व्यावसायिक रूपमा गाईपालनका साथै चिया, नास्ता पसल सञ्चालन गर्दै आउनुभएका उहाँले आफ्नो पसलमा करिब ३० लिटर दुध खपत हुने गरेको बताउनुभयो । बाँकी ५० लिटर दुध स्याङ्जाको मिर्मीमा लगेर बेच्ने गरेको उहाँको भनाइ छ । मिर्मीमा दुध डेरी रहेकाले मोटरसाइकलमा राखेर डेरीमा लगेर दुध बिक्री गर्ने गरेको उहाँले बताउनुभयो । कोरिडोरको बाटोले गर्दा यो सम्भव भएको उहाँको दाबी छ । यस्तै कालीगण्डकी–२, अर्बेनीका कृषक लक्ष्मीपति न्यौपानेले किवी खेती, सुन्तला र ताजा तरकारी उत्पादन गर्ने गरेकाले कोरिडोरले गर्दा उत्पादित कृषि उपजलाई बजारीकरणमा समस्या नभएको बताउनुभयो । गाउँमै र मिर्मीमा केही उत्पादित वस्तु बिक्री भए पनि बाँकी रहेको कृषि उपज सहज रूपमा बुटवलसम्म पुर्‍याउन कुनै समस्या नभएको उहाँले बताउनुभयो ।चट्टानसहितको भिर चार वर्षपहिले नेपाली सेनाले बम विस्फोट गरी खोलेको ट्र्याकमा अहिले कालोपत्रे भइरहेको छ । रिडी–हर्मिचौर सडकखण्डको २१ किलोमिटर सडक कालोपत्रे गर्ने कार्य सम्पन्न भएको र हस्तान्तरण बाँकी रहेको कालीगण्डकी कोरिडोर गैँडाकोट–राम्दी–मालढुङ्गा सडक आयोजना कार्यालयका सूचना अधिकारी इन्जिनियर अरुण खत्रीले जानकारी दिनुभयो । यो आयोजनाको लागत ६२ करोड ३६ लाख रुपियाँ रहेको छ । यस्तै हर्मिचौर–बलेवाखण्डको ४५ किलोमिटर सडक स्तरोन्नतिसँगै कालोपत्रे गर्ने कार्यकालिका कन्स्ट्रक्सनले गरेको छ । कुल तीन अर्ब ३३ करोड लागतमा सम्पन्न हुने उक्त सडकको ७० प्रतिशतभन्दा बढी भौतिक प्रगति भइसकेको र चालु आर्थिक वर्षमा कालोपत्रे सकिने खत्रीले बताउनुभयो । कार्यालय र निर्माण व्यवसायीबिच २०७९ मङ्सिर २६ गते सम्झौता भई २०८२ मङ्सिर २५ गते सम्पन्न गर्नुपर्ने उल्लेख छ ।",
      "link": "https://gorkhapatraonline.com/news/146954",
      "image": "https://gorkhapatraonline.com/storage/media/259313/conversions/karidor-harmichaur-balwa--original-thumb.jpg"
    },
    {
      "slug": "146951",
      "title": "करेन्ट लागेर एकको मृत्यु",
      "timestamp": 1741824000000,
      "source": "gp",
      "content": "मकवानपुरको मनहरीमा करेन्ट लागेर एक जनाको मृत्यु भएको छ । बिहीबार साँझ मनहरी गाउँपालिका –६ नयाँबस्ती बस्ने ३१ वर्षीय इन्द्रलाल मोक्तानको करेन्ट लागेर मृत्यु भएको हो ।",
      "longContent": "अनिल पराजुलीहेटौँडा, फागुन २९ गते । मकवानपुरको मनहरीमा करेन्ट लागेर एक जनाको मृत्यु भएको छ । बिहीबार साँझ मनहरी गाउँपालिका –६ नयाँबस्ती बस्ने ३१ वर्षीय इन्द्रलाल मोक्तानको करेन्ट लागेर मृत्यु भएको हो । घरमा मोबाइल चार्ज गर्ने क्रममा उहाँलाई करेन्ट लागेको मकवानपुर प्रहरी प्रवक्ता प्रहरी नायब उपरीक्षक श्यामु अर्यालले जानकारी दिनुभयो । गम्भीर घाइते मोक्तानको उपचारको क्रममा चितवनस्थित पुरानो मेडिकल कलेजमा मृत्यु भएको जिल्ला प्रहरी कार्यालय मकवानपुरले जानकारी दिएको छ ।",
      "link": "https://gorkhapatraonline.com/news/146951",
      "image": "https://gorkhapatraonline.com/storage/media/259310/conversions/Child-Death-original-thumb.jpg"
    },
    {
      "slug": "146943",
      "title": "‘थकालीलाई अरूले बदनाम गरे’",
      "timestamp": 1741824000000,
      "source": "gp",
      "content": "नेपालका अधिकांश क्षेत्रमा थकाली भान्साघरको नाममा सञ्चालित व्यवसायले मुख्य थकालीको अपनत्वलाई नै बदनाम गर्ने काम गरेको गण्डकी प्रदेशसभा सदस्य विकल शेरचनले बताउनुभयो ।",
      "longContent": "अमृतप्रसाद पौडेलम्याग्दी, फागुन २९ गते । नेपालका अधिकांश क्षेत्रमा थकाली भान्साघरको नाममा सञ्चालित व्यवसायले मुख्य थकालीको अपनत्वलाई नै बदनाम गर्ने काम गरेको गण्डकी प्रदेशसभा सदस्य विकल शेरचनले बताउनुभयो । मुस्ताङको जोमसोममा सुरू भएको थकाली समुदायको मुख्य चाड तोरन्लको उदघाटनको क्रममा उहाँले देशैभर थकाली भान्साघरका नाममा सञ्चालित रेस्टुरेन्ट कतिपयले थकालीको नाममा बदनाम गर्ने काम गरेको आरोप लगाउनुभयो । उहाँले भन्नुभयो, “थकालीले खानाको परिकार स्वादिलो बनाउने भएकाले त्यो नामलाई प्रयोग गरेर फाइदा लिने ध्येयले थकाली भान्साघर भनेर सुरु गरको धेरै भए पनि थकालीले नचलाएको पाइने गरेको छ ।” अन्य जातिले पनि थकालीको नामले व्यवसाय सञ्चालन गरिदिँदा थकालीको आफ्नो पहिचानमाथि नै असर पर्र्न सक्ने भएकाले यसतर्फ सबैले ध्यान दिनुपर्ने शेरचनको भनाइ छ । थकाली अनुसन्धान केन्द्रको अगुवाइमा थकाली भान्साघरलाई थकाली समुदाय अल्पसङ्ख्यक हुँदै गर्दा पनि आफ्नो भाषा कुल जनसङ्ख्याको करिब ४० प्रतिशतले मात्र बोल्ने प्रदेशसभा सदस्य शेरचनको भनाइ छ । उहाँले भेषभुषा भाषा संस्कृति संरक्षण गर्न तीनै तहका सरकारले प्रयास गरिदिनु पर्ने तर्क गर्नुभयो । हामीले आफ्नो घरमा पनि भाषा संस्कृतिलाई पुस्तान्तरण गर्नुपर्ने र यस्तो गर्न नसकेमा भाषा संस्कृति नै लोप भएर जाने उहाँले बताउनुभयो । थकालीहरूको नेपालमा रहेका क्षेत्रहरू तथा अष्ट्रेलिया, हङकङ र अमेरिकामा एक–एक क्षेत्र रहेको छ । नेपालमा पछिल्लो जनगणनाक अनुसार थकालीहरूको जनसङ्ख्या १३ हजार हाराहारी रहेको थकाली सेवा समिति जोमासोमले जानकारी दिएको छ । थकाली समुदाय नेपालको अल्पसङ्ख्यक जातिमा पर्छ ।भुमि समस्या समाधान आयोगका विज्ञ सदस्य सर्मिला गुरुङले आगामी पुस्तालाई अहिलेको पुस्ताले आफ्नो संस्कृति जोगाएर बुझाउन सकेको खण्डमा त्यो सबैभन्दा ठुलो उपहार हुने बताउनुभयो । जोमसोममा भएको थकाली समुदायको महान सांस्कृतिक चाड तोरन्लको उद्घाटन कार्यक्रममा प्रमुख जिल्ला अधिकारी विष्णुप्रसाद भुसाल, थकाली सेवा समितिका मिमकुमारी शेरचनलगायतले बोल्नु भएको थियो । तीन दिनसम्म चल्ने तोरन्लमा तारा खेल मुख्य आकर्षणको रूपमा रहेको छ ।",
      "link": "https://gorkhapatraonline.com/news/146943",
      "image": "https://gorkhapatraonline.com/storage/media/259298/conversions/Holi-Mustang-(1)-original-thumb.jpg"
    },
    {
      "slug": "146936",
      "title": "काठमाडाैँमा असिना पानी : बागमती र गण्डकी प्रदेशमा हल्का वर्षा",
      "timestamp": 1741824000000,
      "source": "gp",
      "content": "जल तथा मौसम विज्ञान विभाग अन्तर्गतको जल तथा मौसम विज्ञान पूर्वानुमान महाशाखाले यतिबेला काठमाडौँ उपत्यकासहित बागमती र गण्डकी प्रदेशका जिल्लामा मेघ गर्जनसहित हल्का वर्षा भइरहेको जनाएको छ ।",
      "longContent": "काठमाडौँ, फागुन २९ गते। जल तथा मौसम विज्ञान विभाग अन्तर्गतको जल तथा मौसम विज्ञान पूर्वानुमान महाशाखाले यतिबेला काठमाडौँ उपत्यकासहित बागमती र गण्डकी प्रदेशका जिल्लामा मेघ गर्जनसहित हल्का वर्षा भइरहेको जनाएको छ । महाशाखाका मौसमविद् प्रतिभा मानन्धरका अनुसार विगत तीन घण्टादेखि बागमती र गण्डकी प्रदेशका केही जिल्लाहरुमा वर्षा भइरहेको जानकारी दिनुभयो ।मौसमविद् मानन्धरले भन्नुभयो, “बागमती र गण्डकी प्रदेशमा अलि धेरै वर्षा भइरहेको छ।विगत तीन घण्टादेखि वर्षा भइरहेको अवस्था छ।बागमतीको काठमाडौँ वरिपरि, दोलखा लगायतका क्षेत्रमा र सोलुखुम्बुतिर पनि वर्षा भइरहेको छ।गण्डकी प्रदेशको गोरखा, लमजुङतिर वर्षाको अवस्था छ ।”उहाँले अहिले मेघ गर्जन चट्याङसहित हल्का खालको वर्षा भइरहेको र साँझ पर्दै गएपछि क्रमिक सुधार हुन सक्ने आँकलन गरिएको बताउनुभयो।पानीसँगै काठमाडौँमा असिनासमेत परेको छ।छोटो समय असिना परेको हो।उहाँले भन्नुभयो, “अहिले एकछिन पर्ने खालको वर्षा भएको हो।साँझ पर्दै गएपछि क्रमिक रुपमा सुधार हुने देखिन्छ।बिहान जहिल्यै मौसम खुल्ने अनि राति जहिल्यै पानी पर्ने सम्भावनाहरू आगामी दिनमा पनि छ।ठुलो पानी चाहिँ पर्दैन ।”उहाँले शुक्रबार पनि बिहान मौसम खुल्ने, दिउँसो हल्का वर्षा हुने र साँझ क्रमिक रूपमा सुधार हुने सम्भावना रहेको आँकलन गर्नुभयो।",
      "link": "https://gorkhapatraonline.com/news/146936",
      "image": "https://gorkhapatraonline.com/storage/media/259297/conversions/raning1-original-thumb.jpg"
    }
  ]
}