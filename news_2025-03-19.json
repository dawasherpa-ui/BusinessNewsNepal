{
  "date": "2025-03-19T13:32:54.612Z",
  "news": [
    {
      "slug": "147727",
      "title": "नीलमको प्रेरणादायी यात्रा : शिक्षिकादेखि डेपुटी गभर्नरसम्म",
      "timestamp": 1742342400000,
      "source": "gp",
      "content": "विश्वविद्यालयको पढाइ पूरा भइसकेको थियो । क्याम्पसमा सहायक-प्राध्यापकको राम्रो जागिर छँदै थियो । पढेलेखेका श्रीमान् र छोरीले झापाकी डा नीलम ढुङ्गानाको परिवार पूर्ण थियो । कलिलो उमेरमै प्राप्त गरेको उपलब्धि र सफलताले करिअरप्रति नीलमसँग अतिरिक्त अपेक्षा थिएन ।",
      "longContent": "काठमाडौँ, चैत ६ गते । विश्वविद्यालयको पढाइ पूरा भइसकेको थियो । क्याम्पसमा सहायक-प्राध्यापकको राम्रो जागिर छँदै थियो । पढेलेखेका श्रीमान् र छोरीले झापाकी डा नीलम ढुङ्गानाको परिवार पूर्ण थियो । कलिलो उमेरमै प्राप्त गरेको उपलब्धि र सफलताले करिअरप्रति नीलमसँग अतिरिक्त अपेक्षा थिएन ।तर नीलमको लेखोट भने अर्कै थियो । उहाँलाई त्यतिमै सीमित हुन छुट थिएन । एउटा यस्तो अवसर आयो, जसलाई पछ्याउँदै उहाँ आज नेपाल राष्ट्र बैंकको वरिष्ठ डेपुटी गभर्नरसम्म पुग्नुभएको छ । उहाँ अहिले मुलुकको अर्थतन्त्रको ढुकुटी सम्हालिरहनुभएको छ । अर्थतन्त्रका सूचकाङ्क केलाउँदै नीति नियम बनाउने र प्रभावकारी कार्यान्वयन गराउँदै अर्थतन्त्रलाई गतिशील बनाउने जिम्मेवारी बोक्नुभएको छ । विद्यालयदेखि नै मेधावी छात्रा ढुङ्गानालाई कक्षामा कहिल्यै पछाडि पर्नुपरेन । पढाइमा सधैँभरि अब्बल भइराख्न पारिवारिक वातावरण अनुकूल थियो । बुबा माध्यमिक विद्यालयको निरीक्षक र आमा शिक्षिका हुनुहुन्थ्यो । “घरायसी काम सघाउनेदेखि पढाइमा अब्बल भइराख्न परिवारबाट मिलेको साथ, सहयोग र प्रेरणा हो भन्ने लाग्छ”, केही दिनअघि बाँसबारी, हेपाली हाइटस्थित निवासमा कुराकानीका क्रममा डा ढुङ्गानाले सुनाउनुभयो ।झापामा जन्मिएकी नीलमको बुबा सरकारी जागिरे भएकाले उहाँको जता सरूवा हुन्छ, त्यतै जाँदा विद्यालयको पढाइ पनि त्यतै सर्दै गयो । उहाँले एसएलसी भने २०४१ सालमा दमकस्थित हिमालयन माध्यमिक विद्यालयबाट पूरा गर्नुभयो । त्यसपछिको शिक्षामा ढुङ्गानाको रोजाइमा विज्ञान सङ्काय थियो । तर दमकमा विज्ञान पढाउने क्याम्पस आइसकेका थिएनन् । उहाँको रहर त्यहीँ छुट्यो । विकल्पमा कमर्श पढ्नुपर्ने भयो । आइकममा उहाँले जिल्लामा सर्वोत्कृष्ट अङ्क ल्याउनुभयो ।दमकमा आइकम सकाएपछि ‘बिकम’ पढ्न विराटनगरको महेन्द्र मोरङ क्याम्पसमा भर्ना हुनुभयो । स्नातक तहको पहिलो वर्ष पूरा भइसक्दा १९ वर्षको कलिलै उमेरमा विवाह भयो । विवाहपछि पनि पढाइ जारी नै रह्यो । केही समयपछि छोरी जन्मिइन् । त्यसपछि भने पढाइको गतिमा एक वर्ष बिराम लाग्यो । लगत्तै विराटनगरस्थित स्नातकोत्तर क्याम्पसमा एमबिए पढ्नुभयो । पढाइसँगै देवकोटा बोर्डिङ स्कुलमा अध्यापन सुरू भयो ।स्नातकोत्तर तहमा उहाँ त्रिभुवन विश्वविद्यालयमा समग्रमा दोस्रो र महिलामा पहिलो हुनुभयो । कीर्तिपुरस्थित विश्वविद्यालय आएर तत्कालीन राजा वीरेन्द्र वीरविक्रम शाहबाट ‘गोल्ड मेडल’सँगै सम्मान ग्रहण गर्नुभयो । फर्किएपछि स्नातकोत्तर क्याम्पसमै सहाप्रध्यापकको जागिर मिल्यो । पढाइ जस्तै जागिर मिलेपछि उहाँलाई अर्को ठाउँ जाउँ भन्ने सोच नै पलाएन । “परिवार, पढाइ र जागिर सबै भने जस्तै भएपछि अर्को ठाउँ जाने रहर कत्ति पनि थिएन, मैले जे उपलब्धि प्राप्त गरेकी थिए, त्यसैमा सन्तुष्ट थिएँ”, डा ढुङ्गानाले सुनाउनुभयो ।सोही क्रममा नेपाल राष्ट्र बैंकले सहायक अधिकृत तहमा जागिर खुलायो । तर ढुङ्गानालाई भने यसबारे न चासो र जानकारी । “श्रीमान्का विद्यार्थी सुनील खनालले विज्ञापनको चिर्कटो लिएर आउनुभयो, हेर्नुहोस् यो विज्ञापन म्याडम, अब अध्यापनमा मात्रै सीमित भएर हुन्न भन्नुभयो”, डा नीलमले विगत सम्झनुभयो, “त्यो बेलामा उहाँले सके राष्ट्र बैंकमा नभए निजामती जागिर भए पनि खानुपर्छ भन्दै हौसाउनुभएको थियो, आवेदनको फाराम पनि उहाँकै कारणले भरेकी थिएँ ।”फाराम भरेपछि त तयारी पनि गर्नुप¥यो । केन्द्रीय बैंकको विराटनगरको कार्यालयबाट केही प्रकाशनहरू ल्याउनुभयो । केही पत्रपत्रिका र केही पुस्तकको सहयोगमा तयारी पनि भयो । परीक्षा दिन रात्रिकालीन बस बढेर काठमाडौँ हानिनुभयो । एकान्तकुनामा आफन्तकहाँ विश्राम लिएपछि बालुवाटारस्थित केन्द्रीय बैंक आउँदा बाहिरपट्टिको रूखमा टाँसिएको सूचनामा भनिएको थियो, “राजनीतिक परिवर्तनका कारण अहिलेका लागि सहायक अधिकृतको परीक्षा स्थगित भएको छ ।”लामो समयदेखिको तयारी, विराटनगर–काठमाडौँको कष्टपूर्ण यात्रापछि जाँच स्थगितको सूचना ढुङ्गानाका लागि अपेक्षाभन्दा पर थियो । एकप्रकारले मनमा निराशा छायो । यति ठूलो मेहनत खेर गयो भन्ने भयो । मन बुझाउनै गाह्रो भयो । तर स्वीकार गर्नुबाहेक के नै गर्न सकिन्थ्यो र ? निराश मन लिएर बालुवाटारबाट गाडी चढेर रत्नपार्क पुग्दा सडक पेटीमा किताब बिक्रीका लागि राखिएको रहेछ । “बाटोमा किताब फिँजाएर बिक्री गरेको मलाई नौलो लाग्यो, विराटनगरमा त्यस्तो कहिल्यै देखिएन, एकान्तकुनाको गाडी चढ्नुअघि किताब नियाल्दै थिए, यत्तिकैमा ‘नेपाल राष्ट्र बैंक प्रतियोगिता गाइड’ देखेपछि नकिनी मनले मानेन् ।”विराटनगर पुगेपछि किताब पढ्दा उहाँलाई लाग्यो, सायद तयारी अझै पुगेको रहेनछ । उहाँले पढ्न छुटाएका कैयौँ कुराहरू पुस्तकमा थिए । त्यही पुस्तक उहाँका लागि राष्ट्र बैंक प्रवेश गर्ने माध्यम बन्यो लाग्छ उहाँलाई । विसं २०५४ असारमा जाँच भयो । दसैँ सुरू हुनुभन्दा अगाडि प्रकाशित नतिजामा उत्तीर्ण हुनेमा नीलम ढुंगानाको नाम पनि थियो । “अहिले लाग्छ, सुरूमा परीक्षा स्थगित हुनु र त्यो पुस्तक संयोगले भेटिनु सायद मेरै लागि अवसर थियो, सायद पहिले तयारी पुगेको थिएन”, उहाँले भन्नुभयो ।नतिजा प्रकाशित भयो, तर थाहै छैन । दसैँमा विराटनगरबाट झापा जाँदै गर्दा बस स्ट्यान्डमा भेटिनुभएका एक आफन्तका मुखबाट नतिजा आएको पाँच दिनपछि खबर सुन्नुभएको रहेछ । “उहाँले तपाईंको नाम गोरखापत्रमा निस्केको छ, बधाई छ, लड्डु कहिले खुवाउने भनेपछि पो थाहा भयो, दसैँमा घर हिँडेको मान्छे नतिजा हेर्न जाऔँ कि कता जाऔँ भन्ने द्विविधा भयो”, उहाँले भन्नुभयो, “अन्तर्वार्ता कहिले हुने हो, छुट्ने पो हो कि भन्ने चिन्ता भयो । तापनि दसैँ जस्तो महान् चाडका बेलामा त पक्कै हुँदैन होला, भनी झापा नै लागियो ।”उहाँको मनमा दसैँभरि त्यही नतिजा घुमिरह्यो । दसैँलगत्तै विराटनगर फर्किएर क्याम्पसको पुस्तकालय खोल्न अनुरोध गरेर पुरानो गोरखापत्रमा हेर्दा नाम भेट्टिँदा निकै खुसी लाग्यो उहाँलाई । नाम निस्केको सो गोरखापत्रकोे कटिङ अझै सुरक्षित छ, भन्नुहुन्छ उहाँ । २०५४ सालको भाइटीकाको पर्सीपल्ट अन्तर्वार्ताको मिति तोकियो, त्यसमा पनि पास हुनुभयो । नियुक्तिपत्र लिन काठमाडौँ आउनुभएकी उहाँलाई यतै बस्नुपर्ने भयो । उहाँलाई केन्द्रीय कार्यालयमै विदेशी विनिमय व्यवस्थापन विभागमा खटाइएको रहेछ ।त्यसपछिको एक वर्ष काठमाडौँमा बिताएपछि नीलमको विराटनगर नै सरूवा भयो । त्यहाँ तीन वर्ष बिताएपछि पुनःकाठमाडौँ फर्कनुभयो । त्यसयता उहाँ राष्ट्र बैंकमा विभिन्न विभागमा रहेर काम गर्दै आफूलाई अब्बल सावित गर्दै आउनुभएको छ । बैंकबाटै अष्ट्रेलिया पुगेर वलोङगङ्ग विश्वविद्यालयबाट अर्थशास्त्रमा स्नातकोत्तर पूरा गर्नुभयो । केही वर्षपछि उहाँले भारतबाट ‘मौद्रिक प्रसारण संयन्त्र र बैंक लेण्डिङ्ग विहेवियर’मा विद्यावारिधि पनि पूरा गर्नुभयो ।“केन्द्रीय बैंकमा रहँदा मैले धेरै अवसरहरू प्राप्त गरेँ । प्रत्येक आन्तरिक प्रतियोगितात्मक परीक्षा पहिलो प्रयासमै उत्तीर्ण हुँदै निर्देशक तहसम्म बढुवा भएँ । काम गर्दाका अवस्थामा विभिन्न प्रकारका चुनौती र असफलताहरू आउनु स्वाभाविक जस्तो लाग्छ । चुनौती र असफलताले धैर्यता र पाठ सिकाउँछ । कार्यकारी निर्देशकमा भने कार्यसम्पादन मूल्याङ्कनका आधारमा पदोन्नति भयो, नियम नै यही हो”, उहाँले भन्नुभयो । ढङ्गानाले केन्द्रीय बैंकमा रहँदा विदेशी विनिमय व्यवस्थापन विभाग, विराटनगर क्षेत्रीय कार्यालय, बैंक सुपरिवेक्षण विभाग, आर्थिक अनुसन्धान विभाग, आन्तरिक लेखा परीक्षण विभाग तथा मौद्रिक व्यवस्थापन विभागमा कार्य अनुभव हासिल गर्नुभएको छ । आफ्नो कार्यकालको सबैभन्दा लामो समय करिब ११ वर्ष आर्थिक अनुसन्धान विभागमा बिताउनुभयो । उहाँले पोखरा क्षेत्रीय कार्यालयमा क्षेत्रीय निर्देशकका रूपमा सफलतापूर्वक १४ महिना काम गर्नुभयो । मौद्रिक व्यवस्थापन विभागमा काम गर्दागर्दै नेपाल सरकारबाट उहाँलाई वरिष्ठ डेपुटी गभर्नरको रूपमा नियुक्ति प्राप्त भयो ।अर्थतन्त्रको अवस्था  अर्थतन्त्रलाई नजिकैबाट नियालिरहेकी डा ढुङ्गानाका शब्दमा अहिले अर्थतन्त्रका अधिकांश सूचकाङ्क सकारात्मक छन् । यद्यपि सुधार गर्नुपर्ने कैयौँ पक्ष पनि नभएका होइनन् । “चालू आर्थिक वर्षको सात महिनामा मुद्रास्फीति ४ दशमलव १६ प्रतिशत (वाञ्छित सीमाभित्रै) छ, बाह्य क्षेत्र सहज अवस्थामा छ । २३६९ अर्ब विदेशी मुद्रा सञ्चिति छ, चालु खाता बचतमा छ, गत वर्षको तुलनामा वैदेशिक लगानी, ऋण र अनुदान पनि बढेको छ । विप्रेषणमा ७ दशमलव ३ प्रतिशतले वृद्धि भई ९०० अर्ब पुगेको छ”, उहाँले भन्नुभयो । सरकारी वित्तका क्षेत्रमा अपेक्षित रूपमा पुँजीगत खर्च र राजस्व परिचालन हुन नसके पनि गत वर्षको तुलनामा वृद्धिदर उल्लेख्य छ । गत वर्ष सरकारी खर्च २ दशमलव ९ प्रतिशतले बढेकामा यस वर्ष ९ दशमलव ९ प्रतिशतले बढेको छ । त्यस्तै राजस्व परिचालन गत वर्ष यो अवधिमा १० दशमलव २ प्रतिशतले बढेकामा यो वर्ष १३ दशमलव ३ प्रतिशतले बढेको छ । अर्थतन्त्रमा आशा गर्ने धेरै क्षेत्रहरू छन् । लगानीको प्रशस्त अवसर छन् । बैंकिङ क्षेत्रको ब्याजदर न्यून विन्दुमा झरेको र तरलता प्रशस्त रहेको अहिलेको अवस्थालाई सार्वजनिक र निजी लगानीका लागि सुनौलो अवसरका रूपमा लिन सकिने उहाँको बुझाइ छ ।“अधिकांश सूचकाङ्कहरू राम्रा हुँदाहुँदै पनि बैंकमा अधिक तरलता छ, अपेक्षाकृत रूपमा कर्जा प्रवाह हुन सकेको छैन, वााणिज्य बैंकले दिने कर्जाको ब्याजदर गत वर्ष औसत ११ दशमलव ०८ बाट अहिले ८ दशमलव ५५ प्रतिशतमा झरेको छ, आधारदर पनि औसत ९ दशमलव ०६ प्रतिशतबाट ६ दशमलव ४६ प्रतिशतमा आइसकेको छ, तर कर्जा प्रवाह अपेक्षाकृत रूपमा बढ्न सकेको छैन”, उहाँले भन्नुभयो, “यसमा कहीँ न कहीँ, केही कमी कमजोरीहरू त पक्कै हुन सक्छन्, मूलतः कूल मागमा नै समस्या देखिएको छ ।”डेपुटी गभर्नर डा ढुङ्गाना अहिले अर्थतन्त्रमा देखिएको समस्या कोरोना महामारीदेखि नै सुरू भएको हो भन्नुहुन्छ । तत्कालीन समयमा अर्थतन्त्र पुनरूत्थानका लागि चालिएका केही लचकपूर्ण कदमका धेरै सकारात्मक प्रभावका साथै केही नकारात्मक प्रभाव पनि परेका छन् । केन्द्रीय बैंकले दिएको स्टिमुलस प्याकेज, ऋणको पुनःसंरचना, पुनःकर्जालगायतका नीतिले ८५ प्रतिशत उद्योग व्यवसाय पुनःसञ्चालनमा आए पनि कतिपय कर्जाको उत्पादनशील क्षेत्रमा सदुपयोग हुननसक्दा केही समस्या भएको उहाँको बुझाइ छ । त्यसैको असर अहिले बैंकको रिकभरिमा देखिएको छ, यसले खराब ऋण बढाएको छ । त्यसबाहेक यसबिचमा भएका ऋण तिर्नुनपर्ने भन्दै अभियानकै रूपमा सृजित गरिएका गैरआर्थिक गतिविधि पनि कारक हुन् भन्ने उहाँको बुझाइ छ ।ठूलो सङ्ख्यामा युवाहरू विदेश जाँदा आन्तरिक माग घटेको हो भन्नुहुन्छ उहाँ । उपभोग गर्नेहरू नै विदेश गएपछि माग स्वतः कमजोर हुन्छ । यसको असर निजी क्षेत्रको उत्पादन र अन्ततोगत्वा बैंकको कर्जा प्रवाहमा देखिन्छ । माग नै छैन भने उत्पादनका लागि कर्जा प्रवाह कमजोर हुनु स्वाभाविक हो । तर अहिले व्याजदरहरू माथि भनिए झैँ न्यून विन्दुमा झर्नु र बैंकिङ प्रणालीमा प्रशस्त तरलता रहनुलाई सार्वजनिक र निजी लगानीका लागि सुनौलो अवसरका रूपमा सदुपयोग गर्ने बेला हो । गत वर्षभन्दा कर्जाको वृद्धिदर बढीरहेको अवस्थालाई पनि यस अर्थमा हेर्न सकिन्छ ।केन्द्रीय बैंकको भूमिकाकेन्द्रीय बैंकको मुख्य भूमिका समष्टिगत आर्थिक स्थायित्वलाई ध्यानमा राख्दै आर्थिक विकासका लागि सहजीकरण गर्ने हो । कर्जा र ब्याजदरका माध्यमबाट अर्थतन्त्रलाई चलायमान बनाउने हो । त्यसबाहेक नीतिगत तवरबाट पनि काम गर्न सकिन्छ । अहिले पनि साना तथा मझौला क्षेत्र, कृषि र ऊर्जा क्षेत्रमा ४० प्रतिशत कर्जा हुनु केन्द्रीय बैंककै कारण सम्भव भएको हो । \tपछिल्लो समय नेपाल ग्रे लिस्टमा परेको र यसबाट निकाल्नका लागि पनि केन्द्रीय बैंकले सक्दो भूमिका निर्वाह गरिरहेको उहाँको भनाइ छ । डा ढुङ्गाना भन्नुहुन्छ, “फाइनान्सिल इन्टेलिजेन्स युनिट केन्द्रीय बैंकअन्तर्गत नै छ, वित्तीय क्षेत्रमा हुनसक्ने शङ्कास्पद कारोबार, सम्पत्ति शुद्धीकरणका क्षेत्रमा सूक्ष्म निगरानी भइरहेको छ”, उहाँले भन्नुभयो, “पछिल्लो समय त बैंकवित्तीय संस्थाहरूको एएमएल सिएफटीसम्बन्धी गहन रूपमा सुपरिवेक्षण गर्न छुट्टै एएमएल सीएफटी सुपरिवेक्षण महाशाखा नै नेपाल राष्ट्र बैंकमा बनाइएको छ ।” त्यसबाहेक तल्लो तहसम्म एएमएल/सिएफटीसम्बन्धी जनचेतना अभियानकै रूपमा चलाउनुपर्ने खाँचो रहेको उहाँको बुझाइ छ । रेडियो टेलिभिजनमार्फत वा विभिन्न तालिमका साथै यसलाई पाठ्यक्रममै राख्न पनि सकिन्छ । केन्द्रीय बैंकले कडाइ गरेकै कारण सम्पत्ति शुद्धीकरणमा धेरै सुधार आएको छ । अन्तरराष्ट्रिय जगतले अझै बढी ‘कम्प्लाइन्स’ खोजेको अवस्था छ । सबै क्षेत्रमा एफएटीएफले ‘कम्प्लाइन्स’ खोज्दा र अपेक्षित ‘कम्प्लाइन्स’  नदेखिएकोले ‘ग्रे लिष्ट’मा परेको उहाँको बुझाइ छ । गभर्नरको दाबेदारवरिष्ठ डेपुटी गभर्नर डा नीलम ढुङ्गानाका अगाडि नेपालको पहिलो पटक महिला गभर्नर बन्ने सम्भावनाले पछ्याइरहेको छ । त्यो सम्भावना वरिष्ठ डेपुटी गभर्नरका रूपमा स्वतः उहाँलाई प्राप्त भएको हो । यतिबेला गभर्नर नियुक्तिका लागि अर्थमन्त्रीको नेतृत्वमा सिफारिस समिति पनि गठन भइसकेको भन्ने सुन्नमा आएको छ । नेपाल राष्ट्र बैंकको ऐनमै गभर्नर नियुक्तिका लागि सिफारिस गर्दा डेपुटी गभर्नर पनि हुनुपर्ने भनिएको छ । त्यसो हुनाले उहाँ भावी गभर्नरको स्वतः प्रबल दाबेदार हुनुहुन्छ ।“म राष्ट्र बैंक प्रवेश गर्दा यति ठूलो सपना थिएन, यस गरिमामय संस्थामार्फत मुलुकको सेवा गर्न पाउनुका साथै मेरो जीविकोपार्जनसँग पनि जोडिएको थियो”, उहाँले भन्नुभयो, “करिब तीन दशकको यस यात्रामा मैले बैंकमा गरेको मेहनत, योगदान र अहिले वरिष्ठ डेपुटी गभर्नरका रूपमा र धेरै पटक कायममुकायम गभर्नरका रूपमा सफलतापूर्वक र सक्रियतापूर्वक निर्वाह गरेका जिम्मेवारीहरूलाई नियाल्ने हो भने गभर्नरका रूपमा काम गर्न सक्छु भन्ने पुष्टि हुन्छ ।” रासस",
      "link": "https://gorkhapatraonline.com/news/147727",
      "image": "https://gorkhapatraonline.com/storage/media/260618/conversions/Neelam-Dhungana-original-thumb.jpg"
    },
    {
      "slug": "147672",
      "title": "सुनको मूल्य निरन्तर उकालोतिर, तोलामा आठ सयले वृद्धि",
      "timestamp": 1742342400000,
      "source": "gp",
      "content": "सुनको मूल्य हालसम्मकै उच्च विन्दुमा पुगेको छ । अघिल्लो दिन प्रतितोला रु एक लाख ७५ हजार २००मा कारोबार भएको सुन आज तोलामा रु ८००ले बढेर रु एक लाख ७६ हजार पुगेको नेपाल सुनचाँदी व्यवसायी महासङ्घले जनाएको छ ।",
      "longContent": "काठमाडौँ, चैत ६  गते ।  सुनको मूल्य हालसम्मकै उच्च विन्दुमा पुगेको छ । अघिल्लो दिन प्रतितोला रु एक लाख ७५ हजार २००मा कारोबार भएको सुन आज तोलामा रु ८००ले बढेर रु एक लाख ७६ हजार पुगेको नेपाल सुनचाँदी व्यवसायी महासङ्घले जनाएको छ ।        यसैगरी, चाँदीको मोल प्रतितोला रु दुई हजार ४५ निर्धारण भएको छ । सोही परिमााण्को चाँदी मङ्गलबार प्रतितोला रु दुई हजार ५०मा कारोबार भएको थियो । अन्तरराष्ट्रिय बजारमा आज सुनको मूल्य प्रतिऔँस तीन हजार ३५ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/147672",
      "image": "https://gorkhapatraonline.com/storage/media/260543/conversions/sun342-original-thumb.jpg"
    },
    {
      "slug": "147641",
      "title": "यस्तो छ आजको तरकारी र फलफूलको थोक मूल्य",
      "timestamp": 1742342400000,
      "source": "gp",
      "content": "कालिमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,   चैत६ गते । कालिमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु २०, गोलभेँडा ठूलो (भारतीय) प्रतिकिलो रु ५०, गोलभेँडा सानो (तराई) प्रतिकिलो रु २२, आलु रातो प्रतिकिलो रु ३४, आलु रातो (भारतीय) प्रतिकिलो रु ३४, प्याज सुकेको (भारतीय) प्रतिकिलो रु ५५, गाजर (लोकल) प्रतिकिलो रु ४०, गाजर (तराई) प्रतिकिलो रु २५, बन्दा (लोकल) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु २०, स्थानीय काउली (ज्यापु) प्रतिकिलो रु २५, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ४५ तथा भन्टा डल्लो प्रतिकिलो रु ४५ कायम गरिएको छ ।यसैगरी, मटरकोसा प्रतिकिलो रु ५०, घिउ सिमी (लोकल) प्रतिकिलो रु ५०, घिउ सिमी (हाइब्रिड) प्रतिकिलो रु ५०, घिउ सिमी (राजमा) प्रतिकिलो रु ८०, टाटे सिमी प्रतिकिलो रु ७०, तिते करेला प्रतिकिलो रु १२०, लौका प्रतिकिलो रु ४०, परबर (लोकल) प्रतिकिलो रु १००, परबर (तराई) प्रतिकिलो रु १५०, घिरौला प्रतिकिलो रु ५०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु २०, हरियो फर्सी (डल्लो) प्रतिकिलो रु २० तथा भिण्डी प्रतिकिलो रु ११० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४५, पिँडालु प्रतिकिलो रु ९०, स्कूस प्रतिकिलो रु ४०, रायो साग प्रतिकिलो रु ५०, पालुङ्गो साग प्रतिकिलो ७०, चमसुरको साग रु ३५, तोरीको साग प्रतिकिलो रु ४०, मेथीको साग प्रतिकिलो रु ६०, प्याज हरियो प्रतिकिलो रु ४०, बकुला प्रतिकिलो रु ३५, तरुल प्रतिकिलो रु ९०, च्याउ (कन्य) प्रतिकिलो रु १४०, च्याउ (डल्ले) प्रतिकिलो रु ३५०, कुरिलो प्रतिकेजी रु १००० निर्धारण गरिएको छ ।ब्रोकाउली प्रतिकिलो रु ४०, चुकुन्दर प्रतिकिलो रु ६०, सजीवन प्रतिकिलो रु १५०, कोइरालो प्रतिकेजी रु १५०, रातो बन्दा प्रतिकिलो रु ६०, जिरीको साग प्रतिकिलो रु ६०, सेलरी प्रतिकिलो रु १५०, पार्सले प्रतिकिलो रु ३००, सौफको साग प्रतिकिलो रु ८०, पुदिना प्रतिकिलो रु ३००, गान्टे मूला प्रतिकिलो रु ५५, इमली प्रतिकिलो रु १६०, तामा प्रतिकिलो रु १००, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १५०, कागती प्रतिकिलो रु २६०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, सुन्तला (भारतीय) प्रतिकिलो रु १३०, मौसम प्रतिकिलो रु २००, जुनार प्रतिकिलो रु १५०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो रु २५, निबुवा प्रतिकिलो रु ५०, नासपाती (चाइनिज) प्रतिकिलो रु २५०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु ११०, लप्सी प्रतिकिलो रु १२०, खरबुजा प्रतिकिलो रु ४५, स्ट्रबेरी (भुइँऐसेलु) रु २००, किबी प्रतिकिलो रु ४००, अमला प्रतिकिलो रु ९० निर्धारण गरिएको छ ।यसैगरी, अदुवा प्रतिकिलो रु १००, खुर्सानी सुकेको प्रतिकिलो रु ३२५, खुर्सानी हरियो प्रतिकिलो रु १२०, खुर्सानी हरियो (बुलेट) प्रतिकिलो रु १४०, खुर्सानी हरियो (माछे) प्रतिकिलो रु७०, भेडे खुर्सानी प्रतिकिलो रु ९०, लसुन हरियो प्रतिकिलो रु ६०, हरियो धनिया प्रतिकिलो रु ६०, लसुन सुकेको चाइनिज प्रतिकिलो रु २८०, लसुन सुकेको नेपाली प्रतिकिलो रु २३०, छ्यापी सुकेको प्रतिकिलो रु १६०, छ्यापी हरियो प्रतिकिलो रु ७०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १७०,  राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ ।  रासस",
      "link": "https://gorkhapatraonline.com/news/147641",
      "image": "https://gorkhapatraonline.com/storage/media/260508/conversions/adrhs-original-thumb.jpg"
    },
    {
      "slug": "147625",
      "title": "पैदलयात्रीबाट असुली रोक्न चन्द्रागिरि हिल्सलाई निर्देशन",
      "timestamp": 1742342400000,
      "source": "gp",
      "content": "चन्द्रागिरि हिल्स प्रालिले थाहा नगरपालिका–९, चित्लाङ भन्ज्याङ हुँदै भालेश्वर मन्दिरसम्म जाने पैदलमार्गमा चेकपोइन्ट राखेर सर्वसाधारणसँग अनधिकृत रूपमा रकम लिएको पाइएपछि थाहा नगरपालिका–९ को कार्यालयले उक्त कार्य तत्काल रोक्न चन्द्रागिरि हिल्सलाई निर्देशन दिएको छ ।",
      "longContent": "राममणि दाहालहेटौँडा, चैत ६ गते । चन्द्रागिरि हिल्स प्रालिले थाहा नगरपालिका–९, चित्लाङ भन्ज्याङ हुँदै भालेश्वर मन्दिरसम्म जाने पैदलमार्गमा चेकपोइन्ट राखेर सर्वसाधारणसँग अनधिकृत रूपमा रकम लिएको पाइएपछि थाहा नगरपालिका–९ को कार्यालयले उक्त कार्य तत्काल रोक्न चन्द्रागिरि हिल्सलाई निर्देशन दिएको छ ।मन्दिरसम्म पुग्न प्रतिव्यक्ति एक सय रुपियाँ शुल्क असुली गरिरहेको पाइएपछि वडा कार्यालयले काठमाडौँमा केबुलकार सञ्चालन गर्दै आएको चन्द्रागिरि हिल्सलाई सोमबार पत्राचार गर्दै तत्काल उक्त कार्य रोक्न निर्देशन दिएको हो । वडाध्यक्ष राजकुमार बलामीले भालेश्वर मन्दिरसम्म जाने पैदलमार्ग अन्तर्गत चन्द्रागिरि हिल्सले चेकपोइन्ट राखेर उक्त मन्दिरसम्म पुग्न प्रतिव्यक्ति एक सय रुपियाँ शुल्क लिइरहेको भनी जनगुनासो प्राप्त भएको बताउनुभयो । सोही आधारमा उहाँले उक्त कार्य तत्काल रोकी उक्त पैदलमार्ग हुँदै भालेश्वर मन्दिरसम्म जाने कुनै पनि पैदलयात्रीलाई आवतजावतमा रोकावट नगर्नसमेत लिखित निर्देशन दिनुभएको छ । निर्देशनमा यात्रीलाई आवतजावतमा रोकावट नगर्न र चेकपोइन्टमा राखिएका सामग्रीसमेत सात दिनभित्र हटाइदिन भनिएको छ ।यसअघि वडाध्यक्ष बलामीले एक सूचना जारी गर्दै वडा कार्यालयले वडा कार्यालय र चन्द्रागिरि हिल्स प्रालिबिच भएको सहमतिबमोजिम नै शुल्क लिएको भ्रामक सूचना सम्प्रेषण भइरहेको जनाउनुभएको थियो । उहाँले चन्द्रागिरि हिल्ससँग शुल्क लिनेबारे थाहा नगरपालिका–९ वडा कार्यालय तथा वडाध्यक्षबाट कुनै पनि सहमति नभएको स्पष्ट पार्नुभएको छ । कुनै लगानीबिना मन्दिरमा गएको र वन क्षेत्रमा हिँडेको समेत रसिद काटेर यात्रुसँग असुली गरेको भन्दै सार्वजनिक रूपमा चन्द्रागिरि हिल्सको विरोध हुन थालेपछि वडा कार्यालयले सूचना नै जारी गरेर उक्त कार्य रोक्न निर्देशन दिने निर्णयमा पुगेको हो । कम्पनीले थाहाका नगरप्रमुख, उपप्रमुख र वडा नं. ९ का वडाध्यक्षसँगको सहमतिमा सडक मर्मत र सरसफाइका लागि पैदलयात्रुसँग एक सय रुपियाँ उठाउँदै आएको जिकिर गरेको छ । थाहा नगरपालिकाका उपप्रमुख भरत गोपालीले चन्द्रागिरि हिल्ससँगको सहमति उल्लङ्घन गर्दै नागरिकसँग एक सय रुपियाँ उठाउँदै आएकामा आफूहरूले असहमति जनाउँदै आएको जानकारी दिनुभयो । उहाँले थाहा नगर, इन्द्रसरोवर र चन्द्रागिरिका बासिन्दासँग नलिने अरूसँग लिने गरेकामा पनि पछि आफूहरूले आपत्ति जनाउँदै कोहीसँग पनि अनधिकृत रूपमा लिन नपाउने व्यवस्थापनलाई सुझाएको बताउनुभयो ।यस्तै थाहा नगरपालिकाका ९ र १० नं. वडा चन्द्रागिरि नगरपालिकाका केही वडा, इन्द्रसरोवरका ४ र ५ नं. वडाका बासिन्दालाई केबुलकार भाडामा छुट दिने गरेको आफूहरूको तीन वटै पालिकाका सबै नागरिकले छुट पाउन पर्छ भनेपछि २५ प्रतिशत छुट दिने गरी सहमति भएको उहाँले सुनाउनुभयो । स्थानीयलाई परिचयपत्रका आधारमा केबुलकार भाडामा २५ प्रतिशत छुट दिने गरी सहमति भएको छ ।यस्तै वडा नं. ९ का वडाध्यक्ष बलामीले चन्द्रागिरि हिल्सले नागरिकसँग एक सय रुपियाँ उठाउँदै आएको जानकारी आएपछि यसअघि रोक्न दबाब दिएपछि रोक्ने प्रतिबद्धता कम्पनीले जनाएको बताउनुभयो ।  केबुलकार सञ्चालनमा आउनुभन्दा अघिबाट प्रयोग हुँदै आएको पुरानो पैदलमार्गमा शुल्क लगाइएको हो ।यसैबिच मकवानपुरको इन्द्रसरोवर गाउँपालिका वडा नं. ५ वडा कार्यालयले भालेश्वर मन्दिर र वनमा जान प्रवेश शुल्क उठाउन चन्द्रागिरि हिल्सलाई वडा कार्यालयले कुनै प्रकारको लिखित वा मौखिक अनुमति नदिएको जनाएको छ ।वडाध्यक्ष दुतराज तितुङले चन्द्रागिरि हिल्सले शुल्क उठाउँदै आएको विषयमा ध्यानाकर्षण भएको भन्दै मङ्गलबार जारी सूचनामा सार्वजनिक वन र मन्दिरमा जाँदा कुनै शुल्क बुझाउनु नपर्ने बताउनुभएको छ । उहाँले भालेश्वर मन्दिर जान पैदल यात्रुसँग प्रवेश शुल्क लिइएको जनगुनासो आएको र पैदल यात्रुसँग प्रवेश शुल्क उठाउने विषयमा चन्द्रागिरि हिल्सलाई यस वडाले कुनै प्रकारको लिखित वा मौखिक अनुमति नदिएको बताउनुभयो । वडाध्यक्ष तितुङद्वारा जारी सूचनामा भनिएको इन्द्रसरोवर गाउँपालिकाको वडा नं. ५ को समेत क्षेत्रमा पर्ने पवित्र धार्मिक क्षेत्र भालेश्वर मन्दिर र वन क्षेत्रमा चन्द्रागिरि हिल्स ले पैदल यात्रुसँग प्रवेश शुल्क लिने कार्य गैरकानुनी रहेकाले तत्काल सो कार्य बन्द गर्न यसै सूचनाद्वारा निर्देशन दिइएको छ । साथै हालसम्म सङ्कलित रकम नेपाल सरकारलाई फिर्ता गर्न अनुरोध गरिएको छ ।",
      "link": "https://gorkhapatraonline.com/news/147625",
      "image": "https://gorkhapatraonline.com/storage/media/260491/conversions/GRP-19Mar-15-original-thumb.jpg"
    },
    {
      "slug": "147624",
      "title": "विदेश जाने सत्र प्रतिशत बढे",
      "timestamp": 1742342400000,
      "source": "gp",
      "content": "वैदेशिक रोजगारीमा जानेको सङ्ख्या १७ प्रतिशतले बढेको छ ।",
      "longContent": "गोरखापत्र समाचारदाताकाठमाडौँ, चैत ६ गते । वैदेशिक रोजगारीमा जानेको सङ्ख्या १७ प्रतिशतले बढेको छ । वैदेशिक रोजगार विभागका अनुसार गत आर्थिक वर्ष २०८०/८१ को आठ महिनाको तुलनामा चालु आव २०८१/८२ यस अवधिमा वैदेशिक रोजगारीका लागि श्रम स्वीकृति लिने १५.०७ प्रतिशतले बढेका हुन् । गत आवको सो अवधिमा चार ६२ हजार ४६९ जनाले श्रम स्वीकृति लिएकोमा चालु आवको यस अवधिमा पाँच लाख ४४ हजार ४७० जनाले श्रम स्वीकृति लिएर बिदेसिएको विभागले जनाएको छ । जुन गत आवको तुलनामा चालु आवमा ८२ हजार ७१ जनाले बढी हो । विभागका अनुसार चालु आवमा वैदेशिक रोजगारीमा जानका लागि सबैभन्दा धेरै मङ्सिर र माघमा श्रम स्वीकृति जारी भएको छ । चालु आवको मङ्सिरमा सबैभन्दा बढीले वैदेशिक रोजगारीका लागि श्रम स्वीकृति लिएका छन् । मङ्सिरमा ८४ हजार २२७ जनाले र सबैभन्दा कम असोजमा ५३ हजार ४२५ जनाले श्रम स्वीकृति लिएको विभागले जनाएको छ । विभागका अनुसार माघमा ७२ हजार ४४१ र फागुनमा ६८ हजार ९६३ जनाले श्रम स्वीकृति लिएर वैदेशिक रोजगारीमा गएका छन् । चालु आव २०८१/८२ को पहिलो आठ महिनामा वैदेशिक रोजगारीमा जाने नेपालीका लागि पहिलो श्रम गन्तव्य देश संयुक्त अरब इमिरेट्स (युएई) भएको छ । वैदेशिक रोजगार विभागका अनुसार यस वैदेशिक रोजगारीका लागि पाँच लाख ४४ हजार ५७० जनाले श्रम स्वीकृति लिएकामा युएईका लागि मात्रै एक लाख ७३ हजार ३४१ जनाले श्रम स्वीकृति लिएका हुन् । चालु आवको सो अवधिमा नेपालीको दोस्रो श्रम गन्तव्य देश साउदी अरब र तेस्रो श्रम गन्तव्य देश कतार रहेको छ । यस अवधिमा साउदी अरबका लागि श्रम स्वीकृति लिनेको सङ्ख्या एक लाख तीन हजार ९९१ जना रहेको छ भने कतारका लागि ९३ हजार ४०५ जनाले श्रम स्वीकृति लिएको विभागले जनाएको छ । आव २०८०/८१ मा दोस्रो र आव २०७९/८० मा पहिलो श्रम गन्तव्य देश मलेसिया यस पटक पाँचौँमा छ । मलेसियाका लागि भने चालु आवको यस अवधिमा १८ हजार ८९४ जनाले श्रम स्वीकृति लिएका छन् । चौथो कुवेतका लागि यस अवधिमा साढे २३ हजारले श्रम स्वीकृति लिएका छन् । यस अवधिमा रोजगार अनुमति प्रणाली (इपिएस) मार्फत सात हजार ७१० जना दक्षिण कोरिया गएका छन् । विभागका निर्देशक एवं सूचना अधिकारी गुरुदत्त सुवेदीले अघिल्लो आवदेखि नै पहिलो श्रम गन्तव्य देश युएई र दोस्रो साउदी अरब भएको जानकारी दिनुभयो । कोरोनाका कारण नराम्ररी थलिएका यी देशमा उद्योग व्यवसायले गति लिनेसँगै नेपाली श्रमिकको माग बढेर पहिलो र दोस्रो श्रम गन्तव्य बनेको उहाँको भनाइ छ ।",
      "link": "https://gorkhapatraonline.com/news/147624",
      "image": "https://gorkhapatraonline.com/storage/media/260490/conversions/baidesik-rojgar-original-thumb.jpg"
    },
    {
      "slug": "147623",
      "title": "स्थानीयले बन्द गरे जलविद्युत् आयोजना",
      "timestamp": 1742342400000,
      "source": "gp",
      "content": "मुआब्जा नदिएको भन्दै खोटाङमा सञ्चालित एक जलविद्युत् आयोजना स्थानीय नागरिकले बन्द गरेका छन् । केपीलासगढी गाउँपालिकाका स्थानीयले माथिल्लो रावा खोला साना जलविद्युत् आयोजना बन्द गरेका हुन् ।",
      "longContent": "राजकुमार भट्टराईखोटाङ, चैत ६ गते । मुआब्जा नदिएको भन्दै खोटाङमा सञ्चालित एक जलविद्युत् आयोजना स्थानीय नागरिकले बन्द गरेका छन् । केपीलासगढी गाउँपालिकाका स्थानीयले माथिल्लो रावा खोला साना जलविद्युत् आयोजना बन्द गरेका हुन् । जनप्रतिनिधिलेसमेत नागरिकलाई साथ दिएका छन् । केपीलासगढी गाउँपालिका–७, सुङ्देलका वडाध्यक्ष तेजकुमार राई र निजी तथा सार्वजनिक सम्पत्ति संरक्षण सङ्घर्ष समितिका संयोजक माइतीराज राईको नेतृत्वमा चैत ४ गते आयोजना स्थल पुगेका जग्गाधनीले जलाशयतर्फ गइरहेको पानी खोलातिर फर्काएर आयोजना बन्द गराएका छन् । जलविद्युत् आयोजना सञ्चालन भएको बर्सौं हुँदा पनि रावा इनर्जी डेभलपमेन्ट प्रालिले उपयोग गरेको जग्गाको मुआब्जा तथा क्षतिपूर्ति नदिएको भन्दै जग्गाधनीले आयोजना बन्द गरेका हुन् । सुङ्देल र केपीलासगढी गाउँपालिका–६, दिप्सुङको सिमानामा रहेको रावा खोलाबाट उत्पादन गरिएको तीन मेगावाट क्षमताको विद्युत् २०७७ भदौ १६ गते राष्ट्रिय प्रसारण लाइनमा जोडिएको थियो तर जलविद्युत् आयोजनाको प्रवर्धक कम्पनीले हालसम्म जग्गाको मुआब्जा तथा क्षतिपूर्ति नदिएको जग्गाधनीको दाबी छ ।  सङ्घर्ष समितिले प्रसारण लाइनले ओगटेको जग्गाको प्रतिमिटर पाँच हजार रुपियाँका दरले क्षतिपूर्ति पाउनुपर्ने, खोलामा १० प्रतिशत पानी अनिवार्य छाड्नुपर्ने, आयोजनाको काम गर्ने क्रममा क्षति पुगेका जग्गाको क्षतिपूर्ति दिएर रावा इनर्जीले आफ्नो नाममा पास गर्नुपर्नेलगायतका पाँचबुँदे मागसहित फागुन २७ गते ध्यानाकर्षण गराएको थियो । माग सम्बोधन नभएको भन्दै सङ्घर्ष समिति आयोजना बन्द गर्ने तहमा उत्रिएको हो । चैत ३ गतेसम्मको समय सीमाभित्र आफ्ना माग पूरा नभएकाले आयोजना बन्द गर्नु परेको सङ्घर्ष समितिका संयोजक राईले बताउनुभयो ।",
      "link": "https://gorkhapatraonline.com/news/147623",
      "image": "https://gorkhapatraonline.com/storage/media/260489/conversions/aayojana-banda-garna-pugeka-nagarik-original-thumb.jpg"
    },
    {
      "slug": "147622",
      "title": "सुरु भयो पोखरा–छेन्दु उडान",
      "timestamp": 1742342400000,
      "source": "gp",
      "content": "चीनको छेन्दुबाट पोखरा अन्तर्राष्ट्रिय विमानस्थलमा नियमित व्यावसायिक चार्टर उडान सुरु भएको छ । सिचुआन प्रान्तको सहयोगमा सिचुआन एयरलाइन्सले मङ्गलबारदेखि पोखरा अन्तर्राष्ट्रिय विमानस्थलमा त्यस्तो उडान गरेको हो ।",
      "longContent": "पोखरा समाचारदातापोखरा, चैत ६ गते । चीनको छेन्दुबाट पोखरा अन्तर्राष्ट्रिय विमानस्थलमा नियमित व्यावसायिक चार्टर उडान सुरु भएको छ । सिचुआन प्रान्तको सहयोगमा सिचुआन एयरलाइन्सले मङ्गलबारदेखि पोखरा अन्तर्राष्ट्रिय विमानस्थलमा त्यस्तो उडान गरेको हो ।यसैबिच छेन्दुबाट पोखरामा आउने सिचुवान एयरलाइन्समार्फत आज व्यावसायिक चार्टर उडानमा नेपाली प्रतिनिधिमण्डल ‘पोखरा–छेन्दु फ्लाइट प्रमोसन एन्ड चाइना (सिचुआन) सेल्स मिसन २०२५’ का लागि प्रस्थान गरेका छन् । १२७ जना चिनियाँ यात्रु लिएर विमान पोखरा विमानस्थल अवतरण गरेको थियो भने १२७ जना नेपाली पर्यटन व्यवसायी लिएर छेन्दु प्रस्थान गरेको हो ।त्यस अवसरमा पोखरा महानगरपालिकाका प्रमुख धनराज आचार्यले नेपाललाई प्रमुख पर्यटन गन्तव्यका रूपमा प्रवर्धन गर्नुका साथै दुवै देशका पर्यटन क्षेत्रमा सहकार्यलाई सुदृढ बनाउन भूमिका खेल्ने बताउनुभयो । नेपाल नागरिक उड्डयन प्राधिकरणका महानिर्देशक प्रदीप अधिकारीले सुरुवात राम्रो रहेको बताउँदै यसलाई निरन्तरता दिनुपर्नेमा जोड दिनुभयो । उहाँले सो उडानका लागि प्राधिकरण मात्र नभई निजी क्षेत्रको सक्रियताले सफलता मिलेको बताउनुभयो ।",
      "link": "https://gorkhapatraonline.com/news/147622",
      "image": "https://gorkhapatraonline.com/storage/media/260488/conversions/sichuwan-airlines-original-thumb.jpg"
    },
    {
      "slug": "147621",
      "title": "ससर्त अनुदानमा आयोजना नतोक्न सुझाव",
      "timestamp": 1742342400000,
      "source": "gp",
      "content": "स्थानीय सरकारमा हस्तान्तरण भई जाने ससर्त अनुदानका लागि निश्चित आयोजना वा कार्यक्रम नतोक्न राष्ट्रिय प्राकृतिक स्रोत तथा वित्त आयोगले सरकारलाई सुझाव दिएको छ ।",
      "longContent": "गोरखापत्र समाचारदाताकाठमाडौँ, चैत ६ गते । स्थानीय सरकारमा हस्तान्तरण भई जाने ससर्त अनुदानका लागि निश्चित आयोजना वा कार्यक्रम नतोक्न राष्ट्रिय प्राकृतिक स्रोत तथा वित्त आयोगले सरकारलाई सुझाव दिएको छ । आगामी आर्थिक वर्ष २०८२/८३ का लागि नेपाल सरकारबाट प्रदेश र स्थानीय सरकारलाई प्रदान गरिने ससर्त अनुदानका आधार सिफारिस गर्दै आयोगले त्यसको विकल्पमा हासिल गर्नुपर्ने नतिजा सूचक क्षेत्र तोक्नुपर्ने सुझाव दिएको छ । “आयोजना/कार्यक्रमको छनोट सम्बन्धित स्थानीय सरकारले नै गर्ने गरी नेपाल सरकारले आवश्यक व्यवस्था मिलाउने प्रबन्ध गरिनु उपयुक्त हुन्छ,” आयोगको सुझाव छ । आयोगले ससर्त अनुदानको हिस्सा कम गर्दै लैजानुपर्ने सुझावलाई यस पटक पनि दोहोर्‍याएको छ । खर्चको आवश्यकता र राजस्व क्षमताका आधारमा प्रदान गरिने वित्तीय समानीकरणको हिस्सा बढाएर तहगत सरकारको क्षमता बढाउनुपर्नेमा आयोगको जोड छ । त्यस्तै आयोगको भूमिकालाई सबल बनाउन सिफारिस गरेका आधारलाई मन्त्रीपरिषद्बाट स्वीकृत गरेर कार्यान्वयनका लागि सबै मन्त्रालय र सरोकारवालालाई सञ्चार गरिनु आवश्यक भएको आयोगले जनाएको छ । आयोगले ससर्त अनुदानको सबै रकम बजेट तर्जुमाकै समयमा विनियोजन गर्नुपर्ने आवश्यकता देखाएको छ । बजेट तर्जुमा गर्दा मन्त्रालयगत अबन्डा राखी आवको बिचमा रकम बाँड्ने प्रवृत्तिले प्रदेश र स्थानीय सरकारको बजेटमा समावेश नगरी खर्च हुने सिर्जना भएकाले बिमा रकम बाँड्ने प्रवृत्ति अन्त्य गर्न एकै पटक ससर्त अनुदान विनियोजन गर्नुपर्ने आयोगको सुझाव छ । त्यस्तै वैदेशिक सहयोगबाट सञ्चालित आयोजना तथा कार्यक्रमहरू वैदेशिक सहायता सम्झौता एवं आयोजना तर्जुमा गर्दाकै अवस्थामा तहगत सरकारको कार्य जिम्मेवारी अनुसार परिचालन हुने परिपाटी अवलम्बन गर्ने पद्धति विकास गर्नु उपयुक्त हुने सुझाव पनि आयोगले दिएको छ । अन्तरसरकारी वित्त व्यवस्थापन ऐन, २०७४ ले नेपाल सरकारले प्रदेश वा स्थानीय तह वा नेपाल सरकारको कुनै योजना कार्यान्वयन गर्न प्रदेश र स्थानीय तहलाई ससर्त अनुदान प्रदान गर्न सक्ने व्यवस्था गरेको छ । खास गरी गरिबी घटाउने, खाद्यान्न उत्पादन बढाउने, कुपोषण घटाउने, मातृ तथा बाल मृत्यु दर घटाउने, माध्यमिक तहमा विद्यार्थी भर्नादर बढाउने, लैङ्गिक असमानता घटाउने, खानोपानीको पहुँच बढाउने, ऊर्जाको खपत बढाउने, सडक घनत्व बढाउने, बेरोजगारी दर घटाउने र सुरक्षित आवासमा बस्ने नागरिकको सङ्ख्या बढाउने जस्ता आयोजना तथा कार्यक्रमहरू सञ्चालनका लागि ससर्त अनुदान उपलब्ध गराउनुपर्ने जस्ता आधार आयोगले सिफारिस गरेको छ । त्यस्तै आर्थिक दायित्व सिर्जना भएको बहुवर्षीय ठेक्का सम्झौता भएका, निर्माण सम्पन्न नहुँदै हस्तान्तरण भएका आयोजना तथा कार्यक्रमलाई प्राथमिकतासाथ सम्पन्न गर्ने गरी अनुदान उपलब्ध गराउनुपर्ने आयोगको सिफारिस छ ।",
      "link": "https://gorkhapatraonline.com/news/147621",
      "image": "https://gorkhapatraonline.com/storage/media/260487/conversions/bitta-aayog-original-thumb.jpg"
    },
    {
      "slug": "147620",
      "title": "कोषको साठी प्रतिशत रकम खर्च गर्नुपर्ने",
      "timestamp": 1742342400000,
      "source": "gp",
      "content": "अब बैङ्क तथा वित्तीय संस्थाहरूले सामाजिक उत्तरदायित्व कोषको ६० प्रतिशत रकम खर्च गर्नुपर्ने भएको छ । सामाजिक उत्तरदायित्वको नाममा मनोमानी खर्च गर्नबाट नियन्त्रण गर्ने उद्देश्यले राष्ट्र बैङ्कले बैङ्क तथा वित्तीय संस्थाले सामाजिक उत्तरदायित्व अन्तर्गत गर्ने खर्च पारदर्शी र प्रभावकारी बनाउन यस्तो व्यवस्था गरेको हो ।",
      "longContent": "गोरखापत्र समाचारदाताकाठमाडौँ, चैत ६ गते ।  अब बैङ्क तथा वित्तीय संस्थाहरूले सामाजिक उत्तरदायित्व कोषको ६० प्रतिशत रकम खर्च गर्नुपर्ने भएको छ । सामाजिक उत्तरदायित्वको नाममा मनोमानी खर्च गर्नबाट नियन्त्रण गर्ने उद्देश्यले राष्ट्र बैङ्कले बैङ्क तथा वित्तीय संस्थाले सामाजिक उत्तरदायित्व अन्तर्गत गर्ने खर्च पारदर्शी र प्रभावकारी बनाउन यस्तो व्यवस्था गरेको हो ।नेपाल राष्ट्र बैङ्कले ‘बैङ्क तथा वित्तीय संस्थाको संस्थागत सामाजिक उत्तरदायित्वसम्बन्धी मार्गदर्शन २०८१’ जारी गर्दै बैङ्क तथा वित्तीय संस्थाको सामाजिक उत्तरदायित्व कोषमा जम्मा भएको रकमको कम्तीमा ६० प्रतिशत रकम सोही आवभित्र खर्च गर्ने व्यवस्था मिलाउनुपर्ने व्यवस्था गरेको छ ।“इजाजतपत्र प्राप्त संस्थाले प्रत्येक आवको वित्तीय विवरण स्वीकृत भएसँगै मुनाफाबाट कोषमा जम्मा भएको रकमको कम्तीमा ६० प्रतिशत रकम सोही आवभित्र खर्च गर्ने व्यवस्था मिलाउनुपर्ने छ,” राष्ट्र बैङ्कले जारी गरेको मार्गदर्शनमा भनिएको छ ।बैङ्कको सञ्चालक समितिले संस्थागत सामाजिक उत्तरदायित्वसम्बन्धी विविध कार्य गर्ने र कोष सञ्चालन गर्ने सम्बन्धमा कार्यविधि बनाई लागु गर्नुपर्ने मार्गदर्शनमा उल्लेख छ ।बैङ्क तथा राष्ट्रियस्तरका वित्तीय संस्थाले संस्थागत सामाजिक उत्तरदायित्व कोषमा छुट्याएको रकमलाई प्रत्येक प्रदेशमा न्यूनतम १० प्रतिशत हुने गरी खर्च गर्नुपर्ने व्यवस्था गरिएको मार्गदर्शनमा गरिएको छ । मार्गदर्शनमार्फत बैङ्कहरूले शिक्षा, स्वास्थ्य, मानवीय सहयोग तथा राहत, वातावरण, वित्तीय साक्षरता, दिगो विकास लक्ष्यका काममा यस्तो रकम खर्च गर्न पाउने प्रावधान राखिएको छ ।संस्थागत सामाजिक उत्तरदायित्व अन्तर्गत खर्च गर्दा सरकारी, सामुदायिक तथा अन्य गैरनाफामूलक संस्थाका लागि मात्र गर्नुपर्ने व्यवस्था मार्गदर्शनमा गरिएको छ ।",
      "link": "https://gorkhapatraonline.com/news/147620",
      "image": "https://gorkhapatraonline.com/storage/media/260486/conversions/nrb-p-original-thumb.jpg"
    },
    {
      "slug": "147619",
      "title": "कैदीबन्दीको कमाइ मासिक पैँतालिस हजारसम्म",
      "timestamp": 1742342400000,
      "source": "gp",
      "content": "क्षमताभन्दा करिब पाँच गुणा मान्छे, सँगसँगै गज्जबको उद्योग पनि । जहाँबाट वर्षको तीन करोड २६ लाख रुपियाँभन्दा बढीको सामग्री उत्पादन र बिक्रीवितरण हुन्छ । पुरुषले न्यूनतम सात हजारदेखि ४५ हजार रुपियाँसम्म कमाउँछन् । यो गुल्मी कारागारको अवस्था हो ।",
      "longContent": "टोपलाल अर्याल रेसुङ्गा (गुल्मी), चैत ६ गते । क्षमताभन्दा करिब पाँच गुणा मान्छे, सँगसँगै गज्जबको उद्योग पनि । जहाँबाट वर्षको तीन करोड २६ लाख रुपियाँभन्दा बढीको सामग्री उत्पादन र बिक्रीवितरण हुन्छ । पुरुषले न्यूनतम सात हजारदेखि ४५ हजार रुपियाँसम्म कमाउँछन् । यो गुल्मी कारागारको अवस्था हो ।कारागारमा काम नगर्न छुट कसैलाई पनि छैन । क्षमता अनुसार काम र दामको व्यवस्था छ । एक जना कैदी काष्ठकलामा अब्बल छन् । उनी बाहिर हुँदा पनि ३० वर्ष काठकै काम गर्थे, जसका कारण कारागारमै मासिक ४५ हजार कमाइ छ । त्यस्तै फर्निसिङको काममा दक्ष कैदीले मासिक ३२ हजार कमाउँछन् । फर्निचरमा काम गर्ने ३५ जनाभन्दा बढी कैदीबन्दी छन् । ४१ जना कैदीबन्दीले मुढाको काम गर्छन् । कारागारमा बाँसको सिन्का चिर्नेको पनि न्यूनतम मासिक सात हजार कमाइ रहेको कारागारका लेखापाल उमेश अर्यालले बताउनुभयो । कारागारमा २०८० वैशाख १ देखि काष्ठकला र फर्निचरको काम सुरु भएको हो । कारागारमा सबैभन्दा बढी मूल्य पर्ने अष्टनागको आकृतिसहित सालको काठको चौकोस निर्माण हुन्छ, जसको मूल्य आठ लाख रुपियाँ रहेको छ । एउटा चौकोस निर्माण गर्न तीन जना जनशक्तिले एक महिना काम गर्नु पर्छ । त्यस्तै भक्तपुरे आँखी झ्याल, फोटो फ्रेम, दराज टेबलसहितका आवश्यक सबै फर्निचर सामग्री निर्माण गरिन्छ । काष्ठकलाका सामग्री व्यक्तिगत साथै सरकारी कार्यालय र मठमन्दिरमा समेत प्रयोग भइरहेका छन् । अर्जुन भगवती मन्दिर, शृङ्गेश्वरधामका मन्दिर, सिद्धबाबा मावि, अर्खले सभाहरूमा कारागारका काष्ठकला तथा फर्निचरका सामग्री प्रयोग भइरहेका छन् । रुरुक्षेत्र गाउँपालिकाका प्रमुख प्रशासकीय अधिकृत लक्ष्मण पाण्डेले कारागारमा उत्पादन हुने भक्तपुरे बुट्टासहितका काष्ठकलाका सामग्री निकै उत्कृष्ट रहेको बताउनुभयो । “भक्तपुरको सामग्रीमा ढुवानी लागत धेरै र जोखिम छ । गुल्मी कारागारका कैदीबन्दीले भक्तपुरकै उत्कृष्टता देखाउनुभएको छ,” उहाँले भन्नुभयो, “हामीले पनि शृङ्गेश्वरधाममा कारागारकै उत्कृष्ट काष्ठकलाका सामग्री प्रयोग गरेका छौँ ।”गुल्मी कारागारको सबैभन्दा पुरानो उत्पादन बाँसको मुढा हो । कारागारका ४१ जनाले दैनिक मुढा बुन्छन् । मुढाको माग धेरै छ । काष्ठकला फर्निचर र मुढाका सामग्री जिल्लामै सबैभन्दा बढी खपत हुने गरेको छ । त्यसबाहेक महिला कैदीबन्दीले बर्सौंदेखि घरेलु हस्तकलाका सामग्री सल, टोपी, सुटपाइन्ट, सुइटरलगायतका सामग्री निर्माण गर्ने गरेका छन् । उनीहरूका सामग्री पोखरा, पाल्पा, काठमाडौँ, रसुवा, इलाम, सिराहादेखि जापानमा समेत कोसेलीका रूपमा पुग्ने गरेका छन् । कारागारमा कृषि क्षेत्रमा समेत काम भइरहेको छ । त्यहाँ उत्पादित फूल कोपी, ब्रोकाउली, साग र प्याजका बिरुवाकोसमेत सिजनमा साढे दुई लाखको कारोबार हुने गरेको छ । कारागारका चौकीदार हरि थापाका अनुसार वार्षिक रूपमा काष्ठकला र फर्निसिङका सामग्रीबाट वार्षिक दुई करोड, मुढाबाट एक करोड २० लाख, घरेलु हस्तकलाका सामग्रीबाट साढे चार लाख र कृषि क्षेत्रबाट साढे दुई लाख गरेर न्यूनतम तीन करोड २६ लाख, ५० हजार रुपियाँ बराबरको कारोबार हुने गरेको छ । गत वर्ष छ करोडको कारोबार भएको थापाले जानकारी दिनुभयो ।  कारागारमा नौ वटा विभाग छन् । सबैका जिम्मेवारी तोकिएको छ । आफ्नो काम अनुसारको पारिश्रमिक भनेकै समयमा आउँछ । सबैलाई सिसी क्यामराकै निगरानीका आधारमा काममा लगाउने चौकीदार थापाले बताउनुभयो । कारागारलाई औद्योगिक ग्रामका रूपमा विकास गर्न थालिएको भए पनि कारागारको जग्गा र संरचना अभावमा समस्या भएको जेलर रेश्मीराज पन्थीको भनाइ छ ।",
      "link": "https://gorkhapatraonline.com/news/147619",
      "image": "https://gorkhapatraonline.com/storage/media/260485/conversions/Kastakala-Karagar-original-thumb.jpg"
    },
    {
      "slug": "147602",
      "title": "फोनपेको यूपीआई भुक्तानी सेवामा एकवर्षे सफलता",
      "timestamp": 1742256000000,
      "source": "gp",
      "content": "नेपालको प्रमुख डिजिटल भुक्तानी नेटवर्क फोनपेले सीमापार यूपीआई क्यूआर कोडमा आधारित पर्सन–टु–मर्चेन्ट (ए२ः) कारोबारको एक वर्ष पूरा गरेको छ ।",
      "longContent": "गोरखापत्र अनलाइनललितपुर, चैत ५ गते । नेपालको प्रमुख डिजिटल भुक्तानी नेटवर्क फोनपेले सीमापार यूपीआई क्यूआर कोडमा आधारित पर्सन–टु–मर्चेन्ट (ए२ः) कारोबारको एक वर्ष पूरा गरेको छ । फोनपेले भारतको नेशनल पेमेन्ट्स कर्पोरेशन अफ इण्डियाको अन्तर्राष्ट्रिय शाखा इन्टरनेशनल पेमेन्ट्स लिमिटेडसँग सहकार्य गरी मार्च २०२४ मा सीमापार यूपीआई भुक्तानी स्वीकार गर्ने सेवा सुरु गरेको थियो ।फेब्रुअरी २०२४ मा यूपीआई एकीकरणपछि फोनपेले नेपालका ६७ हजारभन्दा बढी व्यापारीलाई डिजिटल भुक्तानी गर्न सक्षम बनाएको जनाएको छ । त्यस्तै, भारतीय पर्यटकको संख्या १ लाख २७ हजारभन्दा बढी पुगेको छ । मोबाइलमार्फत सहज, छरितो र सुरक्षित कारोबार गर्न सफलता मिलेको संस्थाको भनाइ छ । एक वर्षभित्र फोनपेले एक अर्ब ६० करोड रुपियाँभन्दा बढीको यूपीआई कारोबार गरेको जनाएको छ । खुद्रा, होटल सेवा, स्वास्थ्य सेवा, र पर्यटन क्षेत्रमा डिजिटल भुक्तानीको तीव्र स्नेह दर्शाएको संस्थाका पदाधिकारीहरुको भनाइ छ । पछिल्लो वर्षमा ५.६ लाखभन्दा बढी कारोबार दर्ता भएका छन्, जसले भारतीय पर्यटकले नगदरहित भुक्तानीलाई खुलारूपमा अपनाएको देखाउँछ । ४८ हजारभन्दा बढी पुनः ग्राहकहरू प्रत्येकले सामान्य तीन पटक कारोबार गरेको संस्थाले जनाएको छ । सीमापार डिजिटल भुक्तानीमा विश्वास र सहजतामा झन् वृद्धि भएको संकेत गरेको छ । ४२ प्रतिशत कारोबार एक हजारदेखि पाँच हजारको दायरामा भएको बताइएको छ । मुख्यतः खाना, किनमेल र यात्रा खर्च समेट्नेगरेको छ । नगदरहित भुक्तानीको सरलताले भारतीय पर्यटकको यात्रा अनुभव सहज बनाएको छ । जसले नेपाललाई अझ आकर्षक गन्तव्य बनाएको दावी संस्थाको छ ।नेपालका व्यवसायीहरूले पनि सीमापार भुक्तानीको सफलतामा महत्वपूर्ण भूमिका खेलेको बताएका छन् । तीर्थयात्रा स्थलहरूदेखि ट्रेकिङ एडभेन्चर र खुद्रा बजारसम्म, व्यापारीले यूपीआई भुक्तानीलाई स्वीकार गर्दै आफ्नो ग्राहक दायरा विस्तार गरेका छन्, जसले नेपालको अर्थतन्त्रलाई सहयोग गरेको छ । खुद्रा पसलहरू २७ प्रतिशत, रेस्टुरेन्ट र क्याफेहरू १९.६८ प्रतिशत र होटल तथा रिसोर्टहरू १५.४ प्रतिशतन प्रमुख खर्च क्षेत्र रहेको संस्थाको भनाइ छ । प्रमुख यूपीआई कारोबार केन्द्रहरूमा पशुपतिनाथ मन्दिर, ठमेल, पोखरा (लेकसाइड), जोमसोम–मुक्तिनाथ, र सीमाक्षेत्र सहरका आँखाका अस्पतालहरू रहेका छन् । क्षेत्रीय रूपमा बागमती प्रदेशले ४४ प्रतिशत कुल कारोबारको नेतृत्व गरेको छ । जसले नेपालका प्रमुख पर्यटक गन्तव्यहरूमा नगदरहित भुक्तानीको उच्च वृद्धि देखाएको छ ।यूपीआई भुक्तानी स्वीकृति केवल शहरी क्षेत्रमा सीमित नभएर डोल्पा, अछाम, र बाजुराजस्ता दुर्गम स्थानहरूमा पनि विस्तार भएको छ । डिजिटल भुक्तानी प्रविधिले नेपालका टाढाका समुदायलाई पनि वित्तीय रूपमा जोड्न सफल भएको जनाएको छ । सीमापार भुक्तानीमा एउटा महत्वपूर्ण सफलता नेपाल राष्ट्र बैंकका गभर्नर महाप्रसाद अधिकारीले मुक्तिनाथ मन्दिरमा यूपीआई भुक्तानी सेवा शुभारम्भ गर्नुभएपछि प्राप्ती भएको संस्थाको भनाइ छ । फोनपे, प्रभु बैंक, र स्थानीय अधिकारीहरूको उपस्थितिमा आयोजित कार्यक्रममा भारतीय भक्तजनहरूले फोनपे क्यूआर स्क्यान गरेर डिजिटल भुक्तानी गर्न सक्ने व्यवस्था  उदघाटन गरिएको थियो । गभर्नर अधिकारीले डिजिटल भुक्तानीले वित्तीय समावेशीकरण प्रवर्धन गर्ने र नेपाललाई डिजिटल नेपाल दिशामा अगाडि बढाउने विषयमा जोड दिनुभयो ।के हो फोनपे ? फोनपे नेपालमा सबैभन्दा ठूलो भुक्तानी प्रणाली सञ्चालन गर्ने संस्था हो । नेपाल राष्ट्र बैंकद्वारा नियन्त्रित र लाइसेन्स प्राप्त कम्पनी पनि हो । फोनपेले बैंक र वालेट ग्राहकहरू तथा व्यवसायहरूको लागि छिटो, सुरक्षित, र विश्वासिलो डिजिटल नगदविहीन भुक्तानी सेवाहरू प्रदान गर्दै नगदविहीन अर्थतन्त्रतर्फको यात्रामा सक्रिय योगदान दिइरहेको छ । कम्पनीले मोबाइल भुक्तानी नेटवर्कमा प्रविधिको प्रयोग गरेर नवप्रवर्तन ल्याउन, अपरेसनको कार्यक्षमता बढाउन र भुक्तानी प्रणालीको पहुँच विस्तार गर्न लक्ष्य राखेको छ ।",
      "link": "https://gorkhapatraonline.com/news/147602",
      "image": "https://gorkhapatraonline.com/storage/media/260460/conversions/phone-pay-original-thumb.jpg"
    },
    {
      "slug": "147588",
      "title": "अर्थ समितिमा भन्सार विधेयकमाथि छलफल",
      "timestamp": 1742256000000,
      "source": "gp",
      "content": "प्रतिनिधिसभा, अर्थ समितिमा ‘भन्सारसम्बन्धी कानुनलाई संशोधन र एकीकरण गर्न बनेको विधेयक, २०८०’ माथि आज छलफल भएको छ । विधेयकमाथिको दफावार छलफलका क्रममा समितिले भन्सारका कर्मचारीलाई विभागीय कारबाहीको विषय हटाएको छ ।",
      "longContent": "काठमाडौँ, चैत ५ गते । प्रतिनिधिसभा, अर्थ समितिमा ‘भन्सारसम्बन्धी कानुनलाई संशोधन र एकीकरण गर्न बनेको विधेयक, २०८०’ माथि आज छलफल भएको छ । विधेयकमाथिको दफावार छलफलका क्रममा समितिले भन्सारका कर्मचारीलाई विभागीय कारबाहीको विषय हटाएको छ । भन्सार विभाग र मातहतका कार्यालयमा खटिने कर्मचारीलाई कारबाहीको विषय निजामती सेवा ऐन र भष्ट्राचार निवारण ऐनलगायतका कानुनले समेट्ने भएकाले भन्सार विधेयकमा यो विषय राख्न आवश्यक नरहेको विषयमा छलफल भएको समिति सभापति सन्तोष चालिसेले जानकारी दिनुभयो । समितिले विधेयकको दफा ९०, ९१ र ९२ हटाएको छ । यी दफामा कर्मचारीलाई विभागीय कारबाही गर्ने र हानीनोक्सानी भएको रकम भराइ दिनसक्ने व्यवस्था राखिएको थियो । भन्सार जाँचपास प्रक्रियालाई थप प्रविधिमैत्री र सहज बनाउन तथा नेपाल पक्ष राष्ट्र रहेको क्योटो महासन्धि अनुकूल हुनेगरी भन्सार ऐन संशोधन आवश्यक रहेको भन्दै सरकारले यो विधेयक ल्याएको हो । नेपाल संशोधित क्योटो महासन्धि सम्झौता र विश्व व्यापार सङ्गठनको व्यापार सहजीकरण सम्झौताको पक्ष राष्ट्र हो । यी सम्झौताअनुसार संशोधित क्योटो महासन्धिका प्रावधानमध्ये सामान्य प्रावधान सदस्य भएको तीन वर्षभित्र तथा सङ्क्रमणकालीन मापदण्ड पाँच वर्षभित्र कार्यान्वयनमा ल्याइसक्नुपर्ने महासन्धिमा उल्लेख छ । यस्तै, व्यापार सहजीकरणका लागि भन्सारसँग सम्बन्धित प्रावधान भन्सार ऐन नियमबाट सम्बोधन गर्न आवश्यक रहेको भन्दै सरकारले यो विधेयक ल्याएको जनाइएको छ । रासस",
      "link": "https://gorkhapatraonline.com/news/147588",
      "image": "https://gorkhapatraonline.com/storage/media/260443/conversions/aartha-original-thumb.jpg"
    },
    {
      "slug": "147573",
      "title": "दाङमा राजस्व सङ्कलन वृद्धि",
      "timestamp": 1742256000000,
      "source": "gp",
      "content": "आन्तरिक राजस्व कार्यालय तुलसीपुरले चालु आर्थिक वर्षको सात महिनामा एक अर्ब ४२ करोड १३ लाख ६७ हजार राजस्व सङ्कलन गरेको छ ।",
      "longContent": "दाङ, चैत ५ गते । आन्तरिक राजस्व कार्यालय तुलसीपुरले चालु आर्थिक वर्षको सात महिनामा एक अर्ब ४२ करोड १३ लाख ६७ हजार राजस्व सङ्कलन गरेको छ । अघिल्लो आर्थिक वर्षको तुलनामा २५ करोड ८२ लाख ८१ हजार बढी अर्थात २२ दशमलव २ प्रतिशतले राजस्व सङ्कलन वृद्धि गरेको राजस्व कार्यालय प्रमुख श्रीधर टन्डनले जानकारी दिनुभयो ।चालु आवको माघ मसान्तसम्म लक्ष्यको ८२ दशमलव ५० प्रतिशत राजस्व सङ्कलन गरिएको उहाँको भनाइ छ । कार्यालयले चालु आर्थिक वर्षमा एक अर्ब ७२ करोड ८७ लाख ८५ हजार राजस्व सङ्कलन गर्ने लक्ष्य लिएको छ । आन्तरिक राजस्व कार्यालय दाङको कार्यक्षेत्र दाङसहित रोल्पा, रुकुमपूर्व, रुकुम पश्चिम, सल्यान र प्युठान जिल्ला रहेको छ । सल्यानमा करदाता सेवा कार्यालयसमेत रहेको छ । जसले रुकुम पूर्वी भाग र रुकुम पश्चिममा सेवा प्रदान गर्दै आएको छ । त्यस्तै चकचकेमा रहेको करदाता सेवा कार्यालयले प्युठान जिल्लामा सेवा प्रवाह गरिरहेको छ । तुलसीपुर कार्यालयमार्फत दाङका १० स्थानीय तह र रोल्पाका तीन स्थानीय तहमा सेवा प्रवाह गर्दै आएको छ । पटक–पटक छुटको अफर आउँदा पनि कर तिर्न नआउने गरेको प्रमुख टन्डनले बताउनुभयो । उहाँका अनुसार फागुन मसान्तसम्म शूल्क, ब्याज र जरिवाना छुट गरिएको थियो । आयकर ऐन, बमोजिम आर्थिक वर्ष समाप्त भएको तीन महिनाभित्र आन्तरिक राजस्व कार्यालयमा आय विवरण पेश गर्नुपर्ने व्यवस्था छ । रासस",
      "link": "https://gorkhapatraonline.com/news/147573",
      "image": "https://gorkhapatraonline.com/storage/media/260426/conversions/rajashow-original-thumb.jpg"
    },
    {
      "slug": "147558",
      "title": "नेप्से परिसूचकमा निरन्तर गिरावट",
      "timestamp": 1742256000000,
      "source": "gp",
      "content": "यो साताको  कारोबारको लगातार तेस्रो दिन पनि नेपाल स्टक एक्सचेञ्ज (नेप्से) परिसूचकमा गिरावट देखिएको छ।",
      "longContent": "काठमाडौँ, चैत ५ गते। यो साताको  कारोबारको लगातार तेस्रो दिन पनि नेपाल स्टक एक्सचेञ्ज (नेप्से) परिसूचकमा गिरावट देखिएको छ। अघिल्लो साता पनि लगातार घटेर नेप्से परिसूचक अन्तिम कारोबार दिन केही अङ्कले बढेको थियो। तर यो साता कारोबारका सबै दिन पुनः परिसूचक ओरालो लागेको छ।आज नेप्से परिसूचक सात दशमलव ६६ अङ्कले घटेर दुई हजार छ सय ९७ दशमलव ०४ को बिन्दुमा कायम भएको छ। आज तीन सय १३ कम्पनीको ८२ लाख ३७ हजार नौ सय दुई कित्ता शेयर ५० हजार आठ सय ३४ पटक खरिदबिक्री हुँदा रू चार अर्ब ३४ करोड ६६ लाख ३२ हजार बराबरको कारोबार भएको हो।आजको कारोबारमा अन्य समूहको उपसूचक शून्य दशमलव ११ प्रतिशतले बढेको छ भने अरु सबै समूहको उपसूचक घटेको छ। बैंकिङ समूह शून्य दशमलव १४, विकास बैंक शून्य दशमलव ४२, वित्त शून्य दशमलव १७, होटल तथा पर्यटन शून्य दशमलव ३६, जलविद्युत् शून्य दशमलव १७, लगानी शून्य दशमलव ४२ र जीवन बीमा समूह शून्य दशमलव ७० प्रतिशतले घटेको हो। त्यसैगरी, उत्पादन तथा प्रशोधन शून्य दशमलव २३, लघुवित्त शून्य दशमलव ३१, म्युचुअल फन्ड शून्य दशमलव ३७, निर्जीवन बीमा शून्य दशमलव ५४ र व्यापार समूह शून्य दशमलव ६६ प्रतिशतले घटेको छ।आजको कारोबारमा मिथिला लघुवित्त वित्तीय संस्था लिमिटेडको शेयर मूल्य सबैभन्दा धेरै नौ दशमलव ९६ र प्रतिशतले बढेको छ भने सबैभन्दा धेरै घट्नेमा सामुदायिक लघुवित्त वित्तीय संस्था लिमिटेडको शेयर मूल्य आठ दशमलव २१ प्रतिशतले घटेको छ।कारोबार रकमका आधारमा आज सबैभन्दा धेरै हिमालयन रिइन्स्योरेन्स लिमिटेडको ३२ करोड ११ लाख १७ हजार आठ सय ९२ बराबरको शेयर किनबेच भएको छ। कारोबार भएका शेयर सङ्ख्याका आधारमासबैभन्दा धेरै घलेम्दी हाईड्रो लिमिटेडको सात लाख ६८ हजार पाँच सय ४३ कित्ता शेयर किनबेच भएको छ। रासस",
      "link": "https://gorkhapatraonline.com/news/147558",
      "image": "https://gorkhapatraonline.com/storage/media/260401/conversions/nepse-sharemarket-original-thumb.jpg"
    },
    {
      "slug": "147523",
      "title": "सुनको मूल्य निरन्तर अकासिँदो, तोलामा ११०० ले वृद्धि",
      "timestamp": 1742256000000,
      "source": "gp",
      "content": "सुनको मूल्य हालसम्मकै उच्च विन्दुमा पुगेको छ ।",
      "longContent": "काठमाडौँ, चैत ५  गते ।  सुनको मूल्य हालसम्मकै उच्च विन्दुमा पुगेको छ ।हिजो सोमबार प्रतितोला रु एक लाख ७४ हजार १०० मा कारोबार भएको सुन आज तोलामा रु एक हजार १०० ले बढेर रु एक लाख ७५ हजार २०० कायम भएको नेपाल सुनचाँदी व्यवसायी महासङ्घले जनाएको छ ।यसअघि गत शुक्रबार सुनको मूल्य प्रतितोला रु एक लाख ७४ हजार ५०० कायम भएको थियो । यसैगरी, चाँदीको मोल प्रतितोला रु दुई हजार ५० निर्धारण भएको छ । अन्तरराष्ट्रिय बजारमा आज सुनको मूल्य प्रतिऔँस तीन हजार १२ अमेरिकी डलर हाराहारीमा कारोबार भइरहेको छ । रासस",
      "link": "https://gorkhapatraonline.com/news/147523",
      "image": "https://gorkhapatraonline.com/storage/media/260350/conversions/gold1616-original-thumb.jpg"
    },
    {
      "slug": "147516",
      "title": "दाङमा मकै उत्पादन बढ्यो",
      "timestamp": 1742256000000,
      "source": "gp",
      "content": "प्रधानमन्त्री कृषि आधुनिकीकरण परियोजना (मकै सुपरजोन) अन्तर्गत दाङको देउखुरी क्षेत्रमा तीन बाली मकैखेती हुने गरेको छ । बर्सेनि तीन हजार आठ सय हेक्टर क्षेत्रमा हिउँदे, वसन्ते र बर्खे मकैखेती हुने गरेको छ । तीमध्ये वसन्ते मकैखेती गर्ने किसान बढी छन् ।",
      "longContent": "तुलसीपुर (दाङ),चैत ५ गते ।  प्रधानमन्त्री कृषि आधुनिकीकरण परियोजना (मकै सुपरजोन) अन्तर्गत दाङको देउखुरी क्षेत्रमा तीन बाली मकैखेती हुने गरेको छ । बर्सेनि तीन हजार आठ सय हेक्टर क्षेत्रमा हिउँदे, वसन्ते र बर्खे मकैखेती हुने गरेको छ । तीमध्ये वसन्ते मकैखेती गर्ने किसान बढी छन् ।परियोजनाका सूचना अधिकारी चन्द्रशोभा कँडेलका अनुसार तीन बाली लगाउँदा ३२ हजार मेट्रिक टन बढी उत्पादन हुने गरेको छ । उहाँका अनुसार आर्थिक वर्ष २०८०/८१ मा मात्र ३२ हजार आठ सय ९४ मेट्रिक टन मकै उत्पादन भएको थियो । बर्सेनि उत्पादन बढिरहेको उहाँको भनाइ छ । आर्थिक वर्ष २०७९/८० मा २६ हजार चार सय ५५ मेट्रिक टन मकै उत्पादन भएको थियो । देउखुरी क्षेत्रमा रामपुर हाइब्रिड–१० जातको मकै लगाउने गरिएको छ ।  सूचना अधिकारी कँडेलका अनुसार बर्सेनि उत्पादन क्षेत्रफल पनि बढिरहेको छ । आव २०७९/८० मा तीन हजार सात सय हेक्टरमा मकैखेती गरिएकामा आव २०८०/८१ मा तीन हजार आठ सय हेक्टरमा मकैखेती हुने गरेको हो । यसरी बर्सेनि खेती गर्ने किसानको आकर्षण बढिरहेको उहाँले बताउनुभयो । कार्यालयले किसानलाई ५० प्रतिशत अनुदानमा बीउ उपलब्ध गराउने गरेको छ । रामपुर हाइब्रिड–१० सहित अरुण–२ र रामपुर कम्पोजिट जातको मकैको बीउ पनि अनुदानमा दिने गरिएकाले उक्त मकैखेती गर्ने गरिएको छ । यसरी किसानले उत्पादन गरेको मकै पसल तथा दाना उद्योगमा बिक्री हुने गरेको छभने बीउ कम्पनीले बीउ खरिद गरिदिने भएकाले बजारीकरणका लागि पनि समस्या नरहेको सूचना अधिकारी कँडेलको भनाइ छ । मकैखेतीका लागि विभिन्न प्रविधिको प्रयोग गर्ने गरिएको छ । भौगोलिक बनावटअनुसार रोप्नका लागि सिडड्रिल, ज्याव प्लान्टर तथा केही स्थानमा ट्रयाक्टरले समेत मकै छरेर पछि रोटाभेटर लगाउने गरेका छन् । विगतमा बाँझो राखिएको जग्गामा अहिले मकैखेती गर्ने गरिएको छ । जसले गर्दा किसानलाई आम्दानीको स्रोत बढिरहेको सूचना अधिकारी कँडेलले बताउनुभयो ।  दाङको लमही नगरपालिका, गढवा, राप्ती र राजपुर गाउँपालिकामा यसरी मकैखेती हुने गरेको छ । बर्खे मकै वैशाख–जेठमा, हिउँदे मकै भदौ–असोजमा र वसन्ते मकै माघ–फागुनमा लगाउने गरिन्छ । विभिन्न बालीको विशिष्टिकृत क्षेत्र स्थापना गरी उत्पादन, मूल्य शृङ्खला, आधुनिकीकरण र व्यावसायीकरणमा बढावा दिने उद्देश्यले दाङमा  आर्थिक वर्ष  २०७३/७४ देखि मकै सुपरजोन कार्यक्रम सञ्चालनमा आएको हो । सुपरजोन कार्यक्रम सञ्चालन भएपछि  देउखुरीमा मकै उत्पादनको व्यावसायिक रूपमा फड्को मार्न थालेको छ । “यस क्षेत्रमा बर्खे मकैखेती बढी हुने  र किसानको बुझाई मकै बर्खे सिजनमा मात्र गर्न सकिन्छ भन्ने रहेको थियो”, सूचना अधिकारी कँडेलले भन्नुभयो, “सर्वप्रथम किसानको यस प्रकारको सोचाइ परिवर्तन गर्न जरुरी थियो । यसका लागि हामीले प्रतिफलमा आधारित प्रोत्सहान अनुदान कार्यक्रममार्फत हिउँदे र वसन्ते खेतीलाई पहिलो प्राथमिकतामा राखेर कार्यक्रम सञ्चालन भएको हो ।”अहिले देउखुरीका किसानमा हिउँदे तथा वसन्ते सिजनमा समेत मकैखेती गर्ने परिपाटीको विकास भएको छ । देउखुरी क्षेत्रका विभिन्न स्थानमा कष्टम हायरिङ सेन्टरहरू स्थापना भई सञ्चालनमा छन् । जसबाट किसानले मकैखेतीका लागि आधुनिक कृषियन्त्र भाडामा लिएर पनि खेती गर्ने गरेका छन् । रासस",
      "link": "https://gorkhapatraonline.com/news/147516",
      "image": "https://gorkhapatraonline.com/storage/media/260342/conversions/Untitled-3-original-thumb.jpg"
    },
    {
      "slug": "147514",
      "title": "यस्तो छ आजको तरकारी र फलफूलको थोक मूल्य",
      "timestamp": 1742256000000,
      "source": "gp",
      "content": "कालिमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  चैत ५ गते । कालिमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु २५, गोलभेँडा ठूलो (भारतीय) प्रतिकिलो रु ५०, गोलभेँडा सानो (तराई) प्रतिकिलो रु २५, आलु रातो प्रतिकिलो रु ३५, आलु रातो (भारतीय) प्रतिकिलो रु ३४, प्याज सुकेको (भारतीय) प्रतिकिलो रु ५५, गाजर (लोकल) प्रतिकिलो रु ४०, गाजर (तराई) प्रतिकिलो रु २५, बन्दा (लोकल) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु २०, स्थानीय काउली (ज्यापु) प्रतिकिलो रु २५, मूला रातो प्रतिकिलो रु ४५, मूला सेतो (लोकल) प्रतिकिलो रु २५, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ४५ तथा भन्टा डल्लो प्रतिकिलो रु ४५ कायम गरिएको छ ।यसैगरी, मटरकोसा प्रतिकिलो रु ४५, घिउ सिमी (लोकल) प्रतिकिलो रु ४५, घिउ सिमी (हाइब्रिड) प्रतिकिलो रु ४५, घिउ सिमी (राजमा) प्रतिकिलो रु ८०, टाटे सिमी प्रतिकिलो रु ७०, तिते करेला प्रतिकिलो रु १२०, लौका प्रतिकिलो रु ४०, परबर (लोकल) प्रतिकिलो रु १००, परबर (तराई) प्रतिकिलो रु १५०, घिरौला प्रतिकिलो रु ५०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु २०, हरियो फर्सी (डल्लो) प्रतिकिलो रु २० तथा भिण्डी प्रतिकिलो रु १०० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४५, पिँडालु प्रतिकिलो रु ९०, स्कूस प्रतिकिलो रु ४०, रायो साग प्रतिकिलो रु ५५, पालुङ्गो साग प्रतिकिलो ७०, चमसुरको साग रु ३५, तोरीको साग प्रतिकिलो रु ४०, मेथीको साग प्रतिकिलो रु ६०, प्याज हरियो प्रतिकिलो रु ४०, बकुला प्रतिकिलो रु ४०, तरुल प्रतिकिलो रु ९०, च्याउ (कन्य) प्रतिकिलो रु १३०, च्याउ (डल्ले) प्रतिकिलो रु २५०, कुरिलो प्रतिकेजी रु १००० निर्धारण गरिएको छ ।ब्रोकाउली प्रतिकिलो रु ४०, चुकुन्दर प्रतिकिलो रु ६०, सजीवन प्रतिकिलो रु १५०, कोइरालो प्रतिकेजी रु १८०, रातो बन्दा प्रतिकिलो रु ६०, जिरीको साग प्रतिकिलो रु ६०, सेलरी प्रतिकिलो रु १५०, पार्सले प्रतिकिलो रु ३००, सौफको साग प्रतिकिलो रु ८०, पुदिना प्रतिकिलो रु ३००, गान्टे मूला प्रतिकिलो रु ७०, इमली प्रतिकिलो रु १६०, तामा प्रतिकिलो रु १००, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १५०, कागती प्रतिकिलो रु २५०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, सुन्तला (भारतीय) प्रतिकिलो रु १३०, तरबुजा प्रतिकेजी रु ६०, मौसम प्रतिकिलो रु २००, जुनार प्रतिकिलो रु १५०, भुइँकटहर प्रतिगोटा रु २००, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो रु ४०, रुख कटहर प्रतिकिलो रु ११०, नासपाती (चाइनिज) प्रतिकिलो रु २४०, मेवा (नेपाली) प्रतिकिलो रु ४५, मेवा (भारतीय) प्रतिकिलो रु १०५, लप्सी प्रतिकिलो रु ९५, स्ट्रबेरी (भुइँऐसेलु) रु ३५०, किबी प्रतिकिलो रु ४००, अमला प्रतिकिलो रु १०० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ३३०, खुर्सानी हरियो प्रतिकिलो रु १००, खुर्सानी हरियो (बुलेट) प्रतिकिलो रु १३०, भेडे खुर्सानी प्रतिकिलो रु १००, लसुन हरियो प्रतिकिलो रु ६०, हरियो धनिया प्रतिकिलो रु ६०, लसुन सुकेको चाइनिज प्रतिकिलो रु २८०, लसुन सुकेको नेपाली प्रतिकिलो रु २५०, छ्यापी सुकेको प्रतिकिलो रु १६०, छ्यापी हरियो प्रतिकिलो रु ७०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०,  राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ । रासस",
      "link": "https://gorkhapatraonline.com/news/147514",
      "image": "https://gorkhapatraonline.com/storage/media/260340/conversions/adrhs-original-thumb.jpg"
    },
    {
      "slug": "147496",
      "title": "रोकियो प्लाइउड निर्यात",
      "timestamp": 1742256000000,
      "source": "gp",
      "content": "नेपालबाट निर्यात हुने प्लाइउड भारतले रोकेको छ । ब्युरो अफ इन्डियन सर्टिफिकेट्स (बिआइएस) को कारण देखाउँदै भारतले नेपालबाट प्लाइउड लिएर भारततर्फ लागेका मालवाहक सवारीलाई भन्सा",
      "longContent": "गोरखापत्र समाचारदाताकाठमाडौँ, चैत ५ गते  ।  नेपालबाट निर्यात हुने प्लाइउड भारतले रोकेको छ । ब्युरो अफ इन्डियन सर्टिफिकेट्स (बिआइएस) को कारण देखाउँदै भारतले नेपालबाट प्लाइउड लिएर भारततर्फ लागेका मालवाहक सवारीलाई भन्सार पास दिन नै रोकेको हो । भारतले केही दिनयता प्लाइउड निर्यातका लागि भन्सार पास नदिएको नेपाल प्लाइउड उत्पादक सङ्घका अध्यक्ष होमप्रसाद घिमिरेले जानकारी दिनुभयो । ‘बिआइएसको कारण देखाउँदै भारतले भन्सार पास नै गरेको छैन’ उहाँले भन्नभयो, “यसले निर्यातकर्तालाई अन्योल बनाएको छ ।”भारत सरकारले एक वर्षअघि राजपत्रमा सूचना प्रकाशन गर्दै बिआइएस प्रमाणपत्र नलिएका कुनै पनि वस्तु आयात नगर्ने उल्लेख गरेको थियो । जस अनुसार नेपालबाट निर्यात हुने वस्तु पनि बिआइएस लिनुपर्ने अवस्थामा पुगेका थिए । यद्यपि प्लाइउड र प्लाइ ढोकाको हकमा भने बिआइएस नलिई एक वर्ष थप निर्यात गर्न सक्ने सुविधा भारतले दिएको थियो । राजपत्रमा ठुला उद्योगले सन् २०२५ फेबु्रअरी २८, मझौला उद्योगले मार्च २८ र साना उद्योगले अगस्ट २८ सम्म बिआइएस लिनुपर्ने उल्लेख थियो । गुणस्तर प्रमाणका लागि प्रयोग हुने बिआइएस प्लाइउड उद्योगको हकमा भने अगस्ट २८ सम्म लागु नहुने बुझाइमा नेपालका प्लाइउड उत्पादक थिए । उक्त समय नपुग्दै भारतले अचानक आयात रोकको अध्यक्ष घिमिरेले जानकारी दिनुभयो । “अगस्टपछि बिआइएस अनिवार्य हुने कुरा राजपत्रमा उल्लेख भए पनि यसरी बिचमै आयात रोकिदिँदा हामी नै अचम्मित भएका छौँ,” उहाँले भन्नुभयो । भारतले सीमानाकामा रहेका मालवाहक सवारीलाई भन्सार पास दिन नेपालको परराष्ट्र मन्त्रालयलाई पत्र लेखेको जानकारीमा आएकाले तत्कालका लागि ती सवारी छुट्नेमा उहाँले विश्वास व्यक्त गर्नुभयो । यद्यपि तत्कालका लागि मात्र यस्तो व्यस्वथा भएकाले भविष्यमा आयात खुला हुने अथवा नहुने विषयमा व्यवसायी अन्योलमै रहेको उहाँले बताउनुभयो । चालु आवको सात महिनासम्म नेपालले करिब ७२ करोड रुपियाँको प्लाइउड निर्यात गरेको छ । नेपालका लागि प्लाइउडको एक मात्र बजार भारत हो ।",
      "link": "https://gorkhapatraonline.com/news/147496",
      "image": "https://gorkhapatraonline.com/storage/media/260317/conversions/Untitled-1-original-thumb.jpg"
    },
    {
      "slug": "147489",
      "title": "गहुँ आयात गर्नेलाई सम्पर्क गर्न आग्रह",
      "timestamp": 1742256000000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागले भारतबाट प्राप्त हुुने कोटाको गहुँ आयात गर्न छनोट भएका फर्म वा कम्पनीलाई सात दिनभित्र विभागमा सम्पर्क गर्न आग्रह गरेको छ । विभागले आइ",
      "longContent": "गोरखापत्र समाचारदाता काठमाडौँ, चैत ५ गते । वाणिज्य, आपूर्ति तथा उपभोक्ता संरक्षण विभागले भारतबाट प्राप्त हुुने कोटाको गहुँ आयात गर्न छनोट भएका फर्म वा कम्पनीलाई सात दिनभित्र विभागमा सम्पर्क गर्न आग्रह गरेको छ । विभागले आइतबार सूचना सार्वजनिक गर्दै गहुँ आयातका लागि छनोट भएका सात वटा व्यवसायी फर्म वा कम्पनीलाई सातभित्र विभागमा सम्पर्क गर्न आग्रह गरेको हो ।विभागका अनुसार इजाजतपत्र नलिने फर्म वा कम्पनीले यस सूचना प्रकाशित भएको मितिले पाँच दिनभित्र विभागमा सम्पर्क गरेर इजाजतपत्र लिनसमेत आग्रह गरिएको छ । विभागका अनुसार छनोटमा परेका कम्पनीमा काठमाडौँका विशाल ट्रेड लिङ्क, श्यामबाबा इन्टरप्राइजेज, गुन्जेश्वरी ट्रेड लिङ्क, वीरगन्जका जोस नेपाल ट्रेडर्स, कैलालीका मन्सा इन्टरनेसनल, काठमाडौँ डिल्ली बजारका दुर्गा ब्रदर्स कन्सर्न र ज्ञान इन्टरप्राइजेजलगायत ४१ वटा रहेका छन् । ती फर्मले ९० हजार कुइन्टल गहुँ आयात गर्नेछन् । प्रत्येक कम्पनीलाई तीन हजार टनका दरले गहुँ आयात गर्ने अनुमति दिइएको विभागले जनाएको छ ।भारतको नेसनल कोअपरेटिभ एक्स्पोर्ट लिमिटेडबाट कोटा प्राप्त भएको मितिले तीन महिनाभित्र गहुँ आयात गरिसक्नुपर्ने छ । साथै आयात अनुमति लिएका कम्पनीले गहुँ ल्याउन नसक्ने भए १५ दिनभित्र विभागलाई जानकारी दिनुपर्ने छ । विभागले ५९ वटा व्यापारिक प्रतिष्ठानका आवेदन प्राप्त भए पनि केवल सात वटालाई मात्र छनोट गरेको जनाएको छ । विभागले गत माघ १४ देखि २० गतेसम्मको समय राखेर भारतबाट कोटाको गहुँ आयात गर्न आवेदन माग गरेको थियो । ती फर्मले न्यूनतम दुुई सय टन र बढीमा १० हजार टनसम्म गहुँ आयात गर्न पाउने सर्त राखेको थियो ।भारतले निर्यात बन्देज लगाए पनि नेपाललाई वार्षिक ५० हजार टन आयातको अनुमति दिएको थियो । उक्त परिमाण अपुग भएपछि गत वर्ष तीन लाख टनको माग गरिएको थियो । भारतले तीन लाखमध्ये दुुई लाख टन अनुमति दिएको हो । दुुई लाख टनमध्ये वाणिज्यले ९० हजार टन आयात गर्ने छ भने एक लाख टन उद्योग विभाग र १० हजार टन साल्ट ट्रेडिङले आयात गर्ने जनाइएको छ । उद्योग विभागले औद्योगिक प्रयोजन र साल्टले व्यापारिक प्रयोजनका लागि आयात गर्ने छन् । भारतले २०७९ वैशाखमा गहुँ निर्यातमा रोक लगाएको थियो । रुस र युव्रmेन द्वन्द्वका कारण ‘ब्ल्याक सी’ क्षेत्रबाट हुने ढुवानी घटेपछि विश्वभरका खरिदकर्ताले भारतबाट गहुँ किन्न खोजिरहेको भारतीय सञ्चार माध्यमले जनाएका थिए । भारतले पनि खाद्य सुरक्षालाई ध्यानमा राखेर निर्यात बन्देज गरेको हो ।भारतले बन्देज गरेपछि त्यसको असर बजार मूल्यमा परेको छ । खुद्रा व्यापार सङ्घका अनुसार २०७८ फागुनमा गहुँको मूल्य ५० र मैदा ५५ रुपियाँ थियो । २०७८ चैतमा मूल्य बढेर गहुँ प्रतिकेजी ५५ र मैदा ६० रुपियाँ पुग्यो । २०८१ माघमा आइपुग्दा गहुँको मूल्य बढेर ७५ रुपियाँ र ९० रुपियाँसम्म पुगेको छ ।",
      "link": "https://gorkhapatraonline.com/news/147489",
      "image": "https://gorkhapatraonline.com/storage/media/260310/conversions/Untitled-1-original-thumb.jpg"
    },
    {
      "slug": "147487",
      "title": "सूर्यमुखी खेती घट्दै",
      "timestamp": 1742256000000,
      "source": "gp",
      "content": "सुनसरीमा केही वर्षअघिसम्म बढ्दो क्रममा रहेको सूर्यमूखी खेतीमा यस पटक कमी आएको छ । विभिन्न रोग र किराको प्रकोप बढेपछि सूर्यमुखी खेतीमा कमी आएको हो । विभिन्न रोग किरा र मौसमले",
      "longContent": "इनरुवा समाचारदाता इनरुवा, चैत ५ गते  । सुनसरीमा केही वर्षअघिसम्म बढ्दो क्रममा रहेको सूर्यमूखी खेतीमा यस पटक कमी आएको छ । विभिन्न रोग र किराको प्रकोप बढेपछि सूर्यमुखी खेतीमा कमी आएको हो । विभिन्न रोग किरा र मौसमले साथ नदिँदा उत्पादन प्रभावित बन्न थालेपछि किसानले सूर्यमुखी खेती गर्न छाडेका छन् । जिल्लाको सदरमुकाम इनरुवासहित दक्षिणी क्षेत्र हरिनगर, देवानगन्ज, बर्जु र गढीमा खेती कम भएको छ भने लगाएको ठाउँमा पनि राम्रो नफलेको किसान नीरज यादवले गुनासो गर्नुभएको छ । त्यसै गरी उत्तरी क्षेत्र वराहक्षेत्र र रामधुनी नगरपालिकाका किसानले सूर्यमुखी खेती गर्न छाडेका भोव्रmाहा नर्सिङका किसान राजेन्द्र मेहताले बताउनुभयो ।  कृषि ज्ञान केन्द्र सुनसरीका अनुसार २०१ हेक्टर क्षेत्रफलमा सुर्यमुखी खेती हुँदै आएको र वार्षिक २६४ मेट्रिक टन उत्पादन भइरहेको छ । यस वर्ष सूर्यमुखी खेतीको उत्पादन क्षेत्रमै कम खेती भएको छ । हरिनगर गाउँपालिकाका कृषि प्राविधिक भुवनेश्वर यादवले बजारमा राम्रो खालको बिउ नपाइने, विभिन्न रोग किरा लाग्ने र मौसमले साथ नदिनेलगायतका समस्याले किसानले सूर्यमुखी खेती छाडेकाले यस वर्ष खेती कम भएको बताउनुभयो  । यादवका अनुसार विगतमा दुई कट्ठादेखि चार बिघासम्ममा सूर्यमुखी खेती गरेकोमा केहीले पूरै छाडेको र केही किसानले दुई चार कट्ठामा मात्रै लगाएकाले सूर्यमुखी खेतीको क्षेत्रफल घटेको हो ।",
      "link": "https://gorkhapatraonline.com/news/147487",
      "image": "https://gorkhapatraonline.com/storage/media/260308/conversions/Untitled-1-original-thumb.jpg"
    },
    {
      "slug": "147486",
      "title": "ढाका कपडा सिलाउन सिक्दै महिला",
      "timestamp": 1742256000000,
      "source": "gp",
      "content": "हुम्ला जिल्लाका बेरोजगार महिलालाई ढाकाको कपडा बनाउन सिकाइएको छ । जिल्लामा पहिलो पटक ढाका बुनाइ तालिम प्रदान गरेर स्वरोजगार बनाउनुका साथै ढाकाका कपडा बनाउन तालिम प्रदान गरिएको हो ।",
      "longContent": "हुम्ला समाचारदाताहुम्ला, चैत ५ गते  । हुम्ला जिल्लाका बेरोजगार महिलालाई ढाकाको कपडा बनाउन सिकाइएको छ । जिल्लामा पहिलो पटक ढाका बुनाइ तालिम प्रदान गरेर स्वरोजगार बनाउनुका साथै ढाकाका कपडा बनाउन तालिम प्रदान गरिएको हो । तीन महिना ढाका बुनाइ तालिम लिनुभएकी सिमकोट गाउँपालिका–५ की रमनी बोहोराले ढाकाको कपडाबाट बनाइने लत्ताकपडा बुन्न सिकेको बताउनुभयो । यो तालिम लिइसकेपछि अब स्वरोजगार बन्न सहज भएको र आफूले छिट्टै व्यवसाय पनि सुरु गर्ने जानकारी उहाँले दिनुभयो । सिकेको सिपले व्यवसाय सञ्चालन गरेर ढाकाको लत्ताकपडा उत्पादन गर्ने र त्यसको बजारीकरणका लागि सरोकारवाला निकायले सहयोग गरिदिन उहाँले आग्रह गर्नुभयो । उपभोक्ता हक हित संरक्षण कार्यालयका प्रमुख श्रीबहादुर विष्टले जिल्लाका बेरोजगार महिलालाई स्वरोगारी सिर्जना गर्नका लागि तीनमहिने ढाका बुनाइ तालिम प्रदान गरिएको बताउनुभयो । तालिम सिप विकास तथा स्वरोगारमूलक कार्यक्रमबाट प्रदान गरिएको हो । यस व्रmममा महिलालाई ढाकाको डमरु, जाली, आरा, धार, गोल माछीकाँडे, मन्दिर बुट्टामा सल, दोसल्ला, थान कपडा, टोपी कपडा र रुमाल बुनाइ सिप सिकाइएको छ । ढाकाका विभिन्न कपडा पनि तयार पारिएका छन् । यसका लागि कौशिलाकुमारी बारघरे प्रशिक्षण दिनुभएको थियो । १२ जना सहभागीलाई अनुदानमा तानलगायत बुनाइका सामग्री ७० प्रतिशत अनुदानमा सहयोग गरिने छ । तालिमका लागि आवश्यक पर्ने कच्चा पदार्थ र तानका लागि आवश्यक सामग्री खरिद गर्न एक लाख ७२ हजार खर्च भएको छ । तालिमको लागि जम्मा खर्च भने पाँच लाख ४१ हजार पाँच सय रुपियाँ भएको छ । सिमकोट गाउँपालिकाका अध्यक्ष विजय भण्डारीले बेरोजगार महिलाले सिप सिकेको र अब व्यवसाय सञ्चालन गरेर स्वरोजगार बन्न सहज भएको बताउनुभयो ।",
      "link": "https://gorkhapatraonline.com/news/147486",
      "image": "https://gorkhapatraonline.com/storage/media/260307/conversions/Untitled-1-original-thumb.jpg"
    },
    {
      "slug": "147482",
      "title": "यस्तो छ आजका लागि निर्धारित विदेशी मुद्राको विनिमय दर",
      "timestamp": 1742256000000,
      "source": "gp",
      "content": "काठमाडौँ, चैत ५ गते । नेपाल राष्ट्र बैंकले आजका लागि विदेशी मुद्राको विनिमय दर निर्धारण गरेको छ । राष्ट्र बैंकका अनुसार अमेरिकी डलर एकको खरिदर १३८ रुपैयाँ ५९ पैसा र बिक्रीदर १३९ रुपैयाँ १९ पैसा कायम भएको छ । युरोपियन युरो एकको खरिदर १५१ रुपैयाँ १२ पैसा र बिक्रीदर १५१ रुपैयाँ ६६ पैसा, युके पाउण्ड स्ट्रलिङ एकको खरिदर १७९ रुपैयाँ ७८ पैसा र बिक्रीदर १८० रुपैयाँ ५६ पैसा, स्विस फ्र्याङ्क एकको खरिददर १५७ रुपैयाँ ०२ पैसा र बिक्रीदर १५७ रुपैयाँ ७० पैसा कायम गरिएको छ । अष्ट्रेलियन डलर एकको खरिददर ८८ रुपैयाँ ०० पैसा र बिक्रीदर ८८ रुपैयाँ ३९ पैसा, क्यानेडियन डलर एकको खरिदर ९६ रुपैयाँ ५८ पैसा र बिक्रीदर ९७ रुपैयाँ ०० पैसा, सिङ्गापुर डलर एकको खरिददर १०४ रुपैयाँ ०६ पैसा र बिक्रीदर १०४ रुपैयाँ ५१ पैसा निर्धारण गरिएको छ । जापानी येन १० को खरिदर नौ रुपैयाँ ३३ पैसा र बिक्रीदर नौ रुपैयाँ ३७ पैसा, चिनियाँ युआन एकको खरिदर १९ रुपैयाँ १६ पैसा र बिक्रीदर १९ रुपैयाँ २४ पैसा, साउदी अरेबियन रियाल एकको खरिददर ३६ रुपैयाँ ९५ पैसा र बिक्रीदर ३७ रुपैयाँ ११ पैसा, कतारी रियाल एकको खरिददर ३८ रुपैयाँ ०२ पैसा र बिक्रीदर ३८ रुपैयाँ १९ पैसा कायम भएको छ । केन्द्रीय बैंकका अनुसार थाई भाट एकको खरिददर चार रुपैयाँ १३ पैसा र बिक्रीदर चार रुपैयाँ १४ पैसा, युएई दिराम एकको खरिददर ३७ रुपैयाँ ७४ पैसा र बिक्रीदर ३७ रुपैयाँ ९० पैसा, मलेसियन रिङ्गेट एकको खरिददर ३१ रुपैयाँ १८ पैसा र बिक्रीदर ३१ रुपैयाँ ३१ पैसा, साउथ कोरियन वन एक सयको खरिददर नौ रुपैयाँ ५७ पैसा र बिक्रीदर नौ रुपैयाँ ६१ पैसा, स्वीडिस क्रोनर एकको खरिददर १३ रुपैयाँ ७० पैसा र बिक्रीदर १३ रुपैयाँ ७६ पैसा र डेनिस क्रोनर एकको खरिददर २० रुपैयाँ २६ पैसा र बिक्रीदर २० रुपैयाँ ३४ पैसा तोकिएको छ । राष्ट्र बैंकले हङ्कङ डलर एकको खरिदर १७ रुपैयाँ ८४ पैसा र बिक्रीदर १७ रुपैयाँ ९१ पैसा, कुवेती दिनार एकको खरिददर ४५० रुपैयाँ १० पैसा र बिक्रीदर ४५२ रुपैयाँ ०५ पैसा, बहराइन दिनार एकको खरिददर ३६७ रुपैयाँ ८४ पैसा र बिक्रीदर ३६९ रुपैयाँ २३ पैसा, ओमनी रियाल एकको खरिददर ३५९ रुयैयाँ ९७ पैसा र बिक्रीदर ३६१ रुपैयाँ ५३ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैंकले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैंकको ‘वेबसाइट’ मा उपलब्ध हुने जनाइएको छ ।",
      "longContent": "काठमाडौँ, चैत ५ गते । नेपाल राष्ट्र बैंकले आजका लागि विदेशी मुद्राको विनिमय दर निर्धारण गरेको छ । राष्ट्र बैंकका अनुसार अमेरिकी डलर एकको खरिदर १३८ रुपैयाँ ५९ पैसा र बिक्रीदर १३९ रुपैयाँ १९ पैसा कायम भएको छ । युरोपियन युरो एकको खरिदर १५१ रुपैयाँ १२ पैसा र बिक्रीदर १५१ रुपैयाँ ६६ पैसा, युके पाउण्ड स्ट्रलिङ एकको खरिदर १७९ रुपैयाँ ७८ पैसा र बिक्रीदर १८० रुपैयाँ ५६ पैसा, स्विस फ्र्याङ्क एकको खरिददर १५७ रुपैयाँ ०२ पैसा र बिक्रीदर १५७ रुपैयाँ ७० पैसा कायम गरिएको छ । अष्ट्रेलियन डलर एकको खरिददर ८८ रुपैयाँ ०० पैसा र बिक्रीदर ८८ रुपैयाँ ३९ पैसा, क्यानेडियन डलर एकको खरिदर ९६ रुपैयाँ ५८ पैसा र बिक्रीदर ९७ रुपैयाँ ०० पैसा, सिङ्गापुर डलर एकको खरिददर १०४ रुपैयाँ ०६ पैसा र बिक्रीदर १०४ रुपैयाँ ५१ पैसा निर्धारण गरिएको छ । जापानी येन १० को खरिदर नौ रुपैयाँ ३३ पैसा र बिक्रीदर नौ रुपैयाँ ३७ पैसा, चिनियाँ युआन एकको खरिदर १९ रुपैयाँ १६ पैसा र बिक्रीदर १९ रुपैयाँ २४ पैसा, साउदी अरेबियन रियाल एकको खरिददर ३६ रुपैयाँ ९५ पैसा र बिक्रीदर ३७ रुपैयाँ ११ पैसा, कतारी रियाल एकको खरिददर ३८ रुपैयाँ ०२ पैसा र बिक्रीदर ३८ रुपैयाँ १९ पैसा कायम भएको छ । केन्द्रीय बैंकका अनुसार थाई भाट एकको खरिददर चार रुपैयाँ १३ पैसा र बिक्रीदर चार रुपैयाँ १४ पैसा, युएई दिराम एकको खरिददर ३७ रुपैयाँ ७४ पैसा र बिक्रीदर ३७ रुपैयाँ ९० पैसा, मलेसियन रिङ्गेट एकको खरिददर ३१ रुपैयाँ १८ पैसा र बिक्रीदर ३१ रुपैयाँ ३१ पैसा, साउथ कोरियन वन एक सयको खरिददर नौ रुपैयाँ ५७ पैसा र बिक्रीदर नौ रुपैयाँ ६१ पैसा, स्वीडिस क्रोनर एकको खरिददर १३ रुपैयाँ ७० पैसा र बिक्रीदर १३ रुपैयाँ ७६ पैसा र डेनिस क्रोनर एकको खरिददर २० रुपैयाँ २६ पैसा र बिक्रीदर २० रुपैयाँ ३४ पैसा तोकिएको छ । राष्ट्र बैंकले हङ्कङ डलर एकको खरिदर १७ रुपैयाँ ८४ पैसा र बिक्रीदर १७ रुपैयाँ ९१ पैसा, कुवेती दिनार एकको खरिददर ४५० रुपैयाँ १० पैसा र बिक्रीदर ४५२ रुपैयाँ ०५ पैसा, बहराइन दिनार एकको खरिददर ३६७ रुपैयाँ ८४ पैसा र बिक्रीदर ३६९ रुपैयाँ २३ पैसा, ओमनी रियाल एकको खरिददर ३५९ रुयैयाँ ९७ पैसा र बिक्रीदर ३६१ रुपैयाँ ५३ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैंकले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैंकको ‘वेबसाइट’ मा उपलब्ध हुने जनाइएको छ ।",
      "link": "https://gorkhapatraonline.com/news/147482",
      "image": "https://gorkhapatraonline.com/storage/media/260297/conversions/money-exchange-original-thumb.jpg"
    },
    {
      "slug": "147481",
      "title": "उत्पादनशील क्षेत्रमा लगानी गर्न सुझाव",
      "timestamp": 1742256000000,
      "source": "gp",
      "content": "अवकाश तथा सामाजिक सुरक्षाका कार्यव्रmम सञ्चालन गर्न र पुँजी बजारमा गतिशीलता ल्याउने उद्देश्यले स्थापित नागरिक लगानी कोष स्थापनाको ३५ औँ वर्षमा प्रवेश गरेको छ ।",
      "longContent": "गोरखापत्र समाचारदाताकाठमाडौँ, चैत ५ गते । अवकाश तथा सामाजिक सुरक्षाका कार्यक्रम सञ्चालन गर्न र पुँजी बजारमा गतिशीलता ल्याउने उद्देश्यले स्थापित नागरिक लगानी कोष स्थापनाको ३५ औँ वर्षमा प्रवेश गरेको छ ।त्यस अवसरमा आयोजित अर्थ सचिव घनश्याम उपाध्यायले कोषको रकम नागरिकको हितका लागि उपयोग गर्न सुझाव दिनुभयो ।कोषको लगानीलाई उत्पादनशील क्षेत्रमा लगाउनुपर्नेमा जोड दिँदै उहाँले नेपाल सरकारका प्राथमिकताका क्षेत्रमा अघि बढाउनेतर्फ पनि ध्यान दिन आग्रह गर्नुभयो ।सञ्चयकर्ताको हितसँगै नाम अनुसार नागरिकको बचत परिचालन, सामाजिक सुरक्षाका कार्यव्रmम अघि बढाउन कोषको प्राथमिकता र लगानीलाई उत्पादनशील क्षेत्रमा प्रयोग गरेर मुलुकको समग्र अर्थतन्त्रलाई योगदान दिन जरुरी रहेको उहाँको भनाइ थियो । नागरिक लगानी कोष सञ्चालक समितिका अध्यक्ष डा. सूर्यबहादुर थापाले देशमा दिगो, सन्तुलित, फराकिलो र समावेशी आर्थिक वृद्धि तथा विकास हासिल गर्न कोषले राष्ट्रिय पुँजी निर्माणमा टेवा पु-याउनेतर्फ पनि काम गरिरहेको बताउनुभयो ।मुलुकको समृद्धि र अर्थतन्त्रको विकासका लागि सरकारले आत्मसात् गरेको प्रतिबद्धतामा कोषले पनि आफ्नोतर्फबाट सहयोग गर्दै आइरहेको भन्दै उहाँले लगानीका लागि नवीन वित्त मोडेलको सिर्जना गरी कोषले जोखिम कम भएको क्षेत्रमा लगानी विविधीकरण गर्दै आइरहेको बताउनुभयो ।चालु आर्थिक वर्ष २०८१/८२ को पुस मसान्तसम्म कोषले सञ्चालनमा रहेका आयोजनाको दुई खर्ब ७३ अर्ब ७२ करोड खुद कोष मौज्दात रहेको उहाँले जानकारी गराउनुभयो । यस अवधिमा दुई खर्ब ६४ करोड ७८ लाख लगानी गरेको अवस्था रहेको उहाँको भनाइ थियो ।कोषका कार्यकारी निर्देशक पर्वतकमार कार्कीले चालु आवको पुस मसान्तसम्म कोषले दुई खर्ब ६४ अर्ब ७७ करोड रुपियाँ लगानी गरेको र कुल लगानीमध्ये मुद्दती निक्षेपमा करिब ५२ प्रतिशत तथा नेपाल सरकारको ऋणपत्रमा ०.१९ प्रतिशत, समयकालीन कर्जामा ९.७४, सहायक कम्पनीमा १.०३, सहभागी सापटी तथा आवास कर्जामा २०.७५, ट्रेजरी बिलमा ४.४४, सङ्गठित संस्थाको सेयर÷धितोपत्रमा ११.६७ प्रतिशत लगानी रहेको जानकारी दिनुभयो । आगामी दिनमा सरकारी प्राथमिकताका भौतिक पूर्वाधारका परियोजना, कृषि, पर्यटनलगायतका उत्पादनशील क्षेत्रमा तथा पुँजी बजारका क्षेत्रमा लगानी बढाउँदै लैजाने योजना रहेको उहाँले बताउनुभयो ।नेपाल उद्योग वाणिज्य महासङ्घका अध्यक्ष चन्द्रप्रसाद ढकालले नागरिक लगानी कोष, सञ्चय कोष, सामाजिक सुरक्षा कोषलगायतका कोषको लगानी पूर्वाधार निर्माण, रोजगारी सिर्जना, पर्यटन प्रवर्धन, हाइड्रो पावरलगायतका क्षेत्रमा उपयोग गर्नुपर्नेमा जोड दिनुभयो । कोषहरूको करिब ५२ प्रतिशतभन्दा बढी रकम बैङ्क तथा वित्तीय संस्थामा फिक्स डिपोजिटका रूपमा उहाँले जानकारी दिनुभयो । कार्यक्रममा कोषमा लामो समय योगदान गर्ने कर्मचारीलाई दीर्घ सेवा पदक वितरण गरिएको थियो भने उत्कृष्ट कर्मचारीलाई पनि सम्मान गरिएको थियो ।",
      "link": "https://gorkhapatraonline.com/news/147481",
      "image": "https://gorkhapatraonline.com/storage/media/260300/conversions/Untitled-1-original-thumb.jpg"
    },
    {
      "slug": "147477",
      "title": "सुन भेटिने बालुवामा प्याज खेती",
      "timestamp": 1742256000000,
      "source": "gp",
      "content": "। वर्षामा आएको बाढीले कैयौँ बिघा खेतलाई बालुवामा परिणत गरिदिन्छ तर पनि किसान लत्तो छाड्दैनन् । उनीहरूको मेहनतले बालुवामा सुन फल्छ । त्यस्तै उदाहरणीय काम सुन भेटिने कर्णाली नदीको बालुवामा भएको छ ।",
      "longContent": "धनगढी समाचारदाताधनगढी, चैत ५ गते  । वर्षामा आएको बाढीले कैयौँ बिघा खेतलाई बालुवामा परिणत गरिदिन्छ तर पनि किसान लत्तो छाड्दैनन् । उनीहरूको मेहनतले बालुवामा सुन फल्छ । त्यस्तै उदाहरणीय काम सुन भेटिने कर्णाली नदीको बालुवामा भएको छ । कर्णाली नदीआसपास बसोबास रहेको सोनहा जातिले नदीको बालुवा चालेर सुन निकाल्ने गर्छन् । बालुवा चालेर सुन खोज्ने र त्यसबाट गुजारा गर्ने उनीहरूको परम्परागत पेसा हो । किसानले बालुवमा गरेको प्याज खेती सुन जस्तै लाग्न थालेको छ ।कर्णाली नदीको बगर उपयोगमा छैन । धेरै ठुलो बगर क्षेत्र नाङ्गो भएपछि स्थानीयले प्याज खेतीको परीक्षण गरेका थिए । केही वर्षअघि नदीको बालुवामा थोरै प्याज लगाएर परीक्षण गर्दा अन्यत्रको भन्दा राम्रो फलेको किसानको भनाइ छ । त्यसपछि प्रत्येक वर्ष प्याज लगाउन थालेको कृषक प्रेम चौधरीले बताउनुभयो । “बालुवामा प्याज राम्रो फलेपछि सबै लोभिएर त्यसमै प्याज खेती गर्न थालेका छौँ,” उहाँले भन्नुभयो ।टीकापुर नगरपालिका–८, फाँटागाउँका ४८ घरपरिवारले कर्णाली नदीको बालुवामा प्याज खेती गरेर फाइदा लिन थालेका हुन् । नदीको बगरमा खरबुजा, तरबुजा, काँक्रो, लौकाको खेती हुने गरे पनि प्याज खेती गरेको देखिएको थिएन तर फाँटागाउँका किसानले बालुवामा प्याज खेती गरेर आम्दानी गर्न थालेका छन् । तीन/चार वर्षदेखि कर्णाली नदीको बगरमा प्याज खेती गर्दै आएको स्थानीय सहीबहादुर चौधरीले भन्नुभयो, “हामीले बालुवामा प्याज खेती गर्न थालेको तीन/चार वर्ष भएको छ । उत्पादन राम्रै हुन्छ ।”नदीको बालुवामा आठ/दस केजी प्याजको बेर्ना लगाउँदा पाँच क्विन्टलसम्म उत्पादन हुने गरेको किसानले जनाएका छन् । कतिपय परिवारका लागि प्याज खेती नै आम्दानीको माध्यम बनेको छ । गत वर्ष तीन क्विन्टल प्याज बेचेको सुनाउँदै चौधरीले यस वर्ष अझ बढी खेती गरेको जानकारी दिनुभयो । उहाँले भन्नुभयो, “यो वर्ष करिब दुई कट्ठा क्षेत्रफलमा ८० केजी प्याजको बेर्ना लगाएको छु ।” यस वर्षदेखि तरकारी खेती पनि गरेकाले कर्णाली नदीको बगरमा प्याज खेती बढाएको चौधरीको भनाइ छ । उत्पादित तरकारी फाँटागाउँका किसानले नजिकै रहेको बर्दियाको राजापुर बजारमा लगेर बिक्री गर्ने गरेका छन् । स्थानीय प्रेम चौधरीका अनुसार ओसिलोपन चाँडै नजाने बालुवामा प्याज खेती निकै राम्रो हुने गरेको छ । बालुवामा प्याज खेती गर्दा धेरै मेहनत पनि गर्नु नपर्ने गरेको उहाँले बताउनुभयो । फाँटागाउँमा ५० घरपरिवारको बसोबास छ । जसमध्ये एक/दुई घरपरिवारबाहेक सबैले कर्णालीको बालुवामा प्याज लगाएका छन् । प्रत्येक परिवारले कम्तीमा एकदेखि डेढ कट्ठासम्म नदीको बालुवामा प्याज खेती गरेको जनाइएको छ ।",
      "link": "https://gorkhapatraonline.com/news/147477",
      "image": "https://gorkhapatraonline.com/storage/media/260301/conversions/Untitled-1-original-thumb.jpg"
    },
    {
      "slug": "147731",
      "title": "ऐरावती आदर्श बहुमुखी क्याम्पसको अध्यक्षमा सोनी",
      "timestamp": 1742342400000,
      "source": "gp",
      "content": "दाङको  ऐरावती आदर्श बहुमुखी क्याम्पसको अध्यक्षमा विनोदकुमार सोनी निर्वाचित हुनुभएको छ । गएराति सम्पन्न स्वतन्त्र विद्यार्थी युनियन (स्ववियु)  निर्वाचनमा सोनीको प्यानल विजय भएको हो ।",
      "longContent": "सन्तोष दहितदाङ, चैत ६ गते । दाङको  ऐरावती आदर्श बहुमुखी क्याम्पसको अध्यक्षमा विनोदकुमार सोनी निर्वाचित हुनुभएको छ । गएराति सम्पन्न स्वतन्त्र विद्यार्थी युनियन (स्ववियु)  निर्वाचनमा सोनीको प्यानल विजय भएको हो ।नेकपा (माओवादी केन्द्र) र राष्ट्रिय जनमोर्चा निकट गठबन्धन अखिल (क्रान्तिकारी) र अखिल छैटौंबाट अध्यक्ष पदका उम्मेदवार सोनीले २ सय १४ मत प्राप्त गरी विजयी हुनुभएको हो । उहाँका निकटतम प्रतिद्वन्द्वी नेपाली कांग्रेस निकट नेपाल विद्यार्थी संघबाट अध्यक्ष पदका उम्मेदवार प्रकाश पुनले १ सय ५८ मत प्राप्त गर्नुभयो । त्यस्तै सचिवमा पनि गठबन्धनकै दिपक शर्मा १ सय ९३ मतसहित विजयी हुनुभएको छ । उहाँका निकटतम प्रतिद्वन्द्वी नेपाली कांग्रेस निकट नेपाल विद्यार्थी संघबाट सचिव पदका उम्मेदवार भुवन भट्टराईले १ सय ६५ मत प्राप्त गर्नुभयो । यस्तै, कोषाध्यक्षमा मन्दिप पोख्रेल १ सय ८९ मत प्राप्त गर्दै विजय हुनुभएको छ । उहाँका निकटतम प्रतिद्वन्द्वी नेपाली कांग्रेस निकट नेपाल विद्यार्थी संघबाट कोषाध्यक्ष पदका उम्मेदवार निसम पोख्रेलले १३४ मत प्राप्त गर्नुभयो । यस्तै, सदस्यहरूमा सोनीको प्यालबाटै सदस्यमा अनिल चौधरी १ सय ८३ मत, मणिप्रसाद पौडेल १ सय ८८ मत, भुपिन्द्र परियार १ सय ८६ मत, सौरभ पोख्रेल १ सय ८८ मत र रविना कँवुरले १सय ८३ मत ल्याएर विजयी हुनुभयो । सोहीअनुसार नेपाली कांग्रेस निकट नेपाल विद्यार्थी संघबाट सदस्यतर्फ सुनसरी चौधरी १ सय ५४ मत, ताराकुमारी पुन १ सय ५४ मत, भोजराज पोख्रेल १ सय ५६ मत, लक्ष्मण चौधरी १ सय ५५ मत र सुवासना मल्ल १ सय ५९ मत प्राप्त गरेका छन् ।नेकपा (एमाले) निकट अनेरास्ववियुबाट अध्यक्ष पदमा अनिल सुनारले १ सय ८ मत प्राप्त गर्नुभएको छ । सचिवमा प्रकाश जेठारा १ सय १५ मत प्राप्त गरे भने कोषाध्यक्षमा निमराज गौतम १ सय ५२ मत मात्र पाउनुभयो । सदस्यतर्फ शिवराम कंडेल १ सय ४६, बबीकुमारी चौधरी १ सय ३०, मनिषा खड्का १ सय ३६, सविन शर्मा १ सय १६ र जालुमाया सुनार १ सय १३ मत प्राप्त गरेको निर्वाचन समितिका संयोजक आनन्द लामिछानेले जानकारी दिनुभयो । निर्वाचनमा कुल ७२५ मतदाता मध्ये ४८५ मत खसेको थियो। १ मत बदर भएको निर्वाचन समितिका संयोजक लामिछानेले जानकारी दिनुभयो ।",
      "link": "https://gorkhapatraonline.com/news/147731",
      "image": "https://gorkhapatraonline.com/storage/media/260622/conversions/dang-original-thumb.jpg"
    },
    {
      "slug": "147707",
      "title": "लहानमा नेविसंघको प्यानल विजयी",
      "timestamp": 1742342400000,
      "source": "gp",
      "content": "सम्पन्न स्वतन्त्र विधार्थी युनिययनको निर्वाचनमा लहानस्थित जेएस मुरारका बहुमुखी क्याम्पस लहानमा नेपाल विधार्थी संघले तेस्रो पटक प्यानल नै विजयी भएर वर्चश्व कायम गरेको छ ।",
      "longContent": "जीवछ यादवलहान, चैत ६ गते । सम्पन्न स्वतन्त्र विधार्थी युनिययनको निर्वाचनमा लहानस्थित जेएस मुरारका बहुमुखी क्याम्पस लहानमा नेपाल विधार्थी संघले तेस्रो पटक प्यानल नै विजयी भएर वर्चश्व कायम गरेको छ । आज  बुधबार विहान घोषित परिणामअनुसार नेविसंघको तर्फबबट सभापतिमा रोहितकुमार राउत ५७५ मल ल्याएर विजयी हुनुभएको छ । अनेरास्ववियुका मनिषकुमार चौधरीले ४३१ मत ल्याएर पछ्याएको थियो । यसैगरी सचिवमा नेविसंघका सुजितकुमार यादव ५६०, कोषाध्यक्षमा अमलेश सिंह ५६८ मत ल्याएर विजयी भएको निर्वाचन समितिका संयोजक तथा क्याम्पस प्रमुख सञ्जय चौधरीले जानकारी दिनुभयो । उहाँको अनुसार सदस्यमा क्रमशः शर्मिलाकुमारी चौधरी, अभिनव महासेठ, उज्जवलकुमार झा, रिकेश सदा, अनिश शेख, अशका रुचाल, सुनमकुमारी चौधरी विजयी भएका छन् । संयुक्त प्यानलका सभापतिका उम्मेदबार ललितकुमार यादवले १३४ मत प्राप्त गरेको छ । यसैगरी सिरहास्थित सत्य नारायाण् सूर्य नारायण बहुमुखी क्याम्पसमा नेपाल विधार्थी संघका पृथ्वी यादवको प्यानलले नै विजयी प्राप्त गरेको छ । सचिवमा रमेशकुमार यादव, कोषध्यक्षमा राज यादव विजयी भएका छन् । यसभन्दा अघि जनमत विधार्थी संघले सिरहा क्याम्पस जितेको थियो । जेएस मुरारका बहुमुखी क्याम्पस लहान र सत्यनारायण सूर्यनारायण मरबैता क्याम्पस सिरहाका निर्वाचित स्ववियु सभापतिहरु क्रमशः रोहित राउत र पृथ्वी यादवले विधार्थीको हकहितमा केन्द्रित भइ शैक्षिक वातावरण अनुकूल बनाउन प्रभावकारी भूमिका खेल्ने प्रतिक्रिया दिनुभयो ।",
      "link": "https://gorkhapatraonline.com/news/147707",
      "image": "https://gorkhapatraonline.com/storage/media/260586/conversions/jibachh-original-thumb.jpg"
    },
    {
      "slug": "147705",
      "title": "कृषि पेशामा जीवन लगाउनुभएका कृषक मोतिलाल",
      "timestamp": 1742342400000,
      "source": "gp",
      "content": "बागलुङ नगरपालिका –३ बोक्सेको गैराका ७६ बर्षीय मोतीलाल सापकोटाको दैनिकी कृषि कर्ममा बित्दछ । बिहान ४ बजे उठ्यो, नित्य कर्म, तरकारीको डोको बोक्यो बागलुङ बजार ल्यायो र बेच्यो । उहाँको यो दैनिकी झैण्डै ४० बर्षदेखि अनवरत छ।",
      "longContent": "नवराज नेपाली गलकोट (बागलुङ), चैत ६ गते । बागलुङ नगरपालिका –३ बोक्सेको गैराका ७६ बर्षीय मोतीलाल सापकोटाको दैनिकी कृषि कर्ममा बित्दछ । बिहान ४ बजे उठ्यो, नित्य कर्म, तरकारीको डोको बोक्यो बागलुङ बजार ल्यायो र बेच्यो । उहाँको यो दैनिकी झैण्डै ४० बर्षदेखि अनवरत छ। सापकोटा भन्नुहुन्छ, “‘मैले तरकारी उत्पादन गरेर बिक्री गर्न थालेको ४० बर्ष भइसक्यो, यसमा लागेपछि अर्को पेशा फेर्नु परेको छैन ।’ उहाँले व्यावसायिक रुपमा तरकारी उत्पादन थाल्दा बागलुङ बजारमा पोखरा, चितवन लगायतका ठाउँबाट तरकारी आउँथ्यो । ‘मैले व्यावसायिक रुपमा तरकारी उत्पादन गर्दा बागलुङका तरकारी उत्पादन गरेर बेच्ने गरिएको थिएन, त्यतिबेला चितवनतिरबाट तरकारी ल्याइन्थ्यो’ उहाँले भन्नुभयो, ‘व्यावसायिक रुपमा तरकारी उत्पादन गर्नेमा म अगुवा किसान हुँ ।’७६ बर्षको उमेरमा पनि उहाँमा जोश, जाँगर र कर्मप्रतिको विश्वास अगाध छ । कृषि कर्मबाट नै आफ्नो पहिचान र परिचय बनाउनुभएका उहाँ आफूलाई कृषकको रुपमा परिचित बनाउन पाउँदा गौरवान्वित ठान्नुहुन्छ । ‘मलाई बाँचुञ्जेल कृषि गर्ने इच्छा छ, मैले काम गर्न सक्न छाडेँ भने पनि मान्छे राखेर कृषि गर्छु ’ उहाँले भन्नुभयो, ‘यो मेरो रुचि र आनन्दको पेशा हो,  कृषि कर्म गर्दा कुनै पनि तनाब नहुने र आनन्दले निन्द्रा पर्छ ।’ यही कर्मबाट उहाँ राष्ट्रपतिद्वारा विभूषित हुनुका साथै विभिन्न संघ संस्थाबाट पुरस्कृत हुनुभएको छ । विस २००५ मा जन्मिएका सापकोटा यो अवस्थासम्म आइपुग्न भने थुप्रै पटक हण्डर खानुभयो । घरको आर्थिक अवस्था बिग्रिएपछि भारतको विभिन्न ठाउँमा पुगि भारी बोकेर आर्थिक जोहो गर्नुभएको थियो । झण्डै २ बर्षको भारत बसाईलाई बिटमार्दै उहाँ आफ्नो जन्मथलो फर्किएर कृषि कर्म गर्न थाल्नुभयो । सुरुवाति समयमा केही चुनौतीको सामना गरे पनि उहाँले यो पेशालाई कहिल्यै छोड्नुभएन । ‘भारतबाट फर्केपछि म निरन्तर यही पेशामा छु, यो पेशामा लागेपछि फर्केर हेर्नु परेको छैन, आर्थिक अवस्था सुधार भएको छ’ उहाँले भन्नुभयो, ‘यही कमाइबाट छोराछोरी पढाउनेदेखि विवाह ब्रतबन्ध र घरखर्च गर्न र केही जग्गा किन्न सहयोग भएको छ ।’उहाँले साढे ६ रोपनी जग्गामा तरकारी खेति गर्दैआउनुभएको छ । आफूले उत्पादन गरेको तरकारी आफैले डोकोमा बोकेर बिक्री गर्नुहुन्छ । यसबाट राम्रो कमाई गरेको उहाँको भनाई छ ।केही बर्ष अघिसम्म कृषिमा सघाउँदै आआउनुभएकी सापकोटाका पत्नी जलादेवी सापकोटाले पछिल्लो समय स्वास्थ्यमा आएको सस्याका कारण खासै सघाउन नसकेको बताउनुभयो । ‘टाउकोमा समस्या भएपछि मैले साथ दिन सकेकी छैन’ जलादेवी सापकोटाले भन्नुभयो, ‘श्रीमान विहानै उठेर आफ्नो काम गर्नुहुन्छ ।’बुहारी जमुना सापकोटाले ससुरा मोतिलालको कामबाट आफुहरु प्रभावित भएको बताउनुभयो । सापकोटाले आफ्नै मेहनतबाट कृषि उद्यमीको परिचय बनाउनुभएको छ । यो परिचय पाउन उहाँले गरेको मेहनत, लगनशीलता र आफ्नै माटोको मेहनतबाट कृषि उद्यमीको परिचय बनाएका छन् । यो परिचय पाउन उहाँले गरेको मेहनत, लगनशीलता र आफ्नै माटोप्रति आगाध विश्वास छ ।",
      "link": "https://gorkhapatraonline.com/news/147705",
      "image": "https://gorkhapatraonline.com/storage/media/260581/conversions/nabaraj-original-thumb.jpg"
    },
    {
      "slug": "147700",
      "title": "गौतम परिवारद्वारा गाउँमा निःशुल्क स्वास्थ्य शिबिर आयोजना",
      "timestamp": 1742342400000,
      "source": "gp",
      "content": "संयुक्त राष्ट्रसंघका भुतपूर्व सहायक महासचिव कुलचन्द्र गौतमको परिवारले चैत २८ र २९ गते इस्मा गाउँपालिका –६ अमरपुरमा बिशेषज्ञ डाक्टरसहित बृहत निःशुल्क स्वास्थ्य शिविरको आयोजना गरेको छ ।",
      "longContent": "टोपलाल अर्यालरेसुंगा, चैत ६ गते । संयुक्त राष्ट्रसंघका भुतपूर्व सहायक महासचिव कुलचन्द्र गौतमको परिवारले चैत २८ र २९ गते इस्मा गाउँपालिका –६ अमरपुरमा बिशेषज्ञ डाक्टरसहित बृहत निःशुल्क स्वास्थ्य शिविरको आयोजना गरेको छ । गौतम परिवारले बुबा ओमप्रसाद गौतमको नामबाट शिक्षा र आमा हिमा गौतमको नामबाट गाउँको स्वास्थ्य क्षेत्रमा उदाहरणीय काम गर्दै आउनुभएको छ । हिमा गौतम स्मृति कोषको आयोजनामा शिविरको आयोजना गरिएको छ । सदरमुकाम तम्घासमा आयोजना गरिएको पत्रकार सम्मेलनमा हिमा गौतम स्मृति कोषका अध्यक्ष नारायण पराजुलीले लामो समयदेखि गाउँको स्वास्थ्य र शिक्षा क्षेत्रमा काम गर्दैआएको कोषले शिविरलाई अहिले पनि निरन्तरता दिएको बताउनुभयो । हिमा गौतम स्मृति कोषका संस्थापक सदस्य सुरेश गौतमका अनुसार दुई दिनसम्म शिविर सञ्चालन हुने भएकाले अधिकांशलाई लाभ लिन आफूहरुले पत्रकार सम्मेलनमार्फत प्रचार–प्रसारको योजना बनाएको पराजुलीको भनाइ छ । डा. प्रकाश पौडेलको संयोजनमा मेडिसिटी अस्पतालका बरिष्ठ मिर्गौला रोग बिशेषज्ञ ऋषीकुमार काफ्ले, डा. प्रकाश पौडेल, अमेरिका मेरील्याण्डको जोनहप्किन्स अस्पतालमा कार्यरत एसिस्टेन्ट प्रोफेसर तथा मिर्गौला बिशेषज्ञ डा. समीरचन्द्र गौतम, काठमाडौं मेडिकल कलेजमा कार्यरत बरिष्ठ स्त्रीरोग बिशेषज्ञ डा. प्रतिज्ञा गौतम र रुपा झा र हाडजोर्नी बिशेषज्ञसहित लोकबहादुर टण्डन, यज्ञ खडकासहित थुपै्र मेडिकल अधिकृतहरु शिविरमा सहभागी हुनुहुनेछ । इस्मा, धुर्कोट र मालिका गाउँपालिकासँग समेत शिविरका बिषयमा समन्वय भएकाले अधिकतम लाभ नै आफूहरुको उद्देश्य रहेको गौतमले बताउनुभयो । बुबा र आमाको नामबाट बिद्यार्थीलाई शैक्षिक सामग्री, पुरस्कार, बिद्यालयका संरचना निर्माण, दिवाखाजा लगायतका कार्यक्रम गौतम परिवारले गरेको छ । स्वास्थ्यचौकी निर्माणमा जग्गा प्रदान, आवश्यक स्वास्थ्य सामग्री र उपकरण वितरण तथा निःशुल्क स्वास्थ्य शिविरहरु गरिएको स्थानीय समेत रहनुभएका युवा समाजवेवी हिरा एसीले बताउनुभयो । गौतम परिवारले लामो समयदेखि शिक्षा, स्वास्थ्य, महिला सशक्तिकरण र सामाजिक विकासको क्षेत्रमा उल्लेख्य काम गरेको एसीको भनाइ छ ।",
      "link": "https://gorkhapatraonline.com/news/147700",
      "image": "https://gorkhapatraonline.com/storage/media/260575/conversions/Pressmeet-Hima-kos-original-thumb.jpg"
    },
    {
      "slug": "147694",
      "title": "जनज्योति बहुमुखी क्याम्पस चन्द्रनिगाहपुरमा नेबिसंघको प्यानल विजयी",
      "timestamp": 1742342400000,
      "source": "gp",
      "content": "रौतहटको जनज्योति बहुमुखी क्याम्पस चन्द्रनिगाहपुरमा मङ्गलबार भएको स्वतन्त्र विद्यार्थी युनियनको निर्वाचनमा नेपाल विद्यार्थी संघको प्यानल विजयी भएको छ ।",
      "longContent": "यादवराज पुरीरौतहट, चैत ६ गते । रौतहटको जनज्योति बहुमुखी क्याम्पस चन्द्रनिगाहपुरमा मङ्गलबार भएको स्वतन्त्र विद्यार्थी युनियनको निर्वाचनमा नेपाल विद्यार्थी संघको प्यानल विजयी भएको छ । चार विद्यार्थी संगठनले प्रतिस्पर्धा गरेको सो निर्वाचनमा नेविसंघका सभापति उम्मेदवार मोहम्मद नौदास आलमले  एक हजार १७४ मत प्राप्तगरी विजयी हुनुभयो । उहाँका निकटतम प्रतिद्वन्द्वी अनेरास्ववियुका सभापति उम्मेदवार दामोदर उप्रेतीले २०३ मत प्राप्त गर्नुभयो ।  यसैगरी नेविसंघका सचिव शाहिल पुरीले १ हजार १२८ र कोषाध्यक्ष सम्झनाकुमारी चौधरीले १ हजार १४८ मत प्राप्तगरी विजयी हुनुभयो । सदस्यहरुमा विकासकुमार दास, रोहन श्रेष्ठ, रेजिनाकुमारी काफ्ले, पुष्पा कार्की, अर्जुन भट्टराइ, शुशीलकुमार पहरी र रितिक सिंह विजयी हुनुभएको निर्वाचन अधिकृत विनोद तिमल्सिनाले बताउनुभयो । उहाँकाअनुसार चुनावी प्रतिस्पर्धामा अखिल क्रान्तिकारी र संयुक्त समाजवादी विद्यार्थी युनियनको पनि सहभागिता थियो ।",
      "link": "https://gorkhapatraonline.com/news/147694",
      "image": "https://gorkhapatraonline.com/storage/media/260569/conversions/Janajyoti-Campus-Rautahat.-original-thumb.jpg"
    },
    {
      "slug": "147690",
      "title": "अमर क्याम्पसमा गठबन्धनविरुद्ध अनेरास्ववियुको जित",
      "timestamp": 1742342400000,
      "source": "gp",
      "content": "स्वतन्त्र विद्यार्थी युनियनको निर्वाचनमा प्युठानमा एक्लै चुनाव लडेको अनेरास्ववियुले एउटा क्याम्पसमा जित हासिल गरेको छ । स्वर्गद्वारी नगरपालिकास्थित अमर क्याम्पसमा गठबन्धनलाई पराजित गर्दै अनेरास्ववियुले जित हासिल गरेको हो ।",
      "longContent": "सुजल श्रेष्ठप्युठान, चैत ६ गते । स्वतन्त्र विद्यार्थी युनियनको निर्वाचनमा प्युठानमा एक्लै चुनाव लडेको अनेरास्ववियुले एउटा क्याम्पसमा जित हासिल गरेको छ । स्वर्गद्वारी नगरपालिकास्थित अमर क्याम्पसमा गठबन्धनलाई पराजित गर्दै अनेरास्ववियुले जित हासिल गरेको हो ।अनेरास्ववियुको तर्फबाट अध्यक्षका उम्मेदवार जीवन रोकामगर निर्वाचित हुनुभएको हो । नेपाल विद्यार्थी संघ, अनेरास्ववियु (क्रान्तिकारी), अखिल (समाजवादी) र अखिल (छैठौं) को साझा प्यानलबाट उम्मेदवार बनेका राजेश बुढाथोकीलाई तीन मतको अन्तरले पछिपार्दै जित हासिल गर्नुभएको हो । रोकामगरले १२१ मत पाउनुभयो भने बुढाथोकीले ११८ मत प्राप्त गर्नुभयो । प्यूठान क्याम्पसमा गठबन्धनबाट नेपाल विद्यार्थी संघका प्रमोद ओली अध्यक्षमा निर्वाचित हुनुभएको छ । गौमुखी क्याम्पसमा गठबन्धनबाट अखिल (छैठौं) का प्रविन जिसी अध्यक्षमा निर्वाचित हुनुभएको छ ।जिल्लाकै झिमरुक बहुमुखी क्याम्पसमा सर्वसम्मत नयाँ नेतृत्व चयन भएको छ । अनेरास्ववियु (समाजवादी) का कमला रोका अध्यक्षमा सर्वसम्मत निर्वाचित हुनुभएको हो । विवादका कारण करिव एक हजार विद्यार्थी रहेको जिल्लाकै पुरानो र ठूलो स्वर्गद्वारी बहुमुखी क्याम्पसमा भने निर्वाचन स्थगित भएको छ । विवाद हल गरेर चैत १४ गते निर्वाचन गर्ने क्याम्पस प्रशासनले तयारी गरेको छ ।",
      "link": "https://gorkhapatraonline.com/news/147690",
      "image": "https://gorkhapatraonline.com/storage/media/260565/conversions/Photo-Jeevan-Roka-Magar-original-thumb.jpg"
    },
    {
      "slug": "147689",
      "title": "ऐश्वर्य बहुमुखी क्याम्पस सभापतिमा नेविसंघका भट्ट बिजयी",
      "timestamp": 1742342400000,
      "source": "gp",
      "content": "कैलालीको धनगढीस्थित ऐश्वर्य बहुमुखी क्याम्पसमा नेपाल विद्यार्थी संघ (नेविसंघ) ले डेढ दशकपछि स्ववियु निर्वाचनमा विजय प्राप्त गरेको छ ।",
      "longContent": "निराजन परियार धनगढी, (चौराहा), चैत ६ गते । कैलालीको धनगढीस्थित ऐश्वर्य बहुमुखी क्याम्पसमा नेपाल विद्यार्थी संघ (नेविसंघ) ले डेढ दशकपछि स्ववियु निर्वाचनमा विजय प्राप्त गरेको छ ।निर्वाचन समितिका प्रमुख खेमराज पन्तका अनुसार, स्ववियु सभापतिमा नेविसंघका दीपकराज भट्ट ५३३ मत प्राप्तगरी विजयी भएका छन् । उहाँका प्रतिद्वन्द्वी अनेरास्ववियुका दिपेन्द्र भट्टले ४२५ मत र अखिल क्रान्तिकारीका विकास बिष्टले ४०२ मत प्राप्त गर्नुभयो । यस्तै, सचिवमा देवेन्द्र बोहरा ५५४ मत र कोषाध्यक्षमा सन्चिताकुमारी चौधरी ५६९ मत प्राप्तगरी विजयी भएका छन् । यी दुबै नेविसंघ नेतृत्वको प्यानलका उम्मेदवार हुनुहुन्छ । दुई हजार एकसय विद्यार्थी रहेको उक्त क्याम्पसमा मंगलबार भएको मतदानमा एक हजार ४०३ मत खसेको थियो । यसअघि ऐश्वर्य बहुमुखी क्याम्पसमा तीन पटक स्ववियु निर्वाचन भएको थियो । १५ वर्षअघि भएको निर्वाचनमा नेविसंघका राजेन्द्र भट्ट सभापति निर्वाचित हुनुभएको थियो । दोस्रो निर्वाचनमा राप्रपा निकट विद्यार्थी संघका कमल बम विजयी हुनुभएको थियो । तेस्रो निर्वाचनमा अनेरास्ववियुबाट कुवेर खड्का विजयी हुनुभएको थियो ।",
      "link": "https://gorkhapatraonline.com/news/147689",
      "image": "https://gorkhapatraonline.com/storage/media/260563/conversions/2345-original-thumb.jpg"
    },
    {
      "slug": "147688",
      "title": "चतुर्भुजेश्वर सभापतिमा अनेरास्ववियुका घिमिरे बिजयी",
      "timestamp": 1742342400000,
      "source": "gp",
      "content": "सर्लाहीको हरिवनस्थित चतुर्भूजेश्वर बहुमुखी क्याम्पसको स्ववियु सभापतिमा अनेरास्ववियुका हिमाल घिमिरे निर्वाचित हुनुभएको छ । नेकपा (एमाले) निकट अनेरास्ववियु र नेपाली कांग्रेस निकट नेविसङ्घको संयुक्त प्यानलबाट सभापतिका उम्मेदवार घिमिरे प्रतिस्पर्धीभन्दा दोब्बर बढी मत प्राप्त गरी निर्वाचित हुनुभएको हो ।",
      "longContent": "जनार्जन खत्रीसर्लाही, चैत ६ गते । सर्लाहीको हरिवनस्थित चतुर्भूजेश्वर बहुमुखी क्याम्पसको स्ववियु सभापतिमा अनेरास्ववियुका हिमाल घिमिरे निर्वाचित हुनुभएको छ । नेकपा (एमाले) निकट अनेरास्ववियु र नेपाली कांग्रेस निकट नेविसङ्घको संयुक्त प्यानलबाट सभापतिका उम्मेदवार घिमिरे प्रतिस्पर्धीभन्दा दोब्बर बढी मत प्राप्त गरी निर्वाचित हुनुभएको हो । घिमिरे ४४२ मत प्राप्तगरी बिजयी हुँदा उहाँका प्रतिस्पर्धी अखिल क्रान्तिकारीबाट सभापतिका उम्मेदवार अन्जिता भुजेलले २१३ मत प्राप्त गर्नुभयो ।अन्य पदाधिकारी र सदस्यमा समेत अनेरास्ववियु र नेविसङ्घको पूरै प्यानल निर्वाचित भएको छ । क्याम्पसको स्ववियु सचिवमा रोहन उप्रेती ४०३ मत प्राप्तगरी निर्वाचित हुँदा प्रतिस्पर्धी अभिषेक बानियाँको पक्षमा २४८ मत खसेको छ । कोषाध्यक्षमा स्मृति श्रेष्ठ ४०९ मत प्राप्तगरी बिजयी हुँदा उहाँका प्रतिस्पर्धी सञ्जयकुमार महतोले २३४ मत प्राप्त गर्नुभयो । यसैगरी सदस्यमा श्यामजनक ठाकुर ४१०, पुण्यप्रसाद लुइटेल ४२१, अविना दाहाल ४१४, एलिसा सिञ्जाली ४१० र रितिस महर्जन ४०७ मत प्राप्तगरी निर्वाचित हुनुभएको निर्वाचन समितिले जनाएको छ । स्ववियु निर्वाचनमा ८२८ जना मतदाता विद्यार्थीमध्ये ६६७ जना विद्यार्थी सहभागी भएर मतदान गरेका स्ववियु निर्वाचन अधिकृत डा. हरिलाल मैनालीले जानकारी दिनुभयो ।",
      "link": "https://gorkhapatraonline.com/news/147688",
      "image": "https://gorkhapatraonline.com/storage/media/260562/conversions/Sukhepokhari-Sobiu-Sabhapati-photo-original-thumb.jpg"
    },
    {
      "slug": "147683",
      "title": "काठको मुढा लागेर बृद्धको मृत्यु",
      "timestamp": 1742342400000,
      "source": "gp",
      "content": "गोरखामा काठको मुढा लागेर एक बृद्धा महिलाको मृत्यु भएको छ । मृत्यु हुनेमा बारपाक सुलीकोट गाउँपालिका –४ टुकराङका ६९ बर्षिया बिमायाँ बराम भएको जिल्ला प्रहरी कार्यालय गोरखाका प्रहरी नायब उपरीक्षक ईन्द्रप्रसाद सुबेदीले जानकारी दिनुभयो ।",
      "longContent": "गुणबहादुर रोकासुलीकोट, चैत ६ गते । गोरखामा काठको मुढा लागेर एक बृद्धा महिलाको मृत्यु भएको छ । मृत्यु हुनेमा बारपाक सुलीकोट गाउँपालिका –४ टुकराङका ६९ बर्षिया बिमायाँ बराम भएको जिल्ला प्रहरी कार्यालय गोरखाका प्रहरी नायब उपरीक्षक ईन्द्रप्रसाद सुबेदीले जानकारी दिनुभयो । उहाँका अनुसार मंगलबार दिउँसो १ बजेको समयमा बोराखर्क जंगलमा घाँस काट्न गएका बेला माथिबाट काठको मुढा खसी बृद्धा बरामको टाउकोमा लागी गम्भीर घाइते भई उपचारको क्रममा मृत्यु भएको उहाँले बताउनुभयो । टाउको र छात्तीमा गम्भीर चोट लागी अचेत अबस्थामा फेला पारी थप उपचारका क्रममा मृत्यु भएकाले त्यस घट्नाको बारेमा थप अनुसन्धान भइरहेको जिल्ला प्रहरी कार्यालय गोरखाले जनाएको छ ।",
      "link": "https://gorkhapatraonline.com/news/147683",
      "image": "https://gorkhapatraonline.com/storage/media/260557/conversions/death-1-original-thumb.jpg"
    },
    {
      "slug": "147682",
      "title": "धवलागिरि क्याम्पस सभापतिमा अनेरास्ववियुकी शेख",
      "timestamp": 1742342400000,
      "source": "gp",
      "content": "स्वतन्त्र विद्यार्थी यूनियनको नयाँ नेतृत्वका लागि बागलुङस्थित धवलागिरि बहुमुखी क्याम्पसमा भएको निर्वाचनमा अनेरास्ववियुकी आश्मिन शेख विजयी हुनुभएको छ ।",
      "longContent": "अर्जुन कार्कीबागलुङ (काठेखोला), चैत ६ गते । स्वतन्त्र विद्यार्थी यूनियनको नयाँ नेतृत्वका लागि बागलुङस्थित धवलागिरि बहुमुखी क्याम्पसमा भएको निर्वाचनमा अनेरास्ववियुकी आश्मिन शेख विजयी हुनुभएको छ ।बुधबार विहान सम्पन्न मत परिणामअनुसार अखिल संयुक्तबाट उम्मेदवार बन्नुभएकी अनेरास्ववियुकी शेखले ५५२ मत प्राप्त गरी विजयी हुनुभएको हो । उहाँकी निकटतम प्रतिद्वन्द्वी नेपाली काँग्रेस निकट नेपाल विद्यार्थी संघकी सृष्टि आचार्यले ४९१ ले मत प्राप्त गर्नुभयो । सभापतिमा उम्मेदवारी दिए पनि नेविसंघकी उम्मेदवार आचार्यलाई समर्थन गर्नुभएका दिपक सुवेदीले ७ मत प्राप्त गर्नुभयो । शेख धवलागिरि बहुमुखी क्याम्पसको स्ववियु सभापतिमा निर्वाचित हुने पहिलो महिला बन्नुभएको छ । सचिवमा नेविसंघका सचिन हरिजन ५३४ मत प्राप्तगरी विजयी हुनुभएको छ । उहाँका निकटम प्रतिद्वन्द्वी अखिल क्रान्तिकारी (अखिल संयुक्त प्यानल) का रुद्रबहादुर पुनले ५०९ मत प्राप्त गर्नुभयो । कोषाध्यक्षमा पनि नेविसंघका बिशाल थापाले ६५४ मत ल्याएर विजयी हुँदा निकटतम प्रतिद्वन्द्वी अखिल संयुक्त प्यानलकी रेशा शर्माले ३८४ मत प्राप्त गर्नुभयो ।  सदस्यहरूमा नेविसंघका ७ र अनेरास्ववियका १ जना उम्मेदवार विजयी भएका छन् । नेविसंघका प्रशान्त सुवेदीले ६१२, दीपसागर सुवेदीले ६११, सुदिप घर्ती मगरले ५५८, सृष्टि घर्तीले ५४३, सुवासबाबु घर्तीले ५२२, सेमान्त शर्माले ५१८ र शुभम राजभण्डारीले ४९६ र अनेरास्ववियुका विकल्प घर्ती मगरले ५६४ मत प्राप्त गरी विजयी भएका हुन् ।बागलुङको एक मात्र आङ्गिक क्याम्पस धवलागिरि बहुमुखी क्याम्पसमा मंगलबार भएको मतदानमा १ हजार ५९ मत खसेको थियो । क्याम्पसमा १ हजार ४ सय ७६ मतदाता रहेका थिए । निर्वाचनमा कांग्रेसले नेविसंघको एकल प्यानल बनाएको थियो । एमाले, माओवादी, राष्ट्रिय जनमोर्चा, नेकपा एस र राप्रपाको संयुक्त प्यानल बनाएर निर्वाचनमा सहभागी भएका थिए ।",
      "link": "https://gorkhapatraonline.com/news/147682",
      "image": "https://gorkhapatraonline.com/storage/media/260555/conversions/Aashmin-Sheikh-original-thumb.jpg"
    },
    {
      "slug": "147679",
      "title": "जनज्योतिको सभापतिमा अनेरास्ववियुको सिंह निर्वाचित",
      "timestamp": 1742342400000,
      "source": "gp",
      "content": "सर्लाहीको लालबन्दीस्थित जनज्योति बहुमुखी क्याम्पसको स्वतन्त्र विद्यार्थी युनियन (स्ववियु) सभापतिमा अनेरास्ववियुका समिरसिंह निर्वाचित हुनुभएको छ ।",
      "longContent": "जनार्जन खत्रीसर्लाही, चैत ६ गते । सर्लाहीको लालबन्दीस्थित जनज्योति बहुमुखी क्याम्पसको स्वतन्त्र विद्यार्थी युनियन (स्ववियु) सभापतिमा अनेरास्ववियुका समिरसिंह निर्वाचित हुनुभएको छ । नेकपा (एमाले) निकट अनेरास्ववियु, नेकपा (एकीकृत समाजवादी) निकट अनेरास्ववियु र नेकपा (माओवादी केन्द्र) निकट अखिल क्रान्तिकारीको संयुक्त प्यानलबाट सभापतिका उम्मेदवार रहेका सिंह नेपाली कांग्रेस निकट नेविसङ्घका निर्मल अधिकारी (सफल) लाई ८५ मतले पराजित गर्दै स्ववियु सभापतिमा चुनिनुभएको हो । सिंह ४१० मतसहित सभापतिमा बिजयी हुनुभएको निर्वाचन समितिले जनाएको छ । उहाँका प्रतिस्पर्धी नेविसङ्घका अधिकारीले ३२५ मत प्राप्त गर्नुभयो । स्ववियुको अन्य पदाधिकारी तथा सदस्यमध्ये एक जना सदस्यबाहेक सम्पूर्ण पदाधिकारी तथा सदस्यमा संयुक्त प्यानलका उम्मेदवार बिजयी भएका छन् । जनज्योति क्याम्पसको स्ववियु सचिवमा संयुक्त प्यानलबाट रोशना पोखरेल (रोजिना) ४०० मत प्राप्त गरी बिजयी हुँदा उहाँका प्रतिस्पर्धी नेविसङ्घका अरविन्द साहले ३२३ मत ल्याउनुभएको छ । कोषाध्यक्षमा संयुक्त प्यानलबाट निकी कुमारी ३७३ मत प्राप्त गरी निर्वाचित हुँदा उहाँकी प्रतिस्पर्धी रीतिका चौधरीले ३४४ मत प्राप्त गरेको निर्वाचन समितिले जनाएको छ । यसैगरी स्ववियु सदस्यमा नेविसङ्घबाट एकमात्र उम्मेदवार प्रकृति कुमारीले ३६२ प्राप्त गरी बिजयी हुनुभएको छ । अन्य सदस्यहरुमा संयुक्त प्यानलबाट शान्तिकुमारी मण्डल ३६५, राहुलकुमार गुप्ता ३८८, असराना बेगम ३७९, सुनिलकुमार साह ३८२, सुमन घिमिरे ४०१, नवीनकुमार महतो ३८२ र रुपेशकुमार साह ३५६ मतसहित बिजयी हुनुभएको छ । त्यस्तै समानुपातिकतर्फ अनेरास्ववियुले ३६०, नेविसङ्घले ३३१ र अनेरास्ववियुले ९ मत प्राप्त गरेका छन् । दुई मत बदर भएको निर्वाचन अधिकृत शिवहरि नेपालले जानकारी दिनुुभयो । उहाँका अनुसार स्ववियु निर्वाचन अन्तर्गत मङ्गलबार भएको मतदानमा क्याम्पसको स्नातक र स्नाकोत्तर तहमा भर्ना भएका एक हजार ८४ विद्यार्थीमध्ये ७४७ जना विद्यार्थीले मतदान गरेका थिए ।",
      "link": "https://gorkhapatraonline.com/news/147679",
      "image": "https://gorkhapatraonline.com/storage/media/260552/conversions/Samir-Sing-Janajyoti-Sobiu-Savapati-original-thumb.jpg"
    },
    {
      "slug": "147676",
      "title": "स्याङजाको चार क्याम्पसमा नेविसंघ, एकमा अनेरास्ववियु",
      "timestamp": 1742342400000,
      "source": "gp",
      "content": "स्याङजामा स्ववियुको चुनावी प्रक्रिया सुरु भएकामध्ये पाँच वटा क्याम्पसको नतिजा सार्वजनिक भएको छ । मंगलबार सम्पन्न भएको वालिङ बहुमुखी क्याम्पस र त्रिभुवन आदर्श बहुमुखी क्याम्पसमा नेपाल विद्यार्थी संघले सभापति जितेको छ ।",
      "longContent": "राधाकृष्ण डुम्रे वालिङ, चैत ६ गते । स्याङजामा स्ववियुको चुनावी प्रक्रिया सुरु भएकामध्ये पाँच वटा क्याम्पसको नतिजा सार्वजनिक भएको छ । मंगलबार सम्पन्न भएको वालिङ बहुमुखी क्याम्पस र त्रिभुवन आदर्श बहुमुखी क्याम्पसमा नेपाल विद्यार्थी संघले सभापति जितेको छ । सिद्धार्थ सामुदायिक बहुमुखी क्याम्पसमा अनेरास्ववियुले सभापतिमा जित हात पारेको छ । जिल्लामा धेरै मतदाता रहेको वालिङ बहुमुखी क्याम्पसमा नेविसंघका निरज श्रेष्ठ सभापतिमा निर्वाचित हुनुभएको छ । सचिवमा अनेरास्ववियुकी बिना रेग्मी बाहेक सबै पदमा नेविसंघ बिजयी भएको छ । यस्तै, जिल्ला सदरमुकाममा रहेको त्रिभुवन आदर्श बहुमुखी क्याम्पसमा नेविसंघका देवदत्त सुवेदीको प्यानल निर्वाचित भएको छ । यस्तै, फेदीखोलामा रहेको सिद्धार्थ सामुदायिक बहुमुखी क्याम्पसको सभापतिमा प्रतीक्षा गोदारको प्यानल बिजयी भएको छ । समानुपातिकमा भने नेविसंघ र अनेरास्ववियुका दुई–दुई जना निर्वाचित भएका छन् । यस्तै, गल्याङको मालुङ्गा सार्वजनिक बहुमुखी क्याम्पसमा नेविसंघका गोविन्द भण्डारी र चापाकोटमा रहेको राधादामोदर संस्कृत विद्यापीठमा नेविसंघका रविन भट्टराई सभापतिमा चयन हुनुभएको छ । दुबै क्याम्पसमा सहमतिका आधारमा स्ववियु गठन भएको हो । यसैबिच कालीगण्डकीको मिर्मी बहुमुखी क्याम्पस र गल्याङको गल्याङ बहुमुखी क्याम्पसमा विवादका कारण निर्वाचन प्रक्रिया अवरुद्ध भएको छ । मिर्मी बहुमुखी क्याम्पसमा सहमतिको प्रयास भइरहँदा नेकपा (एमाले) ले एकलौटी गर्ने प्रयास गरेको भन्दै क्याम्पसका १२ जना सञ्चालक समिति सदस्यले सामुहिक राजिनामा समेत दिएका छन् । क्याम्पस प्रमुख रामप्रसाद पाण्डेले छलफलको प्रयास जारी रहेको जानकारी दिनुभयो ।",
      "link": "https://gorkhapatraonline.com/news/147676",
      "image": "https://gorkhapatraonline.com/storage/media/260548/conversions/waling-chunabi-chahalpahal-original-thumb.jpg"
    },
    {
      "slug": "147625",
      "title": "पैदलयात्रीबाट असुली रोक्न चन्द्रागिरि हिल्सलाई निर्देशन",
      "timestamp": 1742342400000,
      "source": "gp",
      "content": "चन्द्रागिरि हिल्स प्रालिले थाहा नगरपालिका–९, चित्लाङ भन्ज्याङ हुँदै भालेश्वर मन्दिरसम्म जाने पैदलमार्गमा चेकपोइन्ट राखेर सर्वसाधारणसँग अनधिकृत रूपमा रकम लिएको पाइएपछि थाहा नगरपालिका–९ को कार्यालयले उक्त कार्य तत्काल रोक्न चन्द्रागिरि हिल्सलाई निर्देशन दिएको छ ।",
      "longContent": "राममणि दाहालहेटौँडा, चैत ६ गते । चन्द्रागिरि हिल्स प्रालिले थाहा नगरपालिका–९, चित्लाङ भन्ज्याङ हुँदै भालेश्वर मन्दिरसम्म जाने पैदलमार्गमा चेकपोइन्ट राखेर सर्वसाधारणसँग अनधिकृत रूपमा रकम लिएको पाइएपछि थाहा नगरपालिका–९ को कार्यालयले उक्त कार्य तत्काल रोक्न चन्द्रागिरि हिल्सलाई निर्देशन दिएको छ ।मन्दिरसम्म पुग्न प्रतिव्यक्ति एक सय रुपियाँ शुल्क असुली गरिरहेको पाइएपछि वडा कार्यालयले काठमाडौँमा केबुलकार सञ्चालन गर्दै आएको चन्द्रागिरि हिल्सलाई सोमबार पत्राचार गर्दै तत्काल उक्त कार्य रोक्न निर्देशन दिएको हो । वडाध्यक्ष राजकुमार बलामीले भालेश्वर मन्दिरसम्म जाने पैदलमार्ग अन्तर्गत चन्द्रागिरि हिल्सले चेकपोइन्ट राखेर उक्त मन्दिरसम्म पुग्न प्रतिव्यक्ति एक सय रुपियाँ शुल्क लिइरहेको भनी जनगुनासो प्राप्त भएको बताउनुभयो । सोही आधारमा उहाँले उक्त कार्य तत्काल रोकी उक्त पैदलमार्ग हुँदै भालेश्वर मन्दिरसम्म जाने कुनै पनि पैदलयात्रीलाई आवतजावतमा रोकावट नगर्नसमेत लिखित निर्देशन दिनुभएको छ । निर्देशनमा यात्रीलाई आवतजावतमा रोकावट नगर्न र चेकपोइन्टमा राखिएका सामग्रीसमेत सात दिनभित्र हटाइदिन भनिएको छ ।यसअघि वडाध्यक्ष बलामीले एक सूचना जारी गर्दै वडा कार्यालयले वडा कार्यालय र चन्द्रागिरि हिल्स प्रालिबिच भएको सहमतिबमोजिम नै शुल्क लिएको भ्रामक सूचना सम्प्रेषण भइरहेको जनाउनुभएको थियो । उहाँले चन्द्रागिरि हिल्ससँग शुल्क लिनेबारे थाहा नगरपालिका–९ वडा कार्यालय तथा वडाध्यक्षबाट कुनै पनि सहमति नभएको स्पष्ट पार्नुभएको छ । कुनै लगानीबिना मन्दिरमा गएको र वन क्षेत्रमा हिँडेको समेत रसिद काटेर यात्रुसँग असुली गरेको भन्दै सार्वजनिक रूपमा चन्द्रागिरि हिल्सको विरोध हुन थालेपछि वडा कार्यालयले सूचना नै जारी गरेर उक्त कार्य रोक्न निर्देशन दिने निर्णयमा पुगेको हो । कम्पनीले थाहाका नगरप्रमुख, उपप्रमुख र वडा नं. ९ का वडाध्यक्षसँगको सहमतिमा सडक मर्मत र सरसफाइका लागि पैदलयात्रुसँग एक सय रुपियाँ उठाउँदै आएको जिकिर गरेको छ । थाहा नगरपालिकाका उपप्रमुख भरत गोपालीले चन्द्रागिरि हिल्ससँगको सहमति उल्लङ्घन गर्दै नागरिकसँग एक सय रुपियाँ उठाउँदै आएकामा आफूहरूले असहमति जनाउँदै आएको जानकारी दिनुभयो । उहाँले थाहा नगर, इन्द्रसरोवर र चन्द्रागिरिका बासिन्दासँग नलिने अरूसँग लिने गरेकामा पनि पछि आफूहरूले आपत्ति जनाउँदै कोहीसँग पनि अनधिकृत रूपमा लिन नपाउने व्यवस्थापनलाई सुझाएको बताउनुभयो ।यस्तै थाहा नगरपालिकाका ९ र १० नं. वडा चन्द्रागिरि नगरपालिकाका केही वडा, इन्द्रसरोवरका ४ र ५ नं. वडाका बासिन्दालाई केबुलकार भाडामा छुट दिने गरेको आफूहरूको तीन वटै पालिकाका सबै नागरिकले छुट पाउन पर्छ भनेपछि २५ प्रतिशत छुट दिने गरी सहमति भएको उहाँले सुनाउनुभयो । स्थानीयलाई परिचयपत्रका आधारमा केबुलकार भाडामा २५ प्रतिशत छुट दिने गरी सहमति भएको छ ।यस्तै वडा नं. ९ का वडाध्यक्ष बलामीले चन्द्रागिरि हिल्सले नागरिकसँग एक सय रुपियाँ उठाउँदै आएको जानकारी आएपछि यसअघि रोक्न दबाब दिएपछि रोक्ने प्रतिबद्धता कम्पनीले जनाएको बताउनुभयो ।  केबुलकार सञ्चालनमा आउनुभन्दा अघिबाट प्रयोग हुँदै आएको पुरानो पैदलमार्गमा शुल्क लगाइएको हो ।यसैबिच मकवानपुरको इन्द्रसरोवर गाउँपालिका वडा नं. ५ वडा कार्यालयले भालेश्वर मन्दिर र वनमा जान प्रवेश शुल्क उठाउन चन्द्रागिरि हिल्सलाई वडा कार्यालयले कुनै प्रकारको लिखित वा मौखिक अनुमति नदिएको जनाएको छ ।वडाध्यक्ष दुतराज तितुङले चन्द्रागिरि हिल्सले शुल्क उठाउँदै आएको विषयमा ध्यानाकर्षण भएको भन्दै मङ्गलबार जारी सूचनामा सार्वजनिक वन र मन्दिरमा जाँदा कुनै शुल्क बुझाउनु नपर्ने बताउनुभएको छ । उहाँले भालेश्वर मन्दिर जान पैदल यात्रुसँग प्रवेश शुल्क लिइएको जनगुनासो आएको र पैदल यात्रुसँग प्रवेश शुल्क उठाउने विषयमा चन्द्रागिरि हिल्सलाई यस वडाले कुनै प्रकारको लिखित वा मौखिक अनुमति नदिएको बताउनुभयो । वडाध्यक्ष तितुङद्वारा जारी सूचनामा भनिएको इन्द्रसरोवर गाउँपालिकाको वडा नं. ५ को समेत क्षेत्रमा पर्ने पवित्र धार्मिक क्षेत्र भालेश्वर मन्दिर र वन क्षेत्रमा चन्द्रागिरि हिल्स ले पैदल यात्रुसँग प्रवेश शुल्क लिने कार्य गैरकानुनी रहेकाले तत्काल सो कार्य बन्द गर्न यसै सूचनाद्वारा निर्देशन दिइएको छ । साथै हालसम्म सङ्कलित रकम नेपाल सरकारलाई फिर्ता गर्न अनुरोध गरिएको छ ।",
      "link": "https://gorkhapatraonline.com/news/147625",
      "image": "https://gorkhapatraonline.com/storage/media/260491/conversions/GRP-19Mar-15-original-thumb.jpg"
    },
    {
      "slug": "147624",
      "title": "विदेश जाने सत्र प्रतिशत बढे",
      "timestamp": 1742342400000,
      "source": "gp",
      "content": "वैदेशिक रोजगारीमा जानेको सङ्ख्या १७ प्रतिशतले बढेको छ ।",
      "longContent": "गोरखापत्र समाचारदाताकाठमाडौँ, चैत ६ गते । वैदेशिक रोजगारीमा जानेको सङ्ख्या १७ प्रतिशतले बढेको छ । वैदेशिक रोजगार विभागका अनुसार गत आर्थिक वर्ष २०८०/८१ को आठ महिनाको तुलनामा चालु आव २०८१/८२ यस अवधिमा वैदेशिक रोजगारीका लागि श्रम स्वीकृति लिने १५.०७ प्रतिशतले बढेका हुन् । गत आवको सो अवधिमा चार ६२ हजार ४६९ जनाले श्रम स्वीकृति लिएकोमा चालु आवको यस अवधिमा पाँच लाख ४४ हजार ४७० जनाले श्रम स्वीकृति लिएर बिदेसिएको विभागले जनाएको छ । जुन गत आवको तुलनामा चालु आवमा ८२ हजार ७१ जनाले बढी हो । विभागका अनुसार चालु आवमा वैदेशिक रोजगारीमा जानका लागि सबैभन्दा धेरै मङ्सिर र माघमा श्रम स्वीकृति जारी भएको छ । चालु आवको मङ्सिरमा सबैभन्दा बढीले वैदेशिक रोजगारीका लागि श्रम स्वीकृति लिएका छन् । मङ्सिरमा ८४ हजार २२७ जनाले र सबैभन्दा कम असोजमा ५३ हजार ४२५ जनाले श्रम स्वीकृति लिएको विभागले जनाएको छ । विभागका अनुसार माघमा ७२ हजार ४४१ र फागुनमा ६८ हजार ९६३ जनाले श्रम स्वीकृति लिएर वैदेशिक रोजगारीमा गएका छन् । चालु आव २०८१/८२ को पहिलो आठ महिनामा वैदेशिक रोजगारीमा जाने नेपालीका लागि पहिलो श्रम गन्तव्य देश संयुक्त अरब इमिरेट्स (युएई) भएको छ । वैदेशिक रोजगार विभागका अनुसार यस वैदेशिक रोजगारीका लागि पाँच लाख ४४ हजार ५७० जनाले श्रम स्वीकृति लिएकामा युएईका लागि मात्रै एक लाख ७३ हजार ३४१ जनाले श्रम स्वीकृति लिएका हुन् । चालु आवको सो अवधिमा नेपालीको दोस्रो श्रम गन्तव्य देश साउदी अरब र तेस्रो श्रम गन्तव्य देश कतार रहेको छ । यस अवधिमा साउदी अरबका लागि श्रम स्वीकृति लिनेको सङ्ख्या एक लाख तीन हजार ९९१ जना रहेको छ भने कतारका लागि ९३ हजार ४०५ जनाले श्रम स्वीकृति लिएको विभागले जनाएको छ । आव २०८०/८१ मा दोस्रो र आव २०७९/८० मा पहिलो श्रम गन्तव्य देश मलेसिया यस पटक पाँचौँमा छ । मलेसियाका लागि भने चालु आवको यस अवधिमा १८ हजार ८९४ जनाले श्रम स्वीकृति लिएका छन् । चौथो कुवेतका लागि यस अवधिमा साढे २३ हजारले श्रम स्वीकृति लिएका छन् । यस अवधिमा रोजगार अनुमति प्रणाली (इपिएस) मार्फत सात हजार ७१० जना दक्षिण कोरिया गएका छन् । विभागका निर्देशक एवं सूचना अधिकारी गुरुदत्त सुवेदीले अघिल्लो आवदेखि नै पहिलो श्रम गन्तव्य देश युएई र दोस्रो साउदी अरब भएको जानकारी दिनुभयो । कोरोनाका कारण नराम्ररी थलिएका यी देशमा उद्योग व्यवसायले गति लिनेसँगै नेपाली श्रमिकको माग बढेर पहिलो र दोस्रो श्रम गन्तव्य बनेको उहाँको भनाइ छ ।",
      "link": "https://gorkhapatraonline.com/news/147624",
      "image": "https://gorkhapatraonline.com/storage/media/260490/conversions/baidesik-rojgar-original-thumb.jpg"
    },
    {
      "slug": "147621",
      "title": "ससर्त अनुदानमा आयोजना नतोक्न सुझाव",
      "timestamp": 1742342400000,
      "source": "gp",
      "content": "स्थानीय सरकारमा हस्तान्तरण भई जाने ससर्त अनुदानका लागि निश्चित आयोजना वा कार्यक्रम नतोक्न राष्ट्रिय प्राकृतिक स्रोत तथा वित्त आयोगले सरकारलाई सुझाव दिएको छ ।",
      "longContent": "गोरखापत्र समाचारदाताकाठमाडौँ, चैत ६ गते । स्थानीय सरकारमा हस्तान्तरण भई जाने ससर्त अनुदानका लागि निश्चित आयोजना वा कार्यक्रम नतोक्न राष्ट्रिय प्राकृतिक स्रोत तथा वित्त आयोगले सरकारलाई सुझाव दिएको छ । आगामी आर्थिक वर्ष २०८२/८३ का लागि नेपाल सरकारबाट प्रदेश र स्थानीय सरकारलाई प्रदान गरिने ससर्त अनुदानका आधार सिफारिस गर्दै आयोगले त्यसको विकल्पमा हासिल गर्नुपर्ने नतिजा सूचक क्षेत्र तोक्नुपर्ने सुझाव दिएको छ । “आयोजना/कार्यक्रमको छनोट सम्बन्धित स्थानीय सरकारले नै गर्ने गरी नेपाल सरकारले आवश्यक व्यवस्था मिलाउने प्रबन्ध गरिनु उपयुक्त हुन्छ,” आयोगको सुझाव छ । आयोगले ससर्त अनुदानको हिस्सा कम गर्दै लैजानुपर्ने सुझावलाई यस पटक पनि दोहोर्‍याएको छ । खर्चको आवश्यकता र राजस्व क्षमताका आधारमा प्रदान गरिने वित्तीय समानीकरणको हिस्सा बढाएर तहगत सरकारको क्षमता बढाउनुपर्नेमा आयोगको जोड छ । त्यस्तै आयोगको भूमिकालाई सबल बनाउन सिफारिस गरेका आधारलाई मन्त्रीपरिषद्बाट स्वीकृत गरेर कार्यान्वयनका लागि सबै मन्त्रालय र सरोकारवालालाई सञ्चार गरिनु आवश्यक भएको आयोगले जनाएको छ । आयोगले ससर्त अनुदानको सबै रकम बजेट तर्जुमाकै समयमा विनियोजन गर्नुपर्ने आवश्यकता देखाएको छ । बजेट तर्जुमा गर्दा मन्त्रालयगत अबन्डा राखी आवको बिचमा रकम बाँड्ने प्रवृत्तिले प्रदेश र स्थानीय सरकारको बजेटमा समावेश नगरी खर्च हुने सिर्जना भएकाले बिमा रकम बाँड्ने प्रवृत्ति अन्त्य गर्न एकै पटक ससर्त अनुदान विनियोजन गर्नुपर्ने आयोगको सुझाव छ । त्यस्तै वैदेशिक सहयोगबाट सञ्चालित आयोजना तथा कार्यक्रमहरू वैदेशिक सहायता सम्झौता एवं आयोजना तर्जुमा गर्दाकै अवस्थामा तहगत सरकारको कार्य जिम्मेवारी अनुसार परिचालन हुने परिपाटी अवलम्बन गर्ने पद्धति विकास गर्नु उपयुक्त हुने सुझाव पनि आयोगले दिएको छ । अन्तरसरकारी वित्त व्यवस्थापन ऐन, २०७४ ले नेपाल सरकारले प्रदेश वा स्थानीय तह वा नेपाल सरकारको कुनै योजना कार्यान्वयन गर्न प्रदेश र स्थानीय तहलाई ससर्त अनुदान प्रदान गर्न सक्ने व्यवस्था गरेको छ । खास गरी गरिबी घटाउने, खाद्यान्न उत्पादन बढाउने, कुपोषण घटाउने, मातृ तथा बाल मृत्यु दर घटाउने, माध्यमिक तहमा विद्यार्थी भर्नादर बढाउने, लैङ्गिक असमानता घटाउने, खानोपानीको पहुँच बढाउने, ऊर्जाको खपत बढाउने, सडक घनत्व बढाउने, बेरोजगारी दर घटाउने र सुरक्षित आवासमा बस्ने नागरिकको सङ्ख्या बढाउने जस्ता आयोजना तथा कार्यक्रमहरू सञ्चालनका लागि ससर्त अनुदान उपलब्ध गराउनुपर्ने जस्ता आधार आयोगले सिफारिस गरेको छ । त्यस्तै आर्थिक दायित्व सिर्जना भएको बहुवर्षीय ठेक्का सम्झौता भएका, निर्माण सम्पन्न नहुँदै हस्तान्तरण भएका आयोजना तथा कार्यक्रमलाई प्राथमिकतासाथ सम्पन्न गर्ने गरी अनुदान उपलब्ध गराउनुपर्ने आयोगको सिफारिस छ ।",
      "link": "https://gorkhapatraonline.com/news/147621",
      "image": "https://gorkhapatraonline.com/storage/media/260487/conversions/bitta-aayog-original-thumb.jpg"
    },
    {
      "slug": "147618",
      "title": "सुधारको नमुना : भक्तपुर क्यान्सर अस्पताल",
      "timestamp": 1742342400000,
      "source": "gp",
      "content": "केही महिनाअघिसम्म भक्तपुर क्यान्सर अस्पतालको फार्मेसी प्रायः रित्तो हुने गथ्र्याे । चिकित्सकले सिफारिस (प्रेस्क्रिप्सन) गरेका औषधी खरिद गर्न अस्पतालबाहिरका फार्मेसीमा जानुपर्ने बाध्यता थियो ।",
      "longContent": "काठमाडौँ, चैत ६ गते । केही महिनाअघिसम्म भक्तपुर क्यान्सर अस्पतालको फार्मेसी प्रायः रित्तो हुने गथ्र्याे । चिकित्सकले सिफारिस (प्रेस्क्रिप्सन) गरेका औषधी खरिद गर्न अस्पतालबाहिरका फार्मेसीमा जानुपर्ने बाध्यता थियो । स्वास्थ्य बिमाका औषधीसमेत पाइँदैनथ्यो तर पछिल्लो समय अस्पतालमा फार्मेसी मात्र होइन, अस्पतालको व्यवस्थापकीय पक्ष, अस्पतालले दिने सेवा सुविधासमेत चुस्त हुँदै गएको छ । यो अस्पतालमा क्यान्सरका बिरामीका लागि शल्यक्रिया, केमोथेरापी तथा रेडियोथेरापीका लागिसमेत बढीमा १५ दिनमा पालो आउने गरेको छ । पहिले पहिले केमो र रेडियोका लागि तीन महिनाभन्दा बढी समय पालो कुर्नु पथ्र्याे । भक्तपुर क्यान्सर अस्पतालका निर्देशक डा. उज्ज्वल चालिसेले अस्पतालमा बिरामीले लामो समयसम्म पालो कुर्नुपर्ने व्यवस्था अन्त्य गरिएको जानकारी दिनुभयो । उहाँले अस्पतालको फार्मेसीमा ९० प्रतिशत औषधी पाउने गरेको जानकारी दिनुभयो । नेपालमा दर्ता नभएका र दर्ता भएर पनि नेपाल नल्याइएका औषधीबाहेक अन्य सबै औषधी फार्मेसीमा पाउने गरेको उहाँको दाबी छ । निर्देशक डा. चालिसेका अनुसार यसबाहेक अस्पतालमा दुई वटा शल्यक्रिया कक्षलाई बढाएर पाँच वटा पु¥याइएको छ । “अब शल्यक्रियाका लागि समय लाग्दैन,” डा. चालिसेले भन्नुभयो, “तत्काल शल्यक्रिया गर्न पाउँदा बिरामीलाई ठुलो राहत हुने छ ।” डा. चालिसेले अस्पतालले विस्तारित सेवालाई समेत प्रभावकारी बनाएको बताउनुभयो । उहाँले विराटनगरको कोशी अस्पतालमा भक्तपुर क्यान्सर अस्पतालको सहयोगमा केमोथेरापीको उपचार सुरु भइसकेको जानकारी दिँदै समय समयमा अस्पतालबाट विशेषज्ञ टोली गएर क्यान्सर रोगको उपचार गर्ने गरेको बताउनुभयो । वीरगन्जको नारायणी अस्पतालमा समेत विस्तारित सेवा दिइएको र उक्त अस्पतालमा पनि केमोथेरापी सेवा उपलब्ध भइसकेको उहाँ बताउनुहुन्छ । डा. चालिसेले अस्पतालमा थप विशेषज्ञ चिकित्सक थप गरेको, १५० शय्यालाई बढाउने तयारी भइरहेको बताउनुभयो । उहाँले भक्तपुर क्यान्सर अस्पतालमा निजी अस्पतालले भन्दा छिटोछरितो ढङ्गबाट उपचार सेवा दिइरहेको बताउनुभयो । सर्लाहीका रामआधार यादव भक्तपुर अस्पताल धाउनुभएको महिनौँ भइसक्यो । आफन्तको क्यान्सर उपचार गराउन आउनुभएका यादव पहिले पहिले केमोथेरापीका लागि महिनौँ कुर्नुपर्ने बाध्यता थियो तर पछिल्लो समय १० दिनको अन्तरमा उहाँको आफन्तको केमो भइरहेको छ । यादवले भन्नुभयो, “केही गरौँ भन्ने उद्देश्यले काम गर्दा यति छोटो समयमा पालो पाउन सकिने रहेछ ।” महिनौँ कुर्दा क्यान्सर शरीरमा फैलिसक्ने र अन्ततः बिरामीको मृत्यु हुने भन्दै अस्पतालले चाँडो सेवा दिँदा बिरामीलाई ठुलो राहत भएको उहाँको भनाइ छ ।यस्तै रामेछापबाट क्यान्सरको उपचार गराउन आउनुभएको सृजन क्षेत्रीले आफ्नो ससुराको उपचार गराउन आउँदा पहिले महिनौँसम्म कुर्नु परेको अनुभव सुनाउनुभयो । उहाँका अनुसार त्यसबेला बिरामीलाई भनेको समयमा बेड पाउन कठिन, केमोथेरापी या रेडियोथेरापी गर्नका लागि महिनौँसम्म पालो कुरेर बस्नुपर्ने, अस्पतालको फार्मेसीमा एकाध प्रकारका मात्र औषधी पाउने हुन्थ्यो । क्षेत्रीले भन्नुभयो, “केही समयअघिदेखि अस्पतालमा धेरै सुधारका काम भएको छ । शय्या उपलब्ध हुनेदेखि लिएर, केमोथेरापी, रेडियोथेरापी तथा शल्यक्रियालगायतका लागि अब समय कुरिरहनु पर्दैन । अस्पतालमा सिनियर चिकित्सकलाई भेटाउन पनि सहजै सकिन्छ ।” उहाँले भक्तपुर क्यान्सर अस्पतालले निजीमा भन्दा राम्रो सेवा दिइरहेको धारणा सुनाउनुभयो ।",
      "link": "https://gorkhapatraonline.com/news/147618",
      "image": "https://gorkhapatraonline.com/storage/media/260484/conversions/bhaktapur-cancer-hospital_X2c2TvcOmH-original-thumb.jpg"
    },
    {
      "slug": "147617",
      "title": "छोराछोरी भर्ना गर्न शिक्षामन्त्रीलाई फोन",
      "timestamp": 1742342400000,
      "source": "gp",
      "content": "फलानो स्कुलमा भर्ना गरिदिनुपर्‍यो भन्दै शिक्षा, विज्ञान तथा प्रविधिमन्त्री विद्या भट्टराईलाई अचेल निकै फोन आउने गरेको छ । उहाँलाई यस्तो फोन पहिले आउँदैनथ्यो तर शिक्षा मन्त्रालयको नेतृत्व समाल्नुभएकाले थुप्रैले फोन गर्ने गरेका छन् ।",
      "longContent": "काठमाडौँ, चैत ६ गते । फलानो स्कुलमा भर्ना गरिदिनुपर्‍यो भन्दै शिक्षा, विज्ञान तथा प्रविधिमन्त्री विद्या भट्टराईलाई अचेल निकै फोन आउने गरेको छ । उहाँलाई यस्तो फोन पहिले आउँदैनथ्यो तर शिक्षा मन्त्रालयको नेतृत्व समाल्नुभएकाले थुप्रैले फोन गर्ने गरेका छन् ।अहिले स्कुल भर्नाको मौसम हो । नयाँ विद्यार्थी भर्ना कार्य तीव्र छ । विशेष गरी नाम चलेका विद्यालयमा कक्षा १ मा नयाँ भर्ना गर्ने र त्यसमा सीमित सिट सङ्ख्या हुने हुँदा अभिभावक आफ्ना छोराछोरी ती स्कुलमा भर्ना हुन नसक्लान् कि भनेर तनावमा छन् । शिक्षामन्त्रीलाई भनियो भने त्यहाँ भर्ना पक्का हुन्छ भन्ठानेरै फोन आउने गरेको मन्त्री भट्टराईले बताउनुभयो । विशेष गरी नाम चलेका तर भर्ना पाउन कठिन भएका निजी, सामुदायिक तथा ट्रस्टका स्कुलमा भर्ना गरिदिन यस्ता फोन आउने गरेको हो । पछिल्लो समय नाम चलेका सामुदायिक विद्यालयमा समेत भर्ना गर्न कठिन हुने गरेको छ । त्रिपुरेश्वरस्थित विश्व निकेतन माध्यमिक विद्यालयका प्रधानाध्यापक हेरम्बराज कँडेलले भन्नुभयो, “पछिल्लो समय स्कुलले थेग्नै नसक्ने गरी विद्यार्थी भर्नाको चाप बढ्न थालेको छ । अभिभावकले फोन गरेर जसरी पनि नानीबाबुको नाम निकालिदिनु पर्‍यो भन्नुहुन्छ तर भर्ना हुन आएका सबैलाई भर्ना गराउने चाहना भए पनि सकेका छैनौँ ।”विद्यार्थी चाप थेग्न नसकेपछि ज्ञानोदय माध्यमिक विद्यालयलगायतले त कोड नम्बर प्रयोग गरेर प्रवेश परीक्षा सञ्चालन गर्न थालेका छन् । विगतमा माथिल्लो कक्षामा भर्नाका लागि मात्रै धेरै दबाब आउने गरेकामा पछिल्लो समय तल्ला कक्षादेखि नै विद्यार्थी भर्नाको चाप यस्ता विद्यालयमा देखिन थालेको छ । शिक्षा मन्त्रालयले मङ्गलबार उपत्यकाका त्यस्ता स्कुलका पदाधिकारीलाई बोलाएर छलफल गरेको छ । सेन्ट मेरिज, सेन्ट जेभियर्स, रातो बङ्गला, बुढानीलकण्ठ स्कुल, एसओएस बालग्राम, नेपाल सैनिक विद्यालय, नेपाल प्रहरी स्कुल र गण्डकी बोर्डिङ स्कुलका प्रमुखको सहभागिता रहेको उक्त छलफलमा आगामी शैक्षिक सत्रका लागि विद्यार्थी भर्ना प्रक्रिया, शुल्क व्यवस्थापन, छात्रवृत्ति वितरण, विद्यालयको सामाजिक उत्तरदायित्व र कार्यरत शिक्षक कर्मचारीको सामाजिक सुरक्षालगायतका विषयमा विस्तृत छलफल भएको हो ।छलफलमा शिक्षामन्त्री भट्टराईले आफूलाई असाध्यै फोन आउने गरेको गुनासो गर्दै भन्नुभयो, “यस्ता फोन आउनुहुन्न तर आइरहेका छन् । यसरी भनसुनका आधारमा भर्ना गर्नुहुँदैन । सबैलाई समान व्यवहार गर्नु पर्छ ।”उहाँको भनाइमा थप्दै ललितपुरको जावलाखेलस्थित सेन्ट जेभियर्स स्कुलका प्रिन्सिपल अमृत राईले भन्नुभयो, “मन्त्री, सचिव, ललितपुरका प्रमुख जिल्ला अधिकारी आदिको कोटा छ भनेर बजारभरि हल्ला छ । वास्तवमा कसैको पनि कोटा राखिएको छैन । कतिपयले चिट्ठा निकाल्दा हाम्रा छोराछोरीको नाम निकालिदिनू पनि भन्ने गरेका छन् ।”कक्षा १ का विद्यार्थीलाई प्रवेश परीक्षा लिएर भर्ना गर्नु उपयुक्त नहुने भन्दै गत वर्ष शिक्षा मन्त्रालयले अन्य विधिबाट भर्ना प्रक्रिया थाल्नू भनेर शिक्षा निकायमार्फत देशभरिका स्कुललाई निर्देशनात्मक परिपत्र गरेको थियो । सेन्ट जेभियर्स स्कुल र सेन्ट मेरिज स्कुलले गत वर्षबाट गोलाप्रथाबाट विद्यार्थी भर्ना गर्ने गरेका छन् । ती स्कुलले कुल भर्ना लिने विद्यार्थीको ६३ प्रतिशत खुलाबाट र बाँकी आरक्षण कायम गरेका छन् ।मङ्गलबारको बैठकमा शिक्षामन्त्री भट्टराईले कोटा कायम गर्न नमिल्ने र सबैलाई खुला गर्नुपर्ने बताउनुभयो । उहाँले स्पष्ट शब्दमा भन्नुभयो, “शिक्षासम्बन्धी कानुनले तोकेको प्रावधानभन्दा बाहिर जान मिल्दैन । पहुँच हुनेलाई मात्र भर्ना लिने प्रवृत्तिको पूर्ण रूपमा अन्त्य हुनु पर्छ । यहाँ प्रधानमन्त्री वा मन्त्रीले भनेर हुँदैन, स्कुलका लागि सबै समान हुन् ।”कानुनमा विद्यार्थी सङ्ख्याका आधारमा १० देखि १५ प्रतिशतसम्म छात्रवृत्ति उपलब्ध गराउनुपर्ने व्यवस्था छ तर यहाँका निजी स्कुलले छात्रवृत्ति उपलब्ध नगराउने बरु छात्रवृत्ति भन्दै छुट दिने गरेका छन् । भर्नादेखि मासिक शुल्कसम्म छुट दिइन्छ । प्रायः १० देखि ५० प्रतिशतसम्म छुट दिने गरिएको पाइन्छ । कतिपय स्कुलले एकै परिवारका तीन जना पढ्ने भए एक जनालाई छुटमा पनि पढाउने गरेका छन् । शिक्षामन्त्री भट्टराईले शैक्षिक क्यालेन्डर अनुसार भर्ना गर्न र निजी स्कुलमा कार्यरत शिक्षक तथा कर्मचारीको सामाजिक सुरक्षाको पनि प्रत्याभूति गर्न निर्देशन दिनुभयो ।",
      "link": "https://gorkhapatraonline.com/news/147617",
      "image": "https://gorkhapatraonline.com/storage/media/260483/conversions/Bidhya_Bhattarai-original-thumb.jpg"
    },
    {
      "slug": "147615",
      "title": "दुई तिहाइ क्याम्पसमा स्ववियु निर्वाचन सम्पन्न",
      "timestamp": 1742342400000,
      "source": "gp",
      "content": "त्रिभुवन विश्वविद्यालयका दुई तिहाइ आङ्गिक क्याम्पसमा मङ्गलबार स्वतन्त्र विद्यार्थी युनियन (स्ववियु) को निर्वाचन सम्पन्न भएको छ ।",
      "longContent": "गोरखापत्र समाचारदाताकाठमाडौँ, चैत ६ गते ।  त्रिभुवन विश्वविद्यालयका दुई तिहाइ आङ्गिक क्याम्पसमा मङ्गलबार स्वतन्त्र विद्यार्थी युनियन (स्ववियु) को निर्वाचन सम्पन्न भएको छ । त्रिविका अनुसार ६३ वटा आङ्गिकमध्ये ४२ वटामा निर्वाचन सम्पन्न भएको छ । १९ वटामा भने निर्वाचन हुन सकेन । तीमध्ये पाटन संयुक्त क्याम्पस र पोखराको पिएन क्याम्पसमा मतदान सुरु भएर पनि विद्यार्थी सङ्गठनको विवादका कारण स्थगित भएको त्रिविका शिक्षाध्यक्ष प्राडा खड्ग केसीले जानकारी दिनुभयो । उहाँका अनुसार यी दुई क्याम्पसमा छिट्टै अर्को निर्वाचन हुने छ भने बाँकी १७ वटामा उच्चस्तरीय राजनीतिक सहमतिका आधारमा निर्वाचनको मिति घोषणा गरिने छ । विद्यार्थी सङ्गठनले ताला लगाएका कारण ती क्याम्पसमा मङ्गलबारको चुनाव हुन सकेन । विद्यार्थी सङ्ख्या धेरै रहेका र स्ववियु निर्वाचनको हिसाबले पनि निकै चासोका साथ हेरिएको रत्नराज्यलक्ष्मी, नेपाल ल, विश्वभाषा, पाटन संयुक्त, त्रिचन्द्रलगायतका क्याम्पसमा निर्वाचन हुन सकेन ।तर, मीनभवनस्थित नेपाल कमर्स क्याम्पसमा १६ वर्षपछि निर्वाचन भएको छ । पोखराको पिएन क्याम्पसमा पनि १६ वर्षपछि नै निर्वाचन हुन लागेको थियो । यी क्याम्पसमा २०६५ सालमा निर्वाचन भएको थियो ।  साथै त्रिविबाट सम्बन्धन प्राप्तमध्ये सबैजसो क्याम्पसमा निर्वाचन भएको तर यकिन तथ्याङ्क नआएको त्रिविका शिक्षाध्यक्ष केसीले बताउनुभयो । यसैबिच थापाथली इन्जिनियरिङ क्याम्ससको स्ववियु अध्यक्षमा नेपाल विद्यार्थी सङ्घका प्रह्लाद खड्का निर्वाचित हुनुभएको छ । पुल्चोक इन्जिनियरिङ क्याम्पसमा भने स्वतन्त्र उम्मेदवार स्वयम् श्रेष्ठ निर्वाचित हुनुभएको छ । निर्वाचन भएकामध्ये अधिकांश क्याम्पसमा मङ्गलबार रातिसम्ममा नतिजा आइसकेको छ ।",
      "link": "https://gorkhapatraonline.com/news/147615",
      "image": "https://gorkhapatraonline.com/storage/media/260481/conversions/112-original-thumb.jpg"
    },
    {
      "slug": "147613",
      "title": "चीनको सुन, भारतीय बजार, नेपाल ट्रान्जिट",
      "timestamp": 1742342400000,
      "source": "gp",
      "content": "उत्तरी छिमेकी चीनको सीमावर्ती क्षेत्रमा लैजान लागिएको २५ करोड रुपियाँभन्दा बढी बराबरको विदेशी मुद्रा बरामद भएपछि फेरि सुन तस्करीको गिरोह सक्रिय भएको खुलेको छ । मालवाहक ट्रकको ‘फल्स बटम’ मा राखेर तिब्बतको केरुङ लाने तयारीमा रहेको विदेशी मुद्रा काठमाडौँमै प्रहरीले बरामद गरेपछि तस्करी धन्दाको नयाँ शैली पनि देखिएको हो ।",
      "longContent": "काठमाडौँ, चैत ६ गते । उत्तरी छिमेकी चीनको सीमावर्ती क्षेत्रमा लैजान लागिएको २५ करोड रुपियाँभन्दा बढी बराबरको विदेशी मुद्रा बरामद भएपछि फेरि सुन तस्करीको गिरोह सक्रिय भएको खुलेको छ । मालवाहक ट्रकको ‘फल्स बटम’ मा राखेर तिब्बतको केरुङ लाने तयारीमा रहेको विदेशी मुद्रा काठमाडौँमै प्रहरीले बरामद गरेपछि तस्करी धन्दाको नयाँ शैली पनि देखिएको हो । उपत्यका अपराध अनुसन्धान कार्यालयको प्रहरी टोलीले नारायणी प्रदेश–७ ख १६५२ नम्बरको ट्रकभित्र फल्स बटम बनाई लुकाएर राखिएको अवस्थामा २५ करोड १९ लाख २४ हजार ९५० रुपियाँ बराबरको विदेशी मुद्रा बरामद गरेको हो । प्रहरीले विदेशी मुद्रासहित सिन्धुपाल्चोकका ३९ वर्षीय कुसाङ लामालाई पक्राउ गरेको छ । नेपाल प्रहरीका प्रहरी महानिरीक्षक दीपक थापा नियुक्ति भएकै दिन सोमबार तस्करीको गिरोह प्रहरीको हात लागेको हो । अपराध अनुसन्धान कार्यालयका प्रहरी उपरीक्षक काजीकुमार आचार्यका अनुसार ठुलो परिणाममा विदेशी मुद्रा अवैध रूपमा ओसारपसार भइरहेको गोप्य सूचना पछ्याउने क्रममा सोमबार राति ११ बजे काठमाडौँको झोर क्षेत्रबाट लामालाई उक्त विदेशी मुद्रासहित पक्राउ गरिएको हो । अपराध अनुसन्धान कार्यालयको विशेष प्रहरी टोलीले ट्रक खानतलासी गर्दा ट्रकभित्र फल्स बटम (ट्रकको बनावटभित्र अदृश्य खाली डिब्बा) बनाएर विदेशी मुद्रा राखिएको भेटियो । ट्रकचालक लामाले सो विदेशी मुद्रा तस्करी गरी नेपालबाट चीनको केरुङतर्फ लैजाने क्रममा नियन्त्रणमा लिइएको प्रहरीले जनाएको छ ।सुन किन्न विदेशी मुद्रा नेपाल प्रहरीका पूर्वप्रहरी नायब महानिरीक्षक एवं केन्द्रीय अनुसन्धान ब्युरोका पूर्वप्रमुख हेमन्त मल्ल ठकुरीले नेपालमै २५ करोड रुपियाँभन्दा बढी विदेशी मुद्रा बरामद भएपछि सुन तस्करीको गिरोह फेरि जागेको पुष्टि भएको बताउनुभयो । उहाँले भन्नुभयो, “यो विदेशी मुद्रा अन्यत्र होइन, सुनमै लगानी गर्न हो भन्न गाह्रो छैन । सबै विदेशी मुद्रा नेपालमै सङ्कलन भएको पनि होइन । भारत व्यक्तिगत सुन राख्ने दुनियाँको सबैभन्दा ठुलो देश हो । त्यसैले चीनबाट सुन ल्याउन नेपाल, चीन र भारतकै गिरोहले लगानी गरेको देखिन्छ । विशेषतः पहिलादेखि गिरोहका नेपाली सदस्यले सहजकर्ताको भूमिकामा रहने र थोरै लगानी गर्ने गरेको पाइने गरेको छ ।” उहाँका अनुसार भारतका बजारमा सुनको माग बढी र भारत सरकारले दिने सुनको परिमाण कम छ । उहाँले भन्नुभयो, “त्यसैले भारतमा सुन बाहिरबाटै आउँछ । भारतमा सुन जाने बाटो नेपाल र बङ्गलादेश हो तर यो बिचमा नेपालमा तस्करी गिरोहले प्रभाव बढाएको हो कि भन्ने आशङ्का यो परिणामको पैसाले देखायो ।” नेपाल सुनचाँदी व्यवसायी महासङ्घका संस्थापक अध्यक्ष एवं सल्लाहकार मणिरत्न शाक्यका अनुसार नेपाली बजारमा बढी मात्रामा सुनको माग छैन । उहाँले भन्नुभयो, “नेपाली सुनचाँदी व्यवसायीले ज्याला लिएर आफ्नो व्यवसाय सञ्चालन गर्ने हो । जुनसुकै कामका लागि होस्, यति धेरै विदेशी मुद्रा बरामद हुनुले गम्भीर भएर सोच्नु चाहिँ पर्छ ।”अभियुक्त सुन तस्करीमा संलग्नविदेशी मुद्रासहित पक्राउ परेका लामा २०७३ पुस १३ गते राजस्व छली गरेको सात केजी सुनसहित पक्राउ परी पाँच वर्ष कैद भुक्तान गरेर रिहा भएको प्रहरीले जनाएको छ ।अभियुक्त लामाबाट सोमबार बरामद रकम पनि सुन खरिद गर्न चीनतर्फ लैजान लागेको हुन सक्ने अनुमान रहेको र यसबारे विस्तृत अनुसन्धान भइरहेको प्रहरीले जनाएको छ ।",
      "link": "https://gorkhapatraonline.com/news/147613",
      "image": "https://gorkhapatraonline.com/storage/media/260479/conversions/25-karod-original-thumb.jpg"
    },
    {
      "slug": "147611",
      "title": "आँबुखैरेनी क्याम्पसमा अखिल (क्रान्तिकारी) को प्यानल विजयी",
      "timestamp": 1742256000000,
      "source": "gp",
      "content": "तनहुँको आँबुखैरेनी क्याम्पसको स्वतन्त्र विद्यार्थी युनियनमा अखिल (क्रान्तिकारी) को प्यानल विजयी भएको छ । मंगलबार भएको मतदानबाट स्ववियु अध्यक्षमा अखिल (क्रान्तिकारी) का निशान मगर विजयी हुनुभएको छ ।",
      "longContent": "किरण श्रेष्ठदमौली (तनहुँ), चैत ५ गते । तनहुँको आँबुखैरेनी क्याम्पसको स्वतन्त्र विद्यार्थी युनियनमा अखिल (क्रान्तिकारी) को प्यानल विजयी भएको छ । मंगलबार भएको मतदानबाट स्ववियु अध्यक्षमा अखिल (क्रान्तिकारी) का निशान मगर विजयी हुनुभएको छ ।उहाँले ९७ मत प्राप्त गरेको निर्वाचन अधिकृत दुर्गाबहादुर थापाले जानकारी दिनुभयो । प्रतिस्पर्धी नेपाल विद्यार्थी सङ्घका बोनिस अधिकारीले ६४ मत प्राप्त गर्नुभएको छ । यस्तै अनेरास्ववियुकी रक्षा पोख्रेलले सात मत प्राप्त गर्नुभयो । यस्तै सचिवमा अखिल (क्रान्तिकारी) का गङ्गाप्रसाद लामिछाने ९२ मत प्राप्त गरी विजयी हुनुभएको छ । उहाँको प्रतिस्पर्धी नेपाल विद्यार्थी सङ्घका किस्ता श्रेष्ठले ६२ र अनेरास्ववियुका मोनिका खत्रीले १२ मत प्राप्त गर्नुभयो ।कोषाध्यक्ष पदमा अखिल (क्रान्तिकारी) कै करुणा गुरुङले ९० मत प्राप्त गरी विजयी हुनुभएको छ । उहाँको प्रतिस्पर्धी नेपाल विद्यार्थी सङ्घका अविनास थापाले ५६ र अनेरास्ववियुका आशिष अधिकारीले १८ मत प्राप्त गर्नुभयो ।सदस्यहरुमा मेनुका खत्रीले ९२, सुरे नेपालीले ९२ र विज्ञा राना मगरले ८५ मत प्राप्त गरी विजयी हुनुभयो । निर्वाचनमा दुई सय ५ मतदाता रहेकोमा एकसय ७५ मत खसेको थियो ।",
      "link": "https://gorkhapatraonline.com/news/147611",
      "image": "https://gorkhapatraonline.com/storage/media/260477/conversions/IMG_6078-original-thumb.jpg"
    },
    {
      "slug": "147610",
      "title": "सल्यानका सात क्याम्पसले पाए स्ववियु सभापति",
      "timestamp": 1742256000000,
      "source": "gp",
      "content": "सल्यानका सातवटै क्याम्पसमा स्वतन्त्र विद्यार्थी युनियन (स्ववियु) निर्वाचनको नयाँ नेतृत्व चएन भएको छ । तीनवटा क्याम्पसमा सर्वसम्मत नेतृत्व चयन भएको छ ।",
      "longContent": "शंकर केसीसल्यान, चैत ५ गते । सल्यानका सातवटै क्याम्पसमा स्वतन्त्र विद्यार्थी युनियन (स्ववियु) निर्वाचनको नयाँ नेतृत्व चएन भएको छ । तीनवटा क्याम्पसमा सर्वसम्मत नेतृत्व चयन भएको छ ।चारवटा क्याम्पसमा भएको स्ववियु निर्वाचनमा नेविसंघ र अनेरास्ववियुको संयुक्त प्यानलले दुई र अखिल क्रान्तिकारीले दुई क्याम्पसमा जित हाँसिल गरेको छ । एउटा क्याम्पसको नतिजा आउन बाँकी छ ।मंगलबार भएको निर्वाचनबाट सल्यान बहुमुखी क्याम्पसमा नेविसंघ र अनेरास्ववियुको प्यानलबाट अध्यक्षमा अनेरास्ववियुका विशाल पुन विजयी हुनुभएको छ । कुल मतदाता तीनसय ३२ जना रहेकोमा जम्मा खसेको एकसय ५८ मतमध्ये पुनले एकसय २० मत पाएका थिए । यस्तै, सचिवमा ९४ मत ल्याउँदै प्रसान्त शाह र कोषाध्यक्षमा १०६ मत ल्याएर अस्मिता बस्नेत विजयी हुनुभएको निर्वाचन समितिले जनाएको छ । यसैगरी शिवजन क्याम्पस, सितलपाटी, सल्यानमा भएको निर्वाचनमा सञ्जय हमाल  अध्यक्ष पदमा निर्वाचित हुनुभएको छ । निर्वाचन समितिका अनुसार उहाँले एकसय ९४ मत प्राप्त गर्नुभयो । उपाध्यक्ष पदमा आभिष चनारा १८२ मत प्राप्त गर्दै विजयी हुनुभएको छ । कोषाध्यक्ष पदमा यारम रावत १८५ मत ल्याएर विजयी हुनुभएको छ । निर्वाचनमा जम्मा २९६ मत खसेको थियो । विजयी सबै नेविसंघ र अनेरास्ववियुको संयुक्त प्यानलका उम्मेदवार हुनुहुन्छ । जनकल्याण क्याम्पस थारमारेको अध्यक्षमा अखिल क्रान्तिकारीका गणेश वली विजयी हुनुभएको निर्वाचन समितिले जनाएको छ । यहाँ अनेरास्ववियुबाट बिमला शर्मा सचिव पदमा १ मतले विजयी हुनुभएको छ । उता दार्माको फारुला बहुमुखी क्याम्पसमा पनि हिमा शर्माको नेतृत्वमा अखिल क्रान्तिकारीका सबै उम्मेदवारहरु विजयी हुनुभएको छ । यस्तै, बन्गाड क्याम्पसमा अखिल क्रान्तिकारीका जीवन बिष्ट, शारदा क्याम्पस शंखमुलमा अनेरास्ववियुका विश्व खड्का र कपुरकोट बहुमुखी क्याम्पसमा नेविसंघका झलक ओली सर्वसम्मत रुपले अध्यक्ष पदमा निर्वाचित हुनुभएको थियो ।",
      "link": "https://gorkhapatraonline.com/news/147610",
      "image": "https://gorkhapatraonline.com/storage/media/260476/conversions/DSC_4909-original-thumb.jpg"
    },
    {
      "slug": "147606",
      "title": "जलवायु परिवर्तनको असर न्यूनीकरण गर्न सामूहिक सहकार्य : परराष्ट्रमन्त्री",
      "timestamp": 1742256000000,
      "source": "gp",
      "content": "परराष्ट्रमन्त्री डा. आरजु राणा देउवाले जलवायु परिवर्तनले पारेको असरलाई गम्भीर रुपमा लिएर यसको न्यूनीकरणका लागि सामूहिक सहकार्य गर्नुपर्नेमा जोड दिनुभएको छ ।",
      "longContent": "काठमाडौं, चैत ५ गते । परराष्ट्रमन्त्री डा. आरजु राणा देउवाले जलवायु परिवर्तनले पारेको असरलाई गम्भीर रुपमा लिएर यसको न्यूनीकरणका लागि सामूहिक सहकार्य गर्नुपर्नेमा जोड दिनुभएको छ । भारतको विदेश मन्त्रालयले राजधानी नयाँ दिल्लीमा आयोजना गरेको राइसिना डायलगको जलवायु परिवर्तन सम्बन्धी सत्रलाई मङ्गलबार सम्बोधन गर्दै उहाँले विकासशील राष्ट्रहरूले जलवायु परिवर्तनको अकल्पनीय प्रभावहरूको अनुभव गरिरहेका र नेपाल यसको अग्रपंक्तिमा नै रहेको बताउनुभयो । मन्त्री डा. राणाले जलवायु परिवर्तनको वर्तमान अवस्था र यसका कारण नेपालमा परेको असरका बारेमा आफ्नो अवस्था दर्शाउँदै यसकारण नेपालले जलवायु न्याय (क्लाइमेट जस्टिस) को मागलाई अन्तर्राष्ट्रिय रुपमा उठाउँदै आएको पनि स्पष्ट गर्नुभयो । उहाँले जलवायु परिवर्तनको असरले नेपालजस्ता हिमाल तथा पहाड भएका देशलाई मात्र नभएर सिंगो विश्वलाई नै असर गर्ने भएकाले सबै देशहरुले साझा एजेण्डाका साथ सामूहिक सहकार्य गर्नुपर्नेमा जोड दिनुभएको हो । उहाँले जलवायु न्याय अन्तर्गत क्षतिपूर्तिको पक्षमा नेपाल रहेको बताउँदै उहाँले यसका लागि आवश्यक क्लाइमेट फाइनान्सिङका विषयमा अब ब्यापक मात्रामा छलफल हुनुपर्छ भन्नुभयो । मन्त्री डा राणाले गत वर्षको सेप्टेम्बरमा जलवायु परिवर्तनको सबैभन्दा नराम्रो परिणामको नेपालले सामना गर्नुपरेको र भीषण वर्षाका कारण २५० भन्दा बढी मानिसको ज्यान जानुका साथै करिब ४५ अर्ब रुपियाँ बराबरको क्षति ब्यहोर्नुपरेको बताउनुभयो । सो भीषण वर्षा र बाढीले पिउने पानी, सडक, ऊर्जा, सिँचाइ, पूर्वाधारहरु तथा कृषिसम्बन्धी पूर्वाधारमा ठूलो क्षति पुगेको पनि मन्त्री डा राणाले जानकारी दिनुभयो । उहाँले क्लाइमेट फाइनान्सिङका क्षेत्रमा अब नयाँ स्वरुपले सोच्नुपर्ने धारणा राख्नुभयो । उहाँले भन्नुभयो, ‘‘अहिले विश्व नयाँ ढङ्गले अघि बढिरहेको छ । मलाई लाग्छ, अब परम्परागत दाताहरुबाट त्यसैगरी अनुदान तथा सहयोग नआउन पनि सक्छ, त्यसैले अब नयाँ ढंगले सोच्नुपर्ने बेला आएको छ ।’’उहाँले यसका लागि राष्ट्रहरुले निजी क्षेत्रसँग पनि सहकार्य गरेर अघि बढ्न सकिने धारणा राख्नुभयो । नेपालले विश्वको अन्य क्षेत्रको तुलनामा जलवायु परिवर्तनको असर अकल्पनीय रुपमा अनुभव गरिरहेको दृष्टान्त पेश गर्दै उहाँले नेपालका लागि थप क्षतिपूर्ति आवश्यक छ भन्नुभयो । नेपाललाई वर्षा, बाढी पहिरो तथा अन्य प्राकृतिक प्रकोपहरुको पूर्व सूचना आदिका क्षेत्रमा प्राविधिक सहयोग आवश्यक रहेको धारणा राख्नुभयो ।",
      "link": "https://gorkhapatraonline.com/news/147606",
      "image": "https://gorkhapatraonline.com/storage/media/260466/conversions/Rainas--original-thumb.jpg"
    },
    {
      "slug": "147604",
      "title": "शिक्षा क्षेत्रमा उत्कृष्ट ३६ जना सम्मानित",
      "timestamp": 1742256000000,
      "source": "gp",
      "content": "सामाजिक विकास डिभिजन कार्यालय पाल्पाले गुल्मी जिल्लाको शैक्षिक क्षेत्रको विकासमा उत्कृष्ट काम गर्ने ३६ जना व्यक्तित्वलाई सम्मान गरेको छ ।",
      "longContent": "टोपलाल अर्यालरेसुंगा, चैत ५ गते । सामाजिक विकास डिभिजन कार्यालय पाल्पाले गुल्मी जिल्लाको शैक्षिक क्षेत्रको विकासमा उत्कृष्ट काम गर्ने ३६ जना व्यक्तित्वलाई सम्मान गरेको छ । जिल्लाका १२ स्थानीय तहका १९ शिक्षक, आठ विद्यालय व्यवस्थापन समितिका पदाधिकारी र नौ विद्यालय कर्मचारीलाई नगद ५ हजार रुपियाँसहित सम्मानपत्र र दोसल्ला ओढाएर सम्मान गरिएको सामाजिक विकास डिभिजन कार्यालय पाल्पाले जनाएको छ । उत्कृष्ट कार्य सम्पादनका आधारमा पालिकाले गरेको सिफारिसका आधारमा सम्मान गरिएको कार्यालय प्रमुख मित्रमणी गौतमले बताउनुभयो । शिक्षक, कर्मचारी र समितिलाई प्रोत्साहन र उर्जा प्रदान गर्न सम्मानले टेवा पुग्ने विश्वास आफुहरुको रहेको गौतमको भनाइ छ । शैक्षिक विकासका लागि कार्यक्रम सञ्चालन गरिएको उहाँले बताउनुभयो । सम्मानित हुने लक्ष्मीपुर मावि सत्यवति गाउँपालिका –२ का शेरबहादुर कुँवरले कार्यालयको सम्मानप्रति खुसी व्यक्त गर्दै ग्रामीण क्षेत्रका सामुदायिक विद्यालयको शैक्षिक गुणस्तर अभिवृद्धिमा तीनै तहका सरकार लाग्नुपर्नेमा जोड दिनुभयो । मालिका गाउँपालिका –८ स्थित थानपति आधारभूत विद्यालय व्यवस्थापन समितिका अध्यक्ष दुर्गाबहादुर खड्कालाई पनि सामाजिक विकास डिभिजन कार्यालय पाल्पाले सम्मान गरेको छ । उहाँले सामुदायिक संस्था राम्रो बनाउन आफूले सञ्चालन गरेको अभियानलाई अझै मूर्तरुप दिन सम्मानले उर्जा प्रदान गरेको बताउनुभयो । विभिन्न व्यक्तिलाई सम्मान गर्दै जिल्ला समन्वय समिति गुल्मीका प्रमुख दोर्णबहादुर खत्रीले अवको प्रमुख आवश्यकता शिक्षा र स्वास्थ्य भएकाले तीनै तहका सरकारको ध्यान पुग्ने आवश्यक रहेको बताउनुभयो । उहाँले सामुदायिक बिद्यालय राम्रो बनाउन लागेका व्यक्तिलाई कार्यालयले गरेको सम्मानले अरुलाई पनि उर्जा प्राप्त भएकाले अझै राम्रो परिणामको आशा व्यक्त गर्नुभयो ।",
      "link": "https://gorkhapatraonline.com/news/147604",
      "image": "https://gorkhapatraonline.com/storage/media/260462/conversions/Teacher-Samman-original-thumb.jpg"
    },
    {
      "slug": "147599",
      "title": "विदेशी चुरोटको नेपालमा तस्करी",
      "timestamp": 1742256000000,
      "source": "gp",
      "content": "कपिलवस्तुमा अवैध रूपमा नेपाल ल्याउँदै गरेको विदेशी ब्राण्डका चुरोट बरामद भएको छ । सशस्त्र प्रहरी बल, नेपाल प्रस्तावित सीमा सुरक्षा गुल्म, कृष्णनगरको टोलीले अन्दाजी १५ लाख मूल्य बराबरको चुरोट बरामद गरेको हो ।",
      "longContent": "जानु पाण्डेकपिलवस्तु, चैत ५ गते । कपिलवस्तुमा अवैध रूपमा नेपाल ल्याउँदै गरेको विदेशी ब्राण्डका चुरोट बरामद भएको छ । सशस्त्र प्रहरी बल, नेपाल प्रस्तावित सीमा सुरक्षा गुल्म, कृष्णनगरको टोलीले अन्दाजी १५ लाख मूल्य बराबरको चुरोट बरामद गरेको हो । कृष्णनगरमा रहेको सशस्त्र प्रहरीको चेकजाँच स्थलबाट लु २ ख ६५४१ नम्बरको डिलक्स बसको डिक्कीमा लुकाएर राखिएको चुरोट नियन्त्रणमा लिएको सशस्त्र प्रहरी बल २८ नम्बर गणका गणपति नेत्र केसीले बताउनुभयो । बेलायत (यु.के.) मा उत्पादन भएको चुरोट कृष्णनगर हुँदै काठमाडौँ लग्ने उद्देश्य रहेको सशस्त्र प्रहरीले जनाएको छ ।सशस्त्र प्रहरी सहायक निरीक्षक गगन बलामी मगरको कमान्डमा खटिएको टोलीले चेकजाँच गर्नेक्रममा चुरोट फेला परेको जनाएको छ । रिचमोन्ड ब्रान्डका ३ हजार प्याकेट, म्यानचेस्टर ब्रान्डका एक हजार प्याकेट र एलएन्डबि ब्रान्डका एक हजार प्याकेट चुरोट कृष्णनगर भन्सार कार्यालयमा बुझाइएको सीमा सुरक्षा गुल्मका गुल्मपती सशस्त्र प्रहरी नायव उपरीक्षक अरुणकुमार सिंहले बताउनुभयो ।",
      "link": "https://gorkhapatraonline.com/news/147599",
      "image": "https://gorkhapatraonline.com/storage/media/260457/conversions/churot-baramad-original-thumb.jpg"
    }
  ]
}