{
  "date": "2025-12-07T21:41:22.585Z",
  "news": [
    {
      "slug": "182815",
      "title": "खानेपानीका लागि करोडौ रकम खर्च, योजना भने अलपत्र",
      "timestamp": 1765065600000,
      "source": "gp",
      "content": "आठ वर्षअघि रुकुमपश्चिमको सानीभेरी गाउँपालिका–१० मा किचकिचे चिन्तु खानेपानी लिफ्ट सिँचाइ खानेपानी सुरु गर्दा यहाँका ११० घरधुरीलाई अब खानेपानीको सुविधा घरमै उपलब्ध हुने आशा पलाएको थियो ।",
      "longContent": "राजु लामिछानेरुकुमपश्चिम, मङ्सिर २१ गते । आठ वर्षअघि रुकुमपश्चिमको सानीभेरी गाउँपालिका–१० मा किचकिचे चिन्तु खानेपानी लिफ्ट सिँचाइ खानेपानी सुरु गर्दा यहाँका ११० घरधुरीलाई अब खानेपानीको सुविधा घरमै उपलब्ध हुने आशा पलाएको थियो । स्थानीय गोपाल खड्काले अब खानेपानीको चिन्ता लिनुपर्दै भन्ने सोचेका थिए । “अब चिन्तु, डाँगीचौर, जुम्लेपोखरी, हल्टाकुरी र बुगेरी टोलमा एक घर एक धारा हुन्छ भन्ने लागेको थियो, तर अहिलेसम्म योजना अधुरै छ”, उनले भने । अहिले अन्य स्थानमा खानेपानीको सुविधा पुग्दा आफ्नो गाउँमा कहिले त्यो सुविधा होला भन्ने कुरा उनको मनमा खेलिरहन्छ । उपभोक्ता समितिका अध्यक्ष धनवीर ओलीका अनुसार आयोजनाको ८० प्रतिशत काम सकिएको छ तर करिब ३० लाख रुपियाँको थप बजेट व्यवस्थापन नहुँदा घरघरमा खानेपानी पुग्ने सपना पूरा हुन सकेको छैन । सानीभेरीकै वडा नम्बर ३ मा आठ वर्ष पहिला नै निर्माण सुरु भएको तुसारे अध्याचौर लिफ्ट खानेपानी आयोजना अझै पनि पूरा भएको छैन । यही योजनामा सङ्घीय, प्रदेश र स्थानीय सरकाले ३ करोड लगानी गरिसकेका छन्, तर उपलब्धि भएको छैन । वडाध्यक्ष जगदीश नकालले करिब चार सय घरधुरी लाभान्वित हुने अपेक्षा गरिएको यो योजना बजेट अभावकै कारण पूरा हुन नसकेको बताउनु भयो । “पछिल्लो समय तीनै तहको सरकारको प्राथमिकतामा यो योजना छैन, बजेट आउन छोडेको छ । यो योजनामा सानीभेरी गाउँपालिकाले २० लाख रकम खर्च गरेको छ भने प्रदेश र सङ्घको क्रमागतबाट बाँकी रकम खर्च भएको हो”, उहाँले भन्नु भयो ।वडा नम्बर ४ मा तीन वर्ष अघि सुरु भएको पधेरीखोला गाउँबारी लिफ्ट खानेपानी आयोजना पनि अधुरै छ । वडाध्यक्ष मनोज बुढाथोकीका अनुसार कर्णाली प्रदेश सरकारबाट तीन पटक गरेर यस योजनामा ३८ लाख रुपियाँ खर्च भइसकेको छ । योजना छनाेट तथा बजेट विनियोजन गर्दा वडा कार्यालयलाई जानकारी नै नभएको, हचुवाका भरमा बजेट योजना र बजेट हालेर निर्माण पूरा हुन नसकेको उहाँको भनाइ छ । अन्तिम समयमा मोटर र धारा जडानको काममा बजेट अपुग भएपछि यो योजना रोकिएको छ । बजेट अभावमा योजना अधुरैकिचकिचे, तुसारे र पधेरीखोला जस्तै यस गाउँपालिकाको वडा नम्बर ४ मा रहेको गोल्चौर लिफ्ट सिँचाइ आयोजना र वडा नम्बर ५ मा रहेको मेलचौर लिफ्ट खानेपानी आयोजना पनि अधुरै छन् । गोल्चौरमा प्रदेश सरकारको ८० लाख रुपियाँ र मेचचौरमा ४० लाख रुपियाँ रकम लगानी भइसकेको छ । तर बजेट अपूरा भएको भन्दै योजना अधुरै छोडिएका छन् । एकातिर करोडौं रकम लगानी भएका योजनाहरूले परिणाम दिन सकेका छैनन् भने अर्कोतर्फ सर्वसाधारणहरू खानेपानी जस्तो आधारभूत आवश्यकता सहजै उपभोग गर्नबाट बञ्चित हुनु परेको छ । सानीभेरी गाउँपालिकाका खानेपानी तथा सरसफाइ टेक्निसियन पवनकुमार केसीका अनुसार सानीभेरी गाउँपालिकाका विभिन्न वडाका रहेका यी पाँच वटा सबैभन्दा पुराना तर अपुरा अयोजनामा पाँच करोड रकम खर्च भइसकेको छ । तीन तहका सरकारको करोडौं रकम खर्च हुँदा पनि सर्वसाधारणले सहज खानेपानी सुविधा पाएका छैनन् । तीनै तहका सरकार बिचमा योजना र बजेट विनियोजनमा तालमेल नहुँदा यो समस्या देखिएको छ । सरकारका बिच समन्वयको अभावसानीभेरी गाउँपालिकाका उपाध्यक्ष कमला रोका पुनले योजनाहरू प्राथमिकिकरण नगरिकन हचुवाको भरमा बजेट विनियोजना गर्दा यस्तो समस्या आएको बताउनुभयो । उहाँका अनुसार यस्ता योजनाहरू लथालिङ्ग अवस्थामा पुग्दा भएको खर्चको प्रभावकारिता कमजोर देखिएको छ । तीनै तहका सरकार बिच समन्वय नहुँदा योजनाहरू अलपत्र रहेको, गाउँमा विवाद बढेको र लगानी खेर जाने अवस्थामा रहेको उपाध्यक्ष पुनले उल्लेख गर्नुभयो । कुनै वर्ष सङ्घले, कुनै वर्ष प्रदेशले र कुनै वर्ष स्थानीय सरकारले यी योजनाहरूमा बजेट थप गर्ने गरेता पनि अपुरै हुने गरेको छ । पर्याप्त बजेट नहुँदा हरेक वर्ष थोरै मात्र कामको प्रगति हुने गरेको छ । तीनै तहका सरकारले एकीकृत योजना बनाएर योजनाको लागि पूर्ण बजेट व्यवस्थापन गर्न आवश्यक रहेको उपाध्यक्ष पुनले उल्लेख गर्नु भयो । उहाँले भन्नु भयो, “करोडौं खर्च लाग्ने योजनामा १५ लाख, २० लाख मात्र हरेक वर्ष वर्षमा छुट्याउने गर्दा एक दशक नै लाग्ने भयो । यो भन्दा योजनाको प्राथमिकीकरण गरेर लगानी पूरा गर्नु पर्छ ।”गाउँमा भने खानेपानीको पीरलो कूल ११ वटा वडा रहेको सानीभेरी गाउँपालिकाका अधिकांश बस्तीहरू अग्लो लेक तथा टाकुरामा रहेका छन् । ती बस्तीहरूमा खानेपानीको सुविधा पुर्‍याउन लिफ्ट योजना निर्माण सुरु गरिएता पनि वर्षौसम्म सम्पन्न भएका छैनन् । सानीभेरी गाउँपालिका १० का नरबहादुर खड्काले दुई घण्टा टाढाबाट बोकेर खानेपानीको जोहो गर्न बाध्य भएको बताउनुभयो । मानिस तथा गाईबस्तुले उपयोग गर्ने पानी बोक्दा समयको खर्च हुनका साथै श्रमको समेत बढी प्रयोग हुने गरेको छ । बिहानै गाग्री बोकेर पानी ल्याउन खोला झर्नुपर्ने बाध्यताले यहाँका सर्वसाधारणहरूलाई दुःख दिइरहेको छ । खानेपानी जस्तो अत्यावश्यक आधारभूत आवश्यकता पुरा गर्न यहाँका सर्वसाधारणहरूलाई पीरलो हुने गरेको छ ।",
      "link": "https://gorkhapatraonline.com/news/182815",
      "image": "https://gorkhapatraonline.com/storage/media/321943/conversions/Alpatra-Khanepani-yojana_RUkum_Raju-(1)-original-thumb.jpg"
    },
    {
      "slug": "182808",
      "title": "झापामा तीन लाख ५४ हजार मेट्रिकटन धान उत्पादन",
      "timestamp": 1765065600000,
      "source": "gp",
      "content": "जिल्लामा यो वर्ष तीन लाख ५० हजार मेट्रिकटनभन्दा बढी बर्खे धान उत्पादन भएको छ । जिल्लामा ७२ हजार ७४२ दशमलव ६५ हेक्टरमा खेती हुँदा तीन लाख ५४ हजार ३१५ दशमलव ९२ मेट्रिकटन बर्खे धान उत्पादन भएको जिल्लास्थित कृषि ज्ञान केन्द्रले जनाएको छ ।",
      "longContent": "झापा, मङ्सिर २१ गते । जिल्लामा यो वर्ष तीन लाख ५० हजार मेट्रिकटनभन्दा बढी बर्खे धान उत्पादन भएको छ । जिल्लामा ७२ हजार ७४२ दशमलव ६५ हेक्टरमा खेती हुँदा तीन लाख ५४ हजार ३१५ दशमलव ९२ मेट्रिकटन बर्खे धान उत्पादन भएको जिल्लास्थित कृषि ज्ञान केन्द्रले जनाएको छ । केन्द्रका प्रमुख सागर विष्टले गत वर्षको तुलनामा यो वर्ष धान खेतीको क्षेत्रफलसँगै उत्पादन घटेको बताउँदै उत्पादकत्व भने केही बढेको जानकारी दिनुभयो । उहाँका अनुसार गत वर्ष ७५ हजार ४५९ दशमलव १८ हेक्टर क्षत्रफलमा तीन लाख ८२ हजार ८११ दशमलव ९७ मेट्रिकटन धान उत्पादन भएको थियो । धानको उत्पादकत्व पाँच दशमलव शून्य ७३ रहेको थियो । \tबेमौसमी तथा अनियमित वर्षाका कारण धानखेतीको क्षेत्रफल गत वर्षको तुलनामा यो वर्ष दुई हजार ७१६ दशमलव ५३ हेक्टर घटेको प्रमुख विष्टले बताउँदै उत्पादकत्व बढेर पाँच दशमलव १९५ पुगेको जानकारी दिनुभयो । गत असोज र कात्तिकमा भएको बेमौसमी वर्षाका कारण जिल्लामा २३ हजार ५६४ दशमलव ३३ मेट्रिकटन धानमा क्षति पुगेको कार्यालयले जनाएको छ । उक्त क्षतिबाट अनुमानित रु ७८ करोड ११ लाख ५६ हजार बराबरको क्षति भएको छ ।किसानले समर्थन मूल्य पाएनन्बेमौसमी वर्षाका कारण खेतीमा ठुलो क्षति बेहोरेका किसान यतिबेला मूल्य नपाएर समस्यामा परेका छन् । सरकारले गत साउनमा बर्खे धानको न्यूनतम समर्थन मूल्य बढाएको थियो । मोटा धानको मूल्य प्रतिक्विन्टल तीन हजार ४६३ रुपियाँ ८१ पैसा र मध्यम धानको न्यूनतम समर्थन मूल्य प्रतिक्विन्टल तीन हजार ६२८ रुपियाँ ३३ पैसा तोकेको छ। केही वर्षअघिसम्म किसानले धान भित्र्याउन सुरू गर्दा पनि सरकारले न्यूनतम समर्थन मूल्य नतोक्दा किसान ठगिने समस्या रहेकामा पछिल्ला केही वर्षदेखि सरकारले मूल्य तोक्न थालेको छ ।सरकारले समयमा धानको समर्थन मूल्य तोके पनि किसानले मूल्य नपाउने समस्या भने जस्ताको तेस्तै रहेको किसानको गुनासो छ । झापामा हाल किसानले मध्यम धान प्रतिक्विन्टल तीन हजार र मोटा धान रु दुई हजार ७५० मा बिक्री गरिरहेका छन् । कृषि ज्ञान केन्द्रका प्रमुख विष्टले भन्नुभयो, “किसानले सरकारले तोकेको मूल्य पाउन सकेका छैनन्, किसानको गुनासो आइरहेको छ ।”भद्रपुरका किसान महरसिंह राजवंशीले अहिले प्रतिमन ९४० केजी० धान एक हजार २०० मा किनबेच भइरहेको जानकारी दिनु भयो । “धानको भाउ छैन”, उहाँले भन्नु भयो, “१२ सयमा कसरी बेच्नु ?”‘धानको मूल्य बढ्छ’राष्ट्रिय कृषि आधुनिकीकरण कार्यक्रम कार्यान्वयन एकाइ झापाका प्रमुख रविन्द्र सुवेदीले हाल किसानले धानको समर्थन मूल्य नपाएको स्वीकार्नु भयो । “अहिले प्रतिक्विन्टल रु तीन हजार १०० मा मध्यम धान बिक्री भइरहेको छ”, उहाँले भन्नुभयो, “अब मूल्य समायोजन गरी बढ्ने छ ।” सुरुसुरुमा धानमा चिस्यान बढी हुने भएकाले मूल्य कम भएको हुनसक्ने बताउँदै उहाँले धानको गुणस्तर राम्रो भएकाले मूल्य बढ्ने विश्वास व्यक्त गर्नु भयो ।धान खरिदका लागि तीन सहकारी सूचीकृतराष्ट्रिय कृषि आधुनिकीकरण कार्यक्रम कार्यान्वयन एकाइ झापाले धान खरिदका लागि सहकारी संस्थालाई सूचीकृत हुन आह्वान गरेपछि तीन सहकारी सूचीकृत भएका छन् । जिल्लामा कृषि सहकारी, कृषि समूह धेरै भए पनि तीन वटा मात्र सहकारी सूचीकृत भएका हुन् ।सरकारले तोकेको मूल्यमा किसानको धान सहकारीले खरिद गरेर किसानको खातामा रकम जम्मा गरेमा व्यवस्थापन खर्चबापत प्रतिक्विन्टल रु ११२ अनुदान दिने व्यवस्था रहेको एकाइका प्रमुख सुवेदीले जानकारी दिनुभयो ।अधिकांश रञ्जित र सर्ना धान खेतीहाल बजारमा चामलमा ‘जिरा मसिनो’ ब्रान्ड जस्तै भए पनि किसानले नेपालमा यस्तो धान खेती कम मात्र गर्ने प्रमुख सुवेदीले बताउनुभयो । नेपालमा उत्पादित बहुगुणी–२, तरहरा–१, सानो मन्सुली सव–१ लगायत धान ‘जिरा मसिनो’ ब्रान्डमै जाने उहाँको भनाइ छ । झापा, मोरङ, सुनसरीलगायत पूर्वी क्षेत्रका अधिकांश किसानले रञ्जित र सर्ना धान खेती गर्ने गरेका उहाँले जानकारी दिनुभयो ।“किसानलाई ब्रान्ड चलेको धानको खेती गर्न प्रोत्साहन गर्ने कोसिस गरिरहेका छौँ”, सुवेदीले भन्नुभयो, “तर, किसान रञ्जित र सर्ना धानप्रति बढी आकर्षित छन् ।” उत्पादनका हिसाबले रञ्जित र सर्ना धानभन्दा बहुगुणी–२, तरहरा–१, सानो मन्सुली सव–१ धान बढी फल्ने उहाँको भनाइ छ ।",
      "link": "https://gorkhapatraonline.com/news/182808",
      "image": "https://gorkhapatraonline.com/storage/media/321888/conversions/News-Pic-21-Mangsir-Dhan-original-thumb.jpg"
    },
    {
      "slug": "182768",
      "title": "सुनचाँदीको मूल्यमा सामान्य गिरावट",
      "timestamp": 1765065600000,
      "source": "gp",
      "content": "नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु. दुई लाख ५२ हजार २०० कायम भएको छ भने चाँदीको मोल रु तीन हजार ६०५ निर्धारण भएको छ ।",
      "longContent": "काठमाडौँ, मङ्सिर २१  गते ।  शुक्रबारको तुलनामा आज सुनचाँदीको मूल्यमा केही कमी आएको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु. दुई लाख ५२ हजार २०० कायम भएको छ भने चाँदीको मोल रु. तीन हजार ६०५ निर्धारण भएको छ ।शुक्रबार सुनको मूल्य प्रतितोला रु. दुई लाख ५२ हजार ४०० निर्धारण भएको थियो भने एक तोला चाँदी रु. तीन हजार ५५५ मा कारोबार भएको थियो । अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा एक औँस सुन चार हजार १९८ र त्यति नै परिमाणको चाँदी ५८ अमेरिकी डलरमा खरिदबिक्री भइरहेको छ । रासस",
      "link": "https://gorkhapatraonline.com/news/182768",
      "image": "https://gorkhapatraonline.com/storage/media/321801/conversions/_gold-original-thumb.jpg"
    },
    {
      "slug": "182723",
      "title": "यस्तो छ आजको विदेशी मुद्राको विनिमयदर",
      "timestamp": 1765065600000,
      "source": "gp",
      "content": "निर्धारित विनिमयदर अनुसार अमेरिकी डलर एकको खरिददर १४३ रुपैयाँ ६८ पैसा र बिक्रीदर १४४ रुपैयाँ २८ पैसा निर्धारण गरिएको छ ।",
      "longContent": "काठमाडौँ, मङ्सिर २१ गते ।  नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । निर्धारित विनिमयदर अनुसार अमेरिकी डलर एकको खरिददर १४३ रुपैयाँ ६८ पैसा र बिक्रीदर १४४ रुपैयाँ २८ पैसा निर्धारण गरिएको छ । यस्तै, युरोपियन युरो एकको खरिददर १६७ रुपैयाँ ३४ पैसा र बिक्रीदर १६८ रुपैयाँ ०४ पैसा, युके पाउण्ड स्ट्रलिङ एकको खरिददर १९१ रुपैयाँ ५५ पैसा र बिक्रीदर १९२ रुपैयाँ ३५ पैसा, स्वीस फ्रयाङ्क एकको खरिददर १७८ रुपैयाँ ८३ पैसा र बिक्रीदर १७९ रुपैयाँ ५८ पैसा कायम गरिएको छ । अष्ट्रेलियन डलर एकको खरिददर ९५ रुपैयाँ २९ पैसा र बिक्रीदर ९५ रुपैयाँ ६९ पैसा, क्यानेडियन डलर एकको खरिददर १०३ रुपैयाँ ०६ पैसा र बिक्रीदर १०३ रुपैयाँ ४९ पैसा, सिङ्गापुर डलर एकको खरिददर ११० रुपैयाँ ९१ पैसा र बिक्रीदर १११ रुपैयाँ ३७ पैसा तोकिएको छ ।जापानी येन १० को खरिददर नौ रुपैयाँ २६ पैसा र बिक्रीदर नौ रुपैयाँ ३० पैसा, चिनियाँ युआन एकको खरिददर २० रुपैयाँ ३२ पैसा र बिक्रीदर २० रुपैयाँ ४१ पैसा, साउदी अरेबियन रियाल एकको खरिददर ३८ रुपैयाँ २९ पैसा र बिक्रीदर ३८ रुपैयाँ ४४ पैसा, कतारी रियाल एकको खरिददर ३९ रुपैयाँ ४२ पैसा र बिक्रीदर ३९ रुपैयाँ ५८ पैसा कायम भएको छ ।केन्द्रीय बैंकका अनुसार थाइ भाट एकको खरिददर चार रुपैयाँ ५१ पैसा र बिक्रीदर चार रुपैयाँ ५३ पैसा, युएई दिराम एकको खरिददर ३९ रुपैयाँ १२ पैसा र बिक्रीदर ३९ रुपैयाँ २८ पैसा, मलेसियन रिङ्गेट एकको खरिददर ३४ रुपैयाँ ९५ पैसा र बिक्रीदर ३५ रुपैयाँ १० पैसा, साउथ कोरियन वन १०० को खरिददर नौ रुपैयाँ ७५ पैसा र बिक्रीदर नौ रुपैयाँ ७९ पैसा, स्वीडिस क्रोनर एकको खरिददर १५ रुपैयाँ २६ पैसा र बिक्रीदर १५ रुपैयाँ ३३ पैसा र डेनिस क्रोनर एकको खरिददर २२ रुपैयाँ ४१ पैसा र बिक्रीदर २२ रुपैयाँ ५० पैसा तोकिएको छ ।राष्ट्र बैंकले हङकङ डलर एकको खरिददर १८ रुपैयाँ ४६ पैसा र बिक्रीदर १८ रुपैयाँ ५३ पैसा, कुवेती दिनार एकको खरिददर ४६८ रुपैयाँ १४ पैसा र बिक्रीदर ४७० रुपैयाँ ०९ पैसा, बहराइन दिनार एकको खरिददर ३८१ रुपैयाँ १४ पैसा र बिक्रीदर ३८२ रुपैयाँ ७३ पैसा , ओमनी रियाल एकको खरिददर ३७३ रुपैयाँ १९ पैसा र बिक्रीदर ३७४ रुपैयाँ ७५  पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ ।राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।रासस",
      "link": "https://gorkhapatraonline.com/news/182723",
      "image": "https://gorkhapatraonline.com/storage/media/321737/conversions/dar-original-thumb.jpg"
    },
    {
      "slug": "182718",
      "title": "‘टोकन पासो’ मा नेपाली निर्यातकर्ता",
      "timestamp": 1765065600000,
      "source": "gp",
      "content": "भारतसँगको व्यापार घाटा न्यूनीकरण गर्न स्वदेशी वस्तुको निर्यात बढाउने सरकारी नीति र व्यवसायीको प्रयासमा भारतीय भन्सारको नयाँ नियमले समस्या सिर्जना गरेको छ । विराटनगर–जोगबनी नाका हुँदै भारततर्फ वस्तु निर्यात गर्दा भारतीय पक्षले लागु गरेको ‘टोकन प्रणाली’ र पार्किङ शुल्कमा गरिएको अस्वाभाविक वृद्धिले नेपाली निर्यातकर्ता पीडित भएका हुन् ।",
      "longContent": "शशिधर पराजुलीविराटनगर, मङ्सिर २१ गते । भारतसँगको व्यापार घाटा न्यूनीकरण गर्न स्वदेशी वस्तुको निर्यात बढाउने सरकारी नीति र व्यवसायीको प्रयासमा भारतीय भन्सारको नयाँ नियमले समस्या सिर्जना गरेको छ । विराटनगर–जोगबनी नाका हुँदै भारततर्फ वस्तु निर्यात गर्दा भारतीय पक्षले लागु गरेको ‘टोकन प्रणाली’ र पार्किङ शुल्कमा गरिएको अस्वाभाविक वृद्धिले नेपाली निर्यातकर्ता पीडित भएका हुन् ।जोगबनीस्थित भारतीय भन्सार कार्यालयले मालवाहक सवारीसाधन जाँचका लागि लागु गरेको समयसीमा र जरिबानाको प्रावधानले नेपाली व्यवसायीलाई ‘अतिरिक्त भार’ बोकाएको छ । नयाँ व्यवस्था अनुसार, निर्यातका लागि टोकन लिएको २४ घण्टाभित्र सवारीसाधन भारतीय भन्सारमा प्रवेश भइसक्नु पर्छ । कुनै मालवाहक गाडी अपराह्न ४ बजेपछि भन्सारविन्दुमा प्रवेश गरेमा व्यवसायीले पाँच हजार रुपियाँ जरिबाना तिर्नुपर्ने बाध्यकारी नियम लगाइएका कारण समस्या थपिएको हो । नेपाली निर्यातकर्ताका अनुसार प्लाइउड, जुट वा अन्य औद्योगिक कच्चा पदार्थ लोड गरेर भन्सार प्रक्रिया पूरा गर्दागर्दै कहिलेकाहीँ प्राविधिक ढिलाइ हुन जान्छ । “सामान आजै लान्छु भनेर बिहान टोकन लियो, प्रक्रिया मिलाउँदा ४ बज्न सक्छ तर ४ बजेको समयसीमा कट्नासाथ पाँच हजार जरिबाना तिर्नुपर्ने व्यवस्था सरासर अव्यावहारिक छ,” मोरङ उद्योग व्यापार सङ्घका कार्यकारी प्रमुख भरत प्रसाईंले भन्नुभयो । ४ बजेभित्र गाडी नछिरेमा सो दिनको टोकन रद्द जस्तै हुने र अर्को दिनका लागि जरिबाना तिरेर मात्र प्रक्रिया अघि बढाउनुपर्ने झन्झटले व्यवसायी हतोत्साही हुने उद्योगीहरूको गुनासो छ । यसको प्रत्यक्ष असर निर्यातको आँकडामा देखिन थालेको छ । प्रक्रियागत झन्झट र जरिबानाको त्रासले व्यवसायीले निकासी नै कम गर्न थालेका छन् । मोरङ उद्योग व्यापार सङ्घका अनुसार यसअघि सङ्घबाट ‘उत्पत्तिको प्रमाणपत्र’ जारी गर्दा दैनिक ४० देखि ५० हजार रुपियाँ राजस्व सङ्कलन हुने गरेकोमा हाल यो घटेर २० हजारको हाराहारीमा झरेको छ । यसले नेपाली उत्पादनको निर्यात खुम्चिन सक्ने चिन्ता उनीहरूको छ । टोकनको सास्ती मात्र होइन, भारतीय भन्सार यार्डमा पार्किङ शुल्कमा गरिएको भारी वृद्धिले नेपाली उत्पादनको लागत बढाइदिएको छ । भारतीय पक्षले केही दिनयता एकतर्फी रूपमा पार्किङ शुल्क प्रतिघण्टा तीन सय भारुबाट बढाएर पाँच सय भारु (नेपाली आठ सय रुपियाँ) पु¥याएको छ । जबकि नेपालतर्फ ट्रान्स नेपालले प्रतिघण्टा तीन सय रुपियाँ मात्र लिने गरेको छ । यस विषयमा चिन्ता व्यक्त गर्दै मोरङ उद्योग व्यापार सङ्घका अध्यक्ष अनुपम राठी भन्न्नुहुन्छ, “एकातर्फ ४ बजेको समयसीमाले मानसिक तनाव दिएको छ भने अर्कोतर्फ पार्किङ शुल्कमा भएको भारी वृद्धिले हाम्रो उत्पादनको लागत बढाएको छ । कहिलेकाहीँ दुई दिनसम्म गाडी रोकिनुपर्दा पार्किङमै ठुलो रकम खर्च हुन्छ, जुन नेपाली व्यवसायीका लागि ठुलो आर्थिक भार हो । हामीले यस विषयमा भारतीय भन्सार र सम्बन्धित निकायलाई पत्राचार गरी ध्यानाकर्षण गराएका छौँ ।”विराटनगर भन्सार कार्यालयका प्रमुख भन्सार अधिकृत उमेश श्रेष्ठले भारतीय पक्षले ‘नोटिफिकेसन’ जारी गरेरै जरिबाना लगाएकाले कानुनी रूपमा उनीहरूको प्रक्रिया मिलेको देखिए पनि व्यावहारिक रूपमा नेपाली व्यवसायीलाई मर्का परेको स्वीकार गरे । उनले भने, “निर्यातमा २४ घन्टे टोकन र जरिबानाको प्रावधानले पक्कै पनि असर गरेको छ । नेपाल र भारत दुवैतर्फ पार्किङ शुल्क तिर्नुपर्दा र जरिबानाको डरले निर्यातकर्तामा आर्थिक दबाब थपिएको गुनासो हामीकहाँ पनि आएको छ ।” व्यवसायीले भने सरकारले कूटनीतिक पहल गरी समयसीमाको अव्यावहारिक बाध्यता हटाउन र पार्किङ शुल्क समायोजन गर्न तत्काल पहल गर्नुपर्ने बताएका छन् ।",
      "link": "https://gorkhapatraonline.com/news/182718",
      "image": "https://gorkhapatraonline.com/storage/media/321731/conversions/Bhansar-1-original-thumb.jpg"
    },
    {
      "slug": "182717",
      "title": "‘साना व्यवसायी अर्थतन्त्रका थोपा’",
      "timestamp": 1765065600000,
      "source": "gp",
      "content": "उद्योग, वाणिज्य तथा आपूर्तिमन्त्री अनिलकुमार सिन्हाले खुद्रा तथा साना व्यवसायीका समस्यालाई प्राथमिकताका आधारमा सम्बोधन गर्न आफू तयार रहेको बताउनुभएको छ ।",
      "longContent": "गोरखापत्र समाचारदाताकाठमाडौँ, मङ्सिर २१ गते । उद्योग, वाणिज्य तथा आपूर्तिमन्त्री अनिलकुमार सिन्हाले खुद्रा तथा साना व्यवसायीका समस्यालाई प्राथमिकताका आधारमा सम्बोधन गर्न आफू तयार रहेको बताउनुभएको छ । नेपाल खुद्रा व्यापार सङ्घको ४६ औँ साधारण सभाको अवसरमा शनिबार आयोजित कार्यक्रममा उहाँले साना व्यवसायी अर्थतन्त्रको थोपा भएकाले डन्डा चलाएर नभई सचेतना जगाएर बजार सुधार गर्नुपर्नेमा जोड दिनुभयो । वाणिज्य विभागले अनुगमनका नाममा साना व्यवसायीलाई मात्र निसाना बनाउने र तर्साउने गरेको गुनासो आफूकहाँ आएकाले आगामी दिनमा यस प्रकारको प्रवृत्ति दोहोरिन नदिने प्रतिबद्धता व्यक्त गर्नुभयो । पूर्वसचिव कृष्णहरि बाँस्कोटाले साना व्यवसायीलाई मूल्य अभिवृद्धि कर (भ्याट) मा दर्ता हुनुपर्ने अनिवार्य सीमा (थ्रेसहोल्ड) बढाउन सरकारलाई सुझाव दिनुभयो । हालको ३० लाखको सीमा व्यावहारिक नभएको भन्दै उहाँले यसलाई बढाएर ५० लाख पु¥याउन मन्त्रीसमक्ष आग्रह गर्नुभयो । खुला सिमानाका कारण दैनिक ८० करोड रुपियाँ बराबरको सामान भन्सार नतिरी भित्रिने गरेकाले व्यवसायी मर्कामा परेको उहाँको भनाइ थियो । बजार अनुगमनका क्रममा म्याद नाघेका सामान भेटिँदा साना खुद्रा व्यापारीलाई मात्र दोषी देखाइनु गलत भएको उहाँले बताउनुभयो । “म्याद नाघेका सामानको मुख्य दोषी उत्पादक वा आयातकर्ता हुनु पर्छ, साना पसले होइन । यस विषयमा सरकारले नीतिगत सुधार गर्नु पर्छ,” उहाँले भन्नुभयो ।  कार्यक्रममा साना तथा खुद्रा व्यापारीले आफूहरू उत्पादक र सरकारको दोहोरो चेपुवामा परेको गुनासो गरेका छन् । ठुला व्यापारी तथा उद्योगीले कमसल सामान उत्पादन गरेर खुद्रा व्यापारीमार्फत बिक्री गराउने र सरकारले कमसल सामानको नाममा कारबाही गर्ने दोहोरो चेपुवामा परेर पनि सेवा दिनु परेको उनीहरूको भनाइ छ । सङ्घका अध्यक्ष पवित्र बज्राचार्यले ‘उपभोक्ता हित संरक्षण ऐन’ साना व्यापारीलाई मात्र तर्साउने हतियार बनेकाले उत्पादक र आयातकर्तालाई सजाय गर्ने व्यवस्था हुनुपर्ने बताउनुभयो । कुनै सामानको म्याद सकिएको भेटिएमा साना व्यापारीलाई तीन लाख रुपियाँसम्म जरिबाना गर्ने व्यवस्था व्यावहारिक नभएको उहाँको भनाइ थियो । सरकारले ठुला डिपार्टमेन्ट स्टोर र मार्टलाई मात्र महत्व दिएकोप्रति उहाँको असन्तुष्टि थियो । “जनआन्दोलन, नाकाबन्दी, भूकम्प र कोभिड जस्ता सङ्कटमा ठुला मार्ट बन्द हुँदा पनि हामी साना व्यापारीले ज्यान जोखिममा राखेर पसल खोल्यौँ र जनताको भोक मेटाउने काम ग¥यौँ तर सरकारले हामीलाई सधैँ हेयको दृष्टिकोणले हेर्छ,” उहाँले भन्नुभयो ।",
      "link": "https://gorkhapatraonline.com/news/182717",
      "image": "https://gorkhapatraonline.com/storage/media/321730/conversions/khudra-byawasayi-original-thumb.jpg"
    },
    {
      "slug": "182716",
      "title": "अलैँची निर्यात दोब्बरले बढ्यो",
      "timestamp": 1765065600000,
      "source": "gp",
      "content": "अलैँचीको निर्यात दोब्बरले बढेको छ । भन्सार विभागको तथ्याङ्क अनुसार चालु आर्थिक वर्ष २०८२/८३ चार महिनामा (साउन–कात्तिक) तीन अर्ब ९७ करोड ४३ लाख ७३ हजार रुपियाँ बराबरको १८ लाख २३ हजार केजी अलैँची निर्यात भएको छ ।",
      "longContent": "गोरखापत्र समाचारदाताकाठमाडौँ, मङ्सिर २१ गते । अलैँचीको निर्यात दोब्बरले बढेको छ । भन्सार विभागको तथ्याङ्क अनुसार चालु आर्थिक वर्ष २०८२/८३ चार महिनामा (साउन–कात्तिक) तीन अर्ब ९७ करोड ४३ लाख ७३ हजार रुपियाँ बराबरको १८ लाख २३ हजार केजी अलैँची निर्यात भएको छ । गत वर्ष सो अवधिमा एक अर्ब ९० करोड ११ लाख २३ हजार रुपियाँ बराबरको १२ लाख छ हजार केजी अलैँची निर्यात भएको थियो । अन्तर्राष्ट्रिय बजारमा अलैँचीको माग बढ्दा निर्यात दोब्बरले वृद्धि भएको अलैँची उत्पादक सङ्घले जनाएको छ । सङ्घका अध्यक्ष निर्मल भट्टराईले यस पटक अन्तर्राष्ट्रिय बजारमा अलैँचीको मूल्य बढेर समयमा किसानले बिक्री गर्दा निर्यातसमेत वृद्धि भएको बताउनुभयो । विगतका वर्षमा अलैँचीको मूल्य नबढ्दा किसानले लामो समय थन्क्याएर पछि बिक्री गर्ने गरेका थिए । यस पटक सिजनको सुरुमै अलैँचीको मूल्य पाउँदा निर्यात बढेको सङ्घका अध्यक्ष भट्टराईले जानकारी दिनुभयो । सङ्घका अनुसार अन्तर्राष्ट्रिय बजारमा अलैँचीको मूल्य बढेर प्रतिमन (४०केजी) एक लाख पाँच हजार रुपियाँसम्म पुगेको छ । यस वर्ष अलैँचीको उत्पादन १० देखि १५ प्रतिशतले बढ्ने अनुमान गरिएको भट्टराईले जानकारी दिनुभयो । उहाँका अनुसार उत्पादन बढ्दा निर्यात पनि बढेर करिब आठ अर्ब पुग्ने प्रक्षेपण छ । गत वर्ष सात अर्ब रुपियाँ बराबरको अलैँची निर्यात भएको थियो । सङ्घका अनुसार मुलुकभर २० हजार हेक्टर क्षेत्रफलमा अलैँची खेती हुँदै आएको छ । त्यसबाट वार्षिक करिब पाँच हजार मेट्रिक टन अलैँची उत्पादन हुन्छ । नेपालको पूर्वी जिल्लामा उत्पादन हुने अलैँची जर्मनी, भारत, इटाली, पाकिस्तान, अमेरिकालगायतका देशमा निर्यात हुने गर्छ ।",
      "link": "https://gorkhapatraonline.com/news/182716",
      "image": "https://gorkhapatraonline.com/storage/media/321729/conversions/cardamom-original-thumb.jpg"
    },
    {
      "slug": "182715",
      "title": "स्थानीयले बन्द गराए तातोपानी नाका",
      "timestamp": 1765065600000,
      "source": "gp",
      "content": "कोदारी सडकखण्ड स्तरोन्नतिको काम अघि नबढेपछि स्थानीयले तातोपानी नाका बन्द गराएका छन् । सडक विभागले कात्तिक मसान्तसम्म ठेक्का खुलाएर तातोपानी नाका सडक अन्तर्गतको पहिरो क्षेत्रमा सडक स्तरोन्नति गर्ने सम्झौता गरे पनि त्यसो हुन नसकेपछि स्थानीयले नाका बन्द गरेका हुन् । गत असोज २ गते सडक विभागका महानिर्देशक विजय जैसी, सडक डिभिजन कार्यालय चरीकोटका प्रमुख, जिल्ला प्रशा",
      "longContent": "सिन्धुपाल्चोक समाचारदाता सिन्धुपाल्चोक, मङ्सिर २१ गते । कोदारी सडकखण्ड स्तरोन्नतिको काम अघि नबढेपछि स्थानीयले तातोपानी नाका बन्द गराएका छन् । सडक विभागले कात्तिक मसान्तसम्म ठेक्का खुलाएर तातोपानी नाका सडक अन्तर्गतको पहिरो क्षेत्रमा सडक स्तरोन्नति गर्ने सम्झौता गरे पनि त्यसो हुन नसकेपछि स्थानीयले नाका बन्द गरेका हुन् । गत असोज २ गते सडक विभागका महानिर्देशक विजय जैसी, सडक डिभिजन कार्यालय चरीकोटका प्रमुख, जिल्ला प्रशासन कार्यालय सिन्धुपाल्चोक, सिन्धुपाल्चोकका सुरक्षा निकायका प्रमुख, भोटेकोशी गाउँपालिका–२ का वडाध्यक्ष कुमार श्रेष्ठ र स्थानीय पहिरोपीडितबिच इको पहिरो क्षेत्र कोदारी सडकखण्डलाई स्तरोन्नतिका लागि कात्तिक मसान्तसम्म ठेक्का खुलाएर सडक स्तरोन्नति गर्ने सम्झौता भएको थियो । सम्झौता अनुसारको एक महिना पूरा हुन लाग्दा समेत ठेक्का आह्वान नगरेको, इको पहिरोले कोदारी सडकखण्ड र त्यसमाथिका घना बस्तीमा जोखिम भइरहेकाले स्थानीय आन्दोलनमा उत्रेको भोटेकोशी गाउँपालिका–२, का वडाध्यक्ष कुमार श्रेष्ठले जानकारी दिनुभयो । सडक विभागले असोज २ गते भएको सम्झौतामा कोदारी सडकखण्डको इको पहिरो दीर्घकालीन नियन्त्रणका लागि कात्तिक मसान्तसम्म टेन्डर खुलाएर कोदारी सडक र इको पहिरो नियन्त्रण गर्ने सम्झौता गरेको थियो । सम्झौता अनुसार सडक स्तरोन्नति नगरेपछि, पहिरोमाथिको बस्ती संरक्षणमा काम नगरेको भन्दै स्थानीय सरकारविरुद्ध आन्दोलनमा उत्रेका हुन् । तातोपानी नाकाबाट  वार्षिक अर्बौं रुपियाँ राजस्व सङ्कलन हुने भए पनि सो क्षेत्रकै सडक स्तरोन्नति नगर्दा नाका र नाकावासीले कष्टकर जीवन भाग्नु परेको  वडाध्यक्ष श्रेष्ठले बताउनुभयो । स्थानीय सडक र पहिरो प्रभावितले नाकास्थित कोदारी सडक पूर्ण रूपमा बन्द गर्दा दुईपाङ्ग्रे, चारपाङ्ग्रे्रे तथा मालवस्तु बोकेका साधन ठप्प रहेको इलाका प्रहरी कार्यालय कोदारीका प्रहरी निरीक्षक जगतबहादुर राईले जानकारी दिनुभयो । भोटेकोशी गाउँपालिका–२ का १० किलो, कोप्लाङ, घट्टेखोला, कोदारीस्थित इको पहिरो क्षेत्र, लिपिङलगायत स्थानीयले नाका सडक कोदारीखण्डमा विभिन्न प्लेकार्ड र नारा लगाउँदै प्रदर्शन गरेका छन् । असोज २ गते भएको सम्झौता तत्काल कार्यान्वयन नगरेसम्म नाका सडक अनिश्चितकालसम्म पूर्ण बन्द गरिने अध्यक्ष श्रेष्ठले चेतावनी दिनुभएको छ ।",
      "link": "https://gorkhapatraonline.com/news/182715",
      "image": "https://gorkhapatraonline.com/storage/media/321728/conversions/Tatopani-naka-band-original-thumb.jpg"
    },
    {
      "slug": "182705",
      "title": "अडानका १३ बुँदे प्रस्ताव  : अवैध लेखापरीक्षण कार्य रोक्न माग",
      "timestamp": 1764979200000,
      "source": "gp",
      "content": "नेपाल अडिटर्स एशोसिएसन (अडान) को सातौँ राष्ट्रिय महाधिवेशनपछि पहिलो पटक बसेको दोस्रो केन्द्रीय कार्यसमिति बैठकले १३ बुँदे विशेष प्रस्ताव पारित गरेकाे छ ।",
      "longContent": "गोरखापत्र अनलाइनकाठमाडौं, मंसिर २० गते । नेपाल अडिटर्स एशोसिएसन (अडान) को सातौँ राष्ट्रिय महाधिवेशनपछि पहिलो पटक बसेको दोस्रो केन्द्रीय कार्यसमिति बैठकले १३ बुँदे विशेष प्रस्ताव पारित गरेकाे छ । बैठकले हालैको जेनजी आन्दोलनसँग जोडिएका घटनाक्रमप्रति ध्यानाकर्षण गर्दै आर्थिक सुशासनका सकारात्मक एजेन्डा भए पनि तोडफोड, आगजनी र आतंकपूर्ण वातावरणका कारण उत्पन्न भएको अन्याेलता चाँडै अन्त्य गर्न सरकारलाई आग्रह गरेको छ।त्यस्तै, विभिन प्रकारका लेखा मानक बजारमा पर्याप्त तयारीबिना लागू गरिएको भन्दै त्यसले उत्पन्न गर्न सक्ने चुनौती समाधानका लागि आइक्यानले पहल गर्नुपर्ने बैठकको निष्कर्ष रहेको छ।आयकर ऐन, २०५८ को दफा ५७ अनुसार एकाघर सगोलभित्र हुने शेयर सार्बजनिकरणमा लगाइने कर प्रावधानलाई अन्यायपूर्ण भन्दै बैठकले सो व्यवस्थाको पुनरावलोकन तथा संशोधन गर्न सरकारसमक्ष माग गर्दै लेखापरीक्षकहरूको गरिमा, समानता र पेशागत संरचना सुनिश्चित गर्न चार्टर्ड एकाउन्टेन्ट्स ऐन, २०५३ मा आवश्यक संशोधन तत्काल अघि बढाउनुपर्ने धारणा राखेको छ।बैठकले गैर–लेखापरीक्षकद्वारा भइरहेका अवैध लेखापरीक्षण कार्य रोक्न र विद्यमान सदस्यहरूले समान हैसियत पाउने वातावरण निर्माण गर्न सरकार तथा सरोकारवाला निकायलाई आग्रह गरेको छ। साथै, युवालाई विदेशिन बाध्य बनाउने संरचना कमजोर बनाउँदै डिजिटल लेखाङ्कन, रिपोर्टिङ र वित्तीय सेवा आउटसोर्सिङमा उनीहरूको सहभागिता बढाउन रोजगारमूखी शिक्षा प्रणाली विकास गर्न सम्बन्धित निकायको ध्यानाकर्षण गराएको छ।जलस्रोत, कृषि, जडीबुटी, पर्यटन, हस्तकलाजस्ता आन्तरिक स्रोतको प्रभावकारी व्यवस्थापनमार्फत उत्पादन र रोजगारी सिर्जना गर्न राज्यले तत्काल कदम चाल्नुपर्ने बैठकले निष्कर्ष निकालेको छ। संघीयता कार्यान्वयनपछि संघ, प्रदेश तथा स्थानीय तहमा निर्माण भइरहेका ऐन–कानुनमा लेखापरीक्षणसम्बन्धी विषयहरू समावेश गराउन संघीय सरकारसँग समन्वय गर्दै अडानका प्रदेश तथा जिल्ला कार्यसमितिबाट आवश्यक पहल गर्ने निर्णय पनि बैठकले गरेको छ।विभिन्न सरकारी निर्देशिका तथा अभिलेखमा “चार्टर्ड एकाउन्टेन्ट” मात्र उल्लेख भएको अवस्थामा “लेखापरीक्षक” पदावली पनि स्पष्ट रूपमा समावेश गराउनुपर्ने माग गर्दै बैठकले आइक्यान परिषद् सदस्यहरूलाई परिणाममुखी पहल गर्न अनुरोध गरेको छ। साथै, रजिष्टर्ड लेखापरीक्षकमाथि देखिएका विभेद हटाउन तथा योग्य अडिटरहरूको मनोनयन सुनिश्चित गर्न सरकारलाई आग्रह गर्दै अनुभवी तथा योग्य रजिष्टर्ड अडिटरलाई “क\" वर्गमा वर्गवृद्धि गर्ने व्यवस्था मिलाउनुपर्ने धारणा पनि बैठकले राखेको छ।यस्तै, केवाइसी फारम तथा राष्ट्रिय परिचयपत्रजस्ता महत्वपूर्ण अभिलेखमा लेखापरीक्षक पेशालाई स्पष्ट रूपमा उल्लेख हुने व्यवस्था मिलाउन बैठकले सरकारसमक्ष माग राखेको छ।बैठक सफलतापूर्वक सम्पन्न भएको जानकारी दिँदै महासचिव तथा प्रचार–प्रसार विभाग संयोजक तिलकबहादुर अधिकारीले सहभागीहरूलाई धन्यवाद व्यक्त गर्नुभयाे ।  संस्थाका अध्यक्ष बद्रीप्रसाद भट्टराईको अध्यक्षतामा नयाँबानेश्वरस्थित कार्यालयमा भौतिक तथा भर्चुअल उपस्थितिसहित सम्पन्न भएको छ। बैठकमा निवर्तमान अध्यक्ष केदारनाथ पौडेल, सल्लाहकार समिति संयोजक एवं पूर्वअध्यक्ष मोहनराज रेग्मी, संस्थापक अध्यक्ष कमल खरेल, विशेषज्ञ समिति संयोजक सूर्यप्रसाद अधिकारी, वरिष्ठ उपाध्यक्ष डा. डोलप्रसाद दाहाललगायत पदाधिकारी, सदस्य तथा आइक्यानका परिषद् सदस्यहरूको सहभागीता थियो।बैठकमा महासचिव तिलकबहादुर अधिकारीले प्रस्तुत गरेको सांगठनिक प्रतिवेदन तथा कोषाध्यक्ष आत्माराम चापागाईंले प्रस्तुत गरेको आर्थिक प्रतिवेदनमाथि विस्तृत छलफल भएको अडानले जनाएको छ। साथै, विभाग गठन, कार्यविभाजन, समिति तथा सचिवालयका निर्णयहरूका साथ १३ बुँदे विशेष प्रस्तावमाथि पनि गम्भीर बहस–छलफल गरी सुझावसहित पारित गरिएको संस्थाले बताएको छ।",
      "link": "https://gorkhapatraonline.com/news/182705",
      "image": "https://gorkhapatraonline.com/storage/media/321716/conversions/Media-Photo-original-thumb.jpg"
    },
    {
      "slug": "182668",
      "title": "मन्त्री घिसिङद्वारा निर्माणाधीन प्रशोधन केन्द्रको  निरीक्षण",
      "timestamp": 1764979200000,
      "source": "gp",
      "content": "काठमाडौँको मध्य भाग भएर बग्ने टुकुचा खोलालाई सफा गरी वाग्मतीमा मिसाउन दैनिक रूपमा डेढ करोड लिटर पानी प्रशोधन गर्ने क्षमताको केन्द्र निर्माणाधीन छ ।",
      "longContent": "काठमाडौँ, मङ्सिर २० गते । काठमाडौँको मध्य भाग भएर बग्ने टुकुचा खोलालाई सफा गरी बाग्मतीमा मिसाउन दैनिक रूपमा डेढ करोड लिटर पानी प्रशोधन गर्ने क्षमताको केन्द्र निर्माणाधीन छ । काठमाडौँको त्रिपुरेश्वर र ललितपुरको कुपण्डोल दोभानमा २.५३ हेक्टरमा प्रशोधन केन्द्र निर्माण भइरहेको हो । एसियाली विकास बैँक (एडिबी)को बाग्मती नदी बेसिन सुदृढीकरण परियोजनामार्फत प्राप्त सहुलितपूर्ण ऋणमा निर्माण भइरहेको प्रशोधन केन्द्रको लागत तीन अर्ब १८ करोड  छ । केन्द्रको निर्माण आगामी मङ्सिरमा पूरा गर्ने लक्ष्य छ ।टुकुचाको प्रवाहलाई उक्त केन्द्रमा पथान्तरण गरी  पानी प्रशोधन भएपछि बाग्मतीमा प्रवाहित गरिने छ । प्रशोधन केन्द्रका सहउत्पादनको रूपमा ८०० किलोवाट विद्युत् पनि त उत्पादन हुने ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकास मन्त्री कुलमान घिसिङको निजी सचिवालयले जनाएको छ । हाल त्रिपुरेश्वरतर्फ ढल प्रशोधन केन्द्रका भौतिक संरचना निर्माण भइरहेका छ भने स्थानीयको अवरोधका कारण ललितपुरतर्फका संरचनाको निर्माण हुन सकेको छैन । ललितपुरमा  विद्युत् उत्पादन हुने संरचना मात्र रहनेछन् । मुख्य ढल प्रशोधन गर्ने संरचना भने त्रिपुरेश्वरमा  निर्माणाधीन छन् ।मन्त्री घिसिङले आज निर्माणधीन प्रशोधन केन्द्रको  निरीक्षण गरी निर्माण प्रगतिबारे जानकारी लिनुभयो । त्यस क्रममा उहाँले निर्माणमा संलग्न आयोजना व्यवस्थापन, परार्शदाता र निर्माण व्यवसायीसँग निर्माण सम्पन्न हुने तालिका, बेहोरिरहेका समस्या, समाधानका लागि गर्नुपर्ने नीतिगत निर्णयलगायतका विषयमा छलफल गर्नुभएको थियो । उहाँले सरकारले बागमती नदीलाई सफा बनाउन यसका सहायक खोला तथा नदी किनार व्यवस्थापनलाई उच्च प्राथमिकतामा राखी काम गरिरहेको उल्लेख गर्नुभयो । निर्माण व्यवसायीले त्रिपुरेश्वरतर्फका संरचना तोकिएकै समयमा सम्पन्न गर्ने प्रतिबद्धता जनाएका थिए ।",
      "link": "https://gorkhapatraonline.com/news/182668",
      "image": "https://gorkhapatraonline.com/storage/media/321658/conversions/kulman213-original-thumb.jpg"
    },
    {
      "slug": "182663",
      "title": "क्यानाडाको श्रम बजारमा सुधार",
      "timestamp": 1764979200000,
      "source": "gp",
      "content": "क्यानाडामा नोभेम्बर महिनामा कुल ५४ हजार व्यक्तिले रोजगारी पाएका छन्, जुन कुल रोजगारीमा ०.३ प्रतिशत वृद्धि भएको स्टाटिस्टिक्स क्यानडाले जनाएको छ ।",
      "longContent": "ओटावा, मङ्सिर २० गते । क्यानाडामा नोभेम्बर महिनामा कुल ५४ हजार व्यक्तिले रोजगारी पाएका छन्, जुन कुल रोजगारीमा ०.३ प्रतिशत वृद्धि भएको स्टाटिस्टिक्स क्यानाडाले जनाएको छ । मासिक विवरण अनुसार, रोजगार दर ०.१ प्रतिशत बिन्दुले बढेर ६०.९ प्रतिशत पुगेको छ भने बेरोजगारी दर ०.४ प्रतिशत विन्दुले घटेर ६.५ प्रतिशतमा आएको छ ।स्वास्थ्य सेवा तथा सामाजिक सहयोग, आवास तथा खाना-पानी सेवा र प्राकृतिक स्रोत क्षेत्रमा रोजगारी वृद्धि देखिएको छ । तर थोक तथा खुद्रा व्यापार सेक्टरमा भने रोजगार घटेको उल्लेख गरिएको छ । नोभेम्बरमा ७३.६ प्रतिशत कर्मचारीले आफ्नो रोजगारी सुरक्षित रहेको महसुस गरेका थिए, तर यो अनुपात नोभेम्बर सन् २०२३ को तुलनामा ४.१ प्रतिशत विन्दुले कम रहेको स्टाटिस्टिक्स क्यानाडाले जनाएको छ । रासस/सिन्ह्वा",
      "link": "https://gorkhapatraonline.com/news/182663",
      "image": "https://gorkhapatraonline.com/storage/media/321637/conversions/jnK-original-thumb.jpg"
    },
    {
      "slug": "182622",
      "title": "किवी प्रशोधन उद्योग सञ्चालन",
      "timestamp": 1764979200000,
      "source": "gp",
      "content": "दोलखाको कालिन्चोक गाउँपालिकामा किवी प्रशोधन उद्योग सञ्चालनमा आएको छ । गाउँपलिकाको वडा नं. १ को क्याम्पोलमा उद्योग सञ्चालन गरिएको हो ।  गाउँपालिकाको दुर्गम बस्ती",
      "longContent": "चरीकोट समाचारदाता चरीकोट, मङ्सिर २० गते । दोलखाको कालिन्चोक गाउँपालिकामा किवी प्रशोधन उद्योग सञ्चालनमा आएको छ । गाउँपलिकाको वडा नं. १ को क्याम्पोलमा उद्योग सञ्चालन गरिएको हो ।गाउँपालिकाको दुर्गम बस्ती क्याम्पोलमा किवी प्रशोधन उद्योग सञ्चालन भएसँगै स्थानीय कृषकमा नयाँ आशा पलाएको छ । अधिकांश थामी समुदायको बसोबास रहेको सो क्षेत्रका १० जना कृषकलाई किवी प्रशोधनसम्बन्धी तालिम दिइएको छ । उद्यमीलाई जाम, क्यान्डी र चाना उत्पादनसम्बन्धी तालिम प्रदान गरिएको तामसालिङ विकास केन्द्र दोलखाका संयोजक राजन केसीले बताउनुभयो ।करिब १२ लाख रुपियाँ लागतमा सञ्चालन गरिएको उद्योग कुल लोन इन्टरनेसनल नामसालिङ सामुदायिक विकास केन्द्रबाट १० लाख ७२ हजार, वडाबाट ५० हजार तथा स्थानीय जनश्रमदानबाट दुई लाख ५० हजारलगायतको सहयोगमा सञ्चालन गरिएको संयोजक केसीले बताउनुभयो । दुर्गम भौगोलिक अवस्था, कमजोर सडक र बजारीकरणको अभावका कारण किसानले उत्पादनको उचित मूल्य पाउन नसकिरहेको अवस्थामा प्रशोधन केन्द्रले महìवपूर्ण भूमिका खेल्ने सोही वडाका वडाध्यक्ष पदमबहादुर थामीले बताउनुभयो ।कालिन्चोक–१ का क्याम्पोल र आसपासका बस्तीमा दुई सय रोपनीमा रोपिएका किवीका चार हजार चार सय बिरुवाबाट यस वर्ष सात हजार किलो फल उत्पादन भएको थियो । त्यसमध्ये पाँच हजार किलो प्रशोधन गरिएको छ । पहिले किवी कुहिने, बिग्रिने समस्या थियो, अहिले प्रशोधन हुँदा बेच्ने चिन्ता हटेको स्थानीय किसान कर्णबहादुर थामीले बताउनुभयो । अर्का किसान छन्दले थामीले किवी प्रशोधन उद्योगले गाउँमा व्यवसाय गर्ने वातावरण बनाइदिएको बताउनुभयो ।",
      "link": "https://gorkhapatraonline.com/news/182622",
      "image": "https://gorkhapatraonline.com/storage/media/321574/conversions/Untitled-1-original-thumb.jpg"
    },
    {
      "slug": "182609",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1764979200000,
      "source": "gp",
      "content": "काठमाडौँ, मङ्सिर २० गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु १०५, गोलभेँडा ठूलो (भारतीय) प्रतिकिलो रु ११०, गोलभेँडा सानो (लोकल) प्रतिकिलो रु ७८, गोलभेँडा सानो (टनेल) प्रतिकिलो रु १००, गोलभेँडा सानो (भारतीय) प्रतिकिलो रु ८०, गोलभेँडा सानो (तराई) प्रतिकिलो रु १००, आलु रातो प्रतिकिलो रु ५५, आलु रातो (भारतीय) प्रतिकिलो रु ४५, आलु सेतो प्रतिकिलो रु ३७ र प्याज सुकेको (भारतीय) प्रतिकिलो रु ३२ रहेको छ । यस्तै, गाजर (लोकल) प्रतिकिलो रु १४०, गाजर (तराई) प्रतिकिलो रु १३०, बन्दा (लोकल) प्रतिकिलो रु ६५, बन्दा (तराई) प्रतिकिलो रु ५०, बन्दा (नरिवल) प्रतिकिलो रु ५५, काउली स्थानीय प्रतिकिलो रु ७०, काउली स्थानीय (ज्यापु) प्रतिकिलो रु ९०, काउली तराई प्रतिकिलो रु ६०, रातो मूला प्रतिकिलो रु ७०, सेतो मूला (लोकल) प्रतिकिलो रु ३०, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु ७०, भन्टा डल्लो प्रतिकिलो रु ९०, तने बोडी प्रतिकिलो रु १८० र मकै बोडी प्रतिकिलो रु ८० कायम भएको छ । त्यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु १७०, घिउ सिमी (हाइब्रिड) प्रतिकिलो रु १६०, घिउ सिमी (राजमा) प्रतिकिलो रु १००, टाटे सिमी प्रतिकिलो रु १५०, तिते करेला प्रतिकिलो रु १३०, लौका प्रतिकिलो रु ८०, परबर (लोकल) प्रतिकिलो रु १००, परबर (तराई) प्रतिकिलो रु ११०, घिरौँला प्रतिकिलो रु १३०, फर्सी पाकेको प्रतिकिलो रु ४०, हरियो फर्सी (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ७०, सलगम प्रतिकिलो ११०, भिन्डी प्रतिकिलो १२०, सखरखण्ड प्रतिकिलो ८०, बरेला प्रतिकिलो रु ८०, पिँडालु प्रतिकिलो रु १०० र स्कुस प्रतिकिलो रु ३० कायम गरिएको छ ।रायोसाग प्रतिकिलो रु ८०, पालुङ्गो साग प्रतिकेजी रु १५०, चमसुर प्रतिकिलो रु १५०, तोरीको साग प्रतिकिलो रु ६०, मेथीको साग प्रतिकिलो रु १६०, हरियो प्याज प्रतिकिलो रु ६०, बकुला प्रतिकिलो रु १५०, तरुल प्रतिकिलो रु ९०, च्याउ (कन्य) प्रतिकिलो रु २२०, च्याउ (डल्ले) प्रतिकिलो रु ३८० र कुरिलो प्रतिकिलो रु १२०० निर्धारण गरिएको छ ।ब्रोकाउली प्रतिकिलो रु १७०, चुकुन्दर प्रतिकिलो रु १००, रातो बन्दा प्रतिकिलो रु १८०, जिरीको साग प्रतिकिलो रु ३००, सेलरी प्रतिकिलो रु ५५०, पार्सले प्रतिकिलो रु ६००, सौफको साग प्रतिकिलो रु १५०, पुदिना प्रतिकिलो रु ४००, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु २२०, कागती प्रतिकिलो रु ११०, अनार प्रतिकिलो रु ४००, सुन्तला (नेपाली) प्रतिकिलो रु ११०, तरबुजा हरियो प्रतिकिलो रु १००, मौसम प्रतिकिलो रु १००, जुनार प्रतिकिलो रु १२०, भुइँकटहर प्रतिगोटा रु १५५, काँक्रो (लोकल) प्रतिकिलो रु ७५, काँक्रो (हाइब्रिड) प्रतिकिलो रु ५०, निबुवा प्रतिकिलो रु ६०, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ६०, मेवा (भारतीय) प्रतिकिलो रु १००, अम्बा प्रतिकिलो रु १२०, लप्सी प्रतिकिलो रु ७०, स्ट्रबेरी भुइँऐसुलु प्रतिकिलो रु ५००, किबी प्रतिकिलो रु ३००, सरिफा प्रतिकिलो रु २५० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ९०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु १००, खुर्सानी हरियो (माछे) प्रतिकिलो रु १४०, खुर्सानी हरियो (अकबरे) प्रतिकिलो रु २२०, भेडे खुर्सानी प्रतिकिलो रु १५०, हरियो लसुन प्रतिकिलो रु १००, हरियो धनियाँ प्रतिकिलो रु १००, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु २००, छ्यापी सुकेको प्रतिकिलो रु २२०, छ्यापी हरियो प्रतिकिलो रु १८०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १४०, राजा च्याउ प्रतिकिलो रु ३००, सिताके च्याउ प्रतिकिलो रु १००० र काँक्रो (लोकल क्रस) प्रतिकिलो रु ६० निर्धारण गरिएको छ ।रासस",
      "longContent": "काठमाडौँ, मङ्सिर  २० गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु १०५, गोलभेँडा ठूलो (भारतीय) प्रतिकिलो रु ११०, गोलभेँडा सानो (लोकल) प्रतिकिलो रु ७८, गोलभेँडा सानो (टनेल) प्रतिकिलो रु १००, गोलभेँडा सानो (भारतीय) प्रतिकिलो रु ८०, गोलभेँडा सानो (तराई) प्रतिकिलो रु १००, आलु रातो प्रतिकिलो रु ५५, आलु रातो (भारतीय) प्रतिकिलो रु ४५, आलु सेतो प्रतिकिलो रु ३७ र प्याज सुकेको (भारतीय) प्रतिकिलो रु ३२ रहेको छ । यस्तै, गाजर (लोकल) प्रतिकिलो रु १४०, गाजर (तराई) प्रतिकिलो रु १३०, बन्दा (लोकल) प्रतिकिलो रु ६५, बन्दा (तराई) प्रतिकिलो रु ५०, बन्दा (नरिवल) प्रतिकिलो रु ५५, काउली स्थानीय प्रतिकिलो रु ७०, काउली स्थानीय (ज्यापु) प्रतिकिलो रु ९०, काउली तराई प्रतिकिलो रु ६०, रातो मूला प्रतिकिलो रु ७०, सेतो मूला (लोकल) प्रतिकिलो रु ३०, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु ७०, भन्टा डल्लो प्रतिकिलो रु ९०, तने बोडी प्रतिकिलो रु १८० र मकै बोडी प्रतिकिलो रु ८० कायम भएको छ । त्यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु १७०, घिउ सिमी (हाइब्रिड) प्रतिकिलो रु १६०, घिउ सिमी (राजमा) प्रतिकिलो रु १००, टाटे सिमी प्रतिकिलो रु १५०, तिते करेला प्रतिकिलो रु १३०, लौका प्रतिकिलो रु ८०, परबर (लोकल) प्रतिकिलो रु १००, परबर (तराई) प्रतिकिलो रु ११०, घिरौँला प्रतिकिलो रु १३०, फर्सी पाकेको प्रतिकिलो रु ४०, हरियो फर्सी (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ७०, सलगम प्रतिकिलो ११०, भिन्डी प्रतिकिलो १२०, सखरखण्ड प्रतिकिलो ८०, बरेला प्रतिकिलो रु ८०, पिँडालु प्रतिकिलो रु १०० र स्कुस प्रतिकिलो रु ३० कायम गरिएको छ ।रायोसाग प्रतिकिलो रु ८०, पालुङ्गो साग प्रतिकेजी रु १५०, चमसुर प्रतिकिलो रु १५०, तोरीको साग प्रतिकिलो रु ६०, मेथीको साग प्रतिकिलो रु १६०, हरियो प्याज प्रतिकिलो रु ६०, बकुला प्रतिकिलो रु १५०, तरुल प्रतिकिलो रु ९०, च्याउ (कन्य) प्रतिकिलो रु २२०, च्याउ (डल्ले) प्रतिकिलो रु ३८० र कुरिलो प्रतिकिलो रु १२०० निर्धारण गरिएको छ ।ब्रोकाउली प्रतिकिलो रु १७०, चुकुन्दर प्रतिकिलो रु १००, रातो बन्दा प्रतिकिलो रु १८०, जिरीको साग प्रतिकिलो रु ३००, सेलरी प्रतिकिलो रु ५५०, पार्सले प्रतिकिलो रु ६००, सौफको साग प्रतिकिलो रु १५०, पुदिना प्रतिकिलो रु ४००, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु २२०, कागती प्रतिकिलो रु ११०, अनार प्रतिकिलो रु ४००, सुन्तला (नेपाली) प्रतिकिलो रु ११०, तरबुजा हरियो प्रतिकिलो रु १००, मौसम प्रतिकिलो रु १००, जुनार प्रतिकिलो रु १२०, भुइँकटहर प्रतिगोटा रु १५५, काँक्रो (लोकल) प्रतिकिलो रु ७५, काँक्रो (हाइब्रिड) प्रतिकिलो रु ५०, निबुवा प्रतिकिलो रु ६०, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ६०, मेवा (भारतीय) प्रतिकिलो रु १००, अम्बा प्रतिकिलो रु १२०, लप्सी प्रतिकिलो रु ७०, स्ट्रबेरी भुइँऐसुलु प्रतिकिलो रु ५००, किबी प्रतिकिलो रु ३००, सरिफा प्रतिकिलो रु २५० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ९०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु १००, खुर्सानी हरियो (माछे) प्रतिकिलो रु १४०, खुर्सानी हरियो (अकबरे) प्रतिकिलो रु २२०, भेडे खुर्सानी प्रतिकिलो रु १५०, हरियो लसुन प्रतिकिलो रु १००, हरियो धनियाँ प्रतिकिलो रु १००, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु २००, छ्यापी सुकेको प्रतिकिलो रु २२०, छ्यापी हरियो प्रतिकिलो रु १८०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १४०, राजा च्याउ प्रतिकिलो रु ३००, सिताके च्याउ प्रतिकिलो रु १००० र काँक्रो (लोकल क्रस) प्रतिकिलो रु ६० निर्धारण गरिएको छ ।रासस",
      "link": "https://gorkhapatraonline.com/news/182609",
      "image": "https://gorkhapatraonline.com/storage/media/321561/conversions/adrhs-original-thumb.jpg"
    },
    {
      "slug": "182607",
      "title": "भारुसँग बलियो डलर दोषबेगरको नेरु कमजोर",
      "timestamp": 1764979200000,
      "source": "gp",
      "content": "पछिल्लो समय अमेरिकी डलरको तुलनामा नेपाली मुद्रा अवमूल्यन हुने व्रmमले तीव्रता पाइरहेको छ । नेपाल राष्ट्र बैङ्कले बिहीबारका लागि प्रतिअमेरिकी डलर खरिददर १४३ रुपियाँ ६७",
      "longContent": "काठमाडौँ, मङ्सिर २० गते । पछिल्लो समय अमेरिकी डलरको तुलनामा नेपाली मुद्रा अवमूल्यन हुने क्रमले तीव्रता पाइरहेको छ । नेपाल राष्ट्र बैङ्कले बिहीबारका लागि प्रतिअमेरिकी डलर खरिददर १४३ रुपियाँ ६७ पैसा र बिक्रीदर १४४ रुपियाँ ४७ पैसा निर्धारण गरेको छ । बिहीबार इतिहासकै उच्च १४४ रुपियाँ एक पैसा खरिददर निर्धारण गरिएको थियो ।डलरको सामु नेपाली मुद्रा अवमूल्यन हुनु नेपालका लागि सुखद होइन तर नेपाली मुद्रा अवमूल्यन हुनु नेपालको अर्थतन्त्रको कारण नभई भारतीय मुद्रा कमजोर हुँदाको असर हो । नेपाल राष्ट्र बैङ्कका प्रवक्ता तथा कार्यकारी निर्देशक गुरुप्रसाद पौडेलका अनुसार भारतीय मुद्रा कमजोर हुँदाको असर नेपाली मुद्रा कमजोर बनेको हो । भारुसँग नेपाली मुद्राको विनिमय दर सन् १९९३ देखि स्थिर छ । “नेपाली मुद्राको विनियमय दर भारतीय मुद्रासँग स्थिर विनिमय दर निर्धारण गरिएका कारण हाम्रो मुद्रा पनि सोही अनुसार अवमूल्यन भएको हो,” उहाँले भन्नुभयो, “भारत–अमेरिकाको अर्थराजनीतिक सम्बन्ध व्यापार, लगानी जस्ता कारण अहिले भारतीय रुपियाँ नै अवमूल्यन भइरहेको छ ।” गत मेमा ८४.५५ भारु प्रतिडलर रहेको विनिमय दर अहिले ९०.०५ भारु पुगेको छ । यसको सिधा असर नेपाली मुद्राले पनि बेहोर्दै छ । सन् २०११ को जनवरीमा प्रतिडलर ७२ रुपियाँ ३८ पैसा रहेको विनिमय दर डेढ दशकको अवधिमा १०२.८ प्रतिशतले बढिसकेको छ । यो वर्ष जनवरीमा १३८.५७ रहेको विनिमय दर अप्रिलमा आउँदा केही घटेर १३५.१९ मा ओर्लिएको थियो तर डिसेम्बरमा आइपुग्दा जनवरीदेखि ५.१६ प्रतिशतले नेपाली मुद्रा अवमूल्यन भइसकेको छ ।  भारतीय सञ्चार माध्यम टाइम्स अफ इन्डियाका अनुसार भारु कमजोर हुनुका पछाडि अमेरिकासँग भारतको व्यापार तनाव, लगानी फिर्ता तथा भारतीय रिजर्भ बैङ्कको भूमिका मुख्य जिम्मेवार छ । तथ्याङ्क अनुसार सन् २०२५ मा मात्रै भारतबाट १७ करोड अमेरिकी डलर बराबरको लगानी फिर्ता भएको छ । त्यस्तै व्यापार असमझदारीका कारण अमेरिकाले भारतबाट हुने कतिपय आयातमा ५० प्रतिशतसम्म कर लगाएकाले व्यावसायिक मनोबल पनि गिर्दो छ । प्रवक्ता पौडेलका अनुसार मुद्रा कमजोर हुँदा भारतीय रिजर्भ बैङ्कले केही हस्तक्षेप गर्ने ठाउँ छन् तर त्यो अहिले गरिएको छैन ।आफ्नो मुद्रा अवमूल्यन हुँदा आयातमा आधारित नेपालको खरिद क्षमता कमजोर हुन्छ । पेट्रोलियम, स्टिल, खानेतेल, सवारीसाधन तथा पार्टपुर्जा मुख्य रूपमा आयात हुने वस्तु हुन् । चालु आव २०८२/८३ को पहिलो चार महिनामा नेपालले छ खर्ब ९४ अर्ब ५१ करोड २३ लाख रुपियाँ बराबरको वस्तु आयात गरेको छ । डलर महँगिँदाको चापले गर्दा नेपालले आयातका लागि थप खर्चनुपर्ने हुन्छ । त्यस्तै वैदेशिक भ्रमण, शिक्षाका लागि बिदेसिने रकम तथा सार्वजनिक ऋणको साँवाब्याज भुक्तानीमा पनि महँगो मूल्य मुलुकले चुकाउनुपर्ने हुन्छ । सबै नोक्सानी मात्रै नहुने प्रवक्ता पौडेल बताउनुहुन्छ । रेमिट्यान्स, पर्यटन, निर्यात जस्ता शीर्षकमा डलर भित्रने हुँदा त्यसले नेपाललाई भने फाइदा पु¥याउँछ । रेमिट्यान्सको असर प्रत्यक्ष घरपरिवारमा पर्ने भएकाले त्यस्ता व्यक्तिका लागि विदेशी मुद्रा नेपाल पठाउँदा लाभ हुन्छ । राष्ट्र बैङ्कको तथ्याङ्क अनुसार असोजमा दुई खर्ब एक अर्ब रुपियाँ बराबरको रेमिट्यान्स नेपाल भित्रिएको छ, जुन नेपाली रुपियाँमा ३५.४ प्रतिशत र अमेरिकी डलरमा २९.२ प्रतिशतले वृद्धि हो । त्यस्तै नेपालीले सूचना प्रविधिलगायत सेवा क्षेत्रमा गर्ने सेवा निर्यातको मूल्य प्राप्तिमा पनि यसले सकारात्मक योगदान पु-याउने छ ।",
      "link": "https://gorkhapatraonline.com/news/182607",
      "image": "https://gorkhapatraonline.com/storage/media/321559/conversions/Untitled-1-original-thumb.jpg"
    },
    {
      "slug": "182527",
      "title": "अमेरिकी व्यापार दबाबपछि भारतले ब्याज दर घटायो",
      "timestamp": 1764892800000,
      "source": "gp",
      "content": "अमेरिकी राष्ट्रपति डोनाल्ड ट्रम्पद्वारा थोपिएको कडा कर र विश्वव्यापी व्यापार सन्त्रासबिच भारतको केन्द्रीय बैँक रिजर्व बैँक अफ इन्डिया (आरबिआई)ले शुक्रबार आफ्नो रेपो दर २५ आधार अङ्क घटाएर ५.२५ प्रतिशत गरेको छ ।",
      "longContent": "मुम्बई, मङ्सिर १९ गते । अमेरिकी राष्ट्रपति डोनाल्ड ट्रम्पद्वारा थोपिएको कडा कर र विश्वव्यापी व्यापार सन्त्रासबिच भारतको केन्द्रीय बैँक रिजर्व बैँक अफ इन्डिया (आरबिआई)ले शुक्रबार आफ्नो रेपो दर २५ आधार अङ्क घटाएर ५.२५ प्रतिशत गरेको छ । ऋणात्मक मूल्य-दबाब (कम मुद्रास्फीति) र निर्यातमा कमीले प्रमुख अर्थतन्त्रलाई राहत दिन सक्ने आशामा मौद्रिक नीति समितिले सर्वसम्मतिले यो निर्णय गरेको हो । केही विश्लेषकले यस वर्ष आरबिआईले पहिले नै तीन किस्तामा सयभन्दा बढी आधार अङ्क कटौती गरिसकेकोले थप कटौती सहज नहुने अनुमान गरेका थिए । तर अधिकांशले भारतको अर्थतन्त्रमाथि ट्रम्प-अमेरिकाद्वारा लगाइएको उच्च भन्सार शुल्क र निर्यात खारेजीले पार्ने नकारात्मक असरलाई मध्यनजर गरी दर घटाउन उचित बताएका छन् । आरबिआईका गभर्नर सञ्जय मल्होत्राले बैँकले खुला बजारमा ११ करोड १० लाख डलरभन्दा बढी सरकारी प्रतिभूति खरिद गर्ने निर्णय गरेको छ र विदेशी मुद्रा तरलता सुनिश्चित गर्न तीन वर्षे डलर-रुपियाँ स्वापमार्फत पाँच अर्ब डलर किनबेच गर्ने योजना बनाएको खुलासा गर्नुभयो । साथै उहाँले मौद्रिक नीतिमा ‘तटस्थ स्थिति’ अपनाउँदै थप दर कटौतीको सम्भावना खुला राख्नुभएको छ । भारतले अहिले निर्यात गिरावट, अव्यवस्थित रूपियाँ र आर्थिक वृद्धिमा सुस्ती जस्ता चुनौतीको सामना गर्दैछ । यसबिच, प्रधानमन्त्री नरेन्द्र मोदी सरकारले उपभोग कर कटौती र श्रम कानुन सुधारमार्फत आर्थिक गतिविधि प्रवर्धन गर्ने पहल गरिसकेको छ । अन्य देशसँगको व्यापार अस्थिरता बिच आरबिआईको नयाँ दर कटौतीले उद्योग, निर्यात कर्ता र उपभोक्ताका लागि केही राहत ल्याउने अपेक्षा गरिएको छ । रासस/एएफपी",
      "link": "https://gorkhapatraonline.com/news/182527",
      "image": "https://gorkhapatraonline.com/storage/media/321422/conversions/interest-decresing-original-thumb.jpg"
    },
    {
      "slug": "182462",
      "title": "चालु पूर्ण कर परीक्षण नरोकिने",
      "timestamp": 1764892800000,
      "source": "gp",
      "content": "चालु आर्थिक वर्ष २०८२/८३ का लागि लक्ष्य निर्धारण गरिएका पूर्ण कर परीक्षणको काम नरोकिने आन्तरिक राजस्व विभागले जनाएको छ । यसअघि अर्थमन्त्री रामेश्वरप्रसाद खनालले व्यवसायी",
      "longContent": "गोरखापत्र समाचारदाताकाठमाडौँ, मङ्सिर १९ गते । चालु आर्थिक वर्ष २०८२/८३ का लागि लक्ष्य निर्धारण गरिएका पूर्ण कर परीक्षणको काम नरोकिने आन्तरिक राजस्व विभागले जनाएको छ । यसअघि अर्थमन्त्री रामेश्वरप्रसाद खनालले व्यवसायीलाई तर्साउने गरी सरकारले पूर्ण कर परीक्षण नगर्ने बताएपछि त्यसबारे बढेको चासोको सन्दर्भमा विभागले औपचारिक रूपमा प्रस्ट पारेको हो । विभागले एक विज्ञप्ति जारी गर्दै विभाग अन्तर्गतका ठुला करदाता कार्यालय, मध्यमस्तरीय करदाता कार्यालय र आन्तरिक राजस्व कार्यालयसमेतका लागि चालु आवमा लक्ष्य निर्धारण गरिएका पूर्ण कर परीक्षणको काम नियमित हुने उल्लेख गरेको हो । खास गरी चार वर्षमा म्याद जाने फाइल र आयकर ऐनको सूचना दिएर कागजात प्राप्त भएका फाइलको पूर्ण कर परीक्षण नियमित हुने विज्ञप्तिमा जनाएको छ । विभागले विज्ञप्तिमा राजस्व जोखिमका आधारमा मात्र करदाताको कर परीक्षण हुने विषय जानकारी गराएको छ । अर्थमन्त्री खनालले जोखिमलाई आधार मानेर मात्रै पूर्ण कर परीक्षण हुने बताउनुभएको थियो । अहिले विभागले अधिकांश ठुला करदाता कार्यालयको पूर्ण कर परीक्षण गर्दै आएको छ । विभागले गर्ने पूर्ण कर परीक्षणका विषयमा व्यवसायीले भने विरोध जनाउँदै आएका छन् । सरकारले पूर्ण कर परीक्षणलाई त्रास सिर्जना गर्ने माध्यमका रूपमा उपयोग गर्दै आएको र यसले व्यावसायिक वातावरण बनाउन सहयोग नपुग्ने उनीहरूको भनाइ छ । जेनजी आन्दोलनपछि बिथोलिएको व्यावसायिक वातावरण सुधार गर्ने उद्देश्यसहित अर्थमन्त्री खनालले पूर्ण कर परीक्षण सरकारको प्राथमिकतामा नरहेको र जोखिम हेरेर मात्र त्यसको कार्यान्वयन गरिने बताउनुभएको थियो । अर्थमन्त्रीको उक्त धारणाको गत मङ्सिर १ गते आयोजित राष्ट्रिय कर दिवसका अवसरमा निजी क्षेत्रका प्रतिनिधिले स्वागत गरेका थिए ।",
      "link": "https://gorkhapatraonline.com/news/182462",
      "image": "https://gorkhapatraonline.com/storage/media/321310/conversions/aaa-original-thumb.jpg"
    },
    {
      "slug": "182456",
      "title": "सिटिजन्स बैङ्कलाई दोस्रो पटक बैङ्क अफ दी इयर अवार्ड",
      "timestamp": 1764892800000,
      "source": "gp",
      "content": "सिटिजन्स बैङ्क इन्टरनेसनल लिमिटेड विश्वकै प्रतिष्ठित बैङ्क अफ दी इयर २०२५ को अवार्डबाट लन्ड",
      "longContent": "गोरखापत्र समाचारदाताकाठमाडौँ, मङ्सिर १९ गते । सिटिजन्स बैङ्क इन्टरनेसनल लिमिटेड विश्वकै प्रतिष्ठित बैङ्क अफ दी इयर २०२५ को अवार्डबाट लन्डनमा लगातार दोस्रो वर्ष सम्मानित भएको छ । संयुक्त अधिराज्यस्थित दी फाइनान्सियल टाइम्सले बुधबार आयोजना गरेको कार्यक्रममा सिटिजन्स बैङ्कलाई उक्त अवार्ड प्रदान गरिएको हो । सिटिजन्स बैङ्क सञ्चालक समितिका अध्यक्ष प्रबलजङ्ग पाण्डे र प्रमुख कार्यकारी अधिकृत गणेशराज पोखरेलले संयुक्त रूपमा उक्त सम्मान ग्रहण गर्नुभएको सिटिजन्स बैङ्कले जनाएको छ । यसअघि सन् २०२४ को अवार्डसमेत सिटिजन्स बैङ्कले पाएको थियो । १२५ भन्दा बढी देशका बैङ्कका अध्यक्ष, प्रमुख कार्यकारी अधिकृतलगायतका अधिकारीलगात चार सयभन्दा बढीको उपस्थिति रहेको समारोहमा सञ्चालक समितिका अध्यक्ष प्रबलजङ्ग पाण्डेले बैङ्किङ क्षेत्रको ओस्कार पुरस्कार मानिने विश्वकै प्रतिष्ठित अवार्ड प्राप्त गरी लगातार दुई वर्ष विश्वकै प्रतिष्ठित घोषित हुन पाउँदा अत्यन्त गौरवान्वित महसुस गरेको बताउनुभयो । उहाँले यसबाट आगामी दिनमा अझ जिम्मेवार बनेर उत्कृष्ट ग्राहकमैत्री आधुनिक सेवा सुविधा ल्याउन हौसला मिलेको बताउनुभयो । सिटिजन्स बैङ्कका प्रमुख कार्यकारी अधिकृत गणेशराज पोखरेलले यस अवार्डको प्राप्ति सम्पूर्ण सरोकारवाला निकायको सहयोग एवं कर्मचारीको अहोरात्र मेहनतबाट सम्भव भएको बताउँदै आगामी दिनमा अझ उत्कृष्ट कार्यसहित सुशासन र प्रुडेन्ट बैङ्किङ र हरित बैङ्किङका सेवा सुविधामा थप बल गर्ने प्रतिबद्धता व्यक्त गर्नुभयो । नेपालमा सन् २००२ देखि लगातार बैङ्कले यस अवार्ड प्राप्त गरिरहेका छन् । हाल अस्तित्वमा रहेका नौ वटा बैङ्कले मात्र यो अवार्ड प्राप्त गरेका छन् ।सिटिजन्स बैङ्क इन्टरनेसनल लिमिटेडले नेपालका ६१ जिल्लाका दुई सय शाखा, १६९ वटा एटिएम, तीन विस्तारित काउन्टर र ४२ वटा शाखारहित बैङ्किङ एकाइबाट १९ लाख ५६ हजार ग्राहकलाई सेवा प्रदान गर्दै आएको जनाइएको छ ।",
      "link": "https://gorkhapatraonline.com/news/182456",
      "image": "https://gorkhapatraonline.com/storage/media/321303/conversions/Untitled-1-original-thumb.jpg"
    },
    {
      "slug": "182452",
      "title": "नेपालमा अब ठुला दरका भारु चल्ने",
      "timestamp": 1764892800000,
      "source": "gp",
      "content": "नेपालमा भारतीय एक सय रुपियाँभन्दा ठुला दरका नोट पनि चलनचल्तीमा ल्याउन भारतीय रिजर्भ बैङ्कले अनुमति दिएको छ । सन् २०१६ नोभेम्बरमा भारतले ठुला नोटमा नोटबन्दी गरेसँगै नेपालमा",
      "longContent": "गोरखापत्र समाचारदाताकाठमाडौँ, मङ्सिर १९ गते । नेपालमा भारतीय एक सय रुपियाँभन्दा ठुला दरका नोट पनि चलनचल्तीमा ल्याउन भारतीय रिजर्भ बैङ्कले अनुमति दिएको छ । सन् २०१६ नोभेम्बरमा भारतले ठुला नोटमा नोटबन्दी गरेसँगै नेपालमा पनि एक सय रुपियाँभन्दा ठुला नोट प्रतिबन्ध लागेको थियो । भारतीय रिजर्भ बैङ्कले त्यहाँको राजपत्रमा सूचना प्रकाशन गर्दै नेपाल र भुटानमा एकभन्दा ठुला दरका भारतीय नोट प्रचलनमा ल्याउन पाउने सूचित गरेको हो । सूचना अनुसार अब नेपाली तथा भारतीय नागरिक नेपाल–भारत आवतजावत गर्दा २५ हजार भारुसम्म नगदै एक सयभन्दा ठुला नोट ल्याउन लैजान पाउने छन् । यसले गर्दा भारतीय पर्यटक, भारतमा रहेका नेपालीले नेपाल आउँदा २५ हजार रुपियाँसम्म ठुला भारु नोट नेपाल ल्याई प्रचलनमा ल्याउन सक्ने छन् । त्यस्तै नेपालमा रहेका भारतीय नागरिक, भारतमा अध्ययन तथा उपचारका लागि जाने नेपालीले पनि यस्तो नगद साथै लैजान पाउने छन् ।भारतमा राजपत्रमा यो सूचना आएसँगै अब नेपाल राष्ट्र बैङ्कले भारतीय ठुला नोट प्रचलनमा ल्याइएको औपचारिक जानकारी गराएपछि कार्यान्वयनमा जाने नेपाल राष्ट्र बैङ्कका प्रवक्ता तथा कार्यकारी निर्देशक गुरुप्रसाद पौडेलले जानकारी दिनुभयो । “भारतको राजपत्रमा यस्तो सूचना आइसकेको छ, यसलाई नेपालमा कार्यान्वयन गराउन राष्ट्र बैङ्कले औपचारिक रूपमा सूचना निकाल्छ,” उहाँले भन्नुभयो ।भारतले ठुला दरका नोट प्रचलन अनुमति दिए पनि विगतमा नोटबन्दीमा परेका ठुला नोट भने चल्तीमा आउने छैनन् । सन् २०१६ को नोटबन्दीका कारण नेपालको औपचारिक वित्तीय प्रणालीमा रहेको करिब आठ करोड रुपियाँ बराबरको भारु नोट चलाउन भने नपाइने उहाँले बताउनुभयो । “भारतको यो सूचनाले नोटबन्दीमा परेका नोट चलाउन मिल्ने भनेको होइन, सर्वसाधारणले यो बुझ्न जरुरी छ,” उहाँले भन्नुभयो, “कतिपय नागरिकले पुराना नोट राखेका हुन सक्छन् तर त्यो चलाउन मिल्दैन ।” यो अवस्थाले विदेशी मुद्रा व्यक्तिले सञ्चित गर्नु हुँदैन भन्ने पाठ सिक्न जरुरी रहेको उहाँले बताउनुभयो ।",
      "link": "https://gorkhapatraonline.com/news/182452",
      "image": "https://gorkhapatraonline.com/storage/media/321299/conversions/Untitled-1-original-thumb.jpg"
    },
    {
      "slug": "182448",
      "title": "नारायणगढ–बुटवल सडक, भौतिक प्रगति ७६ प्रतिशत",
      "timestamp": 1764806400000,
      "source": "gp",
      "content": "नारायणगढ–बुटवल सडक विस्तार आयोजनाको भौतिक प्रगति ७६ प्रतिशत पुगेको छ। आयोजनाको पूर्वी खण्डका सूचना अधिकारी शिव खनालका अनुसार चौथो पटक म्याद थप गरिएको समयसीमाभित्र नै काम सम्पन्न गर्ने लक्ष्यका साथ अहिले कामलाई गति दिइएको छ।",
      "longContent": "नवलपरासी, मङ्सिर १८ गते। नारायणगढ–बुटवल सडक विस्तार आयोजनाको भौतिक प्रगति ७६ प्रतिशत पुगेको छ। आयोजनाको पूर्वी खण्डका सूचना अधिकारी शिव खनालका अनुसार चौथो पटक म्याद थप गरिएको समयसीमाभित्र नै काम सम्पन्न गर्ने लक्ष्यका साथ अहिले कामलाई गति दिइएको छ। उहाँका अनुसार पछिल्लो पटक थप भएको म्याद २०८३ असारमा सकिन्छ। हाल उपलब्ध गराएको समयसीमामा काम सम्पन्न गराउनका लागि आफूहरू लागेको सूचना अधिकारी खनालले बताउनुभयो। उहाँका अनुसार अहिले पूर्वी खण्डमा काम गर्न बाँकी रहेका सबै जसो क्षेत्रमा धमाधम काम भइरहेको छ। गैँडाकोटको जय श्री पुल, चोरमारा बजारको पुल, अरुणखोला पुल र दुम्किबासमा कालोपत्रको काम बाँकी रहेको छ। अन्य क्षेत्रमा कालोपत्रको काम सकिएको छ। लामो पुलमा चोरमारा र अरुणखोला मात्र सञ्चालनमा आउन बाँकी रहेकाले सो क्षेत्रमा समेत काम चलिरहेको सूचना अधिकारी खनालले बताउनुभयो। कालोपत्र सकिएको बजार क्षेत्रमा सर्भिस लेनको कालोपत्र गर्ने काम समेत चलिरहेको छ। त्यसबाहेक सडकबीचको डिभाइडर सफा गर्ने, यस अघि तोकिएकोभन्दा पातलो कालोपत्र गरिएको स्थानमा थप कालोपत्र गर्ने कार्य जारी राखिएको छ। पूर्व खण्डमा दाउन्ने क्षेत्रमा समेत प्राथमिकता दिएर काम अघि बढाइएको छ। दाउन्ने क्षेत्रमा कल्भर्ट निर्माण अन्तिम चरण रहेको उहाँले बताउनुभयो। चैतसम्ममा काम सक्नेगरी कल्भर्ट निर्माणसहित सडक ढलानको काम चलिरहेको उहाँले बताउनुभयो। “दाउन्नेमा कामलाई गति दिएका छौँ, चैतसम्ममा आयोजनाको बाँकी चौध प्रतिशत कामसमेत सकिन्छ”, सूचना अधिकारी खनालले भन्नुभयो।   नारायणगढ–बुटवल सडक विस्तार विसं २०७५ माघ २४ गते सम्झौता भएर २०७९ साल साउन २२ गते सम्पन्न गर्नेगरी चाइना स्टेट कन्स्ट्रक्सन कर्पोरेसन प्रालि काम सुरु गरेको थियो। नारायणगढ–बुटवल सडकको कुल ११३ किलोमिटरलाई दुई खण्डमा विभाजन गरी काम अघि बढाइएको थियो। निर्धारित समयमा काम सम्पन्न नभएपछि २०८१ साउन ८ गतेसम्मका लागि दोस्रोपटक म्याद थप भएको थियो। यस अवधिमा समेत काम सम्पन्न भएपछि गत साउनमा २०८२ साउन ८ गतेसम्मका लागि तेस्रो पटक म्याद थप गरिएको थियो। अहिले चौथो पटक म्याद थप गरेर काम अघि बढिरहेको छ। एसियाली विकास बैङ्क (एडिबी) को ऋण सहयोगमा अघि  बढेको  सडक विस्तार योजनाको  दुवै खण्ड गरेर कुल १६ अर्ब ९९ करोड ५२ लाख ९६ हजार लागत रहेको छ। ११३ किलोमिटर सडकमध्ये ७० किलोमिटर  चार लेन, २९ किलोमिटरमा चार लेनसहित दुवैतर्फ छ÷छ मिटरको सर्भिस लेन हुनेछ। दाउन्नको चौध किलोमिटर क्षेत्रमा तीन लेनको सडक निर्माण हुनेछ।",
      "link": "https://gorkhapatraonline.com/news/182448",
      "image": "https://gorkhapatraonline.com/storage/media/321294/conversions/sadaka1-original-thumb.jpg"
    },
    {
      "slug": "182371",
      "title": "सुनचाँदीको मूल्यमा सामान्य गिरावट",
      "timestamp": 1764806400000,
      "source": "gp",
      "content": "नेपाल सुनचाँदी व्यवसायी महासङ्घका अनुसार आज एक तोला सुनको मूल्य दुई लाख ५३ हजार ३०० कायम भएको छ भने चाँदीको मोल रु तीन हजार ६२५ निर्धारण भएको छ ।",
      "longContent": "काठमाडौँ,  मङ्सिर १८ गते ।  बुधबारको तुलनामा आज सुनचाँदीको मूल्यमा केही कमी आएको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य दुई लाख ५३ हजार ३०० कायम भएको छ भने चाँदीको मोल तीन हजार ६२५ निर्धारण भएको छ ।बुधबार सुनको मूल्य प्रतितोला दुई लाख ५४ हजार १०० निर्धारण भएको थियो भने एक तोला चाँदी तीन हजार ६५५ मा कारोबार भएको थियो ।  रासस",
      "link": "https://gorkhapatraonline.com/news/182371",
      "image": "https://gorkhapatraonline.com/storage/media/321145/conversions/_gold-original-thumb.jpg"
    },
    {
      "slug": "182319",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1764806400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, मङ्सिर १८  गते ।    कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु ११०, गोलभेँडा ठूलो (भारतीय) प्रतिकिलो रु ११०, गोलभेँडा सानो (लोकल) प्रतिकिलो रु ८०, गोलभेँडा सानो (टनेल) प्रतिकिलो रु १२०, गोलभेँडा सानो (भारतीय) प्रतिकिलो रु ७५, गोलभेँडा सानो (तराई) प्रतिकिलो रु १००, आलु रातो प्रतिकिलो रु ५५, आलु रातो (भारतीय) प्रतिकिलो रु ४२, आलु सेतो प्रतिकिलो रु ३८ र प्याज सुकेको (भारतीय) प्रतिकिलो रु ३२ रहेको छ । यस्तै, गाजर (लोकल) प्रतिकिलो रु १४०, गाजर (तराई) प्रतिकिलो रु १३०, बन्दा (लोकल) प्रतिकिलो रु ६०, बन्दा (तराई) प्रतिकिलो रु ५०, बन्दा (नरिवल) प्रतिकिलो रु ५०, काउली स्थानीय प्रतिकिलो रु ८०, काउली स्थानीय (ज्यापु) प्रतिकिलो रु ९०, काउली तराई प्रतिकिलो रु ७०, रातो मूला प्रतिकिलो रु ६०, सेतो मूला (लोकल) प्रतिकिलो रु ४०, सेतो मूला (हाइब्रिड) प्रतिकिलो रु ५५, भन्टा लाम्चो प्रतिकिलो रु ८०, भन्टा डल्लो प्रतिकिलो रु ८५, तने बोडी प्रतिकिलो रु १८० र मकै बोडी प्रतिकिलो रु ७० कायम भएको छ । त्यसैगरी, मटरकोसा प्रतिकिलो रु १४०, घिउ सिमी (लोकल) प्रतिकिलो रु १७०, घिउ सिमी (हाइब्रिड) प्रतिकिलो रु १६०, घिउ सिमी (राजमा) प्रतिकिलो रु ११०, टाटे सिमी प्रतिकिलो रु १४०, तिते करेला प्रतिकिलो रु १३०, लौका प्रतिकिलो रु ८०, परबर (लोकल) प्रतिकिलो रु १००, परबर (तराई) प्रतिकिलो रु ११०, घिरौँला प्रतिकिलो रु १२०, फर्सी पाकेको प्रतिकिलो रु ४०, हरियो फर्सी (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ७०, सलगम प्रतिकिलो १२०, भिन्डी प्रतिकिलो ११०, सखरखण्ड प्रतिकिलो ८०, बरेला प्रतिकिलो रु ८०, पिँडालु प्रतिकिलो रु ११० र स्कुस प्रतिकिलो रु ३० कायम गरिएको छ ।रायोसाग प्रतिकिलो रु ६०, पालुङ्गो साग प्रतिकेजी रु १८०, चमसुर प्रतिकिलो रु १२०, तोरीको साग प्रतिकिलो रु ७०, मेथीको साग प्रतिकिलो रु १६०, हरियो प्याज प्रतिकिलो रु ६०, बकुला प्रतिकिलो रु १५०, तरुल प्रतिकिलो रु ९०, च्याउ (कन्य) प्रतिकिलो रु २२०, च्याउ (डल्ले) प्रतिकिलो रु ४०० र कुरिलो प्रतिकिलो रु १२०० निर्धारण गरिएको छ ।ब्रोकाउली प्रतिकिलो रु १७०, चुकुन्दर प्रतिकिलो रु ९०, रातो बन्दा प्रतिकिलो रु १७०, जिरीको साग प्रतिकिलो रु ६५०, सेलरी प्रतिकिलो रु ५००, पार्सले प्रतिकिलो रु ७००, सौफको साग प्रतिकिलो रु १६०, पुदिना प्रतिकिलो रु ६००, गान्टेमुला प्रतिकिलो रु १००, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १७०, कागती प्रतिकिलो रु १२०, अनार प्रतिकिलो रु ४००, सुन्तला (नेपाली) प्रतिकिलो रु ११०, तरबुजा हरियो प्रतिकिलो रु ८०, मौसम प्रतिकिलो रु १००, जुनार प्रतिकिलो रु २६०, भुइँकटहर प्रतिगोटा रु १७०, काँक्रो (लोकल) प्रतिकिलो रु ८०, काँक्रो (हाइब्रिड) प्रतिकिलो रु ४०, निबुवा प्रतिकिलो रु ६०, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ६०, मेवा (भारतीय) प्रतिकिलो रु ११०, अम्बा प्रतिकिलो रु १००, लप्सी प्रतिकिलो रु ७०, स्ट्रबेरी भुइँऐसुलु प्रतिकिलो रु ५००, किबी प्रतिकिलो रु २५०, सरिफा प्रतिकिलो रु २०० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ७५, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु ९०, खुर्सानी हरियो (बुलेट) प्रतिकिलो रु १००, खुर्सानी हरियो (माछे) प्रतिकिलो रु १५०, खुर्सानी हरियो (अकबरे) प्रतिकिलो रु २१०, भेडे खुर्सानी प्रतिकिलो रु १५०, हरियो लसुन प्रतिकिलो रु १००, हरियो धनियाँ प्रतिकिलो रु १२०, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु २२०, छ्यापी सुकेको प्रतिकिलो रु २००, छ्यापी हरियो प्रतिकिलो रु १००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १४०, राजा च्याउ प्रतिकिलो रु ३००, सिताके च्याउ प्रतिकिलो रु ९०० र काँक्रो (लोकल क्रस) प्रतिकिलो रु ६५ निर्धारण गरिएको छ ।रासस",
      "link": "https://gorkhapatraonline.com/news/182319",
      "image": "https://gorkhapatraonline.com/storage/media/321068/conversions/adrhs-original-thumb.jpg"
    },
    {
      "slug": "182304",
      "title": "तयार हुँदै केरौन सबस्टेसन",
      "timestamp": 1764806400000,
      "source": "gp",
      "content": "मोरङको कानेपोखरी गाउँपालिका–२, केरौन पश्चिममा चार वर्षअघिदेखि निर्माण सुरु भएको १३२/३३ केभी क्षमताको केरौन सबस्टेसन निर्माणको अन्तिम चरणमा पुगेको छ ।",
      "longContent": "हरिप्रसाद कोइराला उर्लाबारी, मङ्सिर १८ गते । मोरङको कानेपोखरी गाउँपालिका–२, केरौन पश्चिममा चार वर्षअघिदेखि निर्माण सुरु भएको १३२/३३ केभी क्षमताको केरौन सबस्टेसन निर्माणको अन्तिम चरणमा पुगेको छ । नेपाल विद्युत् प्राधिकरणले निर्माण थालेको यो सबस्टेसन बनेपछि दक्षिणपूर्वी मोरङका ६१ हजार ग्राहकले ३० वर्षयता भोगेको विद्युत् भोल्टेजको समस्या स्थायी रूपमा समाधान हुने छ ।सबस्टेसनका आयोजना प्रमुख दर्शन यादवका अनुसार एसियाली विकास बैङ्कको ८५ करोड रुपियाँ ऋण सहयोगमा सबस्टेसन निर्माण भइरहेको छ । उहाँले तेस्रो पटक थप भएको म्याद २०८२ को पुस १७ गतेसम्म अधिकांश निर्माण सम्पन्न हुने जानकारी दिनुभयो । हालसम्म भौतिक प्रगति ९१ प्रतिशत छ ।२०७८ साउन २७ गते उक्त सबस्टेसन निर्माण गर्न  एनर्जिपिक इन्जिनियरिङ–एस आर एसोसिएट्स इन्फ्रास्ट्रक्चर जेभीलाई ठेक्का प्रदान गरिएको थियो । निर्माण कम्पनीसँगको सम्झौता अनुसार २०८० कात्तिक २५ गते आयोजना सम्पन्न हुनुपर्ने भए पनि दुई पटक म्याद थप गरी आयोजना अन्तिम चरणमा पु¥याइएको हो । “अन्तिम म्याद २०८२ पुस १७ गतेसम्म पूर्ण रूपमा काम सम्पन्न हुने अवस्था छैन तर प्राविधिक रूपमा ९५ प्रतिशत काम सकिने छ,” आयोजना प्रमुख यादवले भन्नुभयो, “बाँकी काम सम्पन्न गर्न थप एक महिना लाग्ने छ ।” पर्याप्त क्षमताको सबस्टेसन नहुँदा दक्षिण मोरङका जनताले १७० केभी क्षमतामा मात्र विद्युत् उपभोग गर्न पाएका थिए । यो स्टेसन तयार भएपछि रङ्गेली वितरण केन्द्रबाट बिजुली बालिरहेका सबै खाले ग्राहकले ३० वर्ष पुरानो समस्याबाट मुक्ति पाउने छन् । रङ्गेली वितरण केन्द्रले हाल रङ्गेली, सुनबर्सी, रतुवामाई नगरपालिका, धनपालथान र कानेपोखरी गाउँपालिकाका ५१ हजार १७९ घरधुरीमा विद्युत् सेवा दिएको छ । यस्तै ६७१ औद्योगिक उपभोक्ता छन् भने ८६७ विभिन्न सङ्घ संस्थाले विद्युत् सेवा लिएका छन् । सबस्टेसन पूर्ण रूपमा सञ्चालनमा आएपछि कुल ६१ हजार ८५५ ग्राहकले गुणस्तरीय सेवा पाउने अपेक्षा गरेका छन् ।",
      "link": "https://gorkhapatraonline.com/news/182304",
      "image": "https://gorkhapatraonline.com/storage/media/321053/conversions/Prasasharan-१३२।३३-शव-स्टेशनको-प्रशारण-लाइन-निर्माण-हुँदै-original-thumb.jpg"
    },
    {
      "slug": "182303",
      "title": "पशु वधशाला प्रयोगविहीन",
      "timestamp": 1764806400000,
      "source": "gp",
      "content": "महेन्द्रनगरमा निर्माण गरिएको पशु वधशाला प्रयोगविहीन बनेको छ । विसं २०७२ मा भीमदत्त नगरपालिकाले झन्डै एक करोड १० लाख रुपियाँको लागतमा महेन्द्रनगरस्थित सब्जीमन्डीमा निर्माण गरेको सो वधशाला व्यवसायमैत्री नहुँदा प्रयोगविहीन बनेको हो ।",
      "longContent": "बेलौरी समाचारदाताबेलौरी (कञ्चनपुर), मङ्सिर १८ गते । महेन्द्रनगरमा निर्माण गरिएको पशु वधशाला प्रयोगविहीन बनेको छ । विसं २०७२ मा भीमदत्त नगरपालिकाले झन्डै एक करोड १० लाख रुपियाँको लागतमा महेन्द्रनगरस्थित सब्जीमन्डीमा निर्माण गरेको सो वधशाला व्यवसायमैत्री नहुँदा प्रयोगविहीन बनेको हो । वधशालामा कुखुरा र खसीका लागि छुट्टाछुट्टै दुई वटा ब्लक निर्माण गरिएको छ । मासु व्यवसायीले भने उक्त वधशालामा काम गर्न असहज भएको गुनासो गरेका छन् । सब्जीमन्डीमा खसीको व्यवसाय गर्दै आउनुभएका मासु व्यवसायी रामसिंह भण्डारीले वधशाला व्यवसायमैत्री नभएकाले प्रयोग गर्न असहज भएको बताउनुभयो । सो वधशालामा तीन वर्षपहिले मासु कट्न सुरु गरिए पनि असहज हुँदा काम गर्न नसकिएको उहाँले बताउनुभयो । व्यवसायीका लागि भवनभित्र कुखुरा, खसी काटेर मासु तयार भएपछि पसलमा लगी बेच्न सक्ने गरेर वधशाला निर्माण गरिएको थियो । कुखुरा र खसी पसले भने वधशालामा मासु तयार गरिए पनि पसलसम्म पु¥याउन ढुवानीको समेत व्यवस्था नगरिँदा समस्या भएको बताउँछन् । निर्माण भएको तीन वर्षपछि सो वधशाला सञ्चालनमा ल्याइएको थियो । वधशालामा पानी जम्ने, स्थान अभावलगायतका समस्या  हुन थालेपछि प्रयोग गर्न छोडेको व्यवसायी बताउँछन् । सब्जीमन्डी व्यवसायी सङ्घका अध्यक्ष विशाल सुनारले आधुनिक प्रविधिबाट निर्माण गरिएको भनिएको सो वधशाला मासु व्यवसायीका लागि भने उपयुक्त नभएको बताउनुभयो । मासु व्यवसायीलाई आवश्यक पर्ने स्थान अभाव र फोहोर व्यवस्थापन नहुँदा भाडा तिरेर खर्च मात्रै हुने गरेको उहाँले बताउनुभयो । मासु व्यवसायीका लागि मासु काट्दा छुट्टै कोठाको व्यवस्था गरिनुपर्ने, पानी निकासको उचित व्यवस्था गरिनुपर्नेमा निर्माण गरिएको संरचना भने आफूहरूका लागि अनुचित भएको उहाँले बताउनुभयो । भीमदत्त नगरपालिकाले भने सो वधशाला सञ्चालनमा ल्याउनका लागि निश्चित मापदण्ड नबनाइँदा समस्या भएको जनाएको छ । पालिकाका सूचना अधिकारी हरिसिंह धामीले वधशाला सञ्चालनका लागि व्यवसायीसँग छलफल गरिए पनि व्यवसायीले नरुचाउँदा सञ्चालनमा समस्या भएको बताउनुभयो ।महेन्द्रनगर बजारस्थित चार किल्लालाई मध्यनजर गर्दै निर्माण गरिएको सो वधशालामा अत्याधुनिक उपकरणसमेत जडान गरिएको छ । क्षेत्रीय पशु सेवा निर्देशनालय डोटीले ५० लाख र भेटेरिनरी अस्पताल तथा पशुसेवा विज्ञ केन्द्र, महेन्द्रनगरले २० लाख बराबरको उपकरण जडान गरेका थिए । हाल ती उपकरणमा समेत खिया लागेर काम नलाग्ने बनेको नगरपालिकाका सबइन्जिनियर पवन लेखकले बताउनुभयो ।",
      "link": "https://gorkhapatraonline.com/news/182303",
      "image": "https://gorkhapatraonline.com/storage/media/321052/conversions/Pashu-महेन्द्रनगर-स्थित-शब्जीमन्डीमा-रहेको-पशु-वधशाला-original-thumb.jpg"
    },
    {
      "slug": "182302",
      "title": "पर्यटनको मेरुदण्ड बन्दै मनाङका घरबास",
      "timestamp": 1764806400000,
      "source": "gp",
      "content": "मनाङ अहिले ‘घरबास गन्तव्य’ का रूपमा उभिँदै छ । पर्यटन पूर्वाधार सीमित भए पनि यहाँका गाउँघरमै सञ्चालन भइरहेका घरबासले पर्यटकलाई होटेलभन्दा फरक आत्मीय र मानवीय बसाइको अनुभव दिन थालेका छन् ।",
      "longContent": "यदुप्रसाद भट्टमनाङ, मङ्सिर १८ गते । मनाङ अहिले ‘घरबास गन्तव्य’ का रूपमा उभिँदै छ । पर्यटन पूर्वाधार सीमित भए पनि यहाँका गाउँघरमै सञ्चालन भइरहेका घरबासले पर्यटकलाई होटेलभन्दा फरक आत्मीय र मानवीय बसाइको अनुभव दिन थालेका छन् । विशेष गरी नासोँ गाउँपालिकाका ओढार, ताचै र नाचैगाउँ तथा चामे आसपासका घरबासले मनाङेली समाज र संस्कृतिलाई प्रत्यक्ष भोग्ने अवसर पर्यटकलाई उपलब्ध गराइरहेका छन् ।नासोँ गाउँपालिका–४ मा ओढार होमस्टे र वडा नं. ८ मा ताचै होमस्टे सञ्चालनमा छन् । त्यसै गरी चामे गाउँपालिका–५ मा सुनिता होमस्टे, ह्याप्पी होमस्टे र कजिनसरा होमस्टे सञ्चालनमा छन् । त्यसै गरी मनाङ ङिस्याङ गाउँपालिकाका भ्राका, हुम्डे, नाघलमा होमस्टे सञ्चालनमा रहेका छन् । नार्पाभूमि गाउँपालिकामा भने होमस्टे सञ्चालन गरिएको छैन । यी घरबासको आकर्षण नै घर घरमै देखिने परम्परागत ढुङ्गा काठका संरचना हुन् । बाक्लो काठका ढोका झ्याल, न्यानो छानो र सौर्य ऊर्जाबाट तातोपानीसहितका सामान्य तर सफासुग्घर कोठाले पर्यटकलाई तान्ने गरेको छ । त्यति मात्रै नभई यहाँको रैथाने खानाले पनि सहजै पर्यटकको मन जितेको छ । चिसो मौसममा ‘भुइँचुलो’ वरिपरि बसेर आगो ताप्दै स्थानीयसँग गफिँदा पर्यटकले हिमालपारिको दैनिकी कति चुनौतीपूर्ण र रमणीय छ भन्ने अनुभूति गर्न सक्छन् ।कोदो तथा फापरको ढिँडो, फापरका परिकार, जडीबुटी मिसाएको कुखुराको मासुको झोल, ट्राउट माछा, थुक्पादेखि बटर टीसम्मका परिकारले पर्यटकको मन जित्छ । यहाँको घरबासमा घरकै बारीमा फल्ने अन्न तथा तरकारीमा आधारित हुन्छन् । चुलोको धुवाँ र काठको सुगन्ध मिसिएको यस्ता परिकार पर्यटकका लागि नयाँ स्वाद मात्र होइन, एक सांस्कृतिक अनुभव पनि बन्छ ।ताचै घरबासका अध्यक्ष यज्ञ घलेले आन्तरिक तथा बाह्य पर्यटक आगमन बाक्लै हुने गरेको बताउनुभयो । उहाँले पाहुनाले मागे अनुसारको खाना दिने गरेको बताउनुभयो । विशेष गरी पाहुनाले विषादीरहित गोबर मलमा फलेको आलुको परिकार, कोदो तथा फापरको ढिँडो बढी रुचाउने अध्यक्ष घलेले बताउनुभयो । घरबासले मनाङको संस्कृति पनि जोगाइरहेको छ । हिमाली समुदायको पहिरन, नाचगान, धार्मिक अनुष्ठान र सामुदायिक पर्वमा पर्यटकलाई सहभागी गराइने परम्परा बढ्दो छ । यति मात्र नभई घरबास कार्यक्रमले मनाङका महिलालाई सक्षम बनाएको छ । धेरै घरबासको नेतृत्व स्थानीय महिलाकै हातमा छ । कोठा व्यवस्थापन, खाना पकाउने, सांस्कृतिक प्रस्तुति समन्वयदेखि पाहुनालाई गाउँ घुमाउनेसम्मका काम उनीहरूले दक्षतापूर्वक समाल्छन् । यसले गाउँस्तरमै आर्थिक अवसर सिर्जना गरेको छ भने सांस्कृतिक सम्पदाको संरक्षणमा पनि योगदान पुगेको छ ।चामेमा ह्याप्पी होम होमस्टे सञ्चालक युवा उद्यमी सेराप विष्टले आफ्नो होमस्टेमा विदेशी पर्यटकले आफैँ पकाएर खाने गरेको बताउनुभयो । उहाँले स्वदेशीभन्दा पनि बढी विदेशी पाहुना आउने गरेको बताउनुभयो ।",
      "link": "https://gorkhapatraonline.com/news/182302",
      "image": "https://gorkhapatraonline.com/storage/media/321051/conversions/home-stay-original-thumb.jpg"
    },
    {
      "slug": "182828",
      "title": "सरकारले जेनजी अगुवाको सरोकारलाई सकारात्मक रुपमा लिएको छ : गृहमन्त्री अर्याल",
      "timestamp": 1765065600000,
      "source": "gp",
      "content": "जेनजी आन्दोलानकर्मीको मानव अधिकारको सम्बन्धमा गृह मन्त्रालय, महान्यायाधिवक्ताको कार्यालय, नेपाल प्रहरी तथा जेनजी आन्दोलनका अगुवाबिच गृह मन्त्रालयमा छलफल भएको छ।",
      "longContent": "काठमाडौँ, मङ्सिर २१ गते । जेनजी आन्दोलानकर्मीको मानव अधिकारको सम्बन्धमा गृह मन्त्रालय, महान्यायाधिवक्ताको कार्यालय, नेपाल प्रहरी तथा जेनजी आन्दोलनका अगुवाबिच गृह मन्त्रालयमा छलफल भएको छ।  छलफलमा गृहमन्त्री ओमप्रकाश अर्यालले जेनजी अगुवाले राख्नुभएका सरोकारलाई सकारात्मक रुपमा ग्रहण गरी सम्बोधन गर्नतर्फ पहलकदमी लिइने बताउनुभयो।  छलफल क्रममा मन्त्री अर्यालले जेनजी आन्दोलनको जगमा बनेको सरकारले जेनजीकै भावना प्रतिकूल हुने कुनै त्यस्तो निर्णय गर्ने भन्ने सोच्नसमेत नसक्ने कुरा राख्नु हुँदै भन्नुभयो, ‘जेनजीले उठाउनु भएको माग र गराउनु भएको ध्यानाकर्षणबारे मन्त्रालय र यस अन्तर्गतका निकाय अझै बढी जिम्मेवार र सजग ढङ्गबाट प्रस्तुत हुनेछ।’ यस्तै मन्त्री अर्यालले भदौ २३ र २४ गतेका घटनालाई एउटा ‘लेन्स’बाट सरकारले नहेरेको दोहोराउनु हुँदै भन्नुभयो, ‘सबै नव पुस्तालाई आफूले गल्ती नगरेको भए बरु प्रहरी प्रशासनलाई अनुसन्धानमा सघाएर अघि बढ्न अनुरोध गर्दछौँ ।  पक्राउ परेका हकमा सरकारले को कति निर्दोष हो त्यसको अझै सत्यतथ्य बुझेर थप निष्कर्षमा पुग्छ ।’    सोही क्रममा जेनजी युवाहरूले देशै भरबाट सहिद तथा घाइते परिवार लगायत आन्दोलनमा उत्रेकै बहानामा त्यसैलाई प्रमाणका आधार मानेर धमाधम पक्राउ गरिएका युवा र कतिपयले मुद्दासमेत खेपेर कोही जेल नै चलान भएको अवस्थामा गृह प्रशासनले सबै आन्दोलनकर्मीलाई अपराधीकरण गर्न लागेकोबारे ध्यानाकर्षण गराउनु भएको थियो। छलफलमा जेनजी अगुवाको तर्फबाट १० जना प्रतिनिधि, महान्यायाधिवक्ता सविता भण्डारी, गृह सचिव रामेश्वर दंगाल तथा प्रहरी प्रमुख दानबहादुर कार्की र मन्त्रालयका शान्ति सुरक्षा महाशाखाका पदाधिकारीको उपस्थिति रहेको थियो।",
      "link": "https://gorkhapatraonline.com/news/182828",
      "image": "https://gorkhapatraonline.com/storage/media/321933/conversions/Home-minister-17-original-thumb.jpg"
    },
    {
      "slug": "182824",
      "title": "सभापोखरीमा पाँच शैयाको आधारभूत अस्पताल",
      "timestamp": 1765065600000,
      "source": "gp",
      "content": "सभापोखरी गाउँपालिकामा पाँच शैयाको अत्याधुनिक आधारभूत अस्पताल शनिबारदेखि सञ्चालनमा आएको छ ।",
      "longContent": "सुजन बज्राचार्यसंखुवासभा, मंसिर २१ गते । सभापोखरी गाउँपालिकामा पाँच शैयाको अत्याधुनिक आधारभूत अस्पताल शनिबारदेखि सञ्चालनमा आएको छ ।चिकित्सकसहितको दक्ष स्वास्थ्यकर्मीबाट सेवा दिइने अस्पतालमा पोष्टमार्टम, प्रयोगशाला सेवा र फार्मेसीको व्यवस्था गरिएको गाउँपालिका अध्यक्ष भिम सिङ्था लिम्बुले जानकारी दिनुभयो । उहाँका अनुसार आगामी दिनमा एक्स–रे तथा भिडियो एक्स–रे जस्ता प्रविधिमैत्री सेवा थप गरिनेछ ।करिब ६ करोड ९७ लाख रुपियाँ लागतमा निर्माण गरिएको अस्पताल सञ्चालनमा आएसँगै स्थानीयवासीलाई उपचारका लागि टाढा जानुपर्ने बाध्यता कम हुने अपेक्षा गरिएको छ ।गाउँपालिकाका प्रमुख प्रशासकीय अधिकृत बुकुप्रसाद आचार्यका अनुसार यसअघि सभापोखरीमा सातवटा स्वास्थ्य चौकीमार्फत सेवा प्रदान हुँदैआएको थियो । नयाँ अस्पताल सञ्चालनमा आएसँगै स्थानीय स्वास्थ्य सेवा थप सुदृढ भएको उहाँले बताउनुभयो ।अस्पताल भवनको औपचारिक उदघाटन जिल्ला समन्वय समिति संखुवासभाका प्रमुख सुमन शाक्य र गाउँपालिका अध्यक्ष लिम्बुले संयुक्त रूपमा गर्नुभयो ।",
      "link": "https://gorkhapatraonline.com/news/182824",
      "image": "https://gorkhapatraonline.com/storage/media/321924/conversions/Sabhapokhari--original-thumb.jpg"
    },
    {
      "slug": "182821",
      "title": "पोखरा अन्तर्राष्ट्रिय विमानस्थल निर्माण: पाँच पूर्वमन्त्रीसहित ५५ जनाविरुद्ध भ्रष्टचार मुद्दा",
      "timestamp": 1765065600000,
      "source": "gp",
      "content": "संस्कृति, पर्यटन तथा नागरिक उड्डयन मन्त्रालयका तत्कालीन मन्त्री स्वर्गीय पोष्ट बहादुर बोगटी, रामकुमार श्रेष्ठ, भीमप्रसाद आचार्य, दीपक चन्द्र अमात्य र तत्कालीन अर्थमन्त्री रामशरण महतसहित ५५ जनाविरुद्ध भ्रष्टाचार मुद्दा दायर भएको छ ।",
      "longContent": "काठमाडौँ, मङ्सिर २१ गते । संस्कृति, पर्यटन तथा नागरिक उड्डयन मन्त्रालयका तत्कालीन मन्त्री स्वर्गीय पोष्ट बहादुर बोगटी, रामकुमार श्रेष्ठ, भीमप्रसाद आचार्य, दीपक चन्द्र अमात्य र तत्कालीन अर्थमन्त्री रामशरण महतसहित ५५ जनाविरुद्ध भ्रष्टाचार मुद्दा दायर भएको छ । अख्तियार दुरुपयोग अनुसन्धान आयोगका सहायक प्रवक्ता गणेश बहादुर अधिकारीका अनुसार पोखरा क्षेत्रीय अन्तर्राष्ट्रिय विमानस्थल निर्माण आयोजनामा उनीहरुविरुद्ध  आठ अर्ब ३६ करोड ७३  लाख ५५ हजार २९७ रुपियाँ भ्रष्टाचार मुद्दा दायर भएको हो ।  आयोगका अनुसार संस्कृति मन्त्रालयका तत्कालीन सचिव सुशील घिमिरे, सुरेशमान श्रेष्ठ, अर्थ मन्त्रालयका तत्कालीन सचिव सुमन प्रसाद शर्मा, कानुन, न्याय, संविधानसभा तथा संसदीय मामिला मन्त्रालयका तत्कालीन सचिव भेषराज शर्मा, संस्कृति मन्त्रालयका तत्कालीन सह–सचिव रञ्जनकृष्ण अर्याल, मोहनकृष्ण सापकोटा, सह–सचिव तथा प्राधिकरण सञ्चालक समिति सदस्य लोकबहादुर खत्री, प्राधिकरण सञ्चालक समितिका तत्कालीन सदस्य मनरुप शाही, ज्योति अधिकारी, मनोज कार्की, फुर्वा छिरिङ शेर्पा, सुरेश आचार्य, मदन खरेलविरुद्ध भ्रष्टाचार मुद्दा दायर भएको छ ।  यसैगरी, भन्सार विभागका तत्कालीन महानिर्देशक एवम् नेपाल नागरिक उड्डयन प्राधिकरण सञ्चालक समितिका सदस्य मुक्तिनारायण पौडेल, सूर्यप्रसाद आचार्य, प्राधिकरणका तत्कालीन महानिर्देशक एवम् सञ्चालक समितिका सदस्य–सचिव रतीश चन्द्रलाल सुमन, प्राधिकरणका तत्कालीन उप–महानिर्देशक सुमन कुमार श्रेष्ठ, तत्कालीन उप–सचिव हरि बहादुर खड्का, तत्कालीन उप–महानिर्देशक रोशन चित्रकार, ऋषिकेश शर्मा, तत्कालीन उपनिर्देशक नारायण गिरी, महेश कुमार बस्नेत, तत्कालीन निर्देशक बाबुराम पौडेल, उपनिर्देशक मुरारी भण्डारी, सुवर्ण राज उपाध्याय, निर्देशक प्रताप बाबु तिवारी, तत्कालीन प्रबन्धक रुद्रप्रसाद फुयाल, रामचन्द्र सुवेदीविरुद्ध भ्रष्टाचार मुद्दा दायर भएको छ । सर्वोच्च अदालतका पूर्व रजिष्ट्रार डा. रामकृष्ण तिमिल्सिना, एयरपोर्ट इन्जिनियर डा. पुरुषेत्तम डंगोल, सेवा निवृत्र निर्देशक विनोदानन्द चौधरी, प्राधिकरणका तत्कालीन निर्देशक मुकुन्दप्रसाद भण्डारी, तत्कालीन प्रबन्धक गंगासागर मान श्रेष्ठ, तत्कालीन उपप्रबन्धक हाल महानिर्देशक प्रदीप अधिकारी, त्रिभुवन विश्वविद्यालय, इन्जिनियरिङ अध्ययन संस्थान, पुल्चोकका तत्कालीन प्राध्यापक डा. रविन्द्रनाथ श्रेष्ठ, उप–प्राध्यापक सूर्य ज्ञवाली, सन्तोषकुमार श्रेष्ठ, तत्कालीन उपनिर्देशक डा. पुण्यराज शाक्य, तत्कालीन वरिष्ठ कानुन अधिकृत द्वारिकाप्रसाद भट्टराई, तत्कालीन प्रबन्धक कुल प्रसाद सिंखडा, तत्कालीन सहसचिव मधुकुमार मरासिनीविरुद्ध भ्रष्टाचार मुद्दा दायर भएको छ ।  त्यसैगरी अर्थ मन्त्रालयका तत्कालीन उपसचिव लाल बहादुर खत्री,  शाखा अधिकृत कमल कुमार भट्टराई, तत्कालीन उपसचिव प्रेम उपाध्याय, संस्कृति मन्त्रालयका तत्कालीन मन्त्री पोष्टबहादुर बोगटीको हकवाला श्रीमती राममाया बोगटी, प्राधिकरणका तत्कालीन उपनिर्देशक ध्रुवदास भोछिभोयाको हकमा निजको हकवाला श्रीमती यमुना देवी श्रेष्ठ, चाइना सीएएमसी इन्जिनियरिङ कर्पोरेसन लिमिटेड र सोका मुख्य भइ काम गर्ने व्यक्ति वाङ बो र लिउ सेङचेनविरुद्ध भ्रष्टाचार मुद्दा दायर भएको छ । प्रतिवादीविरुद्ध भ्रष्टाचार निवारण ऐन, २०५९ को दफा ८ बमोजिम सजाय हुन मागदाबी लिइ आइतबार विशेष अदालत, काठमाडौँमा आरोपपत्र दायर भएको आयोगले जनाएको छ ।",
      "link": "https://gorkhapatraonline.com/news/182821",
      "image": "https://gorkhapatraonline.com/storage/media/321918/conversions/ram-bhim-posta-original-thumb.jpg"
    },
    {
      "slug": "182803",
      "title": "बाघको आक्रमणबाट एक जना घाइते",
      "timestamp": 1765065600000,
      "source": "gp",
      "content": "नवलपुरको कावासोती नगरपालिका–१५, शेरगन्जमा बाघले आक्रमण गरी एक जनालाई घाइते बनाएको छ । स्थानीय ३७ वर्षीय मुकुन्द अधिकारीलाई बाघले आक्रमण गरी घाइते बनाएको प्रहरीले जनाएको छ ।",
      "longContent": "बोमलाल गिरीनवलपुर, मङ्सिर २१ गते । नवलपुरको कावासोती नगरपालिका–१५, शेरगन्जमा बाघले आक्रमण गरी एक जनालाई घाइते बनाएको छ । स्थानीय ३७ वर्षीय मुकुन्द अधिकारीलाई बाघले आक्रमण गरी घाइते बनाएको प्रहरीले जनाएको छ ।घरबाट दुई तीन किलोमिटर पूर्वमा रहेको मध्यवर्ती ढकाहा सामुदायिक वनमा घाँस काट्न गएको बेला अधिकारीलाई बाघले आक्रमण गरेको जिल्ला प्रहरी कार्यालयका सूचना अधिकारी, प्रहरी नायब उपरीक्षक मधु नेपालले जानकारी दिनु भयो । उहाँको मध्यविन्दु प्रादेशिक अस्पताल डण्डामा उपचार भइरहेको नेपालले बताउनु भयो ।",
      "link": "https://gorkhapatraonline.com/news/182803",
      "image": "https://gorkhapatraonline.com/storage/media/321878/conversions/Tiger-1-original-thumb.jpg"
    },
    {
      "slug": "182793",
      "title": "पर्यटक भित्र्याउन ‘क्रस बोर्डर टुरिज्म कन्क्लेभ’",
      "timestamp": 1765065600000,
      "source": "gp",
      "content": "भारतीय पर्यटकलाई बढीभन्दा बढी संख्यामा नेपाल भित्र्याउने उद्देश्यसाथ नेपालगन्जमा ‘क्रस बोर्डर टुरिज्म कन्क्लेभ’ आयोजना गरिने भएको छ ।",
      "longContent": "सिराज खान\tनेपालगन्ज, मङ्सिर २१ गते । भारतीय पर्यटकलाई बढीभन्दा बढी संख्यामा नेपाल भित्र्याउने उद्देश्यसाथ नेपालगन्जमा ‘क्रस बोर्डर टुरिज्म कन्क्लेभ’ आयोजना गरिने भएको छ । नेपाल पर्यटन बोर्डको आयोजना तथा नेपाल एसोसिएसन अफ टुर एण्ड ट्राभल एजेन्ट्स (नाट्टा) बाँके च्याप्टरको संयोजनमा आगामी पुस ४, ५ र ६ गते अर्थात् डिसेम्भर १९, २० र २१ तारिखमा यहाँ ‘क्रस बोर्डर टुरिज्म कन्क्लेभ’ आयोजना गरिने नाट्टा बाँके च्याप्टरका अध्यक्ष डिल्लीराज रेग्मीले बताउनुभयो । उहाँले बाँकेसहित पश्चिम क्षेत्रको पर्यटनलाई चलायमान बनाउन ‘क्रस बोर्डर टुरिज्म कन्क्लेभ’ ले महत्वपूर्ण भुमिका निर्वाह गर्ने बिश्वास गरिएको बताउनुभयो । अध्यक्ष रेग्मीले थप्नुभयो–“क्रस बोर्डर टुरिज्म कन्क्लेभ यस क्षेत्रको समग्र पर्यटन ब्यवसायीको साझा कार्यक्रम हो, पश्चिम नेपालको पर्यटकीय गतिविधिलाई चलायमान बनाउन नाट्टाले यो कार्यक्रमलाई महत्वका साथ गरिरहेको छ ।”‘क्रस बोर्डर टुरिज्म कन्क्लेभ’ मा दुबै देशको पर्यटन ब्यवसायको अनुभव आदान–प्रदान हुनुका साथै पर्यटकलाई भित्र्याउँदा दुई देशको सिमाक्षेत्रमा आउनेगरेका समस्यालाई समाधान गर्न नीति, निर्माताबिच पनि बृहत रुपमा छलफल हुने जनाइएको छ । पर्यटन प्रवर्धन मञ्च बाँकेको संयोजक एवम् नेपालगन्ज उद्योग वाणिज्य संघका पूर्व अध्यक्ष कृष्णप्रसाद श्रेष्ठले सरकारले नै भारतीय पर्यटकलाई बढीभन्दा बढी संख्यामा नेपाल आउने वातावरण बनाउनु पर्ने माग गर्दै त्यसो हुन सकेमा नेपालको पर्यटन व्यवसायले ठुलो फड्को मार्ने दावी गर्नुभयो । हान बाँके अध्यक्ष दिवाकर खनालले नेपालगन्जलाई ट्रान्जिट प्वाइन्टका लागि मात्र नभएर पर्यटकीय हब तथा गन्तब्यको रुपमा चिनाउन भारतीय पर्यटन ब्यवसायी र सरोकारवालाबिच हुने ‘क्रस बोर्डर टुरिज्म कन्क्लेभ’ कार्यक्रम उपयोगी हुने बताउनुभयो । नाट्टा बाँके च्याप्टरका अनुसार पुस ४ गते बेलुका नेपाल र भारत दुबै देशको पर्यटन साझेदार, सरोकारवाला सरकारी निकायलाई यहाँ स्वागत गरिने छ । पुस ५ गते बिहान पहिलो सत्रमा ‘क्रस बोर्डर टुरिज्म कन्क्लेभ’ गरिने र दोस्रो सत्रमा ‘बि टु बि’ गरिनेछ ।सो दिन बेलुका नेपाली साँस्कृतिक कार्यक्रम अवलोकन गराउने र पुस ६ गते पाहुनालाई बाँके राष्ट्रिय निकुञ्जमा जंगल सफारी गराउने कार्यक्रम रहेको नाट्टा बाँके च्याप्टरका पदाधिकारीको भनाइ छ ।",
      "link": "https://gorkhapatraonline.com/news/182793",
      "image": "https://gorkhapatraonline.com/storage/media/321851/conversions/cross-border-conclave-bare-chalfal-original-thumb.jpg"
    },
    {
      "slug": "182781",
      "title": "सरावलमा १५ शय्याको आधारभूत अस्पताल",
      "timestamp": 1765065600000,
      "source": "gp",
      "content": "पुरुषोत्तम सुवेदीपश्चिम नवलपरासी, मङ्सिर २१ गते । पश्चिम नवलपरासीको सरावल गाउँपालिकाले पन्ध्र शय्याको आधारभूत अस्पताल निर्माण गर्ने तयारी गरेको छ ।प्रमुख प्रशासकीय अधिकृत श्रीप्रसाद गौतमका अनुसार सरावल–५, धनगढवास्थित करिब दुई बिघा क्षेत्रफल रहेको उक्त जग्गामा सरावल गाउँपालिकाले पन्ध्र शय्याको आधारभूत अस्पताल निर्माण गर्ने तयारी गरिरहेको हो ।सरावल गाउँपालिकाले दीर्घकालीन स्वास्थ्य सेवा उपलब्ध गराउने लक्ष्यसहित अस्पताल निर्माण कार्यलाई तत्कालै अघि बढाउन आवश्यक प्राविधिक तथा प्रशासनिक तयारीका कामलाई अन्तिम चरणमा पुर्‍याएको सरावल गाउँपालिका अध्यक्ष सुखाडीप्रसाद चौधरीले जानकारी दिनुभयो ।अस्पताल निर्माणका लागि छुट्याएको सार्वजनिक जग्गाको अतिक्रमण पूर्णरूपमा हटाएको छ । अतिक्रमण हटाइएसँगै गाउँपालिका अस्पताल निर्माणको पूर्वतयारीमा जुटेको छ ।अस्पताल निर्माण स्थलमा अटेरी गर्दै अवैध रूपमा बस्दै आएका घरहरूलाई हटाइएको हो । अस्पताल निर्माणका लागि अवरोध भएपछि पटकपटक सूचना जारी गरी अतिक्रमण हटाउन आग्रह गरिए पनि अटेरी गर्दै आएकोले जनप्रतिनिधि, सुरक्षाकर्मी तथा स्थानीयहरूको सक्रियतामा अतिक्रमण गरी बनाइएका रामवृक्ष कँहार र बैजनाथ कँहारको कच्ची घर डोजर लगाएर भत्काइएको छ ।अब वर्ष भित्रै अस्पताल निर्माणको काम सुरु गरिने र गाउँपालिका भित्रका नागरिकलाई सहज र गुणस्तरीय स्वास्थ्य सेवा उपलब्ध गराउने गरी गाउँपालिका अघि बढेको अध्यक्ष चौधरीले उल्लेख गर्नुभयो । सरावलमा आधारभूत स्तरको अस्पताल नहुँदा सदरमुकाम परासीसहित बर्दघाट तथा बुटवल, भैरहवा लगायतका क्षेत्रमा स्वास्थ्य उपचारका लागि जानुपर्ने बाध्यता रहेको छ ।",
      "longContent": "पुरुषोत्तम सुवेदीपश्चिम नवलपरासी, मङ्सिर २१ गते । पश्चिम नवलपरासीको सरावल गाउँपालिकाले पन्ध्र शय्याको आधारभूत अस्पताल निर्माण गर्ने तयारी गरेको  छ ।प्रमुख प्रशासकीय अधिकृत श्रीप्रसाद गौतमका अनुसार सरावल–५, धनगढवास्थित करिब दुई बिघा क्षेत्रफल रहेको उक्त जग्गामा सरावल गाउँपालिकाले पन्ध्र शय्याको आधारभूत अस्पताल निर्माण गर्ने तयारी गरिरहेको हो ।सरावल गाउँपालिकाले दीर्घकालीन स्वास्थ्य सेवा उपलब्ध गराउने लक्ष्यसहित अस्पताल निर्माण कार्यलाई तत्कालै अघि बढाउन आवश्यक प्राविधिक तथा प्रशासनिक तयारीका कामलाई अन्तिम चरणमा पुर्‍याएको सरावल गाउँपालिका अध्यक्ष सुखाडीप्रसाद चौधरीले जानकारी दिनुभयो ।अस्पताल निर्माणका लागि छुट्याएको सार्वजनिक जग्गाको अतिक्रमण पूर्णरूपमा हटाएको छ । अतिक्रमण हटाइएसँगै गाउँपालिका अस्पताल निर्माणको पूर्वतयारीमा जुटेको छ ।अस्पताल निर्माण स्थलमा अटेरी गर्दै अवैध रूपमा बस्दै आएका  घरहरूलाई  हटाइएको हो । अस्पताल निर्माणका लागि अवरोध भएपछि पटकपटक सूचना जारी गरी अतिक्रमण हटाउन आग्रह गरिए पनि अटेरी गर्दै आएकोले जनप्रतिनिधि, सुरक्षाकर्मी तथा स्थानीयहरूको सक्रियतामा अतिक्रमण गरी बनाइएका रामवृक्ष कँहार र बैजनाथ कँहारको कच्ची घर डोजर लगाएर भत्काइएको छ   ।अब वर्ष भित्रै अस्पताल निर्माणको काम सुरु गरिने र गाउँपालिका भित्रका नागरिकलाई सहज र गुणस्तरीय स्वास्थ्य सेवा उपलब्ध गराउने गरी गाउँपालिका अघि बढेको अध्यक्ष चौधरीले उल्लेख गर्नुभयो । सरावलमा आधारभूत स्तरको अस्पताल नहुँदा सदरमुकाम परासीसहित बर्दघाट तथा बुटवल, भैरहवा लगायतका क्षेत्रमा स्वास्थ्य उपचारका लागि जानुपर्ने बाध्यता रहेको छ ।",
      "link": "https://gorkhapatraonline.com/news/182781",
      "image": "https://gorkhapatraonline.com/storage/media/321827/conversions/1000047031-original-thumb.jpg"
    },
    {
      "slug": "182780",
      "title": "गृह जिल्ला आउँदा जनार्दन शर्मा विरुद्ध कालोझन्डा र नाराबाजी",
      "timestamp": 1765065600000,
      "source": "gp",
      "content": "गृह जिल्ला रुकुमपश्चिम आएको बेला प्रगतिशिल लोकतान्त्रिक पार्टीका नेता जनार्दन शर्मा विरुद्ध नाराबाजी र कालोझन्डा देखाएर विरोध गरिएको छ ।",
      "longContent": "राजु लामिछानेरुकुमपश्चिम, मङ्सिर २१ गते । गृह जिल्ला रुकुमपश्चिम आएको बेलाप्रगतिशिल लोकतान्त्रिक पार्टीका नेता जनार्दन शर्मा विरुद्ध नाराबाजी र कालोझन्डा देखाएर विरोध गरिएको छ । पूर्वमन्त्री एवम् साविक माओवादी केन्द्रका उपमहासचिव रहेका रहनुभएका नेता शर्मा आइतबार बिहान रुकुमपश्चिम आउँदा विरोध गरिएको छ । नेपाली कम्युनिस्ट पार्टीका कार्यकर्ताले आज बिहान मुसीकोट नगरपालिका-१, सल्लेमा कालोझन्डा देखाउँदै शर्मा विरुद्ध नाराबाजी गरेका हुन् । काठमाडौँबाट सल्ले विमान स्थलमा नेपाल एयरलाइन्सको जहाजमार्फत आउनु भएका शर्मालाई एयरपाेर्ट बाहिर कालो झन्डा देखाएर विरोध गरिएको हो ।साबिक माओवादी केन्द्रका अध्यक्ष प्रचण्डको अगुवाईमा नेपाली कम्युनिस्ट पार्टी निर्माण गरेर अन्य वाम घटक दलहरूसँग एकता गरेपछि सो प्रक्रियामा असहमति जनाउँदै शर्माकै अगुवाई प्रगतिशील लोकतान्त्रिक पार्टी गठन भएको छ । नयाँ पार्टी गठनपछि पहिलो पटक गृह जिल्ला आएको बेला उहाँ विरुद्ध नाराबाजी भएको हो । नेपाली कम्युनिस्ट पार्टी निकट एक दर्जन बढी कार्यकर्ताहरूले कालो झन्डा देखाउँदै जनार्दन शर्मा मुर्दावाद, जनतालाई धोका दिने जनार्दन मुर्दावाद, नेपाली कम्युनिस्ट पार्टी जिन्दावाद, दक्षिणपन्थी अवसरवादी मुर्दावाद लगायतका नारा लगाएका छन् ।  गृह जिल्लामा पार्टीको कार्यालय उद्‌घाटन, युवा भेलालाई सम्बोधन लगायतका कार्यक्रममा सहभागी हुन शर्मा आउनुभएको बताइएको छ ।",
      "link": "https://gorkhapatraonline.com/news/182780",
      "image": "https://gorkhapatraonline.com/storage/media/321830/conversions/Kalojhanda_janardan_Rukum-(2)-original-thumb.jpg"
    },
    {
      "slug": "182776",
      "title": "सर्लाहीमा एम्बुलेन्सबाट ५१ केजी गाँजा बरामद",
      "timestamp": 1765065600000,
      "source": "gp",
      "content": "सर्लाहीको हरिवनमा एम्बुलेन्सबाट प्रहरीले लागु औषध गाँजा बरामद गरेको छ ।",
      "longContent": "जनार्जन खत्रीसर्लाही, मङ्सिर २१ गते । सर्लाहीको हरिवनमा एम्बुलेन्सबाट प्रहरीले लागु औषध गाँजा बरामद गरेको छ । हरिवन नगरपालिका–५, घुर्कौलीस्थित हिरालाल टोलमा नेपाल रेडक्रस सोसाइटी रामनगर बहुअर्बाको नाममा रहेको ज. १ च. १५५८ नम्बरको एम्बुलेन्सबाट लागु औषध गाँजा बरामद भएको हो । एम्बुलेन्समा राखेर गाँजा ओसारपसार भइरहेको सूचना पाएपछि इलाका प्रहरी कार्यालय हरिवनबाट प्रहरी परिचालन भएको थियो । एम्बुलेन्सलाई पछ्याउँदै जाँदा पछाडिपट्टीको भागमा बोराभित्र लुकाइ राखिएको ५१ किलो ५०० ग्राम लागु औषध गाँजा बरामद भएको इलाका प्रहरी कार्यालय हरिवनका प्रहरी निरीक्षक चन्द्रकान्त अधिकारीले जानकारी दिनुभयो । प्रहरीले एम्बुलेन्स चालक रौतहटको यमुनामाई गाउँपालिका–४, सरुअठा बस्ने ३७ वर्षीय सुरेन्द्र राय यादवलाई नियन्त्रण लिएको छ । शनिबार राति बरामद भएको गाँजा, एम्बुलेन्स र त्यसका चालकलाई इलाका प्रहरी कार्यालय हरिवनमा ल्याइ थप अनुसन्धान भइरहेको प्रहरी निरीक्षक अधिकारीले बताउनुभयो । सर्लाहीमा यसअघि इलाका प्रहरी कार्यालय लालबन्दीले शुक्रबार साँझ लालबन्दी नगरपालिका–११, हीरापुरबाट ५२ केजी गाँजासहित एउटा पिकअप भ्यान र एक जनालाई पक्राउ गरेको थियो ।",
      "link": "https://gorkhapatraonline.com/news/182776",
      "image": "https://gorkhapatraonline.com/storage/media/321817/conversions/Gaja-Bamadan-photo-(1)-original-thumb.jpg"
    },
    {
      "slug": "182775",
      "title": "नेपालगन्जका १० महिला स्वास्थ्य स्वयंसेविकालाई सम्मानसहित बिदाई",
      "timestamp": 1765065600000,
      "source": "gp",
      "content": "नेपालगन्ज उपमहानगरपालिका क्षेत्रका १० जना महिला स्वास्थ्य स्वयंसेविकालाई सम्मानसहित बिदाई गरिएको छ।",
      "longContent": "सिराज खाननेपालगन्ज, मङ्सिर २१ गते । नेपालगन्ज उपमहानगरपालिका क्षेत्रका १० जना महिला स्वास्थ्य स्वयंसेविकालाई सम्मानसहित बिदाई गरिएको छ।६० वर्ष उमेर पुगेका महिला स्वास्थ्य स्वयंसेविकाहरू नारायणी रूपाखेती, आशादेवी बैश्य, चन्द्रकला गुरुङ, निर्मला साहु, ज्योति श्रेष्ठ, मङ्गलीमाया श्रेष्ठ, गीता शाही, गीता अधिकारी, राधादेवी कुर्मी र मन्नीदेवी कोरीलाई दोसल्ला र सम्मानपत्र प्रदान गरेर सम्मान गर्दै बिदाई गरिएको हो । नेपालगन्ज उपमहानगरपालिकाका नगर प्रमुख प्रशान्त विष्ट, उपप्रमुख कमरुद्दिन राई, प्रमुख प्रशासकीय अधिकृत रामहरि शर्मा, स्वास्थ्य महाशाखा प्रमुख रामबहादुर चन्द, महिला स्वयंसेविका सङ्घ नेपालगन्जकी अध्यक्ष प्रेमा शाहीलगायतले महिला स्वास्थ्य स्वयंसेविकालाई सम्मान गर्दै बिदाई पनि गर्नुभयो । सो अवसरमा नगर प्रमुख विष्टले सामुदायिक तहमा स्वास्थ्य सचेतना वृद्धि र स्वास्थ्य सूचकको विकासमा महिला स्वास्थ्य स्वयंसेविकाको भूमिका प्रशंसनीय रहेको बताउनुभयो । उहाँले स्वयंसेविकाको प्रोत्साहन र वृत्ति विकासकालागि नगरपालिका सधैं गम्भीर रहेको बताउनुभयो। कार्यक्रममा उपप्रमुख राई, प्रमुख प्रशासकीय अधिकृत शर्मा, वडा नं.२ का वडाध्यक्ष मनोजकुमार श्रेष्ठ, स्वास्थ्य महाशाखा प्रमुख चन्द, स्वास्थ्य संस्था प्रमुखतर्फबाट शर्मिला सुवेदीलगायतले स्वयंसेविकाको योगदानको प्रशंसा गर्नुभयो ।",
      "link": "https://gorkhapatraonline.com/news/182775",
      "image": "https://gorkhapatraonline.com/storage/media/321819/conversions/bidaee-gariyeka-swoyamsewika-original-thumb.jpg"
    },
    {
      "slug": "182774",
      "title": "बाजुरामा सातदिने सीप–केन्द्रित तालिम सम्पन्न",
      "timestamp": 1765065600000,
      "source": "gp",
      "content": "बडिमालिका नगरपालिकाको सहयोगमा, प्लान इन्टरनेशनल नेपाल र पीसविन नेपालद्वारा सञ्चालित ‘किशोरीहरूको अधिकार र उत्थानशीलताका लागि’ परियोजनाअन्तर्गत सदरमुकाम मार्तडीमा सञ्चालन भएको सातदिने आवासीय तालिम शुक्रबार सम्पन्न भएको हो ।",
      "longContent": "सन्तोषी रावलबाजुरा, मङ्सिर २१ गते । बाजुरामा सातदिने सीप-केन्द्रित तालिम सम्पन्न भएको छ । बडिमालिका नगरपालिकाको सहयोगमा, प्लान इन्टरनेशनल नेपाल र पीसविन नेपालद्वारा सञ्चालित ‘किशोरीहरूको अधिकार र उत्थानशीलताका लागि’ परियोजनाअन्तर्गत सदरमुकाम मार्तडीमा सञ्चालन भएको सातदिने आवासीय तालिम शुक्रबार सम्पन्न भएको हो ।व्यावसायिक तरकारी खेती, बाख्रा तथा कुखुरा पालनसम्बन्धी सीप विकास गराउने उद्देश्यले मंसिर १३ गतेदेखि १९ गतेसम्म प्रशिक्षण आयोजना गरिएको थियो ।तालिममा बडिमालिका नगरपालिका, त्रिवेणी नगरपालिका, बुढीगंगा नगरपालिका र गौमुल गाउँपालिकाका १८–२४ वर्ष उमेर समूहका ४० जना युवा तथा किशोरीहरू सहभागी थिए। सहभागीमध्ये २० जना बाख्रा पालन, १३ जना व्यवसायिक तरकारी खेती तथा ७ जना कुखुरा पालन समूहमा वर्गीकृत गरी प्रशिक्षण प्रदान गरिएको थियो ।सप्ताहव्यापी तालिममा सैद्धान्तिक ज्ञानसहित व्यावहारिक अभ्यासमार्फत सीप हस्तान्तरण गरिएको आयोजक संस्थाले जनाएको छ । कार्यक्रममा आधुनिक खोर निर्माण, रोग नियन्त्रण, जात सुधार, लोकल कुखुराको व्यवसायिक पालन, सुली निर्माण, बेमौसमी तथा अफसिजन तरकारी खेती, नर्सरी व्यवस्थापन, जैविक मलविषादी प्रयोगदेखि बजार अभिमुखीकरणसम्मका विषयमा सहभागीहरूले प्रत्यक्ष अभ्यास गरेका थिए। तालिमको सहजीकरण कृषि ज्ञान केन्द्र बाजुरा, भेटेरिनरी अस्पताल तथा पशु सेवा विज्ञ केन्द्रका प्राविधिकहरूले गरेका थिए ।समापन समारोहका प्रमुख अतिथि तथा बडिमालिका नगरप्रमुख अमर खड्काले सीप– आधारित तालिमले युवालाई उद्यमशीलतामा उन्मुख गराउने विश्वास व्यक्त गर्दै सिकेको सीपलाई व्यवहारमा उतार्न सहभागीहरूलाई आग्रह गरे । “समृद्धिको आधार व्यवसाय हो। सिकेको सीप प्रयोग गरेर बाजुरामै उदाहरणीय उद्यमी बन्नुहोस्, नगरपालिका सधैँ तपाईंहरूको साथमा रहन्छ,” उहाँले भन्नुभयो।  विशिष्ट अतिथि तथा नगर उपप्रमुख नन्दा थापाले तालिमलाई ‘ज्ञानको बिउँका रूपमा व्याख्या गर्दै अहिले देखिनै सीपलाई खेतबारी र गोठमा लागू गर्न प्रेरित गरिन्। “व्यवसाय सुरु गर्दा आउने चुनौती समाधानमा नगरपालिका सधैँ सहयोग गर्नेछ,” उहाँले भन्नुभयो । प्लान इन्टरनेशनल नेपाल तथा पीसविन नेपालका प्रतिनिधिहरूले पनि सहभागीहरूको आत्मविश्वास बढाउने खालका शुभकामना व्यक्त गरे। सहभागीहरूका अनुसार तालिमले आत्मनिर्भर बन्ने प्रेरणा प्रदान गरेको छ। उनीहरूले चाँडै नै व्यवसायिक रूपमा तरकारी खेती, बाख्रा तथा कुखुरा पालन सुरु गर्ने जनाएका छन् ।स्थानीय स्तरमै तरकारी, मासु तथा अण्डाको उत्पादन वृद्धि, रोजगारी सिर्जना तथा आयआर्जन बढाउन तालिम प्रभावकारी हुने अपेक्षा गरिएको छ ।",
      "link": "https://gorkhapatraonline.com/news/182774",
      "image": "https://gorkhapatraonline.com/storage/media/321812/conversions/Photo-(3)-(1)-original-thumb.jpg"
    },
    {
      "slug": "182772",
      "title": "अवरुद्ध  राजमार्ग सुचारु",
      "timestamp": 1765065600000,
      "source": "gp",
      "content": "रौतहटमा शनिबार गरिएको राजमार्ग अवरुद्ध प्रहरीले बल प्रयोग गरेर सुचारु गराएको छ ।",
      "longContent": "प्रवीणकुमार शर्मा रौतहट, मङ्सिर २१ गते । रौतहटमा शनिबार गरिएको राजमार्ग अवरुद्ध प्रहरीले बल प्रयोग गरेर सुचारु गराएको छ ।रौतहटको गौर-चन्द्रनिगाहपुर सडक खण्ड अन्तर्गत चन्द्रपुर -६ मोतियाही पुल नजिक शुक्रबार भएको सवारी दुर्घटनामा एक जनाको मृत्यु र ३ जना घाइते भएको घटनामा पीडित पक्षद्वारा गरिएको राजमार्ग अवरुद्ध स्थानीयको सहयोगमा इलाका प्रहरी कार्यालयको टोलीले ३ घण्टापछि सुचारु गराएको छ ।पीडित पक्षले क्षतिपूर्तिसहित कडा कारबाहीका लागि शनिबार चन्द्रनिगाहपुर स्थित इलाका प्रहरी कार्यालय नजिक पूर्वपश्चिम राजमार्गमा टायर बालेर सडक अवरुद्ध गरि प्रदर्शन गरेका थिए ।प्रहरीले अबरुद्ध बाटो खुलाउन माइकिङ् गर्दै भिडलाई तितरबितर पारेर अवरुद्ध राजमार्गमा  आवतजावत सुचारु गराएको इलाका प्रहरी कार्यालय चन्द्रनिगाहपुरका प्रहरी नायब उपरीक्षक रुपा लाबुंगले जानकारी दिनु भयो  । पीडित पक्षद्वारा गरिएको प्रदर्शन पछि चन्द्रपुरको अवस्था तनावग्रस्त बनेको थियो । बस र मोटरसाइकल एक आपसमा ठोक्किँदा  मोटरसाइकल चालक वृन्दावन नगरपालिका -२ विश्रामपुरका ४० वर्षीय नागेन्द्र पटेलको चन्द्रपुर अस्पतालमा उपचारको क्रममा मृत्यु भएको थियो । मोटरसाइकलमा  सवार मृतक पटेलका  तीन जना छोराछोरी घाइते भई अहिले वीरगञ्जमा उपचाररत  छन्। बस र बस चालक चन्द्रपुर -८ का ४५ वर्षीय अमृतबहादुर बिक इलाका प्रहरी कार्यालय चन्द्रनिगाहपुरको नियन्त्रणमा छन् ।",
      "link": "https://gorkhapatraonline.com/news/182772",
      "image": "https://gorkhapatraonline.com/storage/media/321808/conversions/rajmarg-abaruddh-original-thumb.jpg"
    },
    {
      "slug": "182770",
      "title": "जडीबुटी सङ्कलकको ओढारमा बास",
      "timestamp": 1765065600000,
      "source": "gp",
      "content": "बनमा जडीबुटी सङ्कलक किसानहरुलाई ओढारमा बास बस्नुपर्ने बाध्यता छ ।",
      "longContent": "हुम्ला, मङ्सिर २१ गते । वनमा जडीबुटी सङ्कलक किसानहरुलाई ओढारमा बास बस्नुपर्ने बाध्यता छ । बनमा बस्ने अन्य कुनै व्यवस्था नहुँदा दिनभर जडीबुटी सङ्कलन गर्ने र राती ओढारमा बास बस्नुपरिरहेको हो । सिमकोट गाउँपालिका–२ की कुन्डोला भण्डारीले यतिबेला बनमा जडीबुटी सङ्कलन गर्न जानुभएका सङ्कलकहरु सबै राती ओढारमा बास बस्दै आएको बताउनुभयो । बिहान सबेरै खाना खाएर घाम लागेपछि बनमा जडीबुटी सङ्कलन गर्न जाने र दिनभर जडीबुटी खोज्नुका साथै बेलुका ओढार भएको स्थानमा बास बस्ने गरिएको उहाँले बताउनुभयो । यतिबेला सिमकोट गाउँपालिका दोजाम, रलिङ लगाएतका क्षेत्रमा जडीबुटी सङ्कलनका लागि खुल्ला गरिएको छ । त्यहाँ ठेहे र दोजाम गाउँका मात्र नभएर अन्य छिमेकी वडा तथा गाउँपालिकाका स्थानीय पनि जडीबुटी सङ्कलनमा लागि जानु भएको छ । अर्का जडीबुटी सङ्कलन गर्न जानुभएका दोजाम गाउँका टैनुर्वु लामाले मङ्सिरको चिसोको परवाह नगरी जडीबुटी सङ्कलकहरु ओढारको वास बस्नुपरिरहेको बताउनुभयो । ओढारमा आगो बाल्ने र खाना पकाउने तथा राती सुत्दा भने ओढारभित्र जाने गरिएको उहाँले बताउनुभयो  कम्तीमा पनि पाँच स भन्दा बढी स्थानीय जडीबुटी सङ्कलन गर्न वनमा गएको र अधिकांश ओढारमा वास बसिरहेको र केही भने पाल टाँगेर बस्ने गर्दै आउनुभएको छ । ती जडीबुटी सङ्कलकहरु एक महिनासम्म वनमै बसेर जडीबुटी सङ्कलन गर्नुहुन्छ । एउटै किसानले पाँच क्विन्टलसम्म जडीबुटी सङ्कलन  गर्नुहुन्छ । त्यसबाट तीनदेखि पाँच लाख रुपियाँसम्म कमाउन किसान सफल हुने गरेको उद्योग वाणिज्य संघ हुम्लाका अध्यक्ष रामबहादुर भण्डारीले बताउनुभयो । जडीबुटी सङ्कलन गरिसकेपछि वनमै सुकाउने र व्यापारीलाई बिक्री गरिने भएको कारण घर फिर्ता हुँदा रुपियाँ बोकेर आउने गरेको उहाँले बताउनुभयो । अब किसानहरु हिउँ नपरुन्जेलसम्म वनमा जडीबुटी सङ्कलन  गरिरहनु हुनेछ। एउटै घरबाट  चार जनासम्म वनमा जडीबुटी सङ्कलन गर्न जानुभएको छ ।",
      "link": "https://gorkhapatraonline.com/news/182770",
      "image": "https://gorkhapatraonline.com/storage/media/321804/conversions/jadibuti,-humla-rajan-original-thumb.jpg"
    },
    {
      "slug": "182769",
      "title": "अंशुको हत्यामा संलग्न भएको अभियोगमा एक जना पक्राउ",
      "timestamp": 1765065600000,
      "source": "gp",
      "content": "असोज २१ साँझ मोरङको लेटाङ नगरपालिका-२, स्कुलचोकबाट बेपत्ता भएकी १३ वर्षीया अंशु गौतमको हत्यामा संलग्न भएको अभियोगमा मोरङ प्रहरीले एकजनालाई  पक्राउ गरेको छ।",
      "longContent": "उर्लाबारी, मङ्सिर २१ । असोज २१ साँझ मोरङको लेटाङ नगरपालिका-२, स्कुलचोकबाट बेपत्ता भएकी १३ वर्षीया अंशु गौतमको हत्यामा संलग्न भएको अभियोगमा मोरङ प्रहरीले एकजनालाई  पक्राउ गरेको छ। प्रहरीले लामो खोज अनुसन्धान पछि घटनामा संलग्न गौतमकै छिमेकी ५५ वर्षीय पदमबहादुर अधिकारीलाई पक्राउ गरेको हो । आइतबार प्रहरीले बिहान ११ बजे पत्रकार सम्मेलन गरेर पक्राउ परेका व्यक्तिलाई सार्वजनिक गर्दैछ ।घटना के थियो ? अंशु गौतम घर नजिकै पिङ हालेको स्थानबाट बेपत्ता हुनुभएको थियो । बेपत्ता भएको १८ दिनपछि बेलबारी चिसाङ साझेदारी वनभित्र क्षतविक्षत अवस्थामा शव फेला परेको थियो  । शरीर र टाउको छुट्टिएको र कपडा नभएको अवस्थामा भेटिएको शवको पहिचान घटनास्थलमा फेला परेको चप्पल र कपडाका आधारमा भयो ।उहाँले लगाएको कपडाका आधारमा आफन्तले शवको पहिचान गरेको प्रहरीले जनाएको छ । डीएनए परीक्षण गर्दा  अंशुकै शव भएको पुष्टि भयो । शव भेटिएपछि प्रहरीले अनुसन्धान सुरु गर्यो । प्रारम्भिक अनुसन्धानका क्रममा बलात्कारपछि हत्या भएको अनुमान गरियो । तर प्रहरी निष्कर्षमा पुग्न सकेको थिएन । यद्यपि लामो खोज अनुसन्धानपछि प्रहरीले हत्यारा पत्ता लगाउन सफल भएको छ ।१३ वर्षीया अंशुसँग मोबाइल थिएन । घरदेखि केही पर रहेको पिङसम्म पुगेको छिमेकीले देखेका थिए । असोज २१ गते  बेलुका साढे ५ बजेसम्म उनलाई देख्नेहरू छन् । त्यसपछि कसैले देखेनन् ।घर नआएपछि राति स्थानीयले खोजी गरे ।नभेटेपछि आफन्त प्रहरीसम्म पुगे । सामाजिक सञ्जाल र सोधपुछमार्फत स्थानीय र प्रहरीले खोजी गरे । लेटाङ २ का वडाध्यक्ष तेजप्रसाद तिम्सिना पूर्व प्रहरीसमेत रहेकोले उहाँले सबै संयन्त्र प्रयोग गरेर खोजी कार्य अघि बढाउनुभयो ।तर बेपत्ता भएको १८ दिनपछि जङ्गलमा दाउरा खोज्नेहरूले सडेको शव भेटेका थिए ।शवको पोस्टमार्टमपछि प्रहरीले आफन्तलाई शव  बुझाउन सकेको छैन । आफन्तले न्याय नपाएसम्म शव नबुझ्ने अडान लिएका छन्, जसका कारण शव  बीपी कोइराला स्वास्थ्य विज्ञान प्रतिष्ठान धरानमै राखिएको छ ।मोरङ प्रहरी प्रमुख कवित कटवाल घटनाको अनुसन्धानका लागि केन्द्रीय अनुसन्धान ब्युरोसहितको टोली खटिएपछि अभियुक्त पत्ता लाग्न सफल भएको हो ।  उहाँका अनुसार शव सडिसकेको र घटनाको प्रकृतिका कारण अनुसन्धानमा जटिलता थियो । स्थानीयको दाबी भने बलात्कारपछि हतियार प्रयोग गरेर हत्या भयो भन्ने थियो । शरीर र टाउको छुट्टिनुले शङ्का बढायो । अङ्गहरू छुट्टाछुट्टै हुनुको कारण जङ्गली जनवारको आक्रमण पनि हुनसक्ने प्रहरीले आशङ्का गरेको थियो। अंशु स्थानीय लक्ष्मी माध्यमिक विद्यालयमा कक्षा ५ मा पढ्दै  हुनुहुन्थ्यो ।",
      "link": "https://gorkhapatraonline.com/news/182769",
      "image": "https://gorkhapatraonline.com/storage/media/321802/conversions/1000061872-original-thumb.jpg"
    },
    {
      "slug": "182767",
      "title": "मोटरसाइकल दुर्घटनामा एकको मृत्यु",
      "timestamp": 1765065600000,
      "source": "gp",
      "content": "दोलखाको बैतेश्वर गाउँपालिका –६ बुस्टिस्थित तामाकोशी–मन्थली खड्का खण्डमा आइतबार बिहान मोटरसाइकल दुर्घटना हुँदा एक जनाको मृत्यु भएको छ । एकजना घाइते भएका छन्।",
      "longContent": "सुजन काफ्लेचरीकोट, मङ्सिर २१ गते । दोलखाको बैतेश्वर गाउँपालिका –६ बुस्टिस्थित तामाकोशी–मन्थली खड्का खण्डमा आइतबार बिहान मोटरसाइकल दुर्घटना हुँदा एक जनाको मृत्यु भएको छ । एकजना घाइते भएका छन्।आइतबार बिहान करिब ९ बजे तामाकोशीबाट मन्थलीतर्फ जाँदैगरेको बा ५२ प ४२९३ नम्बरको मोटरसाइकल अनियन्त्रित भई करिब २०–२५ मिटर तल तामाकोसी नदी किनारनजिकै बगरमा खसेको जिल्ला प्रहरी कार्यालय दोलखाले जनाएको छ।दुर्घटनापछि प्रहरीले मोटरसाइकलमा सवार दुबै जनालाई उद्धार गरी पशुपति चौलागाईं स्मृति अस्पताल चरिकोट पठाइएको थियो। अस्पतालमा उपचारका क्रममा बैतेश्वर गाउँपालिका –१ गैरीमुदीका ३० वर्षीय अङ्कितराज उप्रेतीको मृत्यु भएको अस्पतालका चिकित्सकले पुष्टि गरेको प्रहरीले जनाएको छ।मोटरसाइकल पछाडि सवार मेलुङ गाउँपालिका –१ पोवटीका ३० वर्षीय दोर्जे लामा घाइते भएका छन् । लामाको बायाँ घुँडा र गर्दनमा चोट लागेको छ । उहाँको अवस्था मध्यम रहेको र बोल्न सक्ने अवस्थामा रहेको प्रहरीले जनाएको छ।दुर्घटनामा संलग्न मोटरसाइकल प्रहरीले नियन्त्रणमा लिएको छ। दुर्घटनास्थल प्रहरी चौकी किराँतीछापबाट करिब ९ किलोमिटर दक्षिणपूर्व दूरीमा पर्ने प्रहरीले जनाएको छ।",
      "link": "https://gorkhapatraonline.com/news/182767",
      "image": "https://gorkhapatraonline.com/storage/media/321799/conversions/Bike-accident-original-thumb.jpg"
    },
    {
      "slug": "182765",
      "title": "बैतडी कांग्रेस छान्यो प्रतिनिधिसभा सदस्य उम्मेदवार, सभापति चन्दले पाउनुभयो शतप्रतिशत मत",
      "timestamp": 1765065600000,
      "source": "gp",
      "content": "आगामी फागुन २१ गते हुने प्रतिनिधिसभा सदस्य निर्वाचनका लागि नेपाली कांग्रेस बैतडीले उम्मेदवार सिफारिस गरेको छ ।",
      "longContent": "केशव राज भट्ट वाशुलिङ (बैतडी), मङ्सिर २१ गते ।आगामी फागुन २१ गते हुने प्रतिनिधिसभा सदस्य निर्वाचनका लागि नेपाली कांग्रेस बैतडीले उम्मेदवार सिफारिस गरेको छ । शनिबार बैतडी सदरमुकाममा सम्पन्न  जिल्ला कार्यसमिति, महाधिवेशन प्रतिनिधि तथा प्रदेश प्रतिनिधिहरूको संयुक्त बैठकले मतदान प्रक्रियाबाट उम्मेदवार सिफारिस गरेको हो । पार्टीको केन्द्रीय निर्देशन अनुसार सहमतिबाट उम्मेदवार सिफारिस नटुङ्गिएपछि मत विभाजनबाट चयन गरिएको हो ।प्रतिनिधिसभा सदस्यमा प्रत्यक्ष तर्फको उम्मेदवारका लागि ६ जना आकाङ्क्षी बीच प्रतिष्पर्धा भएको थियो । जिल्ला कार्यसमिति, केन्द्रीय महाधिवेशन प्रतिनिधि, प्रदेश अधिवेशन प्रतिनिधिहरू गरी उपस्थित ७३ जनाले मतदान प्रक्रियामा भाग लिएका थिए । मत सर्वेक्षणमा आकाङ्क्षी ६ जना मध्ये कांग्रेस जिल्ला सभापति चतुरबहादुर चन्दले ७३ मत ल्याएर शतप्रतिशत प्राप्त गर्नुभएको छ । पुर्व जिल्ला उप सभापति तथा पुर्व जि.वि.स उप सभापति विष्णु दत्त जोशीले ४५ मत प्राप्त गर्नुभएको छ ।  यस्तै महाधिवेशन प्रतिनिधि उत्तरबहादुर ऐरले ६ मत प्राप्त गर्नुभयो भने जिल्ला उपसभापति वीरबहादुर बिष्टले ४ मत र प्रदेश सदस्य तेजबहादुर चन्दले ३ मत प्राप्त गर्नुभयो ।महिलातर्फ जानकी भट्टमात्रै आकाङ्क्षी देखिएकाले उहाँको नाम सिफारिस गर्ने निर्णय भएको जिल्ला कार्य समितिका सचिव देवराज जोशीले बताउनुभयो ।यस्तै समानुपातिकतर्फ एकजनाको नाम सिफारिस गर्नुपर्नेमा देवु ठगुन्ना र कान्ता चन्द आकाङ्क्षी भएपछि मत विभाजन गरिएको थियो । मत विभाजन अनुसार कान्ता चन्दले ४५ मत र देवु ठगुन्नाले २५ मत प्राप्त गर्नुभएको छ । अब कान्ता चन्दको नाम समानुपातिकतर्फ सिफारिस गरिने सचिव जोशीले बताउनुभयो ।यस्तै राष्ट्रिय सभा सदस्यको उम्मेदवारका लागि तीन जनाको नाम सिफारिस गर्ने निर्णय भएको छ । नेपाली कांग्रेस सुदूरपश्चिम प्रदेश समितिका उपसभापति लोकराज अवस्थी, पूर्व महाधिवेशन प्रतिनिधि सुरेन्द्रबहादुर चन्द र नेता प्रताप ठगुन्नाको नाम सिफारिस गर्ने निर्णय भएको बताउनुभयो।शनिबार जिल्ला समन्वय समितिको बैतडीको सभाहल गढीमा बैठक बसेको हो । दिउँसो १ बजे सुरु भएको बैठकमा जिल्लाभरका प्रतिनिधिहरूको उपस्थिति रहेको थियो । मत सर्वेक्षणको जिम्मेवारी पाउनुभएका नेपाल शिक्षक संघका जिल्ला अध्यक्ष गणेशसिंह भण्डारीले तीन घण्टासम्म आकाङ्क्षी बीच सहमति जुटाउने प्रयास सफल नभएपछि केन्द्रको  निर्देशन अनुसार मत विभाजन गरिएको बताउनुभयो । प्रतिनिधिसभा सदस्यमा प्रत्यक्ष तथा समानुपातिक तर्फका उम्मेदवारका लागि नाम सिफारिस गर्ने पर्ने केन्द्रीय कार्यसमितिको गरेको परिपत्र अनुसार नेपाली कांग्रेस बैतडीले वृहत बैठक आयोजना गरेको पार्टीका जिल्ला कार्यसमिति सहसचिव दिपेन्द्रबहादुर चन्दले बताउनुभयो । कांग्रेसका केही महाधिवेशन प्रतिनिधि तथा सदस्यहरूले भने आफू र निकटका आकाङ्क्षीले उम्मेदवार सिफारिसमा मत कम पाए पछि  असन्तुष्टि जनाउनुभएको छ ।सहमतिबाटै उम्मेदवारको नाम टुङ्गो लगाउन पर्ने भन्दा पनि मतदान प्रक्रियामा गएर मतदान गरेपछि  आफूहरूको असहमति रहेको नेपाली कांग्रेस बैतडीका उपसभापति बिरबहादुर बिष्टले बताउनुभयो।उहाँहरूले निर्वाचनबाट उम्मेदवार सिफारिस गर्ने कामलाई अलोकतान्त्रिक भएको तर्क गर्नुभएको छ ।",
      "link": "https://gorkhapatraonline.com/news/182765",
      "image": "https://gorkhapatraonline.com/storage/media/321790/conversions/photo-1-original-thumb.jpg"
    },
    {
      "slug": "182763",
      "title": "पहाडका तरकारीः मधेशको भोजदेखि भान्सासम्म",
      "timestamp": 1765065600000,
      "source": "gp",
      "content": "मधेशका बजारमा पहाडमा उत्पादित हरियो तरकारी, विशेषगरी फर्सीको माग उल्लेख्य रूपमा बढेको छ ।",
      "longContent": "रवीन्द्र उप्रेतीबर्दिबास, मङ्सिर २१ गते । मधेशका बजारमा पहाडमा उत्पादित हरियो तरकारी, विशेषगरी फर्सीको माग उल्लेख्य रूपमा बढेको छ । बीपी राजमार्ग सुचारु भएपछि रामेछाप र सिन्धुलीमा उत्पादन हुने झण्डै ९–१० प्रकारका मौसमी तरकारी नियमित रूपमा मधेश झर्न थालेका छन् । यसबीच पहाडमा उत्पादित फर्सीको सबैभन्दा बढी कारोबार भएको व्यापारीको भनाइ छ । पहाडबाट सहज आपूर्तिले बजार मूल्य स्थिर राख्न मद्दत गरिरहेको छ भने यसले भारतबाट हुने आयातलाई क्रमशः प्रतिस्थापन गर्ने सङ्केत देखाएको छ । पहाड र मधेश बीचको कृषि व्यापार विस्तार हुन थालेपछि दुवै भेगका किसान र व्यापारी लाभान्वित हुन थालेका छन् । पहाडको तरकारीले मधेशको भोजदेखि भान्सासम्म पहुँच बढाएको उपभोक्ताको भनाइ छ ।रामेछाप नगरपालिका–८ बादीका ६३ वर्षीय तरकारी व्यापारी मनकाजी हायु पहाडमा उत्पादन हुने फर्सी सङ्कलन गरी मधेशका बजारमा कारोबार गर्दै आउनुभएको छ । रामेछापको भालुखोर, रामपुर, खानीडाँडा, बादी, मुगान, ल्याङल्याङ जस्ता विकट पहाडी बस्तीदेखि फर्सी सङ्कलन गरी उहाँले बर्दीबास, ढल्केबरलगायत मधेशका बजारमा पुर्‍याउनु हुन्छ । कारोबार बढ्दै गएपछि छोरा बाबुरामले पनि साथ दिनुभएको छ । मधेशका हाटबजार पुगेर व्यापार गर्ने उहाँको गाडी (पिकअप) नै चलायमान पसल बनेको छ ।हायुका अनुसार शनिबारसम्म उहाँले बर्दीबास र ढल्केबरका बजारमा ५५ पिकअप बराबर करिब १ लाख ६२ हजार किलो  फर्सी बिक्री गरिसकेको बताउनुभयो । हायुले भन्नुभयो,“मधेश झारेपछि नबिक्ला भन्ने पीर हुँदैन, सय–पचास किलो त बाटोमै बेचिन्छ ।” स्थानीय उपभोक्ताका अनुसार मीठो स्वाद, धार्मिक– सांस्कृतिक महत्व र किफायती मूल्यका कारण मधेशमा पहाडे फर्सीको खपत बढेको हो ।बर्दीबासका तरकारी व्यापारी रामचन्द्र महतोका अनुसार पहाडबाट झरेका उत्पादनले मधेशका बजारमा हरियो तरकारीको भाउलाई सन्तुलित पार्ने काम गरेको छ । महतोले भन्नुभयो,“मधेशका विवाह, भोजभतेर तथा परम्परागत भोजनमा फर्सी अनिवार्य रूपमा प्रयोग हुने भएकाले माग स्थिर रहने प्रमुख कारण हो । यो कारणले पनि अहिले मधेशको भन्दा पहाडका तरकारी व्यापारीको कारोवार फस्टाएको छ ।”बर्दीबास बजारस्थित हायुको घम्ती पसलबाट छोरीको बिहेको लागि १३ किलो फर्सी किन्नुभएकी बर्दीबास ९ विजलपुराकी ६५ वर्षीया सावित्री महतोले पहाडबाट आएको तरकारीले भोजदेखि भान्सासम्मको स्वाद बढाएको बताउनुभयो ।    महोत्तरीमा वार्षिक करिब ३ हजार मेट्रिक टन फर्सी खपत हुने अनुमान छ । कृषि ज्ञान केन्द्रका प्रमुख देवानन्द रायका अनुसार महोत्तरीमा करिब ३५० हेक्टर क्षेत्रफलबाट वार्षिक पाँच हजार छ सय मेट्रिक टन फर्सी उत्पादन हुन्छ ।यद्यपि स्थानीय उत्पादनले माग पूरा नहुदा भारतबाट ठूलो परिमाणमा फर्सी आयात हुँदै आएको छ ।जलेश्वर भन्सारस्थित प्लान्ट क्वारेन्टाइन अधिकृत किशोर यादवका अनुसार आर्थिक वर्ष ०८१÷८२ मा भारतबाट एक करोड २२ लाख मूल्य बराबरको ५१२.४ मेट्रिक टन फर्सी आयात भएको थियो । खुला सीमाबाट विना भन्सार आयात हुने फर्सीको लेखाजोखा छैन । स्थानीय व्यापारका अनुसार पहाडे फर्सीको बढ्दो माग र कारोबारले भारतबाट आयातित फर्सीलाई प्रतिस्थापन गर्ने सङ्केत देखाएको छ । हायुले भन्नुभयो, “हामी बर्दीबासदेखि १०५ किलोमिटर दुरीमा रहेको पहाडको उत्पादन मात्र यता ल्याउँदैनौँ । तराईमा उत्पादित गोलभेंडा, परवल, खोर्सानी, सहिजन, प्याज लगाएतका मौसमी तरकारी र फलफूल पनि पहाडसम्म पुर्‍याएर व्यापारलाई सन्तुलित बनाएका छौं । पहाड र मधेशको व्यापारमा पुलको काम गरेका छौं । दुवैको भावनालाई जोडेका छौं ।”",
      "link": "https://gorkhapatraonline.com/news/182763",
      "image": "https://gorkhapatraonline.com/storage/media/321798/conversions/IMG_20251204_065441-(1)-original-thumb.jpg"
    },
    {
      "slug": "182760",
      "title": "चिसोमा पनि मुक्तिनाथ मन्दिरमा भक्तजनको भिड",
      "timestamp": 1765065600000,
      "source": "gp",
      "content": "उपल्लो मुस्ताङको लोमान्थाङ र लोघेकर दामोदरकुण्ड गाउँपालिकामा बिहान र बेलुकीको समयमा न्यूनतम तापक्रम माइनस डिग्री सेल्सियससम्म झर्ने गरेको छ ।",
      "longContent": "हरिकृष्ण शर्मामुक्तिनाथ (मुस्ताङ), मङ्सिर २१ गते ।अत्याधिक चिसो बढेसँगै मुस्ताङको जनजिवन प्रभावित बन्दै गएको छ । उपल्लो मुस्ताङको लोमान्थाङ र लोघेकर दामोदरकुण्ड गाउँपालिकामा बिहान र बेलुकीको समयमा न्यूनतम तापक्रम माइनस डिग्री सेल्सियससम्म झर्ने गरेको छ । चिसो दिनप्रति दिन बढ्दै जान थालेपनि मङ्सिरको तेस्रो सातामा पनि धार्मिक पर्यटकको चहलपहल उस्तै छ । हिन्दु तथा बौद्धमार्गीहरूको महत्वपूर्ण तीर्थस्थलको मुक्तिनाथ मन्दिरमा मुक्तिनाथ मन्दिरमा दैनिक दुई हजारभन्दा बढी भक्तजनले दर्शन गर्ने गरेका छन् । चिसो बढेपछि सुनसान जस्तै हुने मुस्ताङमा सडक तथा हवाई मार्गबाट प्रवेश गर्ने अधिकांश मुक्तिनाथ मन्दिरको दर्शन गरी फर्किने गरेको जिल्ला प्रहरी कार्यालय मुस्ताङको सञ्चार शाखाको तथ्याङ्कले देखाउँछ। मङ्सिर १ गते १३ सय ९० जनाले मुक्तिनाथ मन्दिरको दर्शन गरी फर्किएकोमा यो संखया बढेर मङ्सिर २० गते शनिबार २६ सय जनाले मुक्तिनाथ मन्दिरको दर्शन गरी फर्किएको प्रहरी निरीक्षक सन्तोष बस्यालले जानकारी दिनुभयो ।  प्रहरी निरीक्षक बस्यालले भन्नुभयो, “समुहमा मुस्ताङ प्रवेश गर्ने धेरै हुनुहुन्छ, शैक्षिक, समुहगत भ्रमण धेरै देखिन्छ ।’’देशका विभिन्न जिल्लाबाट शैक्षिक, सहकारी तथा अन्य सङ्घसंस्थाबाट प्रवेश गर्ने अधिकांश मुक्तिनाथ मन्दिरमा पुगेर फर्किने गर्दछन् । तल्लो मुस्ताङमा जाडो बढेपनि दिउँसो यात्रा गर्न सहज छ । मुक्तिनाथ विकास समितिका कोषाध्यक्ष एवम् वारागुङ मुक्तिक्षेत्र गाउँपालिका–१ का वडा अध्यक्ष प्रमेश गुरुङले मन्दिरको दर्शन गर्ने क्रममा लेक लाग्ने समस्याबाट ग्रसित भएकाहरूको उपचारका लागि ‘हाई अल्टिच्युड’ उपचार केन्द्रमा स्वास्थ्यकर्मी, स्वयंसेवक सहित सुरक्षाकर्मीको समेत उपस्थिति  रहेको बताउनुभयो । मन्दिरको प्रवेशद्वार रानीपौवादेखि नै भक्तजनलाई सहज हुने गरी व्यवस्था मिलाइएको छ । मन्दिरभित्र लेक लागेमा तत्काल स्वास्थ्यकर्मीबाट उपचारको ब्यवस्था मिलाइएकाले समेत पछिल्लो समय लेक लागेर मन्दिर क्षेत्रमा सिकिस्त बिरामी वा ज्यानै गुमाउने अवस्था नरहेको कोषाध्यक्ष गुरूङको भनाइ छ । मुक्तिनाथमा दर्शन, पूजापाठ र स्नान गरेमा मनोकाङ्क्षा पूरा हुने जनविश्वास रहेको छ। पछिल्लो समय मन्दिरमा भौतिक पूर्वाधारसहित भक्तजनको दर्शनमा सहज भएको छ । संसारको जुनकुनै स्थानमा भए पनि एक पटक मुक्तिनाथको दर्शन र त्यहाँका १०८ धारा र जलकुण्डमा नुहाउँदा मोक्ष प्राप्ति हुने विश्वास छ । हिन्दु धर्मग्रन्थ अनुसार मुक्ति प्राप्तिका लागि उहिल्यै ब्रह्माले मुक्तिनाथमा योगरुप यज्ञ गरेको इतिहास छ भने बौद्धमार्गी अनुसार तिब्वतबाट बौद्धमार्गि पण्डित कैलाश पर्वत दर्शन गर्न गएको र कैलाशको जल लिएर मुक्तिनाथमा सञ्चय गरी १०८ धारा बनाइएको उल्लेख छ । मन्दिरमा दर्शन गर्न आउने भक्तजनको सुरक्षाका लागि बजार क्षेत्रमा सडक बत्ती तथा सिसी क्यामेरा जडान गरिएकाले समेत सामान हराउने र चोरी हुने सम्भावनालाई मध्यनजर गरी निगरानी गरिन्छ । समुन्द्रि सतहदेखि तीन हजार ६१० मिटरको उचाइँमा अवस्थित मुक्तिनाथ मन्दिर  मुक्ति क्षेत्रको नामले चिनिन्छ । मुक्तिनाथ मन्दिरमा नेपाली तथा विदेशी तिर्थालु र तेस्रो मुलुकबाट आउने पर्यटक गरी वार्षिक करिब आठ लाखको आगमन हुने अनुमान छ । मुक्तिनाथ मन्दिरमा दिवङ्गत पितृको नाममा कागबेनीमा श्राद्ध, तर्पण र पिण्डदान गरी शुद्ध भएपछि प्रवेश गर्ने समेत गरिन्छ ।मुक्तिनाथ मन्दिरमा आउने भक्तजनलाई सहज हुने गरी बर्षेनी भौतिक पूर्वाधार सहितका सुविधा समेत थपिएको छ ।",
      "link": "https://gorkhapatraonline.com/news/182760",
      "image": "https://gorkhapatraonline.com/storage/media/321780/conversions/Mukatinath-mandir-mutang-original-thumb.jpg"
    },
    {
      "slug": "182756",
      "title": "मधेश प्रदेशका नवनियुक्त मुख्यमन्त्रीको शपथ ग्रहण आज",
      "timestamp": 1765065600000,
      "source": "gp",
      "content": "मधेश  प्रदेशका नवनियुक्त मुख्यमन्त्री कृष्ण प्रसाद यादवको शपथ ग्रहण आज (आइतबार) हुने भएको छ ।",
      "longContent": "प्रवीण कुमार शर्मा रौतहट, मंसिर २१ गते । मधेश प्रदेशका नवनियुक्त मुख्यमन्त्री कृष्ण प्रसाद यादवको शपथ ग्रहण आज (आइतबार) हुने भएको छ ।नवनियुक्त मुख्यमन्त्री यादवको शपथ ग्रहण समारोह मधेश भवन जनकपुरमा आज १०ः३० बजेबाट सुरु हुने नेपाली काँग्रेस मधेश प्रदेश सूचना सञ्चार प्रसार विभाग प्रमुख नितेश कुमार गुप्ताले जानकारी दिनुभयो । नेपाली काँग्रेस संसदीय दलका नेता यादवलाई मधेश प्रदेशका प्रमुख सुरेन्द्र लाभ कर्णले  नेपालको संविधानको धारा १६८ को उपधारा २ बमोजिम शुक्रवार मधेश प्रदेशको मुख्यमन्त्रीमा नियुक्त गर्नुभएको हो । नेपाली काँग्रेस, जनता समाजवादी पार्टी नेपाल, जसपा नेपाल , जनमत पार्टी, नेकपा (माओवादी केन्द्र), लोकतान्त्रिक समाजवादी पार्टी नेपाल (लोसपा) र नेकपा (एकीकृत समाजवादी) गरी छ वटा राजनीतिक दलको ७७ जना प्रदेशसभा सदस्यको समर्थनमा यादव मुख्यमन्त्री नियुक्त हुनु भएको छ ।",
      "link": "https://gorkhapatraonline.com/news/182756",
      "image": "https://gorkhapatraonline.com/storage/media/321782/conversions/krishna-pd-yadav-original-thumb.jpg"
    },
    {
      "slug": "182752",
      "title": "रिभल्भरसहित भारतीय नागरिक पक्राउ",
      "timestamp": 1765065600000,
      "source": "gp",
      "content": "सशस्त्र प्रहरीले महोत्तरीको एकडारा गाउँपालिका–४ हलखोरी चोकबाट रिभल्भरसहित एक जना भारतीय नागरिकलाई पक्राउ गरेको छ ।",
      "longContent": "रवीन्द्र उप्रेतीबर्दीबास, मंसिर २१ गते । सशस्त्र प्रहरीले महोत्तरीको एकडारा गाउँपालिका–४ हलखोरी चोकबाट रिभल्भरसहित एक जना भारतीय नागरिकलाई पक्राउ गरेको छ । बरामद रिभल्भर  ‘होम मेड’ रहेको सशसत्रले जनाएको छ । बर्दीबासस्थित सशस्त्र प्रहरी बल नेपाल नं २ छिन्नमस्ता वाहिनीका सशस्त्र नायब महानिरीक्षक (डिआइजी) कृष्ण ढकालका अनुसार नियमित चेकजाँचका क्रममा भारतको बिहार, सीतामढी–पटदौरा ग्राम पञ्चायत सिराहीपट्टीका २६ वर्षीय सरोजकुमार कुर्मीलाई पक्राउ गरिएको हो ।हलखोरीस्थित सशस्त्रको बोर्डर आउट पोष्टका सशस्त्र प्रहरी निरीक्षक सुनिलकुमार दासको कमान्डमा रहेको गस्तीले नेपाल(भारत सीमाक्षेत्रस्थित मरुवाहीबाट हलखोरीतर्फ आउँदै गरेका दासलाई अवैध हतियारसहित शनिवार  साँझ नियन्त्रणमा लिइएको थियो ।कुर्मी सवार रहेको बीआर ०६ एवाई ६१७२ नंको मोटरसाइकल रोकेर तलासी गर्दा मोटरसाइकलको सिटमुनि लुकाइराखिएको एक थान कटुवा पेस्तोल र त्यसमा लाग्ने एक थान गोली बरामद भएको ढकालले जानकारी दिनुभयो । पक्राउ परेका भारतीय नागरिक कुर्मीलाई थप अनुसन्धान एवं आवश्यक कारबाहीका लागि जिल्ला प्रहरी कार्यालय महोत्तरीमा बुझाइएको सशस्त्र प्रहरीले जनाएको छ ।",
      "link": "https://gorkhapatraonline.com/news/182752",
      "image": "https://gorkhapatraonline.com/storage/media/321770/conversions/IMG2094400241205-original-thumb.jpg"
    },
    {
      "slug": "182745",
      "title": "नेपाली कम्युनिष्ट पार्टी गुल्मीको एकता सभा हुँदै",
      "timestamp": 1765065600000,
      "source": "gp",
      "content": "नेपाली कम्युनिष्ट पार्टी गुल्मीले एकता सभा गर्ने भएको छ । पार्टी एकताको सन्देश प्रवाह गर्न मंसिर २३ गते सभाको आयोजना गरिएको नेता राममल्ल ठकुरीले बताउनुभयो ।",
      "longContent": "टोपलाल अर्याल रेसुंगा (गुल्मी), मंसिर २१ गते । नेपाली कम्युनिष्ट पार्टी गुल्मीले एकता सभा गर्ने भएको छ । पार्टी एकताको सन्देश प्रवाह गर्न मंसिर २३ गते सभाको आयोजना गरिएको नेता राममल्ल ठकुरीले बताउनुभयो । ठकुरीका अनुसार सभालाई नेपाल कम्युनिष्ट पार्टीका केन्द्रिय नेता चक्रपाणी खनाल (बलदेव), मेटमणी चौधरी र सुर्दशन बराल लगायतका नेताले सम्बोधन गर्नुहुनेछ । एकता सन्देश सभा तम्घासको बालमन्दिरमा हुनेछ । तत्कालीन नेकपा माओवादी केन्द्र र नेकपा एकीकृत समाजवादी सहित बिप्लवका केही नेता नेपाल कम्युनिष्ट पार्टीमा आवद्ध भएका छन् । सभामा करिव सात सय जना सहभागी हुने अनुमान आयोजकको रहेको छ । जिल्लामा अहिलेसम्म कमिटी बिस्तारको काम भएको छैन । तत्कालीन कमिटीहरुकै क्षेत्रभित्रबाट आगामी २३ गतेको एकता सन्देश सभाको प्रचारप्रसारको काम भइरहेको नेपाल कम्युनिष्ट पार्टी, गुल्मीका नेता ठकुरीले जानकारी दिनुभयो ।",
      "link": "https://gorkhapatraonline.com/news/182745",
      "image": "https://gorkhapatraonline.com/storage/media/321783/conversions/Ekata-sava-original-thumb.jpg"
    },
    {
      "slug": "182740",
      "title": "हरिमाया थापाले मिर्गौला दिएर बचाउनुभयो श्रीमान्",
      "timestamp": 1765065600000,
      "source": "gp",
      "content": "तनहुँको ऋषिङ गाउँपालिका–३ बस्ने वर्ष ४२ को हरिमाया थापा मगर र ५३ वर्षका विजय थापाको प्रेमकथा साँच्चिकै प्रेरणादायी बनेको छ ।",
      "longContent": "अमरराज नहर्कीतनहुँ, मङ्सिर २० गते । तनहुँको ऋषिङ गाउँपालिका–३ बस्ने वर्ष ४२ को हरिमाया थापा मगर र ५३ वर्षका विजय थापाको प्रेमकथा साँच्चिकै प्रेरणादायी बनेको छ । हरिमाया आफ्नो श्रीमान् विजयलाई मृत्युबाट बचाउन प्राणभन्दा बढी माया देखाउँदै आफ्नै मिर्गौला दिनुभयो र  विजयको जीवन बचाउनुभयो । हरिमायाले भन्नुभयो “उहाँ बिना म बाँच्नै सक्दिनँ, त्यसैले जीवनको अति जोखिम लिएर मिर्गौला दिई श्रीमानको जीवन बचाएको हुँ ।” उहाँका श्रीमान् विजयले भन्नुभयो, “मेरो श्रीमतीले मलाई आमाले जस्तो नि : स्वार्थ माया दिएकी छिन् । उनी मेरो लागि भगवान सरह हुन् ।’’ महाकवि लक्ष्मी प्रसाद देवकोटाले मुना र मदनको जीवनको कवितामा प्रेम देखाइएको भए तापनि हरिमाया र विजयको वास्तविक प्रेम त्यस कथाभन्दा पनि दोब्बर गहिरो र बलियो रहेको स्थानीयवासी बताउँछन् । यस जोडीको कथाले गाउँमा सबैको प्रशंसा पाएको छ ।नजिकै रहेको सरस्वती आधारभूत विद्यालयका प्रधानाध्यापक चित्रबहादुर थापाले भन्नुभयो,“उहाँहरुको प्रेम र समर्पण साँच्चिकै प्रेरणादायी छ ।” त्यस्तै, कृष्ण प्राथमिक विद्यालयका प्रधानाध्यापक सोमबहादुर थापाले पनि यस्ता जोडीले नै समाजमा स्थायी माया र सद्भाव कायम राख्ने उदाहरण प्रस्तुत गरेको बताउनुभयो । प्रधानाध्यापक थापा भन्नुहुन्छ, “माया र समर्पणले पारिवारिक विखण्डन रोक्न, झगडा घटाउन र सामाजिक सद्भाव कायम राख्न ठूलो भूमिका खेलेको छ ।’’ हरेक क्षण आफ्नो जीवन जोखिममा राखेर श्रीमान् बचाउन हिँडेकी हरिमाया थापाको यो कथा केवल प्रेमको मात्र नभई बल, साहस र मानवताको सर्वोच्च उदाहरण हो । छोरीको कर्म देखेर गर्व लागेको हरिमायाको बुबा केहरसिंह थापो बताउनुभयो । थापाले भन्नुभयो, “जोडीलाई गाउँकै नमूना जोडीको रूपमा सम्मान गरेको देख्दा छोरी प्रति गर्भ लागेको छ ।’’ वैदेशिक रोजगारको क्रममा १९ वर्ष कुवेत बस्नु भएको थियो । कामको धेरै दबाब हुँदा रक्तचाप बढ्ने क्रममा मिर्गौला खराब भएको अनुमान विजयको छ । दुई वर्ष अघि मिर्गौला प्रत्यारोपण गरिएको उहाँले जानकारी दिनुभयो ।",
      "link": "https://gorkhapatraonline.com/news/182740",
      "image": "https://gorkhapatraonline.com/storage/media/321757/conversions/IMG_1423-original-thumb.jpg"
    },
    {
      "slug": "182736",
      "title": "आठौँ राष्ट्रिय मेयर कप साइकल दौडको उपाधि काभ्रेका खरेललाई",
      "timestamp": 1765065600000,
      "source": "gp",
      "content": "नेपालगन्जमा शनिवार सम्पन्न भएको आठौँ राष्ट्रिय मेयर कप साइकल दौड प्रतियोगिताको उपाधि काभ्रेका अच्युत कृष्ण खरेलले जित्न सफल हुनुभएको छ ।",
      "longContent": "सिराज खान नेपालगन्ज, मङ्सिर २१ गते । नेपालगन्जमा शनिवार सम्पन्न भएको आठौँ राष्ट्रिय मेयर कप साइकल दौड प्रतियोगिताको उपाधि काभ्रेका अच्युत कृष्ण खरेलले जित्न सफल हुनुभएको छ । उहाँले ३६ किलोमिटरको एमटीबी खुल्ला साइकल दौडको दूरीलाई एक घण्टा दुई मिनेट ४० सेकेन्डमा पार गरेर २५ हजार रुपियाँ नगद पुरस्कारसहितको सो उपाधि जित्न सफल हुनुभएको हो । सोही प्रकारले नेपाली सेनाका मुकेश थारुले उक्त दुरीलाई एक घण्टा दुई मिनेट ५७ सेकेन्डमा पार गरेर १५ हजार नगदसहित दोस्रो तथा बाँकेका देव बोहराले सो दूरीलाई एक घण्टा तीन मिनेट तीन सेकेण्डमा पार गरेर तेस्रो हुँदै १० हजार रुपियाँ नगद प्राप्त गर्नुभयो । यसैगरि एमटीबी खुल्ला भेट्रानतर्फको २५ किलोमिटर दुरीको साइकल दौडमा बाँकेका दिपक मल्ल प्रथम, बाँकेकै अशोक दीक्षित द्वितीय र बाँके कोहलपुरका थोमेस बहादुर बोहोरा तृतीय हुनुभयो । उहाँहरूले क्रमश १५ हजार, १० हजार र सात हजार रुपियाँ नगद पुरस्कार प्राप्त गर्नुभयो । सोही प्रकारले १६ किलो मिटरको महिलातर्फको एमटीबी खुल्ला साइकल दौडमा बाँकेका ऐस्से श्रेष्ठ प्रथम, बाँकेकै सिता सार्कि दोस्रो र बर्दियाका निशा थारु तेस्रो हुनुभयो । उहाँहरुले क्रमशः २० हजार, १० हजार र सात हजार रुपियाँ पुरस्कार प्राप्त गर्नुभयो । यस्तै महिलातर्फको १६ किलोमिटरको साधारण साइकल दौडमा बाँकेका सुमन बर्मा, समिता थारु र मिना कुमारी थारुले क्रमशः प्रथम, द्वितीय र तृतीय हुँदै १० हजार, सात हजार र पाँच हजार नगद पुरस्कार जित्नुभयो ।सोही प्रकारले पुरुषतर्फको २५ किलोमिटरको साधारण साइकल दौडमा बाँकेका बिनोद यादव, जुगल थारु र लिखन प्रासाद थारुले क्रमशः प्रथम, द्धितिय र तृतिय हुँदै १० हजार, सात हजार र पाँच हजार नगद पुरस्कार जित्नुभयो । प्रतियोगितामा देशभरिका १३३ जना साइक्लिङ गर्ने खेलाडीहरूको सहभागिता रहेको थियो । आयोजक नेपालगन्ज साइक्लिङ क्लबका अध्यक्ष प्रदीप सापकोटाले प्रतियोगिताका लागि नेपालगन्ज उपमहानगरपालिकाले दुई लाख ७५ हजार रुपियाँको सहयोग गरेको भएपनि प्रतियोगितामा तीन लाख रुपियाँ भन्दा बढी खर्च भएको जानकारी दिनुभयो ।",
      "link": "https://gorkhapatraonline.com/news/182736",
      "image": "https://gorkhapatraonline.com/storage/media/321751/conversions/rastiy-cycling-ka-bijetaharu-original-thumb.jpg"
    },
    {
      "slug": "182731",
      "title": "निर्वाचन आउन ८८ दिन बाँकी : समानुपातिक निर्वाचन प्रणालीतर्फको कार्यक्रम आजदेखि सुरु",
      "timestamp": 1765065600000,
      "source": "gp",
      "content": "प्रतिनिधिसभा सदस्य निर्वाचनको मिति आउन अब ८८ दिन बाँकी छ । निर्वाचनको दिन नजिकिँदै जाँदा निर्वाचन आयोगले आवश्यक तयारीलाई तीव्र पारेको छ ।",
      "longContent": "काठमाडौँ, मङ्सिर २१ गते । प्रतिनिधिसभा सदस्य निर्वाचनको मिति आउन अब ८८ दिन बाँकी छ । निर्वाचनको दिन नजिकिँदै जाँदा निर्वाचन आयोगले आवश्यक तयारीलाई तीव्र पारेको छ ।प्रतिनिधिसभा सदस्यको निर्वाचन आगामी फागुन २१ गते हुनेगरी समयसीमा निर्धारण गरिएको छ । निर्वाचनका लागि राजनीतिक दलहरूले आन्तरिक रूपमा तयारीलाई तीव्र पारेका छन् । आयोगले आजदेखि समानुपातिक निर्वाचन प्रणालीतर्फको कार्यक्रम सञ्चालन गर्ने भएको छ । आज बिहान १० बजेदेखि अपराह्न ४ः०० बजेसम्म समानुपातिक निर्वाचन प्रणालीका लागि राजनीतिक दलले आवेदन दिने समयसीमा निर्धारण गरेको छ । समानुपातिकतर्फको निर्वाचनका लागि आवेदन दिएका राजनीतिक दलको सूची भने यही मङ्सिर २४ गते प्रकाशित हुनेछ ।यसरी आवेदन दिएका राजनीतिक दलले आगामी पुस १३ र १४ गते बिहान १०ः०० देखि अपराह्न ४ः०० बजेसम्म उम्मेदवारको बन्दसूची पेस गर्ने समयसीमा निर्धारण गरिएको छ । यस्तै, आगामी माघ ३० गते भने समानुपातिकतर्फको उम्मेदवारको बन्दसूची अन्तिम रूपमा प्रकाशित हुने कार्यक्रम तय भएको आयोगका प्रवक्ता नारायणप्रसाद भट्टराईले जानकारी दिनुभयो । कुल २७५ सदस्यीय प्रतिनिधिसभामा समानुपातिक निर्वाचन प्रणालीतर्फ ११० सदस्य निर्वाचित हुने प्रावधान छ । प्रत्यक्षतर्फको निर्वाचन कार्यक्रमअनुसार आगामी माघ ६ गते उम्मेदवारको मनोनयनपत्र दर्ता हुनेछ । सोही दिन नै उम्मेदवारको सूची प्रकाशन हुने कार्यक्रम तय भएको छ । उम्मेदवारीमाथि आगामी माघ ७ गते विरोधमा उजुरी दिने अवधि तोकिएको छ । आगामी माघ ८ गते उम्मेदवारको नामावली प्रकाशन हुनेछ । यस्तै, माघ ९ गते उम्मेदवारले आफ्नो नाम फिर्ता लिन सक्नेछन्। सोही दिन नै उम्मेदवारको अन्तिम नामावली प्रकाशन हुने र उम्मेदवारलाई निर्वाचन चिह्न प्रदान गरिनेछ ।रासस",
      "link": "https://gorkhapatraonline.com/news/182731",
      "image": "https://gorkhapatraonline.com/storage/media/321746/conversions/election_commision_nepal1-original-thumb.jpg"
    },
    {
      "slug": "182730",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1765065600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, मङ्सिर २१ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु १००, गोलभेँडा ठूलो (भारतीय) प्रतिकिलो रु ११०, गोलभेँडा सानो ९लोकल० प्रतिकिलो रु ७०, गोलभेँडा सानो (टनेल) प्रतिकिलो रु १००, गोलभेँडा सानो (भारतीय) प्रतिकिलो रु ७०, गोलभेँडा सानो (तराई) प्रतिकिलो रु ९५, आलु रातो प्रतिकिलो रु ५५, आलु रातो (भारतीय) प्रतिकिलो रु ४५, आलु सेतो प्रतिकिलो रु ३५ र प्याज सुकेको ९भारतीय० प्रतिकिलो रु ३२ रहेको छ । यस्तै, गाजर (लोकल) प्रतिकिलो रु १४०, गाजर ९तराई० प्रतिकिलो रु १२५, बन्दा (लोकल) प्रतिकिलो रु ६५, बन्दा (तराई) प्रतिकिलो रु ५५, बन्दा (नरिवल) प्रतिकिलो रु ५५, काउली स्थानीय प्रतिकिलो रु ६२, काउली स्थानीय ९ज्यापु० प्रतिकिलो रु ८०, काउली तराई प्रतिकिलो रु ६०, रातो मूला प्रतिकिलो रु ५५, सेतो मूला (लोकल)प्रतिकिलो रु ३५, सेतो मूला (हाइब्रिड) प्रतिकिलो रु ६०, भन्टा लाम्चो प्रतिकिलो रु ७०, भन्टा डल्लो प्रतिकिलो रु ९०, तने बोडी प्रतिकिलो रु १७० र मकै बोडी प्रतिकिलो रु ८० कायम भएको छ । त्यसैगरी, मटरकोसा प्रतिकिलो रु १५०, घिउ सिमी ९लोकल० प्रतिकिलो रु १६०, घिउ सिमी (हाइब्रिड) प्रतिकिलो रु १५०, घिउ सिमी (राजमा) प्रतिकिलो रु ११०, टाटे सिमी प्रतिकिलो रु १५०, तिते करेला प्रतिकिलो रु १२०, लौका प्रतिकिलो रु ८०, परबर (लोकल) प्रतिकिलो रु १००, परबर (तराई) प्रतिकिलो रु १००, घिरौँला प्रतिकिलो रु १३०, फर्सी पाकेको प्रतिकिलो रु ४०, हरियो फर्सी (लाम्चो) प्रतिकिलो रु ६५, हरियो फर्सी (डल्लो) प्रतिकिलो रु ६५, सलगम प्रतिकिलो ११०, भिन्डी प्रतिकिलो १२०, सखरखण्ड प्रतिकिलो ८०, बरेला प्रतिकिलो रु ८०, पिँडालु प्रतिकिलो रु १०० र स्कुस प्रतिकिलो रु ३० कायम गरिएको छ ।रायोसाग प्रतिकिलो रु ७०, पालुङ्गो साग प्रतिकेजी रु १५०, चमसुर प्रतिकिलो रु १५०, तोरीको साग प्रतिकिलो रु ६०, मेथीको साग प्रतिकिलो रु १६०, हरियो प्याज प्रतिकिलो रु ६०, बकुला प्रतिकिलो रु १५०, तरुल प्रतिकिलो रु ८०, च्याउ (कन्य) प्रतिकिलो रु २००, च्याउ (डल्ले) प्रतिकिलो रु ३५० र कुरिलो प्रतिकिलो रु १२०० निर्धारण गरिएको छ ।ब्रोकाउली प्रतिकिलो रु १५०, चुकुन्दर प्रतिकिलो रु १००, रातो बन्दा प्रतिकिलो रु १८०, जिरीको साग प्रतिकिलो रु ३००, सेलरी प्रतिकिलो रु ५५०, पार्सले प्रतिकिलो रु ६००, सौफको साग प्रतिकिलो रु १५०, पुदिना प्रतिकिलो रु ४००, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा ९दर्जन० रु २००, कागती प्रतिकिलो रु ११०, अनार प्रतिकिलो रु ४००, सुन्तला (नेपाली) प्रतिकिलो रु ११०, तरबुजा हरियो प्रतिकिलो रु १००, मौसम प्रतिकिलो रु १००, जुनार प्रतिकिलो रु १२०, भुइँकटहर प्रतिगोटा रु १५५, काँक्रो (लोकल) प्रतिकिलो रु ७५, काँक्रो (हाइब्रिड) प्रतिकिलो रु ४५, निबुवा प्रतिकिलो रु ६०, नास्पाती (चाइनिज) प्रतिकिलो रु २३०, मेवा ९नेपाली० प्रतिकिलो रु ६०, मेवा (भारतीय) प्रतिकिलो रु १००, अम्बा प्रतिकिलो रु १२०, लप्सी प्रतिकिलो रु ७०, स्ट्रबेरी भुइँऐसुलु प्रतिकिलो रु ५००, किबी प्रतिकिलो रु ३००, सरिफा प्रतिकिलो रु २५० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ९०, सुकेको खुर्सानी प्रतिकिलो रु ४३०, खुर्सानी हरियो प्रतिकिलो रु ७५, खुर्सानी हरियो (बुलेट) प्रतिकिलो रु ९०, खुर्सानी हरियो (माछे) प्रतिकिलो रु १४०, खुर्सानी हरियो (अकबरे) प्रतिकिलो रु १८०, भेडे खुर्सानी प्रतिकिलो रु १४०, हरियो लसुन प्रतिकिलो रु १००, हरियो धनियाँ प्रतिकिलो रु १००, लसुन सुकेको ९चाइनिज० प्रतिकिलो रु २००, लसुन सुकेको (नेपाली) प्रतिकिलो रु २००, छ्यापी सुकेको प्रतिकिलो रु २२०, छ्यापी हरियो प्रतिकिलो रु १८०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा ९छडी० प्रतिकिलो रु २५०, रूख टमाटर प्रतिकिलो रु १४०, राजा च्याउ प्रतिकिलो रु ३००, सिताके च्याउ प्रतिकिलो रु ९०० र काँक्रो (लोकल क्रस) प्रतिकिलो रु ५० निर्धारण गरिएको छ ।रासस",
      "link": "https://gorkhapatraonline.com/news/182730",
      "image": "https://gorkhapatraonline.com/storage/media/321745/conversions/Tarkari-20250226_130103-original-thumb.jpg"
    }
  ]
}