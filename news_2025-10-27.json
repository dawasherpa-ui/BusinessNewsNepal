{
  "date": "2025-10-27T03:39:30.041Z",
  "news": [
    {
      "slug": "176992",
      "title": "निक्षेप खाता छ करोडभन्दा बढी",
      "timestamp": 1761523200000,
      "source": "gp",
      "content": "देशभर बैङ्क तथा वित्तीय संस्थामा निक्षेप खाताको सङ्ख्या छ करोड चार लाखभन्दा बढी पुगेको छ भने कर्जा खाता करिब २० लाखनजिक पुगेको छ ।  नेपाल राष्ट्र बैङ्कको तथ्याङ्क अनुसार चालु आर्थिक वर्ष २०८२/८३ को पहिलो दुई महिनासम्म समीक्षा अवधिमा निक्षेप खाता छ करोड चार लाख ५३ हजार ५९३ रहेका छन् । सोही अवधिमा कर्जा खाता सङ्ख्या १९ लाख ९३ हजार २३४ रहेको छ ।",
      "longContent": "गोरखापत्र समाचारदाताकाठमाडौँ, कात्तिक १० गते । देशभर बैङ्क तथा वित्तीय संस्थामा निक्षेप खाताको सङ्ख्या छ करोड चार लाखभन्दा बढी पुगेको छ भने कर्जा खाता करिब २० लाखनजिक पुगेको छ ।नेपाल राष्ट्र बैङ्कको तथ्याङ्क अनुसार चालु आर्थिक वर्ष २०८२/८३ को पहिलो दुई महिनासम्म समीक्षा अवधिमा निक्षेप खाता छ करोड चार लाख ५३ हजार ५९३ रहेका छन् । सोही अवधिमा कर्जा खाता सङ्ख्या १९ लाख ९३ हजार २३४ रहेको छ ।यस्तो निक्षेप खाता वाणिज्य बैङ्कमा पाँच करोड १८ लाख ५६ हजार २५२ रहेको छ भने विकास बैङ्कमा ७५ लाख ७८ हजार ६० तथा वित्त कम्पनीमा १० लाख १९ हजार २८१ रहेको छ ।यस्तै कर्जा खाता सङ्ख्या पनि वाणिज्य बैङ्कमा १६ लाख ६२ हजार ३४२ रहेको छ भने विकास बैङ्कमा दुई लाख ६७ हजार ३०३ तथा वित्त कम्पनीमा ६३ हजार ५८९ रहेको छ । त्यस्तै वाणिज्य बैङ्कमा पाँच करोड १८ लाख ५६ हजार २५२ रहेको छ भने विकास बैङ्कमा ७५ लाख ७८ हजार ६० तथा वित्त कम्पनीमा १० लाख १९ हजार २८१ रहेको छ ।समीक्षा अवधिमा राष्ट्र बैङ्कबाट इजाजत प्राप्त बैङ्क तथा वित्तीय संस्थाको सङ्ख्या (लघुवित्त वित्तीय संस्थासमेत) १०७ रहेको छ । जसमध्ये २० वाणिज्य बैङ्क, १७ विकास बैङ्क, १७ वित्त कम्पनी, ५२ लघुवित्त वित्तीय संस्था र एक पूर्वाधार विकास बैङ्क सञ्चालनमा रहेका छन् ।यस्तै बैङ्क तथा वित्तीय संस्था (लघुवित्त वित्तीय संस्थासमेत) को शाखा सङ्ख्या २०८२ असार मसान्तमा ११ हजार ५२६ रहेकोमा २०८२ भदौ मसान्तमा ११ हजार ५१२ पुगेको छ ।",
      "link": "https://gorkhapatraonline.com/news/176992",
      "image": "https://gorkhapatraonline.com/storage/media/311880/conversions/NRB_1-original-thumb.jpg"
    },
    {
      "slug": "176991",
      "title": "‘नेपालमा लगानीको पर्याप्त अवसर’",
      "timestamp": 1761523200000,
      "source": "gp",
      "content": "अमेरिकाको टेक्ससमा बस्दै आएका नेपाली मूलका व्यवसायीले अनुकूल वातावरण बने स्वदेशमा लगानी गर्न तयार रहेको बताएका छन् । अमेरिकाको टेक्ससमा शनिबार आयोजित व्यापार तथा लगानी सम्मेलनमा सहभागी नेपाली मूलका उद्यमी व्यवसायीले लगानीमैत्री वातावरण र सहजीकरणका लागि सरकारसँग आग्रह गरेका छन् ।",
      "longContent": "गोरखापत्र समाचारदाताकाठमाडौँ, कात्तिक १० गते । अमेरिकाको टेक्ससमा बस्दै आएका नेपाली मूलका व्यवसायीले अनुकूल वातावरण बने स्वदेशमा लगानी गर्न तयार रहेको बताएका छन् । अमेरिकाको टेक्ससमा शनिबार आयोजित व्यापार तथा लगानी सम्मेलनमा सहभागी नेपाली मूलका उद्यमी व्यवसायीले लगानीमैत्री वातावरण र सहजीकरणका लागि सरकारसँग आग्रह गरेका छन् ।सम्मेलनमा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले नेपालमा जताततै लगानी र विकासका लागि पर्याप्त सम्भावना रहेको औँल्याउनुभयो । उहाँले नेपालमा लगानी र सम्भावनाका क्षेत्र अझै पहिचान हुनै बाँकी रहेको तथा पहिचान भएकै सम्भावनालाई सदुपयोग गर्ने पर्याप्त अवसर रहेको पनि बताउनुभयो । नेपालमा सम्भावना नै छैन, नेपालको पुँजीले केही हुँदैन भन्ने जस्ता भाष्य चिर्न आवश्यक रहेको पनि उहाँको भनाइ थियो । “नेपालमा सम्भावना छैन, नेपालको पुँजीले पुग्दैन, व्यवसायको वातावरण नै छैन भन्ने जस्ता भाष्य बनाएको मात्र सुन्छु,” उहाँले भन्नुभयो, “यो गलत हो । मैले नेपालमा जस्तो अवसर र सम्भावना अन्त कतै देख्दिनँ ।”उहाँले डायस्पोरा समुदायलाई नेपालमा उद्योग व्यवसाय सञ्चालनका लागि सहजीकरण गर्न आफूहरू तयार रहेको बताउनुभयो । पछिल्लो समय जेनजी आन्दोलनका कारण पुगेको क्षतिका कारण उद्योगी व्यवसायीको मनोबल खस्केको उल्लेख गर्दै अध्यक्ष ढकालले उद्योग व्यवसायमा भौतिक क्षति पु¥याउने र लुटपाट गर्नेलाई कारबाहीको दायरामा ल्याउनुपर्ने आफूहरूको स्पष्ट माग रहेका बताउनुभयो । नेपालको पर्यटन र ऊर्जा लगानीका लागि उपयुक्त क्षेत्र हुने बताउँदै लगानीका लागि डायस्पोरा समुदायलाई आह्वान गर्नुभयो । सम्मेलनमा विशिष्ट अतिथि गोरखापत्र संस्थानका महाप्रबन्धक लालबहादुर ऐरीले लगानीमैत्री वातावरणका लागि सञ्चार माध्यमको रचनात्मक पहल आवश्यक रहेको बताउनुभयो । नेपालमा केही पनि हुँदैन, केही पनि छैन भन्ने भाष्य गलत रहेको बताउँदै महाप्रबन्धक ऐरीले सकारात्मक सोचका साथ नेपालमा लगानी गर्न आग्रह गर्नुभयो । कार्यक्रममा गैरआवासीय नेपाली सङ्घका महासचिव गौरीराज जोशीले नेपालमा निर्धक्क लगानी गर्ने वातावरणका लागि सरकारी संवेदनशीलता आवश्यक रहेको बताउनुभयो ।",
      "link": "https://gorkhapatraonline.com/news/176991",
      "image": "https://gorkhapatraonline.com/storage/media/311879/conversions/usa-photo-original-thumb.jpg"
    },
    {
      "slug": "176989",
      "title": "बागमतीमा बजेट खर्च कम",
      "timestamp": 1761523200000,
      "source": "gp",
      "content": "बागमती प्रदेशमा चालु आर्थिक वर्ष २०८२/८३ को पहिलो तीन महिनामा गत आवको पहिलो तीन महिनाको अनुपातमा कम बजेट खर्च भएको छ ।   बागमती प्रदेश सरकारले चालु आवका लागि विनियोजित कुल बजेटको ६.१९ प्रतिशत मात्र गत असोज मसान्तसम्ममा खर्च गरेको छ । गत आवको पहिलो तीन महिनामा प्रदेश सरकारले विनियोजित कुल बजेटको ६.८८ प्रतिशत खर्च गरेको थियो ।",
      "longContent": "मकवानपुर समाचारदाताहेटौँडा, कात्तिक १० गते । बागमती प्रदेशमा चालु आर्थिक वर्ष २०८२/८३ को पहिलो तीन महिनामा गत आवको पहिलो तीन महिनाको अनुपातमा कम बजेट खर्च भएको छ । बागमती प्रदेश सरकारले चालु आवका लागि विनियोजित कुल बजेटको ६.१९ प्रतिशत मात्र गत असोज मसान्तसम्ममा खर्च गरेको छ । गत आवको पहिलो तीन महिनामा प्रदेश सरकारले विनियोजित कुल बजेटको ६.८८ प्रतिशत खर्च गरेको थियो ।प्रदेशको आर्थिक मामिला तथा योजना मन्त्रालयको गत असोज मसान्तसम्मको वित्तीय प्रगति विवरण अनुसार चालु आवको गत साउनदेखि असोजसम्म तीन महिनामा कुल बजेटको ६.१९ प्रतिशत अर्थात् चार अर्ब १७ करोड ९१ लाख २६ हजार रुपियाँ बजेट खर्च भएको छ । मन्त्रालयका अधिकृत इन्द्रराज सन्ज्यालका अनुसार गत असारमा प्रदेश सरकारले चालु आवको नीति तथा कार्यक्रम कार्यान्वयनका लागि ६७ अर्ब ४७ करोड ७३ लाख २७ हजारको बजेट ल्याएकोमा यस अवधिमा चालुतर्फ ११.४८ प्रतिशत अर्थात् दुई अर्ब ९९ करोड छ लाख ११ हजार रुपियाँ खर्च भएको जानकारी दिनुभयो ।गत आवमा ६४ अर्ब ५४ करोड चार लाख ३१ हजार रुपियाँ बजेट विनियोजन भएको पहिलो तीन महिना असोज मसान्तसम्ममा ६.८८ प्रतिशत अर्थात् चार अर्ब ४४ करोड एक लाख २४ हजार रुपियाँ खर्च भएको थियो । चालु आवमा कुल बजेटमध्ये चालुको तुलनामा पुँजीगततर्फको बजेट कम खर्च भएको छ । पुँजीगततर्फको बजेटमा यो अवधिमा २.८७ प्रतिशत अर्थात् एक अर्ब १८ करोड ८५ लाख १४ हजार रुपियाँ खर्च भएको छ । चालु आवमा चालुतर्फ २६ अर्ब चार करोड ४६ लाख ९१ हजार र पुँजीगततर्फ ४१ अर्ब ४३ करोड २६ लाख ३६ हजार विनियोजन गरिएको मन्त्रालयले जनाएको छ । चालु आवका लागि मन्त्रालय, आयोग र निकायका लागि विनियोजित बजेटमध्ये सबैभन्दा बढी प्रदेश लोक सेवा आयोगले १९.५५ प्रतिशत, प्रदेश सभा सचिवालयले १७.१९ प्रतिशत र मुख्य न्यायाधिवक्ताको कार्यालयले १५.३१ प्रतिशत बजेट यो अवधिमा खर्च गरेको छ । एक प्रतिशतभन्दा कम बजेट खर्च गर्नेमा संस्कृति तथा पर्यटन मन्त्रालयले ०.८० प्रतिशत बजेट खर्च गरेको मन्त्रालयको पहिलो तीन महिनाको वित्तीय विवरणमा उल्लेख छ ।आर्थिक मामिला तथा योजनामन्त्री प्रभात तामाङले गत भदौ २३ र २४ मा भएको जेनजी प्रदर्शनीका कारण बजेट कार्यान्वयन प्रभावित भएको बताउनुभयो ।",
      "link": "https://gorkhapatraonline.com/news/176989",
      "image": "https://gorkhapatraonline.com/storage/media/311877/conversions/Bagamati-Arthik-Mantralaya@-Hetauda-a-original-thumb.jpg"
    },
    {
      "slug": "176986",
      "title": "एक महिनामै पच्चिस अर्बको निर्यात",
      "timestamp": 1761523200000,
      "source": "gp",
      "content": "नेपालले एकै महिनामा २५ अर्ब रुपियाँभन्दा बढीको वस्तु निर्यात गरेको छ । भन्सार विभागले सार्वजनिक गरेको चालु आर्थिक वर्ष २०८२/८३ को पहिलो तीन महिनाको तथ्याङ्क अनुसार असोजमा मात्रै नेपालले २५ अर्ब ४६ करोड रुपियाँको वस्तु निर्यात गरेको हो ।",
      "longContent": "गोरखापत्र समाचारदाताकाठमाडौँ, कात्तिक १० गते । नेपालले एकै महिनामा २५ अर्ब रुपियाँभन्दा बढीको वस्तु निर्यात गरेको छ । भन्सार विभागले सार्वजनिक गरेको चालु आर्थिक वर्ष २०८२/८३ को पहिलो तीन महिनाको तथ्याङ्क अनुसार असोजमा मात्रै नेपालले २५ अर्ब ४६ करोड रुपियाँको वस्तु निर्यात गरेको हो । नेपालले गर्ने अन्तर्राष्ट्रिय व्यापारमा विगतमा निर्यातको हिस्सा निकै कम भए पनि पछिल्लो समय यसको योगदान भने बढ्दै गएको देखिन्छ । विभागका अनुसार चालु वर्षका तीन महिना अर्थात् असोजसम्म नेपालले ७२ अर्ब ७८ करोड रुपियाँको निर्यात गरेको छ । गत वर्षको सोही अवधिमा नेपालले केवल ३८ अर्ब ३७ करोड रुपियाँको निर्यात गरेको थियो । एक वर्षकै अन्तरमा नेपालको निर्यात करिब ९० प्रतिशतले बढेको विभागको तथ्याङ्कले देखाउँछ । निर्यात बढ्दा अन्तर्राष्ट्रिय व्यापारमा यसको हिस्सा १३.४६ प्रतिशत पुगेको छ । गत वर्षको सोही अवधिमा कुल व्यापारमा निर्यातको हिस्सा ८.९४ प्रतिशत मात्र थियो । नेपालको निर्यात बढाउन सबैभन्दा धेरै योगदान भटमास तेलको रहेको छ । तीन महिनामा नेपालले ३० अर्ब ६९ करोड रुपियाँको भटमास तेल भारत निर्यात गरेको छ । त्यसपछि दुई अर्ब ५७ करोड रुपियाँको गलैँचा निर्यात भएको छ । दुई अर्ब १३ करोड रुपियाँको सूर्यमुखी तेल निर्यात हुँदा एक अर्ब ७३ करोड रुपियाँका फेल्टका सामग्री निर्यात भएको देखिन्छ । यस अवधिमा एक अर्ब ६७ करोड रुपियाँको अलैँची निर्यात भएको छ । चाडबाडले बढायो आयातदसैँतिहार जस्ता चाडबाडमा हुने किनमेलले आयात उल्लेख्य बढेको छ । विभागका अनुसार असोजमा मात्रै एक खर्ब ६२ अर्ब ९२ करोड रुपियाँको आयात भएको छ । गत आवको सोही महिनामा एक खर्ब २८ अर्ब २० करोड रुपियाँको वस्तु आयात भएको थियो । तीन महिनाको अवधिमा भने आयात तीन खर्ब पाँच अर्ब रुपियाँ पुगेको छ । गत आवको सोही अवधिको तुलनामा आयात करिब २० प्रतिशतले बढेको हो । गत वर्ष असोजसम्म नेपालले दुई खर्ब ६२ अर्ब ५४ करोड रुपियाँको वस्तु आयात गरेको थियो । निर्यातमा जस्तै वस्तु आयातको सूचीमा भटमास तेल नै सर्वाधिक भित्रिएको छ । यस अवधिमा नेपालले ३० अर्ब २४ करोड रुपियाँको कच्चा भटमास तेल आयात गरेको छ । त्यसपछि २० अर्ब ६९ करोड रुपियाँको डिजेल आयात भएको छ । सर्वाधिक आयात हुने सूचीको तेस्रोमा रासायनिक मल रहेको छ । तीन महिनामा १७ अर्ब ११ करोड रुपियाँको मल निर्यात भएको विभागको तथ्याङ्क छ । यस अवधिमा १६ अर्ब ७६ करोड रुपियाँको पेट्रोल, १३ अर्ब ६२ करोड रुपियाँको एलपी ग्यास र १२ अर्ब ५१ करोड रुपियाँको स्मार्टफोन आयात भएको छ ।",
      "link": "https://gorkhapatraonline.com/news/176986",
      "image": "https://gorkhapatraonline.com/storage/media/311874/conversions/aayat-niryat-original-thumb.jpg"
    },
    {
      "slug": "176984",
      "title": "एकै दिन दुई हजारले बढ्यो अलैँचीको मूल्य",
      "timestamp": 1761523200000,
      "source": "gp",
      "content": "ताप्लेजुङमा आइतबार यस वर्षकै उच्च मूल्यमा अलैँचीको कारोबार भएको छ । सदरमुकाम फुङलिङ बजारमा अलैँची प्रतिमन (४० किलोग्राम) ९३ हजार रुपियाँमा कारोबार भएको र उक्त मूल्य यस वर्षकै उच्च हो ।",
      "longContent": "ताप्लेजुङ समाचारदाताताप्लेजुङ, कात्तिक १० गते । ताप्लेजुङमा आइतबार यस वर्षकै उच्च मूल्यमा अलैँचीको कारोबार भएको छ । सदरमुकाम फुङलिङ बजारमा अलैँची प्रतिमन (४० किलोग्राम) ९३ हजार रुपियाँमा कारोबार भएको र उक्त मूल्य यस वर्षकै उच्च हो ।तिहार सकिएसँगै सदरमुकाम फुङलिङ बजारमा अलैँचीको कारोबार सुरु भएको र शनिबारसम्म अलैँची प्रतिमन ९१ हजार रुपियाँले कारोबार भएको थियो । एक दिनपछि अलैँचीको मूल्य दुई हजार रुपियाँले वृद्धि भई प्रतिमन ९३ हजार रुपियाँले कारोबार भइरहेको स्थानीय व्यवसायीले बताएका छन् ।दसैँअघिसम्म प्रतिमन ८० हजार रुपियाँले कारोबार भएको अलैँचीको मूल्य दसैँलगत्तै बढ्न थालेको हो । तिहारसम्म आइपुग्दा १० हजारले मूल्यवृद्धि भई प्रतिमन ९० हजार रुपियाँले कारोबार भएको थियो । फुङलिङ बजारका व्यवसायी कमल बरालका अनुसार तिहार सकिएलगत्तै अलैँचीको मूल्य अझ बढ्दै गएको छ ।दसैँपछि क्रमशः बढ्न थालेको अलैँचीको मूल्य तिहार सकिएपछि पनि निरन्तर उकालो लागेको फुङलिङ बजारकै अलैँची व्यवसायी भद्रवीर रेग्मीले बताउनुभयो । ताप्लेजुङस्थित अर्लैँची व्यवसायी सङ्घका अध्यक्षसमेत रहनुभएका व्यवसायी रेग्मीले आइतबारको कारोबार मूल्य यस वर्षकै उच्च भएको बताउनु्भयो । उहाँका अनुसार फुङलिङ बजारमा साधारण अर्थात् चलनचल्तीको अलैँची मनको ९३ हजार रुपियाँमा धमाधम कारोबार भइरहेको छ । यता अलैँचीको मूल्य निरन्तर वृद्धि हुँदै जाँदा स्थानीय किसान तथा व्यवसायी भने उत्साहित बनिरहेका छन् । भदौदेखि अलैँचीको नयाँ उत्पादन बजारमा आउन थालेको र बजारमा आउन थाल्दा प्रतिमन ८८ हजार रुपियाँले अलैँचीको कारोबार भएको थियो । भदौभर ८८ हजार रुपियाँ प्रतिमनमा कारोबार भएको अलैँची असोज लागेपछि मूल्य घट्न थालेको थियो । अहिले अलैँचीको मूल्य निरन्तर बढिरहे पनि मूल्य बढ्ने र घट्ने कुनै टुङ्गो नहुने स्थानीय व्यवसायी बताउँछन् । अन्तर्राष्ट्रिय बजारका आधारमा नेपाली बजारमा अलैँचीको कारोबार हुने भएकाले मूल्य घटबढ भइरहने पनि स्थानीय व्यवसायी बताउँछन् ।",
      "link": "https://gorkhapatraonline.com/news/176984",
      "image": "https://gorkhapatraonline.com/storage/media/311872/conversions/Alaichi-Cost-Up-Taplejung-original-thumb.jpg"
    },
    {
      "slug": "176983",
      "title": "सस्तोमा धान बेच्दै किसान",
      "timestamp": 1761523200000,
      "source": "gp",
      "content": "व्यापारीले धानको मूल्य नदिएपछि बर्दियाका किसान सस्तोमा बेच्न बाध्य भएका छन् । सरकारले तोकेको धानको समर्थन मूल्यभन्दा एक हजार रुपियाँ कम मूल्यमा किसानले धान बेच्न बाध्य छन् ।",
      "longContent": "गुलरिया समाचारदातागुलरिया (बर्दिया), कात्तिक १० गते । व्यापारीले धानको मूल्य नदिएपछि बर्दियाका किसान सस्तोमा बेच्न बाध्य भएका छन् । सरकारले तोकेको धानको समर्थन मूल्यभन्दा एक हजार रुपियाँ कम मूल्यमा किसानले धान बेच्न बाध्य छन् । सरकारले मोटा धानको समर्थन मूल्य प्रतिक्विन्टल तीन हजार ४५३ रुपियाँ तोकेको छ भने मध्यम धान प्रतिक्विन्टल तीन हजार ६२८ रुपियाँ तोकेको छ । धान खरिदका लागि खाद्य व्यवस्था तथा व्यापार कम्पनी लिमिटेडले ढिलाइ गरेको किसानको गुनासो छ । त्यसैको मौका छोपेर स्थानीय व्यापारीले धमाधम किसानको धान कम मूल्यमा खरिद गरिरहेका छन् । बर्दियामा किसानले प्रतिक्विन्टल दुई हजार चार सय रुपियाँदेखि दुई हजार सात सय रुपियाँमा मोटा धान बिक्री गरिरहेका छन् ।धान खरिद गर्ने खाद्य व्यवस्था तथा व्यापार कम्पनी लिमिटेड र स्थानीय सहकारीले धान खरिद सुरु नगर्दा किसान व्यापारीलाई कम मूल्यमा धान बेच्न बाध्य भएका हुन् । मूल्यवृद्धिका लागि समय कुर्न भण्डार गर्ने स्थान नभएको र चाडपर्व खर्च जुटाउन गाह्रो भएकाले धान बेच्नु परेको किसान बताउँछन् । गुलरिया नगरपालिका–२, पण्डिपुरका लोकप्रसाद भुसालले व्यापारीले आफूले चाहे अनुसारको धानको मूल्य नदिएको बताउनुभयो । उहाँले सरकारले धानको समर्थन मूल्य तोके पनि व्यापारीले आफूखुसी मूल्य राखेको बताउनुभयो । राजापुर नगरपालिका–७, भिम्मापुरका कृषक पहारी थारूले खाद्य व्यवस्था तथा व्यापार कम्पनी लिमिटेडले धान खरिद ढिला गर्दा कृषक मर्कामा परेको बताउनुभयो । खाद्य व्यवस्था तथा व्यापार कम्पनी लिमिटेड राजापुरका निमित्त प्रमुख चेतमान कठायतले तिहारपछि राजापुर क्षेत्रका तीन स्थानबाट धान खरिदको सुरुवात गरिने बताउनुभयो । उहाँले यस वर्ष एक लाख क्विन्टल धान खरिद लक्ष्य आएको बताउँदै किसानलाई आत्तिएर धान सस्तो मूल्यमा नबेच्न आग्रह गर्नुभयो । स्थानीय व्यापारीले सस्तो मूल्यमा धान खरिद गर्न थालेपछि केही वर्षयता सरकारले तोकेको समर्थन मूल्यमा बर्दियाका कृषि सहकारीले किसानको धान खरिद गर्न थालेका छन् । मधुवन नगरपालिकामा रहेको ताराताल सानाकिसान कृषि सहकारी संस्थाले केही दिनअघि नै धान खरिद गर्न थालेको छ । ठाकुरबाबा नगरपालिकाको सिंहवाहिनी शिवशक्ति कृषक बहुद्देश्यीय सहकारी संस्थाले सरकारको समर्थन मूल्यमा धान खरिद गरिरहेको छ । केही सहकारीले छठलगत्तै धान खरिद गर्ने बताएका छन् ।",
      "link": "https://gorkhapatraonline.com/news/176983",
      "image": "https://gorkhapatraonline.com/storage/media/311871/conversions/dhan-bardiya-photo-original-thumb.jpg"
    },
    {
      "slug": "176982",
      "title": "हायात होटेल पुनर्निर्माणपछि सञ्चालनमा आउने",
      "timestamp": 1761523200000,
      "source": "gp",
      "content": "जेनजी आन्दोलनका क्रममा क्षति पुगेको पाँचतारे होटेल तारागाउँ रिजेन्सी होटल्स (हायात रिजेन्सी काठमाडौँ) ले पुनर्निर्माणपछि यथाशीघ्र सञ्चालनमा आउने भएको छ ।  होटेलका कार्यकारी निर्देशक सुरेशलाल श्रेष्ठले आइतबार विज्ञप्ति जारी गर्दै उक्त जानकारी दिनुभएको हो ।",
      "longContent": "गोरखापत्र समाचारदाता काठमाडौँ, कात्तिक १० गते । जेनजी आन्दोलनका क्रममा क्षति पुगेको पाँचतारे होटेल तारागाउँ रिजेन्सी होटल्स (हायात रिजेन्सी काठमाडौँ) ले पुनर्निर्माणपछि यथाशीघ्र सञ्चालनमा आउने भएको छ ।होटेलका कार्यकारी निर्देशक सुरेशलाल श्रेष्ठले आइतबार विज्ञप्ति जारी गर्दै उक्त जानकारी दिनुभएको हो । जेनजी आन्दोलनका क्रममा भएको क्षतिका कारण होटेल बन्द गर्ने सूचना जारी भएपछि प्रधानमन्त्री सुशीला कार्की र अर्थमन्त्री रामेश्वर खनालले सरकारबाट आवश्यक साथ सहयोग प्रदान गरिने आश्वासन दिनुभएको थियो । होटेल व्यवस्थापनले उक्त आश्वासनप्रति आभार व्यक्त गरेको छ ।गत भदौ २३ र २४ गते भएको जेनजी आन्दोलनका क्रममा होटेलमा भएको क्षतिको मूल्याङ्कन भइरहेको र पुनर्निर्माणपछि पर्यटन क्षेत्रमा नेपालको मान–प्रतिष्ठा अझ उच्च बनाउने दृढ सङ्कल्पसहित सञ्चालन हुने विज्ञप्तिमा उल्लेख छ ।होटेल बन्द भएसँगै सम्बन्धित क्रियाशील ट्रेड युनियनले आफूहरूसँग कुनै छलफल नगरी होटेल व्यवस्थापनले अनिश्चितकालका लागि होटेल बन्द गर्ने निर्णय गरेकोप्रति आपत्ति जनाएका थिए । नेपाल होटेल, क्यासिनो तथा रेस्टुरेन्ट श्रमिक सङ्घ, अखिल नेपाल होटेल, क्यासिनो तथा रेस्टुरेन्ट मजदुर सङ्घ र नेपाल पर्यटन, होटेल, क्यासिनो तथा रेस्टुरेन्ट मजदुर युनियन सङ्घले आइतबार संयुक्त विज्ञप्ति जारी गर्दै व्यवस्थापनको निर्णयको विरोध गरेका हुन् ।",
      "link": "https://gorkhapatraonline.com/news/176982",
      "image": "https://gorkhapatraonline.com/storage/media/311870/conversions/hyatt-original-thumb.jpg"
    },
    {
      "slug": "176950",
      "title": "अलैँचीको मूल्य वर्षकै उच्च",
      "timestamp": 1761436800000,
      "source": "gp",
      "content": "ताप्लेजुङमा आइतबार यसवर्षकै उच्च मूल्यमा अलैँचीको कारोबार भएको । सदरमुकाम फुङ्लिङ बजारमा अलैँची प्रतिमन (४० किलोग्राम) ९३ हजार रुपियाँमा कारोबार भएको र उक्त मूल्य यसवर्ष हालसम्मकै उच्च मूल्य हो ।",
      "longContent": "चन्द्र पन्दाकताप्लेजुङ, कात्तिक ९ गते । ताप्लेजुङमा आइतबार यसवर्षकै उच्च मूल्यमा अलैँचीको कारोबार भएको छ। सदरमुकाम फुङ्लिङ बजारमा अलैँची प्रतिमन (४० किलोग्राम) ९३ हजार रुपियाँमा कारोबार भएको र उक्त मूल्य यसवर्ष हालसम्मकै उच्च मूल्य हो ।तिहार सकिएसँगै सदरमुकाम फुङ्लिङ बजारमा अलैँचीको कारोबार सुरु भएको र शनिबारसम्म अलैँची प्रतिमन ९१ हजार रुपियाँले कारोबार भएको थियो । एक दिनपछि अलैँचीको मूल्य दुई हजार रुपियाँले वृद्धि भई प्रतिमन ९३ हजार रुपियाँले कारोबार भइरहेको स्थानीय व्यवसायीले बताएका छन् ।दसैँ अघिसम्म प्रतिमन ८० हजार रुपियाँले कारोबार भएको अलैँचीको मूल्य दसैँ लगत्तै बढ्न थालेको हो । तिहारसम्म आइपुग्दा १० हजार रुपियाँले मूल्य वृद्धि भई प्रतिमन ९० हजार रुपियाँले बारोबार भएको थियो । फुङ्लिङ बजारका व्यावसायी कमल बरालका अनुसार तिहार सकिएलगत्तै अलैँचीको मूल्य अझ बढ्दै गएको छ ।दसैँ पछिदेशी क्रमशः बढ्न थालेको अलैँचीको मूल्य तिहार सकिएपछि पनि निरन्तर उकालो लागेको फुङ्लिङ बजारकै अलैँची व्यवसायी भद्रवीर रेग्मीले बताउनुभयो । ताप्लेजुङस्थित अर्लैँची व्यवसायी सङ्घका अध्यक्षसमेत रहनुभएका व्यवसायी रेग्मीले आइतबारको कारोबार मूल्य यसवर्षको हालसम्मकै उच्च भएको बताउनु्भयो । उहाँका अनुसार फुङ्लिङ बजारमा साधारण अर्थात चलनचल्तीको अलैँची मनको ९३ हजार रुपियाँमा धमाधम कारोबार भइरहेको छ । यता अलैँचीको मूल्य निरन्तर वृद्धि हुँदै जाँदा स्थानीय किसान तथा व्यावसायी भने उत्साहित बनिरहेका छन् । भदौ महिनादेखि अलैँचीको नयाँ उत्पादन बजारमा आउन थालेको र बजारमा आउन थाल्दा प्रतिमन ८८ हजार रुपियाँले अलैँचीको कारोबार भएको थियो । भदौभर ८८ हजार रुपियाँ प्रतिमनमा कारोबार भएको अलैँची असोज लागेपछि मूल्य घट्न थालेको थियो । अलैँची व्यवसायी बरालका अनुसार दसैँ अघिसम्म मूल्य घट्न थालेको र दसैँ सकिएलगत्तै क्रमशः मूल्य बढ्न सुरु भएको हो ।अहिले अलैँचीको मूल्य निरन्तर बढिरहे पनि मूल्य बढ्ने र घट्ने कुनै टुङ्गो नहुने स्थानीय व्यवसायी बताउँछन् । अन्तर्राष्ट्रिय बजारका आधारमा नेपाली बजारमा अलैँचीको कारबोर हुने भएकाले मूल्य घटबढ भइरहने पनि स्थानीय व्यवसायी बताउँछन् । यता गत वर्षको तुलनामा यसवर्ष भने अलैँचीको मूल्य सुरुमै राम्रो आएको व्यवसायीको भनाइ छ। ताप्लेजुङको प्रमुख नगदेबालीको रूपमा रहेको अलैँची यहाँका नौ स्थानीय तहका ६१ वटा वडामध्ये फक्ताङ्लुङ गाउँपालिका–७, ओलाङ्चुङगोला बाहेकका क्षेत्रमा खेती हुने गरेको छ । ताप्लेजुङस्थित कृषि ज्ञान केन्द्रका अनुसार जिल्लामा चार हजार १६५ हेक्टर क्षेत्रफलमा अलैँची खेती गर्ने गरिएको छ । उक्त क्षेत्रफल बराबरको खेतीबाट गतवर्ष दुई हजार ५३१ मेट्रिक टन अलैँची उत्पादन भएको कृषि ज्ञान केन्द्रको तथ्याङ्क रहेको छ । यसवर्ष अलैँची फलाई केही न्युन भएकाले उत्पादन पनि तुलनात्मक रूपमा घट्नसक्ने किसान बताउँछन् ।",
      "link": "https://gorkhapatraonline.com/news/176950",
      "image": "https://gorkhapatraonline.com/storage/media/311825/conversions/Alaichi-Cost-Up-Taplejung-original-thumb.jpg"
    },
    {
      "slug": "176855",
      "title": "मुस्ताङका होटेल खचाखच",
      "timestamp": 1761436800000,
      "source": "gp",
      "content": "तिहारपछि घुमघाममा निस्किएका स्वदेशी पर्यटकका कारण यतिबेला मुस्ताङका होटेल खचाखच भरिएका छन् । भाइटीकाको भोलिपल्ट घुम्न निस्किएकाको पहिलो रोजाइमा मुस्ताङ परेपछि पोखरा–बेनी–जोमसोम हुँदै कोरला सडकखण्डका साना तथा ठुला होटेलमा थामिनसक्नु भिड छ ।",
      "longContent": "हरिकृष्ण शर्मा मुक्तिनाथ (मुस्ताङ), कात्तिक ९ गते । तिहारपछि घुमघाममा निस्किएका स्वदेशी पर्यटकका कारण यतिबेला मुस्ताङका होटेल खचाखच भरिएका छन् । भाइटीकाको भोलिपल्ट घुम्न निस्किएकाको पहिलो रोजाइमा मुस्ताङ परेपछि पोखरा–बेनी–जोमसोम हुँदै कोरला सडकखण्डका साना तथा ठुला होटेलमा थामिनसक्नु भिड छ । आन्तरिक पर्यटकको चापका कारण मुस्ताङका पाँच वटै गाउँपालिकामा रहेका होटेल तथा रिसोर्ट भरिभराउ भएको मुस्ताङ उद्योग वाणिज्य सङ्घका अध्यक्ष राजु लालचनले बताउनुभयो । “चाडपर्वको लामो बिदा मनाउन एकै पटक पर्यटक भित्रिँदा होटेल खचाखच छन्,” उहाँले भन्नुभयो । जेनजी आन्दोलनका कारण विदेशी पर्यटक बुकिङ रद्द गरेको अवस्थामा निराश मुस्ताङका पर्यटन व्यवसायीलाई स्वदेशी पर्यटकको ताँतीले उत्साहित बनाएको अध्यक्ष लालचनको भनाइ छ । शनिबार मात्रै करिब १० हजार पर्यटक भित्रिएको जिल्ला प्रहरी कार्यालय घाँसा चेकपोस्टको तथ्याङ्क छ । मुस्ताङको लेतेदेखि माथि ल्होमान्थाङसम्म करिब तीन सय सानाठुला होटेल सञ्चालनमा छन् ।  यो सिजनमा विदेशी पर्यटकको समेत आगमन हुने हुँदा अग्रिम बुकिङबाहेक सम्भव भएसम्म स्वदेशी पर्यटकलाई समेत बासको व्यवस्थापन गरेको होटेल व्यवसायी सुरज तुलाचनले बताउनुभयो । “हामीले अनुमान गरेभन्दा धेरै पर्यटक भित्रिएपछि व्यवस्थापनमा समस्या भएको हो,” उहाँले भन्नुभयो । नेपालीको घुम्ने संस्कृति ह्वात्तै बढे पनि पूर्वतयारीमा ध्यान नदिँदा सिजनमा मुस्ताङ भित्रिने स्वदेशी पर्यटकलाई समस्या हुने गरेको छ । मुस्ताङका प्रमुख जिल्ला अधिकारी विष्णुप्रसाद भुषालले एकै पटक धेरै पर्यटक भित्रिँदा व्यवस्थापनमा समस्या भएको बताउनुभयो । “होटेल बुकिङ नगरी घुम्न आउने पर्यटकलाई समस्या भएको छ, मुस्ताङमा आउँदा होटेलसहित पूर्वतयारीका साथ आउनुहोला,” उहाँले भन्नुभयो । पर्यटकको चाप अत्यधिक रहेकाले होटेल नपाउने समस्याका कारण गलत सन्देश प्रवाह हुन नदिन तथा पर्यटकलाई समेत सहज हुने गरी घाँसा प्रहरीले पर्यटकलाई समन्वय गरिरहेको छ । प्रहरीको मोबाइलसहितका अन्य गस्ती पर्यटकीय स्थल परिचालन गरिएको छ । मुस्ताङ भित्रिने अधिकांश स्वदेशी पर्यटक प्रसिद्ध धार्मिक स्थल मुक्तिनाथ मन्दिरमा पुग्ने गरेका छन् । प्राचीन गुफा, बस्तीभन्दा टाढा रहेका मानव निर्मित गुफा, गुम्बा, उजाड पहाड, मुस्ताङीको कला र संस्कृति, हावापानी र आकर्षक पर्यटकीय गन्तव्य मुस्ताङका प्रमुख आकर्षण हुन् । पछिल्लो समय बेनी–जोमसोम–कोरला सडक कालोपत्रे भएपछि दुईपाङ्ग्रे सवारीसाधनमा जाने पर्यटक बढेका छन् । छठलगत्तै मुस्ताङमा आन्तरिक पर्यटकको सङ्ख्या ह्वात्तै घट्छ ।  सुस्ताएको सौराहामा चहलपहल सुरु  वसन्त पराजुली नारायणगढ, कात्तिक ९ गते । चर्चित पर्यटकीय गन्तव्य सौराहाको पर्यटकीय गतिविधिमा बिस्तारै सुधार आउन थालेको छ । पर्यटक आगमनको मुख्य सिजनमै आन्दोलन तथा वर्षाका कारण सुस्ताएको सौराहामा तिहारयता चहलपहल बढ्न थालेको हो । नेपाल घुम्न आउने विदेशी पर्यटकको रोजाइको गन्तव्यमा पर्ने सौराहामा यतिबेला आन्तरिक पर्यटकको आगमन पनि बढ्दो क्रममा छ । क्षेत्रीय होटेल सङ्घ सौराहाका पूर्वअध्यक्षसमेत रहनुभएका पर्यटन व्यवसायी सुमन घिमिरेले अहिले सौराहामा पर्यटकको आगमन बढेको जानकारी दिनुभयो । “अहिले आन्तरिक पर्यटकको भिडभाड छ । बिस्तारै विदेशी पर्यटकको सङ्ख्या पनि बढ्न थालेको छ,” उहाँले भन्नुभयो । उहाँका अनुसार अहिले सौराहामा ८० प्रतिशतभन्दा बढी होटेलका कोठा भरिभराउ छन् । सौराहाको गैँडाचोकमा पर्यटकको चहलपहल । तस्बिर : वसन्त पराजुलीदेशकै मध्यभागमा रहेको चितवनको पर्यटकीय नगरी सौराहामा ११६ होटेल छन् । जसमा पाँच हजारभन्दा बढी बेड रहेका छन् । क्षेत्रीय होटेल सङ्घ सौराहाका अध्यक्ष ओम पाण्डेका अनुसार दसैँमा आउन नसकेका पर्यटक तिहार आसपासमा आउँदा चहलपहल बढेको छ । “नेपाली मात्रै हैन विदेशी पर्यटक पनि बढेका छन्,” उहाँले भन्नुभयो । असोजलाई सौराहाको पर्यटन सिजन मानिन्छ जुन् फागुनसम्म कायम रहन्छ । सौराहासँगै चितवनमा पटिहानी, मेघौली र माडी पनि पर्यटकीय क्षेत्रका रूपमा विकसित भइरहेका छन् । चितवन राष्ट्रिय निकुञ्ज घुम्ने पर्यटकको प्रवेशद्वारसमेत सौराहा नै मानिन्छ । निकुञ्ज कार्यालयका अनुसार गत आवमा दुई लाख ३२ हजार पर्यटकले निकुञ्ज घुमेकोमा ८० प्रतिशतभन्दा बढी सौराहा क्षेत्रबाटै प्रवेश गरेका हुन् ।",
      "link": "https://gorkhapatraonline.com/news/176855",
      "image": "https://gorkhapatraonline.com/storage/media/311650/conversions/Muktinath-mandri-saturday-vidvad-mustang-(8)(1)-original-thumb.jpg"
    },
    {
      "slug": "176854",
      "title": "पच्चिस उद्योगको विद्युत् काटियो",
      "timestamp": 1761436800000,
      "source": "gp",
      "content": "नेपाल विद्युत् प्राधिकरणले डेडिकेटेड तथा ट्रङ्क लाइनबाट विद्युत् उपभोग गरेर प्रिमियम महसुल नतिरेका कुल २५  उद्योगको विद्युत्को लाइन काटेको छ । प्राधिकरणले पूर्वसूचना गरेरै २८ किस्तामा बक्यौताका भुक्तानीका लागि २१ कार्य दिनको समय दिएको थियो । सो अवधिमा सम्पर्कमा नआएका उद्योगको लाइन काटिएको प्राधिकरणले जनाएको छ ।   गत मङ्गलबार प्राधिकरणले मुख्य ठुला छ उद्योगको लाइन काटेको थियो भने शुक्रबार राति थप १८ उद्योगको बिजुली आपूर्ति काटेको हो ।",
      "longContent": "गोरखापत्र समाचारदाताकाठमाडौँ, कात्तिक ९ गते । नेपाल विद्युत् प्राधिकरणले डेडिकेटेड तथा ट्रङ्क लाइनबाट विद्युत् उपभोग गरेर प्रिमियम महसुल नतिरेका कुल २५  उद्योगको विद्युत्को लाइन काटेको छ । प्राधिकरणले पूर्वसूचना गरेरै २८ किस्तामा बक्यौताका भुक्तानीका लागि २१ कार्य दिनको समय दिएको थियो । सो अवधिमा सम्पर्कमा नआएका उद्योगको लाइन काटिएको प्राधिकरणले जनाएको छ । गत मङ्गलबार प्राधिकरणले मुख्य ठुला छ उद्योगको लाइन काटेको थियो भने शुक्रबार राति थप १८ उद्योगको बिजुली आपूर्ति काटेको हो । शुक्रबार विद्युत् काटिनेमा हिमाल आइरन, त्रिवेणी सिन्थेटिक यार्न, कसमस सिमेन्ट, पञ्चकन्या स्टिल, श्याम प्लास्टिक र गोयन्का फुड्स छन् । त्यस्तै एसआर स्टिल, पञ्चकन्या प्लास्टिक, भलबारी स्वचालित कारखाना, जगदम्बा सिन्थेटिक, एभरेस्ट रोलिङको पनि लाइन काटिएको छ । लाइन काटिएका अन्य उद्योगमा घाराना फुड्स, विशाल सिमेन्ट, एसआर फुड्स, सिद्वार्थ पेट प्लास्ट, बुटबल सिमेन्ट, सोना मिनरलस एन्ड आयल्स र निगाले सिमेन्ट हुन् । एभेरस्ट पेपर मिल्सले भने नियमित विद्युत् महसुल भुक्तानी नै नगरेकाले यसअघि नै लाइन काटिएको थियो । प्राधिकरणले गत मङ्गलबार बिहान जगदम्बा स्टिल, रिलायन्स स्पिनिङ मिल्स, शिवम् सिमेन्ट, घोराही सिमेन्ट, अर्घाखाँची सिमेन्ट इन्डस्ट्रिज र त्रिवेणी स्पिनिङ मिल्सको विद्युत् लाइन काटेको थियो । यी छ उद्योगको मात्रै करिब चार अर्ब ३० करोड रुपियाँ असुल बाँकी रहेको प्राधिकरणले जनाएको छ ।  “प्राधिकरणको सञ्चालक समितिले डेडिकेटेड र ट्रङ्क लाइन महसुलको बक्यौता किस्ताबन्दी सुविधामा असुल गर्ने निर्णय गरेसँगै हामीले यो प्रक्रिया सुरु गरेका हौँ,” प्राधिकरण प्रवक्ता राजन ढकालले भन्नुभयो, “अहिले धेरै उद्योगी किस्ताबन्दी सुविधा उपयोग गर्नु भएकाले उहाँहरूको विद्युत् काटिएको छैन, नतिर्ने सबैको लाइन काटिएको छ ।”प्राधिकरणले गत असोज १२ गते सार्वजनिक सूचनामार्फत सञ्चालक समितिको निर्णय अनुसार बक्यौता रकम किस्तामा तिर्न आउन आह्वान गरको थियो । डेडिकेटेड र ट्रङ्कलाइन महसुल विवादमा रहेका छ वटा उद्योगले भने अन्तरिम आदेश लिएकाले विद्युत् लाइन काटिएको छैन । सरकारी स्वामित्वको हेटौँडा सिमेन्ट र उदयपुर सिमेन्टले यस अघि नै भुक्तानी प्रतिबद्धता जनाएका कारण हाल लाइन नकाटिएको प्राधिकरण प्रवक्ता ढकालले जानकारी दिनुभयो । तेह्र उद्योगले लिए किस्ता सुविधाप्राधिकरणका प्रवक्ता ढकालका अनुसार १३ वटा उद्योगले भने डेडिकेटेड र ट्रङ्कलाइनको बक्यौता भुक्तानीका लागि किस्ताबन्दी सुविधा सुरु गरी भुक्तानीसमेत गरेका छन् । किस्ताबन्दी सुविधा लिनेमा १४ करोड रुपियाँभन्दा धेरै बक्यौता रहेको हुलास स्टिलले पहिलो किस्ताबापत ५० लाख ४३ हजार रुपियाँ बुझाएको छ । त्यस्तै सिमरामा रहेको अशोक स्टिल्सले पनि पहिलो किस्ता ६३ लाख रुपियाँ भुक्तान गरेको छ ।",
      "link": "https://gorkhapatraonline.com/news/176854",
      "image": "https://gorkhapatraonline.com/storage/media/311649/conversions/5f-original-thumb.jpg"
    },
    {
      "slug": "176852",
      "title": "पुन : डन्डी उत्पादन गर्दै आरती",
      "timestamp": 1761436800000,
      "source": "gp",
      "content": "मोरङको बुढीगङ्गामा रहेको आरती स्ट्रिप्सले तीन वर्षअघि बन्द गरेको फलामे डन्डी (टिएमटी) को पुनः उत्पादन थाल्ने भएको छ ।   भारतीय लगानीमा सञ्चालित आरतीले सन् २०२६ को सुरुबाटै टिएमटी डन्डी बजारमा ल्याउने गरी काम अगाडि बढाएको जनाएको छ । उद्योगले अबको १८ महिनाभित्रै आफ्नै अत्याधुनिक मेल्टिङ युनिट पनि सञ्चालनमा ल्याउने तयारी गरेको जनाएको छ ।",
      "longContent": "शशिधर पराजुली विराटनगर, कात्तिक ९ गते । मोरङको बुढीगङ्गामा रहेको आरती स्ट्रिप्सले तीन वर्षअघि बन्द गरेको फलामे डन्डी (टिएमटी) को पुनः उत्पादन थाल्ने भएको छ । भारतीय लगानीमा सञ्चालित आरतीले सन् २०२६ को सुरुबाटै टिएमटी डन्डी बजारमा ल्याउने गरी काम अगाडि बढाएको जनाएको छ । उद्योगले अबको १८ महिनाभित्रै आफ्नै अत्याधुनिक मेल्टिङ युनिट पनि सञ्चालनमा ल्याउने तयारी गरेको जनाएको छ । सरकारी नीतिमा भएको परिवर्तनसँगै सुनसरी–मोरङ औद्योगिक कोरिडोरमा एकै पटक तीन वटा नयाँ मेल्टिङ युनिटसहितका स्टिल उद्योग आएपछि तीन वर्षअघि आरती स्ट्रिप्सले आफ्नो टिएमटी डन्डी उत्पादन युनिट बन्द गरेको थियो । त्यसबेला मेल्टिङ प्लान्ट र बिलेटमा आधारित उत्पादनबिचमा मूल्यान्तर हुँदा बिलेटमा आधारित उद्योगहरूले प्रतिस्पर्धा गर्न नसक्ने अवस्था बनेको थियो । त्यसै बेला आरतीले आफ्नो उत्पादन स्थगित गरेको थियो । पछिल्लो बजेटले बिलेटमा आधारित उद्योगलाई पनि प्रतिस्पर्धी बनाउने नीति लिएका कारण आरतीले तत्काल बिलेटमा आधारित उत्पादन सुरु गर्ने र दीर्घकालमा अर्थात् १८ महिनाभित्र स्पन्ज मेल्टिङ प्लान्ट सञ्चालन गर्ने नीति अगाडि सारेको उद्योग सञ्चालक विशाल गुप्ताले जानकारी दिनुभयो । उहाँका अनुसार आरतीमा इटलीबाट ल्याइएको अत्याधुनिक टिएमटी उत्पादन मेसिनबाट उत्पादन गर्ने छ । उहाँले सन् २०२७ भित्र मेल्टिङ युनिट पनि सञ्चालनमा ल्याउने जानकारी दिनुभयो । सन् २००२ देखि कर्कटपाता उत्पादन गर्दै आएको आरती स्ट्रिप्सले सिआर सिट र स्क्वायर पाइप पनि उत्पादन गर्छ । गत आवमा उद्योगले १८ अर्ब ५० करोडको कारोबार गरेको थियो जसमध्ये नौ अर्ब ९४ करोडको निर्यात र आठ अर्ब ४७ करोडको देशभित्र बिक्री गरेको थियो ।",
      "link": "https://gorkhapatraonline.com/news/176852",
      "image": "https://gorkhapatraonline.com/storage/media/311647/conversions/arati-original-thumb.jpg"
    },
    {
      "slug": "176851",
      "title": "मल अभावले मर्कामा किसान",
      "timestamp": 1761436800000,
      "source": "gp",
      "content": "यस वर्ष तिहार चाँडै परेपछि बर्दियाका कृषकका लागि चाडपर्वभन्दा खेतबारीको काम प्राथमिक बन्यो । दसैँ सकिएलगत्तै धान काट्न व्यस्त रहेका किसान तोरी र गहुँ छर्ने तयारीमै लागे तर रासायनिक मलको अभावले उनीहरूको तिहार खेतमै बित्यो ।",
      "longContent": "बबई समाचारदाताबबई (बर्दिया), कात्तिक ९ गते । यस वर्ष तिहार चाँडै परेपछि बर्दियाका कृषकका लागि चाडपर्वभन्दा खेतबारीको काम प्राथमिक बन्यो । दसैँ सकिएलगत्तै धान काट्न व्यस्त रहेका किसान तोरी र गहुँ छर्ने तयारीमै लागे तर रासायनिक मलको अभावले उनीहरूको तिहार खेतमै बित्यो ।गुलरिया नगरपालिका–७, चौगुर्जीका कृषक प्रवेश यादव भन्नुहुन्छ, “तिहारको रमाइलो गर्ने समय पनि भएन । समय मल खोज्नमै गयो ।” जिल्लाका आठ वटै स्थानीय तहमा कृषकहरू सहकारीबाट मलको प्रतीक्षामा छन् । गेरुवा गाउँपालिकास्थित शान्ति बजारको शिशिर सानाकिसान सहकारी संस्थाले तिहारको पूर्वसन्ध्यामा डिएपी मल वितरण गर्ने सूचना जारी गरेपछि किसान रातभर लाइनमा उभिएका थिए ।गेरुवा गाउँपालिका–३ का सालिकराम चौधरी भन्नुहुन्छ, “तिहारको समयमा पनि मलका लागि लाइनमा बस्नु प¥यो ।” वडा नं. २ का शमशेर चौधरीले पनि धान काटेपछि गहुँ र तोरी छर्ने समय भए पनि मलको अभावमा खेती हुन नसकेको गुनासो गर्नुभयो । शिशिर साना किसान सहकारीका कार्यालय सहायक नरेश चौधरीका अनुसार सहकारीलाई वार्षिक ४२ सय बोरा युरिया र त्यति नै डिएपी आवश्यक पर्छ । कृषि सामग्री संस्थानले मागको ४० प्रतिशत मात्र उपलब्ध गराउने उहाँले बताउनुभयो । यस पटक दसैँमा परेको अविरल वर्षाका कारण पहिले नै चिन्तित किसान मल अभावले झन् समस्यामा परेका छन् ।",
      "link": "https://gorkhapatraonline.com/news/176851",
      "image": "https://gorkhapatraonline.com/storage/media/311646/conversions/fertiliser--original-thumb.jpg"
    },
    {
      "slug": "176847",
      "title": "संसद् भवन निर्माण सम्पन्न नगरे कारबाही गरिने",
      "timestamp": 1761436800000,
      "source": "gp",
      "content": "ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङले तोकिएको समय सङ्घीय संसद् भवनको निर्माण सम्पन्न नगरिए ठेक्का सम्झौताबमोजिम कारबाही हुने चेतावनी दिनुभएको छ ।",
      "longContent": "गोरखापत्र समाचारदाताकाठमाडौँ, कात्तिक ९ गते । ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङले तोकिएको समय सङ्घीय संसद् भवनको निर्माण सम्पन्न नगरिए ठेक्का सम्झौताबमोजिम कारबाही हुने चेतावनी दिनुभएको छ ।मन्त्री घिसिङले भन्नुभयो, “कामको गति बढाउनतर्फ लाग्नु भएन भने ठेक्का सम्झौताबमोजिम कारबाहीको प्रक्रिया अगाडि बढ्छ, त्यसको सम्पूर्ण दायित्व निर्माण व्यवसायीले बहोर्नुपर्ने छ, त्यसैले सबै गम्भीर भएर लाग्नुहोला ।” सिंहदरबार परिसरमा निर्माणाधीन सङ्घीय संसद् भवनको शनिबार स्थलगत अनुगमन गर्दै उहाँले त्यस्तो चेतावनी दिनुभएको हो । उहाँले मुलुकमा अहिले निर्माण भइरहेका भवनमध्ये संसद् भवन सबैभन्दा ठुलो र महत्वको परियोजना रहेकाले १६ पुसभित्र सम्पन्न सुनिश्चित हुने गरी हरेक दिनको कार्यतालिका बनाएर काम गर्न आग्रह गर्नुभयो । सो असरमा मन्त्री घिसिङले निर्माण व्यवसायीसँग निर्धारित समयमा काम सम्पन्न हुने गरी कार्यतालिकासमेत माग गर्नुभएको थियो । तीन वर्षभित्र काम सम्पन्न गर्ने गरी संसद् भवन निर्माणका लागि २०७६ असोजमा ठेक्का सम्झौता भएको थियो । पाँचौँ पटक थपिएको ठेक्का सम्झौताको म्याद आगामी १६ पुसमा सकिँदै छ । आयोजनाको सिभिललगायतका संरचना निर्माणको प्रगति करिब ८७ प्रतिशत रहेको छ । इन्टेरियर, सुरक्षा प्रणालीलगायतका काम गर्न २०८० सालमा अर्को ठेक्का सम्झौता भएको थियो । यस प्याकेजको निर्माण प्रगति ३० प्रतिशत छ ।",
      "link": "https://gorkhapatraonline.com/news/176847",
      "image": "https://gorkhapatraonline.com/storage/media/311642/conversions/New-Federal-Parliament-Building_sujan-gurung__SG_7609-original-thumb.jpg"
    },
    {
      "slug": "176809",
      "title": "मुस्ताङ भन्सारको राजश्व ३ अर्ब नाध्यो",
      "timestamp": 1761350400000,
      "source": "gp",
      "content": "उपल्लो मुस्ताङको लोमान्थाङ गाउँपालिका–२, नेचुङमा अवस्थित मुस्ताङ भन्सार कार्यालयले कात्तिक महिनाको पहिलो सातामै ३ अर्बभन्दा बढी राजस्व संकलन भएको छ ।",
      "longContent": "हरिकृष्ण शर्मा मुक्तिनाथ (मुस्ताङ), कात्तिक ८ गते। उपल्लो मुस्ताङको लोमान्थाङ गाउँपालिका–२, नेचुङमा अवस्थित मुस्ताङ भन्सार कार्यालयले कात्तिक महिनाको पहिलो सातामै ३ अर्बभन्दा बढी राजस्व सङ्कलन भएको छ । सीमित स्रोत साधनबिच भन्सार कार्यालयमा कार्यरत कर्मचारीको खटाइले कात्तिक ४ गतेसम्म ३ अर्ब १४ करोड ४३ लाख ६ हजार ४ सय १ रुपियाँ राजस्व सङ्कलन गरेको हो । लिजी–नेचुङ नाका (कोरला) मा तिब्वतको ढोङ्वासेन हुँदैआएका विद्युतीय (इभी) गाडी, इलेक्ट्रोनिक्स, विभिन्न तयारी पोसाक, हस्तकला, कस्मेटिक लगायतका सामग्रीबाट उक्त राजस्व सङ्कलन गरिएको भन्सार प्रमुख रमेश खड्काले बताउनुभयो । पूर्णरूपमा सञ्चालन भएको भन्सार कार्यालयले १४ सय ९८ विद्युतीय (इभी) गाडी, पैठारीतर्फ ६ सय ५७ कन्टेनरसहित मालबाहक ढुवानी साधन जाँचपासका साथै निकासीतर्फ ७ मा ट्रक ढुवानी भएको प्रमुख खड्काले बताउनुभयो । प्रमुख खड्काले भन्नुभयो, ‘‘तिहार मनाउन गएका भन्सार एजेन्ट फर्किदैछन्, अब छठपछि तिब्वतबाट आएका सामान आयात हुन्छ ।’’ नाका क्षेत्रमा चिसो बढ्ने भएकाले मङ्सिर महिना अगाडि नै चिनियाँ भन्सारबाट आउने सामानहरू बाहिरिने भएकाले राजस्व सङ्कलनको आकार झनै बढ्ने अनुमान गरिएको छ । समुद्री सतहदेखि ४ हजार ६ सय ५० मिटर उचाइमा अवस्थित कोरोला नाकामा चिसोका कारण सामान ढुवानी गर्न जाने सवारी साधनलाई समस्या भइरहेको छ । कोरला नाकाबाट विद्युतीय सवारी साधन बाहेक इलेक्ट्रोनिक्स, विभिन्न तयारी पोसाक धेरै भित्रिएको छ । कोरला नाकाबाट भित्रिएका विद्युतीय सवारी साधन बाहेक सबै वस्तुलाई ट्रकबाट कोरला–जोमसोम–बेनी सडकखण्ड हुदै ढुवानी गर्ने गरिएको छ ।  यता, उपल्लो मुस्ताङको सिमा क्षेत्रमा व्यापार गर्ने छोसेर र लोमान्थाङका स्थानीयले सामान लिएर चिनियाँ भन्सार कार्यालयमा पसल गर्ने र फर्किने बेलामा खरिद गरेको सामान सीमा क्षेत्रमा अवलोकन गर्न गएकालाई बिक्री गर्ने गरेका छन् । विसं. २०८० कात्तिक २७ देखि औपचारिक उद्घाटन भएको नाका गएको भदौ महिनाको ३० गतेदेखि पूर्णरूपमा सञ्चालनमा आएको हो । चिनियाँ भन्सार कार्यालयले अत्याधुनिक मेसिनसहितका उपकरणहरू जडान गरी भन्सार कार्यालय सञ्चालन गरे पनि नेपालमा भने पूरानो भवनबाट सेवा प्रवाह भइरहेको छ । कोरला नाकाबाट करिब १४ किलोमिटर तल रहेको भन्सार कार्यालयमा जनशक्ती सहितको व्यवस्थापनले निर्यात तथा आयातकर्तालाई सहज भएको छ । सन् १९६० को दशकमा चीनमा तिब्बत गाभिएपछि तिब्बतका खम्पाहरू नेपाली भूमि प्रयोग गरेर विद्रोह गरेपछि रोकिएको थियो । एक सय ८६ किलोमिटर दूरीको कोरला–जोमसोम–बेनी सडक खण्डमा निर्माणधीन अवस्थामा रहेको पक्की पुललाई पूर्णतासहित ठुला कन्टेनर समेत सहजै आवत–जावत गर्न मिल्नेगरी सडक विस्तार अहिलेको प्रमुख चुनौती रहेको छ । कोरलाबाट गण्डकी प्रदेशको राजधानी पोखरा पुग्न दुई सय ५१ किलोमिटरको सडक मार्ग पार गर्नुपर्छ ।",
      "link": "https://gorkhapatraonline.com/news/176809",
      "image": "https://gorkhapatraonline.com/storage/media/311578/conversions/Nechung-revenue-mustang-(1)-original-thumb.jpg"
    },
    {
      "slug": "176659",
      "title": "विदेशी दाजुभाइलाई नेपाली दिदीबहिनीले लगाए भाइटीका",
      "timestamp": 1761177600000,
      "source": "gp",
      "content": "दिदीबहिनीले दाजुभाइको सुस्वास्थ्य, आरोग्य र प्रगतिको कामना गर्दै लगाउने भाइटीका पोखरामा पर्यटकले समेत लगाएका छन्।",
      "longContent": "फडिन्द्र अधिकारी लेखनाथ, कात्तिक ६ गते। दिदीबहिनीले दाजुभाइको सुस्वास्थ्य, आरोग्य र प्रगतिको कामना गर्दै लगाउने भाइटीका पोखरामा पर्यटकले समेत लगाएका छन्। होटल सङ्घ पोखरा नेपालले तिहारको अवसरमा बिहीबार आयोजना गरेको १८ औं भाइटिका महोत्सवमा एक सयभन्दा बढी पर्यटकले नेपाली दिदीबहिनीसँग भाइटीका लगाएका हुन्।यसपालिको भाइटीका महोत्सवमा १५ देशका सयभन्दा बढी पर्यटकले भाइटीका लगाएको आयोजक सङ्घका अध्यक्ष लक्ष्मण सुवेदीले बताउनुभयो।बेलायत, अमेरिका, चीन, भारत, जर्मनी, इजरायल, स्वीडेन, अष्ट्रेलिया, स्पेन, न्युजल्यान्ड, नेदरल्यान्ड लगायतका देशका नागरिकलाई रेन्बो चिल्ड्रन होमका छात्राहरुले पर्यटकलाई टीका लगाइदिएका थिए।भाइटीका लगाउने पर्यटकहरुलाई ढाका टोपी र पछ्यौरा उपहार दिइएको थियो।पर्यटन प्रवद्र्धनसँगै संस्कृतिको संरक्षण गर्न महोत्सव गरिएको अध्यक्ष सुवेदीको भनाइ छ।भाइटीका लगाएका पर्यटकले देउसीभैलोसमेत खेलेका थिए। भाइटीका र देउसीभैलोमा सहभागितापछि अष्ट्रेलियाबाट आउनुभएकी एनीले नेपालीको संस्कृति र सत्कारबाट प्रभावित भएको उल्लेख गर्नुभयो।महोत्सवमा तिहारको महत्वसँगै यमपञ्चकका पाँच दिनका विशेषताबारे प्रकाश पारिएको कार्यक्रम महोत्सव संयोजक गणेशराज पहारीले उल्लेख गर्नुभयो।",
      "link": "https://gorkhapatraonline.com/news/176659",
      "image": "https://gorkhapatraonline.com/storage/media/311349/conversions/bhai-tika-fest-(2)-original-thumb.jpg"
    },
    {
      "slug": "176587",
      "title": "आज अमेरिकी डलर स्थिर रहँदा यूरो र पाउण्डको भाउमा सामान्य गिरावट",
      "timestamp": 1761177600000,
      "source": "gp",
      "content": "नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । निर्धारित विनिमयदर अनुसार अमेरिकी डलर स्थिर रहँदा यूरोपियन यूरो, युके पाउण्ड स्ट्रलिङको भाउ घटेको छ ।",
      "longContent": "काठमाडौँ, कात्तिक  ६ गते ।  नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । निर्धारित विनिमयदर अनुसार अमेरिकी डलर स्थिर रहँदा यूरोपियन यूरो, युके पाउण्ड स्ट्रलिङको भाउ घटेको छ । राष्ट्र बैंकका अनुसार अमेरिकी डलर एकको खरिददर १४० रुपैयाँ ३९ पैसा र बिक्रीदर १४० रुपैयाँ ९९ पैसा निर्धारण गरिएको छ ।यस्तै, युरोपियन युरो एकको खरिददर १६२ रुपैयाँ ६८ पैसा र बिक्रीदर १६३ रुपैयाँ ८३ पैसा, युके पाउण्ड स्ट्रलिङ एकको खरिददर १८६ रुपैयाँ ९१ पैसा र बिक्रीदर १८७ रुपैयाँ ७१ पैसा, स्वीस फ्रयाङ्क एकको खरिददर १७६ रुपैयाँ १४ पैसा र बिक्रीदर १७६ रुपैयाँ ८९ पैसा कायम गरिएको छ ।अष्ट्रेलियन डलर एकको खरिददर ९१ रुपैयाँ १५ पैसा र बिक्रीदर ९१ रुपैयाँ ५४ पैसा, क्यानेडियन डलर एकको खरिददर १०० रुपैयाँ १४ पैसा र बिक्रीदर १०० रुपैयाँ ५७ पैसा, सिङ्गापुर डलर एकको खरिददर १०८ रुपैयाँ ०८ पैसा र बिक्रीदर १०८ रुपैयाँ ५५ पैसा तोकिएको छ ।केन्द्रीय बैंकका अनुसार जापानी येन १० को खरिददर नौ रुपैयाँ २५ पैसा र बिक्रीदर नौ रुपैयाँ २९ पैसा, चिनियाँ युआन एकको खरिददर १९ रुपैयाँ ७० पैसा र बिक्रीदर १९ रुपैयाँ ७९ पैसा, साउदी अरेबियन रियाल एकको खरिददर ३७ रुपैयाँ ४३ पैसा र बिक्रीदर ३७ रुपैयाँ ५९ पैसा, कतारी रियाल एकको खरिददर ३८ रुपैयाँ ५२  पैसा र बिक्रीदर ३८ रुपैयाँ ६८ पैसा कायम भएको छ । साथै थाइ भाट एकको खरिददर चार रुपैयाँ २७ पैसा र बिक्रीदर चार रुपैयाँ २९ पैसा, युएई दिराम एकको खरिददर ३८ रुपैयाँ २२ पैसा र बिक्रीदर ३८ रुपैयाँ ३९ पैसा, मलेसियन रिङ्गेट एकको खरिददर ३३ रुपैयाँ १९ पैसा र बिक्रीदर ३३ रुपैयाँ ३३ पैसा, साउथ कोरियन वन १०० को खरिददर नौ रुपैयाँ ८१ पैसा र बिक्रीदर नौ रुपैयाँ ८५ पैसा, स्वीडिस क्रोनर एकको खरिददर १४ रुपैयाँ ८८ पैसा र बिक्रीदर १४ रुपैयाँ ९४ पैसा र डेनिस क्रोनर एकको खरिददर २१ रुपैयाँ ७८ पैसा र बिक्रीदर २१ रुपैयाँ ८७ पैसा तोकिएको छ ।राष्ट्र बैंकले हङकङ डलर एकको खरिददर १८ रुपैयाँ ०७ पैसा र बिक्रीदर १८ रुपैयाँ १५ पैसा, कुवेती दिनार एकको खरिददर ४५७ रुपैयाँ ८८ पैसा र बिक्रीदर ४५९ रुपैयाँ ८३ पैसा, बहराइन दिनार एकको खरिददर ३७२ रुपैयाँ ४१ पैसा र बिक्रीदर ३७४ रुपैयाँ, ओमनी रियाल एकको खरिददर ३६४ रुपैयाँ ६४ पैसा र बिक्रीदर ३६६ रुपैयाँ १९  पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ ।राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।  रासस",
      "link": "https://gorkhapatraonline.com/news/176587",
      "image": "https://gorkhapatraonline.com/storage/media/311224/conversions/dolor-original-thumb.jpg"
    },
    {
      "slug": "176572",
      "title": "विश्व व्यापार प्रणाली खतरामा परेको चेतावनी",
      "timestamp": 1761091200000,
      "source": "gp",
      "content": "उदीयमान राष्ट्रहरूको बढ्दो ऋण, भारी कर र वित्तीय असुरक्षाका कारण नियममा आधारित अन्तर्राष्ट्रिय व्यापार प्रणाली खतरामा परेको संयुक्त राष्ट्रसङ्घका प्रमुख एन्टोनियो गुटेर्रेसले बुधबार चेतावनी दिनुभएको छ।",
      "longContent": "जेनेभा, कात्तिक ५  गते ।  उदीयमान राष्ट्रहरूको बढ्दो ऋण, भारी कर र वित्तीय असुरक्षाका कारण नियममा आधारित अन्तर्राष्ट्रिय व्यापार प्रणाली खतरामा परेको संयुक्त राष्ट्रसङ्घका प्रमुख एन्टोनियो गुटेर्रेसले बुधबार चेतावनी दिनुभएको छ। गुटेर्रेसले धेरै देशहरू ऋणको सङ्कटमा फसेको र स्वास्थ्य र शिक्षामा भन्दा ऋण दाताहरूको सेवामा बढी रकम खर्च गरिरहेको बताउनुभयो  ।“विश्वव्यापी ऋण बढेको छ । गरिबी र भोकमरी अहिले पनि व्याप्त छ । अन्तर्राष्ट्रिय वित्तीय संरचनाले विकासोन्मुख देशहरूका लागि पर्याप्त सुरक्षा कवच प्रदान गरिरहेको छैन र नियममा आधारित व्यापार प्रणाली गलत बाटोमा जाने जोखिममा छ,” महासचिव गुटेर्रेसले जेनेभामा व्यापार र विकाससम्बन्धी संयुक्त राष्ट्रसंघीय सम्मेलनमा भन्नुभयो । गुटेर्रेसले भन्नुभयो, “व्यापार र विकासले परिवर्तनको आँधीबेहरीको सामना गरिरहेको र विश्वव्यापी वृद्धिको तीन चौथाइ अहिले विकासशील देशबाट आएको छ, सेवाजन्य व्यापारमा वृद्धि भइरहेको छ र नयाँ प्रविधिले विश्व अर्थतन्त्रलाई बढावा दिइरहेको छ ।”यद्यपि भूराजनीतिक विभाजन, असमानता, द्वन्द्व र जलवायु सङ्कटले प्रगतिलाई सीमित बनाइरहेको संयुक्त राष्ट्रसङ्घका महासचिवले बताउनुभएको छ। उथलपुथलमा अर्थतन्त्र यसबाहेक, अमेरिकी राष्ट्रपति डोनाल्ड ट्रम्पको प्रशासनले अन्य देशहरूमाथि व्यापक कर वृद्धि गरेको छ, जसले विश्वभर व्यापार तनाव निम्त्याएको छ। गुटेर्रेसले भन्नुभयो, “संरक्षणवाद केही परिस्थितिहरूमा अपरिहार्य हुन सक्छ तर यो तर्कसङ्गत हुनुपर्छ।” संयुक्त राष्ट्रसङ्घका प्रमुखले अनिश्चितता बढिरहेको, लगानी घट्ने र आपूर्ति श्रृङ्खलामा उथलपुथल मच्चिएको भन्दै विकासोन्मुख देशहरूमा ‘छोटो–छोटो परिवर्तन’ जारी रहेको चेतावनी दिनुभयो । उहाँले भन्नुभयो, “व्यापार अवरोधहरू बढिरहेका छन्, केही कम विकसित देशहरूले ४० प्रतिशतको करको सामना गरिरहेका छन्, जबकि उनीहरूको विश्वव्यापी व्यापार प्रवाहको एक प्रतिशत मात्र प्रतिनिधित्व रहन्छ।“ “हामी वस्तुका लागि व्यापार युद्धको बढ्दो जोखिम देख्छौँ । हामी जनताको समृद्धि र कल्याणमा भन्दा मृत्युमा बढी लगानी गरिरहेका छौँ भन्नै सैन्य खर्चको प्रवृत्तिले देखाउँछ।”गुटेर्रेसले यी खतराहरूको सामना गर्दै अघि बढुदा अन्तर्राष्ट्रिय कार्यका लागि चार प्राथमिकताहरू रहेको बताउनुभयो । ‘निष्पक्ष विश्वव्यापी व्यापार र लगानी प्रणाली, विकासशील देशहरूको लागि वित्तीयकरण, अर्थव्यवस्थालाई प्रोत्साहित गर्न प्रविधि र नवीनता, र जलवायु उद्देश्यहरूसँग व्यापार नीतिहरू संरेखित गर्नुपर्नेमा उहाँले जोड दिनुभयो । रासस/एएफपी",
      "link": "https://gorkhapatraonline.com/news/176572",
      "image": "https://gorkhapatraonline.com/storage/media/311208/conversions/Gutteres-original-thumb.jpg"
    },
    {
      "slug": "176550",
      "title": "‘चीनसँग राम्रो सम्बन्ध चाहन्छु, तर नोभेम्बर १ देखि १५५ प्रतिशत कर लागू हुने छ’-राष्ट्रपति ट्रम्प",
      "timestamp": 1761091200000,
      "source": "gp",
      "content": "अमेरिकी राष्ट्रपति डोनाल्ड ट्रम्पले चीनसँग मैत्रीपूर्ण सम्बन्ध कायम राख्ने इच्छा व्यक्त गरे पनि अमेरिकामा आयात हुने चिनियाँ सामानमा आगामी नोभेम्बर १ देखि १५५ प्रतिशत कर (ट्यारिफ) लागू गर्ने आफ्नो निर्णयमा अडिग रहने स्पष्ट गर्नु भएको छ ।",
      "longContent": "वासिङ्टन, कात्तिक ५ गते । अमेरिकी राष्ट्रपति डोनाल्ड ट्रम्पले चीनसँग मैत्रीपूर्ण सम्बन्ध कायम राख्ने इच्छा व्यक्त गरे पनि अमेरिकामा आयात हुने चिनियाँ सामानमा आगामी नोभेम्बर १ देखि १५५ प्रतिशत कर (ट्यारिफ) लागू गर्ने आफ्नो निर्णयमा अडिग रहने स्पष्ट गर्नु भएको छ ।“चीन अझै पनि रुसको सबैभन्दा ठूलो तेल आयातकर्ता रहेको छ, त्यसैले हामीले त्यसबारे विचार गर्नै पर्छ । हाल नोभेम्बर १ देखि चीनले यसमा करिब १५५ प्रतिशत कर तिर्नु पर्ने छ । मलाई लाग्दैन कि यो उनीहरूका लागि दिगो रहने छ”, मङ्गलबार पत्रकारसँग कुरा गर्दै उहाँले भन्नुभयो, “म चीनसँग राम्रो हुन चाहन्छु, तर चीन वर्षौंदेखि हामीसँग अत्यन्त कठोर व्यवहार गर्दै आएको छ । हाम्रा अघिल्ला राष्ट्रपतिले व्यापारमा पर्याप्त समझदारी देखाउन सकेनन्, जसका कारण चीन र अन्य देशले अमेरिकाको फाइदा उठाए ।”ट्रम्पले आफूले युरोपेली सङ्घ (इयु), जापान र दक्षिण कोरियासँग शुल्क–आधारित व्यापार सम्झौता गरेको स्मरण गर्दै ती सम्झौता ‘राष्ट्रिय सुरक्षासँग सम्बन्धित’ रहेको बताउनुभयो । उहाँले भन्नुभयो, “मैले युरोपेली सङ्घसँग सम्झौता गरेँ, जापान र दक्षिण कोरियासँग पनि गरेँ । यी सबै ठूला सम्झौता हुन् । यो राष्ट्रिय सुरक्षाको कुरा हो । भन्सार शुल्कका कारण म ती गर्न सक्षम भएँ । अहिले हामी सयौँ अरब डलर सङ्कलन गरिरहेका छौँ र देशको ऋण तिर्न थाल्ने छौँ ।”ट्रम्पको यो निर्णयले ऊर्जा व्यापारमार्फत युक्रेनमा भइरहेको युद्धलाई अप्रत्यक्षरूपमा सहयोग गर्ने देशविरुद्ध वासिङ्टनले अपनाइरहेको कडा ‘द्वितीयक ट्यारिफ’ रणनीतिलाई झल्काउँछ । अघिल्लो नीतिले भारतलाई पनि लक्षित गरेका थिए । भारतमाथि रूसी तेल आयात गरेको भन्दै ५० प्रतिशत कर लगाइएको थियो । यस पटक भने यो नीति चीनतर्फ केन्द्रित देखिएको छ । चीन हाल रुसको कच्चा तेलको सबैभन्दा ठूलो खरिदकर्ता बन्न सफल भएको छ ।यसअघि पनि राष्ट्रपति ट्रम्पले ‘ट्रुथ सोसल’ मा एक पोस्टमार्फत चिनियाँ सामानमा ‘उनीहरूले अहिले तिरिरहेका कुनै पनि करबाहेक थप १०० प्रतिशत कर’ नोभेम्बर १ देखि लागू गर्ने घोषणा गर्नु भएको थियो । उहाँका अनुसार यो निर्णय चीनले संयुक्त राज्य अमेरिकासँग ‘व्यापारमा असाधारण आक्रामक र शत्रुतापूर्ण’ व्यवहार गरेको प्रतिक्रियामा आएको हो ।उहाँले आफ्नो पोस्टमा लेख्नुभएको थियो, “चीनले विश्वलाई अत्यन्त शत्रुतापूर्ण पत्र पठाएको छ र व्यापारमा असाधारण आक्रामकस्थिति लिएको छ । त्यसैले सन् २०२५ नोभेम्बर १ देखि (वा चीनले गर्ने कुनै परिवर्तनको आधारमा चाँडो पनि) संयुक्त राज्य अमेरिकाले चीनमा हाल तिरिरहेका करभन्दा माथि १०० प्रतिशत कर थप गर्ने छ । सोही मितिदेखि सबै महत्वपूर्ण सफ्टवेयरमा पनि निर्यात नियन्त्रण लागू गरिने छ ।” रासस/एएनआई",
      "link": "https://gorkhapatraonline.com/news/176550",
      "image": "https://gorkhapatraonline.com/storage/media/311176/conversions/trump-original-thumb.jpg"
    },
    {
      "slug": "176443",
      "title": "जापानको सेयर बजारमा उछाल, निक्केई सूचकाङ्क ५० हजार नजिक",
      "timestamp": 1761004800000,
      "source": "gp",
      "content": "एशियाका प्रमुख सेयर बजारमा मंगलबार उल्लेखनीय वृद्धि भएको छ । जापानको मुख्य सेयर सूचकाङ्क निक्केई दुई सय पच्चीस शतप्रतिशत ०.८ ले बढ्दै ४९ हजार पाँच सय पञ्चानब्बे दशमलव बहत्तर अंकमा पुगेको छ ।",
      "longContent": "बैंकक, कात्तिक ४ गते । एशियाका प्रमुख सेयर बजारमा मंगलबार उल्लेखनीय वृद्धि भएको छ । जापानको मुख्य सेयर सूचकाङ्क निक्केई दुई सय पच्चीस शतप्रतिशत ०.८ ले बढ्दै ४९ हजार पाँच सय पञ्चानब्बे दशमलव बहत्तर अंकमा पुगेको छ । यो सूचकाङ्कले पहिलो पटक ५० हजारको नजिक पुग्दै ऐतिहासिक स्तरमा छुन लागेको हो ।यसको मुख्य कारण जापानकी सानाए टाकाइची पहिलो महिला प्रधानमन्त्री बन्ने तयारीमा रहेको बताइएको छ । उहाँले लगानीमैत्री नीति तथा कम ब्याजदरको पक्षमा सरकारलाई अघि बढाउने अपेक्षा गरिएको छ । यद्यपि उनको गठबन्धन सरकारले संसदमा झिनो बहुमत मात्र प्राप्त गरेको छ ।यसैबिच, जापानी मुद्रा येन अमेरिकी मुद्रासँग तुलना गर्दा कमजोर हुँदै गएको छ । बैंक अफ जापानले ब्याजदर बढाउने सम्भावना कम देखिएसँगै मुद्रास्फीति नियन्त्रणमा चुनौती आउने आँकलन गरिएको छ । हङकङको सेयर बजारमा पनि १.७ प्रतिशत वृद्धि देखिएको छ भने चिनियाँ बजारमा १.२ प्रतिशतको सुधार आएको छ । दक्षिण कोरियाको कोस्पी सूचकाङ्क ०.५ प्रतिशतले उकालो लागेको छ । अष्ट्रेलियाको प्रमुख सूचकाङ्क ०.८ प्रतिशतले बढेर नौ हजार नाघेको छ । यता, अमेरिकी राष्ट्रपति डोनाल्ड ट्रम्प र चिनियाँ राष्ट्राध्यक्ष सी जिनपिङबिच चाँडै भेटवार्ता हुने सम्भावनाले विश्व बजारमा सकारात्मक प्रभाव पारेको विश्लेषण गरिएको छ । दुई देशबिचको व्यापार तनाव कम हुने आशा गरिएको छ । संयुक्त राज्य अमेरिकामा पनि सेयर बजारमा सुधार देखिएको छ । एप्पल कम्पनीको सेयर मूल्यमा करिब चार प्रतिशत वृद्धि भएको छ । विश्व बजारमा लोहा उत्पादन कम्पनी क्लिभल्याण्ड-क्लिफ्सको सेयरमा २१ प्रतिशतभन्दा बढीको उछाल आएको छ । रासस/एपी",
      "link": "https://gorkhapatraonline.com/news/176443",
      "image": "https://gorkhapatraonline.com/storage/media/311024/conversions/japan-share-original-thumb.jpg"
    },
    {
      "slug": "176441",
      "title": "इटालीको अर्थतन्त्रका लागि आप्रवासी कामदार महत्वपूर्ण रहेको ठहर",
      "timestamp": 1761004800000,
      "source": "gp",
      "content": "इटालीमा विदेशी उद्यमीको सङ्ख्या बढ्दै गएको र आप्रवासी कामदारले सन् २०२४ मा इटालीको अर्थतन्त्र र जनसाङ्खिकीयमा महत्वपूर्ण भूमिका खेलेका सोमबार जारी गरिएको एक रिपोर्टले देखाएको छ ।",
      "longContent": "रोम, कात्तिक ४ गते । इटालीमा विदेशी उद्यमीको सङ्ख्या बढ्दै गएको र आप्रवासी कामदारले सन् २०२४ मा इटालीको अर्थतन्त्र र जनसाङ्खिकीयमा महत्वपूर्ण भूमिका खेलेका सोमबार जारी गरिएको एक रिपोर्टले देखाएको छ ।भेनिसस्थित लियोन मोरेसा फाउन्डेसनले गरेको आप्रवासन अर्थतन्त्र सम्बन्धी प्रतिवेदनका अनुसार गत वर्ष विदेशी कामदारले करिब १७७ अर्ब युरो (२०६ अर्ब अमेरिकी डलर) आम्दानी गरेका थिए, जुन इटालीको कुल गार्हस्थ्य उत्पादनको नौ प्रतिशत बराबर हो । इटालीमा रहेका ५४ लाख विदेशी बासिन्दा मध्ये सन् २०२४ मा २५ लाख विदेशबाट आएका कामदार रहेका र यो राष्ट्रिय श्रमशक्तिको १०.५ प्रतिशत हो ।“इटालीले स्थानीय श्रम अभावको सामना गरिरहेका क्षेत्रमा आप्रवासी श्रमिकको भर्ती जारी राखेको छ,” रिपोर्टमा भनिएको छ । अधिकांश आप्रवासी प्रगतिको सीमित सम्भावनासहित कम दक्ष र अनिश्चित रोजगारीमा छन् । आप्रवासी सम्भावनाको राम्रो पहिचानले कुल गार्हस्थ्य उत्पादन, उपभोग र सार्वजनिक राजस्वमा थप वृद्धि गर्न सक्ने प्रतिवेदनमा उल्लेख छ ।देशमा विदेशी उद्यमशीलता पनि विस्तार भएको छ । गत वर्ष सात लाख ८७ हजार आप्रवासी आफ्नो स्वामित्वको व्यवसायसहित इटालीमा कार्यरत थिए । यो राष्ट्रिय कुल श्रमशक्तिको १०.६ प्रतिशत हो र सन् २०१४ को तुलनामा २४.४ प्रतिशत बढी हो । सोही अवधिमा इटालीको स्वामित्वमा रहेका कम्पनी ५.७ प्रतिशतले घटेका छन् ।आप्रवासीले इटालीको जनसाङ्ख्यिक सन्तुलनलाई पनि बलियो बनाएका देखिन्छ । इटालीमा सन् २०२४ मा प्रति एक हजार आप्रबासी व्यक्तिमा करिब १० जन्मदर रेकर्ड भएको छ यो सङ्ख्या इटालियनमा ६.१ छ भने मृत्यु दर पनि कम छ । अनुसन्धानकर्ताले आप्रवासनको वृद्धिमा सुस्तता आएको र इटाली स्थिरीकरणको चरणमा प्रवेश गरेको बताएका छन् ।इटाली पुग्ने आप्रबासी कामदार पठाउने रोमानिया, अल्बानिया, मोरक्को र चीन प्रमुख विदेशी समुदाय हुन् । यदि राम्रोसँग व्यवस्थापन गरियो भने, आप्रवासनले इटालीको अर्थव्यवस्था, जनसङ्ख्यिकी र सार्वजनिक वित्तमा सकारात्मक योगदान पुर्याउँछ भन्ने प्रतिवेदनले निष्कर्ष निकालेको छ । रासस/सिन्ह्वा",
      "link": "https://gorkhapatraonline.com/news/176441",
      "image": "https://gorkhapatraonline.com/storage/media/311022/conversions/Itali-original-thumb.jpg"
    },
    {
      "slug": "176373",
      "title": "आजका लागि तोकियो विदेशी मुद्राको विनिमयदर",
      "timestamp": 1761004800000,
      "source": "gp",
      "content": "नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १४० रुपैयाँ ३९ पैसा र बिक्रीदर १४० रुपैयाँ ९९ पैसा निर्धारण गरिएको छ ।",
      "longContent": "काठमाडौँ,  कात्तिक ४ गते ।  नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १४० रुपैयाँ ३९ पैसा र बिक्रीदर १४० रुपैयाँ ९९ पैसा निर्धारण गरिएको छ । युरोपियन युरो एकको खरिददर १६३ रुपैयाँ ६० पैसा र बिक्रीदर १६४ रुपैयाँ ३० पैसा, युके पाउण्ड स्ट्रलिङ एकको खरिददर १८८ रुपैयाँ २७ पैसा र बिक्रीदर १८९ रुपैयाँ सात पैसा, स्वीस फ्रयाङ्क एकको खरिददर १७७ रुपैयाँ आठ पैसा र बिक्रीदर १७७ रुपैयाँ ८४ पैसा कायम गरिएको छ ।अष्ट्रेलियन डलर एकको खरिददर ९१ रुपैयाँ ११ पैसा र बिक्रीदर ९१ रुपैयाँ ५० पैसा, क्यानेडियन डलर एकको खरिददर १०० रुपैयाँ पाँच पैसा र बिक्रीदर १०० रुपैयाँ ४७ पैसा, सिङ्गापुर डलर एकको खरिददर १०८ रुपैयाँ ४४ पैसा र बिक्रीदर १०८ रुपैयाँ ९० पैसा तोकिएको छ ।जापानी येन १० को खरिददर नौ रुपैयाँ ३२ पैसा र बिक्रीदर नौ रुपैयाँ ३६ पैसा, चिनियाँ युआन एकको खरिददर १९ रुपैयाँ ७१ पैसा र बिक्रीदर १९ रुपैयाँ ८० पैसा, साउदी अरेबियन रियाल एकको खरिददर ३७ रुपैयाँ ४३ पैसा र बिक्रीदर ३७ रुपैयाँ ५९ पैसा, कतारी रियाल एकको खरिददर ३८ रुपैयाँ ५१  पैसा र बिक्रीदर ३८ रुपैयाँ ६८ पैसा कायम भएको छ ।केन्द्रीय बैंकका अनुसार थाईभाट एकको खरिददर चार रुपैयाँ २९ पैसा र बिक्रीदर चार रुपैयाँ ३१ पैसा, युएई दिराम एकको खरिददर ३८ रुपैयाँ २२ पैसा र बिक्रीदर ३८ रुपैयाँ ३९ पैसा, मलेसियन रिङ्गेट एकको खरिददर ३३ रुपैयाँ २२ पैसा र बिक्रीदर ३३ रुपैयाँ ३६ पैसा, साउथ कोरियन वन १०० को खरिददर नौ रुपैयाँ ८७ पैसा र बिक्रीदर नौ रुपैयाँ ९१ पैसा, स्वीडिस क्रोनर एकको खरिददर १४ रुपैयाँ ८९ पैसा र बिक्रीदर १४ रुपैयाँ ९५ पैसा र डेनिस क्रोनर एकको खरिददर २१ रुपैयाँ ९१ पैसा र बिक्रीदर २२ रुपैयाँ तोकिएको छ ।राष्ट्र बैंकका अनुसार हङ्कङ डलर एकको खरिददर १८ रुपैयाँ सात पैसा र बिक्रीदर १८ रुपैयाँ १५ पैसा, कुवेती दिनार एकको खरिददर ४५८ रुपैयाँ ७६ पैसा र बिक्रीदर ४६० रुपैयाँ ७२ पैसा, बहराइन दिनार एकको खरिददर ३७२ रुपैयाँ ४१ पैसा र बिक्रीदर ३७४ रुपैयाँ, ओमनी रियाल एकको खरिददर ३६४ रुपैयाँ ६४ पैसा र बिक्रीदर ३६६ रुपैयाँ १९ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ ।\tराष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ । रासस",
      "link": "https://gorkhapatraonline.com/news/176373",
      "image": "https://gorkhapatraonline.com/storage/media/310881/conversions/dolor-original-thumb.jpg"
    },
    {
      "slug": "176352",
      "title": "लक्ष्मीपूजा : देशभर विनाअवरोध विद्युत् आपूर्ति",
      "timestamp": 1760918400000,
      "source": "gp",
      "content": "ऊर्जा जलस्रोत तथा सिँचाइमन्त्री कुलमान घिसिङले लक्ष्मीपूजाको दिन विद्युत् विद्युत् माग र आपूर्ति व्यवस्थापनको जानकारी लिन सोमबार साँझ नेपाल विद्युत प्राधिकरणको स्यूचाटारस्थित प्रेषण केन्द्रको नियन्त्रण कक्षको भ्रमण गर्नुभएको छ।",
      "longContent": "काठमाडौँ, कात्तिक ३ गते।  ऊर्जा जलस्रोत तथा सिँचाइमन्त्री कुलमान घिसिङले लक्ष्मीपूजाको दिन विद्युत् विद्युत् माग र आपूर्ति व्यवस्थापनको जानकारी लिन सोमबार साँझ नेपाल विद्युत प्राधिकरणको स्यूचाटारस्थित प्रेषण केन्द्रको नियन्त्रण कक्षको भ्रमण गर्नुभएको छ। ऊर्जा,जलस्रोत मन्त्रालयका सचिव चिरञ्जीवी चटौत, विद्युत नियमन आयोगका अध्यक्ष रामप्रसाद धिताल, मन्त्रालयका सहसचिव, विद्युत विकास विभागका महानिर्देशन, प्राधिकरणका कार्यकारी निर्देशक, उपकार्यकारी निर्देशहरुलगायत सम्मिलित टोली विद्युत् र आपूर्ति अवस्थाका बारेमा जानकारी लिएको थियो। विगत वर्षमा झै यस वर्ष लक्ष्मीपूजाका दिन मुलकभर विनाअवरोध विद्युत् आपूर्ति गर्न प्राधिकरण सफल भएको छ। प्राधिकरणले लक्ष्मीपूजाको दिन विद्युत अवरोध हुन नदिन मुलुकभर रहेका वितरण केन्द्र विद्युत गृहका प्रमुखहरु र त्यहाँ रहेका प्राविधिक कर्मचारीलाई तयारी अवस्थामा राखेको थियो। २०७३ सालको भदौमा कार्यकारी निर्देशकमा नियुक्त हुनुभएका घिसिङ नेतृत्वको टोलीले विद्युत माग र आपूर्तिको व्यवस्थापन गरी सोही वर्षको लक्ष्मीपूजाको दिनबाट परीक्षणका रुपमा काठमाडौं उपत्यकाबाट लोडसेडिङ अन्त्यको सुरुवात गरेको थियो।लक्ष्मी पूजाकै दिन कीर्तिपुरस्थित त्रिवि क्रिकेट मैदानमासमेत फ्लड लाइट (राति खेल खेल्न मिल्ने बत्ती)को परीक्षण गरिएको छ ।  तस्बिर : क्यान र रासस",
      "link": "https://gorkhapatraonline.com/news/176352",
      "image": "https://gorkhapatraonline.com/storage/media/310859/conversions/KN_DANG_DJI_0011-original-thumb.jpg"
    },
    {
      "slug": "176348",
      "title": "तिहारको अवसरमा सेल पकाउने प्रतियोगिता",
      "timestamp": 1760918400000,
      "source": "gp",
      "content": "तिहारको अवसरमा सोमबार यहाँ सेल पकाउने प्रतियोगिता गरिएको  छ।प्रतियोगिताको एक कार्यक्रमका बीच नेपालका प्रथम कार्यकारी ‘सेफ’ गोविन्द नरसिंह केसीले उद्घाटन गर्नुभयो।",
      "longContent": "काठमाडौँ, कात्तिक ३ गते। तिहारको अवसरमा सोमबार यहाँ सेल पकाउने प्रतियोगिता गरिएको  छ।प्रतियोगिताको एक कार्यक्रमका बीच नेपालका प्रथम कार्यकारी ‘सेफ’ गोविन्द नरसिंह केसीले उद्घाटन गर्नुभयो।प्रतियोगितामा ‘सेफ’ इङ्वा सुब्बा प्रथम, राधेश्याम श्रेष्ठ द्वितीय र मानबहादुर तामाङ तृतीय हुनुभयो।नेपाली खाना प्रवर्द्धन अभियानको संयोजनमा भोजनलिपि स्वाद र सिलौटो कटेजको आयोजनामा भएको प्रतियोगितामा नौ जनाले  सहभागिता जनाएका थिए।उहाँहरूले नेपाली खानालाई देशभित्र र बाहिर प्रचारप्रसार गर्न समय समयमा विभिन्न कार्यक्रमको आयोजना हुनुपर्नेमा जोड दिनुभयो।सेफहरूले लक्ष्मीपूजाको पूर्वसन्ध्यामा देउसीसमेत खेलेका थिए।देउसीमार्फत उहाँहरूले नेपाली परम्पराको निरन्तरता र पर्यटन क्षेत्रमा पछिल्ला दिनहरूमा देखिएका समस्या समाधान हुनुपर्ने विचार अभिव्यक्त गर्नुभएको थियो। अक्टोबर २० अर्थात् आज अन्तरराष्ट्रिय सेफ दिवससमेत मनाइएको छ।रासस",
      "link": "https://gorkhapatraonline.com/news/176348",
      "image": "https://gorkhapatraonline.com/storage/media/310849/conversions/unnamed-(6)-original-thumb.jpg"
    },
    {
      "slug": "176337",
      "title": "धानको समर्थन मूल्य पाएनन् किसानले",
      "timestamp": 1760918400000,
      "source": "gp",
      "content": "नेपाल सरकारले साउनमै धानको समर्थन मूल्य निर्धारण गरे पनि किसानले त्यो मूल्यमा आफ्नो उत्पादन बिक्री गर्न पाएका छैनन् ।",
      "longContent": "अविनाश चौधरीधनगढी, कात्तिक ३ गते। नेपाल सरकारले साउनमै धानको समर्थन मूल्य निर्धारण गरे पनि किसानले त्यो मूल्यमा आफ्नो उत्पादन बिक्री गर्न पाएका छैनन् । सरकारले तोकेको समर्थन मूल्य व्यापारीहरुले कार्यान्वयन नगरेपछि किसानले समर्थन मूल्यमा आफ्नो उत्पादन बिक्री गर्न नपाएका हुन। नेपाल सरकारले मोटा धानको मूल्य प्रति क्विन्टल तीन हजार ४६३ दशमलव ८१ रुपियाँ र मध्यम धानको मूल्य प्रति क्विन्टल तीन हजार ६२८ दशमलव ३३ रुपियाँ निर्धारण गरेको छ। तर, कैलालीको ग्रामीण क्षेत्रमा किसान सस्तो मूल्यमा आफ्नो उत्पादन बिक्री गर्न बाध्य छन्। सरकारले तोकेको समर्थन मूल्यमा व्यापारीहरुले किसानको धान खरिद गर्न नमानेको कैलारी गाउँपालिका–७ का कृषक वीर बसन्त चौधरीले बताउनुभयो। उहाँले तिहार खर्च जुटाउनका लागि आइतबारप्रति क्विन्टल दुई हजार ३५० रुपियाँको दरले धान बिक्री गरेको उल्लेख गर्नुभयो। “यो वर्ष धान एकदम फ्रेस छ”, चौधरीले भन्नुभयो,“तर, व्यापारीले सस्तोमा खरिद गरिरहेका छन्।”किसानले चाडपर्व खर्च लगायत तोरी छर्न मलको जोहोका लागि धान बिक्री गरिरहेका छन्। मूल्य नपाए पनि गुजारा नचलेकाले सस्तोमा धान बिक्री गर्न बाध्य रहेको अर्का कृषक लेदुराम चौधरीले बताउनुभयो। उहाँले सरोकारवाला निकायले अनुगमन नगर्दा व्यापारीले समर्थन मूल्यभन्दा झन्डै एक हजार कम मूल्यमा धान खरिद गरिरहेको उल्लेख गर्नुभयो। व्यापारीले गाउँ गाउँमा काँटा खोलेर किसानको धान खरिद गर्न सुरु गरेका छन्। यसैबिच, जिल्ला प्रशासन कार्यालय कैलालीले समर्थन मूल्यमा धान खरिद गर्न, गराउनका लागि व्यापारी र कृषकलाई अनुरोध गरेको छ। प्रमुख जिल्ला अधिकारी कृष्णप्रसाद लामिछानेले सार्र्वजनिक सूचना जारी गर्दै सरकारले निर्धारण गरेको समर्थन मूल्यमा धान खरिद बिक्री गर्न अनुरोध गर्नु भएको हो। प्रशासनले सरकारको निर्णय कार्यान्वयन गराउनका सबै पालिकालाई आग्रह गरेको छ।",
      "link": "https://gorkhapatraonline.com/news/176337",
      "image": "https://gorkhapatraonline.com/storage/media/310833/conversions/dhan1-original-thumb.jpg"
    },
    {
      "slug": "176979",
      "title": "राजदूत फिर्ता बोलाउने सरकारको निर्णयविरुद्ध सर्वोच्चले दुवै पक्षलाई बोलायो",
      "timestamp": 1761523200000,
      "source": "gp",
      "content": "राजदूत फिर्ता बोलाउने सरकारको निर्णयविरुद्ध परेको रिटमा सर्वोच्च अदालतले दुवै पक्षलाई छलफलमा बोलाउने आदेश गरेको छ । निर्णय कार्यान्वयन रोक्न अन्तरिम आदेश जारी गर्नुपर्ने वा नपर्ने विषयमा छलफलका लागि अदालतले दुवै पक्षलाई कात्तिक १४ गते उपस्थित हुन आदेश गरेको हो ।",
      "longContent": "गोरखापत्र समाचारदाताकाठमाडौँ, कात्तिक १० गते । राजदूत फिर्ता बोलाउने सरकारको निर्णयविरुद्ध परेको रिटमा सर्वोच्च अदालतले दुवै पक्षलाई छलफलमा बोलाउने आदेश गरेको छ । निर्णय कार्यान्वयन रोक्न अन्तरिम आदेश जारी गर्नुपर्ने वा नपर्ने विषयमा छलफलका लागि अदालतले दुवै पक्षलाई कात्तिक १४ गते उपस्थित हुन आदेश गरेको हो । न्यायाधीश विनोद शर्माको एकल इजलासले रिटमा आइतबार सुनुवाइ गर्दै दुवै पक्षलाई छलफलमा बोलाएको हो । शर्माको एकल इजलासको आदेशमा भनिएको छ, “अन्तरिम आदेश माग भए सम्बन्धमा प्रत्यार्थीसँग समेत छलफल गरी टुङ्गोमा पुग्नु मनासिब देखिँदा उक्त प्रयोजनका लागि समेत मिति २०८२/०७/१४ गतेको पेसी तोकी प्रत्यार्थीलाई जानकारी दिई नियमानुसार पेस गर्नू ।” निर्वाचनको म्यान्डेड पाएको सरकारले गैरसंवैधानिक रूपमा राजदूत फिर्ताको निर्णय गरेको भन्दै अधिवक्ताद्वय अनन्तराज लुइँटेल र प्रतिभा उप्रेतीले रिट दर्ता गर्नुभएको थियो । चुनावी सरकारले दूरगामी महत्वको राष्ट्रिय विषयमा निर्णय गर्न नसक्ने जिकिर रिटमा गरिएको छ । प्रतिनिधि सभा विघटन भई नयाँ राजदूतको सिफारिस र नियुक्ति प्रक्रिया पूरा नहुने अवस्थामा सरकारले बदनियत रूपमा फिर्ताको निर्णय लिएको जिकिर निवेदकको छ । सरकारको असोज ३० गते विभिन्न देशमा कार्यरत ११ राजदूत फिर्ता गरेको थियो ।  सरकारले चीनका राजदूत कृष्णप्रसाद ओली, अमेरिकाका लोकदर्शन रेग्मी, बेलायतका चन्द्रकुमार घिमिरे, जापानका दुर्गाबहादुर सुवेदी, जर्मनी डा. शैल रुपाखेती, इजरायलका धनप्रसाद पण्डित, मलेसियाका नेत्रप्रसाद तिमल्सिना, कतारका रमेशचन्द्र पौडेल, रुसका जङ्गबहादुर चौहान, साउदी अरबका नरेशविक्रम ढकाल र स्पेनका सनील नेपाललाई फिर्ता बोलाउने निर्णय गरेको थियो । कात्तिक २० गतेभित्र नेपाल फर्किसक्ने गरी मन्त्रीपरिषद्ले निर्णय गरेको थियो । फिर्ता भएका राजदूतको समयमा नियुक्त अस्ट्रेलिया, भारत, दक्षिण कोरिया, बेल्जियमलगायत देशका राजदूतलाई भने यथावत् राखिएको थियो । पदाधिकारीविरुद्ध रिट पेसयसैबिच जेनजी आन्दोलनका क्रममा भएको जनधनको क्षतिबारे अनुसन्धान र कारबाही सिफारिसका लागि गठित आयोगको निष्पक्षतामा प्रश्न उठाउँदै सर्वोच्चमा रिट पेस भएको छ । अधिवक्ता विपिन ढकालले रिट पेस गर्नुभएको हो । निवेदक ढकालले आयोग अध्यक्ष र सदस्यले घटनाका विषयमा आफ्नो धारणा सार्वजनिक गरिसकेकाले निष्पक्ष अनुसन्धान हुन नसक्ने जिकिर गर्नुभएको छ । घटनाबारे पूर्ववत् धारणा रहेकाले उक्त पदमा बसेर काम गर्न आयोग पदाधिकारी अयोग्य रहेको जिकिर निवेदकको छ । निवेदकले आयोग अध्यक्ष गौरीबहादुर कार्की तथा सदस्यद्वय विज्ञानराज शर्मा र विश्वेश्वरप्रसाद भण्डारीलाई समेत विपक्षी बनाउनुभएको छ ।",
      "link": "https://gorkhapatraonline.com/news/176979",
      "image": "https://gorkhapatraonline.com/storage/media/311866/conversions/Untitled-1-(1)-original-thumb.jpg"
    },
    {
      "slug": "176977",
      "title": "छठ पर्वले नेपालीको राष्ट्रिय एकतालाई थप सुदृढ बनाउने छ : राष्ट्रपति पौडेल",
      "timestamp": 1761523200000,
      "source": "gp",
      "content": "राष्ट्रपति रामचन्द्र पौडेलले छठ पर्वले नेपालीको  राष्ट्रिय एकतालाई थप सुदृढ बनाउन प्रेरणा दिने विश्वास व्यक्त गर्नुभएको छ ।",
      "longContent": "काठमाडौँ, कात्तिक १० गते । राष्ट्रपति रामचन्द्र पौडेलले छठ पर्वले नेपालीको  राष्ट्रिय एकतालाई थप सुदृढ बनाउन प्रेरणा दिने विश्वास व्यक्त गर्नुभएको छ । छठ पर्व–२०८२ को अवसरमा आज एक शुभकामना सन्देश जारी गर्दै उहाँले भन्नुभएको छ, “यस पर्वले समाजमा विद्यमान वर्गीय, जातीय, लैङ्गिकलगायत सबै प्रकारका विभेद, कुरिति एवं विसङ्गतिको अन्त्य गरी सम्पूर्ण नेपालीमा राष्ट्रिय एकता अभिवृद्धि गर्न, मौलिक संस्कृतिको संरक्षण तथा सम्वर्द्धन गर्न र आपसी सद्भाव थप सुदृढ पार्न प्रेरणा प्रदान गर्नेछ भन्ने मैले विश्वास लिएको छु ।”छठ पर्वले दिगो शान्ति, सुशासन, विकास र समृद्धि प्राप्तिका लागि थप सहयोग पुग्ने राष्ट्रपति पौडेलको भनाइ छ । सूर्य, जल र पृथ्वीप्रति श्रद्धा गर्दै छठी माताको पूजा, अर्चना र व्रत गरी रातभर खोला, पोखरी तथा तालतलैयाको किनारमा जाग्राम बसी धुमधाम एवं हर्षोल्लासका साथ यो पर्व मनाउने चलन छ । छठको व्रत विधिपूर्वक सम्पन्न गर्नाले मनोवाञ्छित फल पाइने, परिवारको कल्याण हुने र आफ्ना सम्पूर्ण दुःख र कष्ट हटेर शुभ हुँदै जाने जनविश्वास छ । राष्ट्रपति पौडेलले भन्नुभएको छ, “सूर्यविना पृथ्वीमा जीवन सम्भव नरहने सन्दर्भलाई आत्मसात् गर्दै तन, मन लगाएर कात्तिक शुक्ल चतुर्थीदेखि सप्तमीका दिनसम्म जल प्रवाह हुने स्थानमा रहेर अस्ताउँदो र उदाउँदो सूर्यको किरणलाई दूधको अघ्र्य दिएर पूजा आराधना गरी यो पर्व मनाउनाले मानिसलाई प्रकृति प्रतिको दायित्व र पर्यावरणीय चेतना एवम् पारिवारिक र सामाजिक ऐक्यबद्धता प्रकट गर्न सहयोग पुग्ने देखिन्छ ।” रासस",
      "link": "https://gorkhapatraonline.com/news/176977",
      "image": "https://gorkhapatraonline.com/storage/media/311864/conversions/ramchandra-paudel-rastrapati-presedent_9aeEuAviXS-original-thumb.jpg"
    },
    {
      "slug": "176974",
      "title": "प्रभावकारी बन्दै ‘प्यालिएटिभ केयर’",
      "timestamp": 1761523200000,
      "source": "gp",
      "content": "क्यान्सर बिरामीका लागि ‘प्यालिएटिभ केयर’ उपचार (अन्तिम चरणको उपचारमा रहेकालाई सान्त्वनासहितको सेवा) प्रभावकारी बन्दै गएको छ । पछिल्लो समय स्वास्थ्य तथा जनसङ्ख्या मन्त्रालय अन्तर्गत रहेको भक्तपुर क्यान्सर अस्पतालमा स्थापना भएको ‘प्यालिएटिभ केयर’ बाट धेरै क्यान्सरका बिरामीले ‘प्यालिएटिभ केयर’ सेवा पाइरहेका छन् ।",
      "longContent": "काठमाडौँ, कात्तिक १० गते । क्यान्सर बिरामीका लागि ‘प्यालिएटिभ केयर’ उपचार (अन्तिम चरणको उपचारमा रहेकालाई सान्त्वनासहितको सेवा) प्रभावकारी बन्दै गएको छ । पछिल्लो समय स्वास्थ्य तथा जनसङ्ख्या मन्त्रालय अन्तर्गत रहेको भक्तपुर क्यान्सर अस्पतालमा स्थापना भएको ‘प्यालिएटिभ केयर’ बाट धेरै क्यान्सरका बिरामीले ‘प्यालिएटिभ केयर’ सेवा पाइरहेका छन् । भक्तपुर क्यान्सर अस्पतालका कार्यकारी निर्देशक डा. उज्ज्वल चालिसेले प्यालिएटिभ केयरबाट क्यान्सरको जटिल स्थितिमा पुगेका बिरामीका लागि ठुलो राहत हुने जानकारी गराउनुभयो । उहाँले प्यालिएटिभ केयर उपचारले क्यान्सरका बिरामीलाई हुने असजिलोपना, दुखाइ तथा पीडाबाट कम गराउनुका साथै बिरामीको रोगसँगै आउने समस्यालाई कम गराउँदै लैजाने बताउनुभयो । डा. चालिसेका अनुसार क्यान्सरका बिरामीको उपचार सुरु भएदेखि नै प्यालिएटिभ केयरको आवश्यकता पर्छ । रोगले थलिएर अन्तिम अवस्थामा पुगेका बिरामीका लागि प्यालिएटिभ केयर अनिवार्य हो । “क्यान्सरको उपचारमा दिइने केमोथेरापी, रेडियोथेरापीका कारण ‘साइड इफेक्ट’ का रूपमा थुप्रै समस्या आउन सक्छन्,” डा. चालिसेले भन्नुभयो, “यसलाई कम गर्न सहज बनाउन पनि प्यालिएटिभ केयर अत्यावश्यक पर्छ ।”बिरामीलाई अनेक किसिमका मानसिक तनावदेखि शारीरिक, आर्थिकलगायतका तनावले सताउने भन्दै उहाँले प्यालिएटिभ केयरमा बिरामीलाई मनोसामाजिक परामर्शदेखि सहज उपचारको व्यवस्थापन हुन्छ ।”“क्यान्सर जस्तो दीर्घरोग लाग्यो, अब सक्कियो भन्ने सोचेर बिरामी झनै कमजोर बन्न पुग्छन् । यो अवस्थामा उनीहरूलाई मनोसामाजिक परामर्शसमेत आवश्यकता पर्छ,” डा. चालिसेले भन्नुभयो, “प्यालिएटिभ केयरमा बिरामीलाई उपचार मात्र नभई परामर्शसमेत दिने गरिन्छ ।”क्यान्सर जटिल अवस्थामा पुग्दा बिरामीमा दुखाइ, पीडा, तनाव, चिन्ता, थकाइ जस्ता समस्याले सताउने गर्छ । उनीहरूलाई लक्षणका आधारमा औषधी दिने र जीवन सहज बनाउने काम प्यालिएटिभ केयरमा गरिन्छ ।प्यालिएटिभ केयरमा कार्यरत नर्स राधिका मकाजूले प्यालिएटिभ केयर उपचारमा बिरामीको इच्छालाई प्राथमिकता दिने गरेको जानकारी दिनुभयो । उहाँले बिरामीसँग एक परिवारमा जसरी मिलेर बसिन्छ, त्यसै गरी बस्ने गरेको बताउनुभयो । उहाँले भक्तपुर क्यान्सर अस्पतालको प्यालिएटिभ केयरमा उपचार गर्ने बिरामीको जन्मदिन मनाइदिनेदेखि विभिन्न चाडबाडमा बिरामीसँग मनाउने गरेको बताउनुभयो । “प्यालिएटिभ केयरमा उपचार गर्न आउने बिरामी एउटै परिवार जस्तो लाग्छ,” मकाजूले भन्नुभयो, “बिरामीलाई उहाँहरूको इच्छाबमोजिम सहज तरिकाले उपचार गरिन्छ ।”“प्यालिएटिभ केयर उपचार बिरामीको मृत्यु भए पनि सकिँदैन,” मकाजूले भन्नुभयो, “बिरामीको आफन्तलाई पनि उपचार गरिन्छ ।” प्यालिएटिभ केयरमा भोलि हेरिँदैन, आजलाई मात्र हेर्ने गरिन्छ ।  रोगसँगसँगै क्युरेटिभ उपचार पनि दिइन्छ ।” डा. चालिसेले क्यान्सर बिरामीका असहजता र अप्ठ्याराको उपचार गर्ने विधि नै प्यालिएटिभ केयर रहेको बताउनुभयो । सेवा विस्तार गरिँदै भक्तपुर क्यान्सर अस्पतालले देशभर प्यालिएटिभ सेवाको सशक्त विस्तार गर्ने भएको छ । अस्पतालका कार्यकारी निर्देशक डा. उज्ज्वल चालिसेले प्यालिएटिभ सेवा विस्तार गर्ने योजना रहेको बताउनुभयो । “हामीले अस्पतालमा प्याभिएटिभ केयर कोष (फन्ड) समेत स्थापना गरेका छौँ,” डा. चालिसेले भन्नुभयो, “फन्डबाट जम्मा भएको रकम आर्थिक रूपमा कमजोर बिरामीलाई निःशुल्क सेवा प्रदान गर्न प्रयोग गरिने छ ।” उहाँले भक्तपुर क्यान्सर अस्पतालले अहिले नै देशकै एक सशक्त प्यालिएटिभ केयर युनिट सञ्चालन गरिरहेको र यसलाई थप सुदृढ बनाउने योजनामा रहेको बताउनुभयो । उहाँले अस्पतालले सर्जरी, रेडियसन, केमोथेरापी, इम्युनोथेरापी, ल्याब सेवा, सिटी स्क्यानलगायतका उपचारका सुविधा उपलब्ध गराइरहेको जानकारी दिनुभयो । स्वास्थ्य तथा जनसङ्ख्या मन्त्रालयका प्रवक्ता डा. प्रकाश बुढाथोकीले नेपाल सरकारले हालै २०२५–२०३५ को राष्ट्रिय प्यालिएटिभ केयर रणनीति स्वीकृत गरिसकेको जानकारी दिनुभयो । उहाँले उक्त रणनीतिले देशभर प्यालिएटिभ सेवा विस्तारमा ठुलो भूमिका खेल्ने बताउनुभयो । डा. चालिसेका अनुसार लायन्स क्लब अफ बागमती क्यान्सर केयरले एक लाख, डिके मेडिसेल्सले पाँच लाख रुपियाँ बराबरको सहयोग, इस्ट वेस्ट कन्सर्नले दुई लाख र श्रीमती उषा दीक्षितले एक लाख रुपियाँ भक्तपुर क्यान्सर अस्पताल प्यालिएटिभ केयर फन्डमा जम्मा गर्नुभएको छ ।",
      "link": "https://gorkhapatraonline.com/news/176974",
      "image": "https://gorkhapatraonline.com/storage/media/311861/conversions/palliative-care-1-original-thumb.jpg"
    },
    {
      "slug": "176973",
      "title": "सुरुङमार्गको ठेकेदारबाट हर्जना दाबी",
      "timestamp": 1761523200000,
      "source": "gp",
      "content": "नागढुङ्गा–सिस्नेखोला सुरुङमार्ग निर्माण गर्ने ठेकेदार कम्पनीले क्षतिपूर्तिस्वरूप सवा तीन अर्ब रुपियाँको माग दाबी गरेको छ । सम्झौता अनुसारको डिजाइनमा फरक परेकाले बढी काम गर्नुपर्दा, विभिन्न माग राख्दै स्थानीयले गरेका पटक पटक अवरोधले काम रोक्नुपर्दा सयौँ कामदार र उपकरण बेरोजगार बसेको तथा डलरको मूल्य बढेको कारण देखाउँदै निर्माण कम्पनीले सो क्षतिपूर्ति माग गरेको नागढुङ्गा–सिस्नेखोला सुरुङमार्ग निर्माण आयोजनाले जनाएको छ ।",
      "longContent": "काठमाडौँ, कात्तिक १० गते । नागढुङ्गा–सिस्नेखोला सुरुङमार्ग निर्माण गर्ने ठेकेदार कम्पनीले क्षतिपूर्तिस्वरूप सवा तीन अर्ब रुपियाँको माग दाबी गरेको छ । सम्झौता अनुसारको डिजाइनमा फरक परेकाले बढी काम गर्नुपर्दा, विभिन्न माग राख्दै स्थानीयले गरेका पटक पटक अवरोधले काम रोक्नुपर्दा सयौँ कामदार र उपकरण बेरोजगार बसेको तथा डलरको मूल्य बढेको कारण देखाउँदै निर्माण कम्पनीले सो क्षतिपूर्ति माग गरेको नागढुङ्गा–सिस्नेखोला सुरुङमार्ग निर्माण आयोजनाले जनाएको छ । आयोजनाका प्रमुख सौजन्य नेपालले सम्झौता अनुसार सुरुङमार्गको भित्ता खन्ने र त्यसको ‘सपोर्टिङ’ प्रक्रियालगायतको कामको लागतभन्दा बढी र थप काम गर्नु परेको र विभिन्न समयमा भएका अवरोधका कारण जनशक्ति र उपकरणले काम गर्न नपाउँदा क्षति पुगेको भन्दै निर्माण कम्पनीले हर्जनास्वरूप तीन अर्ब २५ करोड रुपियाँको माग दाबी गरेको जानकारी दिनुभयो । त्यसै गरी डलरको भाउ बढ्दासमेत क्षति पुगेको निर्माण कम्पनीको दाबी छ ।उहाँका अनुसार निर्माण कम्पनीले आयोजनाको ‘डिसप्युट बोर्ड’ मा लिखित क्षतिपूर्ति दाबी गरेको हो । आयोजना निर्माणका क्रममा पहिलो पक्ष (नेपाल सरकार) र दोस्रो पक्ष (निर्माण कम्पनी) बिच कुनै विवाद उत्पन्न भएमा त्यसको समाधानका लागि तेस्रो पक्ष (स्वतन्त्र पक्ष) का रूपमा तीन सदस्यीय ‘डिसप्युट बोर्ड’ गठन गरिएको हो । सो बोर्डमा दुई जना नेपाली र एक जना बेलायती नागरिक विज्ञका रूपमा रहनुभएको छ । निर्माण कम्पनीले गरेको क्षतिपूर्तिको दाबीको सम्बन्धमा ‘डिसप्युट बोर्ड’ ले अध्ययन अनुसन्धान गरिरहेको बताउँदै आयोजना प्रमुख नेपालले बोर्डले निर्णय दिएपछि यस सम्बन्धमा टुङ्गो लाग्ने स्पष्ट पार्नुभयो । यस बोर्डको काम अदालती प्रक्रिया जस्तो हुन्छ । टुङ्गो कहिले लाग्छ भन्ने निश्चित हुँदैन । आयोजनाको काम सम्पन्न गरेर नेपाललाई हस्तान्तरण गरेपछि पनि बोर्डको निर्णय अनुसार निर्माण कम्पनीले दाबी अनुसारको क्षतिपूर्ति पाउन वा नपाउन सक्ने उहाँले स्पष्ट पार्नुभयो ।बोर्डले गरेको निर्णयमा पहिलो वा दोस्रो पक्षको चित नबुझेको अवस्थामा पुनरावेदनमा जान सक्ने र यो प्रक्रिया अझ लम्बिन सक्ने उहाँको भनाइ छ ।“कम्पनीले क्षतिपूर्ति भन्दै दाबी (क्लेम) गरेको हो । उसले गरेको दाबीको अनुसन्धान गर्दा कति पुष्टि हुन सक्छ ? त्यस अनुसारको क्षतिपूर्ति दिने हो । अनुसन्धान गर्दा एक अर्ब पनि पुष्टि हुन सक्छ, तीन अर्ब पनि हुन सक्छ । हुँदैन नहुन पनि सक्छ । जति पुष्टि हुन्छ, त्यति रकम दिने हो,” उहाँले भन्नुभयो, “निर्माण कम्पनीले क्षतिपूर्तिको दाबी गर्न पाउने सम्झौतामा नै उल्लेख हुन्छ । उनीहरूले १० अर्बको पनि क्षतिपूर्ति दाबी गर्न सक्छन् । दाबी गर्दैमा पाउने होइन ।”तेस्रो पटक म्याद थप्ने तयारीआयोजना निर्माणको म्याद कात्तिक ७ गतेसम्म रहेको छ । आयोजनाको मुख्य संरचना (सुपर स्ट्रक्चर) को काम सम्पन्न भए पनि सुरुङमार्गको पश्चिमपट्टिको प्रवेशद्वार (पोर्टल) को काम बाँकी रहेकाले सञ्चालनमा केही ढिलाइ हुन सक्ने उहाँले स्पष्ट पार्नुभयो । यही पुसदेखि सुरुङमार्ग सञ्चालन गर्ने लक्ष्य भए पनि आयोजनाको पश्चिमी पोर्टलमा आएको पहिरोका कारण पहुँचमार्ग निर्माण हुन नसक्दा केही ढिलो हुन सक्ने सम्भावना छ ।आयोजना प्रमुख नेपालले भन्नुभयो, “पहिरो गएका कारणले केही समय पुनः म्याद थप्नु पर्छ । पहिरो गएको ठाउँको निर्माण र पहिरो नियन्त्रणसम्बन्धी डिजाइन तयार नभएकाले कति समय म्याद थप्नु पर्छ, त्यसको टुङ्गो लाग्न सकेको छैन । डिजाइन तयार भएपछि काम सम्पन्न गर्न लाग्ने समयको टुङ्गो लागेपछि सोही अनुसार म्याद थप गरिने छ ।”आयोजनाको कुल लागत २२ अर्ब रुपियाँ रहेकोमा जापान अन्तर्राष्ट्रिय सहयोग नियोग (जाइका) का तर्फबाट १५ अर्ब ८० करोड र नेपाल सरकारका तर्फबाट चार अर्ब ८० करोड रुपियाँ उपलब्ध गराइएको छ । सन् २०१६ मा जाइकासँग १६ अर्ब ६३ करोड रुपियाँको ऋण सम्झौता भएको थियो । ०.०१ प्रतिशत ब्याजदरमा ४० वर्षभित्र फिर्ता गर्ने गरी सो ऋण सम्झौता भएको हो । विसं २०७६ कात्तिक ४ गते प्रधानमन्त्री केपी शर्मा ओलीले यस आयोजनाको शिलान्यास गर्नुभएको हो । सुरुङमार्ग निर्माणका लागि जाइकाले सन् २०१५ मा प्रारम्भिक अध्ययन गरेको थियो । यसको विस्तृत परियोजना प्रतिवेदन सन् २०१८ मा तयार पारिएको थियो ।",
      "link": "https://gorkhapatraonline.com/news/176973",
      "image": "https://gorkhapatraonline.com/storage/media/311860/conversions/Nagdhunga-(1)-original-thumb.jpg"
    },
    {
      "slug": "176972",
      "title": "प्रभावकारी बन्यो गुनासो केन्द्र",
      "timestamp": 1761523200000,
      "source": "gp",
      "content": "धनुषाको धनुषाधाम नगरपालिकाका स्थानीयले स्थानीय तहको न्यायिक समितिले गरेको निर्णयविरुद्ध अदालत गएका र अदालतले गरेको फैसला स्थानीय तहले कार्यान्वयन नगरेको गुनासो गत असोजमा सङ्घीय मामिला तथा सामान्य प्रशासन मन्त्रालयको गुनासो व्यवस्थापन केन्द्रमा आयो । मन्त्रालयमा आएको उक्त गुनासोलाई मन्त्रालयले तत्काल सम्बन्धित स्थानीय तहलाई सम्पर्क गरी अदालतको फैसला कार्यान्वयन गरायो ।",
      "longContent": "काठमाडौँ, कात्तिक १० गते । धनुषाको धनुषाधाम नगरपालिकाका स्थानीयले स्थानीय तहको न्यायिक समितिले गरेको निर्णयविरुद्ध अदालत गएका र अदालतले गरेको फैसला स्थानीय तहले कार्यान्वयन नगरेको गुनासो गत असोजमा सङ्घीय मामिला तथा सामान्य प्रशासन मन्त्रालयको गुनासो व्यवस्थापन केन्द्रमा आयो । मन्त्रालयमा आएको उक्त गुनासोलाई मन्त्रालयले तत्काल सम्बन्धित स्थानीय तहलाई सम्पर्क गरी अदालतको फैसला कार्यान्वयन गरायो । असोज महिनामा नै झापाको एक सहकारी संस्थाका बचतकर्ताले सहकारी संस्थाले बचत फिर्ता नदिएपछि ‘बचत फिर्ता नपाए आत्महत्या गर्छु’ भन्ने गुनासो मन्त्रालयको गुनासो व्यवस्थापन केन्द्रमा आयो । मन्त्रालयले सेवाग्राहीबाट आएको उक्त गुनासोलाई सम्बन्धित निकायलाई पत्राचार गरी बचतकर्ताको दुई किस्ता बचत रकम फिर्ता गराइसकेको छ । अब एक किस्ता मात्र रकम बाँकी छ । उक्त रकम पनि केही दिनमा फिर्ता गर्ने सम्बन्धित सहकारी संस्थाले प्रतिबद्धता जनाइसकेको छ । कतिपय स्थानीय तहले गत असारमै चालु आर्थिक वर्ष २०८२/८३ को नीति, कार्यक्रम र बजेटको विवरण सम्बन्धित स्थानीय तहको वेबसाइटमा नराखेको जेनजीका युवाले मन्त्रालयलाई गुनासो गरेका थिए । उक्त गुनासोलाई मन्त्रालयले आवश्यक समन्वय गरी ती स्थानीय तहको बजेट वेबसाइटमा राख्न लगाइएको छ । गुनासो केन्द्रमा स्थानीय तहमा खटाइएका केही प्रमुख प्रशासकीय अधिकृत नजाँदा स्थानीय नागरिक सेवा पाउनबाट वञ्चित भएको गुनासो दैनिकजसो आउन थालेपछि मन्त्रालयले खटाइसकेको तर स्थानीय तहमा हाजिर हुन नगएका प्रमुख प्रशासकीय अधिकृतलाई खोजी खोजी सम्बन्धित स्थानीय तहमा पठाएको छ । गत साउन ८ गतेदेखि असोज मसान्तसम्म लिखित रूपमा ८४ वटा गुनासा मन्त्रालयको गुनासो केन्द्रमा दर्ता भएका छन् । मौखिक रूपमा गरी दुई सयभन्दा बढी गुनासो दर्ता भइसकेको मन्त्रालयले जनाएको छ । तत्कालीन सङ्घीय मामिला तथा सामान्य प्रशासनमन्त्री भगवती न्यौपानेले गुनासो व्यवस्थापन केन्द्रको शुभारम्भ गर्नुभएको थियो । मन्त्रालयमा आएका गुनासोलाई अहिले क्रमिक रूपमा मन्त्रालयले सम्बोधन गर्दै आएको छ । मन्त्रालयका सचिव रविलाल पन्थले गुनासो व्यवस्थापन केन्द्रमा आउने अधिकांश कर्मचारीको सरुवा र स्थानीय तहका प्रमुख प्रशाकीय अधिकृत रिक्त, सेवाप्रवाहसँग सम्बन्धित हुने गरेको भन्दै उक्त गुनासोलाई मन्त्रालयले तत्काल र बढीमा एक साताभित्र सम्बोधन गर्दै आएको बताउनुभयो । सचिव पन्थका अनुसार गुनासो व्यवस्थापन केन्द्रले गुनासो सङ्कलन, वर्गीकरण सम्बोधन गर्न सक्ने गुनासो केन्द्रबाटै सम्बोधन हुन्छ । गुनासो केन्द्रमा रहने कर्मचारीले सम्बोधन गर्न नसक्ने गुनासोलाई समाधानका लागि सम्बन्धित शाखामा पठाउने गरिएको छ । सम्बन्धित शाखाले सम्बोधन गर्न सक्ने गुनासोलाई सोही शाखाले तत्काल सम्बोधन गरिएको । सम्बन्धित शाखाले सम्बोधन गर्न नसक्ने गुनासोलाई महाशाखा प्रमुखसँग छलफल गरी तीन दिनभित्र सम्बोधन हुँदै आएको छ । सम्बन्धित महाशाखाबाट पनि सम्बोधन हुन नसक्ने प्रकृतिका गुनासा अन्य महाशाखा र मन्त्रालयका सचिवसँग समन्वय गरी सात दिनभित्र सम्बोधन हुँदै आएका छन् । सचिव पन्थले भन्नुभयो, “नीतिगत रूपमा सम्बोधन गर्नुपर्ने गुनासा सम्बन्धित महाशाखा प्रमुखको प्रस्तावमा मन्त्रालयको उच्च व्यवस्थापन समितिको बैठकमा छलफल गरी निर्णय भएबमोजिम मन्त्रीस्तरीय निर्णयबाट एक महिनाभित्र सम्बोधन गरिएको छ ।” गुनासो सहजकर्ता लोकबहादुर लामाले गुनासो केन्द्रबाटै सम्बोधन गर्न सकिने गुनासोलाई केन्द्रले तत्काल फोनमार्फत सम्बोधन गर्दै आएको बताउनुभयो । पछिल्लो समय स्थानीय तहबाट फोन, इमेल, ह्वाट्सएप र भाइबरमार्फत आउने गुनासा भने जेनजीले गर्ने गरेको पाइएको उहाँले जानकारी दिनुभयो । स्थानीय तहमा पनि हेल्प डेक्स मन्त्रालयले सुरु गरेको गुनासो व्यवस्थापन केन्द्र प्रभावकारी बन्दै गएपछि कञ्चनपुरको शुक्लाफाँटा नगरपालिकाले मूल प्रवेशद्वारमा हेल्प डेक्स राखेर सेवाग्राहीको गुनासो सम्बोधन गर्दै आएको छ । प्रवेशद्वारमा दुई जना कर्मचारीलाई जिम्मेवारी नै दिएर सेवाग्राहीको गुनासो सुनुवाइ र सम्बोधन गर्दै आइएको नगरपालिकाका प्रमुख प्रशासकीय अधिकृत खेमराज विष्टले जानकारी दिनुभयो । उहाँले भन्नुभयो, “आवश्यकताका आधारमा फाटफुट म पनि १ बजेसम्म हेल्प डेक्सतिरै बस्छु । सेवाग्राहीको पत्रमा त्यहीँनिर तोक लगाउने, त्यहीँनिर दर्ता गर्ने, सेवाग्राही कुन कोठामा कहाँ जाने हो कर्मचारीले त्यहीँबाट बताउँछन् ।” यसबाट सेवाग्राहीलाई सेवा सहज भएको शुक्लाफाँटा नगरपालिकाले जनाएको छ ।",
      "link": "https://gorkhapatraonline.com/news/176972",
      "image": "https://gorkhapatraonline.com/storage/media/311859/conversions/Gunaso-Sketch-original-thumb.jpg"
    },
    {
      "slug": "176970",
      "title": "दुर्गम क्षेत्रमा सञ्चार पहुँच पुर्‍याउन सञ्चारमन्त्रीसमक्ष अनुरोध",
      "timestamp": 1761436800000,
      "source": "gp",
      "content": "हुम्ला र मनाङको दुर्गम क्षेत्रमा दूरसञ्चारको पहुँच पुर्‍याउन पहल गरिदिन सञ्चार तथा सूचना प्रविधिमन्त्री जगदीश खरेलसमक्ष आग्रह गरिएको छ ।",
      "longContent": "काठमाडौँ, कात्तिक ९ गते । हुम्ला र मनाङको दुर्गम क्षेत्रमा दूरसञ्चारको पहुँच पुर्‍याउन पहल गरिदिन सञ्चार तथा सूचना प्रविधिमन्त्री जगदीश खरेलसमक्ष आग्रह गरिएको छ । हुम्लाको नाम्खा गाउँपालिका तथा मनाङको नार्पा भूमि गाउँपालिकाका स्थानीयवासीसहितको प्रतिनिधिमण्डलले आज सिंहदरबारस्थित मन्त्रालयमा सञ्चारमन्त्री खरेलसँग भेटगरी दूरसञ्चारको पहुँच विस्तारका लागि अनुरोध गर्दै ज्ञापनपत्र बुझाएका हुन् ।नाम्खा –६ स्थित लिमी क्षेत्र, नार्पा भूमि–१ स्थित नार गाउँ र वडा नं ५ को फू गाउँलगायत स्थानमा गुणस्तरीय र भरपर्दो दूरसञ्चारको पहुँच विस्तार गर्न स्थानीयले माग गरेका छन् । नाम्खाका विभिन्न क्षेत्रमा दूरसञ्चारको पहुँच विस्तार तथा नार्पाको नार र फू क्षेत्रमा नेपाल टेलिकमको ‘फोरजी’ सेवा विस्तार गर्न आग्रह गरिएको छ ।प्रतिनिधिमण्डलको ज्ञापनपत्र ग्रहण गर्दै सञ्चारमन्त्री खरेलले हुम्लाको लिमी, लाप्चालगायत क्षेत्रमा दूरसञ्चारको साधन टेलिफोन र ‘इन्टरनेट’ सेवाको पहुँच स्थापित गर्न तथा मनाङको नार्पा भूमिका दुर्गम क्षेत्रमा फोरजी सेवाको पहुँच पु¥याउन पहल गर्ने विश्वास दिलाउनुभयो । देशका ग्रामीण क्षेत्रका जनतालाई सञ्चार आदान–प्रदान, ‘डिजिटल’ भुक्तानीलगायतमा सहज होस् भन्ने हेतुले आफूले निरन्तर पहल गरिरहेको उहाँले उल्लेख गर्नुभयो । मन्त्री खरेलले सुदूरपश्चिम, कर्णाली र मधेस प्रदेशमा टेलिफोन तथा इन्टरनेट सेवाको पहुँच विस्तार गर्न मन्त्रालयले प्राथमिकताका साथ काम गरिरहेको जानकारी दिनुभयो । नाम्खामा रहेको लिमी उपत्यका पर्यटकीय गन्तव्य हो ।सिमिकोटका राजन रावतले हुम्लाको पर्यटकीय क्षेत्र लिमीलाई पर्यटनको आकर्षक केन्द्रका रुपमा स्थापित गर्न तथा सञ्चारको पहँुच अभिवृद्धि गर्ने उद्देश्यले सञ्चार सञ्जाल विस्तारको पहल गरिदिन सञ्चारमन्त्रीसमक्ष आग्रह गरिएको बताउनुभयो । लिमी र लाप्चाबाट कैलाश मानसरोवरको दर्शन गर्न सकिन्छ । तर, त्यहाँ पुग्ने विभिन्न पदमार्गहरुमा टेलिफोन र इन्टरनेटको सुविधा नहुँदा स्थानीय एवं पर्यटकलाई समस्या हुने गरेको छ । पर्यटकीय क्षेत्र लिमी, लाप्चा सल्ली, न्यालु र ताक्चीमा कुनै पनि सञ्चारको साधन नहुँदा स्थानीयले सास्ती बेहोर्नु परेको छ । लिमीमा तीनवटा टावर निर्माण गरी टेलिफोन र इन्टरनेट सेवा सञ्चालनका लागि स्थानीयले माग गरेका छन् ।“हाम्रो मुख्य माग लिमी लाप्चालगायत क्षेत्रमा सञ्चारको उपयोग गर्न पाउनुपर्छ भन्ने हो”, उहाँले भन्नुभयो, “बर्सेनि हजारौँ पर्यटक भित्रिने क्षेत्रमा सञ्चारको पहुँच स्थापित गर्न हुम्लावासीले पहलकदमी लिएका हौँ । यसले स्थानीयवासी र पर्यटकलाई राहत मिल्नेछ ।”नेपाल पत्रकार महासङ्घ हुम्लाका सदस्यसमेत रहनुभएका रावतले आफूहरुको मागलाई सञ्चारमन्त्रीले सकारात्मक लिनुभएको र आगामी दिनमा हुम्लालगायतका सबै ग्रामीण क्षेत्रमा सञ्चारको पहुँच विस्तार हुने विश्वास व्यक्त गर्नुभयो । ती क्षेत्रमा टेलिफोन र इन्टरनेटको सहजता भएमा पर्यटक लाभान्वित हुनेछन् । लिमी क्षेत्रमा झन्डै ६ महिना हिमपात हुनेगर्छ । बाक्लो हिमपातले स्थानीय र पर्यटकलाई सञ्चार सम्पर्कमा कठिन हुने गरेको छ ।लिमीका फुन्जोक छोपेल तामाङका अनुसार कैलाश मानसरोवर जाने लिमी क्षेत्रमा पर्यटकलाई सञ्चार सम्पर्क गर्न असहज भएको र स्थानीय बिरामी परेको अवस्थामा सम्पर्क गर्न तथा समयमै अस्पताल लैजान समस्या भएको छ । टेलिफोन र इन्टरनेट सेवा सुरु भए स्थानीयलाई राहत मिल्नाका साथै पर्यटकलाई सञ्चार आदान–प्रदानमा सहज हुने तामाङले बताउनुभयो ।लिमी एकता तथा बहुउद्देश्यीय सहकारी संस्था लिमिडेडका अध्यक्ष छिरिङ नेक्याप लामाले भिसेट फोन सेवालाई गुणस्तरीय बनाउन सम्बन्धित निकायमा ताकेता गरिदिन सञ्चारमन्त्रीसमक्ष अनुरोध गर्नुभयो । कर्णाली प्रदेशअन्तर्गत हुम्लाको सुदूर उत्तर पश्चिममा अवस्थित नाम्खा पर्यटकीय गन्तव्य हो । स्थानीयका अनुसार लिमी क्षेत्रमा वार्षिक १५ हजारभन्दा बढी पर्यटक पुग्ने गरेका छन् । यस्तै मनाङको नार्पा भूमि गाउँपालिकाका अध्यक्ष कोन्जो तन्जिङ लामाले वडा नं १ स्थित नार गाउँ र वडा नं ५ को फू गाउँमा दूरसञ्चार सेवालाई दिगो तथा गुणस्तरीय बनाउन तथा टेलिकमको फोरजी सेवा विस्तारका लागि स्थानीयले सञ्चारमन्त्रीलाई आग्रह गर्नुभयो । उहाँका अनुसार ती क्षेत्रमा एक÷एकवटा नेपाल टेलिकमका टावर रहेको र इन्टरनेट सेवाका लागि टेकमाइन्स नेटवर्क प्रालिसँग सम्झौता भएको छ । रासस",
      "link": "https://gorkhapatraonline.com/news/176970",
      "image": "https://gorkhapatraonline.com/storage/media/311857/conversions/sanchar-original-thumb.jpg"
    },
    {
      "slug": "176959",
      "title": "प्रियासनको उपन्यास ‘कालो मन’ सार्वजनिक",
      "timestamp": 1761436800000,
      "source": "gp",
      "content": "पत्रकार तथा साहित्यकार सविन प्रियासनको १२ औं कृति  ‘कालो मन’ उपन्यास सार्वजनिक भएको छ । घोराहीमा रहेर लामो समयदेखि साहित्य र पत्रकारितामा सक्रिय प्रियासनको उक्त कृति हालै विशेष समारोहबीच सार्वजनिक गरिएको हो ।",
      "longContent": "सन्तोष दहितदाङ,  कात्तिक ९ गते । पत्रकार तथा साहित्यकार सविन प्रियासनको १२ औं कृति  ‘कालो मन’ उपन्यास सार्वजनिक भएको छ । घोराहीमा रहेर लामो समयदेखि साहित्य र पत्रकारितामा सक्रिय प्रियासनको उक्त कृति हालै विशेष समारोहबीच सार्वजनिक गरिएको हो ।उपन्यासकार प्रियासनले यसअघि गत वैशाख महिनामा  ‘कडी’ उपन्यास प्रकाशित गर्नुभएको थियो । ६ महिनाको अन्तरालमा नयाँ उपन्यास पाठक माझ ल्याउनुभएका उहाँको नयाँ कृति  ‘कालो मन’ २०८ पृष्ठको छ ।प्रियासनका अनुसार उपन्यास कृषिमा आधारित उद्यमशीलतामा सफल एक युवा र संघर्ष गरेर चिकित्साशास्त्र अध्ययन गरेकी युवतीबिचको प्रेमकथामा केन्द्रित छ। साथै समाजमा सन्देश दिने किसिमका थुप्रै उपकथाहरू पनि यसमा समावेश गरिएको उहाँले बताउनुभयो ।  ‘कालो मन’ शीर्षकमार्फत नकारात्मक सोचप्रति टिप्पणी गर्दै, नकारात्मक विचारमाथि विजय प्राप्त गरी हरेक क्षेत्रमा सफलता हासिल गर्न सकिने सन्देश उपन्यासले दिन खोजेको लेखक प्रियासनको भनाइ छ ।प्रियासनको यसअघि रोदनपछिको, भुमरी, पुनारागमन, पल्लवी, सहनशीला, सेल्फी, लक्कीचार्म, ब्रेकअप डायरी, लकडाउन लभ, एयरहोस्टेस र कडी उपन्यास प्रकाशित भएका छन् । त्यस्तै, उहाँले उपन्याससँगै एक कथा–सङ्ग्रह र एक सम्पादकीय–सङ्ग्रह पनि हालै प्रकाशित गर्नुभएको छ ।हाल प्रियासन घोराहीबाट प्रकाशित गणतन्त्र राष्ट्रिय दैनिकका प्रधान सम्पादक हुनुका साथै नेपाल पत्रकार महासंघका केन्द्रीय सचिवको जिम्मेवारीमा हुनुहुन्छ । यसअघि उहाँ राप्ती साहित्य परिषद्का केन्द्रीय महासचिवको रूपमा पनि काम गरिसक्नुभएको छ। साहित्य, पत्रकारिता र सामाजिक सेवामा निरन्तर सक्रिय प्रियासनले नेपाल सरकारबाट  ‘विभूषण सम्मान’ समेत प्राप्त गर्नुभएको छ । जिल्लादेखि राष्ट्रिय स्तरसम्मका दर्जनौं सम्मान र पुरस्कारहरू उहाँले पाउनुभएको छ ।",
      "link": "https://gorkhapatraonline.com/news/176959",
      "image": "https://gorkhapatraonline.com/storage/media/311838/conversions/Sabin-1-original-thumb.jpg"
    },
    {
      "slug": "176956",
      "title": "ट्रान्सफर्मर चोरी गरेको अभियोगमा दुईजना पक्राउ",
      "timestamp": 1761436800000,
      "source": "gp",
      "content": "ताप्लेजुङमा विद्युतीय ट्रान्सफर्मर चोरी गरेको अभियोगमा दुई व्यक्ति पक्राउ परेका छन् । पक्राउ पर्नेमा ताप्लेजुङको मिक्वाखोला गाउँपालिका –४ साँवाका ३३ वर्षीय फुपुनाम्गे शेर्पा र फक्ताङलुङ गाउँपालिका –१ सावादिनका ३९ वर्षीय आइतबहादुर लिम्बू रहेका छन् ।",
      "longContent": "साहारा लिम्बूताप्लेजुङ, कात्तिक ९ गते । ताप्लेजुङमा विद्युतीय ट्रान्सफर्मर चोरी गरेको अभियोगमा दुई व्यक्ति पक्राउ परेका छन् । पक्राउ पर्नेमा ताप्लेजुङको मिक्वाखोला गाउँपालिका –४ साँवाका ३३ वर्षीय फुपुनाम्गे शेर्पा र फक्ताङलुङ गाउँपालिका –१ सावादिनका ३९ वर्षीय आइतबहादुर लिम्बू रहेका छन् । शेर्पा र लिम्बूलाई गत कात्तिक २ गते राति करिब १ बजे जडान गरिएको ५० केभिए क्षमताको ट्रान्सफर्मर चोरी गरेको अभियोगमा नियन्त्रणमा लिइएको जिल्ला प्रहरी कार्यालय ताप्लेजुङका प्रहरी प्रवक्ता तथा सूचना अधिकारी, प्रहरी निरीक्षक विवेक बस्नेतले जानकारी दिनुभयो । प्रहरी निरीक्षक बस्नेतका अनुसार शेर्पा र लिम्बूले फुङलिङ नगरपालिका –२ नागेश्वरी आँपगाछीमा वाईबा इन्फ्राटेक प्रालिले जडान गरेको ट्रान्सफर्मर र केही पार्टस् पुर्जाहरुको चोरी गरेका थिए । पक्राउ परेका व्यक्तिबाट इआई कोरको पत्तामा तामाको तार बेरिएको दुईवटा रोल समेत बरामद गरिएको प्रहरीले जनाएको छ । उनीहरूलाई मुलुकी फौजदारी कार्यविधि संहिता २०७४ को दफा १४ को ३ बमोजिम जिल्ला अदालत ताप्लेजुङबाट १० दिनको म्याद लिई थप अनुसन्धानको कार्य जारी राखिएको प्रहरीको भनाइ छ ।",
      "link": "https://gorkhapatraonline.com/news/176956",
      "image": "https://gorkhapatraonline.com/storage/media/311835/conversions/Chori-vaeka-samagri-original-thumb.jpg"
    },
    {
      "slug": "176953",
      "title": "स्वास्थ्य केन्द्रलाई कम्प्युटर हस्तान्तरण",
      "timestamp": 1761436800000,
      "source": "gp",
      "content": "गण्डकी प्रदेशका स्वास्थ्यमन्त्री कृष्ण पाठकले गलकोट नगरपालिका–११, रिघाको सहरी स्वास्थ्य केन्द्रलाई व्यक्तिगत खर्चमा कम्प्युटर र प्रिन्टर प्रदान गर्नुभएको छ ।",
      "longContent": "रामकृष्ण बोहराबागलुङ, कात्तिक ९ गते । गण्डकी प्रदेशका स्वास्थ्यमन्त्री कृष्ण पाठकले गलकोट नगरपालिका–११, रिघाको सहरी स्वास्थ्य केन्द्रलाई व्यक्तिगत खर्चमा कम्प्युटर र प्रिन्टर प्रदान गर्नुभएको छ । आफूले पहिला प्रतिबद्धता जनाएअनुरूप गलकोटको एउटा सहरी स्वास्थ्य केन्द्रलाई कम्प्युटर र प्रिन्टर हस्तान्तरण गरेको स्वास्थ्यमन्त्री पाठकले बताउनुभयो । केही समयअघि मध्यपहाडी लोकमार्गमा पर्ने सहरी स्वास्थ्य केन्द्रमा पुग्दा कम्प्युटर र प्रिन्टर उपलब्ध गराउने प्रतिबद्धता गरेर फर्किनुभएका पाठकले उक्त सामग्री हस्तान्तरण गर्नुभएको हो ।आवश्यकताको आधारमा आफूले कम्प्युटर र प्रिन्टर मागेको र अहिले सो सामग्री प्राप्त भएको गलकोट नगरपालिका–११ का वडाध्यक्ष डम्मर श्रीसले बताउनुभयो । ‘‘मन्त्रीलाई हामीले कम्प्युटर र प्रिन्टरको आवश्यकता रहेको जानकारी गराएका थियौँ । उहाँले आफ्नो प्रतिबद्धता पूरा गर्नुभएको छ’’ श्रीसले भन्नुभयो ।",
      "link": "https://gorkhapatraonline.com/news/176953",
      "image": "https://gorkhapatraonline.com/storage/media/311830/conversions/Mantri-Pathak-Photo-original-thumb.jpg"
    },
    {
      "slug": "176952",
      "title": "लेक लागेर तीन जनाको मृत्यु",
      "timestamp": 1761436800000,
      "source": "gp",
      "content": "हिमाली जिल्ला मनाङमा लेक लागेर तीन जनाको मृत्यु भएको छ। मनाङको नार्पाभूमि गाउँपालिकाका विभिन्न स्थानमा लेक लागेर तीन जनाको मृत्यु भएको हो।",
      "longContent": "नवीनराज कुइँकेललमजुङ, कात्तिक ९ गते। हिमाली जिल्ला मनाङमा लेक लागेर तीन जनाको मृत्यु भएको छ। मनाङको नार्पाभूमि गाउँपालिकाका विभिन्न स्थानमा लेक लागेर तीन जनाको मृत्यु भएको हो। उच्च हिमाली क्षेत्रमा पर्यटकको भारी बोक्न र पथप्रदर्शकको रूपमा गएका उनीहरूको मृत्यु भएको जिल्ला प्रशासन कार्यालय मनाङले जनाएको छ। मृत्यु हुनेमा तनहुँका ४४ वर्षीय रामबहादुर थापा, नुवाकोटको किस्पाङ गाउँपालिका–१ का ४९ वर्षीय साम्बा घले र लमजुङको क्व्होलासोथर गाउँपालिका–४, भुजुङका ४८ वर्षीय डिलबहादुर गुरुङ रहेका छन्। पर्यटक पथप्रदर्शक (गाइड) को काम गर्ने थापा शनिबार राति नार्पाभूमि–२, केरेला होटलमा बास बस्नुभएको थियो। उहाँको सोही होटलमा मृत्यु भएको हो।  आइतबार बिहान उहाँको शवलाई हेलिकाेप्टरमार्फत उद्धार गरी शिक्षण अस्पताल, काठमाडौँ पठाइएको छ।यसैगरी, शनिबार नै  मनाङको नार्पाभूमि गाउँपालिका–४, काङला फेदी क्षेत्रमा लेक लागेर लमजुङको क्व्होलासोथर गाउँपालिका–४, भुजुङका गुरुङको निधन भएको थियो। लेक लागेर  बेहोस भएका गुरुङको उपचारको क्रममा निधन भएको हो। मनाङका प्रमुख जिल्ला अधिकारी नवराज पौड्यालका अनुसार काङला फेदी करिब चार हजार पाँच सय मिटरबाट पर्यटकको सामान बोकेर फर्कने क्रममा लेक लागेर गुरुङ बेहोस हुनुभएको थियो। घटनाबारे जानकारी प्राप्त भएपछि प्रहरी निरीक्षक अर्जुन बस्नेतको कमान्डमा दुई जनाको टोलीले एयर डाइनेस्टीको हेलिकोप्टरमार्फत उद्धार गरी गुरुङलाई प्रहरी सहायक हवल्दार कृष्ण कामीको साथमा उपचारका लागि पोखरा मणिपाल शिक्षण अस्पताल पठाइएको थियो। डिलबहादुरको उपचारका क्रममा मृत्यु भएको अस्पतालले पुष्टि गरेको थियो।जिल्ला प्रहरी कार्यालय मनाङका सूचना अधिकारी प्रहरी निरीक्षक अर्जुन बस्नेतका अनुसार नार्पाभूमि–४, याकखर्कमा पर्यटकको भारी बोकी फर्कने क्रममा नुवाकोट किस्पाङ गाउँपालिका–११ का ४९ वर्षीय साम्बा घलेको शुक्रबार लेक लागेर घटनास्थलमा नै मृत्यु भएको थियो।",
      "link": "https://gorkhapatraonline.com/news/176952",
      "image": "https://gorkhapatraonline.com/storage/media/311827/conversions/manag-narfavumi-original-thumb.jpg"
    },
    {
      "slug": "176950",
      "title": "अलैँचीको मूल्य वर्षकै उच्च",
      "timestamp": 1761436800000,
      "source": "gp",
      "content": "ताप्लेजुङमा आइतबार यसवर्षकै उच्च मूल्यमा अलैँचीको कारोबार भएको । सदरमुकाम फुङ्लिङ बजारमा अलैँची प्रतिमन (४० किलोग्राम) ९३ हजार रुपियाँमा कारोबार भएको र उक्त मूल्य यसवर्ष हालसम्मकै उच्च मूल्य हो ।",
      "longContent": "चन्द्र पन्दाकताप्लेजुङ, कात्तिक ९ गते । ताप्लेजुङमा आइतबार यसवर्षकै उच्च मूल्यमा अलैँचीको कारोबार भएको छ। सदरमुकाम फुङ्लिङ बजारमा अलैँची प्रतिमन (४० किलोग्राम) ९३ हजार रुपियाँमा कारोबार भएको र उक्त मूल्य यसवर्ष हालसम्मकै उच्च मूल्य हो ।तिहार सकिएसँगै सदरमुकाम फुङ्लिङ बजारमा अलैँचीको कारोबार सुरु भएको र शनिबारसम्म अलैँची प्रतिमन ९१ हजार रुपियाँले कारोबार भएको थियो । एक दिनपछि अलैँचीको मूल्य दुई हजार रुपियाँले वृद्धि भई प्रतिमन ९३ हजार रुपियाँले कारोबार भइरहेको स्थानीय व्यवसायीले बताएका छन् ।दसैँ अघिसम्म प्रतिमन ८० हजार रुपियाँले कारोबार भएको अलैँचीको मूल्य दसैँ लगत्तै बढ्न थालेको हो । तिहारसम्म आइपुग्दा १० हजार रुपियाँले मूल्य वृद्धि भई प्रतिमन ९० हजार रुपियाँले बारोबार भएको थियो । फुङ्लिङ बजारका व्यावसायी कमल बरालका अनुसार तिहार सकिएलगत्तै अलैँचीको मूल्य अझ बढ्दै गएको छ ।दसैँ पछिदेशी क्रमशः बढ्न थालेको अलैँचीको मूल्य तिहार सकिएपछि पनि निरन्तर उकालो लागेको फुङ्लिङ बजारकै अलैँची व्यवसायी भद्रवीर रेग्मीले बताउनुभयो । ताप्लेजुङस्थित अर्लैँची व्यवसायी सङ्घका अध्यक्षसमेत रहनुभएका व्यवसायी रेग्मीले आइतबारको कारोबार मूल्य यसवर्षको हालसम्मकै उच्च भएको बताउनु्भयो । उहाँका अनुसार फुङ्लिङ बजारमा साधारण अर्थात चलनचल्तीको अलैँची मनको ९३ हजार रुपियाँमा धमाधम कारोबार भइरहेको छ । यता अलैँचीको मूल्य निरन्तर वृद्धि हुँदै जाँदा स्थानीय किसान तथा व्यावसायी भने उत्साहित बनिरहेका छन् । भदौ महिनादेखि अलैँचीको नयाँ उत्पादन बजारमा आउन थालेको र बजारमा आउन थाल्दा प्रतिमन ८८ हजार रुपियाँले अलैँचीको कारोबार भएको थियो । भदौभर ८८ हजार रुपियाँ प्रतिमनमा कारोबार भएको अलैँची असोज लागेपछि मूल्य घट्न थालेको थियो । अलैँची व्यवसायी बरालका अनुसार दसैँ अघिसम्म मूल्य घट्न थालेको र दसैँ सकिएलगत्तै क्रमशः मूल्य बढ्न सुरु भएको हो ।अहिले अलैँचीको मूल्य निरन्तर बढिरहे पनि मूल्य बढ्ने र घट्ने कुनै टुङ्गो नहुने स्थानीय व्यवसायी बताउँछन् । अन्तर्राष्ट्रिय बजारका आधारमा नेपाली बजारमा अलैँचीको कारबोर हुने भएकाले मूल्य घटबढ भइरहने पनि स्थानीय व्यवसायी बताउँछन् । यता गत वर्षको तुलनामा यसवर्ष भने अलैँचीको मूल्य सुरुमै राम्रो आएको व्यवसायीको भनाइ छ। ताप्लेजुङको प्रमुख नगदेबालीको रूपमा रहेको अलैँची यहाँका नौ स्थानीय तहका ६१ वटा वडामध्ये फक्ताङ्लुङ गाउँपालिका–७, ओलाङ्चुङगोला बाहेकका क्षेत्रमा खेती हुने गरेको छ । ताप्लेजुङस्थित कृषि ज्ञान केन्द्रका अनुसार जिल्लामा चार हजार १६५ हेक्टर क्षेत्रफलमा अलैँची खेती गर्ने गरिएको छ । उक्त क्षेत्रफल बराबरको खेतीबाट गतवर्ष दुई हजार ५३१ मेट्रिक टन अलैँची उत्पादन भएको कृषि ज्ञान केन्द्रको तथ्याङ्क रहेको छ । यसवर्ष अलैँची फलाई केही न्युन भएकाले उत्पादन पनि तुलनात्मक रूपमा घट्नसक्ने किसान बताउँछन् ।",
      "link": "https://gorkhapatraonline.com/news/176950",
      "image": "https://gorkhapatraonline.com/storage/media/311825/conversions/Alaichi-Cost-Up-Taplejung-original-thumb.jpg"
    },
    {
      "slug": "176940",
      "title": "राष्ट्रपतिबाट स्वास्थ्य र खेलकुद मन्त्रीले लिनुभयो शपथ",
      "timestamp": 1761436800000,
      "source": "gp",
      "content": "प्रधानमन्त्री सुशीला कार्की नेतृत्वको मन्त्रिपरिषद् विस्तार भएको छ । आइतबार दिउँसो राष्ट्रपति कार्यालय शीतल निवासमा राष्ट्रपति रामचन्द्र पौडेलबाट स्वास्थ्य तथा जनसङ्ख्यामन्त्री डा. सुधा शर्मा र युवा तथा खेलकुदमन्त्री बब्लु गुप्ताले शपथ ग्रहण गर्नुभएको हो ।",
      "longContent": "काठमाडौँ, कात्तिक ९ गते । प्रधानमन्त्री सुशीला कार्की नेतृत्वको मन्त्रिपरिषद् विस्तार भएको छ । आइतबार दिउँसो राष्ट्रपति कार्यालय शीतल निवासमा राष्ट्रपति रामचन्द्र पौडेलबाट स्वास्थ्य तथा जनसङ्ख्यामन्त्री डा. सुधा शर्मा र युवा तथा खेलकुदमन्त्री बब्लु गुप्ताले शपथ ग्रहण गर्नुभएको हो । स्वास्थ्यमन्त्री शर्मा पूर्व सचिव हुनुहुन्छ भने खेलकुदमन्त्री गुप्ता सामाजिक अभियन्ता हुनुहुन्छ । शपथ ग्रहण समारोहमा उपराष्ट्रपति रामसहायप्रसाद यादव, प्रधानमन्त्री कार्की, प्रधानन्यायाधीश प्रकाशमानसिंह राउत, सभामुख देवराज घिमिरे, पूर्वप्रधानमन्त्री, संवैधानिक निकायका प्रमुख तथा पदाधिकारी, कूटनीतिक नियोगका प्रमुख, नेपाल सरकारका उच्चपदस्थ अधिकृत, सुरक्षा निकायका प्रमुख तथा अधिकारीलगायत उपस्थित हुनुहुन्थ्यो ।कार्की नेतृत्वको मन्त्रिपरिषदमा भदौ ३० गते अर्थमन्त्री रामेश्वर खनाल, ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकास कुलमान घिसिङ र गृह र कानुन, न्याय तथा संसदीय मामिलामन्त्री ओमप्रकाश अर्याल मन्त्री बन्नुभएको हो । असोज ६ गते महावीर पुन शिक्षा, विज्ञान तथा प्रविधिमन्त्री, अनिलकुमार सिन्हा उद्योग वाणिज्य, आपूर्ति तथा भूमिसुधार, मदन परियार कृषि तथा पशुपन्छी विकास, जगदीश खरेल सञ्चार तथा सूचना प्रविधिमन्त्री नियुक्त हुनुभएको हो । आइतबार स्वास्थ्य र खेलकुद मन्त्रीको शपथ ग्रहणसँगै कार्की नेतृत्वको मन्त्रिपरिषद् १० सदस्यीय भएको छ ।",
      "link": "https://gorkhapatraonline.com/news/176940",
      "image": "https://gorkhapatraonline.com/storage/media/311826/conversions/sapatha12-original-thumb.jpg"
    },
    {
      "slug": "176911",
      "title": "मन्त्रिपरिषद् विस्तार हुँदै, आजै  शपथ",
      "timestamp": 1761436800000,
      "source": "gp",
      "content": "प्रधानमन्त्री सुशीला कार्कीले आइतबार मन्त्रिपरिषद् विस्तार गर्नुहुने भएको छ । मौजुदा मन्त्रिपरिषदमा चार जना नयाँ मन्त्री थपिने भएका छन् ।",
      "longContent": "काठमाडौँ, कात्तिक ९ गते । प्रधानमन्त्री सुशीला कार्कीले आइतबार मन्त्रिपरिषद् विस्तार गर्नुहुने भएको छ । मौजुदा मन्त्रिपरिषदमा चार जना नयाँ मन्त्री थपिने भएका छन् । राष्ट्रपतिसमक्ष उहाँले नयाँ मन्त्री नियुक्तिका निम्ति नाम सिफारिस गर्नुभएको छ । प्रधानमन्त्रीको सचिवालयका अनुसार स्वास्थ्य तथा जनसङ्ख्या मन्त्रीमा पूर्वसचिव डा. सुधा शर्मा, संस्कृति, पर्यटन तथा नागरिक उडड्यन मन्त्रीमा गणपतिलाल श्रेष्ठ, श्रम तथा रोजगार मन्त्रीमा खगेन्द्र सुनुवार र युवा तथा खेलकुद मन्त्रीमा बब्लु गुप्ता सिफारिस हुनुभएको छ । उहाँहरूले आजै पद तथा गोपनीयताको शपथ लिने कार्यक्रम छ । रासस",
      "link": "https://gorkhapatraonline.com/news/176911",
      "image": "https://gorkhapatraonline.com/storage/media/311820/conversions/sushila-karki-original-thumb.jpg"
    },
    {
      "slug": "176898",
      "title": "छठसँगै खुसी आउँछ डोम समुदायमा",
      "timestamp": 1761436800000,
      "source": "gp",
      "content": "मधेशमा अति विपन्न र अल्पसङ्ख्यक जातिको सूचीमा पर्छन् । गरिबी र विपन्नताका कारण ज्याला मजदुरी गरेर जीविका चलाउने यस समुदायका विपन्न परिवारका लागि सधैँ आम्दानीको अवसर जुट्दैन ।",
      "longContent": "अजय शाह गौशाला (महोत्तरी), कात्तिक ९ गते । मधेशमा अति विपन्न र अल्पसङ्ख्यक जातिको सूचीमा पर्छन् । गरिबी र विपन्नताका कारण ज्याला मजदुरी गरेर जीविका चलाउने यस समुदायका विपन्न परिवारका लागि सधैँ आम्दानीको अवसर जुट्दैन । दैनिक ज्याला मजदुरी गरेर जीविका चलाउने यस समुदायलाई प्रायः हातमुख जोर्नकै समस्या भोग्न बाध्य हुन्छन् । डोम समुदाय मात्र होइन, मधेशका मुसहर, चमार, हल्खोरलगायतका समुदायलाई पनि समस्या भोग्न बाध्य छन् । तर यति खेर उनिहरुको मुखमा खुशीयाली छाएको छ । छठपर्व सुरु भएसँगै डोम समुदायमा खुशियाली छाएको छ । बाँस र बेतका चोया बनाउने व्यस्ततासँगै उनीहरुमा खुशियाली देखिएको हो । यद्यपि, संस्कृतिले नै डोम समुदायको सम्मान गरेको छ । उनीहरुले बनाएका बाँसका सामग्री सबैजसो सांस्कृतिक र धार्मिक काममा प्रयोग हुन्छ । यो समुदायले बेत बाँसबाट बनाउने विभिन्न सामग्री बेचेर राम्रो आम्दानी गर्न सफल भएका छन् । अहिले बजारमा आपूर्ति गर्न भ्याइनभ्याई भएको गौशाला नगरपालिकाका मंजय मलिकले बताउनुभयो । गाँसबाँस र कपासकै जोरजाममा हम्मेहम्मे पर्ने गरेकोमा यो पर्व आउनासाथ कात्तिक महिनाभर आफ्ना जीवनका हरेक दुःख बिर्सेर मीठो मसिनो खाने र राम्रो लगाउने शौभाग्य मिल्ने गरेको सञ्जयले बताउनुभयो ।औरही नगरपालिका–१ औरहीका ५० वर्षीय ईन्दल मलिक भन्नुहुन्छ, “समय बदलियो, हाम्रा मौलिक कामको मूल्य छैन । गर्नेले त अरु काम गरिरहेकै छन् तर अधिकांशले हातमुख जोर्ने समस्याबाटै गज्रिनु परिरहेको छ ।’’ उहाँ चाडपर्वका बेला भने आफूहरूको सीपले महत्त्व पाउने गरेको सुनाउनुहुन्छ । छठ पर्व नजिकिँदै जाँदा बाँस र बेतका चोयाबाट डालो, नाङ्लो र टपरी बनाउन डोम समुदायलाई अहिले भ्याइनभ्याई रहेको मलिकको भनाइ छ । “सधैँ के खाने, के लाउने भन्ने चिन्ता हुन्छ तर छठ पर्व हाम्रा लागि खुसी बोकेर आउँछ । चुल्हो बल्छ, बालबालिकाका सामान्य आवश्यकता पूरा गरिदिँदा मुहारमा हाँसो आउँछ, हाम्रो मनमा उल्लास’’, उहाँले भन्नुभयो ।दीपावली लगत्तै सुरु हुने छठ पर्वलाई लक्षित गरी महोत्तरीसहित मधेशका डोम समुदाय बाँसजन्य पूजाका सामग्री बनाउन व्यस्त हुन्छन् । यसबेला पुर्ख्यौली पेसाले काम पाउँछ, सामानले बजार । तराई मधेशवासी हिन्दू धर्मावलम्बीहरूको महान् पर्व छठ पर्वले गर्दा महोत्तरीका डोम समुदाय बाँस र बेतका चोयाबाट सामग्री बनाउन व्यस्त छन् । यतिबेला उनीहरूले यही सामग्री बेचेर राम्रो आम्दानी गरिरहेका छन् । महोत्तरी, धुनषामा करिब पन्ध्रलाख जनसङ्ख्या रहेकामा तीमध्ये करिब ७५ प्रतिशतले छठ पर्व मनाउने गरेकाले डोम समुदायले प्रत्येक छठमा बाँस र बेतका सामग्री बेचेर घरखर्च टार्दै आएका छन् ।छठ मनाउने प्रत्येक परिवारले बाँस र बेतका नयाँ सामग्रीले पर्व मनाउनुपर्ने भएकाले आफूहरूले छठ पर्वका बेला यस्ता सामग्री बनाएर राम्रो आम्दानी गर्ने गरेको गौशाला नगरपालिका वडा ५ गौशालाकी ६० वर्षीया सबिता मलिकले बताउनुभयो ।औरही नगरपालिका ६ बैरियाका राजेन्द्र मलिकले गाँस, बास र कपास कै जोरजाममा अल्झिनुपर्ने बाध्यताका बीच आउने छठ पर्वले कात्तिक महिनाभर दुःख बिर्सेर मीठोमसिनो खाने र राम्रो लगाउने अवसर समेत ल्याउने गरेको बताउनुभयो । “अरु बेला त फेरि उही समस्या हुन्छ तर एकाध महिना भए पनि कामका लागि भौतारिनुपर्दैन । काम भएपछि दाम र माम त हुने नै भयो’’, उहाँले भन्नुभयो । छठ पर्व मनाउने प्रत्येकले छठ माता तथा सूर्यदेवतालाई बाँस र बेतबाट नै निर्माण गरिएको डालो, नाङ्लो र टालु टपरीमा अर्घ्य दिने चलन छ । प्रत्येक परिवारमा पाँच/सात वटा बाँसका भाँडाकुँडा किन्नुपर्ने भएकाले अहिले सो समुदायको आम्दानी राम्रो हुने गरेको छ । अहिले यस समुदाय महोत्तरी लगायत विभिन्न ठाउँमा डालो, नाङ्लो र टालु टपरीलगायत सामान बिक्रीमा व्यस्त देखिएका छन् ।महोत्तरीको औरही नगरपालिका–१ का ४५ वर्षीय बिन्दी मलिक डोमले छठ पर्व आजदेखि नै विधिवत् सुरुआत हुने भएको हुँदा बाँसको चोयाबाट बनाएका सामग्री गाउँगाउँसम्म पुर्‍याउन भ्याइनभ्याई भएको बताउनुभयो ।छठ मनाउनेको सङ्ख्या प्रत्येक वर्ष वृद्धि हुँदै जाँदा बाँसको चोयाबाट बनाएको ती सामग्री सबैलाई पुर्‍याउन पहिलेभन्दा बढी खटिनु परेको मलिकले बताउनुभयो । उहाँले भन्नुभयो, “व्यापार राम्रो भइरहेकोले यसपाली राम्रो आम्दानी हुने आशा छु ।”अरु बेला सो समुदायले सुङ्गुर, बङ्गुरपालन गरेर जीविकोपार्जन गर्ने र बेला बेलामा बाँसको सामग्री बनाएर बेच्ने गर्छन् । यो समुदायले पुस्तौदेखि यहीँ पेशाबाट परिवारको गुजरा गर्दै आएको छ । एउटा बाँसको अहिले बजारमा २२५ देखि ३०० सम्म पर्छ । यसबाट तयार पारेका बासको सामग्रीको मूल्य रु ३०० देखि एक हजार ५०० सम्म पर्ने गरेकोे छ । बनाएका बाँसका सामग्री बेच्न सो समुदायले विभिन्न बजार र छुट्टाछुट्टै गाउँ छुट्टयाइएको छ ।मुख्य चाडको रुपमा रहेको छठ पर्व नै यस्तो पर्व हो जसमा समुदायमाका विभिन्न वर्गले उत्पादन, निर्माण र तयार पारेका सामग्रीको प्रयोग गरिन्छ । अरु बेला दलित, पानी नचल्ने जात भनेर हेलामा पारिने सो समुदायको घरमै गएर पनि छठ पर्व मनाउनेले बाँसको भाँडाकुडा बनाउन अग्रिम भुक्तानी दिन्छन् । तराई क्षेत्रमा यो पर्व हिन्दुले मात्र होइन, गैरहिन्दुले समेत मनाउने गरेका छन् । त्यसैले यो सबै भाषाभाषी, जातजातिको साझा पर्वको रुपमा विकसित भइरहेको छ ।",
      "link": "https://gorkhapatraonline.com/news/176898",
      "image": "https://gorkhapatraonline.com/storage/media/311697/conversions/Untitled-1-original-thumb.jpg"
    },
    {
      "slug": "176888",
      "title": "तराई–मधेशमा छठ पर्वको रौनकः आस्था, निष्ठा र उत्साहको संगम",
      "timestamp": 1761436800000,
      "source": "gp",
      "content": "तिबेला तराई–मधेश क्षेत्र आस्था र निष्ठाको महापर्व छठ पर्व र उत्साहले उत्सवमय बनेको छ ।",
      "longContent": "पुरुषोत्तम सुबेदीपश्चिम नवलपरासी, कात्तिक ९ गते । यतिबेला तराई–मधेश क्षेत्रमा आस्था र निष्ठाको महापर्व छठ पर्व र उत्साहले उत्सवमय बनेको छ । सूर्यदेव र छठी माताको उपासना गरिने यो पर्व अहिले तराईको भूगोल नाघेर राष्ट्रिय पर्वको रूपमा स्थापित हुँदै जाँदा तराई–मधेश समुदायमा हर्ष र उमङ्ग छाएको छ ।तयारीको चटारो र बजारमा चहलपहलकात्तिक शुक्ल चतुर्थी (नहाय–खाय) बाट विधिवत् रूपमा सुरु चार दिने यस पर्वका लागि तराई–मधेशका नदी, पोखरी र जलाशयहरूलाई नवदुलहीझैँ श्रृङ्गार्ने कार्य जारी छ । स्थानीय नदि, तलाउ, खोला लगायतका प्रमुख छठ स्थलहरूमा भव्य सजावट भइरहेको छ । स्थानीय युवा क्लब तथा समुदायहरू सरसफाइ, घाट निर्माण, र रंगीन बत्ती तथा ध्वजापताकाले छठ घाटहरू सजाउन व्यस्त छन् ।बजारमा पनि छठ पर्वको आवश्यक सामग्री, जस्तै बाँसका डाला, नाङ्लो, माटोका भाँडाकुँडा, उखु, नरिवल, ठेकुवा र भुसुवा (कसार) बनाउन प्रयोग हुने शुद्ध अन्नको किनमेल गर्नेहरूको घुइँचो लागेको छ ।आस्था र निष्ठाको पर्वछठ पर्वलाई पारिवारिक सुख, शान्ति, कल्याण, रोगबाट मुक्ति तथा मनोकामना पूरा गर्नका लागि सूर्यको उपासना गरिने पर्वका रूपमा लिइन्छ । पहिलो दिन व्रतालुहरू (मुख्यतः महिलाहरू) ले कठिन निर्जल व्रतको सङ्कल्प गर्छन्, जसलाई “नहाय–खाय“ भनिन्छ । दोस्रो दिन “खरना’’ मा दिनभर उपवास बसी राति खीर, पुरी लगायतका चोखो परिकार ग्रहण गरेपछि ३६ घण्टाको कठोर निर्जल व्रत सुरु हुन्छ ।पर्वको मुख्य दिन दिन व्रतालुहरूले ठकुवा, भुसुवा, फलफूल र अन्य मिष्ठान्नले भरिएका ‘कोशी’ (पूजा सामग्रीको डालो) लिएर जलाशय किनारमा पुग्छन् र अस्ताउँदो सूर्यलाई अर्घ्य दिन्छन् । रातभर घाटमै जाग्राम बसेर छठी माताको आराधना गरिन्छ । भोलिपल्ट बिहान उदाउँदो सूर्यलाई पुनः अर्घ्य दिएपछि छठ पर्व विधिवत् रूपमा समापन हुन्छ ।सामाजिक सद्भावको प्रतीकछठ पर्वलाई धार्मिक सद्भाव र सामूहिक भावनाको प्रतीक पनि मानिन्छ । यो पर्वमा जात, धर्म र क्षेत्रीयतालाई ओझेलमा पार्ने गरी विभिन्न समुदायका मानिसहरू एकै ठाउँमा भेला भई सूर्यदेवको उपासना गर्छन् । स्थानीय प्रशासनले छठ पर्वलाई शान्तिपूर्ण र व्यवस्थित बनाउन छठ घाटहरूमा सुरक्षा व्यवस्थालाई चुस्त बनाएको छ । तराई–मधेशको यो महापर्वले अहिले सम्पूर्ण देशलाई एक किसिमको पवित्रता, उत्साह र सामाजिक सद्भावको सन्देश दिइरहेको छ ।",
      "link": "https://gorkhapatraonline.com/news/176888",
      "image": "https://gorkhapatraonline.com/storage/media/311685/conversions/18_5-original-thumb.jpg"
    },
    {
      "slug": "176880",
      "title": "मुस्ताङ यात्राको आकर्षण रुप्से झरना (फोटो फिचर)",
      "timestamp": 1761436800000,
      "source": "gp",
      "content": "मुस्ताङ जाने सडक छेउमा पर्ने रुप्से झरना अहिले पर्यटकको आकर्षणको केन्द्र बनेको छ । तिहारपछि दैनिक रुपमा करिब पाँच हजारभन्दा धेरै पर्यटकले रुप्से झरनाको अवलोकन गर्ने गरेका छन् ।",
      "longContent": "ठाकुरप्रसाद आचार्य म्याग्दी, कात्तिक ९ गते । मुस्ताङ जाने सडक छेउमा पर्ने रुप्से झरना अहिले पर्यटकको आकर्षणको केन्द्र बनेको छ । तिहारपछि दैनिक रुपमा करिब पाँच हजारभन्दा धेरै पर्यटकले रुप्से झरनाको अवलोकन गर्ने गरेका छन् । कालिगण्डकी कोरिडोरअन्तर्गत बेनी–जोमसोम सडक खण्डको म्याग्दीको अन्नपूर्ण गाउँपालिका ३ दानामा पर्ने रुप्से झरनाको अवलोकन गर्ने पर्यटकको निकै नै भिड लागेको छ । सवारी साधन रोकेर झरनामा पुगेर फोटो र भिडियो खिच्ने पर्यटकहरु तछाडमछाड गरेको देखिन्छ । मुस्ताङ भ्रमणमा आएका स्कुल,कलेजका विद्यार्थी र अन्य आन्तरिक पर्यटकहरु रुप्से झरनामा आइपुगेपछि सवारीसाधन रोकेर झरनाको अवलोकन गर्ने गरेका छन् । मुस्ताङ भ्रमणका लागि चितवनबाट आउनुभएका विवेक सापकोटाले रुप्से झरनाको सुन्दरताले मन लोभ्याएको बताउनुभयो । उहाँले भन्नुभयो, ‘‘पहाडको खोचबाट झरेको झरना मनमोहक छ । सडक छेउको सुन्दर झरनाको अवलोकन नगरी अगाडि बढ्न मन नमानेपछि सडकमा गाडी रोकेर अवलोकन गर्‍यौं ।’’ झरनाको आसपास पुगेर फोटो/भिडियो खिच्नेको भिडभाड छ । पर्यटकहरु सवारीसाधन रोकेर झरनाको अवलोकन गर्दा रुप्से खण्डमा दैनिक रुपमा सवारीसाधनको लामो जाम समेत लाग्ने गरेको छ । पछिल्लो एक हप्ता यता बिहानैदेखि रुप्सेमा पर्यटकको भिड लाग्ने गरेको दानाका पर्यटन व्यावसायी इन्द्रसिंह शेरचनले बताउनुभयो । झरनाको अवलोकन गर्ने पर्यटक बढेपछि यहाँ सञ्चालित चिया तथा कफी पसलहरुमा समेत राम्रो व्यापार भएको छ ।",
      "link": "https://gorkhapatraonline.com/news/176880",
      "image": "https://gorkhapatraonline.com/storage/media/311677/conversions/DSC_0521-original-thumb.jpg"
    },
    {
      "slug": "176870",
      "title": "सिँचाइका १२ रुग्ण ठेक्का तोडियो, सडक थप ४० ठेक्का तोड्ने प्रक्रिया सुरु",
      "timestamp": 1761436800000,
      "source": "gp",
      "content": "ठेक्का सम्झौता गरी काम नगरेर वर्षोंदेखि अलपत्र पारिएका सिँचाइतर्फका १२ रुग्ण ठेक्का तोडिएको छ ।",
      "longContent": "काठमाडौँ, कात्तिक ९ गते । ठेक्का सम्झौता गरी काम नगरेर वर्षोंदेखि अलपत्र पारिएका सिँचाइतर्फका १२ रुग्ण ठेक्का तोडिएको छ । साविकको जनताको तटबन्ध कार्यक्रम फिल्ड कार्यालय नं २ जलेश्वर महोत्तरीअन्तर्गतका १२ रुग्ण ठेक्का तोडिएको छ । बबई सिँचाइ आयोजनाका ६ रुग्ण ठेक्का तोड्न ३० असोजमा १५ दिने सार्वजनिक सूचना प्रकाशित भइसकेको छ । ऊर्जा, जलस्रोत तथा सिँचाइ, भौतिक पूर्वाधार तथा यातायात र शहरी विकास मन्त्री कुलमान घिसिङले ठेक्का लिने तर काम नगर्ने र आयोजना अलपत्र पार्ने प्रवृत्ति अन्त्यका लागि रुग्ण ठेक्का तोड्न मातहतका निकायलाई निर्देशन दिनुभएको थियो । सोही बमोजिम ठेक्का तोड्ने प्रक्रिया अगाडि बढाइएको थियो । सिँचाइ तथा जलस्रोत व्यवस्थापन आयोजना, जनकपुरधामले आइतबार सार्वजनिक सूचनामार्फत १६ जेठ २०८१ र १ साउन २०८१ मा ठेक्का अन्त्य गर्ने आशयको सूचना दिइएपनि निर्माण व्यवसायीबाट सम्झौता बमोजिम काम सम्पन्न नगरी निर्माण अलपत्र पारेकाले ठेक्का अन्त्य गरिएको जनाएको छ । कार्यालयबाट पटक पटकको अनुरोध तथा सर्वाजनिक सूचना जारी गर्दासमेत काम गर्न कुनै ध्यान नदिइएको हुँदा सम्झौतामा उल्लेखित प्रावधानअनुसार कार्यसम्पादन जमानत जफत गर्ने कारबाही अगाडि बढिसकेको जनाएको छ । साथै, सार्वजनिक खरिद कानुनको व्यवस्था बमोजिम अन्य आवश्यक कारबाही अगाडि बढाउन हालसम्म गरिएको कामको नापजाँच एवम् बाँकी कामको मूल्याङ्कन गर्न १५ दिनभित्र सम्पन्न गर्न जानकारी गराइएको छ । रद्द गरिएका ठेक्का आर्थिक वर्ष २०६८/६९, २०६९/७०, २०७३/७४ र २०७४/०७५मा गरिएका थिए । सडकका थप ४० ठेक्का तोड्ने प्रक्रिया सुरु सडक र पुल निर्माणका लागि ठेक्का सम्झौता गरी काम नगरेर वर्षोंदेखि अलपत्र पारिएका थप ४० रुग्ण ठेक्का तोड्ने प्रक्रिया सुरु भएको छ । सडक विभागअन्तर्गत सडक डिभिजन कार्यालय तुम्लिङ्टार, इलाम, हेटौंडा र नेपालगञ्जले आइतबार आफू मातहत रुग्ण अवस्थामा रहेका ४० वटा ठेक्का तोड्ने प्रक्रिया अगाडि बढाएका छन् । तुम्लिङ्टारले १७, इलामले १२, हेटौंडाले ७ र नेपालगञ्जले ४ ठेक्का गरी ४० ठेक्का ठेक्का किन नतोड्ने ? भन्दै आइतबार सार्वजनिक सूचना जारी गरेका छन् । विभिन्न सडक डिभिजन कार्यालयले यस अघि रुग्ण रहेका ६८ ठेक्का तोड्ने प्रक्रिया अगाडि बढाइसकेका छन् । भौतिक पूर्वाधार मन्त्री घिसिङले ठेक्का लिने तर काम नगर्ने र आयोजना अलपत्र पार्ने प्रवृत्ति अन्त्यका लागि रुग्ण ठेक्का तोड्न मातहतका निकायलाई निर्देशन दिनुभएको थियो । ठेक्का तथा योजनाको पटकपटक म्याद थप भई तोकिएको अवधिमासमेत निर्माण कार्य सम्पन्न गर्नेतर्फ चासो नदेखाई निर्माण कार्य अधुरो तथा अलपत्र परी निर्माण व्यवसायी लामो समयदेखि कार्यस्थलमा भौतिक रुपमा उपस्थित नभएर आधारभूत  रुपमा ठेक्का उल्लङ्घन गरेको उल्लेख गरिएको छ । विभिन्न मितिमा लिखित तथा मौखिक रुपमा कार्य सम्पन्न गर्न अनुरोध तथा जानकारी गराउँदा समेत निर्माण व्यवसायीबाट निर्माण कार्य सम्पन्नतर्फ कुनै चासो नदेखाई ठेक्का सम्झौता उल्लङ्घन  गरिएको जनाइएको छ । सूचना प्रकाशित भएको १५ दिनभित्र काम सम्पन्न गर्न सक्ने संशोधित कार्यतालिका, स्रोत साधन परिचालनको भरपर्दो योजना, कार्य सम्पन्न गर्ने प्रतिबद्धता र ठेक्का नतोड्ने कुनै मनासिब कारण भए सत्यतथ्य प्रमाण राखी स्पष्टीकरणसहित आधिकारिक व्यक्ति कार्यालयमा उपस्थित हुन सार्वजनिक आह्वान गरिएको छ । उक्त अवधमिा काम सुरु गर्ने तदारुकता नदेखाएमा सार्वजनिक खरिद कानुनमा भएको व्यवस्था बमोजिम ठेक्का सम्झौता अन्त्य गरी कालोसूचीमा राख्ने तथा कार्यसम्पादन जमानत, धरौटी बापतको रकम, पेश्की जमानत जफत र पेश्की रकमको १० प्रतिशत ब्याज असुल गर्नुको साथै बाँकी काम गर्न लाग्ने खर्च सरकारी बाँकी सरह असुलउपर गर्नेतर्फ कारबाही अगाडि बढाइने उल्लेख गरिएको छ ।",
      "link": "https://gorkhapatraonline.com/news/176870",
      "image": "https://gorkhapatraonline.com/storage/media/311666/conversions/sichai-original-thumb.jpg"
    },
    {
      "slug": "176850",
      "title": "निरन्तर छलफलमा प्रधानमन्त्री, संवादबाटै निकास खोजौँ",
      "timestamp": 1761436800000,
      "source": "gp",
      "content": "प्रधानमन्त्री सुशीला कार्कीले देशको सुरक्षा र निर्वाचन तयारीका सन्दर्भमा गृहमन्त्रीसहित सुरक्षा निकायका प्रमुखसँग छलफल गर्नुभएको छ । प्रधानमन्त्रीनिवास बालुवाटारमा शनिबार सम्पन्न उच्चस्तरीय सुरक्षा बैठकमा समग्र सुरक्षा स्थितिसँगै आन्दोलन घोषणा गरेका समूहका सन्दर्भमा पनि विश्लेषण भएको छ । प्रधानमन्त्री कार्कीले गृहमन्त्री ओमप्रकाश अर्याल, गृहसचिव रामेश्वर दङ्गाल र चार वटै सुरक्षा निकायका प्रमुखसँग सुरक्षा अवस्था र सम्बन्धित निकायको तयारीबारे जिज्ञासा राख्नुभयो । भदौ २३ र २४ गतेको जेनजी विद्रोहपछि पनि केही समूहले सडक प्रदर्शनमा उत्रिने बताइरहँदा सरकारले सुरक्षा व्यवस्थाका सन्दर्भमा संवेदनशील ढङ्गले छलफल गरिएको छ ।",
      "longContent": "काठमाडौँ, कात्तिक ९ गते । प्रधानमन्त्री सुशीला कार्कीले देशको सुरक्षा र निर्वाचन तयारीका सन्दर्भमा गृहमन्त्रीसहित सुरक्षा निकायका प्रमुखसँग छलफल गर्नुभएको छ । प्रधानमन्त्रीनिवास बालुवाटारमा शनिबार सम्पन्न उच्चस्तरीय सुरक्षा बैठकमा समग्र सुरक्षा स्थितिसँगै आन्दोलन घोषणा गरेका समूहका सन्दर्भमा पनि विश्लेषण भएको छ । प्रधानमन्त्री कार्कीले गृहमन्त्री ओमप्रकाश अर्याल, गृहसचिव रामेश्वर दङ्गाल र चार वटै सुरक्षा निकायका प्रमुखसँग सुरक्षा अवस्था र सम्बन्धित निकायको तयारीबारे जिज्ञासा राख्नुभयो । भदौ २३ र २४ गतेको जेनजी विद्रोहपछि पनि केही समूहले सडक प्रदर्शनमा उत्रिने बताइरहँदा सरकारले सुरक्षा व्यवस्थाका सन्दर्भमा संवेदनशील ढङ्गले छलफल गरिएको छ ।जेनजी आन्दोलनका माग सम्बोधन गर्दै सुशासन कायम गरेर फागुन २१ गतेको निर्वाचन सम्पन्न गर्नुपर्ने ऐतिहासिक दायित्वबिच सुरक्षा अवस्था दृष्टिगत गरेर प्रधानमन्त्रीले सम्बन्धित सबै संयन्त्रसँग ब्रिफिङ लिनुभएको छ । बैठकपछि गृहमन्त्री अर्यालले देशको सुरक्षा अवस्थामा सूक्ष्म विश्लेषण भएको जानकारी दिनुभयो । उहाँले स्थिति सामान्यीकरण गर्ने र निर्वाचनको वातावरण बनाउनका लागि चाहिने सुरक्षा र सुरक्षाको प्रत्याभूति दिने कुरामै सरकार केन्द्रित रहेको जानकारी दिनुभयो ।उहाँका अनुसार सडक प्रदर्शनसँग सम्बन्धित विषयमा छलफल भएको बताउनुभयो । उहाँले भन्नुभयो, “सडक प्रदर्शनबाट निम्त्याइने सुरक्षा जोखिमबारे गहन छलफल भएको छ । जसका पनि राजनीतिक माग छन् भने सरकारले संवादकै माध्यमबाट सम्बोधन गर्ने छ । सरकारले ती माग सुन्छ ।”बैठकमा नेपाली सेनाका प्रधानसेनापति अशोकराज सिग्देल, नेपाल प्रहरीका महानिरीक्षक चन्द्रकुवेर खापुङ, सशस्त्र प्रहरी बल नेपालका महानिरीक्षक राजु अर्याल र राष्ट्रिय अनुसन्धान विभागका प्रमुख टेकेन्द्र कार्की सहभागी हुनुहुन्थ्यो । संवादबाटै निकास छठ पर्वपछि आन्दोलन गर्ने भनेर सामाजिक सञ्जालमा विभिन्न समूहले आफ्नो पक्षमा माहोल सिर्जना गर्ने कोसिस गरिरहँदा सरकारले संवादलाई जोड दिएको छ । गृहमन्त्री अर्यालले वार्ता र सहमतिकै माध्यमबाट राजनीतिक माग राख्न आग्रह गर्नुभयो । उहाँले सडकमा जानु पनि सरकारलाई संवादबाट अपिल गरिएको बताउँदै सडकमै नगई संवाद गर्न सकिएमा सडकमा गइराख्न नपर्ने प्रस्ट पार्नुभयो ।उहाँले राजनीतिक शक्तिले राजनीतिक व्यवहार र संस्कार देखाउनुपर्ने बताउनुभयो । उहाँले भन्नुभयो, “सडकमा जानैपर्ने स्थिति बनेमा लोकतान्त्रिक अधिकार प्रयोग गर्दा अरूको अधिकारमा हनन हुनु पनि भएन । सार्वजनिक सम्पत्तिमा क्षति पनि हुनु भएन । निजी सम्पत्तिमा क्षति पु¥याउनु पनि भएन । हिंसा हुनु भएन । यो कुरा विभिन्न राजनीतिक समूहलाई आग्रह गरिरहेका छौँ ।” गृह मन्त्रालयको आग्रह गृह मन्त्रालयले सबै पक्षका जायज माग, चासो एवं सरोकारलाई सम्बोधन गर्न सरकार सदा तत्पर र गम्भीर रहेको हुँदा धर्ना, जुलुस, प्रदर्शन, आन्दोलनलगायत कार्यक्रम नगरी वार्ता र संवादका माध्यमबाट कुनै पनि मागको विधिसम्मत समाधान खोज्न आग्रह गरेको छ ।मन्त्रालयका सहसचिव एवं प्रवक्ता आनन्द काफ्लेले विज्ञप्तिमार्फत आफ्ना माग राख्दा जनताको शान्तिपूर्वक बाँच्न पाउने, निर्वाध सार्वजनिक सेवा प्राप्त गर्ने र निर्वाचनमा भाग लिन पाउनेसमेतका हक अधिकार कुण्ठित हुन नदिन आग्रह गर्नुभएको हो । उहाँले सार्वजनिक सुरक्षा साथै राष्ट्रिय सुरक्षा खलल हुन नदिई मुलुकमा साम्प्रदायिक सद्भाव कायम राख्दै राष्ट्रिय हित प्रवर्धन गर्ने कार्यमा योगदान गर्न सबैमा अनुरोध गर्नुभएको छ । गृह मन्त्रालयले जेनजी आन्दोलनपछि सार्वजनिक सेवा पुनः सुचारु भएको र क्षतिग्रस्त संरचना पुनर्निर्माण प्रक्रिया आरम्भ गरी शान्ति सुरक्षाको अवस्था सामान्य तुल्याएर निर्वाचन केन्द्रित वातावरण निर्माण हुँदै गरेको बताएको छ । मन्त्रालयले अहिले सामाजिक सञ्जालमार्फत विभिन्न व्यक्ति तथा समूहका नाममा धर्ना, जुलुस, विरोध प्रदर्शनलगायत आन्दोलनका कार्यक्रम सार्वजनिक भएको विषयमा गृह मन्त्रालयको गम्भीर ध्यानाकर्षण भएको जनाएको छ । विज्ञप्तिमा भनिएको छ, “देशमा अस्थिरता निम्त्याउन खोज्ने स्वार्थ समूहले यस्ता कार्यक्रममा घुसपैठ गरी अशान्ति एवं अराजकता निम्त्याउन सक्ने हुँदा त्यसतर्फ आयोजकसमेत सचेत हुनुपर्ने देखिन्छ ।” निरन्तर संवादमा प्रधानमन्त्री प्रधानमन्त्री सुशीला कार्की निरन्तर संवादमा हुनुहुन्छ । राष्ट्रपति रामचन्द्र पौडेलका आह्वानमा विघटित संसद्मा प्रतिनिधित्व गर्ने दलहरूसँगको संवादपछि पनि प्रधानमन्त्री कार्कीले संवाद र परामर्श जारी राख्नुभएको हो । उहाँले गत मङ्गलबार जेनजी आन्दोलनका मुद्दा सम्बोधन गर्ने, निर्वाचन सम्पन्न गर्ने, सुशासन कायम गर्दै भ्रष्टाचारका सन्दर्भमा उठेका विषयलाई कानुनी दायरामा ल्याउने विषयमा दलहरूसँग छलफल गर्नुभयो । सर्वदलीय बैठकमा निर्वाचनको माहोल बनाउन सरकार, राजनीतिक दल, जेनजी पुस्तासहित सबैको सहभागिता सुनिश्चित हुनुपर्ने विषयमा छलफल भयो । छलफलमा मन्त्रीहरूसहित नेपाली कांग्रेस, नेकपा (एमाले), नेकपा  (माओवादी केन्द्र), राष्ट्रिय स्वतन्त्र पार्टी, राष्ट्रिय प्रजातन्त्र पार्टी, जनता समाजवादी पार्टी नेपाल, नेकपा (एकीकृत समाजवादी) का नेताहरू सहभागी थिए । कलाकारसँग पनि संवाद प्रधानमन्त्री कार्कीले नेपाली कला क्षेत्रका अगुवासँग पनि संवाद गर्नुभयो । उहाँले सामाजिक सञ्जालमार्फत भन्नुभएको छ, “संवादका क्रममा महत्वपूर्ण सुझाव प्राप्त भएका छन् । मुलुकको अवस्था र सरकारका कामबारे उहाँहरूले व्यक्त गर्नुभएको गहिरो चासो, चिन्ता र सरोकारले सरकारलाई थप आत्मबल मिलेको छ । जेनजी आन्दोलनको भावना र कार्यादेशमा हामी स्पष्ट छौँ ।” होटल हायातबारे चासोपाँचतारे होटल हायात रिजेन्सी व्यवस्थापनले होटलको सेवा बन्द गरेकोमा सरकारले चासो लिँदै होटल सुचारु गर्न आवश्यक सहयोग गर्ने प्रतिबद्धता जनाएको छ । शनिबार प्रधानमन्त्री सुशीला कार्कीले यो विषयमा चासो राखेपछि अर्थमन्त्री रामेश्वर खनालले होटल व्यवस्थापनसँग छलफल गरी आवश्यक सहजीकरण सरकारले गर्ने बताउनुभएको हो ।होटल व्यवस्थापनले जेनजी आन्दोलनका क्रममा होटलमा तोडफोड भएको र सुरक्षाजन्य संवेदनशीलता पनि रहेका कारण होटल अनिश्चितकालका लागि बन्द भएको सूचना जारी गरेको थियो ।",
      "link": "https://gorkhapatraonline.com/news/176850",
      "image": "https://gorkhapatraonline.com/storage/media/311645/conversions/pm-sushila-karki-speech-(1)-original-thumb.jpg"
    },
    {
      "slug": "176849",
      "title": "शिक्षामन्त्रीको एक महिना : नीतिगत सुधारको पहल",
      "timestamp": 1761436800000,
      "source": "gp",
      "content": "मन्त्रालयको कार्यभार सम्हालेको महिना दिनमा शिक्षा, विज्ञान तथा प्रविधिमन्त्री महावीर पुनले विद्यालय तहदेखि विश्वविद्यालय तहसम्मको शिक्षा सुधारका लागि विभिन्न नीतिगत निर्णय गर्नुभएको छ । पुन गत असोज ५ गते शिक्षा, विज्ञान तथा प्रविधिमन्त्रीमा नियुक्त हुनुभएको थियो ।",
      "longContent": "गोरखापत्र समाचारदाताकाठमाडौँ, कात्तिक ९ गते । मन्त्रालयको कार्यभार सम्हालेको महिना दिनमा शिक्षा, विज्ञान तथा प्रविधिमन्त्री महावीर पुनले विद्यालय तहदेखि विश्वविद्यालय तहसम्मको शिक्षा सुधारका लागि विभिन्न नीतिगत निर्णय गर्नुभएको छ । पुन गत असोज ५ गते शिक्षा, विज्ञान तथा प्रविधिमन्त्रीमा नियुक्त हुनुभएको थियो । यस अवधिमा उहाँले प्राविधिक शिक्षा तथा व्यावसायिक तालिम परिषद् (सिटिइभिटी), विद्यालय तहको पाठ्यक्रम सुधार, उच्च शिक्षा तथा विश्वविद्यालयसम्बन्धी तथा स्थलगत सुधार र व्यवस्थापनबारे निर्णय गर्नुभएको छ । मन्त्री पुनले सिटिइभिटीको सम्बन्धनमा देखिएका समस्या समाधान गर्न कार्यदल गठन गर्नुभएको छ । हालसम्म सिटिइभिटीमा सम्बन्धनका लागि निवेदन दिएका तर सम्बन्धित निकायबाट निर्णय नभएका विषयलाई समाधान गर्नेगरी कार्यदल गठन गरिएको मन्त्री पुनले बताउनुभयो । सम्बन्धनका लागि सिटिइभिटीमा हाल ४४२ वटा निवेदन परेका छन् । अब कुनै अनियमितता नहुने गरी निष्पक्ष रूपमा सम्बन्धन दिने सम्बन्धमा कार्यदल गठन गरिएको र उक्त कार्यदललाई दुई महिनाभित्र निवेदनउपर छानबिन गरी सम्बन्धनबारे टुङ्गो लगाउन जिम्मा दिइएको छ ।  यस अवधिमा विद्यालय शिक्षाको सम्बन्धमा पनि थुप्रै निर्णय भएका छन् । माध्यमिक तहसम्म कम्प्युटर विषयलाई १०० पूर्णाङ्कको विषयका रूपमा थप गर्ने निर्णय मन्त्री पुनले गर्नुभएको छ । दुर्गम भेगका विद्यार्थीलाई समेत कम्प्युटरमा साक्षर बनाउन शिक्षक दरबन्दी थप गर्ने र लाइसेन्स व्यवस्था गरिने निर्णयसमेत मन्त्री पुनले गर्नुभएको छ । नैतिक शिक्षा, पूर्वव्यावसायिक शिक्षा, इतिहास र संविधानका विषयलाई पाठ्यक्रममा समावेश गर्ने निर्णय पनि यही अवधिमा भएको छ । पुन मन्त्रीमा नियुक्ति भएलगत्तै शिक्षकको तलब रोकेको गुनासो आएको थियो । सङ्घबाट गएको रकम स्थानीय तहले रोकेको पाइएपछि छानबिन अगाडि बढाइएको छ । त्यस्तै विभिन्न विद्यालयमा प्रधानाध्यापक चयन, शिक्षक सरुवालगायतलाई थप पारदर्शी, प्रभावकारी र व्यावहारिक बनाउने गरी कार्यविधि परिमार्जन पनि मन्त्रालयले सुरु गरेको छ । विश्वविद्यालयहरूलाई राजनीतीकरणबाट मुक्त राख्न पुनले पहल गर्नुभएको छ । यसका लागि कुलपतिको भूमिकाबाट प्रधानमन्त्रीलाई हटाउने विषयमा छलफल भएको पनि मन्त्रालयले जनाएको छ । तर यसका लागि कानुनै संशोधन गर्नुपर्ने हुन्छ । त्यस्तै विश्वविद्यालयहरूमा भागबन्डा नमिल्दा खाली रहेका सिनेटरलगायतका पदमा पदपूर्ति गर्ने काम भइरहेको मन्त्री पुनको भनाइ छ । विश्वविद्यालयहरूमा परीक्षाफल प्रकाशन गर्न नौ महिनासम्म लाग्ने अवस्था सुधार्दै तीन महिनाभन्दा बढी ढिलासुस्ती गर्नेलाई विभागको अनुदान रोक्का गर्ने गरी व्यवस्था गर्ने निर्णय भएको मन्त्री पुनले बताउनुभयो । त्यस्तै त्रिभुवन विश्वविद्यालयको अतिक्रमण भएका र सीमा मिचिएका जग्गाको खोजबिन समितिको प्रतिवेदन सार्वजनिक भएको छ । यो अवधिमा शिक्षा, विज्ञान तथा प्रविधि मन्त्रालयलाई विभाजन गरी विज्ञान तथा प्रविधि मन्त्रालय बनाउने पहल सुरु भएको मन्त्री पुनले जानकारी दिनुभयो । देशको आर्थिक विकास र नवप्रवर्तनका लागि बजेटसहितको छुट्टै र बलियो मन्त्रालय बनाउने मन्त्री पुनको इच्छा छ । वैज्ञानिक दृष्टिकोणले समेत छठको विशेष महत्व रहेको बताउनुहुन्छ डा. वंशीधर मिश्र । उहाँले भन्नुभयो, “संसारको सम्पूर्ण भौतिक विकास सूर्यमाथि नै आधारित छ । सूर्यको किरणमा पाइने भिटामिन ‘डी’ लगायत तत्वले सम्पूर्ण प्राणी जगत्लाई प्रत्यक्ष अप्रत्यक्ष रूपमा जीवन प्रदान गरिरहेको हुन्छ । त्यसैले छठमा गरिने सूर्यको आराधनाले छालासम्बन्धी रोग निको हुने जनविश्वास रहेको पाइन्छ ।पूजास्थान निर्धारणयसैबिच काठमाडौँ महानगरपालिकाले छठ मनाउन र पूजापाठका लागि घाट निर्माणका लागि आठ स्थान निर्धारण गरेको छ । काठमाडौँ महानगर प्रहरी बलका प्रमुख राजुनाथ पाण्डेका अनुसार कमलपोखरी, गौरीघाट, बोक्सीदह, तीनकुने दोभान, टङ्केश्वर, बल्खु कुमारी क्लब अगाडि, कुलेश्वर भलिबल ग्राउन्ड र रामघाटमा छठका लागि ठाउँ निर्धारण गरिएको छ । उहाँले छठको घाट व्यवस्थापन तथा सरसफाइका लागि महानगर प्रहरी बल र सरसफाइ कर्मचारी गरी ३५० कर्मचारी खटाइएको जानकारी दिनुभयो ।",
      "link": "https://gorkhapatraonline.com/news/176849",
      "image": "https://gorkhapatraonline.com/storage/media/311644/conversions/mahabir-1200x560-original-thumb.jpg"
    },
    {
      "slug": "176846",
      "title": "दुर्गममा फोरजी सेवा विस्तार",
      "timestamp": 1761436800000,
      "source": "gp",
      "content": "दुर्गममा फोरजी सेवा विस्तार",
      "longContent": "काठमाडौँ, कात्तिक ९ गते । पर्यटकीय गन्तव्य मनाङको तिलिचो बेसक्याम्पमा पहिलो पटक फोरजी सेवा विस्तार भएपछि स्थानीय र त्यहाँ पुग्ने पर्यटकलाई ठुलो राहत मिलेको छ । सञ्चार तथा सूचना प्रविधिमन्त्री जगदीश खरेलको चासो र सक्रियतापछि तिलिचोआसपासमा भ्वाइस र डाटाको सेवा पुगेको हो ।\tतिलिचोमा फोरजी सेवा विस्तारपछि प्रतिक्रिया दिँदै मन्त्री खरेलले आफूले जिम्मेवारी सम्हालेदेखि नै दुर्गम क्षेत्रमा टेलिकमको पहुँच पु¥याउने अभियान अन्तर्गत तिलिचोमा फोरजी सेवा पुगेको बताउनुभएको थियो । उहाँले भन्नुभयो, “सरकारले दुर्गम क्षेत्रमा भ्वाइस र डाटा पु¥याउने लक्ष्य लिएको छ, सोही अनुसार तिलिचोआसपास क्षेत्रमा फोरजी सेवा सञ्चालन भएको हो, अब त्यहाँ पुग्ने पर्यटक र स्थानीयलाई ठुलो राहत भएको छ । अब हाम्रो उद्देश्य टेलिफोन र इन्टरनेट नपुगेका मुलुकका दुर्गम क्षेत्रमा सेवा विस्तार हो ।”तिलिचोमा मात्रै होइन मन्त्री खरेलको सक्रियतामा गत असोज ३० गतेदेखि सुदूरपश्चिम प्रदेश अन्तर्गत बझाङको तलकोटमा पनि पहिलो पटक फोरजी सेवा विस्तार भएको छ । तलकोट गाउँपालिका–४, बुङ्गाडाँडामा बिटिएस टावर जडान गरेर पहिलो पटक फोरजी सेवा सञ्चालनमा ल्याइएको तलकोटमा रहनुभएका टेलिकमका प्रादेशिक निर्देशनालय, अत्तरियाका इन्जिनियर तिलक धामीले जानकारी दिनुभयो । उहाँका अनुसार तलकोट–१ र ४ मा सेवा सुरु भइसकेको छ भने जयपृथ्वी नगरपालिका–१ र ५ मा पनि चाँडै फोरजी सेवा सञ्चालन गरिने उहाँको भनाइ छ । तलकोट–४ का अध्यक्ष गोरखबहादुर जेठाराले गाउँपालिकामा फोरजी सेवा सञ्चालनमा आएसँगै स्थानीयलाई आपत्कालीन सम्पर्क, दैनिक कारोबार तथा पारिवारिक सन्देश आदानप्रदानमा सहज भएको बताउनुभयो ।गत असोज ३१ गते नै दार्चुलाको मार्मा गाउँपालिका–५ मा नेपाल टेलिकमले टुजी र फोरजी सेवा विस्तार गरेको छ । नेपाल टेलिकम दार्चुलाका प्रमुख कृष्णबहादुर गुरुङका अनुसार उक्त स्थानमा पहिले एउटा मात्रै टावर रहेकामा नयाँ टावर स्थापना गरी सेवा सञ्चालमा ल्याइएको छ । त्यसै गरी डोटीको दिपायल सिलगढी नगरपालिकामा पनि फोरजी सेवा विस्तार भएको छ । कर्णाली प्रदेश अन्तर्गत जाजरकोटको बारेकोटमा गत असोज ९ गते चट्याङका कारण अवरुद्ध टेलिफोन सेवा हालै सञ्चालनमा आएको छ । बारेकोटमा टेलिकमको सेवा अवरुद्ध भएपछि १० हजारभन्दा बढी सेवाग्राही प्रभावित भएका थिए ।\tउक्त विषयमा मन्त्रालयमा प्राप्त गुनासोपछि मन्त्री खरेलले तत्कालै समन्वय र ताकेता गरेर अवरुद्ध सेवा सञ्चालनका लागि पहलकदमी लिनुभएको थियो । टेलिकमको प्राविधिक टोलीले अवरुद्ध सेवा मर्मत गरेर सेवा सञ्चालन भएको हो । स्थानीय प्रकाशमान सिंहले अवरुद्ध टेलिकमको सेवा सञ्चालन भएसँगै स्थानीयलाई ठुलो राहत मिलेको बताउनुभयो ।सरकारका प्रवक्तासमेत रहनुभएका सञ्चारमन्त्री खरेलले कर्णाली, सुदूरपश्चिम र मधेश प्रदेशमा दूरसञ्चार सेवा विस्तारलाई विशेष प्राथमिकतामा राखेर काम गरिरहनुभएको छ । उहाँले ती क्षेत्रमा रहेको नेपाल टेलिकमका कार्यालय प्रमुख, फिल्ड इन्जिनियरलगायतलाई सेवा विस्तार र गुणस्तर अभिवृद्धिका लागि ताकेता र आवश्यक निर्देशन दिँदै स्थानीय जनप्रतिनिधि र सरोकारवालासँग समन्वयन गरिरहनुभएको छ । मन्त्री खरेलले जनतालाई आधारभूत सञ्चार सेवालगायतको प्रत्याभूत गराउन सरकारले सबैखाले पहल गर्ने विश्वास व्यक्त गर्नुभयो । उहाँले भन्नुभयो, “सरकारले दुर्गम क्षेत्रमा भ्वाइस र डाटा पु¥याउने लक्ष्य लिएको छ, सोहीअनुरूप पछिल्लो समय दार्चुला, बझाङ, जाजरकोट, मनाङको तिलिचोलगायत क्षेत्रमा फोरजी सेवा सञ्चालनमा आएको छ । यो सेवाले स्थानीय र पर्यटकलाई सहयोग पुग्ने छ । टेलिफोन र इन्टरनेट नपुगेका देशका दुर्गम क्षेत्रमा सेवा विस्तारका लागि लागिपरेका छौँ ।”खरेल सञ्चारमन्त्रीमा नियुक्त हुनुभएपछि मन्त्रालयले सुशासन, डिजिटल रूपान्तरण, डिजिटल अर्थतन्त्र, नवीनतम प्रविधि प्रवर्धन र युवाको संलग्नताका सम्बन्धमा  जेनजी युवाका प्राविधिक क्षेत्रका जानकारसँग सुझाव लिएको थियो । डिजिटल रूपान्तरणसम्बन्धी अन्तर्क्रियामा सञ्चारमन्त्री खरेलले सूचना प्रविधिको अधिकतम प्रयोग गरी सुशासन प्रवर्धन र डिजिटल रूपान्तरणलाई प्राथमिकता दिइने बताउनुभएको थियो । उहाँले सुशासनका लागि डिजिटल रूपान्तरणसहित डिजिटल अर्थतन्त्र, नवीनतम प्रविधि प्रवर्धनमा युवा पुस्ताको सुझाव लिएर आगामी रणनीति र कार्ययोजना बनाउन पहल गर्ने बताउनुभयो ।सञ्चारमन्त्री खरेलले विपत्को समयमा प्रविधि प्रयोगमार्फत गरिएको पूर्वसूचना प्रणालीले महत्वपूर्ण काम गरेको र जनधनको क्षति न्यूनीकरण भएको भन्दै शिक्षा, स्वास्थ्य, कृषि, पूर्वाधार विकासलगायत क्षेत्रको सुधारका लागि प्रविधि प्रयोग महत्वपूर्ण हुने बताउनुभयो ।",
      "link": "https://gorkhapatraonline.com/news/176846",
      "image": "https://gorkhapatraonline.com/storage/media/311641/conversions/nepal-telecom--4g-original-thumb.jpg"
    },
    {
      "slug": "176845",
      "title": "तराईबाट हिमालसम्म छठ",
      "timestamp": 1761436800000,
      "source": "gp",
      "content": "आराध्यदेव सूर्य र ब्रह्माको मानसपुत्री छठी (षष्ठी) को उपासना तथा आराधना गरी मनाइने महापर्व छठ शनिबारदेखि सुरु भएको छ । मुख्य गरी चार दिन मनाइने यो पर्व शनिबार ‘नहा खा’ (नुहाएर खाने) विधि पूरा गरी सुरु भएको हो । शिवपुत्र कात्तिकको अर्धाङ्गिनीका रूपमा समेत छठीको पूजा गरिन्छ । यस वर्ष कात्तिक १० गते सोमबार (षष्ठी) का दिन साँझ अस्ताउँदो सूर्यलाई र मङ्गलबार (सप्तमी) का दिन बिहान उदाउँदो सूर्यलाई अर्घ दिएर",
      "longContent": "काठमाडौँ, कात्तिक ९ गते । आराध्यदेव सूर्य र ब्रह्माको मानसपुत्री छठी (षष्ठी) को उपासना तथा आराधना गरी मनाइने महापर्व छठ शनिबारदेखि सुरु भएको छ । मुख्य गरी चार दिन मनाइने यो पर्व शनिबार ‘नहा खा’ (नुहाएर खाने) विधि पूरा गरी सुरु भएको हो । शिवपुत्र कात्तिकको अर्धाङ्गिनीका रूपमा समेत छठीको पूजा गरिन्छ । यस वर्ष कात्तिक १० गते सोमबार (षष्ठी) का दिन साँझ अस्ताउँदो सूर्यलाई र मङ्गलबार (सप्तमी) का दिन बिहान उदाउँदो सूर्यलाई अर्घ दिएर यो पर्व सम्पन्न हुँदै छ । सरकारले यस पर्वलाई राष्ट्रिय पर्वको मान्यता दिँदै हरेक वर्ष सार्वजनिक बिदा दिँदै आएको छ । केही वर्षअघिसम्म तराईका जिल्लामा मात्र सीमित यो पर्व अहिले सङ्घीय राजधानी काठमाडौँलगायत मुलुकका प्रमुख सहरमा राष्ट्रिय पर्वका रूपमा धुमधामसाथ मनाउन थालिएको छ । यो पर्व मुलुकको पहाडी र हिमाली भेगमा समेत त्यति नै लोकप्रिय बन्दै गएको छ । यो पर्वले सामाजिक सद्भाव, एकता तथा धार्मिक सहिष्णुतालाई थप बलियो बनाउनमा मद्दत पु¥याएको वरिष्ठ संस्कृतिविद् डा. गोविन्द टन्डन बताउनुहुन्छ ।छठपर्वलाई अहिले सबै नेपालीले राष्ट्रिय महत्व र गौरवको अनुभूति गरिरहेको बताउँदै उहाँले भन्नुभयो, “यस पर्वले तराई र पहाडबिचको सम्बन्ध थप सुमधुर बन्दै गएको छ । यो तराईको मात्र पर्व हो भन्ने सोचमै परिवर्तन आएको छ । राष्ट्रिय पर्वका रूपमै विकसित हुँदै गएको छ । यसले राष्ट्रिय भावना प्रवर्धनका लागि ठुलो योगदान पु¥याइरहेको छ ।”पहाडी–मधेशी, धनी–गरिब, महिला–पुरुष सबैले मनाउने यो पर्वले मुलुकको सामाजिक सद्भाव र धार्मिक सहिष्णुतालाई थप बलियो बनाएको उहाँको धारणा छ । चाडपर्वभित्रको विकृति हटाउँदै हरेक संस्कृतिलाई मौलाउन पाउने अवसर राज्यले प्रदान गर्नुपर्ने उहाँले बताउनुभयो ।यस्तो छ छठको विधिव्रतालु माधवी कायस्थका अनुसार यो पर्वको पहिलो दिनलाई ‘नहा खा’ (नुहाएर खाने) भनिन्छ । यो दिन व्रतालुले स्नान गरेर ध्यान गरी अरुवा चामलको भात, रहरको दाल र लौकाको तरकारी बनाई ग्रहण गर्ने गर्छन् । छठी पूजाको पहिलोे दिन अर्थात् कात्तिक शुक्ल चौथीको दिनदेखि नै विशेष शुद्धाशुद्धि अपनाइन्छ । यस दिनदेखि व्रतालुले खानामा लसुन, प्याज, मसुरोको दाल र कोदोसमेत परित्याग गर्छन् ।उहाँका अनुसार दोस्रो दिन अर्थात् पञ्चमीका दिनलाई ‘खरना’ भनिन्छ । यो दिन व्रतालु दिनभरि उपवास बसी बेलुका चन्द्र दर्शन गरिसकेपछि माटोको नयाँ चुल्हो र भाँडामा सखर, दुध र चामलको खीर पकाई केराको पातमा राखेर छठी मातालाई चढाइन्छ र चढाइएको खीरलाई व्रतालु र परिवारका अन्य सदस्यले प्रसादका रूपमा ग्रहण गर्छन् । छठी पूजा नहुने टोलछिमेकका घरमा सो खीर प्रसादका रूपमा पठाइन्छ । पर्वको तेस्रो दिन अर्थात् षष्ठीलाई यस पर्वको प्रमुख अंशका रूपमा मानिन्छ । यस दिनलाई ‘सँझिया घाट’ भनिन्छ । यो दिन बिहानैदेखि चामल र पीठोको ठेकुवा कसारलगायत परिकार तेल, घ्युमा पकाइन्छ । तयार पारिएका परिकार, पाँच थरीका मिठाइ, उखु, अदुवा, नरिवल, मुला, सुठनी, सुपारी, ल्वाङ, सुकुमेललगायत प्रसाद बाँसको टोकरी, नाङ्लो र सिपुलीमा राखेर शुद्ध जल र गाईको दुधसहित व्रतालु परिवारका सदस्यसहित नजिकको जलाशयमा जान्छन् र अस्ताउँदो सूर्यलाई अर्घ दिई घर फर्कन्छन् । कतिपय व्रतालु घर नफर्किएर पूजास्थलै रातभरि जाग्राम बस्छन् । त्यहाँ कसैकसैले भाकल गरे अनुसार विभिन्न देवीदेवताको माटोको मूर्ति बनाई विशेष पूजाआजा गर्छन्, जसलाई ‘कोसिया’ भनिन्छ । भोलिपल्ट कात्तिक सप्तमीका दिन व्रतालुले उदाउँदो सूर्यलाई अर्घ दिएपछि यो महापर्वको महायात्रा यही सम्पन्न हुन्छ । छठको पौराणिक कथायस पर्वको शुभारम्भबारे विभिन्न कथा र किंवदन्ती रहेको बताउनुहुन्छ संस्कृतिविद् डा. रामदयाल राकेश । सत्ययुगमा सरयाती नामका राजाकी सुपुत्री सुकन्याले पहिलो पटक छठीको पूजा गरेको उहाँ बताउनुहुन्छ । यसै गरी पाण्डवहरूको गुप्तवासको सफलताको कामना गरी द्रौपदीले छठीको पूजा गरेको पनि उहाँले बताउनुभयो । त्यसबेलादेखि नै छठपर्वको सुरुवात भएको धेरैको विश्वास रहेको उहाँको भनाइ छ । सूर्यपुराणमा अत्रिमुनिका अर्धाङ्गिनी सती अनुसुयाले छठीको पूजा गरेकोे उल्लेख पाइन्छ ।साम्बपुराणका अनुसार, पिता श्रीकृष्णको श्रापबाट कुष्ठरोगले पीडित श्रीकृष्णपुत्र साम्ब सूर्यको पूजा आराधनाबाट रोगमुक्त भएको चर्चा छ । त्यसबेलादेखि नै छठको प्रारम्भ भएको कतिपयको विश्वास छ । त्यस्तै कुष्ठरोगबाटै पीडित कवि मयुर भट्टले सूर्यको उपासना र पूजाबाट पुनः सुन्दर र स्वस्थ शरीर प्राप्त गरेको कथासँग जोडिएर छठको सुरुवात भएको संस्कृतिविद् डा. राकेशको भनाइ छ ।",
      "link": "https://gorkhapatraonline.com/news/176845",
      "image": "https://gorkhapatraonline.com/storage/media/311640/conversions/chhat-_kamalpokhari-ADHIKARI-KABIN-1-original-thumb.jpg"
    },
    {
      "slug": "176841",
      "title": "कुनै पनि माग वार्ता र संवादमार्फत् समाधान खोज्न गृह मन्त्रालयको अनुरोध",
      "timestamp": 1761350400000,
      "source": "gp",
      "content": "गृह मन्त्रालयले कुनै पनि माग वार्ता र संवादमार्फत समाधान खोज्न सबैमा अनुरोध गरेको छ।",
      "longContent": "काठमाडौँ, कात्तिक ८ गते। गृह मन्त्रालयले कुनै पनि माग वार्ता र संवादमार्फत समाधान खोज्न सबैमा अनुरोध गरेको छ। मन्त्रालयका प्रवक्ता एवं सहसचिव आनन्द काफ्लेले हाल सामाजिक सञ्जालमार्फत विभिन्न व्यक्ति तथा समूहका नाममा धर्ना, जुलुस, विरोध प्रदर्शनलगायत आन्दोलनका कार्यक्रमहरू सार्वजनिक भएरहेको विषयमा गृह मन्त्रालयको गम्भीर ध्यानाकर्षण भएको उल्लेख गर्दै सबैका जायज माग, चासो एवम् सरोकारलाई सम्बोधन गर्न सरकार गम्भीर रहेको स्पष्ट पार्नुभएको छ। उहाँले आज एक विज्ञप्ति जारी गरी भन्नुभएको छ, “यस्ता धर्ना, जुलुस, प्रदर्शन, आन्दोलनलगायत कार्यक्रमहरू नगरी वार्ता र संवादका माध्यमबाट कुनै पनि मागको विधिसम्मत समाधान खोज्न सबैमा हार्दिक अनुरोध छ।”जेनजीपुस्ताको अगुवाइमा भएको प्रदर्शनपश्चात् गठन भएको वर्तमान सरकार आगामी फागुन २१ गतेका लागि तय भएको निर्वाचनको वातावरण बनाउनेतर्फ क्रियाशील रहेको स्मरण गराउँदै मन्त्रालयका प्रवक्ता काफ्लेले सोही अनुसार सरकारले निर्वाचनसम्बन्धी कानुनमा संशोधन, स्रोत र साधनको व्यवस्थापन, राजनीतिक दल तथा सरोकार भएकाहरूसँग वार्ता र संवाद गरिरहेको जानकारी दिनुभयो। देशमा शान्तिसुरक्षा कायम गर्दै घोषित मितिमा स्वच्छ, निष्पक्ष एवम् भयरहित वातावरणमा निर्वाचन सम्पन्न गराउन सबैको योगदान महत्त्वपूर्ण र भूमिका अपरिहार्य रहेको भन्दै सोहीबमोजिमको भूमिका र दायित्व अनुसार सहकार्य र समन्वय आवश्यक पर्नेमा उहाँले जोड दिनुभयो। मन्त्रालयद्वारा आज जारी विज्ञप्तिमा भनिएको छ, “गत भदौ २३ र २४ गतेको प्रदर्शनपश्चात्, सार्वजनिक सेवा पुनः सञ्चालन गर्नाका साथै क्षतिग्रस्त संरचनाको पुनर्निर्माण प्रक्रिया आरम्भ गरी शान्तिसुरक्षाको अवस्था सामान्य हुँदै जानुका साथै सरकारले निर्वाचन केन्द्रित वातावरण निर्माण गरिरहेको छ। हाल सामाजिक सञ्जालमार्फत विभिन्न व्यक्ति तथा समूहका नाममा धर्ना, जुलुस, विरोध प्रदर्शनलगायत आन्दोलनका कार्यक्रमहरू सार्वजनिक भएको विषयमा गृह मन्त्रालयको गम्भीर ध्यानाकर्षण भएको छ।”देशमा अस्थिरता निम्त्याउन खोज्ने स्वार्थ समूहले यस्ता कार्यक्रममा घुसपैठ गरी अशान्ति एवम् अराजकता निम्त्याउन सक्ने हुँदा त्यसतर्फ आयोजकहरूसमेत सचेत हुनुपर्नेतर्फ मन्त्रालयले ध्यानाकर्षण गराएको छ। आफ्ना माग राख्दा जनताको शान्तिपूर्वक बाँच्न पाउने, निर्बाध सार्वजनिक सेवा प्राप्त गर्ने, निर्वाचनमा भाग लिन पाउनेलगायत हकअधिकार कुण्ठित हुन नदिन र सार्वजनिक सुरक्षा साथै राष्ट्रिय सुरक्षा खलल हुन नदिई मुलुकमा साम्प्रदायिक सद्भाव कायम राख्दै राष्ट्रिय हितको प्रवर्द्धन गर्ने कार्यमा योगदान गर्न मन्त्रालयले सबैमा अनुरोध गरेको छ। रासस",
      "link": "https://gorkhapatraonline.com/news/176841",
      "image": "https://gorkhapatraonline.com/storage/media/311635/conversions/Ministry-of-home-affairs-original-thumb.jpg"
    },
    {
      "slug": "176839",
      "title": "निर्धारित समयमै नयाँ संसद् भवन निर्माण गर्न मन्त्री घिसिङको निर्देशन",
      "timestamp": 1761350400000,
      "source": "gp",
      "content": "सहरी विकासमन्त्री कुलमान घिसिङले सिंहदरबार परिसरमा निर्माणाधीन सङ्घीय संसद् भवन निर्धारित समयमै सम्पन्न गर्न निर्देशन दिनुभएको छ । निर्माणाधीन भवनको आज अवलोकनपश्चात् उहाँले हरेक दिनको कार्यतालिका बनाएर निर्माणमा जुट्न ठेकेदार कम्पनीलाई निर्देशन दिनुभएको हो ।",
      "longContent": "काठमाडौँ, कात्तिक ८ गते । सहरी विकासमन्त्री कुलमान घिसिङले सिंहदरबार परिसरमा निर्माणाधीन सङ्घीय संसद् भवन निर्धारित समयमै सम्पन्न गर्न निर्देशन दिनुभएको छ । निर्माणाधीन भवनको आज अवलोकनपश्चात् उहाँले हरेक दिनको कार्यतालिका बनाएर निर्माणमा जुट्न ठेकेदार कम्पनीलाई निर्देशन दिनुभएको हो । मन्त्री घिसिङले भन्नुभयो,“पाँचौँ पटक म्याद थप गर्दा ठेकेदारका तर्फबाट आगामी पुस १६ गतेभित्र निर्माण सम्पन्न गर्ने प्रतिबद्धता गर्नुभएको छ, उक्त समयभित्रै निर्माण सम्पन्न गर्न गम्भीर भएर काम गर्नुपर्छ ।”  ‘जेनजी’ प्रदर्शनका क्रममा नयाँ बानेश्वरस्थित सङ्घीय संसद् भवनमा क्षति पुगेको छ । त्यसैले पनि राष्ट्रियसभा बैठक बसाल्न पनि समस्या भइरहेको छ । “पूरानो संसद् भवनमा जेनजी प्रदर्शनका क्रममा आगजनी भएर क्षति पुगेको छ । राष्ट्रियसभा बैठक चलाउनुपर्ने छ”, उहाँले भन्नुभयो, “आगामी निर्वाचनपछि प्रतिनिधिसभा बैठक पनि बस्नुपर्छ । हाल क्षतिग्रस्त संसद् भवनलाई बैठक सञ्चालन योग्य बनाउन समय लाग्छ । त्यसैले नयाँ  संसद् भवन छिटो भन्दा छिटो सम्पन्न गर्नुपर्छ ।”त्यसक्रममा ठेकेदार प्रतिनिधिले हालसम्म ८७ प्रतिशत काम सम्पन्न भएको र भवनभित्र ‘फिनिसिङ’को काम चलिरहेको जनाएका थिए । कतिपय निर्माण सामग्री विदेशबाट ल्याउनुपर्ने भएकाले निर्माणमा केही ढिलाइ भएको जनाउँदै ठेकेदार कम्पनीले बाँकी काम आगामी पुस १६ गतेसम्म सम्पन्न गर्नेगरी आफूहरू लागिरहेको बताएका थिए । सिंहदरबार परिसरभित्र १५७ रोपनी क्षेत्रफलमा नयाँ संसद् भवन निर्माण भइरहेको छ । रासस",
      "link": "https://gorkhapatraonline.com/news/176839",
      "image": "https://gorkhapatraonline.com/storage/media/311633/conversions/Untitled-6-original-thumb.jpg"
    },
    {
      "slug": "176833",
      "title": "उपचारका क्रममा बन्दीको मृत्यु",
      "timestamp": 1761350400000,
      "source": "gp",
      "content": "मोरङ कारागारका एक जना बन्दीको उपचारको क्रममा मृत्यु भएको छ । लागु औषध मुद्दामा पुर्पक्षका लागि थुनामा रहेका सुन्दरहरैँचा नगरपालिका –७ का ३२ वर्षे जितप्रसाद सापकोटाको विराटनगरस्थित नोबेल शिक्षण अस्पतालमा उपचारको क्रममा शुक्रबार राति मृत्यु भएको हो ।",
      "longContent": "शशिधर पराजुली विराटनगर, कात्तिक ८ गते । मोरङ कारागारका एक जना बन्दीको उपचारको क्रममा मृत्यु भएको छ । लागु औषध मुद्दामा पुर्पक्षका लागि थुनामा रहेका सुन्दरहरैँचा नगरपालिका–७ का ३२ वर्षे जितप्रसाद सापकोटाको विराटनगरस्थित नोबेल शिक्षण अस्पतालमा उपचारको क्रममा शुक्रबार राति मृत्यु भएको हो । कारागारका जेलर गौरव ढुङ्गेलका अनुसार सापकोटालाई असोज २७ गते अचानक शरीर सुन्निने र सास फेर्न गाह्रो भएपछि कोशी अस्पताल भर्ना गरिएको थियो । स्वास्थ्य अवस्था जटिल बनेपछि कोशीले कात्तिक ६ गते उनलाई नोबेल अस्पताल रेफर गरेको थियो । उपचारमा संलग्न चिकित्सकका अनुसार सापकोटाको फोक्सोमा पानी जमेको र कलेजो खराब भएको थियो । गत साउन १२ गतेदेखि मोरङ कारागारमा रहेका सापकोटाको मुद्दा विचाराधीन अवस्थामै मृत्यु भएको हो । हाल जिल्ला कारागार मोरङमा एक हजार १८७ जना कैदीबन्दी छन् । कारागारभित्र स्वास्थ्य समस्या देखिएका कैदीबन्दीहरूको उपचारका लागि नियमित स्वास्थ्य परीक्षण र आवश्यकताअनुसार बाहिर अस्पतालमा पठाउने व्यवस्थाअनुसार उनलाई पहिले कोशी अस्पताल र पछि थप उपचारका लागि नोबेल अस्पताल लगिएको कारागार प्रशासनले जनाएको छ ।",
      "link": "https://gorkhapatraonline.com/news/176833",
      "image": "https://gorkhapatraonline.com/storage/media/311622/conversions/death-2-original-thumb.jpg"
    }
  ]
}