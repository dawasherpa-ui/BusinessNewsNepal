{
  "date": "2025-10-25T11:14:30.346Z",
  "news": [
    {
      "slug": "176659",
      "title": "विदेशी दाजुभाइलाई नेपाली दिदीबहिनीले लगाए भाइटीका",
      "timestamp": 1761177600000,
      "source": "gp",
      "content": "दिदीबहिनीले दाजुभाइको सुस्वास्थ्य, आरोग्य र प्रगतिको कामना गर्दै लगाउने भाइटीका पोखरामा पर्यटकले समेत लगाएका छन्।",
      "longContent": "फडिन्द्र अधिकारी लेखनाथ, कात्तिक ६ गते। दिदीबहिनीले दाजुभाइको सुस्वास्थ्य, आरोग्य र प्रगतिको कामना गर्दै लगाउने भाइटीका पोखरामा पर्यटकले समेत लगाएका छन्। होटल सङ्घ पोखरा नेपालले तिहारको अवसरमा बिहीबार आयोजना गरेको १८ औं भाइटिका महोत्सवमा एक सयभन्दा बढी पर्यटकले नेपाली दिदीबहिनीसँग भाइटीका लगाएका हुन्।यसपालिको भाइटीका महोत्सवमा १५ देशका सयभन्दा बढी पर्यटकले भाइटीका लगाएको आयोजक सङ्घका अध्यक्ष लक्ष्मण सुवेदीले बताउनुभयो।बेलायत, अमेरिका, चीन, भारत, जर्मनी, इजरायल, स्वीडेन, अष्ट्रेलिया, स्पेन, न्युजल्यान्ड, नेदरल्यान्ड लगायतका देशका नागरिकलाई रेन्बो चिल्ड्रन होमका छात्राहरुले पर्यटकलाई टीका लगाइदिएका थिए।भाइटीका लगाउने पर्यटकहरुलाई ढाका टोपी र पछ्यौरा उपहार दिइएको थियो।पर्यटन प्रवद्र्धनसँगै संस्कृतिको संरक्षण गर्न महोत्सव गरिएको अध्यक्ष सुवेदीको भनाइ छ।भाइटीका लगाएका पर्यटकले देउसीभैलोसमेत खेलेका थिए। भाइटीका र देउसीभैलोमा सहभागितापछि अष्ट्रेलियाबाट आउनुभएकी एनीले नेपालीको संस्कृति र सत्कारबाट प्रभावित भएको उल्लेख गर्नुभयो।महोत्सवमा तिहारको महत्वसँगै यमपञ्चकका पाँच दिनका विशेषताबारे प्रकाश पारिएको कार्यक्रम महोत्सव संयोजक गणेशराज पहारीले उल्लेख गर्नुभयो।",
      "link": "https://gorkhapatraonline.com/news/176659",
      "image": "https://gorkhapatraonline.com/storage/media/311349/conversions/bhai-tika-fest-(2)-original-thumb.jpg"
    },
    {
      "slug": "176587",
      "title": "आज अमेरिकी डलर स्थिर रहँदा यूरो र पाउण्डको भाउमा सामान्य गिरावट",
      "timestamp": 1761177600000,
      "source": "gp",
      "content": "नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । निर्धारित विनिमयदर अनुसार अमेरिकी डलर स्थिर रहँदा यूरोपियन यूरो, युके पाउण्ड स्ट्रलिङको भाउ घटेको छ ।",
      "longContent": "काठमाडौँ, कात्तिक  ६ गते ।  नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । निर्धारित विनिमयदर अनुसार अमेरिकी डलर स्थिर रहँदा यूरोपियन यूरो, युके पाउण्ड स्ट्रलिङको भाउ घटेको छ । राष्ट्र बैंकका अनुसार अमेरिकी डलर एकको खरिददर १४० रुपैयाँ ३९ पैसा र बिक्रीदर १४० रुपैयाँ ९९ पैसा निर्धारण गरिएको छ ।यस्तै, युरोपियन युरो एकको खरिददर १६२ रुपैयाँ ६८ पैसा र बिक्रीदर १६३ रुपैयाँ ८३ पैसा, युके पाउण्ड स्ट्रलिङ एकको खरिददर १८६ रुपैयाँ ९१ पैसा र बिक्रीदर १८७ रुपैयाँ ७१ पैसा, स्वीस फ्रयाङ्क एकको खरिददर १७६ रुपैयाँ १४ पैसा र बिक्रीदर १७६ रुपैयाँ ८९ पैसा कायम गरिएको छ ।अष्ट्रेलियन डलर एकको खरिददर ९१ रुपैयाँ १५ पैसा र बिक्रीदर ९१ रुपैयाँ ५४ पैसा, क्यानेडियन डलर एकको खरिददर १०० रुपैयाँ १४ पैसा र बिक्रीदर १०० रुपैयाँ ५७ पैसा, सिङ्गापुर डलर एकको खरिददर १०८ रुपैयाँ ०८ पैसा र बिक्रीदर १०८ रुपैयाँ ५५ पैसा तोकिएको छ ।केन्द्रीय बैंकका अनुसार जापानी येन १० को खरिददर नौ रुपैयाँ २५ पैसा र बिक्रीदर नौ रुपैयाँ २९ पैसा, चिनियाँ युआन एकको खरिददर १९ रुपैयाँ ७० पैसा र बिक्रीदर १९ रुपैयाँ ७९ पैसा, साउदी अरेबियन रियाल एकको खरिददर ३७ रुपैयाँ ४३ पैसा र बिक्रीदर ३७ रुपैयाँ ५९ पैसा, कतारी रियाल एकको खरिददर ३८ रुपैयाँ ५२  पैसा र बिक्रीदर ३८ रुपैयाँ ६८ पैसा कायम भएको छ । साथै थाइ भाट एकको खरिददर चार रुपैयाँ २७ पैसा र बिक्रीदर चार रुपैयाँ २९ पैसा, युएई दिराम एकको खरिददर ३८ रुपैयाँ २२ पैसा र बिक्रीदर ३८ रुपैयाँ ३९ पैसा, मलेसियन रिङ्गेट एकको खरिददर ३३ रुपैयाँ १९ पैसा र बिक्रीदर ३३ रुपैयाँ ३३ पैसा, साउथ कोरियन वन १०० को खरिददर नौ रुपैयाँ ८१ पैसा र बिक्रीदर नौ रुपैयाँ ८५ पैसा, स्वीडिस क्रोनर एकको खरिददर १४ रुपैयाँ ८८ पैसा र बिक्रीदर १४ रुपैयाँ ९४ पैसा र डेनिस क्रोनर एकको खरिददर २१ रुपैयाँ ७८ पैसा र बिक्रीदर २१ रुपैयाँ ८७ पैसा तोकिएको छ ।राष्ट्र बैंकले हङकङ डलर एकको खरिददर १८ रुपैयाँ ०७ पैसा र बिक्रीदर १८ रुपैयाँ १५ पैसा, कुवेती दिनार एकको खरिददर ४५७ रुपैयाँ ८८ पैसा र बिक्रीदर ४५९ रुपैयाँ ८३ पैसा, बहराइन दिनार एकको खरिददर ३७२ रुपैयाँ ४१ पैसा र बिक्रीदर ३७४ रुपैयाँ, ओमनी रियाल एकको खरिददर ३६४ रुपैयाँ ६४ पैसा र बिक्रीदर ३६६ रुपैयाँ १९  पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ ।राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।  रासस",
      "link": "https://gorkhapatraonline.com/news/176587",
      "image": "https://gorkhapatraonline.com/storage/media/311224/conversions/dolor-original-thumb.jpg"
    },
    {
      "slug": "176572",
      "title": "विश्व व्यापार प्रणाली खतरामा परेको चेतावनी",
      "timestamp": 1761091200000,
      "source": "gp",
      "content": "उदीयमान राष्ट्रहरूको बढ्दो ऋण, भारी कर र वित्तीय असुरक्षाका कारण नियममा आधारित अन्तर्राष्ट्रिय व्यापार प्रणाली खतरामा परेको संयुक्त राष्ट्रसङ्घका प्रमुख एन्टोनियो गुटेर्रेसले बुधबार चेतावनी दिनुभएको छ।",
      "longContent": "जेनेभा, कात्तिक ५  गते ।  उदीयमान राष्ट्रहरूको बढ्दो ऋण, भारी कर र वित्तीय असुरक्षाका कारण नियममा आधारित अन्तर्राष्ट्रिय व्यापार प्रणाली खतरामा परेको संयुक्त राष्ट्रसङ्घका प्रमुख एन्टोनियो गुटेर्रेसले बुधबार चेतावनी दिनुभएको छ। गुटेर्रेसले धेरै देशहरू ऋणको सङ्कटमा फसेको र स्वास्थ्य र शिक्षामा भन्दा ऋण दाताहरूको सेवामा बढी रकम खर्च गरिरहेको बताउनुभयो  ।“विश्वव्यापी ऋण बढेको छ । गरिबी र भोकमरी अहिले पनि व्याप्त छ । अन्तर्राष्ट्रिय वित्तीय संरचनाले विकासोन्मुख देशहरूका लागि पर्याप्त सुरक्षा कवच प्रदान गरिरहेको छैन र नियममा आधारित व्यापार प्रणाली गलत बाटोमा जाने जोखिममा छ,” महासचिव गुटेर्रेसले जेनेभामा व्यापार र विकाससम्बन्धी संयुक्त राष्ट्रसंघीय सम्मेलनमा भन्नुभयो । गुटेर्रेसले भन्नुभयो, “व्यापार र विकासले परिवर्तनको आँधीबेहरीको सामना गरिरहेको र विश्वव्यापी वृद्धिको तीन चौथाइ अहिले विकासशील देशबाट आएको छ, सेवाजन्य व्यापारमा वृद्धि भइरहेको छ र नयाँ प्रविधिले विश्व अर्थतन्त्रलाई बढावा दिइरहेको छ ।”यद्यपि भूराजनीतिक विभाजन, असमानता, द्वन्द्व र जलवायु सङ्कटले प्रगतिलाई सीमित बनाइरहेको संयुक्त राष्ट्रसङ्घका महासचिवले बताउनुभएको छ। उथलपुथलमा अर्थतन्त्र यसबाहेक, अमेरिकी राष्ट्रपति डोनाल्ड ट्रम्पको प्रशासनले अन्य देशहरूमाथि व्यापक कर वृद्धि गरेको छ, जसले विश्वभर व्यापार तनाव निम्त्याएको छ। गुटेर्रेसले भन्नुभयो, “संरक्षणवाद केही परिस्थितिहरूमा अपरिहार्य हुन सक्छ तर यो तर्कसङ्गत हुनुपर्छ।” संयुक्त राष्ट्रसङ्घका प्रमुखले अनिश्चितता बढिरहेको, लगानी घट्ने र आपूर्ति श्रृङ्खलामा उथलपुथल मच्चिएको भन्दै विकासोन्मुख देशहरूमा ‘छोटो–छोटो परिवर्तन’ जारी रहेको चेतावनी दिनुभयो । उहाँले भन्नुभयो, “व्यापार अवरोधहरू बढिरहेका छन्, केही कम विकसित देशहरूले ४० प्रतिशतको करको सामना गरिरहेका छन्, जबकि उनीहरूको विश्वव्यापी व्यापार प्रवाहको एक प्रतिशत मात्र प्रतिनिधित्व रहन्छ।“ “हामी वस्तुका लागि व्यापार युद्धको बढ्दो जोखिम देख्छौँ । हामी जनताको समृद्धि र कल्याणमा भन्दा मृत्युमा बढी लगानी गरिरहेका छौँ भन्नै सैन्य खर्चको प्रवृत्तिले देखाउँछ।”गुटेर्रेसले यी खतराहरूको सामना गर्दै अघि बढुदा अन्तर्राष्ट्रिय कार्यका लागि चार प्राथमिकताहरू रहेको बताउनुभयो । ‘निष्पक्ष विश्वव्यापी व्यापार र लगानी प्रणाली, विकासशील देशहरूको लागि वित्तीयकरण, अर्थव्यवस्थालाई प्रोत्साहित गर्न प्रविधि र नवीनता, र जलवायु उद्देश्यहरूसँग व्यापार नीतिहरू संरेखित गर्नुपर्नेमा उहाँले जोड दिनुभयो । रासस/एएफपी",
      "link": "https://gorkhapatraonline.com/news/176572",
      "image": "https://gorkhapatraonline.com/storage/media/311208/conversions/Gutteres-original-thumb.jpg"
    },
    {
      "slug": "176550",
      "title": "‘चीनसँग राम्रो सम्बन्ध चाहन्छु, तर नोभेम्बर १ देखि १५५ प्रतिशत कर लागू हुने छ’-राष्ट्रपति ट्रम्प",
      "timestamp": 1761091200000,
      "source": "gp",
      "content": "अमेरिकी राष्ट्रपति डोनाल्ड ट्रम्पले चीनसँग मैत्रीपूर्ण सम्बन्ध कायम राख्ने इच्छा व्यक्त गरे पनि अमेरिकामा आयात हुने चिनियाँ सामानमा आगामी नोभेम्बर १ देखि १५५ प्रतिशत कर (ट्यारिफ) लागू गर्ने आफ्नो निर्णयमा अडिग रहने स्पष्ट गर्नु भएको छ ।",
      "longContent": "वासिङ्टन, कात्तिक ५ गते । अमेरिकी राष्ट्रपति डोनाल्ड ट्रम्पले चीनसँग मैत्रीपूर्ण सम्बन्ध कायम राख्ने इच्छा व्यक्त गरे पनि अमेरिकामा आयात हुने चिनियाँ सामानमा आगामी नोभेम्बर १ देखि १५५ प्रतिशत कर (ट्यारिफ) लागू गर्ने आफ्नो निर्णयमा अडिग रहने स्पष्ट गर्नु भएको छ ।“चीन अझै पनि रुसको सबैभन्दा ठूलो तेल आयातकर्ता रहेको छ, त्यसैले हामीले त्यसबारे विचार गर्नै पर्छ । हाल नोभेम्बर १ देखि चीनले यसमा करिब १५५ प्रतिशत कर तिर्नु पर्ने छ । मलाई लाग्दैन कि यो उनीहरूका लागि दिगो रहने छ”, मङ्गलबार पत्रकारसँग कुरा गर्दै उहाँले भन्नुभयो, “म चीनसँग राम्रो हुन चाहन्छु, तर चीन वर्षौंदेखि हामीसँग अत्यन्त कठोर व्यवहार गर्दै आएको छ । हाम्रा अघिल्ला राष्ट्रपतिले व्यापारमा पर्याप्त समझदारी देखाउन सकेनन्, जसका कारण चीन र अन्य देशले अमेरिकाको फाइदा उठाए ।”ट्रम्पले आफूले युरोपेली सङ्घ (इयु), जापान र दक्षिण कोरियासँग शुल्क–आधारित व्यापार सम्झौता गरेको स्मरण गर्दै ती सम्झौता ‘राष्ट्रिय सुरक्षासँग सम्बन्धित’ रहेको बताउनुभयो । उहाँले भन्नुभयो, “मैले युरोपेली सङ्घसँग सम्झौता गरेँ, जापान र दक्षिण कोरियासँग पनि गरेँ । यी सबै ठूला सम्झौता हुन् । यो राष्ट्रिय सुरक्षाको कुरा हो । भन्सार शुल्कका कारण म ती गर्न सक्षम भएँ । अहिले हामी सयौँ अरब डलर सङ्कलन गरिरहेका छौँ र देशको ऋण तिर्न थाल्ने छौँ ।”ट्रम्पको यो निर्णयले ऊर्जा व्यापारमार्फत युक्रेनमा भइरहेको युद्धलाई अप्रत्यक्षरूपमा सहयोग गर्ने देशविरुद्ध वासिङ्टनले अपनाइरहेको कडा ‘द्वितीयक ट्यारिफ’ रणनीतिलाई झल्काउँछ । अघिल्लो नीतिले भारतलाई पनि लक्षित गरेका थिए । भारतमाथि रूसी तेल आयात गरेको भन्दै ५० प्रतिशत कर लगाइएको थियो । यस पटक भने यो नीति चीनतर्फ केन्द्रित देखिएको छ । चीन हाल रुसको कच्चा तेलको सबैभन्दा ठूलो खरिदकर्ता बन्न सफल भएको छ ।यसअघि पनि राष्ट्रपति ट्रम्पले ‘ट्रुथ सोसल’ मा एक पोस्टमार्फत चिनियाँ सामानमा ‘उनीहरूले अहिले तिरिरहेका कुनै पनि करबाहेक थप १०० प्रतिशत कर’ नोभेम्बर १ देखि लागू गर्ने घोषणा गर्नु भएको थियो । उहाँका अनुसार यो निर्णय चीनले संयुक्त राज्य अमेरिकासँग ‘व्यापारमा असाधारण आक्रामक र शत्रुतापूर्ण’ व्यवहार गरेको प्रतिक्रियामा आएको हो ।उहाँले आफ्नो पोस्टमा लेख्नुभएको थियो, “चीनले विश्वलाई अत्यन्त शत्रुतापूर्ण पत्र पठाएको छ र व्यापारमा असाधारण आक्रामकस्थिति लिएको छ । त्यसैले सन् २०२५ नोभेम्बर १ देखि (वा चीनले गर्ने कुनै परिवर्तनको आधारमा चाँडो पनि) संयुक्त राज्य अमेरिकाले चीनमा हाल तिरिरहेका करभन्दा माथि १०० प्रतिशत कर थप गर्ने छ । सोही मितिदेखि सबै महत्वपूर्ण सफ्टवेयरमा पनि निर्यात नियन्त्रण लागू गरिने छ ।” रासस/एएनआई",
      "link": "https://gorkhapatraonline.com/news/176550",
      "image": "https://gorkhapatraonline.com/storage/media/311176/conversions/trump-original-thumb.jpg"
    },
    {
      "slug": "176443",
      "title": "जापानको सेयर बजारमा उछाल, निक्केई सूचकाङ्क ५० हजार नजिक",
      "timestamp": 1761004800000,
      "source": "gp",
      "content": "एशियाका प्रमुख सेयर बजारमा मंगलबार उल्लेखनीय वृद्धि भएको छ । जापानको मुख्य सेयर सूचकाङ्क निक्केई दुई सय पच्चीस शतप्रतिशत ०.८ ले बढ्दै ४९ हजार पाँच सय पञ्चानब्बे दशमलव बहत्तर अंकमा पुगेको छ ।",
      "longContent": "बैंकक, कात्तिक ४ गते । एशियाका प्रमुख सेयर बजारमा मंगलबार उल्लेखनीय वृद्धि भएको छ । जापानको मुख्य सेयर सूचकाङ्क निक्केई दुई सय पच्चीस शतप्रतिशत ०.८ ले बढ्दै ४९ हजार पाँच सय पञ्चानब्बे दशमलव बहत्तर अंकमा पुगेको छ । यो सूचकाङ्कले पहिलो पटक ५० हजारको नजिक पुग्दै ऐतिहासिक स्तरमा छुन लागेको हो ।यसको मुख्य कारण जापानकी सानाए टाकाइची पहिलो महिला प्रधानमन्त्री बन्ने तयारीमा रहेको बताइएको छ । उहाँले लगानीमैत्री नीति तथा कम ब्याजदरको पक्षमा सरकारलाई अघि बढाउने अपेक्षा गरिएको छ । यद्यपि उनको गठबन्धन सरकारले संसदमा झिनो बहुमत मात्र प्राप्त गरेको छ ।यसैबिच, जापानी मुद्रा येन अमेरिकी मुद्रासँग तुलना गर्दा कमजोर हुँदै गएको छ । बैंक अफ जापानले ब्याजदर बढाउने सम्भावना कम देखिएसँगै मुद्रास्फीति नियन्त्रणमा चुनौती आउने आँकलन गरिएको छ । हङकङको सेयर बजारमा पनि १.७ प्रतिशत वृद्धि देखिएको छ भने चिनियाँ बजारमा १.२ प्रतिशतको सुधार आएको छ । दक्षिण कोरियाको कोस्पी सूचकाङ्क ०.५ प्रतिशतले उकालो लागेको छ । अष्ट्रेलियाको प्रमुख सूचकाङ्क ०.८ प्रतिशतले बढेर नौ हजार नाघेको छ । यता, अमेरिकी राष्ट्रपति डोनाल्ड ट्रम्प र चिनियाँ राष्ट्राध्यक्ष सी जिनपिङबिच चाँडै भेटवार्ता हुने सम्भावनाले विश्व बजारमा सकारात्मक प्रभाव पारेको विश्लेषण गरिएको छ । दुई देशबिचको व्यापार तनाव कम हुने आशा गरिएको छ । संयुक्त राज्य अमेरिकामा पनि सेयर बजारमा सुधार देखिएको छ । एप्पल कम्पनीको सेयर मूल्यमा करिब चार प्रतिशत वृद्धि भएको छ । विश्व बजारमा लोहा उत्पादन कम्पनी क्लिभल्याण्ड-क्लिफ्सको सेयरमा २१ प्रतिशतभन्दा बढीको उछाल आएको छ । रासस/एपी",
      "link": "https://gorkhapatraonline.com/news/176443",
      "image": "https://gorkhapatraonline.com/storage/media/311024/conversions/japan-share-original-thumb.jpg"
    },
    {
      "slug": "176441",
      "title": "इटालीको अर्थतन्त्रका लागि आप्रवासी कामदार महत्वपूर्ण रहेको ठहर",
      "timestamp": 1761004800000,
      "source": "gp",
      "content": "इटालीमा विदेशी उद्यमीको सङ्ख्या बढ्दै गएको र आप्रवासी कामदारले सन् २०२४ मा इटालीको अर्थतन्त्र र जनसाङ्खिकीयमा महत्वपूर्ण भूमिका खेलेका सोमबार जारी गरिएको एक रिपोर्टले देखाएको छ ।",
      "longContent": "रोम, कात्तिक ४ गते । इटालीमा विदेशी उद्यमीको सङ्ख्या बढ्दै गएको र आप्रवासी कामदारले सन् २०२४ मा इटालीको अर्थतन्त्र र जनसाङ्खिकीयमा महत्वपूर्ण भूमिका खेलेका सोमबार जारी गरिएको एक रिपोर्टले देखाएको छ ।भेनिसस्थित लियोन मोरेसा फाउन्डेसनले गरेको आप्रवासन अर्थतन्त्र सम्बन्धी प्रतिवेदनका अनुसार गत वर्ष विदेशी कामदारले करिब १७७ अर्ब युरो (२०६ अर्ब अमेरिकी डलर) आम्दानी गरेका थिए, जुन इटालीको कुल गार्हस्थ्य उत्पादनको नौ प्रतिशत बराबर हो । इटालीमा रहेका ५४ लाख विदेशी बासिन्दा मध्ये सन् २०२४ मा २५ लाख विदेशबाट आएका कामदार रहेका र यो राष्ट्रिय श्रमशक्तिको १०.५ प्रतिशत हो ।“इटालीले स्थानीय श्रम अभावको सामना गरिरहेका क्षेत्रमा आप्रवासी श्रमिकको भर्ती जारी राखेको छ,” रिपोर्टमा भनिएको छ । अधिकांश आप्रवासी प्रगतिको सीमित सम्भावनासहित कम दक्ष र अनिश्चित रोजगारीमा छन् । आप्रवासी सम्भावनाको राम्रो पहिचानले कुल गार्हस्थ्य उत्पादन, उपभोग र सार्वजनिक राजस्वमा थप वृद्धि गर्न सक्ने प्रतिवेदनमा उल्लेख छ ।देशमा विदेशी उद्यमशीलता पनि विस्तार भएको छ । गत वर्ष सात लाख ८७ हजार आप्रवासी आफ्नो स्वामित्वको व्यवसायसहित इटालीमा कार्यरत थिए । यो राष्ट्रिय कुल श्रमशक्तिको १०.६ प्रतिशत हो र सन् २०१४ को तुलनामा २४.४ प्रतिशत बढी हो । सोही अवधिमा इटालीको स्वामित्वमा रहेका कम्पनी ५.७ प्रतिशतले घटेका छन् ।आप्रवासीले इटालीको जनसाङ्ख्यिक सन्तुलनलाई पनि बलियो बनाएका देखिन्छ । इटालीमा सन् २०२४ मा प्रति एक हजार आप्रबासी व्यक्तिमा करिब १० जन्मदर रेकर्ड भएको छ यो सङ्ख्या इटालियनमा ६.१ छ भने मृत्यु दर पनि कम छ । अनुसन्धानकर्ताले आप्रवासनको वृद्धिमा सुस्तता आएको र इटाली स्थिरीकरणको चरणमा प्रवेश गरेको बताएका छन् ।इटाली पुग्ने आप्रबासी कामदार पठाउने रोमानिया, अल्बानिया, मोरक्को र चीन प्रमुख विदेशी समुदाय हुन् । यदि राम्रोसँग व्यवस्थापन गरियो भने, आप्रवासनले इटालीको अर्थव्यवस्था, जनसङ्ख्यिकी र सार्वजनिक वित्तमा सकारात्मक योगदान पुर्याउँछ भन्ने प्रतिवेदनले निष्कर्ष निकालेको छ । रासस/सिन्ह्वा",
      "link": "https://gorkhapatraonline.com/news/176441",
      "image": "https://gorkhapatraonline.com/storage/media/311022/conversions/Itali-original-thumb.jpg"
    },
    {
      "slug": "176373",
      "title": "आजका लागि तोकियो विदेशी मुद्राको विनिमयदर",
      "timestamp": 1761004800000,
      "source": "gp",
      "content": "नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १४० रुपैयाँ ३९ पैसा र बिक्रीदर १४० रुपैयाँ ९९ पैसा निर्धारण गरिएको छ ।",
      "longContent": "काठमाडौँ,  कात्तिक ४ गते ।  नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १४० रुपैयाँ ३९ पैसा र बिक्रीदर १४० रुपैयाँ ९९ पैसा निर्धारण गरिएको छ । युरोपियन युरो एकको खरिददर १६३ रुपैयाँ ६० पैसा र बिक्रीदर १६४ रुपैयाँ ३० पैसा, युके पाउण्ड स्ट्रलिङ एकको खरिददर १८८ रुपैयाँ २७ पैसा र बिक्रीदर १८९ रुपैयाँ सात पैसा, स्वीस फ्रयाङ्क एकको खरिददर १७७ रुपैयाँ आठ पैसा र बिक्रीदर १७७ रुपैयाँ ८४ पैसा कायम गरिएको छ ।अष्ट्रेलियन डलर एकको खरिददर ९१ रुपैयाँ ११ पैसा र बिक्रीदर ९१ रुपैयाँ ५० पैसा, क्यानेडियन डलर एकको खरिददर १०० रुपैयाँ पाँच पैसा र बिक्रीदर १०० रुपैयाँ ४७ पैसा, सिङ्गापुर डलर एकको खरिददर १०८ रुपैयाँ ४४ पैसा र बिक्रीदर १०८ रुपैयाँ ९० पैसा तोकिएको छ ।जापानी येन १० को खरिददर नौ रुपैयाँ ३२ पैसा र बिक्रीदर नौ रुपैयाँ ३६ पैसा, चिनियाँ युआन एकको खरिददर १९ रुपैयाँ ७१ पैसा र बिक्रीदर १९ रुपैयाँ ८० पैसा, साउदी अरेबियन रियाल एकको खरिददर ३७ रुपैयाँ ४३ पैसा र बिक्रीदर ३७ रुपैयाँ ५९ पैसा, कतारी रियाल एकको खरिददर ३८ रुपैयाँ ५१  पैसा र बिक्रीदर ३८ रुपैयाँ ६८ पैसा कायम भएको छ ।केन्द्रीय बैंकका अनुसार थाईभाट एकको खरिददर चार रुपैयाँ २९ पैसा र बिक्रीदर चार रुपैयाँ ३१ पैसा, युएई दिराम एकको खरिददर ३८ रुपैयाँ २२ पैसा र बिक्रीदर ३८ रुपैयाँ ३९ पैसा, मलेसियन रिङ्गेट एकको खरिददर ३३ रुपैयाँ २२ पैसा र बिक्रीदर ३३ रुपैयाँ ३६ पैसा, साउथ कोरियन वन १०० को खरिददर नौ रुपैयाँ ८७ पैसा र बिक्रीदर नौ रुपैयाँ ९१ पैसा, स्वीडिस क्रोनर एकको खरिददर १४ रुपैयाँ ८९ पैसा र बिक्रीदर १४ रुपैयाँ ९५ पैसा र डेनिस क्रोनर एकको खरिददर २१ रुपैयाँ ९१ पैसा र बिक्रीदर २२ रुपैयाँ तोकिएको छ ।राष्ट्र बैंकका अनुसार हङ्कङ डलर एकको खरिददर १८ रुपैयाँ सात पैसा र बिक्रीदर १८ रुपैयाँ १५ पैसा, कुवेती दिनार एकको खरिददर ४५८ रुपैयाँ ७६ पैसा र बिक्रीदर ४६० रुपैयाँ ७२ पैसा, बहराइन दिनार एकको खरिददर ३७२ रुपैयाँ ४१ पैसा र बिक्रीदर ३७४ रुपैयाँ, ओमनी रियाल एकको खरिददर ३६४ रुपैयाँ ६४ पैसा र बिक्रीदर ३६६ रुपैयाँ १९ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ ।\tराष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ । रासस",
      "link": "https://gorkhapatraonline.com/news/176373",
      "image": "https://gorkhapatraonline.com/storage/media/310881/conversions/dolor-original-thumb.jpg"
    },
    {
      "slug": "176352",
      "title": "लक्ष्मीपूजा : देशभर विनाअवरोध विद्युत् आपूर्ति",
      "timestamp": 1760918400000,
      "source": "gp",
      "content": "ऊर्जा जलस्रोत तथा सिँचाइमन्त्री कुलमान घिसिङले लक्ष्मीपूजाको दिन विद्युत् विद्युत् माग र आपूर्ति व्यवस्थापनको जानकारी लिन सोमबार साँझ नेपाल विद्युत प्राधिकरणको स्यूचाटारस्थित प्रेषण केन्द्रको नियन्त्रण कक्षको भ्रमण गर्नुभएको छ।",
      "longContent": "काठमाडौँ, कात्तिक ३ गते।  ऊर्जा जलस्रोत तथा सिँचाइमन्त्री कुलमान घिसिङले लक्ष्मीपूजाको दिन विद्युत् विद्युत् माग र आपूर्ति व्यवस्थापनको जानकारी लिन सोमबार साँझ नेपाल विद्युत प्राधिकरणको स्यूचाटारस्थित प्रेषण केन्द्रको नियन्त्रण कक्षको भ्रमण गर्नुभएको छ। ऊर्जा,जलस्रोत मन्त्रालयका सचिव चिरञ्जीवी चटौत, विद्युत नियमन आयोगका अध्यक्ष रामप्रसाद धिताल, मन्त्रालयका सहसचिव, विद्युत विकास विभागका महानिर्देशन, प्राधिकरणका कार्यकारी निर्देशक, उपकार्यकारी निर्देशहरुलगायत सम्मिलित टोली विद्युत् र आपूर्ति अवस्थाका बारेमा जानकारी लिएको थियो। विगत वर्षमा झै यस वर्ष लक्ष्मीपूजाका दिन मुलकभर विनाअवरोध विद्युत् आपूर्ति गर्न प्राधिकरण सफल भएको छ। प्राधिकरणले लक्ष्मीपूजाको दिन विद्युत अवरोध हुन नदिन मुलुकभर रहेका वितरण केन्द्र विद्युत गृहका प्रमुखहरु र त्यहाँ रहेका प्राविधिक कर्मचारीलाई तयारी अवस्थामा राखेको थियो। २०७३ सालको भदौमा कार्यकारी निर्देशकमा नियुक्त हुनुभएका घिसिङ नेतृत्वको टोलीले विद्युत माग र आपूर्तिको व्यवस्थापन गरी सोही वर्षको लक्ष्मीपूजाको दिनबाट परीक्षणका रुपमा काठमाडौं उपत्यकाबाट लोडसेडिङ अन्त्यको सुरुवात गरेको थियो।लक्ष्मी पूजाकै दिन कीर्तिपुरस्थित त्रिवि क्रिकेट मैदानमासमेत फ्लड लाइट (राति खेल खेल्न मिल्ने बत्ती)को परीक्षण गरिएको छ ।  तस्बिर : क्यान र रासस",
      "link": "https://gorkhapatraonline.com/news/176352",
      "image": "https://gorkhapatraonline.com/storage/media/310859/conversions/KN_DANG_DJI_0011-original-thumb.jpg"
    },
    {
      "slug": "176348",
      "title": "तिहारको अवसरमा सेल पकाउने प्रतियोगिता",
      "timestamp": 1760918400000,
      "source": "gp",
      "content": "तिहारको अवसरमा सोमबार यहाँ सेल पकाउने प्रतियोगिता गरिएको  छ।प्रतियोगिताको एक कार्यक्रमका बीच नेपालका प्रथम कार्यकारी ‘सेफ’ गोविन्द नरसिंह केसीले उद्घाटन गर्नुभयो।",
      "longContent": "काठमाडौँ, कात्तिक ३ गते। तिहारको अवसरमा सोमबार यहाँ सेल पकाउने प्रतियोगिता गरिएको  छ।प्रतियोगिताको एक कार्यक्रमका बीच नेपालका प्रथम कार्यकारी ‘सेफ’ गोविन्द नरसिंह केसीले उद्घाटन गर्नुभयो।प्रतियोगितामा ‘सेफ’ इङ्वा सुब्बा प्रथम, राधेश्याम श्रेष्ठ द्वितीय र मानबहादुर तामाङ तृतीय हुनुभयो।नेपाली खाना प्रवर्द्धन अभियानको संयोजनमा भोजनलिपि स्वाद र सिलौटो कटेजको आयोजनामा भएको प्रतियोगितामा नौ जनाले  सहभागिता जनाएका थिए।उहाँहरूले नेपाली खानालाई देशभित्र र बाहिर प्रचारप्रसार गर्न समय समयमा विभिन्न कार्यक्रमको आयोजना हुनुपर्नेमा जोड दिनुभयो।सेफहरूले लक्ष्मीपूजाको पूर्वसन्ध्यामा देउसीसमेत खेलेका थिए।देउसीमार्फत उहाँहरूले नेपाली परम्पराको निरन्तरता र पर्यटन क्षेत्रमा पछिल्ला दिनहरूमा देखिएका समस्या समाधान हुनुपर्ने विचार अभिव्यक्त गर्नुभएको थियो। अक्टोबर २० अर्थात् आज अन्तरराष्ट्रिय सेफ दिवससमेत मनाइएको छ।रासस",
      "link": "https://gorkhapatraonline.com/news/176348",
      "image": "https://gorkhapatraonline.com/storage/media/310849/conversions/unnamed-(6)-original-thumb.jpg"
    },
    {
      "slug": "176337",
      "title": "धानको समर्थन मूल्य पाएनन् किसानले",
      "timestamp": 1760918400000,
      "source": "gp",
      "content": "नेपाल सरकारले साउनमै धानको समर्थन मूल्य निर्धारण गरे पनि किसानले त्यो मूल्यमा आफ्नो उत्पादन बिक्री गर्न पाएका छैनन् ।",
      "longContent": "अविनाश चौधरीधनगढी, कात्तिक ३ गते। नेपाल सरकारले साउनमै धानको समर्थन मूल्य निर्धारण गरे पनि किसानले त्यो मूल्यमा आफ्नो उत्पादन बिक्री गर्न पाएका छैनन् । सरकारले तोकेको समर्थन मूल्य व्यापारीहरुले कार्यान्वयन नगरेपछि किसानले समर्थन मूल्यमा आफ्नो उत्पादन बिक्री गर्न नपाएका हुन। नेपाल सरकारले मोटा धानको मूल्य प्रति क्विन्टल तीन हजार ४६३ दशमलव ८१ रुपियाँ र मध्यम धानको मूल्य प्रति क्विन्टल तीन हजार ६२८ दशमलव ३३ रुपियाँ निर्धारण गरेको छ। तर, कैलालीको ग्रामीण क्षेत्रमा किसान सस्तो मूल्यमा आफ्नो उत्पादन बिक्री गर्न बाध्य छन्। सरकारले तोकेको समर्थन मूल्यमा व्यापारीहरुले किसानको धान खरिद गर्न नमानेको कैलारी गाउँपालिका–७ का कृषक वीर बसन्त चौधरीले बताउनुभयो। उहाँले तिहार खर्च जुटाउनका लागि आइतबारप्रति क्विन्टल दुई हजार ३५० रुपियाँको दरले धान बिक्री गरेको उल्लेख गर्नुभयो। “यो वर्ष धान एकदम फ्रेस छ”, चौधरीले भन्नुभयो,“तर, व्यापारीले सस्तोमा खरिद गरिरहेका छन्।”किसानले चाडपर्व खर्च लगायत तोरी छर्न मलको जोहोका लागि धान बिक्री गरिरहेका छन्। मूल्य नपाए पनि गुजारा नचलेकाले सस्तोमा धान बिक्री गर्न बाध्य रहेको अर्का कृषक लेदुराम चौधरीले बताउनुभयो। उहाँले सरोकारवाला निकायले अनुगमन नगर्दा व्यापारीले समर्थन मूल्यभन्दा झन्डै एक हजार कम मूल्यमा धान खरिद गरिरहेको उल्लेख गर्नुभयो। व्यापारीले गाउँ गाउँमा काँटा खोलेर किसानको धान खरिद गर्न सुरु गरेका छन्। यसैबिच, जिल्ला प्रशासन कार्यालय कैलालीले समर्थन मूल्यमा धान खरिद गर्न, गराउनका लागि व्यापारी र कृषकलाई अनुरोध गरेको छ। प्रमुख जिल्ला अधिकारी कृष्णप्रसाद लामिछानेले सार्र्वजनिक सूचना जारी गर्दै सरकारले निर्धारण गरेको समर्थन मूल्यमा धान खरिद बिक्री गर्न अनुरोध गर्नु भएको हो। प्रशासनले सरकारको निर्णय कार्यान्वयन गराउनका सबै पालिकालाई आग्रह गरेको छ।",
      "link": "https://gorkhapatraonline.com/news/176337",
      "image": "https://gorkhapatraonline.com/storage/media/310833/conversions/dhan1-original-thumb.jpg"
    },
    {
      "slug": "176322",
      "title": "न्यूजील्याण्डको वार्षिक मुद्रास्फीति ३ प्रतिशतमा सीमित",
      "timestamp": 1760918400000,
      "source": "gp",
      "content": "न्यूजील्याण्डको वार्षिक मुद्रास्फीति सन् २०२५ को सेप्टेम्बर त्रैमासिक अवधिसम्ममा ३ प्रतिशत पुगेको छ, जुन अघिल्लो जुन त्रैमासमा २.७ प्रतिशत थियो ।",
      "longContent": "वेलिङ्टन, कात्तिक ३ गते । न्यूजील्याण्डको वार्षिक मुद्रास्फीति सन् २०२५ को सेप्टेम्बर त्रैमासिक अवधिसम्ममा ३ प्रतिशत पुगेको छ, जुन अघिल्लो जुन त्रैमासमा २.७ प्रतिशत थियो । यो दर रिर्जभ बैंक अफ न्यूजील्याण्डले तोकेको १ देखि ३ प्रतिशतको लक्ष्य सीमा भित्रको उच्चतम बिन्दुमा पुगेको हो ।स्ट्याट्स एनजेडका अनुसार, यो दर सन् २०२४ को जुन त्रैमासपछिको सबैभन्दा उच्च हो, जब मुद्रास्फीति ३.३ प्रतिशत पुगेको थियो । मूल्य वृद्धिमा सबैभन्दा ठूलो योगदान आवास र घरेलु उपयोगिता समूहको रहेको छ, जसमा विद्युत, घरभाडा र स्थानीय निकायका कर मुख्य कारक बनेको छ । यी वस्तुको संयुक्त प्रभावले उपभोक्ता मूल्य सूचकांकको करिब १७ प्रतिशत हिस्सा ओगटेको छ । विद्युत दरमा वार्षिकरूपमा ११.३ प्रतिशतले वृद्धि भएको छ, जुन १९८९ को मार्च यता कै सबैभन्दा ठूलो वृद्धिदर हो । यसैबिच, औषधि, टेलिकम उपकरण र पेट्रोलको मूल्य घट्दा समग्र मुद्रास्फीति थोरै सन्तुलित भएको देखिएको छ ।त्रैमासिकरूपमा हेर्दा, उपभोक्ता मूल्य जुन त्रैमासको तुलनामा सेप्टेम्बर त्रैमासमा एक प्रतिशतले बढेका छन् । यो मुख्यरूपमा स्थानीय निकाय कर वृद्धि र मौसमी कारणले तरकारीको मूल्य १२.२ प्रतिशतले बढ्नुका कारण हो । कार्यवाहक अर्थमन्त्री क्रिस बिशपले आगामी सन् २०२६ को पहिलो छ महिनाभित्र मुद्रास्फीति २ प्रतिशततिर झर्ने अपेक्षा गरिएको बताउनुभएको छ, जसले उपभोक्ता र व्यवसायमा परेको आर्थिक दबाब घटाउने विश्वास व्यक्त गरेका छ । रासस/सिन्ह्वा",
      "link": "https://gorkhapatraonline.com/news/176322",
      "image": "https://gorkhapatraonline.com/storage/media/310803/conversions/inf-original-thumb.jpg"
    },
    {
      "slug": "176255",
      "title": "धान भित्र्याउन अत्याधुनिक प्रविधि",
      "timestamp": 1760918400000,
      "source": "gp",
      "content": "बाँकेका किसान आधुनिक प्रविधियुक्त मेसिन प्रयोग गरेर धान भित्र्याउन व्यस्त छन् । खेतभरि पाकेको धान काट्ने, बोक्ने र झार्ने क्रम चलिरहेका कारण गाउँ गाउँमा चहलपहल बढेको छ ।",
      "longContent": "नेपालगन्ज समाचारदातानेपालगन्ज, कात्तिक ३ गते । बाँकेका किसान आधुनिक प्रविधियुक्त मेसिन प्रयोग गरेर धान भित्र्याउन व्यस्त छन् । खेतभरि पाकेको धान काट्ने, बोक्ने र झार्ने क्रम चलिरहेका कारण गाउँ गाउँमा चहलपहल बढेको छ ।मनसुन अन्त्यसँगै मौसम अनुकूल बनेपछि जिल्लाका किसानले धान काट्ने कार्यलाई तीव्रता दिएका हुन् । समयमै धान भित्र्याउन नपाए वर्षभरको मेहनत खेर जाने डरले किसान बिहानैदेखि साँझसम्म खेतमै व्यस्त छन् । बाँकेको नेपालगन्ज–२१, बिर्ताका किसान लोकनाथ वर्मा एकै पटकमा धान काट्ने, दाना छुट्याउने, दाना सफा गर्ने र पराल छुट्टै निकाल्ने कम्बाइन हार्भेस्टर मेसिन भित्र्याएर धान काट्न व्यस्त हुनुहुन्छ । उहाँले सो मेसिन ल्याएपछि अहिले धान काट्ने काम निकै सहज हुनुका साथै धेरै जनाले लामो समय लगाएर गर्ने कार्यलाई मेसिनले तत्काल नै गरिदिने भएकाले एक पटक लगानी लागे पनि धेरै सरल भएको बताउनुभयो । सो मेसिनको काम हेरेर गाउँका धेरैले भाडामा मेसिन माग्न आएको सुनाउँदै उहाँले यसबाट निकै राम्रो भएको बताउनुभयो । कृषि ज्ञान केन्द्र बाँकेले जिल्लाको खजुरा, कोहलपुर र डुडुवाका केही किसानले पनि यस्ता मेसिन ल्याएर अहिले धमाधम धान काट्ने काम गरिरहेको जनाएको छ । उता राप्तीसोनारी–५, बिनौनाका किसान सुनौली थारूले बिहान सबेरै उठेर खेतमा जाने र बेलुकी अँध्यारो नपर्दासम्म काम गरेर धान भित्र्याउने हतारो आफूलगायत अधिकांश किसानलाई भएको बताउनुभयो । मेसिन नभएका स्थानमा धान भित्र्याउने चटारोबिच कतिपय ठाउँमा काम गर्ने कामदारसमेत अभाव भएको किसानले जनाएका छन् ।  मजदुरको अभावका कारण नै मेसिनबाट धान काट्ने किसान बढ्दै गएको उनीहरूको भनाइ छ । कृषि ज्ञान केन्द्र बाँकेले तिहार सुरु भइसकेको र छठ आउनै लागेकाले छिटोभन्दा छिटो धान भित्र्याएर चाडपर्वमा रमाउने गरी किसानले काम गरिरहेको जनाएको छ ।",
      "link": "https://gorkhapatraonline.com/news/176255",
      "image": "https://gorkhapatraonline.com/storage/media/310697/conversions/aadhunik-mesin-baat-dhaan-katdai-original-thumb.jpg"
    },
    {
      "slug": "176252",
      "title": "खानेतेलको पुनः प्रयोगमा सचेत हुन आवश्यक",
      "timestamp": 1760918400000,
      "source": "gp",
      "content": "खाद्य प्रविधि तथा गुण नियन्त्रण विभागले तिहारलक्षित बजार अनुगमनका क्रममा मिठाईमा अखाद्य वस्तुको प्रयोग गरेको नपाइएको जनाएको छ । विभागले तिहारमा बढी माग हुने मिठाई पसललाई लक्षित गरेर घुम्ती खाद्य प्रयोगशाला गाडी (मोबाइल फुड ल्याब भ्यान) मार्फत अनुगमन स्थलमै परीक्षण गराउँदा अहिलेसम्म गरिएकोमा ठुलो कैफियत नभेटिएको जनाएको हो ।",
      "longContent": "गोरखापत्र समाचारदाता काठमाडौँ, कात्तिक ३ गते । खाद्य प्रविधि तथा गुण नियन्त्रण विभागले तिहारलक्षित बजार अनुगमनका क्रममा मिठाईमा अखाद्य वस्तुको प्रयोग गरेको नपाइएको जनाएको छ । विभागले तिहारमा बढी माग हुने मिठाई पसललाई लक्षित गरेर घुम्ती खाद्य प्रयोगशाला गाडी (मोबाइल फुड ल्याब भ्यान) मार्फत अनुगमन स्थलमै परीक्षण गराउँदा अहिलेसम्म गरिएकोमा ठुलो कैफियत नभेटिएको जनाएको हो । विभागको चार वटा मोबाइल फुड ल्याब भ्यानमार्फत उपत्यकाका चर्चित र बढी मिठाई बिक्री गर्ने रामेश्वर, आँगनलगायतका ४० वटा पसलमा स्थलगत अनुगमन गरी मिठाईको नमुना परीक्षण गर्दा अखाद्य रङ प्रयोग नभएको विभागले जनाएको छ । सरकारले तोके अनुसार मिठाई बनाउँदा प्रयोग गर्न पाइने खाद्य रङको प्रयोग सीमाभित्रै प्रयोग गरेको पाइए पनि भान्साको सरसफाइ र तेलको पुनः प्रयोग जस्ता विषयमा भने त्यति धेरै ध्यान नदिएकाले पुनः अनुगमन गर्ने गरी सुधार गर्न निर्देशन दिएको विभागका निर्देशक एवं प्रवक्ता डा. बालकुमारी शर्माले जानकारी दिनुभयो । उहाँका अनुसार तिहारमा खाइने अधिकांश खानेकुरा तेलबाट पकाइने हुनाले तेलको पुनः प्रयोगबारे धेरै सचेत हुनु पर्छ । पछिल्लो अनुगमनका बेला तेलको अत्यधिक मात्रामा पुनः प्रयोग गर्ने गरेको पाइएकाले त्यसबाट पकाएका खानेकुराबाट सचेत हुनुपर्ने खाद्य वैज्ञानिक जीवनप्रभा लामाले आग्रह गर्नुभयो । एक पटक सेलरोटी वा मिठाई पकाएको तेल बाँकी रहेको खण्डमा चिसो भइसकेपछि पुनः प्रयोग गर्दा त्यो स्वास्थ्यका लागि निकै हानिकारक हुने उहाँको भनाइ छ । मिठाईमा प्रयोग गरिने सबै प्रकारका रङ स्वास्थ्यका लागि हानिकारक नहुने भन्दै प्रवक्ता शर्माले आवश्यकताभन्दा बढी रङ प्रयोग गरेको खण्डमा त्यसले स्वास्थ्यलाई असर गर्ने भएकाले सचेत हुनु पर्छ भन्नुभयो । उहाँले बजारमा हिजोआज सरकारले तोके अनुसारकै मापदण्डभित्र रहेर रङ प्रयोग गरेर बनाइएका मिठाई पाइएको भए पनि सकेसम्म रङरहित मिठाई उपभोग गर्नु ठिक हुने बताउनुभयो । सार्वजनिक बिदामा पनि नियमित अनुगमनविभागले सार्वजनिक बिदामा पनि मिठाई तथा डेरी उत्पादनको नियमित अनुगमन गर्ने जनाएको छ । निर्देशक शर्माले तिहारमा बढी खपत हुने मिठाई र डेरी उत्पादनलाई लक्षित गरेर निरन्तर अनुगमन हुने जानकारी दिनुभयो । बजारको अनुगमन भएन भने मिठाई उत्पादकले बदमासी गर्न सक्ने भन्दै उहाँले बिदामा अझै सक्रिय रूपमा अनुगमन हुन्छ भन्नुभयो । नौ लाख बराबरको खाद्यवस्तु नष्टविभागले पछिल्लो एक महिनामा नौ लाख रुपियाँ बराबरको खाद्यवस्तु जफत गरी नष्ट गरेको छ । विभागले परीक्षण गर्दा कैफियत भेटिएका गुणस्तरहीन नौ लाख चार हजार २०६ रुपियाँ मूल्य बराबरको खाद्यवस्तु जफत गरी नष्ट गरेको हो । सो अवधिमा ६२ थान प्रशोधित पिउने पानीका जार पनि नष्ट गरिएको छ । विभागले असोज ४ देखि कात्तिक १ गतेसम्म ल्याब भ्यान र छुट्टै टोलीमार्फत उपत्यकामा एक हजार ३९८ वटा खाद्य उद्योग, पानी उद्योग, मिठाई पसल, होटेल/रेस्टुरेन्टलगायत अनुगमन गरेको छ ।",
      "link": "https://gorkhapatraonline.com/news/176252",
      "image": "https://gorkhapatraonline.com/storage/media/310694/conversions/khani-tel-original-thumb.jpg"
    },
    {
      "slug": "176248",
      "title": "अलैँचीको मूल्य मनको अठासी हजार",
      "timestamp": 1760918400000,
      "source": "gp",
      "content": "ताप्लेजुङमा दसैँपछि बढ्न थालेको अलैँचीको मूल्य प्रतिमन (४० किलोग्राम) ८८ हजार रुपियाँ पुगेको छ ।   दसैँअघिसम्म प्रतिमन ८० हजार रुपियाँमा कारोबार हुँदै आएको अलैँचीको मूल्य बढेर आइतबार ८८ हजार रुपियाँ पुगेको हो ।",
      "longContent": "चन्द्र पन्दाकताप्लेजुङ, कात्तिक ३ गते । ताप्लेजुङमा दसैँपछि बढ्न थालेको अलैँचीको मूल्य प्रतिमन (४० किलोग्राम) ८८ हजार रुपियाँ पुगेको छ । दसैँअघिसम्म प्रतिमन ८० हजार रुपियाँमा कारोबार हुँदै आएको अलैँचीको मूल्य बढेर आइतबार ८८ हजार रुपियाँ पुगेको हो । स्थानीय व्यापारीका अनुसार पछिल्लो डेढ सातायता वृद्धि हुन थालेको अलैँचीको मूल्य आइतबारसम्म आठ हजार वृद्धि भई मनको ८८ हजार रुपियाँ पुगेको हो । निरन्तर मूल्यवृद्धि हुने क्रमसँगै आइतबार सदरमुकाम फुङलिङ बजारमा चलनचल्तीको अलैँची प्रतिमन ८८ हजार रुपियाँमा धमाधम कारोबार भइरहेको स्थानीय व्यवसायी कमल बरालले जानकारी दिनुभयो ।व्यवसायी बरालका अनुसार पछिल्लो डेढ सातायता अलैँचीको मूल्य एक हजार र दुई हजार रुपियाँका दरले वृद्धि हुँदै आएको आइरहेको छ । गुणस्तरीय अर्थात् ठुलो दाना भएको अलैँचीको मूल्य भने प्रतिमन ९५ हजार रुपियाँभन्दा बढीमा कारोबार भइरहेको पनि उहाँले जानकारी दिनुभयो । उहाँका अनुसार भदौपछि बजारमा निस्किन थालेको अलैँचीको मूल्य सुरुमा पनि प्रतिमन ८८ हजार रुपियाँमै कारोबार भएको थियो । अलैँचीको नयाँ उत्पादन बजारमा आउन थाल्दा अर्थात् भदौभर प्रतिमन ८८ हजार रुपियाँसम्म नै कारोबार भएको थियो । फुङलिङ बजारका अलैँची व्यवसायी भद्रवी रेग्मीका अनुसार असोज लागेपछि भने अलैँचीको मूल्य घट्न थालेको थियो । दसैँअघिसम्म सुरुको मूल्य ८८ हजारबाट घटेर प्रतिमन ८० हजार रुपियाँमा पुगेको रेग्मीको भनाइ छ ।अर्लैँची व्यवसायी सङ्घ ताप्लेजुङका अध्यक्षसमेत रहेका व्यवसायी रेग्मीका अनुसार एक हजार र दुई हजारका दरले मूल्य घटेर प्रतिमन ८० हजार रुपियाँ पुगेको हो । दसैँ सकिएपछि क्रमशः अलैँचीको मूल्यवृद्धि हुन थालेको र अहिले प्रतिमन ८८ हजार रुपियाँ पुगेको उहाँले बताउनुभयो ।",
      "link": "https://gorkhapatraonline.com/news/176248",
      "image": "https://gorkhapatraonline.com/storage/media/310690/conversions/Alaichi-Chhodai-Taplejung-original-thumb.jpg"
    },
    {
      "slug": "176245",
      "title": "तीर्थयात्री बढ्दा सात करोडको कारोबार",
      "timestamp": 1760918400000,
      "source": "gp",
      "content": "मानसरोवर कैलाश यात्रा गर्ने सिजनमा हुम्लाका होटेल व्यवसायीले झन्डै सात करोड रुपियाँको कारोबार गरेका छन् । साढे पाँच महिनाको पर्यटकीय सिजनमा सदरमुकाम सिमकोट र हिल्साका होटेल व्यवसायीले सो कारोबार गरका हुन् ।",
      "longContent": "हुम्ला समाचारदाताहुम्ला, कात्तिक ३ गते ।  मानसरोवर कैलाश यात्रा गर्ने सिजनमा हुम्लाका होटेल व्यवसायीले झन्डै सात करोड रुपियाँको कारोबार गरेका छन् । साढे पाँच महिनाको पर्यटकीय सिजनमा सदरमुकाम सिमकोट र हिल्साका होटेल व्यवसायीले सो कारोबार गरका हुन् । मानसरोवर कैलाश दर्शन गर्ने सिजनमा हुम्लाका होटेलले छ करोड ७२ लाख रुपियाँ बराबरको कारोबार गरेको होटेल व्यवसायी सङ्घका अध्यक्ष मिमबहादुर तामाङले बताउनुभयो । यस वर्ष वैशाखदेखि असोज तेस्रो सातासम्म छ हजार ४०७ जना भारतीय तथा अन्य देशका धार्मिक पर्यटकले मानसरोवर कैलशाको यात्रा गरेका थिए । मानसरोवर कैलाशको दर्शनपछि पनि पर्यटक हिल्सा र सिमकोटमा बास बस्ने गर्दछन् । यसरी बास बस्दा हिल्सा र सिमकोटका होटेलमा एक जना पर्यटकले कम्तीमा १० हजार पाँँच सय रुपियाँ खर्च गरेको उहाँले बताउनुभयो । अध्यक्ष तामाङको होटेल पोतलाले मात्र यो सिजनमा ७८ लाख रुपियाँभन्दा बढीको कारोबार गरेको जानकारी दिनुभयो । पर्यटकका लागि बास बस्नयोग्य होटेल सिमकोटमा आठ वटा र हिल्सामा चार वटा छन् । सिमकोट र हिल्साका होटेलले एक सयदेखि एक हजार पाँच सय जना पर्यटकलाई बास दिएर १० लाख ५० हजारदेखि ७८ लाख ७५ हजार रुपियाँसम्म कारोबार गरेको हिल्साका होटेल व्यवसायी कर्म लामाले बताउनुभयो । यसले गर्दा कोरोनापछि सदरमुकाम सिमकोट र चीनसँगको सीमानाका हिल्सामा रहेका होटेल व्यवसायीले यस वर्ष राम्रो आम्दानी गर्न सफल भएका छन् । चीनले हुम्लाको हिल्सा नाका २०८१ वैशाख १८ बाट सञ्चालनमा ल्याएको थियो तर त्यतिबेला भारतीय पर्यटकलाई मानसरोवर कैलाश दर्शन गर्ने अनुमति चीनले दिएको थिएन । २०८२ सालको वैशाखदेखि भारतीय पर्यटकलाई पनि मानसरोवर कैलाश दर्शन गर्ने अनुमति चीनले दिएपछि असोजको तेस्रो हप्तासम्म नेपालगन्ज भएर हुम्ला हुँदै मानसरोवर कैलाश दर्शनका लागि पर्यटक आएका हुन् ।",
      "link": "https://gorkhapatraonline.com/news/176245",
      "image": "https://gorkhapatraonline.com/storage/media/310687/conversions/tourist-huml;a-rajan-original-thumb.jpg"
    },
    {
      "slug": "176242",
      "title": "अर्गानिक घोषणाको सात वर्ष : रोगकिराको दबाबमा कर्णाली सरकार",
      "timestamp": 1760918400000,
      "source": "gp",
      "content": "विसं २०७४ फागुन ६ गते कर्णाली प्रदेश सरकारको पहिलो मन्त्रीपरिषद् बैठकले कर्णालीलाई अर्गानिक प्रदेश बनाउने घोषणा ग¥यो । त्यसले उच्च आशा त जगायो तर सात वर्षपछि पनि त्यसको परिणाम भने निराशाजनक छ । प्रदेशको प्राकृतिक भूपरिवेश, माटो र परम्परागत खेती प्रणालीले कर्णालीलाई अर्गानिक उत्पादनको केन्द्र बन्ने अवसर दिएको छ । व्यवहारमा भने रासायनिक मल र विषादीको बढ्दो प्रयोगले यो पहिचान धमिल्याइरहेको छ । सरकारी संयन्त्र स्वयम् रासायनिक विषादी सिफारिस गर्न बाध्य छ ।",
      "longContent": "नवीन सुवेदीसुर्खेत, कात्तिक ३ गते । विसं २०७४ फागुन ६ गते कर्णाली प्रदेश सरकारको पहिलो मन्त्रीपरिषद् बैठकले कर्णालीलाई अर्गानिक प्रदेश बनाउने घोषणा ग¥यो । त्यसले उच्च आशा त जगायो तर सात वर्षपछि पनि त्यसको परिणाम भने निराशाजनक छ । प्रदेशको प्राकृतिक भूपरिवेश, माटो र परम्परागत खेती प्रणालीले कर्णालीलाई अर्गानिक उत्पादनको केन्द्र बन्ने अवसर दिएको छ । व्यवहारमा भने रासायनिक मल र विषादीको बढ्दो प्रयोगले यो पहिचान धमिल्याइरहेको छ । सरकारी संयन्त्र स्वयम् रासायनिक विषादी सिफारिस गर्न बाध्य छ । अर्गानिक खेतीका लागि आवश्यक जैविक मल, बिउ र विषादीको अभाव छ । अनुसन्धान, अध्ययन र बजार व्यवस्थापन कमजोर छ । किसान प्रदेश सरकारले अर्गानिक भनेको तर विकल्प नदिएको गुनासो गर्छन् । वीरेन्द्रनगरका किसान ओमप्रकाश शर्मा भन्नुहुन्छ, “म अर्गानिक च्याउ उत्पादन गर्छु तर चेकजाँचबिना आएको भारतीय च्याउले बजार कब्जा गर्छ ।” किसान रुद्रा अधिकारीले पनि रासायनिक र अर्गानिक उत्पादनको मूल्य एउटै हुँदा मनोबल घटेको बताउनुहुन्छ । कर्णाली सरकारले अर्गानिक प्रदेश कार्यान्वयनका लागि २०७६ सालमा प्राङ्गारिक कृषि मिसन कार्यक्रम निर्देशनदेखि अर्गानिक सम्मेलनसम्मका थुप्रै पहल ग¥यो । सुर्खेत र जाजरकोटमा जैविक मल र विषादी कारखाना निर्माण गर्ने निर्णय भयो । आर्थिक वर्ष २०७९/८० मा मात्र अर्गानिक अभियानका लागि प्रदेश र सङ्घीय सरकारको एक अर्ब ९७ करोड रुपियाँ छुट्याइयो । यसरी सरकारी र गैरसरकारी निकायको समेत अर्बौं बजेट बर्सेनि यसै क्षेत्रमा खर्च हुन्छ तर परिणाम बालुवामा पानी खन्याए जस्तै भएको किसानको गुनासो छ । सल्यानको कपुरकोट र सुर्खेतको हर्रेमा करोडौँ लगानीमा बनेका विषादी परीक्षण प्रयोगशाला भवन अझै प्रयोगमा आएका छैनन् । भवन छन्, उपकरण छन् तर प्रयोगशाला बन्द छन् ।राष्ट्रिय कृषिगणना २०७८ अनुसार कर्णालीमा तीन लाख दुई हजार परिवार कृषिमा निर्भर छन् तर ३० प्रतिशत अर्थात् करिब ९० हजार परिवार मात्रै आत्मनिर्भर छन् । बाँकी अझै खाद्यान्नको अभावमा छन् । प्रदेशको मुख्य बाली मकै हो, त्यसपछि गहुँ र धान । फलफूल, तरकारी र जडीबुटी बेचेर चामल किन्नुपर्ने बाध्यता अझै कायम छ । हालै सामाजिक विकास समितिको समन्वयमा संसदीय मामिला पत्रकार समाज कर्णालीले गरेको सार्वजनिक सुनुवाइमा सहभागी सरोकारवालाले स्पष्ट सन्देश दिए । अर्गानिक अभियान अब घोषणामा होइन, व्यवहारमा जानु पर्छ । भूमि व्यवस्था, कृषि तथा सहकारी मन्त्रालयका प्रवक्ता बखतबहादुर खड्काले भूसंवेदनशील गुरुयोजना र भूउपयोग नीति तयारी अन्तिम चरणमा रहेको बताउनुभयो । अर्गानिक अनुसन्धान तथा विकास केन्द्र स्थापना भएपछि कार्यान्वयन तीव्र हुने उहाँले जनाउनुभयो । कृषि अर्थशास्त्री चित्रबहादुर रोकायका अनुसार अर्गानिक खेती दीर्घकालीन रूपमा मानव स्वास्थ्य र पर्यावरणका लागि अनिवार्य छ । किसानलाई जैविक खेती र बायोपेस्टिसाइडमा तालिम र प्रोत्साहन आवश्यक छ ।",
      "link": "https://gorkhapatraonline.com/news/176242",
      "image": "https://gorkhapatraonline.com/storage/media/310684/conversions/APPLE-बाटो-विना-थन्कियो-बारीमा-स्याउ-original-thumb.jpg"
    },
    {
      "slug": "176239",
      "title": "भाइटीकाबाहेक तिहारभर भन्सार जाँचपासका लागि बैङ्क खुला रहने",
      "timestamp": 1760918400000,
      "source": "gp",
      "content": "तिहारको भाइटीकाका दिनबाहेक तिहार बिदाभर मालवस्तुको भन्सार जाँचपास गर्ने प्रयोजनका लागि आवश्यक सबै बैङ्क तथा वित्तीय संस्था खुला रहने भएका छन् । नेपाल राष्ट्र बैङ्कले तिहारको भाइटीकाका दिनबाहेक तिहार बिदाभर सबै बैङ्क तथा वित्तीय संस्था खुला राख्न निर्देशन दिएको हो । राष्ट्र बैङ्कको बैङ्क तथा वित्तीय संस्था नियमन विभागले एक सूचना जारी गर्दै तिहारभर बैङ्क खुला राख्न निर्देशन दिएको हो ।",
      "longContent": "गोरखापत्र समाचारदाताकाठमाडौँ, कात्तिक ३ गते । तिहारको भाइटीकाका दिनबाहेक तिहार बिदाभर मालवस्तुको भन्सार जाँचपास गर्ने प्रयोजनका लागि आवश्यक सबै बैङ्क तथा वित्तीय संस्था खुला रहने भएका छन् । नेपाल राष्ट्र बैङ्कले तिहारको भाइटीकाका दिनबाहेक तिहार बिदाभर सबै बैङ्क तथा वित्तीय संस्था खुला राख्न निर्देशन दिएको हो । राष्ट्र बैङ्कको बैङ्क तथा वित्तीय संस्था नियमन विभागले एक सूचना जारी गर्दै तिहारभर बैङ्क खुला राख्न निर्देशन दिएको हो । बैङ्क तथा वित्तीय संस्थालाई मालवस्तुको भन्सार जाँचपास गर्ने प्रयोजनका लागि आवश्यक बैङ्किङ सेवा सुचारु राख्न निर्देशन गरिएको सूचनामा उल्लेख छ ।सरकारको अर्थ मन्त्रालय, भन्सार विभागको अनुरोधमा व्यापार सहजीकरण, आपूर्ति प्रणाली सुचारु राख्न र सेवा प्रवाहको निरन्तरता कायम गर्न इजाजतपत्रप्राप्त ‘क’, ‘ख’ र ‘ग’ वर्गका बैङ्क तथा वित्तीय संस्थालाई भन्सारसम्बन्धी बैङ्किङ सेवा सुचारु गर्ने व्यवस्था मिलाउन सूचनामा भनिएको छ ।यसअघि भन्सार विभागले असोज ३० गते राष्ट्र बैङ्कलाई पत्र पठाएर व्यापार सहजीकरण गर्न, आपूर्ति प्रणाली सुचारु राख्न र सेवा प्रवाहको निरन्तरता कायम गर्न मालवस्तुको भन्सार जाँचपास गर्ने प्रयोजनका लागि आवश्यक बैङ्किङ सेवा सुचारु गर्न अनुरोध गरेको थियो ।",
      "link": "https://gorkhapatraonline.com/news/176239",
      "image": "https://gorkhapatraonline.com/storage/media/310680/conversions/nrb-NEw-original-thumb.jpg"
    },
    {
      "slug": "176238",
      "title": "बाढीपहिरोको क्षति : तीन अर्ब छब्बिस करोडको बिमा दाबी",
      "timestamp": 1760918400000,
      "source": "gp",
      "content": "असोज १८ गतेदेखिको अविरल वर्षा तथा बाढीपहिरोका कारण भएको भौतिक तथा अन्य क्षतिको हालसम्ममा तीन अर्ब २६ करोड ७६ लाख रुपियाँ बराबरको बिमा दाबी परेको छ ।",
      "longContent": "गोरखापत्र समाचारदाताकाठमाडौँ, कात्तिक ३ गते । असोज १८ गतेदेखिको अविरल वर्षा तथा बाढीपहिरोका कारण भएको भौतिक तथा अन्य क्षतिको हालसम्ममा तीन अर्ब २६ करोड ७६ लाख रुपियाँ बराबरको बिमा दाबी परेको छ ।राजधानीलगायत देशका विभिन्न क्षेत्रमा असोज १८ गतेयताको अविरल वर्षा तथा बाढीपहिरोका कारण भएका भौतिक तथा अन्य क्षतिको शुक्रबारसम्म सो परिमाणमा दाबी परेको हो ।सञ्चालनमा रहेका १३ वटा निर्जीवन बिमा कम्पनी र दुई वटा लघु निर्जीवन बिमा कम्पनीमा परेका कुल ७०४ वटा बिमा दाबीबापत सो बराबरको बिमा दाबी परेको नेपाल बिमा प्राधिकरणले जनाएको छ ।बिमा दाबीमध्ये अहिलेसम्म सबैभन्दा धेरै सम्पत्ति बिमामा ३६४ वटा दाबीबापत दुई अर्ब ७० करोड ६९ लाख रुपियाँ बराबरको दाबी परेको छ । त्यस्तै इन्जिनियरिङ तथा ठेकेदार जोखिम बिमामा ८४ वटा दाबीबापत ४८ करोड चार लाख रुपियाँ बराबरको दाबी परेको प्राधिकरणले जनाएको छ ।यस्तै कृषि तथा बाली बीमामा २०९ वटा दाबीबापत चार करोड ३२ लाख रुपियाँ, मोटर बिमा (निजी) मा ३३ वटा दाबीबापत दुई करोड ५२ लाख, मोटर बिमा (सार्वजनिक) मा नौ वटा दाबीबापत एक करोड पाँच लाख र अन्य बिमामा दुई वटा दाबीबापत १२ लाख रुपियाँ बराबरको दाबी परेको प्राधिकरणको तथ्याङ्क छ ।",
      "link": "https://gorkhapatraonline.com/news/176238",
      "image": "https://gorkhapatraonline.com/storage/media/310679/conversions/Badhi-1-original-thumb.jpg"
    },
    {
      "slug": "176237",
      "title": "इन्टरनेट शुल्क स्वीकृत गराउन निर्देशन",
      "timestamp": 1760918400000,
      "source": "gp",
      "content": "नेपाल दूरसञ्चार प्राधिकरणले इन्टरनेटको शुल्क स्वीकृत गराएर मात्र लागु गराउन इन्टरनेट सेवाप्रदायकलाई निर्देशन दिएको छ ।   इन्टरनेट सेवाप्रदायकहरूले मनोमानी ढङ्गले शुल्क तोकेको गुनासो बढेपछि प्राधिकरणले दूरसञ्चार ऐन, २०५३ को व्यवस्थाबमोजिम यस्तो शुल्क स्वीकृत गराउन सचेत गराएको हो ।",
      "longContent": "गोरखापत्र समाचारदाताकाठमाडौँ, कात्तिक ३ गते । नेपाल दूरसञ्चार प्राधिकरणले इन्टरनेटको शुल्क स्वीकृत गराएर मात्र लागु गराउन इन्टरनेट सेवाप्रदायकलाई निर्देशन दिएको छ । इन्टरनेट सेवाप्रदायकहरूले मनोमानी ढङ्गले शुल्क तोकेको गुनासो बढेपछि प्राधिकरणले दूरसञ्चार ऐन, २०५३ को व्यवस्थाबमोजिम यस्तो शुल्क स्वीकृत गराउन सचेत गराएको हो । आइतबार सार्वजनिक सूचना जारी गर्दै प्राधिकरणले अनुमतिपत्र इन्टरनेट सेवाप्रदायकले सेवा प्रदान गरेबापत ग्राहकसँग लिने सेवाका शुल्क/महसुल दर ऐनको दफा ४२ बमोजिम स्वीकृत गराउनुपर्ने व्यवस्था रहेको जनाएको छ । त्यसरी स्वीकृत भएको मिति उल्लेख गरेर सर्वसाधारणको जानकारीका लागि सूचना प्रकाशन गरेर मात्र लागु गर्नुपर्ने व्यवस्था पालना गर्न प्राधिकरणले सेवाप्रदायकलाई निर्देशन दिएको हो ।  ग्राहकलाई पनि स्वीकृत भएको शुल्क हेरेर मात्र रकम भुक्तानी गर्न प्राधिकरणले जानकारी गराएको छ । इन्टरनेट सेवाप्रदायकले तोकिएभन्दा बढी शुल्क लिने गरेको गुनासो प्रयोगकर्ताको छ ।",
      "link": "https://gorkhapatraonline.com/news/176237",
      "image": "https://gorkhapatraonline.com/storage/media/310678/conversions/ddd-original-thumb.jpg"
    },
    {
      "slug": "176124",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1760832000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,   कात्तिक २ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु ५३, गोलभेँडा ठूलो (भारतीय) प्रतिकिलो रु ६२, गोलभेँडा सानो (लोकल) प्रतिकिलो रु ४२, गोलभेँडा सानो (टनेल) प्रतिकिलो रु ५२, आलु रातो प्रतिकिलो रु ६५, आलु रातो (भारतीय) प्रतिकिलो रु ३४, आलु रातो (मुडे) प्रतिकिलो रु ४९, आलु सेतो प्रतिकिलो रु ५३, प्याज सुकेको (भारतीय) प्रतिकिलो रु ३४ रहेको छ । यस्तै, गाजर (लोकल) प्रतिकिलो रु १२०, गाजर (तराई) प्रतिकिलो रु ११०, काउली स्थानीय प्रतिकिलो रु १३०, रातो मूला प्रतिकेजी रु ६०, सेतो मूला (लोकल) प्रतिकिलो रु ५०, सेतो मूला (हाइब्रिड) प्रतिकिलो रु ६५, भन्टा लाम्चो प्रतिकिलो रु ६०, भन्टा डल्लो प्रतिकिलो रु ९०, तने बोडी प्रतिकिलो रु १८०, मकै बोडी प्रतिकिलो रु ७५ कायम भएको छ । यसैगरी, मटरकोशा प्रतिकिलो रु ३५०, घिउ सिमी (लोकल) प्रतिकिलो रु १५०, घिउ सिमी (हाइब्रिड) प्रतिकिलो रु १५०, घिउ सिमी (राजमा) प्रतिकिलो रु २४०, भटमास कोसा प्रतिकिलो रु १००, तीतो करेला प्रतिकिलो रु ९५, लौका प्रतिकिलो रु ९०, परबर (लोकल) प्रतिकिलो रु ११०, परबर (तराई) प्रतिकिलो रु ११०, चिचिण्डो प्रतिकिलो रु ८०, घिरौँला प्रतिकिलो रु ११०, फर्सी पाकेको प्रतिकिलो रु ८०, हरियो फर्सी (लाम्चो) प्रतिकिलो रु ८०, हरियो फर्सी (डल्लो) प्रतिकिलो रु ४०, सलगम प्रतिकिलो रु ९०, भिन्डी प्रतिकिलो ११५, सखरखण्ड प्रतिकिलो ८०, बरेला प्रतिकिलो रु १०५ कायम गरिएको छ । पिँडालु प्रतिकिलो रु ७५, स्कूस प्रतिकिलो रु २०, रायोसाग प्रतिकिलो रु १७०, पालुङ्गो साग प्रतिकेजी रु २००, चमसुर प्रतिकेजी रु २२०, तोरीको साग प्रतिकिलो रु ९०, मेथीको साग प्रतिकिलो रु ३००, प्याज हरियो प्रतिकिलो रु १००, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३७०, कुरिलो प्रतिकिलो रु ५००, निगुरो प्रतिकिलो रु ८० निर्धारण गरिएको छ ।ब्रोकाउली प्रतिकिलो रु २६०, चुकुन्दर प्रतिकिलो रु ७५, रातो बन्दा प्रतिकिलो रु १४०, जिरीको साग प्रतिकिलो रु ४००, सेलरी प्रतिकिलो रु २६०, पार्सले प्रतिकिलो रु ६००, सौफको साग प्रतिकिलो रु ३००, पुदिना प्रतिकिलो रु ६००, गान्टे मूला प्रतिकिलो रु ८०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १४० र गुन्द्रुक प्रतिकिलो रु ३०० तोकिएको छ ।समितिले स्याउ (झोले) प्रतिकिलो रु २३०, स्याउ (फुजी) प्रतिकिलो रु ३००, केरा (दर्जन) रु १३०, कागती प्रतिकिलो रु १२०, अनार प्रतिकिलो रु ३६०, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ७०, मौसम प्रतिकिलो रु ११०, जुनार प्रतिकिलो रु २३०, भुइँकटहर प्रतिगोटा रु १५५, काँक्रो (लोकल) प्रतिकिलो रु ७०, काँक्रो (हाइब्रिड) प्रतिकिलो रु ५०, निबुवा प्रतिकिलो रु ५०, चाक्सी प्रतिकिलो रु १६०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, अम्बा प्रतिकिलो रु १३० र लप्सी प्रतिकिलो रु ५५, किबी प्रतिकिलो रु २६०, सरिफा प्रतिकिलो रु १५० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ७०, अदुवा प्रतिकिलो रु १००, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ६५, खुर्सानी हरियो (माछे) प्रतिकिलो रु १६०, खुर्सानी हरियो (अकबरे) प्रतिकिलो रु १५०, भेडे खुर्सानी प्रतिकिलो रु २४०, हरियो लसुन प्रतिकिलो रु ३८०, हरियो धनियाँ प्रतिकिलो रु २००, लसुन सुकेको (चाइनिज) प्रतिकिलो रु २१०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २४०, रूख टमाटर प्रतिकिलो रु १८०, राजा च्याउ प्रतिकिलो रु ३००, सिताके च्याउ प्रतिकिलो रु १००० निर्धारण गरिएको छ । रासस",
      "link": "https://gorkhapatraonline.com/news/176124",
      "image": "https://gorkhapatraonline.com/storage/media/310474/conversions/adrhs-original-thumb.jpg"
    },
    {
      "slug": "176098",
      "title": "मुस्ताङमा आन्तरिक पर्यटकको ओइरो",
      "timestamp": 1760832000000,
      "source": "gp",
      "content": "जेनजी आन्दोलन तथा बाढीपहिरो जस्ता विपत्तिले पर्यटकीय चहलपहल घट्ने अनुमानविपरीत मुस्ताङमा पर्यटकको भिड बढ्न थालेको छ । धार्मिक तथा प्राकृतिक सुन्दरताका कारण मुलुककै महत्वपूर्ण गन्तव्यमा पर्ने मुस्ताङमा यस वर्षको पहिलो छ महिनामा तीन लाखभन्दा बढीले भ्रमण गरेका छन् ।",
      "longContent": "हरिकृष्ण शर्मा मुक्तिनाथ (मुस्ताङ), कात्तिक २ गते ।  जेनजी आन्दोलन तथा बाढीपहिरो जस्ता विपत्तिले पर्यटकीय चहलपहल घट्ने अनुमानविपरीत मुस्ताङमा पर्यटकको भिड बढ्न थालेको छ । धार्मिक तथा प्राकृतिक सुन्दरताका कारण मुलुककै महत्वपूर्ण गन्तव्यमा पर्ने मुस्ताङमा यस वर्षको पहिलो छ महिनामा तीन लाखभन्दा बढीले भ्रमण गरेका छन् । बेनी–जोमसोम–कोरला सडक, पोखरा–जोमसोम हवाईमार्ग तथा विश्वप्रसिद्ध अन्नपूर्ण पदमार्गको थोरङ्ला पास हुँदै मुस्ताङमा वैशाखदेखि असोजसम्म तीन लाख ३४ हजार ७२६ जिल्ला प्रहरी कार्यालय मुस्ताङले जनाएको छ । कुल पर्यटकमध्ये एक लाख ८४ हजार स्वदेशी र बाँकी एक लाख ५० हजार ३८८ जना विदेशी पर्यटक रहेका छन् ।यो अवधिमा असोजमा सबैभन्दा धेरै स्वदेशी पर्यटकले मुस्ताङ भ्रमण गरेका छन् भने सार्क राष्ट्रबाट जेठ र तेस्रो मुलुकबाट वैशाखमा मुस्ताङ भ्रमण गरेको कार्यालयले जनाएको छ । असोजमा ६२ हजार ५३३ जना स्वदेशी पर्यटकले मुस्ताङ भ्रमण गरेका थिए । जसमध्ये ३४ हजार ५६४ पुरुष र २७ हजार ९६९ महिला पर्यटक रहेका छन् । सार्क राष्ट्रतर्फ तीन हजार ७१२ पुरुष, दुई हजार ९७५ महिला गरी कुल छ हजार ६८७ जनाले असोजमा मुस्ताङ भ्रमण गरेको कार्यालयको तथ्याङ्क छ । तेस्रो मुलुकबाट ६०८ पुरुष, ४४० महिला गरी दुई हजार ४२ जनाले भ्रमण गरेका थिए । गत वर्षको तुलनामा भने यस वर्ष मुस्ताङ भ्रमणमा आउनेको सङ्ख्या सामान्य घटेको छ । कार्यालयका अनुसार गत वर्षको छ महिनामा एक लाख ३० हजार ४४८ विदेशी र दुई लाख २६ हजार ७९० स्वदेशी गरी  तीन लाख ५७ हजार २ सय २३८ पर्यटकले मुस्ताङ भ्रमण गरेको प्रहरी नायब उपरीक्षक छिरिङ किप्पा लामाले जानकारी दिनुभयो । जेनजी आन्दोलनका कारण पर्यटकको सङ्ख्या केही प्रभावित हुन पुगेको स्थानीय व्यवसायीको भनाइ छ । पर्यटकका लागि आकर्षक सिजन अक्टोबरमा नेपाल आउने तयारी गरेका विदेशी पर्यटकले जेनजी आन्दोलनका कारण असुरक्षा महसुस गरी भ्रमण रद्द गरेको उनीहरूको अनुमान छ । मुस्ताङ उद्योग वाणिज्य सङ्घका अध्यक्ष राजु लालचन आन्दोलनका कारण भारतीय र तेस्रो मुलुकका पर्यटक प्रभावित भएको तथा  सोह्रश्राद्धका लागि कागबेनी आउने हिन्दु धर्मावलम्बीलाई पनि आन्दोलन र सडक अवरुद्धले प्रभावित बनाएको बताउनुहुन्छ । “अहिले फेरि पर्यटकको सङ्ख्या बढ्दा उत्साहित छौँ,” उहाँले भन्नुभयो । पर्यटकले सुरक्षाकै कारण भ्रमण रद्द गरेको अवस्थामा आन्तरिक पर्यटकबाट मुस्ताङका व्यवसायीलाई राहत मिलेको छ । मुस्ताङ भित्रिने स्वदेशी तथा विदेशी पर्यटकको सीमाक्षेत्र घाँसा, अर्धनिषेधित क्षेत्रका रूपमा रहेको वारागुङ मुक्तिक्षेत्र गाउँपालिका–३, छुसाङको प्रवेशद्वारमा रहेको चेकपोस्टमा विवरण सङ्कलन गरिन्छ । फर्किने क्रममा लेते प्रहरी चौकीले तथ्याङ्क राख्ने गरेको छ । मुस्ताङ भ्रमणमा जाने स्वदेशी तथा विदेशी पर्यटक थासाङ, घरपझोङ, वारागुङ मुक्तिक्षेत्र, लोघेकर दामोदरकुण्ड र ल्होमन्थाङ गाउँपालिकाका भित्र रहेका धार्मिक तथा पर्यटकीयस्थलमा जाने गरेका छन् । मुस्ताङ भित्रिने अधिकांश पर्यटक प्रसिद्ध धार्मिक स्थल मुक्तिनाथ मन्दिरमा पुग्ने गरेका छन् । मुस्ताङ हुँदै छिमेकी जिल्ला मनाङको ङिस्याङ गाउँपालिका–९ स्थित विश्वकै अग्लो स्थान (४,९१९ मि.) मा रहेको तिलिचो तालमा पनि पर्यटक जाने गर्छन् । तिलिचो ताल जान मुस्ताङको बाटो सहज मानिन्छ । पछिल्लो समय बेनी–जोमसोम–कोरला सडक कालोपत्रे भएपछि दुईपाङ्ग्रे सवारीसाधनमा जाने पर्यटकको सङ्ख्या बढिरहेको पनि कार्यालयले जनाएको छ ।",
      "link": "https://gorkhapatraonline.com/news/176098",
      "image": "https://gorkhapatraonline.com/storage/media/310442/conversions/Tourist-news-mustang--original-thumb.jpg"
    },
    {
      "slug": "176097",
      "title": "सयपत्री फूल बेलायत पठाइयो",
      "timestamp": 1760832000000,
      "source": "gp",
      "content": "कैलालीको धनगढी उपमहानगरपालिका–९ स्थित बङ्गरामा उत्पादित सयपत्री फूलको माला बेलायत पठाइएको छ । बेलायतमा रहेका नेपालीले तिहारका लागि माग गरेपछि सयपत्री फूलको माला बनाएर बेलायत पठाइएको हो । तिहारका लागि बेलायतमा तीन सय थान माला पठाएको व्यावसायिक फूल खेतीमा सक्रिय रोशन साउदले जानकारी दिनुभयो ।",
      "longContent": "धनगढी समाचारदाताधनगढी, कात्तिक २ गते । कैलालीको धनगढी उपमहानगरपालिका–९ स्थित बङ्गरामा उत्पादित सयपत्री फूलको माला बेलायत पठाइएको छ । बेलायतमा रहेका नेपालीले तिहारका लागि माग गरेपछि सयपत्री फूलको माला बनाएर बेलायत पठाइएको हो । तिहारका लागि बेलायतमा तीन सय थान माला पठाएको व्यावसायिक फूल खेतीमा सक्रिय रोशन साउदले जानकारी दिनुभयो । “फूलका लागि थुप्रै अर्डर आएको छ,” उहाँले भन्नुभयो, “फूल मात्रै र माला बनाएर बिक्री गर्दै आएका छौँ । यस वर्ष पहिलो पटक बेलायत पनि पठाएका छौँ ।”अछामको मेल्लेख गाउँपालिका–३ का साउदसहित दशरथ साउद र कपिलवस्तुका भास्कर पङ्गेनीले बङ्गरामा २२ कट्ठा जग्गा भाडामा लिएर विगत चार वर्षदेखि फूल खेती गर्दै आउनुभएको छ । कृषि प्राविधिक तिनै जनाले मिलेर धनगढीसहित दाङ, बाँकेको कोहलपुर र कपिलवस्तुमा गरेर करिब नौ बिघा जमिनमा पुष्प खेतीलगायत अन्य कृषि बालीको खेती गर्नुभएको छ । तिहार नजिकिएसँगै सयपत्री फूल बारीमा ढकमक्क भइसकेको छ । यस वर्षको तिहारका लागि सयपत्री फूल तयार भइसकेको साउदले जानकारी दिनुभयो । उहाँले सयपत्रीको माला बनाउने, गाँस्न ६०/७० जनाले रोजगारी पाइरहेको बताउनुभयो । यस वर्ष गत वर्षभन्दा तिहार छिट्टै परेको र फूल उत्पादन पनि राम्रो भएका कारण फाइदा हुने अपेक्षा गरेको साउदले बताउनुभयो । उहाँको दी डिभाइन एग्रो फार्म नर्सरी एन्ड रिसर्च सेन्टरबाट सयपत्री फूल प्रतिकिलो पाँच सय र माला प्रतिमाला एक सयदेखि दुई सय रुपियाँमा बिक्री भइरहेको छ ।",
      "link": "https://gorkhapatraonline.com/news/176097",
      "image": "https://gorkhapatraonline.com/storage/media/310441/conversions/222-original-thumb.jpg"
    },
    {
      "slug": "176095",
      "title": "‘खुलापनमा लगानी केन्द्रित गर्नुहोस्’",
      "timestamp": 1760832000000,
      "source": "gp",
      "content": "सिङ्गापुरका राष्ट्रपति थार्मान सनमुगारात्नमले आर्थिक विकासका लागि खुलापनमा लगानी केन्द्रित गर्न सुझाव दिनुभएको छ । विश्व बैङ्क र   अन्तर्राष्ट्रिय मुद्राकोषको वार्षिक बैठकका लागि संयुक्त राज्य अमेरिकाको वासिङ्टन डिसीमा रहनुभएका अर्थमन्त्री रामेश्वरप्रसाद खनालसँगको शिष्टाचार भेटमा उहाँले देशको तीव्र आर्थिक विकासका मानव पुँजी, पूर्वाधार, ऊर्जा, व्यापार र खुलापनमा लगानी केन्द्रित गर्न सुझाव दिनुभएको हो ।",
      "longContent": "गोरखापत्र समाचारदाताकाठमाडौँ, कात्तिक २ गते । सिङ्गापुरका राष्ट्रपति थार्मान सनमुगारात्नमले आर्थिक विकासका लागि खुलापनमा लगानी केन्द्रित गर्न सुझाव दिनुभएको छ । विश्व बैङ्क र अन्तर्राष्ट्रिय मुद्राकोषको वार्षिक बैठकका लागि संयुक्त राज्य अमेरिकाको वासिङ्टन डिसीमा रहनुभएका अर्थमन्त्री रामेश्वरप्रसाद खनालसँगको शिष्टाचार भेटमा उहाँले देशको तीव्र आर्थिक विकासका मानव पुँजी, पूर्वाधार, ऊर्जा, व्यापार र खुलापनमा लगानी केन्द्रित गर्न सुझाव दिनुभएको हो । सो क्रममा अर्थमन्त्री खनालले नेपाल सरकारले युवाको चाहना अनुरूप सुशासन कायम गरी आर्थिक विकासमा केन्द्रित हुने लक्ष्यका साथ काम गरिरहेको बताउनुभयो ।शनिबार नै अन्तर्राष्ट्रिय वित्त निगम (आइएमएफ) का उपाध्यक्षसहितका अधिकारीसँगको भेटका क्रममा अर्थमन्त्री खनालले नेपालमा निजी क्षेत्रको विकास र प्रतिस्पर्धात्मक क्षमता विकासमा निगमको थप लगानी र प्राविधिक सहयोग आवश्यक रहेको बताउनुभयो । निगमले नेपालमा लगानी बढाउँदै लगेकोमा उहाँले धन्यवाद व्यक्त गर्नुभयो । अन्तर्राष्ट्रिय वित्त निगमका अधिकारीले नेपालमा निगमको लगानी वृद्धि गरिने जानकारी दिँदै अन्तर्राष्ट्रिय पुँजीको आप्रवाह बढाउन केही कानुनी र नियामकीय प्रबन्धमा सुधारको खाँचो रहेको बताएका थिए । मन्त्री खनालले नियामकीय प्रबन्धमा तत्काल सुधार गर्ने उल्लेख गर्दै कानुनी सुधारका लागि समेत आवश्यक तयारी गरिने प्रतिबद्धता व्यक्त गर्नुभयो ।",
      "link": "https://gorkhapatraonline.com/news/176095",
      "image": "https://gorkhapatraonline.com/storage/media/310439/conversions/54-original-thumb.jpg"
    },
    {
      "slug": "176093",
      "title": "सीमापारि भिड, वारि सुनसान",
      "timestamp": 1760832000000,
      "source": "gp",
      "content": "तिहार नजिकिँदै गर्दा रूपन्देहीको सीमापारि भारतको सुनौली बजारमा नेपाली उपभोक्ताको भिड बढ्दै गएको छ । दसैँदेखि नै सुरु भएको चहलपहल अहिले थप बढेको छ ।  दिनभर सुनौली बजार भिडभाडले भरिने गरेको छ । बेलहिया नाकापारिको यो बजार अहिले नेपाली ग्राहकले धानेको छ । दसैँतिहारका बेला मात्र होइन, विवाहको सिजनमा पनि सुनौली किनमेलकर्ताले रौनक थप्ने गर्छन् ।",
      "longContent": "भैरहवा समाचारदाताभैरहवा, कात्तिक २ गते । तिहार नजिकिँदै गर्दा रूपन्देहीको सीमापारि भारतको सुनौली बजारमा नेपाली उपभोक्ताको भिड बढ्दै गएको छ । दसैँदेखि नै सुरु भएको चहलपहल अहिले थप बढेको छ ।दिनभर सुनौली बजार भिडभाडले भरिने गरेको छ । बेलहिया नाकापारिको यो बजार अहिले नेपाली ग्राहकले धानेको छ । दसैँतिहारका बेला मात्र होइन, विवाहको सिजनमा पनि सुनौली किनमेलकर्ताले रौनक थप्ने गर्छन् ।यो समयमा खाद्यान्नदेखि कपडासम्मका सामान किन्न हजारौँ नेपाली ग्राहक सुनौली पुग्ने गरेका छन् । हातमा झोला बोकेर बेलहिया नाकातर्फ पैदल यात्रुको लस्कर देखिन्छ भने मोटरसाइकलमा भारत पस्न खोज्नेको लाइन पनि लामो हुने गरेको छ ।बुटवल–११, देवीनगरकी नमिता ढकाल पनि शुक्रबार सामान्य किनमेलका लागि सुनौली बजार पुग्नुभएको थियो । उहाँले भन्नुभयो, “आफूलाई चाहिने लेडिज सामान किन्न आएकी हुँ । बुटवलभन्दा केही सस्तो पनि पाइन्छ ।”हाल बुटवल र भैरहवामा चिनीको मूल्य प्रतिकिलो ९९ रुपियाँ पर्छ भने सुनौली बजारमा सोही चिनी ७२ रुपियाँ प्रतिकिलोमा पाइन्छ । त्यस्तै अन्य खाद्यवस्तु पनि केही सस्तो हुने उपभोक्ता बताउँछन् । तिलोत्तमा–४, शङ्रनगरी माया पुरी भन्नुहुन्छ, “धेरै जना सुनौली बजार सस्तो छ भन्छन्, हामी पनि जाऊँ न भनेर आएका हौँ । केही सामान सस्तो लाग्यो तर गुणस्तर कस्तो हो, त्यसको निश्चित छैन ।” नेपाली किनमेलकर्ताको बढ्दो आकर्षणले सीमावारिका व्यापारी भने चिन्तित भएका छन् । सिद्धार्थनगर उद्योग वाणिज्य सङ्घका पूर्वअध्यक्ष भीष्मप्रसाद न्यौपानेका अनुसार सुनौली बजारको प्रभावले सबैभन्दा बढी मार भैरहवाको व्यवसायमा परेको छ ।“हामीकहाँ त चुलोमा भाँडा बसाल्दा तेल सकियो भने पनि पारि गएर तेल ल्याउने स्थिति छ,” उहाँले भन्नुभयो, “यसरी सामान सस्तोमा भित्रिँदा स्थानीय उद्योग र व्यवसायमा ठुलो असर पर्छ ।” न्यौपानेले राज्यले यसतर्फ ध्यान दिनुपर्ने बताउनुभयो । “भारतबाट आउने सामान कम्तीमा कानुनी रूपमा आउन प¥यो,” उहाँले भन्नुभयो, “एक किलो चिनी ल्याए पनि रेकर्ड राख्ने प्रणाली बनाइयो भने तथ्याङ्क स्पष्ट हुन्छ र किनमेल गर्न सहज रूपमा लाइन बस्ने पनि घट्छ ।”बढ्दो सीमापारि किनमेलका कारण बुटवल र भैरहवाका बजारमा पनि कारोबार सुस्त छ । बुटवल उद्योग वाणिज्य सङ्घका अध्यक्ष हरिप्रसाद अर्यालका अनुसार अपेक्षित मात्रामा व्यापार हुन सकेको छैन । भैरहवा भन्सार कार्यालयका प्रमुख शिवलाल न्यौपानेले चेकजाँच कडाइका साथ भइरहेको बताउँदै यात्रु शाखाको निगरानी बढेको बताउनुभयो ।",
      "link": "https://gorkhapatraonline.com/news/176093",
      "image": "https://gorkhapatraonline.com/storage/media/310434/conversions/Sunauli-bajar-photo-1-original-thumb.jpg"
    },
    {
      "slug": "176821",
      "title": "सडकमा प्रदर्शन नगरौँ, सरकार संवादका लागि तयार छः गृहमन्त्री अर्याल",
      "timestamp": 1761350400000,
      "source": "gp",
      "content": "गृहमन्त्री ओमप्रकाश अर्यालले विभिन्न माग राखेर सडक प्रदर्शनमा रहेका समूहलाई संवादका लागि आग्रह गर्नुभएको छ ।",
      "longContent": "काठमाडौँ, कात्तिक ८ गते । गृहमन्त्री ओमप्रकाश अर्यालले विभिन्न माग राखेर सडक प्रदर्शनमा रहेका समूहलाई संवादका लागि आग्रह गर्नुभएको छ । प्रधानमन्त्री निवास बालुवाटारमा सुरक्षा निकायका प्रमुखसहितको छलफलपछि रासससँगको कुराकानीमा उहाँले सरकार संवादका लागि तयार रहेको स्प्ष्ट पार्नुभयो ।“राजनीतिक माग सरकारले संवादको माध्यमबाट सम्बोधन गर्छ । संवादमा आउनुपर्यो । संवाद गर्न सरकार तयार छ । सडकमा जानु जरुरी छैन”, गृहमन्त्री अर्यालले भन्नुभयो । लोकतान्त्रिक अधिकार प्रयोग गर्दा अरुको अधिकार हनन् नहुनेतर्फ प्रदर्शनकारी सचेत हुनुपर्ने उहाँको भनाइ छ ।  “सार्वजनिक र निजी सम्पत्तिमा क्षति पुर्‍याउनु भएन। कहीँकतै हिंसात्मक गतिविधि हुनु भएन । विभिन्न राजनीतिक शक्ति र आन्दोलनकारीलाई सरकारको अनुरोध हो”, गृहमन्त्रीले भन्नुभयो । बालुवाटार सुरक्षा बैठकमा मुलुकको पछिल्लो सुरक्षा अवस्थाको सुक्ष्म विश्लेषण भएको जानकारी दिँदै उहाँले सुरक्षा स्थितिलाई समान्यीकरण गर्दै चुनावको वातावरण बनाउन सरकार केन्द्रित रहेको बताउनुभयो । रासस",
      "link": "https://gorkhapatraonline.com/news/176821",
      "image": "https://gorkhapatraonline.com/storage/media/311588/conversions/Omam-prakash-aryal-original-thumb.jpg"
    },
    {
      "slug": "176819",
      "title": "बिषालु सर्पले डसेर बालकको मृत्यु",
      "timestamp": 1761350400000,
      "source": "gp",
      "content": "झापामा एक वालकको विषालु सर्पले डसेर ज्यान गएको छ । झापाको शिबसताक्षी नगरपालिका –७ लालपानी बस्ने मनकुमार तामाङका छोरा ५ वर्षीय छोरा सक्षम तामाङलाई शुक्रबार अपरान्ह बिषालु सर्पले डसेको थियो ।",
      "longContent": "बिष्णुप्रसाद पोखरेलदमक, कात्तिक ८ गते । झापामा एक वालकको विषालु सर्पले डसेर ज्यान गएको छ । झापाको शिबसताक्षी नगरपालिका –७ लालपानी बस्ने मनकुमार तामाङका छोरा ५ वर्षीय छोरा सक्षम तामाङलाई शुक्रबार अपरान्ह बिषालु सर्पले डसेको थियो ।घरनजिकैको बाँस झ्याङनजिक खेलिरहेको अवस्थामा उनको दायाँ खुट्टामा विषालु गोमन सर्पले टोकेपछि उपचारका लागि बिर्ता सिटी अस्पताल आफन्तले लगेका थिए । बेहोस् अवस्थामा वालकलाई अस्पताल लगिएको थियो । आसपास खोजतलास गर्ने क्रममा गोमन सर्प फेला परेको जनाइएको छ ।बिर्ता सिटी अस्पतालमा उपचार हुन नसकेपछि थप उपचारका लागि नेपाली सेनाको सर्पदंश उपचार केन्द्र चारआली लैजाने क्रममा शुक्रबार बेलुका मृत्यु भएको जिल्ला प्रहरी कार्यालय झापाले जनाएको छ ।",
      "link": "https://gorkhapatraonline.com/news/176819",
      "image": "https://gorkhapatraonline.com/storage/media/311585/conversions/death-child2-original-thumb.jpg"
    },
    {
      "slug": "176812",
      "title": "शारदा नदी किनारमा महिलाको शव फेला",
      "timestamp": 1761350400000,
      "source": "gp",
      "content": "सल्यानको शारदा नदी किनारमा एक अज्ञात महिलाको शव फेला परेको छ । शारदा नगरपालिका –१२ गाईनेटानजिक शारदा नदीको किनारमा पानीमा तैरिरहेको अवस्थामा महिलाको शव भेटिएको जिल्ला प्रहरी कार्यालय सल्यानका प्रमुख प्रहरी नायब उपरीक्षक (डीएसपी) डा. हेमबहादुर केसीले जानकारी दिनुभयो ।",
      "longContent": "प्रतीक इच्छुक शर्मासल्यान, कात्तिक ८ गते । सल्यानको शारदा नदी किनारमा एक अज्ञात महिलाको शव फेला परेको छ । शारदा नगरपालिका –१२ गाईनेटानजिक शारदा नदीको किनारमा पानीमा तैरिरहेको अवस्थामा महिलाको शव भेटिएको जिल्ला प्रहरी कार्यालय सल्यानका प्रमुख प्रहरी नायब उपरीक्षक (डीएसपी) डा. हेमबहादुर केसीले जानकारी दिनुभयो । उहाँका अनुसार मृत महिलाको शरीरको आधा भागमा कपडा नभएको र शरीरका विभिन्न भागमा हिलो लागेको अवस्थामा शव भेटिएको हो । हालसम्म मृतकको नाम, थर र ठेगाना खुल्न नसकेको प्रहरीले जनाएको छ ।घटनास्थलमा जिल्ला प्रहरी कार्यालय र इलाका प्रहरी कार्यालय शीतलपाटीबाट प्रहरी टोली पुगेको छ । टोलीले आवश्यक मुचुल्का कार्य सम्पन्न गरी शवलाई पोष्टमार्टमका लागि जिल्ला अस्पताल सल्यान लैजाने तयारी गरेको छ । प्रहरीले घटनाबारे थप अनुसन्धान सुरु गरेको जनाएको छ ।",
      "link": "https://gorkhapatraonline.com/news/176812",
      "image": "https://gorkhapatraonline.com/storage/media/311575/conversions/dead-body-original-thumb.jpg"
    },
    {
      "slug": "176811",
      "title": "गौरीघाटमा धमाधम छठघाटको तयारी हुँदै (फोटो फिचर)",
      "timestamp": 1761350400000,
      "source": "gp",
      "content": "हिन्दुहरूको दोस्रो ठुलो चाड तिहार सकिएसँगै छठ पर्वको रौनक सुरु भएको छ । सन्तान प्राप्ति, रोग निदान र पारिवारिक कल्याणका लागि मनाइने गरिन्छ । अहिले काठमाडौं उपत्यकासहित तराई–मधेशमा छठको रौनक सुरु भएको छ ।",
      "longContent": "काठमाडौँ, कात्तिक ८ गते । हिन्दुहरूको दोस्रो ठुलो चाड तिहार सकिएसँगै छठ पर्वको रौनक सुरु भएको छ । सन्तान प्राप्ति, रोग निदान र पारिवारिक कल्याणका लागि मनाइने गरिन्छ । अहिले काठमाडौँ उपत्यकासहित तराई–मधेशमा छठको रौनक सुरु भएको छ । राजधानीको गौरीघाट, कमल पोखरी, कुपण्डोल, बोजेपोखरी लगायत क्षेत्रमा छठ पर्वको तयारी अन्तिम चरणमा पुगेको छ ।छठ पूजाका लागि केरा, उखु, नरिवल लगायतका सामग्रीको आवश्यक पर्दछ । उपत्यकाको कुपन्डोल, कालीमाटी, बल्खु, तिनकुने र गौरीघाटका पसलहरूमा छठमा चाहिने सामग्री  सजिलै पाउन सकिन्छ । लक्ष्मीपूजाको चार दिन अर्थात् कात्तिक शुक्लपक्षको चतुर्थी तिथिका दिनबाट छठपर्व विधिवत् रूपमा आरम्भ हुन्छ ।",
      "link": "https://gorkhapatraonline.com/news/176811",
      "image": "https://gorkhapatraonline.com/storage/media/311574/conversions/Cover_1_10-original-thumb.jpg"
    },
    {
      "slug": "176801",
      "title": "घरमा आगलागी, ५ लाख ६० हजार बराबरको क्षति",
      "timestamp": 1761350400000,
      "source": "gp",
      "content": "पाँचथरको फालेलुङ गाउँपालिकामा आगलागीमा परी एउटा घर जलेको छ । फालेलुङ–५ प्राङवुङका एलमान थाम्सुहाङको घर आगलागीमा परेको हो ।",
      "longContent": "राधा लुइटेलफिदिम, कात्तिक ८ गते । पाँचथरको फालेलुङ गाउँपालिकामा आगलागीमा परी एउटा घर जलेको छ । फालेलुङ–५, प्राङवुङका एलमान थाम्सुहाङको घर आगलागीमा परेको हो । आगोले भान्सा घर पनि जलेको जिल्ला प्रहरी कार्यालय पाँचथरका प्रहरी प्रमुख (डिएसपी) अनिषकुमार कर्णले बताउनुभयो । उहाँका अनुसार आगलागीका कारण थाम्सुहाङ परिवारको ५ लाख ६० हजार रुपियाँ बराबरको क्षति भएको छ ।थाम्सुहाङको अन्नपात, लत्ताकपडा र घरभित्रका अन्य सामग्री जल्दा क्षति भएको प्रहरीले जनाएको छ । आगलागी पश्चात थाम्सुहाङ परिवारका १० जना सदस्य विस्थापित भएका छन । तत्कालका लागि उहाँहरूलाई आफन्तकहाँ राखिएको छ ।",
      "link": "https://gorkhapatraonline.com/news/176801",
      "image": "https://gorkhapatraonline.com/storage/media/311552/conversions/Aaglaee-original-thumb.jpg"
    },
    {
      "slug": "176792",
      "title": "सुनकोशी नदीमा बाँध निर्माण सुस्त, भौतिक प्रगती ११ प्रतिशत",
      "timestamp": 1761350400000,
      "source": "gp",
      "content": "राष्ट्रिय गौरवको सुनकोशी–मरिण डाइभर्सन बहुउद्देश्यीय आयोजनाअन्तर्गत सुनकोसी नदीमा बाँध निर्माणको समय अवधि ६० प्रतिशत सकिँदा भौतिक प्रगती करिब ११ प्रतिशत मात्रै भएको छ ।",
      "longContent": "बाबुराम देवकोटाखुर्कोट(सिन्धुली), कात्तिक ८ गते । राष्ट्रिय गौरवको सुनकोशी–मरिण डाइभर्सन बहुउद्देश्यीय आयोजनाअन्तर्गत सुनकोशी नदीमा बाध निर्माणको समय अवधि ६० प्रतिशत सकिँदा भौतिक प्रगती करिब ११ प्रतिशत मात्रै भएको छ ।  निर्माण व्यवसायी पटेल–रमण जेभीले २०७९ साल पुस महिनामा (सन् २०२३, जनवरी १) सम्झौता गरी सुनकोशी नदीमा बाँध निर्माण सुरु गरेपनि हालसम्म भौतिक प्रगती करिब ११ प्रतिशत मात्रै भएको छ । उक्त जेभिले चार वर्ष सात महिनामा सक्ने गरी सम्झौता गरी काम सुरु गरेको भए पनि अहिले बाँध निर्माण कार्य निकै सुस्त रहेको आयोजनाले जनाएको छ । आयोजनाका सिनियर डिभिजन इन्जिनियर तथा सूचना अधिकारी अशाेक गौतमका अनुसार बाँध निर्माणको समय अवधि ६० प्रतिशतभन्दा बढि सकिँदा भौतिक प्रगती पनि यतिखेर ४० प्रतिशत माथि नै हुनु पर्दथ्यो । निर्माण व्यवसायीले सम्झौता अनुसार काम गर्न नसकेपछि सम्झौता बमोजिम वैकल्पिक व्यवस्था गर्ने विषयमा विभाग र मन्त्रालयमा बिगतदेखि नै छलफल हुँदै आएको छ ।उक्त आयोजनाअन्तर्गत सुनकोसी तथा तामाकोसीको दोभानभन्दा नौ सय मिटर तल सिन्धुलीको सुनकोशी गाँउपालिका–७, कानढुङ्ग्रीमा सुनकोशी नदीमा बाध निर्माण भई रहेको आयोजनाले जनाएको छ ।‘‘सुनकोशी नदीमा करिब ३० मिटर आग्लो र १५८ मिटर लम्बाईको बाँध निर्माण गर्न पहिलो चरणको काम अन्तर्गत रामेछाप जिल्लातर्फ कपर ड्याम (अस्थायी बाध) निर्माण गरी पानी तर्काएर बाँधको स्थायी संरचना अलिअलि निर्माण हुँदै आएको छ,’’ उहाँले भन्नुभयो, ‘‘हालसम्म भएको उक्त प्रगती पनि अस्थायी र स्थायी कामको प्रगती हो ।’’ उक्त आयोजनाको यस अघि बनेका सरकारको विभागिय मन्त्रीबाट पटक–पटक स्थलगत निरीक्षण गरी बाँध निर्माणको कार्यलाई तीव्र बनाउन निर्देशन हुँदै आए पनि निर्वाण व्यवसायीले कामको गति बढाउन नसकि रहेको छैन ।बाँध निर्माणको काम चित्त बुभ-दाे नभएपछि सरकार उक्त निर्माण व्यवसायीसँगको ठेक्का तोड्ने प्रक्रियामा पुगेको पनि आयोजनाले जनाएको छ । उक्त व्यवसायी कम्पनिले बाध निर्माणका लागि १४ अर्ब सात करोड ५९ लाख रुपियाँ लागतमा ठेक्का सम्झौता गरेको छ । आयोजनाअन्तर्गत कुसुमटारबाट १३ दशमलव तीन किलो मिटर लम्बाईको सुरुङ्मार्ग टनेल बोरिङ मेसिन(टिविएम)बाट निर्माण गरी २०८१ वैशाखमा ‘ब्रेक थ्रु’ भई सकेको सकेको छ । उक्त पाँच दशमलव पाँच डायमिटरको सुरुङमार्ग निर्माणका लागि चिनियाँ कम्पनी चाइना ओभरसिज इन्जिनियरिङ (कोभेक)ले करिब ११ अर्ब रुपियाँमा ठेक्का लिएको थियो ।सुनकोेशी नदीमा बाध निर्माण भएपछि १३ दशमलव तीन किलो मिटर लम्बाईको सुरुङमार्फत प्रतिसेकेन्ड ६७ क्युसेक पानी कुसुमटार स्थित मरिण खोलामा खसालिने छ ।  त्यहाँ ६६ दशमलव २९ मिटर हेटडबाट पानी झारेर ३१ दशमलव ०७ मेघावाट विद्युत् उत्पादन गरिने छ । आयोजनाको लागत सुरुमा करिब ४६ अर्ब रुपियाँ रहेकोमा पछिल्लो अपडेट हुँदा ४९ अर्ब ४२ करोड रुपियाँ पुगेको आयोजना प्रमुख कार्कीले जानकारी दिनुभयो । उहाँका अनुसार आर्थिक वर्ष ०७७/०७८ बाट सुरु भएको आयोजना ०८४/०८५ सम्ममा सक्ने लक्ष्य रहेको छ ।आयोजना अनुसार पहिलो चरणको कामअन्तर्गत सुरुङ निर्माण रहेको छ । दोस्रो चरणको कामअन्तर्गत बाँध, पावर हाउस, पानी फर्काउने इन्टेक लगायतका संरचना निर्माण रहेको छ । तेस्रो चरणको काम विद्युत् गृहभित्र विद्युत् उत्पादन गर्नुपर्ने संरचना बनाउनु पर्ने छ । चौथो चरणमा उत्पादन भएको विद्युत् सर्लाहीको नबलपुर पुर्‍याई राष्ट्रिय प्रसारण लाइनमा जोड्नु पर्ने रहेको छ ।बहुउद्देश्यीय सो आयोजनाको मुख्य उद्देश्य विद्युत् उत्पादनसँगै तराईका बारा, रौतहट, सर्लाही, महोत्तरी र धनुषा जिल्लामा गरी एक लाख २२ हजार हेक्टर क्षेत्रमा सिँचाइ सुविधा पुर्‍याउने रहेको आयोजनाले जनाएको छ ।",
      "link": "https://gorkhapatraonline.com/news/176792",
      "image": "https://gorkhapatraonline.com/storage/media/311556/conversions/sunkosi-daibharsan-news-photo-sindhuli-original-thumb.jpg"
    },
    {
      "slug": "176789",
      "title": "एन्टिबायोटिकको प्रयोगले जनस्वास्थ्यमा गम्भीर असर",
      "timestamp": 1761350400000,
      "source": "gp",
      "content": "चिकित्सकको परामर्शबिना आफूखुसी एन्टिबायोटिकको प्रयोग गर्ने बानीले देशभर ‘एन्टिमाइक्रोबियल रेसिस्टेन्स (एएमआर)’ नामक मौन महामारीलाई जन्माइरहेको भन्दै सरोकारवालाहरूले चिन्ता व्यक्त गरेका छन् ।",
      "longContent": "विराटनगर, कात्तिक ८ गते । विराटनगरकी सरिता कार्कीले केही दिनअघि आठ वर्षीय छोरालाई सामान्य खोकी र ज्वरो आएपछि नजिकैको फार्मेसीबाट एन्टिबायोटिक किनेर दिनुभयो । दुई दिनमै निको भयो । तर केही हप्ता नबित्दै जब त्यही लक्षण फेरि देखियो, फेरि त्यही औषधी फार्मेसीबाट ल्याएर खुवाउनुभयो, तर पनि असर गरेन । ज्वरो नघटेपछि बल्ल कोशी अस्पतालको बालरोग विभागमा जचाउन लानुभयो, चिकित्सकले नयाँ र अझ शक्तिशाली एन्टिबायोटिक लेखिदिए । तब मात्र छोराको ज्वरो निको हुँदै गयो । अस्पतालको बालरोग विभागको ओपिडीमा भेटिएकी सरिताले भन्नुभयो, “पहिलो पटक काम गरेको औषधि यसपालि काम नगरेपछि थाहा पाए, हामी कति गलत ढङ्गले औषधि खाइरहेका रहेछौँ ।”त्यस्तै, मोरङको बेलबारीका ५५ वर्षीय रामबहादुर राईले पनि चिकित्सकको परामर्श बिना नै एन्टिबायोटिक औषधीको प्रयोग गर्ने बानी गरेको बताउनुहुन्छ । “मलाई प्रायः दात दुखिरहन्छ, पसल गएर एन्टिबायोटिक किन्थेँ । तीन–चार दिन खाएपछि दुखाइ हराउँथ्यो, त्यसपछि बाँकी औषधी राख्थेँ”, राईले सुनाउनुभयो, “तर पछिल्लो पटक त्यही समस्या दोहोरिँदा औषधिले काम नगरेपछि दन्त चिकित्सकले यो औषधीको असर तपाईंको शरीरमा घटिसक्यो भनेर सबै कुरा बुझाएपछि पो म त झसङ्ग भए ।” यता धरानकी ३२ वर्षीया विद्यार्थी रीता तामाङले त औषधी फेसबुक समूहको सल्लाहमा नै लिँदै आएकी बिताउनुहुन्छ । आफूसँग केही समस्या भए साथीभाइसँग सल्लाह मागेर सावधान खोज्ने बानी स्वास्थ्यजस्तो गम्भीर विषयमा पनि लागू गरेको सुनाउनुहुन्छ । “मैले त फेसबुकका साथीहरूले दिएको सल्लाहको विश्वास गरेर पनि एन्टिबायोटिक औषधी धेरैपटक खाएको छु, साथीभाइले आफूलाई पनि त्यस्तै समस्या भएर यो एन्टिबायोटिक खाँदा तुरुन्त निको हुन्छ भनेर सुनाउथे म पनि त्यही प्रयोग गर्थेँ, तर पछिल्लो पटक पेट दुख्दा अस्पताल भर्ना हुनुपर्‍यो”, रीताले भन्नुभयो, “एन्टिबायोटिक औषधी आफूखुसी सेवन गर्नाले सामान्य औषधिले काम नगरेको बताउँदा म छक्क परे ।” त्यसपछि डाक्टरको सल्लाहबिना कहिल्यै एन्टिबायोटिक औषधी नखाने निर्णय गरेको उहाँ बताउनुहुन्छ । यी तीन उदाहरणहरू औषधी सजिलै पाइने र ‘छिटो निको हुने’ सोचका कारण मानिसहरू आफैँ चिकित्सक बन्ने प्रवृत्ति बढ्दै गएको ज्वलन्त उदाहरण हुन् । चिकित्सकको परामर्शबिना आफूखुसी एन्टिबायोटिकको प्रयोग गर्ने बानीले देशभर ‘एन्टिमाइक्रोबियल रेसिस्टेन्स (एएमआर)’ नामक मौन महामारीलाई जन्माइरहेको भन्दै सरोकारवालाहरूले चिन्ता व्यक्त गरेका छन् ।कोशी अस्पतालका डा बालरोग विभाग प्रमुख डा रामनारायण चौधरी पछिल्ला वर्षमा सामान्य सङ्क्रमणका औषधीहरूले काम गर्न छोडेका बिरामी बढ्दै गएको बताउनुहुन्छ । उहाँ भन्नुहुन्छ, “एन्टिबायोटिकको दुरूपयोगले ब्याक्टेरिया झन बलियो बनाउँछ । एकपटक असर गरे पनि दोहोरिँदा काम नगर्ने हुन्छ, यो अत्यन्तै खतरनाक सङ्केत हो ।”साधारण औषधीको तुलनामा एन्टिबायोटिक औषधीको जथाभावी प्रयोगले स्वास्थ्यमा प्रतिकूल असर नोबेल मेडिकल कलेजका प्रिन्सिपल तथा वरिष्ठ फोक्सो रोग विशेषज्ञ प्रा डा रामहरि घिमिरे बताउनुहुन्छ । उहाँ  भन्नुहुन्छ, “चिकित्सकले सिफारिस गरेको औषधीको पूरा डोज नखाने, औषधी पसलेले उमेर र तौलको अनुपातमा मात्रा मिलाएर औषधी दिन नसक्ने, कतिपय चिकित्सकले कीटाणुको जाँच नगरीकनै यस्ता औषधी दिँदा समस्या हुने गरेको हो ।”प्रा डा घिमिरेका अनुसार जीवाणु, भाइरस, परजीवी र फङ्गीजस्ता कीटाणुबाट मानवलाई हुने सङ्क्रमण रोक्न प्रयोग गरिने औषधी नै एन्टिमाइक्रोबियल औषधि हो । यस्ता औषधीको अवाञ्छित प्रयोग हुँदा सूक्ष्मजीवले प्रतिरोध क्षमता विकास गर्ने र तिनले गराउने रोग निको नहुने तथा बिरामीको मृत्युसमेत हुनसक्ने भएकाले यसलाई गम्भीर रूपमा लिनुपर्ने उहाँको सुझाव छ  विश्वमा एन्टिमाइक्रोबियल रेजिस्टेन्सअर्थात् प्रतिजैविक प्रतिरोध विश्वव्यापी जनस्वास्थ्यको मात्र नभई चिकित्सा विज्ञानको पनि प्रमुख चुनौतीका रूपमा देखापरेको छ । यस जटिल समस्याले गर्दा हाल उपलब्ध एन्टिबायोटिक्सलगायत एन्टिमाइक्रोबियल औषधिको प्रभावकारिता कम हुँदै विज्ञहरू बताउँछन् । “सकेसम्म यस्ता औषधीको प्रयोग कम गर्नुपर्छ, कहिलेकाहीँ गर्नैपरे चिकित्सकको सल्लाहबमोजिम कति दिन खाने, कति पटक खाने मात्रा मिलाएर खानुपर्छ”, डा घिमिरे भन्नुहुन्छ, “मात्रा मिलाएर औषधी सेवन गरिएन भने अर्कोपटक यही औषधीले काम नगर्न सक्छ ।”विराटनगरका औषधी व्यवसायीहरू पनि यो प्रवृत्तिबारे चिन्तित छन् । नेपाल औषधि व्यवसायी सङ्घ मोरङ शाखाका अध्यक्ष देशबन्धु ढकाल र ‘एन्टिबायोटिक रेसिस्टेन्स’ रोक्नका लागि सबैभन्दा पहिले उपभोक्ता स्वयं सचेत हुनु जरुरी भएको बताउनुहुन्छ । उहाँको भनाइमा धेरैजसो अवस्थामा उपभोक्ताले चिकित्सकको सल्लाह बिना नै औषधी माग गर्ने प्रवृत्ति अझै रोकिएको छैन ।“हामीले सङ्घमा आबद्ध सबै सदस्यहरूलाई लागुऔषध, मनोदिपक तथा एन्टिबायोटिक औषधी आफुखुसी नबेच्न बारम्बार सचेत गराइरहेका छौँ”, अध्यक्ष ढकाल भन्नुहुन्छ, “सङ्घले बिराटनगर महानगरभित्रका मात्र होइन, रङ्गेली, उर्लाबारी, लेटाङलगायत १० भन्दा बढी स्थानका औषधी व्यवसायीलाई पनि यस्ता औषधि बिक्री–वितरणसम्बन्धी अभिमुखीकरण तालिम दिइसकेको छ ।” उहाँका अनुसार कतिपय अवस्थामा उपभोक्ताको दबाबका कारण बिना ‘प्रेस्क्रिप्सन एन्टिबायोटिक’ बिक्री हुने समस्या देखिन्छ । उहाँ भन्नुहुन्छ, “कहिलेकाही उपभोक्ताले चिकित्सकले यही औषधी लेखिदिएका थिए, पुर्जी बिर्सिएँ भनेर माग गर्छन् । यस्तो अवस्थामा व्यवसायीले इन्कार गर्दा उपभोक्ताबाटै दवाव सृजना हुने समस्या रहन्छ ।”ढकालले यस अवस्थालाई गलत अभ्यास भन्दै सङ्घले यसबारे सचेतना कार्यक्रम र अनुगमन दुवै गर्दै आएको जानकारी बताउनुभयो । उहाँले थप्नुभयो, “यो समस्या समाधानका लागि जनचेतना र सरकारी नियमन दुवै जरुरी छन् । एन्टिबायोटिक रेसिस्टेन्स कुनै एक पक्षको जिम्मेवारी मात्र होइन । चिकित्सक, औषधि व्यवसायी, उपभोक्ता र नियामक सबैले आफ्नो भूमिका इमान्दारीपूर्वक निभाउन सके मात्र यो रोक्न सकिन्छ ।”एन्टिबायोटिकको गलत प्रयोग केवल मानिसमा सीमित छैन । पशुपालन र मत्स्य क्षेत्रमा पनि यसको असर बढ्दो छ । पशुपन्छी तथा मत्स्य विकास निर्देशनालय, कोशी प्रदेशका सूचना अधिकारी तथा पशु चिकित्सक विनोदकुमार शाह प्रदेशका धेरैजसो पोल्ट्री फार्ममा अझै चिकित्सकको सल्लाहबिना एन्टिबायोटिक प्रयोग हुने गरेको बताउनुहुन्छ । डा शाह सामान्य रोग देखिँदा पनि किसानले आफैँ औषधि प्रयोग गर्छन्, जसले पशुको मात्र होइन, मानिसको स्वास्थ्यमा पनि असर पार्ने बताउनुहुन्छ । उहाँका अनुसार पशुमा प्रयोग भएका औषधीको अवशेष दूध, मासु र अण्डामार्फत मानिसको शरीरमा पुग्ने हुँदा दीर्घकालीन रूपमा प्रतिरोध विकास हुन्छ ।“यो ‘वन हेल्थ’ दृष्टिकोणको विषय हो, मानिस, पशु र वातावरण एकअर्कासँग जोडिएका छन् । त्यसैले समाधान पनि समग्र दृष्टिकोणबाट खोज्नुपर्छ”, शाहले भन्नुभयो । निर्देशनालयले हाल किसानलाई सचेत गराउन तालिम सञ्चालन गरिरहेको छ । “औषधी प्रयोगअघि अनिवार्य पशु चिकित्सकको सल्लाह लिन, सही मात्रा र अवधि कायम राख्न, र ‘विथड्रअल पिरियड’ अर्थात् औषधि प्रयोगपछि दूध वा मासु खान नहुने समयावधि बुझ्न हामी किसानलाई निरन्तर सन्देश दिइरहेका छौँ”, उहाँले भन्नुभयो ।शाहका अनुसार बजारमा एन्टिबायोटिक सहजै उपलब्ध हुँदा यसको दुरूपयोग रोक्न चुनौती छ । निर्देशनालयले नीति र कानुनी कडाइका लागि मन्त्रालयसँग सहकार्य गरिरहेको छ । “तर केवल नियन्त्रणले होइन, चेतनाले पनि परिवर्तन ल्याउँछ”, उहाँले जोड दिनुभयो ।कोशी प्रदेशमा एन्टिबायोटिक प्रतिरोधबारे जागरुकता फैलाउन स्वास्थ्य, पशु, शिक्षा र सञ्चार सबै क्षेत्रको समन्वय आवश्यक रहेको शाहको भनाइ छ । “एन्टिबायोटिक बचाउनु भनेको भविष्यको स्वास्थ्य बचाउनु हो । किसान र उपभोक्ता दुवै जिम्मेवार बन्नुपर्छ”, उहाँले सन्देश दिनुभयो ।विराटनगर महानगरपालिकाका स्वास्थ्य शाखा संयोजक दिलीपकुमार यादव समुदायमा एन्टिबायोटिकको सही प्रयोगबारे बुझाइ कमजोर रहेका कारण यसको दुरूपयोग बढ्दै गएको बताउनुुहुन्छ । उहाँ भन्नुहुन्छ, “अब विद्यालय, महिला समूह र स्वास्थ्यकर्मीमार्फत सचेतना फैलाउनु आवश्यक भएको देखिएको छ, यसको जोखीमलाई न्यूनीकरण गर्न कस्तो कार्यक्रम ल्याउन सकिन्छ भन्नेबारे हामी सोचिरहेका छौँ ।”एन्टिबायोटिकको बेथितिले केवल स्वास्थ्य प्रणाली होइन, भविष्यको पुस्ता नै जोखिममा पार्ने खतरा बढाएको छ । नेपाल पत्रकार महासङ्घ कोशी प्रदेशका अध्यक्ष भरत खड्का भन्नुहुन्छ, “एन्टिबायोटिक प्रतिरोध अब केवल चिकित्सक र बिरामीबीचको कुरा होइन, यो सम्पूर्ण समाजको साझा चुनौती हो ।”एन्टिबायोटिकको गलत प्रयोग रोक्न जनचेतना नै सबैभन्दा शक्तिशाली औषधी भएकाले यो अदृश्य महामारीको खतरा देखाउने र जनचेतना फैलाउने जिम्मेवारी मिडियाको पनि बराबरको भएको उहाँ बताउनुहुन्छ । पत्रकारहरूले तथ्य, मानवीय कथा र समाधानका कोणबाट समाचार लेखे भने समाजमा व्यवहार परिवर्तन ल्याउन सक्ने भन्दै यो बिषयमा अझै शसक्त रूपमा कलम चलाउनु आवश्यक भएको उहाँ बताउनुहुन्छ ।के भन्छ विश्व स्वास्थ्य सङ्गठन ?विश्व स्वास्थ्य सङ्गठनले पनि हाल दश प्रमुख विश्वव्यापी जनस्वास्थ्य खतराको रूपमा राखेको छ । एन्टिबायोटिकले काम नगर्ने हुँदा सन् २०३० सम्म थप २ करोड ४० लाख मानिस चरम गरिबीमा पुग्ने अध्ययनहरूले देखाएका छन् । जसले गर्दा विश्व अर्थतन्त्रमा मात्रै १०० खराब अमेरिकी डलरको भार पर्ने देखिएको भाइरोलोजीष्ट विशेषज्ञ डा सन्तोष दुलाल डा दुलाल बताउनुहुन्छ । यसले सन् २०५० सम्म वार्षिक ३.८ कूल गार्हस्थ्य उत्पादनमा असर गर्ने देखिएको उहाँको भनाइ छ । विश्व स्वास्थ्य सङ्गठनले एन्टिमाइक्रोबियल रेजिस्टेन्सलाई १० प्रमुख स्वास्थ्य चुनौतीमा सामेल गरेको छ । विश्वभर एक वर्षमा करिब सात लाख मानिसको मृत्यु एन्टिमाइक्रोबियल रेजिस्टेन्सका कारण हुन्छ । एन्टिमाइक्रोबियल रेजिस्टेन्सले स्वास्थ्यका अलावा आर्थिक क्षेत्रमा समेत प्रतिकूल प्रभाव पार्छ । विश्व बैंकले सन् २०१७ मा प्रकाशित प्रतिवेदनअनुसार सन् २०३० सम्ममा एन्टिमाइक्रोबियल रेजिस्टेन्सका कारण विश्वले वार्षिक ३.४ खर्बसम्म आर्थिक घाटा व्यहोर्नुपर्ने हुन सक्छ । जसले सन् २००८–९ को आर्थिकमन्दीभन्दा पनि अप्ठ्यारो परिस्थिति निम्त्याउँछ । एन्टिमाइक्रोबियल रेजिस्टेन्सको फैलिँदो दर भने निम्न तथा मध्यम आय भएका देशमा उच्च छ । तीमध्ये नेपाल पनि एक हो ।हाल विश्वमा एक सय ३७ बटा एन्टिबायोटिक औषधी सङ्क्रमणको उपचारमा प्रयोग भइरहेका छन् । झण्डै ७० प्रतिशत औषधिमा एएमआरअर्थात् एन्टिबायोटिक माइक्रोवायल रेसिस्टेन्स देखिएको विश्व स्वास्थ्य सङ्गठनको तथ्याङ्कले देखाएको छ ।नेपालमा एन्टिमाइक्रोबियल रेजिस्टेन्सको अवस्थापछिल्लो १६ वर्षदेखि ब्याक्टेरिया मार्ने नया औषधी (एन्टिबायोटिक) को खोज हुनसकेको छैन । त्यसअघि बनाइएका एन्टिबायोटिकलाई ब्याक्टेरियाले पचाउँदै गएका छन्, जसलाई एन्टिमाइक्रोबियल रेसिस्टेन्स (एएमआर) भनिन्छ । यही क्रम जारी रह्यो भने सन् २०५० मा बिरामीलाई एन्टिबायोटिकले काम नगरेर मृत्यु हुनेको सङ्ख्या प्रतिवर्ष एक करोड हुने अनुमान विश्व स्वास्थ्य सङ्गठनले गरेको छ । जसलाई महामारीकै संज्ञा दिइएको छ । यसको चपेटामा नेपालजस्ता विकासशील देश बढी पर्ने देखिन्छ ।विश्वमा भएका मृत्युमध्ये १२ लाख २७ हजार मृत्यु एन्टिबायोटिक औषधीले काम नगरेर भएको छ । यसलाई चिकित्सकीय भाषामा एएमआरअर्थात् एन्टिबायोटिक रेसिस्टेन्स भनिएको छ । नेपालमा भने एन्टिबायोटिकको प्रभावकारिता र यसले गराएको मृत्युका बारेमा कुनै अध्ययन अनुसन्धान भएको छैन ।नेपालमा पनि एन्टिमाइक्रोबियल रेजिस्टेन्स बढ्दो जनस्वास्थ्य चुनौतीका रूपमा देखा परिसकेको छ । यसको प्रभावकारी रोकथाम तथा नियन्त्रणका लागि नेपाल सरकारले विभिन्न नीति–निर्माण तथा कार्यान्वयन गरिरहेको छ । नेपालको संविधानले स्वास्थ्यलाई नागरिकको नैसर्गिक अधिकारका रूपमा स्थापित गरेको छ । राज्यका सबै नागरिकको स्वास्थ्य सेवामा सर्वसुलभ पहुँच सुनिश्चित गर्नु सरकारको दायित्व हो । राष्ट्रिय स्वास्थ्य नीति २०१९ ले एन्टिमाइक्रोबियल रेजिस्टेन्सलाई जनस्वास्थ्यको चुनौतीका रूपमा व्याख्या गर्दै यसको प्रभावकारी रोकथाम तथा नियन्त्रणका लागि नेसनल एक्सन प्लानको आवश्यकता पनि औँल्याएको छ । बनिसकेका नीतिको फितलो कार्यान्वयन, एन्टिमाइक्रोबियलको उचित तथा प्रभावकारी प्रयोगबारे नीति–नियमको अभाव, सिङ्गो स्वास्थ्य क्षेत्रको प्रणालीगत चुनौती, संरचनागत एवं सांस्कृतिक कारणले गर्दा समुदायमा एन्टिमाइक्रोबियल रेजिस्टेन्सको चुनौती बढ्दो क्रममा छ । रासस",
      "link": "https://gorkhapatraonline.com/news/176789",
      "image": "https://gorkhapatraonline.com/storage/media/311560/conversions/Medical-Photo-original-thumb.jpg"
    },
    {
      "slug": "176784",
      "title": "ह्यात होटललाई सेवा सुचारु गर्न आग्रह",
      "timestamp": 1761350400000,
      "source": "gp",
      "content": "प्रधानमन्त्री सुशीला कार्कीले ह्यात होटलको सेवा बन्दर र कर्मचारी प्रवेशमा गरिएको निषेधबारे चासो व्यक्त गर्नुभएको छ ।",
      "longContent": "काठमाडौँ, कात्तिक ८ गते । प्रधानमन्त्री सुशीला कार्कीले ह्यात होटलको सेवा बन्दर र कर्मचारी प्रवेशमा गरिएको निषेधबारे चासो व्यक्त गर्नुभएको छ । प्रधानमन्त्री कार्कीको चासोपछि अर्थमन्त्री रामेश्वर खनालले शनिकार बिहान ह्यात रिजेन्सी व्यवस्थापनसँग जानकारी लिनुभएको छ । त्यस क्रममा अर्थमन्त्री खनालले सुरक्षाको पूर्ण प्रत्याभूति दिन सरकार तयार रहेको र कत्ति पनि विचलित नभई सेवा सुचारु गर्न आग्रह गर्नुभएको छ ।खनालले भन्नुभयो, ‘‘तपाईँहरु आत्तिन भएन । उच्च मनोबलका साथ आफ्नो सेवा सुचारु गर्नुहोस् । हामी साथमा छौँ । सुरक्षाको व्यवस्था हामी मिलाउँछौँ । कत्ति पनि विचलित नभएर आफ्नो व्यवसायलाई निरन्तरता दिनुहोस् ।’’यसबारे भोलि (आइतबार) होटल व्यवस्थापनसँग सरकारले थप छलफल गरी आवश्यक पहल गर्नेछ ।",
      "link": "https://gorkhapatraonline.com/news/176784",
      "image": "https://gorkhapatraonline.com/storage/media/311532/conversions/thumb-original-thumb.jpg"
    },
    {
      "slug": "176772",
      "title": "तराई/मधेशमा मात्र सीमित छठ देशभर फैलिँदै",
      "timestamp": 1761350400000,
      "source": "gp",
      "content": "विगतमा मधेशी समुदायमा मात्र सीमित छठ अहिले देशभर फैलिएको छ । चार दिनसम्म मनाइने छठ पर्व आज (शनिबार)बाट विधिवत रूपमा सुरु भएको छ ।",
      "longContent": "अजय शाहगौशाला (महोत्तरी), कात्तिक ८ गते । विगतमा मधेशी समुदायमा मात्र सीमित छठ अहिले देशभर फैलिएको छ । चार दिनसम्म मनाइने छठ पर्व आज (शनिबार)बाट विधिवत रूपमा सुरु भएको छ । सत्य, अहिंसा, आरोग्य र समृद्धिको रूपमा मनाइने चारदिने छठ पर्व महोत्तरीसहित नेपालका विभिन्न भागमा धार्मिक विधिपूर्वक मनाइने गरिन्छ ।छठ पर्वको पहिलो दिन आज व्रतालु (उपासक) हरूले (नहा खा) नुहाएर खाने विधि पूरा गरी छठ पर्वको शुभारम्भ गर्ने गर्दछन् ।छठ पूजाको दोस्रो दिन भोलि खर्ना मनाइन्छ । जसअन्तर्गत व्रतालुहरूले दिनभरि उपवास बसेर राति खीर, पुरीलगायतका वस्तुहरू गृह देवता र सूर्य देवतालाई चढाई अरबा अरबाइन अर्थात बिना नुनको खानेकुराहरू खाने गर्दछन् ।त्यस्तै, यस पर्वको तेस्रो दिन व्रतालुहरूले दिनभरि आ–आफ्ना घरमा नानाथरीका पकवान बनाएर, केरा, स्याउ, उखुसहित विभिन्न प्रकारका माटाका भाँडामा राखेर साँझपख नदी तलाउमा गई अस्ताउँदो सूर्यलाई अर्घ्य दिने गर्दछन् ।त्यस दिन रातभरि नदी, तलाउ तथा पोखरीको डिलमा जाग्राम बसेर त्यसको भोलिपल्ट बिहान पुनः उदाउँदो सूर्यलाई ती सबै खाद्य वस्तुले अर्घ्उ दिँदै छठ पर्वको समापन गर्ने गरिन्छ । छठ पर्व मनाउन आज व्रतालुहरू नजिकको नदी, तलाउ र पोखरीमा छठ पूजाका लागि घाट अर्थात (पूजा गर्ने स्थान) बनाइरहेका छन् भने कतिपय ठाउँमा केराको थाम र लाखौँ रुपियाँको पन्डाल तथा रङ्गीचङ्गी बत्तीहरूले सजाउने कार्य गरिरहेका छन् । छठ पर्व नेपाल र भारतका उत्तरीय क्षेत्रमा हिन्दूहरूले मनाउने एक महत्त्वपूर्ण पर्व हो । पण्डीत इन्द्रकान्त झाका अनुसार यो पर्वमा षष्ठी भगवतीको पूजा अर्चना गरी पुत्र, पति र परिवारको कल्याणको कामना गर्ने गरिन्छ ।पहिले नेपालको विशेष रूपले तराई (मधेश) क्षेत्रमा श्रद्धा एवम् भक्तिपूर्वक यो पर्व मनाउँदै आएकोमा अहिले सङ्घीय राजधानी काठमाडौँसहित पहाडी समुदाय र मुश्लिक धर्माम्बलम्बीहरुले समेत मनाउन थालेको हुँदा यसको महत्त्व दिन प्रति दिन बढ्दो छ । पवित्र मनले छठ पर्व मनाउँदा पारिवारिक कल्याण, सन्तानसुख तथा मनोकामना पूरा हुने विश्वास गरिन्छ ।भाकल पूरा भएपछि पछिल्लो तीन वर्षदेखि छठ पर्व मनाउन थालेको बर्दिवास नगरपालिका १ की तारा देवी ढकालले भन्नुभयो । उहाँले छठका लागि सबै पूजाका सामग्री किनमेल गर्ने काम आज गर्नका लागि तयारी गरेको सुनाउनुभयो । त्यसैगरी, गौशाला नगरपालिकाका मुश्लिक धर्माम्बलम्बी मोहम्मद युसिफ राइनले छोरा बिरामी भएर र छठ पर्वको भाकल गरेपछि ठीक भएपछि पछिल्लो दुई वर्षदेखि छठ मनाउन थालेको बताउनुभयो । इतिहाससृष्टिको सुरूवातदेखि नै सूर्यको उपासना गरिँदै आएको पाइन्छ । अग्नि पुराणमा पनि षष्ठी व्रतको प्रसंग उल्लेख छ । चौध वर्षको वनवास र एक वर्षको अज्ञातवास बसेको बेला कुन्ती, द्रौपदीसहित पाण्डवले यो व्रत गरेको वर्णन महाभारतमा पाइन्छ । त्रेता युगमा राजा दशरथकी रानी कौशल्याले पनि यो व्रत गरेको बताइन्छ । कात्तिक महिनामा मनाइने छठलाई ठुलो छठ भनिन्छ । चैतको षष्ठी तिथिमा पनि केही ठाउँमा यो पर्व मनाइन्छ ।विधिसूर्य उपासनासँग सम्बन्धित छठ पर्व प्रत्येक वर्ष कात्तिक शुक्ल पञ्चमी र षष्ठीका दिन मनाइने गरिन्छ । व्रत बस्नेहरू स्नान गरेर उपवास बसी आत्मशुद्धि गर्छन्, जसलाई खर्ना भनिन्छ । षष्ठीका दिन नदी र पोखरीको घाटमा व्रतालुहरूले स्नान गरी बेलुकाको समयमा जलाशयमा उभिएर सूर्यलाई फलफूल, ठेकुवा र कसार अर्घ्य दिन्छन् । व्रतालु भक्तजनहरू राती धेरैजसो नदी किनारमा बास बस्छन् भने केही घर फर्किन्छन् । तर शुद्धाशुद्धिको धेरै विचार गर्नुपर्ने भएकाले कहीँ कतै अशुद्ध नहोस् भन्नेमा उनीहरू सजग हुन्छन् । शुद्ध भावनाले यो व्रत गर्नाले तुरुन्त फल पनि पाइने धर्मावलम्बीहरूको विश्वास छ । त्यसकारण मनले मात्र शुद्ध नभएर सबैथोक चोखो हुनुपर्ने हुनाले व्रतालुहरूले मात्र नभई सम्पूर्ण परिवारले नै यसलाई कडाइका साथ पालना गर्छ ।कात्तिक शुक्ल चतुदर्शीका दिनबाट सुरु हुने छठ पर्व नै यो एउटा यस्तो चाड हो जसमा डुब्न लागेको सूर्यको साथै उदाउँदो सूर्यको पनि आराधना गर्ने गरिन्छ । समाजमा उदाउँदो वा प्रतिष्ठीत व्यक्तीलाई सबैले ढोग्छन् सम्मान गर्छन्, तर डुब्न लागेको घाम गरीब तथा बेसहारालाई कसैले हेर्दैनन्, तर यस पर्वले जुनसुकै अवस्थामा पनि सबैलाई समान व्यवहार गर्नुपर्छ भन्ने सन्देश दिन्छ । त्यस्तै सूर्यले सबै प्राणीहरूलाई समानरूपमा प्रकाश दिन्छ त्यसैले सबैमाथि समान व्यवहार गर्नुपर्छ भन्ने सोच विकास गर्नका लागि सूर्यको पूजा गरिन्छ । वर्षको दुई पटक चैत र कार्तिक महिनामा धुमधामका साथ मनाइने यस पर्वमा चोखो र शुद्धाशुद्धिमा अत्यन्तै ध्यान दिइन्छ । विधी विधान अनुसार मनाएमा आफ्ना सम्पूर्ण कष्ट हटेर जाने जनविश्वास रहि आएको छ । छालासम्बन्धी रोग निदानका लागि, पुत्र प्राप्तिका लागि र भाकल पूरा गर्न मानिसहरू भक्तिमा लिप्त भएर नजिकैको पोखरी जलाशय कुण्डमा गई यस दिन छठ पूजा गर्दछन् । छैठको पूजा गर्दा उखु, केराको बोट, बेसार, अदुवा, नरिवल, जौ, भुसुवा, ठेकुवा, फलफूल, मिठाई जस्ता सामग्रीको आवश्यकता पर्दछ । सम्पूर्ण प्राणीलाई बिना कुनै भेदभाद समान शक्ति, ताप र किरण दिने समानताको प्रतीक सूर्यको यसै महिमालाई आत्मसात गर्दै सूर्यको पूजा प्रार्थना र आराधना तन, मन लगाएर चार दिनसम्म गरिन्छ ।",
      "link": "https://gorkhapatraonline.com/news/176772",
      "image": "https://gorkhapatraonline.com/storage/media/311520/conversions/chhath-original-thumb.jpg"
    },
    {
      "slug": "176769",
      "title": "रुकुम जिप दुर्घटना : मृतकको सङ्ख्या आठ पुग्यो, १० घाइते",
      "timestamp": 1761350400000,
      "source": "gp",
      "content": "रुकुमपश्चिमको बाँफिकोट गाउँपालिका ७ झारमारे नजिकै बुराउसेनीमा शुक्रबार बेलुका जिप दुर्घटना हुँदा मृत्यु हुनेको सङ्ख्या आठ पुगेको छ ।",
      "longContent": "राजु लामिछानेरुकुमपश्चिम, कात्तिक ८ गते । रुकुमपश्चिमको बाँफिकोट गाउँपालिका ७ झारमारे नजिकै बुराउसेनीमा शुक्रबार बेलुका जिप दुर्घटना हुँदा मृत्यु हुनेको सङ्ख्या आठ पुगेको छ । जिल्ला प्रहरी कार्यालय रुकुमपश्चिमका अनुसार सात जनाको घटनास्थलमै र एकजनाको उपचारको क्रममा मृत्यु भएको हो । जिल्ला प्रहरी कार्यालयका सूचना अधिकारी प्रहरी निरीक्षक हरिप्रसाद पुनका अनुसार मृत्यु हुनेमा मृत्यु हुनेमा आठबिसकोट नगरपालिका ३ निवासी ३० वर्षीया कमला ओली, आठबिसकोट नगरपालिका १ का १६ वर्षीय टेकजंग बुढा, १५ वर्षीया दिलमाया बुढा, १५ वर्षीया कल्पना नेपाल, २८ वर्षीया सर्मिला बिक, आठबिसकोट नगरपालिका २ का १७ वर्षीया मनिका ओली, १८ वर्षीया सर्मिला विक र २२ वर्षीया गोपाल ओली रहनुभएको छ । दुर्घटनामा परेर चालकसहित १० जना घाइते भएका छन् । घाइते हुनेहरुमा मुसीकोट नगरपालिका २ निवासी ३४ वर्षीय जिप चालक टोपजंग बुढा, आठबिसकोट नगरपालिका १ का निवासी १७ वर्षीया सिर्जना बुढा, १५ वर्षीया सपना नेपाल, १८ वर्षीया जुना बुढा, १७ वर्षीया संगिता बुढा, १९ वर्षीया शान्ति बुढा, १७ वर्षीया अञ्जना ऐरी, २० वर्षीया महिमा ओली, १७ वर्षीया मनिषा थापा र १५ वर्षीया सबिता विक हुनुहुन्छ । घाइते मध्य जुना बुढालाई थप उपचारका लागि नेपालगञ्ज लिइएको छ भने अन्यको जिल्ला अस्पताल सल्लेमा उपचार भइरहेको छ । शुक्रबार बेलुका जिल्ला सदरमुकाम मुसीकोट खलंगाबाट आठबिसकोट नगरपालिकाको स्यालाखदीतर्फ जाँदै गरेको रा १ ज ४२२ नम्बरको जिप आठबिसकोट नगरपालिका र बाँफिकोट गाउँपालिकाको सिमाना पर्ने झारमारे लेकमा दुर्घटना भएको थियो । जिप सडकबाट सात सय मिटर तल खसेको प्रहरीको भनाइ छ । क्षमताभन्दा बढि यात्रु रहेकाले जिप दुर्घटना भएको प्रारम्भिक अनुमान गरिएको छ ।",
      "link": "https://gorkhapatraonline.com/news/176769",
      "image": "https://gorkhapatraonline.com/storage/media/311517/conversions/Ghaite-(2)-original-thumb.jpg"
    },
    {
      "slug": "176764",
      "title": "तीन वटा प्रसारण लाइन निर्माणका लागि सरकारको अनुमति",
      "timestamp": 1761350400000,
      "source": "gp",
      "content": "सरकारले चालु आवको हालसम्म तीन वटा प्रसारण लाइन निर्माणका लागि अनुमति प्रदान गरेको छ ।",
      "longContent": "काठमाडौँ, कात्तिक ८ गते । सरकारले चालु आवको हालसम्म तीन वटा प्रसारण लाइन निर्माणका लागि अनुमति प्रदान गरेको छ ।ऊर्जा जलस्रोत तथा सिँचाइ मन्त्रालय मातहतको विद्युत् विकास विभागले भेरी करिडोरको बिजुली राष्ट्रिय प्रणालीमा जोडनका लागि महत्त्वपूर्ण मानिएको नलगाड मैनताडा प्रसारण लाइनलाई निर्माण अनुमति प्रदान गरेको छ । सो प्रसारण लाइन ७५ किलोमिटर लामो रहेको छ ।कूल ४०० केभी क्षमताको सो प्रसारण लाइनले दुई हजार ४०० मेगावाट बराबरको बिजुली प्रवाह गर्न सक्ने विभागले जनाएको छ । राष्ट्रिय प्रसारण ग्रीड कम्पनीले सो प्रसारण लाइन निर्माण गर्दैछ ।यस्तै, ३३ केभी क्षमताको खोरुङगा खोला प्रसारण लाइन निर्माणका लागि पनि अनुमति दिएको छ । सो प्रसारण लाइन चार दशमलव ३८ किलोमिटर रहेको छ । सो प्रसारण लाइनले चार दशमलव आठ मेगावाट बिजुली प्रवाह गर्छ । जलविद्युत् आयोजनाबाट उत्पादित बिजुली प्रणालीमा जोडनका लागि सो प्रसारण लाइन निर्माण हुन लागेको हो ।यसैगरी सुपर सर्दी खोला हाइड्रोपावरले पनि उत्पादित बिजुली प्रणालीमा जोडनका लागि ३३ केभी क्षमताको तीन दशमलव ६८ किलोमिटर लामो प्रसारण लाइन निर्माण गर्दैछ । सो प्रसारण लाइनमा दुई दशमलव नौ मेगावाट बिजुली प्रवाह हुनेछ ।विभागले हालसम्म कूल २७४ वटा साना ठूला प्रसारण लाइन निर्माणका लागि अनुमतिपत्र प्रदान गरिसकेको छ ।यस्तै, चालु आवको हालसम्म कूल आठ वटा प्रसारण लाइन निर्माणका लागि सर्वेक्षण अनुमति दिइएको छ । ती आयोजनामा १३२ केभी क्षमताको मध्य चमेलिया रहेको छ ।बेल्डिया सोलार पावर परियोजना, फालेखु खोला १३२ केभी प्रसारण लाइन परियोजना, जानकी सोलार पावर प्रसारण लाइन, दुधकोशी पाँचौँ २२० केभी प्रसारण लाइन परियोजना, समुन्द्रटार लप्सेफेदी २३२ केभी प्रसारण लाइन निर्माणका लागि अनुमति दिइएको छ ।यस्तै, डाडाँखेती बुर्तीबाङ १३२ केभी प्रसारण लाइन र सानी भेरी १३२ केभी प्रसारण लाइन परियोजना छन् । विभागले हालसम्म कूल १४४ प्रसारण लाइन निर्माणका लागि सर्वेक्षण अनुमति दिएको छ ।यसैगरी विभागमा हालसम्म कूल सर्वेक्षण अनुमतिपत्रका लागि कूल २१ वटा प्रसारण लाइनको आवेदन परेको छ । त्यसमध्ये  चालु आवको हालसम्म मात्रै ११ परियोजनाले अनुमतिका लागि आवेदन दिएका छन् । रासस",
      "link": "https://gorkhapatraonline.com/news/176764",
      "image": "https://gorkhapatraonline.com/storage/media/311511/conversions/Line-f..-original-thumb.jpg"
    },
    {
      "slug": "176742",
      "title": "खोलाले बगाउँदा एक जना बेपत्ता",
      "timestamp": 1761264000000,
      "source": "gp",
      "content": "ताप्लेजुङमा खोलाले बगाउँदा एक जना बेपत्ता हुनुभएको छ । फुङलिङ नगरपालिका–७ निवासी वर्ष ३० का राजन काम्बाङ बेपत्ता हुनुभएको हो ।",
      "longContent": "साहारा लिम्बूफुङलिङ, कात्तिक ७ गते । ताप्लेजुङमा खोलाले बगाउँदा एक जना बेपत्ता हुनुभएको छ । फुङलिङ नगरपालिका–७ निवासी वर्ष ३० का राजन काम्बाङ बेपत्ता हुनुभएको हो ।शुक्रबार काम्बाङ ससुरालीबाट घर फर्कने क्रममा फुङलिङ नगरपालिका–८ स्थित रहेको खड्कुले तमोर खोलामा पौडी खेल्दा खोलाले बगाएर बेपत्ता हुनु भएको सूचना अधिकारी तथा प्रहरी निरीक्षक विवेक बस्नेतले जानकारी दिनुभयो । बेपत्ता हुनुभएको काम्बाङको खोजी कार्य जारी रहेको प्रहरीले जनाएको छ ।",
      "link": "https://gorkhapatraonline.com/news/176742",
      "image": "https://gorkhapatraonline.com/storage/media/311477/conversions/khola-original-thumb.jpg"
    },
    {
      "slug": "176733",
      "title": "बारीमा फुलेको तोरीले वातावरण मनमोहक",
      "timestamp": 1761264000000,
      "source": "gp",
      "content": "गुल्मीका विभिन्न स्थानका किसानले बारीमा लगाएको तोरी फुलेर पहेँलै भएको छ। यहाँका किसानले लगाएको तोरी फुलेर बारीको अत्यन्त सुन्दर दृश्य देखिएको छ।",
      "longContent": "रमेश विश्वकर्मागुल्मी, कात्तिक ७ गते। गुल्मीका विभिन्न स्थानका किसानले बारीमा लगाएको तोरी फुलेर पहेँलै भएको छ। यहाँका किसानले लगाएको तोरी फुलेर बारीको अत्यन्त सुन्दर दृश्य देखिएको छ। फुलेर पहेँलै भएको तोरी पाकेपछि विभिन्न स्थानका किसानले घरमा भित्र्याएसँगै तोरी पेल्ने गर्छन्। यहाँका किसानले तोरीबाट निकालेको तेल घरमै प्रयोग गर्नुका साथै बिक्री समेत गर्दै आएका छन्। अहिले खेतबारीमा तोरी फुलेपछि यहाँको वातावरण निकै सुन्दर, आकर्षक, मनमोहक र रमाइलो देखिएको छ। यहाँका अधिकांश कृषकले तोरी खेती गर्दैआएका छन् । तोरी फुलेर मनमोहक भएपछि कृषक पनि खुसी देखिएका छन् ।",
      "link": "https://gorkhapatraonline.com/news/176733",
      "image": "https://gorkhapatraonline.com/storage/media/311453/conversions/tori-bari-original-thumb.jpg"
    },
    {
      "slug": "176724",
      "title": "'द्रूतमार्ग निर्धारित मितिमै सम्पन्न हुन्छ, लागत बढ्दैन'",
      "timestamp": 1761264000000,
      "source": "gp",
      "content": "देशको प्रमुख सुरक्षा सङ्गठन नेपाली सेनाले रणनीतिक महत्त्वका ३२ वटा  सडक आयोजना सम्पन्न गरेको छ ।",
      "longContent": "काठमाडौँ, कात्तिक ७ गते । देशको प्रमुख सुरक्षा सङ्गठन नेपाली सेनाले रणनीतिक महत्त्वका ३२ वटा  सडक आयोजना सम्पन्न गरेको छ ।त्यसक्रममा एक हजार ४०० किलोमिटरभन्दा बढी सडकको ‘पाइलट ट्रयाक’ खोली सरकारलाई हस्तान्तरण गरिसकेको नेपाली सेनाको युद्धकार्य निर्देशक मनोज थापाले जानकारी दिनुभयो ।राष्ट्रिय गौरवको आयोजनाका रूपमा रहेको कर्णाली करिडोरको खार्पुनाथस्थित चुवा खेलामा बेलिबृज जडानपछि हुम्ला राष्ट्रिय सडक सञ्जालमा जोडिएको छ । यसमा पनि नेपाली सेनाको योगदान रहेको छ । नेपाली सेनाले हाल खाँदवारी–किमाथाङका, कर्णाली काेरिडोर, बनीघाट–आरुघा–लर्कभञ्ज्याङ र दार्चुला–टिङ्करणसहितका पाँच वटा सडक आयोजनाअन्तर्गत करिब २७४ किलोमिटरभन्दा बढी सडक निर्माण गरिरहेको छ ।राष्ट्रिय गौरवका ती आयोजनालाई तोकिएकै मितिमा सम्पन्न गर्न सेनाले प्राथमिकताका साथ कार्य गरिरहेको निर्देशक थापाले जानकारी दिनुभयो । नेपाली सेनाको व्यवस्थापनमा अघि बढिरहेको काठमाडौँ–तराई मधेश द्रूतमार्ग सडक निर्माणको काम तदारुकताका साथ अघि बढिरहेको उहाँले बताउनुभयो ।विसं २०७४ वैशाखमा उक्त सडक निर्माणको जिम्मेवारी सेनाले लिएको थियो । जिम्मेवारी प्राप्त भए पनि विस्तृत आयोजना प्रतिवेदन (डिपीआर) स्वीकृतमा समय लाग्दा आयोजनाको काम सुरु गर्न केही ढिलाइ भएको थियो । कुल ७० दशमलव ९७७ किमी लम्बाइको उक्त आयोजनाको भौतिक प्रगति हाल ४३ दशमलव छ र वित्तीय प्रगति ४४ दशमलव ७२ रहेको आयोजना निर्देशक धर्मेन्द्रकुमार झाले जानकारी दिनुभयो । द्रूतमार्गअन्र्तगत ८७ वटाभन्दा बढी पुल निर्माण गर्नुपर्ने छ । तीमध्ये केही विशिष्ट प्रकृतिका ८२ मिटरसम्म अग्ला पुल रहने छन् ।त्यस्ता पुलसमेत निर्माणको अन्तिम चरणमा पुगिसकेकाले आयोजना निर्धारित मिति विसं. २०८३ चैत मसान्त र प्रारम्भिक अनुमानित लागत दुई खर्ब १३ अर्बभित्रै निर्माण सम्पन्न हुने झाले स्पष्ट पार्नुभयो । यो काठमाडौँ उपत्यकासँग मध्यतराईको सिधा सम्पर्क जोड्ने छोटो दूरीको राजमार्ग हुने छ । निर्माणपछि तराईबाट काठमाडौँमा ल्याइने सामान ढुवानीमा ठुलो मात्रामा लागत  र समय घट्ने तथा मुलुकको आर्थिक विकासमा उल्लेख्य टेवा पुग्ने अपेक्षा गरिएको छ ।आयोजनाअन्तर्गतका सात वटा सुरुङमध्ये दुई वटा छिचोलिएको, दुई वटा निर्माणाधीन रहेका र तीन वटाको ‘पोर्टल’ कार्य भइरहेको सेनाले जनाएको छ । सेनाले आयोजनाको लक्ष्यअनुसार कार्यसम्पन्न गर्न विशेष प्रयास गरिरहेको निर्देशक झाले बताउनुभयो । रासस",
      "link": "https://gorkhapatraonline.com/news/176724",
      "image": "https://gorkhapatraonline.com/storage/media/311451/conversions/202510241413-4893c631-a59d-4553-8f4b-0cfa65119f56_medium-original-thumb.jpg"
    },
    {
      "slug": "176708",
      "title": "मोटरसाइकल दुर्घटनामा एकको मृत्यु",
      "timestamp": 1761264000000,
      "source": "gp",
      "content": "बैतडीमा भएको मोटरसाइकल दुर्घटनामा एक जनाको मृत्यु भएको छ । पाटन नगरपालिका–६, सुकेलीका करिब ५८ वर्षीय प्रेमसिंह बिष्टको मृत्यु भएको जिल्ला प्रहरी कार्यालय बैतडीले जनाएको छ ।",
      "longContent": "केशबराज भट्ट वाशुलिङ (बैतडी), कात्तिक ७ गते । बैतडीमा भएको मोटरसाइकल दुर्घटनामा एक जनाको मृत्यु भएको छ । पाटन नगरपालिका–६, सुकेलीका करिब ५८ वर्षीय प्रेमसिंह बिष्टको मृत्यु भएको जिल्ला प्रहरी कार्यालय बैतडीले जनाएको छ ।जिल्ला प्रहरी कार्यालयका प्रवक्ता प्रहरी निरीक्षक बल्देव बडूका अनुसार बिष्ट बिहीबार दिउँसो घरबाट सिउडे जाने क्रममा बेपत्ता हुनुभएको थियो । अबेरसम्म घर नफर्केपछि परिवारका सदस्यले इलाका प्रहरी कार्यालय पाटनमा खबर गरेका थिए ।खोजीका क्रममा दशरथचन्द राजमार्गअन्तर्गत पाटन नगरपालिका–४, अन्नाडी मोडनजिक सडकबाट करिब एक सय मिटर तल बिष्टको शव फेला परेको प्रहरीले जनाएको छ । घटनास्थलमा बिष्टले चलाएको सुपप्र ०१–०११ प. ७१५१ नम्बरको मोटरसाइकल पनि सडकबाट तल खसेको अवस्थामा भेटिएको छ ।मृतकको शव पोस्टमार्टमका लागि प्राथमिक स्वास्थ्य केन्द्र पाटनमा राखिएको छ । घटनाका सम्बन्धमा थप अनुसन्धान भइरहेको जिल्ला प्रहरी कार्यालय बैतडीले जानकारी दिएको छ ।",
      "link": "https://gorkhapatraonline.com/news/176708",
      "image": "https://gorkhapatraonline.com/storage/media/311426/conversions/Bike-accident-original-thumb.jpg"
    },
    {
      "slug": "176692",
      "title": "हेटौँडामा धमाधम छठ पर्वको तयारी (फोटो फिचर)",
      "timestamp": 1761264000000,
      "source": "gp",
      "content": "तिहार पर्वको समापनसँगै बागमती प्रदेशको राजधानी हेटौँडामा धमाधम छठ पर्वको तयारी सुरु भएको छ । तराई मधेशसहित देशकै प्रमुख चाडको रूपमा मनाइने छठ पर्वको धमाधम तयारी सुरु भएको हो ।",
      "longContent": "अनिल पराजुलीहेटौँडा, कात्तिक ७ गते । तिहार पर्वको समापनसँगै बागमती प्रदेशको राजधानी हेटौँडामा धमाधम छठ पर्वको तयारी सुरु भएको छ । तराई मधेशसहित देशकै प्रमुख चाडको रूपमा मनाइने छठ पर्वको धमाधम तयारी सुरु भएको हो ।हेटौँडा उपमहानगरपालिका–१ स्थित राप्ती खोलाको तटमा छठ पर्वका लागि राप्ती नदी किनार शृङ्गारिएको छ । संयुक्त मधेशी सेवा सेवा समाज नेपाल छठ पूजा समारोह समितिका अनुसार नदी किनारमा व्रतालु बस्न मिल्ने गरी धमाधम टेन्ट निर्माण भइरहेको छ भने पूजा गर्ने ठाउँमा सरसफाइ सम्याउने काम गरिएको हो । हेटौँडा बजार क्षेत्रको राप्तीरोडदेखि राप्ती पुलसम्म झिलिमिली बत्ती, नदी छिर्न मूल गेट, सहायक गेट समेत निर्माण गरिएको छ । तराईमा मात्रै मूल रूपमा मनाउँदै आएको यस पर्व हाल पहाडी क्षेत्रमा पनि भव्य रूपमा मनाउन थालिएको छ । मकवानपुरमा प्रत्येक वर्ष छठ मनाउनेको सङ्ख्या बढ्दै गएको छ । विशेषतः मधेशी समुदायले मनाउने छठ पर्व मकवानपुरमा पहाडी समुदायले पनि मनाउन थालेका छन् । छठले मकवानपुरमा मधेशी र पहाडी समुदायबिचको सद्भाव र आपसी सम्बन्ध सुमधुर बन्दै गएको छ । यस वर्ष हेटौँडाको राप्तीतटमा ६२ हजार भक्तजन आउने आयोजकको अनुमान छ । सामूहिक रूपमा पूजाका लागि २० फिट चौडा र ६५० फिट लम्बाइका ३५ वटा पण्डाल तयार भइरहेको संयुक्त मधेशी सेवा समाज नेपाल मकवानपुरका सचिव नन्दलाल दासले जानकारी दिनुभयो । छठ पर्वका लागि व्रतालुहरूले आवश्यक सामग्रीको जोहो पनि गर्न सुरु गरिसकेका छन् । छठ पर्वको मुख्य प्रसादका रूपमा रहेका केरा, फलफूल, मिठाई, अदुवा, उखुलगायत बाँस र माटोबाट बनेका अन्य सामग्रीको किनमेल गरेको हेटौँडा–२ निवासी सुमित्रा साह हलुवाइले जानकारी दिनुभयो ।कात्तिक ८ गतेबाट छठको पहिलो दिन व्रतालु नहाय खाय गरी छठ आरम्भ गर्छन् । दोस्रो दिन खरना विधि गरिन्छ । तेस्रो दिन बेलुकी अस्ताउँदो सूर्यलाई अर्घ्य दिन वर्तालुले रातभरि जाग्राम बसी भोलिपल्ट बिहान उदाउँदो सूर्यलाई पुनः अर्घ्य दिएर व्रत समाप्त हुने पूजा समापन हुने छठ पूजा समारोह २०८२ का संयोजक रविरंजन कुमार कलवारले जानकारी दिनुभयो । पारिवारिक सुख, शान्ति, रोगबाट मुक्ति तथा विभिन्न मनोकांक्षा पूरा होस् भन्ने उद्देश्यले श्रद्धापूर्वक छठ पर्व मनाउने प्रचलन छ ।",
      "link": "https://gorkhapatraonline.com/news/176692",
      "image": "https://gorkhapatraonline.com/storage/media/311383/conversions/Untitled-1-original-thumb.jpg"
    },
    {
      "slug": "176686",
      "title": "दार्चुलामा जिप दुर्घटना : गाडी धनीको मृत्यु, चालकको खोजी हुँदै",
      "timestamp": 1761264000000,
      "source": "gp",
      "content": "दार्चुलाको मार्मा गाउँपालिका–३ दानीखेत भन्ने ठाउँमा जिप दुर्घटना हुँदा एक जनाको ज्यान गएको छ । शुक्रबार बिहान लटिनाथबाट सार्सी जाने क्रममा सु.प.प्र. ०१ ००१ ज १६६२ नम्बरको जिप दानीखेतमा दुर्घटना भएको हो ।",
      "longContent": "लोकेन्द्रप्रसाद जोशीदार्चुला, कात्तिक ७ गते । दार्चुलाको मार्मा गाउँपालिका–३ दानीखेत भन्ने ठाउँमा जिप दुर्घटना हुँदा एक जनाको ज्यान गएको छ । शुक्रबार बिहान लटिनाथबाट सार्सी जाने क्रममा सु.प.प्र. ०१ ००१ ज १६६२ नम्बरको जिप दानीखेतमा दुर्घटना भएको हो । दुर्घटनामा गाडी धनी ३४ वर्षीय करबिर सिंह ठगुन्ना गाडीको बिच सिटमा बेहोस अवस्थामा फेला परेको र उद्धार गरी स्वास्थ चौकी पठाइएको वडाअध्यक्ष धिरेन्द्र धामीले बताउनुभयो । प्रहरीका अनुसार गाडी सडकबाट झण्डै दुई सय मिटर तल खसेको थियो । यता स्थानीयहरूले बेहोस अवस्थामा भेटिएका ठगुन्नाको मृत्यु भइसकेको बताएका छन् । जिप कसले चलाएको हो र कसरी दुर्घटना भयो भन्ने एकिन भइनसकेको प्रहरीले जनाएको छ । चालकको खोजी भइरहेको र थप अनुसन्धान जारी रहेको इलाका प्रहरी कार्यालय लटिनाथका प्रनानी जंगबहादुर चन्दले बताउनुभयो ।",
      "link": "https://gorkhapatraonline.com/news/176686",
      "image": "https://gorkhapatraonline.com/storage/media/311377/conversions/1000069635-original-thumb.jpg"
    },
    {
      "slug": "176677",
      "title": "आहाराको खोजीमा भौतारिन्छ हिउँ चितुवा",
      "timestamp": 1761264000000,
      "source": "gp",
      "content": "आहाराको खोजीमा समर गाउँमा आएको हिउँ चितुवालाई नेपालमै पहिलोपटक खोरमा ट्याप गरी नियन्त्रणमा लिएको थियो । हिउँ चितुवा भेटिएको समर र थर्लुङ फाँटमा अन्नपूर्ण संरक्षण क्षेत्र आयोजना (एक्याप), इलाका संरक्षण कार्यालय लोमान्थाङले दुर्लभ हिउँ चितुवाको बसस्थान, आनीबानी र उपस्थितिबारे बुझ्न १५ वटा क्यामेरा जडान गरिएको थियो ।",
      "longContent": "हरिकृष्ण शर्मामुक्तिनाथ (मुस्ताङ), कात्तिक ७ गते । गत भदौ महिनामा उपल्लो मुस्ताङको लो–घेकर दामोदर कुण्ड गाउँपालिकाको बस्ती नजिकै एउटा बैंस हिउँ चितुवा भेटियो । गत वैशाख महिनामा वारागुङ मुक्तिक्षेत्र गाउँपालिका–५,धार्काजुङ गाउँमा गोठमै च्याङ्ग्रा मार्‍यो । गत वर्ष वारागुङ मुक्तिक्षेत्र गाउँपालिका–३, छुसाङको समरमा खोरबाट हिउँ चितुवालाई उद्धार गरी सुरक्षित बासस्थानको रूपमा लोमान्थाङ गाउँपालिका–५,थर्लुङ फाँटमा छोडियो । आहाराको खोजीमा समर गाउँमा आएको हिउँ चितुवालाई नेपालमै पहिलोपटक खोरमा ट्याप गरी नियन्त्रणमा लिएको थियो । हिउँ चितुवा भेटिएको समर र थर्लुङ फाँटमा अन्नपूर्ण संरक्षण क्षेत्र आयोजना (एक्याप), इलाका संरक्षण कार्यालय लोमान्थाङले दुर्लभ हिउँ चितुवाको बसस्थान, आनीबानी र उपस्थितिबारे बुझ्न १५ वटा क्यामेरा जडान गरिएको थियो । मुस्ताङमा हरेक वर्ष हिउँ चितुवाले गोठ तथा बस्तीमा पालिएका पशूचौपायालाई आहारा बनाउने गरेको छ । तल्लो र उपल्लो मुस्ताङमा मानव–हिउँ चितुवा द्वन्द्वलाई कम गर्न तथा घर पालुवा जनावरमाथिको आक्रमण रोक्न नियमित क्यामेराबाट बासस्थानको पहिचान गरी आहाराको संरक्षणमा केन्द्रित हुने गरेको छ । एक्याप इलाका संरक्षण कार्यालय लोमान्थाङका प्रमुख उमेश पौडेलले बताउनुभयो । प्रमुख पौडेलले भन्नुभयो, ‘‘हिउँ चितुवा भेटिएको क्षेत्रमा थप संरक्षणका कार्यहरू गर्ने गरेका छौ,आहाराको खोजीमा मानब बस्तीसम्म आउँदा हुने नोक्सानीको समेत कृषकलाई क्षर्तीपूर्ति दिन्छौ ।’’एक्याप लोमान्थाङ प्रमुख पौडेलका अनुसार गत आर्थिक वर्षका हिउँ चितुवा तथा अन्य बन्यजन्तुले पशुचौपायामा पुर्‍याएको क्षतिबापत १४ लाख नगद वितरण गरिएकोमा बाँकी रहेको २६ लाख रुपियाँ कात्तिक महिनाको दोस्रो सातादेखि नै वितरण गरिने छ ।पोथीबाट अलग भएर भालेको आक्रमणबाट जोगिन बयस्क हिउँ चितुवा भौतारिँदै बस्ती आसपासमा आउने र पशुचौपायालाई आक्रमणको मौका छोपेर केहीदिन आसपासकै क्षेत्रमा बस्ने गर्दछ । भाले चितुवाको बच्चा पनि आक्रमक नै हुन्छ । सामान्य गोठमा राखिएका पशुचौपायालाई सजिलै आक्रमण गर्ने पोथी नभई भाले हिउँ चितुवा नै धेरै भएको एक्यापको विभिन्न अध्ययनबाट देखिएको छ । पोथी हिमचितुवा धेरै हिँड्डुल नगर्ने, पुरुष जाति भने लामो दूरीसम्म पुग्न सक्ने भएकाले पनि हिउँ चितुवा र पशुबिचको द्वन्द्व बढ्दै जान थालेको छ ।‘हिउँ चितुवाको बासस्थान अर्थात ‘कोर एरिया’मा आहाराको कमी भएपछि खोज्दै बस्ती आसपासका क्षेत्रमा देखिने भएकाले बासस्थानको सुरक्षा र प्रयाप्त आहारा नै प्रमुख चुनौती रहेको एक्यापले जनाएको छ । मानिसको नजरमा बिरलै देखिने हिउँ चितुवा चरन क्षेत्रमा आफ्नो मुख्य आहारा नाउर र हिमाली फ्याउ मुसा भए पनि  झारल, घोरल, जङ्गली कुकुरका साथै बस्ती र चरन क्षेत्रमा रहेका चौरी, याक लगायत अन्य पशुचौपायाको खोजीमा भौतारिँदै बस्ती आसपासमा आउँछ ।मुस्ताङमा हालसम्म हिमचितुवाको एकीन तथ्याङ्क सङ्कलन भएको छैन । मुस्ताङमा हिमचितुवाले लोमान्थाङ, लोघेकर दामोदरकुण्ड, वारागुङ मुक्तिक्षेत्र, घरपझोङ र थासाङ क्षेत्रको उच्च भेगमा हिउँ चितुवाको बासस्थान रहेको छ । इलाका कार्यालय जोमसोम र लोमान्थाङले हरेक वर्ष हिउँ चितुवाबाट पशुचौपायामा भएको क्षतिको विवरण सङ्कलन गरी राहत प्रदान गर्ने गरेको छ । हिउँ चितुवाले क्षति पुर्‍याएपछि स्थानीयको निवेदनपछि स्थलगत निरीक्षणपछि मात्रै उपलब्ध गराउने गरिएको एक्याप जोमसोमका प्रमुख राजेश गुप्ताले बताउनुभयो ।एक्यापले राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ३३ ‘क’ले दिएको अधिकार प्रयोग गरी वन्यजन्तु क्षति निर्देशिकाका आधारमा प्रहरी, संरक्षण व्यवस्थापन समिति र पशु भेटेरिनरी अस्पतालका पशु चिकित्सक लगाएको उपस्थिति क्षति लागत अनुमान गरी राहत वितरण गर्ने गरिन्छ ।क्यामेराबाट हुन्छ हिउँ चितुवाको खोजीएक्याप इलाका कार्यालय लोमान्थाङले हाल उत्तर र दक्षिण क्षेत्रमा चार वटा क्यामेराबाट हिउँ चितुवाको अध्ययन गरिरहेको छ । लोमान्थाङ गाउँपालिका क्षेत्रमा धेरे हिउँ चितुवा भेटिने सर्वसाधरणको भनाइ पछि अहिले आधुनिक क्यामेरा जडान गरिएको छ । उक्त क्यामेराबाट केही नतिजा आएमा हिउँ चितुवाको बासस्थानलाई सुरक्षित गर्न आवश्यक थप तयारी समेत एक्यापले गरेको छ । यसवर्ष इलाका कार्यालय जोमसोमले तल्लो मुस्ताङमा हिउँ चितुवा र पहाडी भेगमा पाइने चितुवाको बासस्थनको अध्ययन गर्न थासाङ, घरपझोङ र वारागुङ मुक्तिक्षेत्र गाउँपालिकाको उच्चलेक, खर्क तथा बनजङ्गलमा हिउँ चितुवा, चितुवा र आहारा प्रजातिको क्यामेरा जडान गरी अध्ययन गरेको थियो । मुक्तिनाथ, झोङ, लुप्रा, छुसाङ, समर, तेताङ, बाजुङ, जोमसोम लेक, मार्फा बतासे लेंकका साथै छिमेकी जिल्ला म्याग्दीसँग सिमाना जोडिएको घाँसाको उच्च हिमाली क्षेत्रमा पाँच–पाँच किलोमिटरको दूरीमा क्यामेराबाट सङ्कलन भएको विवरणपछि थप योजना बनाएर चितुवा र आहाराको संरक्षण गर्ने एक्यापले जनाएको छ । एक्यापले बासस्थान आसपासका क्षेत्रमा पाँच–पाँच बर्गमिटरको दूरीमा ४४ ग्रीडहरू बिछ्याउने गरेको र एक ग्रीडमा दुई वटा क्यामेरा हुने एक्याप जोमसोम प्राकृतिक स्रोत संरक्षण सहायक दिपक ओलीले बताउनुभयो । यसवर्ष एक्यापले मनाङ जिल्लामा हिउँ चितुवाको अध्ययनका लागि छिमेकी जिल्ला मनाङमा १ सय ८ क्यामेरा जडान गरेको छ । लजालु स्वाभाव हिउँचितुवाको समुद्री सतहको ३५ सय मिटरदेखि ५५ सय मिटरको अग्लो उचाईमा मुख्य बासस्थान मानिन्छ । नेपालसहित विश्वका १२ देशमा मात्र पाइने हिउँ चितुवालाई स्वच्छ हिमाली पर्यावरणको सूचक मानिन्छ । हरेक वर्ष अक्टुवर २३ मा अन्तर्राष्ट्रिय हिउँ चितुवा दिवस मनाउने गरिन्छ ।",
      "link": "https://gorkhapatraonline.com/news/176677",
      "image": "https://gorkhapatraonline.com/storage/media/311367/conversions/Snow-leopard-survey-mustang-(1)-original-thumb.jpg"
    },
    {
      "slug": "176641",
      "title": "फुटबल प्रतियोगिताको उपाधि सप्तकोशीलाई",
      "timestamp": 1761177600000,
      "source": "gp",
      "content": "सप्तरीको तिरहुत गाउँपालिका–५, लोहजाराद्वारा सञ्चालित प्रथम पचशिल्ड फुटबल प्रतियोगिता २०८२ को उपाधि प्रोग्रेसिभ युवा क्लब सप्तकोसी सप्तरीले हात पारेको छ ।",
      "longContent": "देवराम यादवसप्तरी, कात्तिक ६ गते । सप्तरीको तिरहुत गाउँपालिका–५, लोहजाराद्वारा सञ्चालित प्रथम पचशिल्ड फुटबल प्रतियोगिता २०८२ को उपाधि प्रोग्रेसिभ युवा क्लब सप्तकोसी सप्तरीले हात पारेको छ । सरस्वती मावि लोहजाराको खेलमैदानमा बुधबार सम्पन्न  फाइनल खेलमा सुन्दरपुर युवा क्लब उदयपुरलाई ट्राइबेकरमा पराजित गर्दै सप्तकोशीले उपाधि जितेको हो । फाइनल खेलमा उदयपुरलाई ५– ६ गोलान्तरले पराजित गर्दै सप्तकोशीले उपाधि कब्जा गरेको आयोजक समितिका दीलिपकुमार यादवले बताउनुभयो ।खेलको पहिलो हापमा ७ औं मिनेटमा सुन्दरपुर उदयपुरका जर्सी नम्बर ७ का  अनिश बस्नेतले १ गोल गर्दै टिमलाई अगाडि बढाए पनि दोस्रो हाफमा प्लान्टीको मौका पाएपछि खेलको १७ औं मिनेटमा सप्तकोशीका जर्सी नम्बर १९ का युवेन राईले  गोलमा परिणत गरेपछि  टिम बराबरी भएको थियो । दुबै टिमबिच कडा प्रतिस्पर्धा भएको निर्धारित ६० औ मिनेटको खेल अवधिमा बराबरी भएपछि ट्राइबेकरमा खेलको छिनोफानो गरिएको आयोजक समितिले जनाएको छ । प्लान्टीमा पाँच–पाँच गोल हान्ने मौका पाए पनि उदयपुरका खेलाडीले हानेको गोल पोलमा ठोक्किन पुगी गोल हुन नसक्दा उदयपुर ५–६ गोलान्तरले सप्तकोशी विजयी भएको आयोजकले जनाएको छ । तिरहुत गाउँपालिका–५ का वडाध्यक्ष रमानन्द चौधरीको अध्यक्षतामा आयोजित एक समारोहबिच प्रमुख अतिथि गाउँपालिका अध्यक्ष विजय कुमार यादव, वडाध्यक्षहरू संजिव नारायण यादव, बलराम यादव, जिल्ला खेलकुद विकास समितिका सीताराम चौधरी लगायतकाले विजेता तथा उपविजेता टिमलाई पुरस्कार वितरण गर्नुभयो । प्रतियगितामा विजेता टीमलाई नगद ५१ हजार र उपविजेता टिमलाई नगद २५ हजार नगद पुरस्कारसहित शिल्ड, कप, मेडल, प्रमाणपत्र प्रदान गरिएको छ । प्रतियोगितामा उत्कृष्ट खेलाडी उदयपुरका जर्सी नम्बर ७ का अनिश बस्नेत घोषित भएका छन् । तिहार, छठ पर्वको अवसरमा आयोजित प्रतियोगितामा श्री श्री  १०८ श्री ठाकुर बाबा युवा क्लब तिररहुत-५, लोहजरा, एमपी एफसी फुटबल क्लव तालिम केन्द्र राजविराज, तालतलैया फुटबल क्लब इटहरी सुनसरी, प्रोगेसिभ युवा क्लब सप्तकोशी नपा सप्तरी, एफसी फुटबल क्लब झुम्का सुनसरी, डिग्री फुटबल क्लब विराटनगर मोरङ्ग, सुन्दरपुर युवा क्लब उदयपु, वि एफसी युवा क्लब बेलडाँगी मोरङ्ग गरी ८ वटा टिम सहभागी थिए ।",
      "link": "https://gorkhapatraonline.com/news/176641",
      "image": "https://gorkhapatraonline.com/storage/media/311324/conversions/upadhi-original-thumb.jpg"
    },
    {
      "slug": "176640",
      "title": "कुटपिटबाट युवकको मृत्यु",
      "timestamp": 1761177600000,
      "source": "gp",
      "content": "यहाँस्थित बिर्तामोड नगरपालिका–५ मा कुटपिटबाट एक युवकको मृत्यु भएको छ । गएराति बिर्तामोड–५ का ३० वर्षीय जगन राजवंशी र केही व्यक्तिबिच झगडा हुँदा कुटपिटले राजवंशी घाइते हुनुभएको थियो । उहाँलाई उपचारका लागि बिएण्डसी अस्पताल, बिर्तामोड लगेकोमा चिकित्सकले मृत घोषणा गरेका हुन् ।",
      "longContent": "भद्रपुर (झापा), कात्तिक ६ गते । यहाँस्थित बिर्तामोड नगरपालिका–५ मा कुटपिटबाट एक युवकको मृत्यु भएको छ । गएराति बिर्तामोड–५ का ३० वर्षीय जगन राजवंशी र केही व्यक्तिबिच झगडा हुँदा कुटपिटले राजवंशी घाइते हुनुभएको थियो । उहाँलाई उपचारका लागि बिएन्ड सी अस्पताल, बिर्तामोड लगेकोमा चिकित्सकले मृत घोषणा गरेका हुन् ।कुटपिटमा सङ्लग्न भएको आरोपमा बिर्तामोड–५ का २६ वर्षीय हेमकुमार चौधरीलाई शिवशताक्षी नगरपालिका–७ बाट प्रहरीले नियन्त्रणमा लिएको प्रहरी नायब उपरीक्षक खगेन्द्रबहादुर खड्काले जानकारी दिनुभयो । उक्त घटनाका सम्बन्धमा थप अनुसन्धान भइरहेको प्रहरीले जनाएको छ । रासस",
      "link": "https://gorkhapatraonline.com/news/176640",
      "image": "https://gorkhapatraonline.com/storage/media/311310/conversions/death-1-original-thumb.jpg"
    },
    {
      "slug": "176638",
      "title": "अध्यक्ष दाहाल र अस्ट्रेलियाका सभामुखबिच शिष्टाचार भेट",
      "timestamp": 1761177600000,
      "source": "gp",
      "content": "राष्ट्रिय सभा अध्यक्ष नारायणप्रसाद दाहाल र अस्ट्रेलियाको संसद हाउस अफ रिप्रेजेन्टेटिभका सभामुख मिल्टन डिकसँग द्विपक्षीय भेटवार्ता भएको छ। अन्तर व्यवस्थापिका संघ (आइपियू) को १५१ अ‍‍ौँ महासभाको सन्दर्भमा जेनेभामा रहनुभएका राष्ट्रिय सभा अध्यक्ष दाहालले अष्ट्रेलियन सभामुखसँग भेट गर्नुभएको हो।",
      "longContent": "गोरखापत्र अनलाइन जेनेभा, कात्तिक ६ गते । राष्ट्रिय सभा अध्यक्ष नारायणप्रसाद दाहाल र अस्ट्रेलियाको संसद हाउस अफ रिप्रेजेन्टेटिभका सभामुख मिल्टन डिकसँग द्विपक्षीय भेटवार्ता भएको छ। अन्तर व्यवस्थापिका सङ्घ (आइपियू) को १५१ अ‍‍ौँ महासभाको सन्दर्भमा जेनेभामा रहनुभएका राष्ट्रिय सभा अध्यक्ष दाहालले अस्ट्रेलियन सभामुखसँग भेट गर्नुभएको हो। भेटमा दुई देशबिचको आपसी सम्बन्ध, द्विपक्षीय हित र सहयोगका साथै संसदीय सहकार्यका विषयमा छलफल भएको छ । अष्ट्रेलियाले नेपालको शिक्षा, स्वास्थ्य, सुशासन र सामुदायिक वन व्यवस्थापनका क्षेत्रमा उल्लेख योगदान गरेको भन्दै अध्यक्ष दाहालले आगामी दिनमा जलवायु परिवर्तनको सामना, नवीकरणीय ऊर्जा, स्थानीय सुशासन लगायतका क्षेत्रमा सहकार्य हुने विश्वास व्यक्त गर्नुभयो। १ लाख ८० हजार बढी नेपालीहरू अस्ट्रेलियामा रहेको भन्दै अध्यक्ष दाहालले ६० हजार बढी विद्यार्थी अस्ट्रेलियामा अध्ययनरत रहेको स्मरण गराउनुभयो । अस्ट्रेलियामा रहेका नेपाली समुदाय र विद्यार्थीको सुरक्षा, सम्मान र सहयोगी वातावरणका लागि धन्यवाद व्यक्त गर्दै अध्यक्ष दाहालले शैक्षिक साझेदारी, प्राविधिक तालिम र अनुसन्धान आदान प्रदानजस्ता कार्य विस्तारमा जोड दिन आग्रह गर्नुभयो। आइपियू महासचिवसँग भेट यसैबिच अध्यक्ष दाहालले जेनेभामा अनुरागसिंह ठाकुर नेतृत्वको भारतको संसदीय प्रतिनिधि मण्डल तथा अन्तर व्यवस्थापिका सङ्घ (आइपियू) का महासचिव मार्टिन चुङगोङसँग भेटवार्ता गर्नुभएको छ। भारतीय टोलीसँगको भेटमा अध्यक्ष दाहालले भारतसँगको सम्बन्ध अ‍ौपचारिक र देशबिचको मात्र नभई जनता–जनताबिचको सम्बन्ध बलियो रहेको बताउनुभयो। नेपालमा पछिल्लो समयमा भएको जेनजी आन्दोलन, त्यसबाट उत्पन्न हुने नयाँ राजनीतिक परिवेशमा अन्तरिम सरकार गठन भएको र चुनाव घोषणा भएको जानकारी गराउँदै अध्यक्ष दाहालले तोकिएको समयमै निर्वाचन सम्पन्न गरी लोकतान्त्रिक सुदृढीकरणका लागि नेपाल प्रयत्नशील रहेको बताउनुभयो। त्यस्तै, आन्दोलनको क्रममा क्षति पुगेका संरचनाहरूको पुनर्निमाण र नयाँ निर्वाचनका लागि मित्रराष्ट्रहरूको साथ र सहयोगका लागि अध्यक्ष दाहालले आग्रह गर्नुभयो। आइपियूका महासचिव मार्टिन चुङगोङसँगको भेटमा अध्यक्ष दाहालले नेपालमा बदलिएको राजनीतिक परिस्थितिमा प्रतिनिधि सभाको निर्वाचन तोकिएको र विधायिकी जिम्मेवारी राष्ट्रिय सभाले निर्वाह गरिरहेको बताउनुभयो। संसदीय अभ्यास थप परिष्कृत गर्न र लोकतान्त्रिक संस्थाहरू सुदृढ बनाउन अन्तर व्यवस्थापिका सङ्घसँग सहकार्य गर्न चाहेको अध्यक्ष दाहालले बताउनुभयो।",
      "link": "https://gorkhapatraonline.com/news/176638",
      "image": "https://gorkhapatraonline.com/storage/media/311298/conversions/Dahal-original-thumb.jpg"
    },
    {
      "slug": "176619",
      "title": "आपराधिक मुद्दाका फरार अभियुक्त पक्राउ",
      "timestamp": 1761177600000,
      "source": "gp",
      "content": "सप्तरी प्रहरीले ठगी तथा आपराधिक विश्वासघात मुद्दामा फरार रहेकामध्ये एक जनालाई पक्राउ गरेको छ।",
      "longContent": "धीरेन्द्रप्रसाद साहराजविराज, कात्तिक ६ गते। सप्तरी प्रहरीले ठगी तथा आपराधिक विश्वासघात मुद्दामा फरार रहेकामध्ये एक जनालाई पक्राउ गरेको छ। सप्तरी प्रहरीका अनुसार मायादेवी यादवको जाहेरीका आधारमा वादी नेपाल सरकार प्रतिवादी नवज्योति बचत तथा ऋण सहकारी संस्था लिमिटेडका अध्यक्ष नर्सिंह यादवसहितविरुद्ध ठगी तथा आपराधिक विश्वासघातसम्बन्धी मुद्दा दर्ता भएको थियो। उक्त मुद्दामा निज प्रतिवादीलाई पक्राउ गरी अदालतमा पेश गर्न जिल्ला अदालत सप्तरीले गत साल भदौ ७ गते अनुमति दिएको थियो।उक्त अनुमतिअनुसार फरार रहेका प्रतिवादीको खोजतलास गर्ने क्रममा प्रहरीले एक जनालाई पक्राउ गर्न सफल भएको हो। पक्राउ परेका व्यक्ति सप्तरी जिल्लाको रूपनी गाउँपालिका–४ निवासी ३३ वर्षीया लक्ष्मीकुमारी यादव रहेको जिल्ला प्रहरी कार्यालय सप्तरीका प्रहरी अधिकृत प्रहरी निरीक्षक प्रमोदकुमार साहले बताउनुभयो।उहाँका अनुसार लक्ष्मीलाई राजविराज नगरपालिका–८ स्थित उक्त सहकारी संस्थाको अगाडिको सार्वजनिक सडकबाट पक्राउ गरिएको हो। उनलाई सप्तरी जिल्ला अदालतबाट सात दिनको म्याद  थप गरी अनुसन्धान भइरहेको उहाँले जानकारी दिनुभयो। प्रहरी निरीक्षक साहका अनुसार पक्राउ परेका प्रतिवादीमाथि आवश्यक अनुसन्धान अघि बढाइएको छ । मुद्दामा संलग्न अन्य फरार अभियुक्तहरूको खोजी कार्य तीव्र रूपमा जारी रहेको छ।",
      "link": "https://gorkhapatraonline.com/news/176619",
      "image": "https://gorkhapatraonline.com/storage/media/311336/conversions/Pakrau-original-thumb.jpg"
    },
    {
      "slug": "176618",
      "title": "नेपालगन्जमा आरसिटी सेन्टर सञ्चालन",
      "timestamp": 1761177600000,
      "source": "gp",
      "content": "गुणस्तरीय दन्त उपचार सेवाका लागि नेपालगन्जमा आरसिटी (रुट क्यानल ट्रीटमेन्ट) सेन्टरसहितको मेट्रो डेन्टल एन्ड रुट क्यानल सेन्टर सञ्चालन गरिएको छ ।",
      "longContent": "सिराज खाननेपालगन्ज, कात्तिक ६ गते । गुणस्तरीय दन्त उपचार सेवाका लागि नेपालगन्जमा आरसिटी (रुट क्यानल ट्रिटमेन्ट) सेन्टरसहितको मेट्रो डेन्टल एन्ड रुट क्यानल सेन्टर सञ्चालन गरिएको छ । नेपालगन्ज–११, बीपीचोकस्थित नर्सिङ होमको अगाडि सञ्चालनमा आएको उक्त डेन्टल क्लिनिक नेपालगन्जको पहिलो आरसिटी सेन्टर भएको जनाउँदै आरसिटी विशेषज्ञ डा.बसन्तराज न्यौपानेले यो सेन्टरले दन्त परीक्षण, विशेषज्ञ परामर्श र दाँतसम्बन्धी सम्पूर्ण समस्याको उपचार गर्ने बताउनुभयो । उहाँले स्थानीयलाई गुणस्तरीय दन्त सेवा उपलब्ध गराउनु सेन्टरको मुख्य उद्देश्य रहेको जनाउँदै बिरामीहरूको समस्याका आधारमा अन्य विशेषज्ञहरू समेत उपचारका लागि उपलब्ध गराइने बताउनुभयो । सो सेन्टरका सञ्चालक समेत रहनु भएका आरसिटी विशेषज्ञ डा. न्यौपाने हाल नेपालगन्जमा एकमात्र आरसिटी विशेषज्ञ हुनुहुन्छ । दाँतको जरासम्म पुगेर आरसिटी विशेषज्ञद्वारा गरिने उपचारलाई आरसिटी भनिन्छ । सो सेन्टरमा विशेषज्ञ डा. न्यौपानेसँगै दन्त उपचारमा अनुभव बटुलेका अन्य दन्त चिकित्सकहरू डा. सुशील चौधरी र डा. युवराज अधिकारीले पनि नियमित सेवा प्रदान गर्नुहुने छ । मेट्रो डेन्टल एन्ड रुट क्यानल सेन्टरलाई भविष्यमा नेपालगन्जकै अत्याधुनिक सुविधा सम्पन्न डेन्टल अस्पतालका रूपमा विस्तार गरेर सञ्चालनमा ल्याउने लक्ष्य रहेको उहाँले बताउनुभयो ।",
      "link": "https://gorkhapatraonline.com/news/176618",
      "image": "https://gorkhapatraonline.com/storage/media/311329/conversions/metro-dental-RCT--center-original-thumb.jpg"
    },
    {
      "slug": "176614",
      "title": "बालगोपालेश्वर मन्दिरमा भाइटीका (फोटो फिचर)",
      "timestamp": 1761177600000,
      "source": "gp",
      "content": "काठमाडौँको रानीपोखरीमा रहेको बालगोपालेश्वर मन्दिरमा भाइटीका लगाउनेको भिड रहेको छ । यमपञ्चकको अन्तिम दिन अर्थात् तिहारको मूख्य दिन आज दिदीबहिनी नहुनेका लागि एक दिन सो मन्दिर टीकाका लागि खुला गर्ने गरिएको छ ।",
      "longContent": "गोरखापत्र अनलाइनकाठमाडौँ, कात्तिक ६ गते । काठमाडौँको रानीपोखरीमा रहेको बालगोपालेश्वर मन्दिरमा भाइटीका लगाउनेको भिड रहेको छ । यमपञ्चकको अन्तिम दिन अर्थात् तिहारको मूख्य दिन आज दिदीबहिनी नहुनेका लागि एक दिन सो मन्दिर टीकाका लागि खुला गर्ने गरिएको छ । टीकाको साइत ११ बजेर ३९ मिनेटअघि नै बालगोपालेश्वर मन्दिरमा बिहानैदेखि भाइटीका लगाउनेको भिड लागेको छ । दिदीबहिनी एवम् दाजुभाइ नहुने भाइटीकाका दिन यसै मन्दिरमा गएर पूजा, दर्शन गरी टीका लगाउने गरिन्छ । रानीपोखरीस्थित बालगोपालेश्वर मन्दिरमा बिहानैदेखि भाइटीका लगाउन सुरु गरिएकाले काम विशेषले काठमाडौँमा बसेका र आफ्नो दिदीबहिनी नभएकाहरूले टीका लगाउन आउने गरेका छन् । यस दिन विदेशी नागरिकले समेत भाइटीका लगाउने गरेका छन् ।",
      "link": "https://gorkhapatraonline.com/news/176614",
      "image": "https://gorkhapatraonline.com/storage/media/311339/conversions/t-5-original-thumb.jpg"
    }
  ]
}