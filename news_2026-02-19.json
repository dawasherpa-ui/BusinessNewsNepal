{
  "date": "2026-02-19T08:45:50.757Z",
  "news": [
    {
      "slug": "192745",
      "title": "अर्थतन्त्रलाई निर्वाचनको त्राण",
      "timestamp": 1771459200000,
      "source": "gp",
      "content": "बजारमा एकै समय अर्बौं नगद प्रवाह हुने भएकाले कतिपयले निर्वाचनलाई खर्चको चाड पनि भन्छन् । केन्द्रदेखि स्थानीयस्तरसम्मै निर्वाचन अवधिभर हरेक दिन करोडौँको कारोबार हुने विभिन्न अध्ययनले पुष्टि गरेका छन् ।",
      "longContent": "बजारमा एकै समय अर्बौं नगद प्रवाह हुने भएकाले कतिपयले निर्वाचनलाई खर्चको चाड पनि भन्छन् । केन्द्रदेखि स्थानीयस्तरसम्मै निर्वाचन अवधिभर हरेक दिन करोडौँको कारोबार हुने विभिन्न अध्ययनले पुष्टि गरेका छन् । फागुन २१ का लागि प्रतिनिधि सभाको निर्वाचन नजिकिँदै गर्दा चुनावी माहोलसँगै अर्थतन्त्र पनि चलायमान हुन थालेको छ । अधिकांश सूचक तन्दुरुस्त देखिए पनि मुर्झाएको अर्थतन्त्रलाई निर्वाचनमा हुने आर्थिक गतिविधिले केही राहत मिल्ने देखिन्छ । कर्जा लगानी खासै नबढेको, घरजग्गा कारोबार शिथिल रहेको र औद्योगिक उत्पादन पनि उल्लेख्य बढ्न नसकेको परिस्थितिमा निर्वाचनले उपभोग बढाउने र त्यसले बजारलाई अल्पकालीन रूपमै भए पनि गतिशील बनाउने अपेक्षा छ ।  जेनजी आन्दोलनका क्रममा निजी क्षेत्रको सम्पत्तिमाथि पनि तोडफोड भयो । यसबाट निराश बनेको निजी क्षेत्रलाई निर्वाचनले थोरै भए पनि आशाको सञ्चार गराउन सक्ने देखिन्छ । उपभोग बढ्दा निजी क्षेत्रकै कारोबार बढ्ने र निर्वाचनपछि स्थिर सरकार आउने विश्वासले मनोबल बढाउने सन्दर्भमा निर्वाचन सहायक बन्न सक्छ । यसबाहेक निर्वाचनले सरकारी खर्च बढाउने, उम्मेदवारले समेत खर्च गर्ने भएकाले नगद प्रवाह बढ्ने गर्छ । यसले एकातिर निर्वाचनलाई सुनिश्चित गर्छ भने अर्कातिर अर्थतन्त्रलाई गुलजार बनाउन सहयोग पुग्छ । निर्वाचनमा बढ्ने आवतजावत र चहलपहलले सहरबजारमा होटेल तथा रेस्टुराँको व्यवसाय बढाउने मात्र होइन, ग्रामीण उत्पादनको उपभोग पनि बढाउँछ । यसले ग्रामीण अर्थतन्त्रलाई पनि थप गतिशील बनाउँछ, जुन खुद्रा कारोबारमा बढी निर्भर हुन्छ । यस हिसाबले आगामी निर्वाचनले राजनीतिक अन्योल अन्त्य गर्ने मात्र होइन, सुस्त अर्थतन्त्रलाई त्राण दिने काम पनि गर्दै छ । समग्रमा यसले राजनीतिक र आर्थिक क्षेत्रमा आशाको सञ्चार गर्न महत्वपूर्ण योगदान पु¥याउँछ । अर्थतन्त्रमा निर्वाचनले अल्पकालीन गति दिए पनि यसका जोखिम पनि उत्तिकै छ । निर्वाचनलाई तिस अर्बको प्रबन्धसरकारले निर्वाचनका लागि करिब ३० अर्ब रुपियाँ बराबरको प्रबन्ध गरेको छ । निर्वाचन प्रयोजनका लागि अर्थ मन्त्रालयले पर्याप्त स्रोत व्यवस्थापन गरेको अर्थमन्त्री रामेश्वर खनालले बताउनुभयो । यद्यपि मन्त्रालयले अहिलेसम्म १९ अर्ब २१ करोड रुपियाँ मात्र स्रोत सुनिश्चित गरेको छ, जसमध्ये ठुलो हिस्सा क्रमशः गृह मन्त्रालय, निर्वाचन आयोग र रक्षा मन्त्रालयका लागि छुट्याइएको छ ।  गृह मन्त्रालयमातहतका नेपाल प्रहरी, सशस्त्र प्रहरी र राष्ट्रिय अनुसन्धान विभागका लागि खर्च हुने छ । त्यस्तै निर्वाचन आयोगले मतदाता शिक्षा, मतपत्र छपाइ, भ्रमण भत्तालगायतमा खर्च गर्ने छ । रक्षा मन्त्रालयमार्फत निर्वाचनमा सेना परिचालनका लागि खर्च हुने छ । अर्थले अहिलेसम्म गृहका लागि १० अर्ब ३९ करोड, रक्षाका लागि एक अर्ब ९९ करोड र आयोगका लागि छ अर्ब ७२ करोड रुपियाँ स्रोत सुनिश्चित गरेको छ ।  सुनिश्चित गरिएको यो रकम चरणबद्ध रूपमा अर्थले सम्बन्धित मन्त्रालयलाई उपलब्ध गराउने छ । सुनिश्चित गरिएको रकमले पनि नपुगेको अवस्थामा थप १० अर्ब रुपियाँको जोहो अर्थ मन्त्रालयले गरेको छ । मन्त्रालयले निर्वाचनका लागि बजेटको अभाव नहुने जनाउँदै आएको छ । यस हिसाबले सरकार निर्वाचनमा सबैभन्दा धेरै खर्च गर्ने संस्था पनि हो । सरकारले गर्ने खर्चले नै अन्य क्षेत्रलाई पनि गतिशील बनाउन सहयोग पुग्छ । उम्मेदवारकै खर्च बढीनिर्वाचनमा उम्मेदवारले गर्न पाउने खर्चको सीमा तोकिए पनि त्यसभन्दा बढी नै खर्च हुने कुरा लुकाउनुपर्ने अवस्था छैन । स्वयम् उम्मेदवार नै यो कुरा स्वीकार गर्छन् । आयोगले अहिले प्रत्यक्षतर्फका उम्मेदवारका लागि भूगोल अनुसार २५ लाख रुपियाँदेखि अधिकतम ३० लाख रुपियाँसम्म खर्च गर्न पाउने सीमा तोकेको छ । त्यस्तै समानुपातिकतर्फको सूचीमा रहेका उम्मेदवारले पनि दुई लाख रुपियाँसम्म खर्च गर्न पाउने सीमा तोकिएको छ ।  आयोगका अनुसार प्रत्यक्षतर्फ तीन हजार ४८६ जनाले उम्मेदवारी मनोनयन गरेका छन् । यस हिसाबले उम्मेदवारले सीमाभित्र रहेर गर्ने खर्च मात्रै करिब १० अर्ब रुपियाँ हुन्छ । यसबाहेक समानुपातिकतर्फ दलहरूको सूचीमा रहेका तीन हजार २१३ जनाले गर्न पाउने खर्च ६० करोड रुपियाँभन्दा माथि हुन्छ । उल्लिखित खर्च आयोगको सीमाभित्र रहेर हुने खर्च हो तर निर्वाचनका क्रममा उम्मेदवारहरूले अप्रत्यक्ष रूपमा पनि खर्च गर्छन्, जुन तोकिएको सीमाभन्दा निकै धेरै हुने एक दशकअघि ‘दी एसिया फाउन्डेसन’ ले गरेको एक अध्ययनले देखाएको छ । नेपालको निर्वाचनमा हुने खर्चसँग सम्बन्धित उक्त अध्ययनले निर्वाचनमा हुने कुल खर्चको ७० प्रतिशतभन्दा बढी उम्मेदवारले नै गर्ने निष्कर्ष निकालेको छ । औपचारिक र अनौपचारिक दुवै किसिमबाट यो बेला बजारमा पैसा आउने अध्ययनले देखाएको छ । उम्मेदवारको पृष्ठभूमिका आधारमा पनि खर्चको आकार ठुलोसानो हुने गर्छ । आगामी निर्वाचनमा व्यापारिक क्षेत्रका उम्मेदवार पनि ठुलो सङ्ख्यामा रहेकाले ती उम्मेदवारबाट खर्च धेरै हुने अनुमान गरिएको छ । नेपाली कांगे्रसका नेता शशाङ्क कोइरालाले केही वर्षअघि इलाममा आयोजित एक कार्यक्रममा निर्वाचन महँगो हुँदै गएको र आफ्नै खर्च छ करोड रुपियाँ पुगेको सार्वजनिक मन्तव्य दिनुभएको थियो । यसले पनि उम्मेदवारले गर्ने खर्च सीमाभन्दा धेरै हुने गरेको देखाउँछ । डेढ खर्बको कारोबारसरकार, उम्मेदवार र समर्थक सबैले गर्ने खर्च निर्वाचन अवधिभर करिब डेढ खर्ब रुपियाँ बराबरको हुने अनुमान छ । दशकअघिको उक्त अध्ययनले नै निर्वाचनको समय एक खर्ब ३० अर्ब रुपियाँभन्दा बढीको कारोबार हुने देखाएको थियो । निर्वाचनले खास गरी स्थानीय अर्थतन्त्रलाई चलायमान बनाउन सहयोग पुग्ने देखिन्छ । उम्मेदवार मत माग्ने क्रममा घर घर पुग्ने प्रचलनका कारण स्थानीय उत्पादनको उपभोग बढ्ने गर्छ । खास गरी यो समय मासु, रक्सी, खाना, खाजा, चियालगायतको उपयोग अत्यन्त बढी हुन्छ, जसले गाउँघरका साना तथा मझौला व्यवसायको व्यापार बढाउँछ । निर्वाचनका लागि मतदान गर्न देश तथा विदेशमा रहेका मतदाता आफ्नो गाउँठाउँ पुग्ने र उम्मेदवारले समेत मतदातासम्म पुग्न सवारीको प्रयोग गर्ने हुँदा हवाई तथा सडक यातायात सेवाको परिचालन बढ्ने गर्छ । यसले समग्र पेट्रोलियम पदार्थको खपत पनि बढाउँछ । नेपाल आयल निगमका अनुसार निर्वाचन नजिकिँदै गर्दा १० प्रतिशतसम्म पेट्रोलियम पदार्थको खपत बढ्ने गर्छ । उम्मेदवार स्वयम्ले सवारीसाधन बुक गरेर मतदाता लैजाने परम्पराले यातायात व्यवसायीले पनि यसबाट लाभ उठाउँछन् । यसबाहेक गाउँघरका होटेल तथा रेस्टुराँ निर्वाचनको समय निकै व्यस्त रहन्छन् । फ्लेक्स, टोपी, टिसर्ट तथा झन्डाको व्यापक प्रयोग हुने भएकाले यस किसिमको व्यवसाय गर्ने पनि निर्वाचनको समयमा अत्यन्त व्यस्त रहन्छन् ।  पछिल्लो समय निर्वाचनको खर्च गर्ने शैली डिजिटल माध्यममा पनि बढेको छ । खास गरी चुनावी प्रचारप्रसारका लागि उम्मेदवारले सामाजिक सञ्जालको अत्यधिक प्रयोग गरेको पाइन्छ । यसले उम्मेदवारको प्रचारप्रसारको डिजाइन तयार गर्ने, कन्टेन्ट लेख्ने र सम्बन्धित मतदातासम्म पु¥याउने जस्ता कामका लागि ठुलो रकम खर्च हुने गरेको छ । त्यस्तै फेसबुक, इन्स्टाग्राम, एक्स जस्ता सञ्जालका विज्ञापन दिएर प्रचार गर्ने शैली पनि अत्यधिक देखिन्छ । यद्यपि सञ्जालमा हुने खर्चबापतको रकम सम्बन्धित कम्पनीका लागि बाहिरिन्छ । भित्रन्छ वैदेशिक सहायतानिर्वाचनको अवधिमा दातृराष्ट्र एवं बहुपक्षीय साझेदारले नेपाललाई अनुदान एवं विभिन्न किसिमका जिन्सी सहयोग उपलब्ध गराउँदै आएका छन् । यस पटक खास गरी छिमेकी मुलुक भारतले निर्वाचन प्रयोजनका लागि छ सयभन्दा बढी सवारीसाधन आयोगलाई उपलब्ध गराएको छ । त्यस्तै जापान सरकारले नेपाललाई उपलब्ध गराउने अनुदानमध्येको ४५ करोड रुपियाँ निर्वाचनका लागि प्रयोग गर्न सक्ने अनुमति दिएको अर्थ मन्त्रालयले जानकारी दिएको छ । यसबाहेक संयुक्त राष्ट्रसङ्घ विकास कार्यक्रमले मतदाता शिक्षाका लागि ठुलो रकम खर्च तथा सहयोग गरेको छ । निजीस्तरबाट पनि निर्वाचन शिक्षा, सर्वेक्षणलगायत कामका लागि खर्च गर्ने प्रवृत्ति बढ्न थालेको छ । महँगीको जोखिम, विकास भने ठप्पनिर्वाचनको समयमा एकै पटक ठुलो रकम बजारमा प्रवाह हुँदा त्यसले महँगी भने बढाउने जोखिम भने कायम हुन्छ । बजारमा रकम पर्याप्त हुने र पैसा तिर्न पनि तयार हुने प्रवृत्तिका कारण उपभोक्ताले खरिद गर्ने उपयोग्य सामानको भाउ बढ्ने सम्भावना बढी हुन्छ । राज्य संयन्त्रको सम्पूर्ण ध्यान निर्वाचनमा केन्द्रित हुँदा मूल्यवृद्धि नियन्त्रणले प्राथमिकता पाउँदैन । यसको मार भने अन्तिममा सर्वसाधारण उपभोक्ता नै हुन्छन् । निर्वाचनको समयमा विकासको काम भने करिब ठप्प जस्तै हुन्छ । सरकारको ध्यान निर्वाचनमै हुने हुँदा विकासको गतिविधिमा हुन पुग्छ । यसले पुँजीगत खर्च लक्ष्य अनुसार हुन सक्दैन । निर्वाचनले चालु प्रकृतिको खर्च मात्र बढाउने हुँदा यसले अर्थतन्त्रमा दीर्घकालीन लाभ भने नमिल्ने अर्थशास्त्री बताउँछन् । निर्वाचनले अर्थतन्त्रलाई केही समय चलायमान बनाए पनि त्यसबाट पुँजी निर्माण र रोजगारीमा ठुलो योगदान नहुने विज्ञहरूको धारणा छ । यति मात्र होइन, निर्वाचनको समयमा बैङ्क तथा वित्तीय संस्थाबाट प्रवाह हुने कर्जामा सुस्तता आउँछ । राजनीतिक रूपमा कस्तो सरकार बन्छ भन्ने जानकारी नहुने भएकाले लगानीकर्ता यो अवधिमा पर्ख र हेरको अवस्थामा हुन्छन्, जसले गर्दा कर्जा माग घट्छ । निर्वाचनको अवधिमा अर्थतन्त्र चलायमान हुन्छ तर आयातमुखी अर्थतन्त्र रहेको नेपाल जस्तो मुलुकका लागि भने त्यसले व्यापार घाटा भने बढाउने सम्भावना बढी हुन्छ । निर्वाचनका लागि आवश्यक सामग्री खरिद हुने, खाद्यान्नको उपभोग बढ्ने हुँदा त्यसको आयात बढ्ने भएकाले अर्बौं रकम मुलुकबाट बाहिरिन्छ । यस्तो आयात नियमित प्रकृतिको आयातमा पनि थप हुने भएकाले त्यसले व्यापार घाटा विस्तार गर्छ । अर्कातिर सीमाक्षेत्रका बस्तीमा भारतीय नम्बर प्लेटकै सवारीसाधनसमेत निर्वाचनका क्रममा प्रयोग हुने भएकाले अनौपचारिक रूपमा लाखौँ रुपियाँ बाहिरिने अवस्था छ । चुनौती र जोखिम भए पनि निर्वाचनले अर्थतन्त्रका विविध पक्षलाई अप्रत्यक्ष रूपमा चलायमान बनाइरहेको हुन्छ । यसले एकातिर राजनीतिक निकास दिन्छ भने अर्कातिर सरकार, निजी क्षेत्र र सर्वसाधारणलाई खर्च गर्ने साहस जुटाइदिन्छ ।",
      "link": "https://gorkhapatraonline.com/news/192745",
      "image": "https://gorkhapatraonline.com/storage/media/338042/conversions/kk_Untitled-1-removebg-preview-original-thumb.jpg"
    },
    {
      "slug": "192721",
      "title": "दलका घोषणापत्र : समृद्धिको मुख्य आधार ऊर्जा",
      "timestamp": 1771459200000,
      "source": "gp",
      "content": "फागुन २१ गते निर्वाचनलक्षित प्रतिबद्धतापत्र जारी गर्दै विभिन्न दलले नेपालको ऊर्जा क्षेत्रलाई आर्थिक उन्नतिका आधारका रूपमा प्रस्तुत गरेका छन् । बुधबार मात्रै राष्ट्रिय प्रजातन्त्र पार्टीले र गत आइतबार उज्यालो नेपाल पार्टीले सार्वजनिक गरेको प्रतिबद्धतापत्रमा ऊर्जालाई समृद्धिको मुख्य आधारका रूपमा प्रस्तुत गरिएको छ ।",
      "longContent": "गोरखापत्र समाचारदाताकाठमाडौँ, फागुन ७ गते । फागुन २१ गते निर्वाचनलक्षित प्रतिबद्धतापत्र जारी गर्दै विभिन्न दलले नेपालको ऊर्जा क्षेत्रलाई आर्थिक उन्नतिका आधारका रूपमा प्रस्तुत गरेका छन् । बुधबार मात्रै राष्ट्रिय प्रजातन्त्र पार्टीले र गत आइतबार उज्यालो नेपाल पार्टीले सार्वजनिक गरेको प्रतिबद्धतापत्रमा ऊर्जालाई समृद्धिको मुख्य आधारका रूपमा प्रस्तुत गरिएको छ ।  पूर्वऊर्जा, जलस्रोत तथा सिँचाइमन्त्री राजेन्द्र लिङ्देन अध्यक्ष रहेको राष्ट्रिय प्रजातन्त्र पार्टीले ऊर्जा क्षेत्रलाई समृद्धिको मुख्य छ आधारमध्ये पहिलोका रूपमा चित्रित गरेको छ । राप्रपाले आगामी १० वर्षलाई ‘ऊर्जा उत्पादन दशक’ घोषणा गर्ने प्रस्ताव अघि सारेको छ । सरकारको ऊर्जा विकासको मार्गचित्रसँग तादात्म्य हुने गरी राप्रपाले सन् २०३५ भित्र २८ हजार पाँच सय मेगावाट विद्युत् उत्पादन गर्न आवश्यक कानुनी सुधार, निजी क्षेत्रको सहभागिता विस्तार तथा उत्पादन–प्रसारण–व्यापारमा लगानीमैत्री वातावरण बनाउने उल्लेख गरेको छ । पार्टीले जलविद्युत् उत्पादन, प्रसारण पूर्वाधार विस्तार, आन्तरिक खपत वृद्धि र क्षेत्रीय विद्युत् व्यापारलाई प्राथमिकतामा राखेको छ । ऊर्जा क्षेत्रलाई औद्योगिक विकाससँग जोड्ने, उत्पादनमूलक उद्योग, मल कारखाना तथा विद्युतीय यातायातलाई सहुलियत दरमा विद्युत् उपलब्ध गराउने, खाना पकाउने प्रयोजनका लागि विद्युत् महसुल लागत मूल्यमा उपलब्ध गराउने तथा गरिबीको रेखामुनिका नागरिकलाई निःशुल्क विद्युत् उपलब्ध गराउने नीति लिइने जनाइएको छ ।उज्यालो नेपाल पार्टीले पनि गत आइतबार सार्वजनिक गरेको प्रतिबद्धतापत्रमा ऊर्जा क्षेत्रमार्फत देशलाई समृद्ध बनाउने मुख्य लक्ष्य निर्धारण गरिएको छ । नेपाल विद्युत् प्राधिकरणका कार्यकारी निर्देशक हुँदै ऊर्जा, जलस्रोत तथा सिँचाइमन्त्रीको अनुभव लिइसक्नुभएको कुलमान घिसिङ अध्यक्ष रहेको सो पार्टीको प्रतिबद्धतापत्रमा विद्युत् उत्पादन, वितरण र निर्यातलाई राष्ट्रिय समृद्धिको आधारका रूपमा अघि सारेको छ । सन् २०३० सम्म वार्षिक आठ सय युनिट विद्युत् खपत पु¥याउने लक्ष्य राखिएको छ । सो पार्टीले प्रत्येक घरपरिवारलाई प्राथमिक सेयर मूल्यमा कम्तीमा एक हजार कित्ता जलविद्युत् आयोजनाको सेयर उपलब्ध गराउने घोषणा गरेको छ । गरिब परिवारलाई सहुलियत ऋणमार्फत सेयर खरिदको सुविधा दिइने तथा आयोजना निर्माणमा संलग्न श्रमिकको श्रमलाई सेयरमा रूपान्तरण गर्न सकिने व्यवस्था मिलाइने उल्लेख छ ।उज्यालोले सरकारलाई हस्तान्तरण हुने जलविद्युत् आयोजनाबाट प्राप्त राजस्वको २० प्रतिशत रकम ‘जनताको जलविद्युत् कोष’ मा राख्ने र उक्त कोषको रकम शिक्षा, स्वास्थ्य र रोजगारी सिर्जनाका क्षेत्रमा खर्च गरिने प्रतिबद्धता गरेको छ । ऊर्जा निर्यातलाई प्राथमिकतामा राख्दै सन् २०३० सम्म १२ हजार मेगावाट विद्युत् उत्पादन गर्ने र प्रतिव्यक्ति वार्षिक खपत आठ सय किलोवाट घण्टा पु¥याउने, विद्युत् निर्यातबाट प्राप्त आम्दानीको १५ प्रतिशत ‘राष्ट्रिय समृद्धि कोष’ मा जम्मा गरी ग्रामीण पूर्वाधार विकास तथा गरिबी निवारण कार्यव्रmम सञ्चालन गरिने उल्लेख छ । दीर्घकालीन लक्ष्य अन्तर्गत २०३५ सम्म २५ हजार मेगावाट र २०४५ सम्म ४० हजार मेगावाट उत्पादन गर्दै नेपाललाई ‘कार्बन न्युट्रल’ राष्ट्रका रूपमा स्थापित गर्ने प्रतिबद्धता जनाइएको छ ।",
      "link": "https://gorkhapatraonline.com/news/192721",
      "image": "https://gorkhapatraonline.com/storage/media/338016/conversions/4532-original-thumb.jpg"
    },
    {
      "slug": "192720",
      "title": "निर्वाचन प्रहरीका बन्दोबस्ती : नेपाली जुत्ता, भारतीय लाठी",
      "timestamp": 1771459200000,
      "source": "gp",
      "content": "प्रतिनिधि सभा निर्वाचनमा खटिएका निर्वाचन प्रहरीले स्वदेशी उत्पादन गोल्डस्टार जुत्ता र भारतीय लट्ठी प्रयोग गरेका छन् ।   निर्वाचनमा खटिएका एक लाख ३३ हजार ९८० निर्वाचन प्रहरीलाई स्वदेशी उत्पादन गोल्डस्टार जुत्ता र छिमेकी मुलुक भारतबाट आयात गरिएको बेतको लट्ठी प्रदान गरिएको हो ।   नेपाल प्रहरीले निर्वाचन प्रहरीलाई स्वदेशी जुत्ता अनिवार्य प्रयोग गर्नुपर्ने व्यवस्था गरेको छ । उनीहरूले बोक्ने बेतको लट्ठी भने स्थानीय उत्पादनले अपुग हुँदा छिमेकी मुलुक भारतबाट आयात भएको हो ।",
      "longContent": "काठमाडौँ, फागुन ७ गते । प्रतिनिधि सभा निर्वाचनमा खटिएका निर्वाचन प्रहरीले स्वदेशी उत्पादन गोल्डस्टार जुत्ता र भारतीय लट्ठी प्रयोग गरेका छन् । निर्वाचनमा खटिएका एक लाख ३३ हजार ९८० निर्वाचन प्रहरीलाई स्वदेशी उत्पादन गोल्डस्टार जुत्ता र छिमेकी मुलुक भारतबाट आयात गरिएको बेतको लट्ठी प्रदान गरिएको हो । नेपाल प्रहरीले निर्वाचन प्रहरीलाई स्वदेशी जुत्ता अनिवार्य प्रयोग गर्नुपर्ने व्यवस्था गरेको छ । उनीहरूले बोक्ने बेतको लट्ठी भने स्थानीय उत्पादनले अपुग हुँदा छिमेकी मुलुक भारतबाट आयात भएको हो । नेपाल प्रहरीका प्रवक्ता अबिनारायण काफ्लेले निर्वाचन प्रहरीलाई स्वदेशी उत्पादन गोल्डस्टार प्रयोग गर्न निर्देशन दिइएको जानकारी दिनुभयो । “जुत्ता हामीले उपलब्ध गराउने होइन निर्वाचन प्रहरी आफैँले खरिद गर्नु पर्छ,” जुत्ता सकेसम्म स्वदेशी उत्पादन प्रयोग गर्न भनिएको छ ।’’ पोसाक र बेतको लट्ठी स्थानीय उत्पादनले नपुगेपछि व्यापारीले भारतबाट समेत ल्याउने गरेको उहाँले जानकारी दिनुभयो ।निर्वाचन अवधिमा एक लाख ३३ हजार ९८० जोर जुत्ता र सोही सङ्ख्यामा बेतको लट्ठी खपत हुने गर्छ । प्रतिव्यक्ति एक जोरका दरले पोसाकसमेत एक लाख ३३ हजार ९८० जोर खपत हुने गर्छ । धेरै जोर पोसाक खपत हुने हुँदा सिउन नभ्याएकाले पनि व्यापारीले भारतबाट आयात गरेको नेपाल प्रहरीले जनाएको छ । गोल्डस्टारसँगै नाइक कम्पनीको जुत्तासमेत प्रयोग गर्न भनिएको काफ्लेले जानकारी दिनुभयो तर नाइकका जुत्ता महँगो पर्ने गर्छ । निर्वाचन प्रहरीका लागि सरकारले पोसाकको पैसा दिने र व्यक्ति स्वयम्ले खरिद गर्नुपर्ने व्यवस्था छ । बजारमा गोल्डस्टार जुत्ताको मूल्य न्यूनतम पाँच सयदेखि पाँच हजार रुपियाँ रहेको छ । निर्वाचनमा जुत्ताको खपत धेरै भएपछि कारोबारसमेत धेरै हुने गर्छ । निर्वाचन प्रहरीका निम्ति प्रहरी जवानको प्रारम्भिक तलबमान सरह प्रतिदिन ८६९.४० रुपियाँका दरले ४० दिनसम्मका लागि ३४,७७६ रुपियाँ तोकिएको छ । मतदानको दिनअघिपछि गरेर चार दिनका निम्ति प्रतिव्यक्ति प्रतिदिन तीन सय रुपियाँका दरले एकमुष्ट एक हजार दुई सय रुपियाँ खाजा खर्च उपलब्ध गराइने छ । गोल्डस्टार कम्पनी (सुज म्यानुफ्याक्चरर प्रालि) ले विभिन्न नाममा वार्षिक एक करोड ६६ लाख ५० हजार जोर जुत्ता उत्पादन गर्दै आएको छ । कम्पनीले बढी मात्रामा भने गोल्डस्टार ब्रान्ड नाममा जुत्ताको उत्पादन तथा बिक्री गर्दै आएको छ । कम्पनीले नेपालभरमा ६० वटा डिलरमार्फत जुत्ता वितरण गर्दै आएको छ । नेपाल जुत्ताचप्पल उत्पादक सङ्घका अनुसार अहिले मुलुकमा ठुला, मझौला, साना र लघु उद्यम गरी करिब एक हजार छ सय जुत्ताचप्पल उद्योग सञ्चालनमा छन् । तिनमा सडकको घुम्तीमा बसेर जुत्ता सिलाउनेदेखि निर्यात गर्नेसम्मका उद्योगमा सामान्यदेखि स्तरीय जुत्ता उत्पादन हुने गर्छन् । सडकमै चल्ने साना उद्योग एक हजार दुई सय वटा छन् । दैनिक एक सयदेखि एक हजार जोर जुत्ता उत्पादन गर्ने उद्योगको सङ्ख्या २४० छ । सङ्घका अनुसार पाँच हजारदेखि ७० हजार जोरसम्म दैनिक उत्पादन गर्ने उद्योग ६० वटा छ । बजारमा विभिन्न ब्रान्डका जुत्ता खपत हुने गर्छ । जुत्ताचप्पलको कच्चा पदार्थ स्थानीयस्तरमा उत्पादन नहुँदा व्यवसायीले बाहिरी मुलकबाट आयात गर्ने गरेका छन् । अहिले उद्योगले जुत्ताचप्पल बनाउन ७५ देखि ९० प्रतिशतसम्म कच्चा पदार्थ विभिन्न मुलुकबाट आयात गर्दै आएका छन् ।नेपालमा जुत्ताचप्पल उत्पादनका लागि चाहिने कच्चा पदार्थ थाइल्यान्ड, जापान, कोरिया, सिङ्गापुर, भारत, नेदरल्यान्ड, चीन, ताइवानलगायतका मुलुकबाट आउँछ । धेरै कच्चा पदार्थ छिमेकी मुलुक भारत र चीनबाट आउँछ । गोल्डस्टार, मिलानोलगायतका केही ब्रान्डले भारतसहित विभिन्न मुलुकमा निर्यात गर्दै आइरहेका छन् ।",
      "link": "https://gorkhapatraonline.com/news/192720",
      "image": "https://gorkhapatraonline.com/storage/media/338015/conversions/Police-HKC_Jajarkot-madi-original-thumb.jpg"
    },
    {
      "slug": "192719",
      "title": "एक महिनामा साढे सात लाख हवाईयात्रु",
      "timestamp": 1771459200000,
      "source": "gp",
      "content": "त्रिभुवन अन्तर्राष्ट्रिय विमानस्थलबाट एक महिनामा साढे सात लाखभन्दा बढी यात्रुले हवाईयात्रा गरेका छन् । विमानस्थल कार्यालयका अनुसार सन् २०२६ को जनवरीमा आन्तरिक र बाह्यतर्फ सात लाख ५० हजार १८३ यात्रुले हवाईसेवा लिएका हुन् ।",
      "longContent": "गोरखापत्र समाचारदाताकाठमाडौँ, फागुन ७ गते । त्रिभुवन अन्तर्राष्ट्रिय विमानस्थलबाट एक महिनामा साढे सात लाखभन्दा बढी यात्रुले हवाईयात्रा गरेका छन् । विमानस्थल कार्यालयका अनुसार सन् २०२६ को जनवरीमा आन्तरिक र बाह्यतर्फ सात लाख ५० हजार १८३ यात्रुले हवाईसेवा लिएका हुन् । यस वर्षको जनवरीमा अन्तर्राष्ट्रियतर्फ दुई हजार ९४९ र आन्तरिकतर्फ छ हजार ८०९ उडान–अवतरण भएका छन् । उक्त उडानबाट चार लाख ३१ हजार ६३५ यात्रुले अन्तर्राष्ट्रियतर्फको र तीन लाख १८ हजार ५४८ यात्रुले आन्तरिकतर्फको हवाईसेवा लिएको विमानस्थल कार्यालयले जनाएको छ । यसअघि सन् २०२५ को जनवरीमा भएका दुई हजार ४५८ उडान अवतरणबाट तीन लाख ८५ हजार ५७३ यात्रु र सन् २०२४ को जनवरीमा भएका दुई हजार ६९९ उडान अवतरणबाट दुई लाख ५० हजार ६५ जनाले अन्तर्राष्ट्रितर्फको हवाईसेवा लिएका थिए । त्यस्तै आन्तरिकतर्फ सन् २०२५ को जनवरीमा भएका छ हजार ३३९ उडान अवतरणबाट तीन लाख १२ हजार ७८५ र सन् २०२४ को सोही अवधिमा छ हजार १९२ उडानबाट दुई लाख ८२ हजार ८३० यात्रुले आन्तरिक उडान गरेका थिए ।तथ्याङ्क अनुसार यस विमानस्थलमा तीन स्वदेशीसहित २९ वटा अन्तर्राष्ट्रिय वायुसेवाले र आन्तरिकतर्फ हेलिकोप्टरसहित २० वटा वायुसेवा कम्पनीले उडान गर्दै आएका छन् ।हाल नेपालबाट अन्तर्राष्ट्रियतर्फ नेपाल वायुसेवा निगम, हिमालय एयरलाइन्स र बुद्ध एयरले उडान गर्दै आएका छन् । जसमध्ये जनवरीमा निगमले तीन सय उडानमार्फत ५४ हजार ३५८ यात्रुलाई हवाईसेवा दिएको छ । निगमको जहाजबाट जनवरीमा २७ हजार ३७८ यात्रु बाहिरिएका छन् भने २७ हजार १६ यात्रुलाई काठमाडौँमा अवतरण गरेका छन् । त्यस्तै हिमालय एयरलाइन्सले जनवरीमा २७० वटा उडानबाट ३५ हजार ५४ यात्रुलाई सेवा दिएको छ । हिमालयका जहाजबाट १६ हजार ८३८ यात्रु नेपालबाट बाहिरिएका छन् भने १६ हजार ९१८ यात्रुलाई भित्रिएका छन् । भारतका दुई वटा गन्तव्यमा उडान गर्दै आएको बुद्ध एयरले सोही अवधिमा ६२ उडानमार्फत दुई हजार ८३४ यात्रुलाई सेवा दिएको छ । बुद्ध एयरमार्फत एक हजार ४८६ भित्रिएकामा एक हजार ३४८ यात्रुलाई नेपालबाट बाहिरिएका छन् ।",
      "link": "https://gorkhapatraonline.com/news/192719",
      "image": "https://gorkhapatraonline.com/storage/media/338014/conversions/1704768040-y7i5f-original-thumb.jpg"
    },
    {
      "slug": "192718",
      "title": "आयोगले बुझायो बजेटको ‘सिलिङ’",
      "timestamp": 1771459200000,
      "source": "gp",
      "content": "राष्ट्रिय योजना आयोगले आगामी आर्थिक वर्ष २०८३/८४ का लागि बजेटको सीमा (सिलिङ) बुझाएको छ । आयोगले आगामी तीन आवका लागि बजेटको सीमा र स्रोतसहितको प्रतिवेदन मङ्गलबार अर्थमन्त्री रामेश्वर खनालसमक्ष पेस गरेको हो । अर्थतन्त्रको पछिल्लो अवस्था र बदलिएको परिस्थितिलाई समेत ध्यानमा राखी स्रोत अनुमान पेस गरिएको आयोगका उपाध्यक्ष डा. प्रकाशकुमार श्रेष्ठले बताउनुभयो ।",
      "longContent": "गोरखापत्र समाचारदाताकाठमाडौँ, फागुन ७ गते । राष्ट्रिय योजना आयोगले आगामी आर्थिक वर्ष २०८३/८४ का लागि बजेटको सीमा (सिलिङ) बुझाएको छ । आयोगले आगामी तीन आवका लागि बजेटको सीमा र स्रोतसहितको प्रतिवेदन मङ्गलबार अर्थमन्त्री रामेश्वर खनालसमक्ष पेस गरेको हो । अर्थतन्त्रको पछिल्लो अवस्था र बदलिएको परिस्थितिलाई समेत ध्यानमा राखी स्रोत अनुमान पेस गरिएको आयोगका उपाध्यक्ष डा. प्रकाशकुमार श्रेष्ठले बताउनुभयो । “विकसित परिस्थिति र राजस्व परिचालनको अवस्थालाई ध्यानमा राखेर मार्गदर्शन मन्त्रालयमा बुझाएका र्छौं,” उहाँले भन्नुभयो । आर्थिक कार्यविधि तथा वित्तीय उत्तरदायित्व ऐन, २०७८ मा भएको व्यवस्था अनुसार राष्ट्रिय स्रोत अनुमान समितिले निर्धारित स्रोत तथा खर्चको सीमाको अधीनमा रहेर आगामी तीन वर्षको बजेट सीमा, मध्यमकालीन खर्च संरचना खाका प्रत्येक आवको फागुन ७ गतेभित्र अर्थमन्त्रीसमक्ष पेस गर्नुपर्ने छ । आयोगले तोकिएको समयभित्रै मार्गदर्शन अर्थमन्त्रीसमक्ष पेस गरेको हो । आयोगले बुझाएको मार्गदर्शन प्राप्त भएको र त्यो अध्ययनका क्रममा रहेको मन्त्रालयका प्रवक्ता टङ्कप्रसाद पाण्डेयले जानकारी दिनुभयो । मुलुक निर्वाचन अभियानमा रहेकाले आयोगले सिफारिस गरेको सीमा नयाँ सरकारले मात्र कार्यान्वयन गर्न सक्छ । बजेट निर्माणलाई अनुशासित, स्रोत अनुमानलाई यथार्थपरक र राष्ट्रिय गौरवका आयोजनाको बहुवर्षीय स्रोत सुनिश्चितको उद्देश्यसहित बजेट सिलिङ बुझाइने भए पनि त्यसको कार्यान्वयन भएको पाइँदैन । अर्थ मन्त्रालयले बजेट निर्माणको अन्तिम समयमा विभिन्न किसिमका राजनीतिक कारण देखाउँदै यसअघि उक्त सीमाभन्दा बढी नै बजेट प्रस्तुत गर्ने प्रवृत्ति बढ्न थालेको छ । आयोगको सीमाभन्दा बढी बजेट प्रस्तुत गर्दा त्यसले खर्च र राजस्व सङ्कलनको लक्ष्य अत्यधिक बढी हुने लक्ष्य अनुसार बजेट कार्यान्वयन नहुने समस्या लामो समयदेखि कायम छ । जसलाई मन्त्रालयले बजेटको अर्ध वार्षिक समीक्षामार्फत खर्च र स्रोतको लक्ष्य घटाउने गर्छ ।",
      "link": "https://gorkhapatraonline.com/news/192718",
      "image": "https://gorkhapatraonline.com/storage/media/338013/conversions/xcvn-original-thumb.jpg"
    },
    {
      "slug": "192716",
      "title": "नाफाको लोभमा मानव स्वास्थ्यमा खेलबाड",
      "timestamp": 1771459200000,
      "source": "gp",
      "content": "खाद्य प्रविधि तथा गुण नियन्त्रण विभागले खाद्य बजारमा नाफा कमाउने बहानामा उपभोक्ताको स्वास्थ्यमाथि गम्भीर खेलबाड भइरहेको जनाएको छ । विभागले उपत्यकामा गरेको अनुगमनका क्रममा धेरै जसो उद्योगी र व्यवसायीले ‘खाद्य स्वच्छता तथा गुणस्तर ऐन, २०८१’ पालना नगरेको र न्यून गुणस्तरका खाद्य वस्तु बिक्रीवितरण गरिरहेको फेला पारेको हो । विभागका अनुसार बजारमा खाद्य मापदण्डविपरीत वस्तुको प्याकेजिङ गर्ने र स्वच्छतामा ध्यान नदिने समस्या बढ्दो देखिएको छ ।",
      "longContent": "गोरखापत्र समाचारदाता काठमाडौँ, फागुन ७ गते । खाद्य प्रविधि तथा गुण नियन्त्रण विभागले खाद्य बजारमा नाफा कमाउने बहानामा उपभोक्ताको स्वास्थ्यमाथि गम्भीर खेलबाड भइरहेको जनाएको छ । विभागले उपत्यकामा गरेको अनुगमनका क्रममा धेरै जसो उद्योगी र व्यवसायीले ‘खाद्य स्वच्छता तथा गुणस्तर ऐन, २०८१’ पालना नगरेको र न्यून गुणस्तरका खाद्य वस्तु बिक्रीवितरण गरिरहेको फेला पारेको हो । विभागका अनुसार बजारमा खाद्य मापदण्डविपरीत वस्तुको प्याकेजिङ गर्ने र स्वच्छतामा ध्यान नदिने समस्या बढ्दो देखिएको छ । विभागका अनुसार अनुगमनका क्रममा काठमाडौँ चन्द्रागिरि नगरपालिका–१५ मा सञ्चालित एलजी ग्लुकोज प्याकेजिङ उद्योगले सरकारबाट कुनै पनि अनुमति नलिई लामो समयदेखि ग्लुकोज प्याकेजिङ गरेर बजार पठाइरहेको भेटिएको छ । विभागका प्रवक्ता डा. बालकुमारी शर्माले विभागमा आएको उजुरीका आधारमा उक्त उद्योगको अनुगमन गर्दा चार सय केजी ग्लुकोज गुणस्तरमा समस्या देखिएपछि कारोबार रोक्का गरिएको बताउनुभयो । विभागले उक्त ग्लुकोजको नमुना सङ्कलन गरी प्रयोगशालामा परीक्षणका लागि पठाएको छ भने उद्योगमाथि कारबाही गर्ने प्रक्रिया अगाडि बढाएको छ ।खाद्य ऐन अनुसार अनुमति नलिई खाद्यपदार्थ बिक्री गर्नेलाई पाँच हजारदेखि पाँच लाख रुपियाँसम्म जरिबाना र पाँच वर्षसम्म कैद वा दुवै सजाय हुन सक्ने कानुनी प्रावधान छ । विभागका अनुसार अनुगमनका क्रममा ललितपुरको दरबार क्याफे एन्ड रेस्टुरेन्टमा गरिएको अनुगमनमा भान्सा सरसफाइ निकै कमजोर रहेको, फोहोर फाल्ने डस्टबिन खुला छाडिएको र खानेकुरामा उपभोग्य मितिसमेत उल्लेख नगरिएको पाइएको थियो । मानिसको स्वास्थ्यका लागि हानिकारक मानिने पत्रिकाको कागजमा चाउमिन बेरेर राख्ने गरिएको र बिरियानी पकाउँदा अखाद्य कृत्रिम रङ प्रयोग गरिएको भेटिएको छ ।विभागले त्यस्ता दुई केजी चाउमिन नष्ट गर्नुका साथै सात दिनभित्र सुधार नगरे थप कारबाही गर्ने चेतावनीसमेत दिएको छ । यसै गरी विभागले काठमाडौँकै शिवशङ्कर स्विट एन्ड चाटमा पनि अनुगमन गरेको थियो, जहाँ भान्साको अवस्था दयनीय पाइएको थियो ।साथै खानेकुरा प्याक गर्न मसीयुक्त कागज प्रयोग भइरहेको भेटिएपछि विभागले त्यस्ता हानिकारक कागज नष्ट गरिदिएको छ । विभागले व्यवसायीलाई मिठाईजन्य पदार्थमा अखाद्यवस्तु नमिसाउन र तोकिएको मापदण्ड मात्र पालना गर्न निर्देशन दिएको छ ।",
      "link": "https://gorkhapatraonline.com/news/192716",
      "image": "https://gorkhapatraonline.com/storage/media/338011/conversions/khadya-prabidhi-original-thumb.jpg"
    },
    {
      "slug": "192700",
      "title": "बगैँचा सुधार गरी व्यावसायिक स्याउ खेतीतर्फ आकर्षित हुँदै किसान",
      "timestamp": 1771372800000,
      "source": "gp",
      "content": "हिमाली जिल्ला हुम्लाका किसान यतिबेला स्याउ बगैँचा काँटछाँट र व्यवस्थापनमा व्यस्त देखिएका छन् ।",
      "longContent": "राजन रावतहुम्ला, फागुन ६ गते । हिमाली जिल्ला हुम्लाका किसान यतिबेला स्याउ बगैँचा काँटछाँट र व्यवस्थापनमा व्यस्त देखिएका छन् । बगैँचामा लगाएका स्याउका बोटलाई काँटछाँटका साथै मल र सिँचाइको व्यवस्था गर्दा फूल राम्रो फुल्ने र फल पनि गुणस्तरीय लाग्ने प्राविधिक सल्लाह पाएपछि किसान बगैँचा सुधारमा लागेका हुन् ।सिमकोट गाउँपालिका–५ का किसान मानवीर रोकाया विगत पाँच दिनदेखि आफ्नो ५० बोट स्याउ रहेको बगैँचा व्यवस्थापनमा जुट्नुभएको छ । सुरुमा उहाँले सबै बोटको काँटछाँट गरी मल राख्ने खाल्डो खन्ने, सिँचाइ गर्ने र बोटको डाँठमा बोडो पेस्ट लगाउने कार्य गर्नुभएको छ । यसअघि बगैँचाको उचित हेरचाह नगरे पनि गत वर्ष कृषि प्राविधिकबाट तालिम पाएपछि आफू यसतर्फ लागेको रोकायाले बताउनुभयो ।त्यसै गरी नाम्खा गाउँपालिका–१, हेप्का खोलामा साढे तीन सय बोट स्याउ लगाउनुभएका पासाङ लामाले पनि आफ्नो बगैँचा व्यवस्थापनको कार्य भइरहेको बताउनुभयो । हाल फल दिइरहेका स्याउका बोटहरूको काँटछाँट पूरा गरी अहिले सिँचाइको काम भइरहेको उहाँले जानकारी दिनुभयो ।हुम्लामा मङ्सिर अन्तिम साताबाटै स्याउ बगैँचा व्यवस्थापन सुरु गर्न सकिने भए पनि उचाइका स्थानमा फागुन महिनाभर काँटछाँट गर्न सकिने कृषि विकास कार्यालयका प्रमुख चूडामणि पन्तले बताउनुभयो।पन्तका अनुसार हुम्ला जिल्लामा ५० भन्दा बढी बोट भएका बगैँचाको सङ्ख्या १५० भन्दा बढी छ । कृषि क्षेत्रमा काम गर्ने विभिन्न सहयोगी निकायको सहजीकरणका कारण अचेल किसानले बोटको काँटछाँट, मलजल र बोडो पेस्ट लगाउने कार्यलाई प्राथमिकता दिन थालेका छन् । किसानको यो सक्रियताले व्यावसायिक स्याउ खेती सुरु भएको र यसबाट उत्पादन वृद्धि हुने कार्यालयले जनाएको छ । हुम्लाका सातवटै गाउँपालिकाको जमिन स्याउ खेतीका लागि उपयुक्त मानिन्छ ।",
      "link": "https://gorkhapatraonline.com/news/192700",
      "image": "https://gorkhapatraonline.com/storage/media/337989/conversions/apple-akting-humla-Rajan-original-thumb.jpg"
    },
    {
      "slug": "192619",
      "title": "सुनचाँदीको मूल्यमा सामान्य गिरावट",
      "timestamp": 1771372800000,
      "source": "gp",
      "content": "आज स्थानीय बजारमा सुनचाँदीको मूल्यमा सामान्य गिरावट आएको छ । मङ्गलबारको तुलनामा आज सुन तोलामा एक हजार ५०० ले घटेको छ भने चाँदी पाँचले घटेको छ ।",
      "longContent": "काठमाडौँ, फागुन ६  गते ।  आज स्थानीय बजारमा सुनचाँदीको मूल्यमा सामान्य गिरावट आएको छ । मङ्गलबारको तुलनामा आज सुन तोलामा एक हजार ५०० ले घटेको छ भने चाँदी पाँचले घटेको छ । नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य तीन लाख ४०० तथा एक तोला चाँदीको मोल चार हजार ८८० निर्धारण भएको छ । हिजो मङ्गलबार एक तोला छापावाल सुनको मूल्य तीन लाख एक हजार ९०० तथा एक तोला चाँदीको मोल चार हजार ८८५ निर्धारण भएको छ । गत सोमबार एक तोला छापावाल सुनको मूल्य तीन लाख दुई हजार ८०० तथा एक तोला चाँदीको मोल चार हजार ८६० निर्धारण भएको छ । साताको पहिलो दिन आइताबार बजार खुल्दा प्रतितोला छापावाल सुन तीन लाख पाँच हजार ८०० र त्यति नै चाँदी चार हजार ९८५ मा खरिदबिक्री भएको थियो । अन्तर्राष्ट्रिय सञ्चार माध्यमहरूका अनुसार आज अन्तर्राष्ट्रिय बजारमा एक औँस सुन चार हजार ९२० अमेरिकी डलर तथा त्यति नै परिमाणको चाँदी ७५ अमेरिकी डलरमा कारोबार भइरहेको छ ।  रासस",
      "link": "https://gorkhapatraonline.com/news/192619",
      "image": "https://gorkhapatraonline.com/storage/media/337842/conversions/gold1616-original-thumb.jpg"
    },
    {
      "slug": "192594",
      "title": "यस्तो छ आजका लागि कृषिउपजको थोक मूल्य",
      "timestamp": 1771372800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  फागुन ६ गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ७०, गोलभेँडा सानो (लोकल) प्रतिकिलो रु ४५, गोलभेँडा सानो (टनेल) प्रतिकिलो रु ५५, गोलभेँडा सानो (भारतीय) प्रतिकिलो रु ६०, गोलभेँडा सानो (तराई) प्रतिकिलो रु ६०, आलु रातो प्रतिकिलो रु २६, आलु रातो (भारतीय) प्रतिकिलो रु २६ र प्याज सुकेको (भारतीय) प्रतिकिलो रु ३८ रहेको छ । यसैगरी, गाजर (लोकल) प्रतिकिलो रु ६०, गाजर (तराई) प्रतिकिलो रु ५०, बन्दा (लोकल) प्रतिकिलो रु ५०, बन्दा (तराई) प्रतिकिलो रु ५०, बन्दा (नरिबल) प्रतिकिलो रु ३०, काउली स्थानीय प्रतिकिलो रु २५, काउली स्थानीय (ज्यापू) प्रतिकिलो रु ४५, काउली तराई प्रतिकिलो रु ३०, रातो मूला प्रतिकिलो रु ३५, सेतो मूला (लोकल) प्रतिकिलो रु १५, सेतो मूला (हाइब्रिड) प्रतिकिलो रु २०, भन्टा लाम्चो प्रतिकिलो रु ६० र भन्टा डल्लो प्रतिकिलो रु ७० कायम भएको छ । त्यसैगरी, मटरकोसा प्रतिकिलो रु ५०, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो रु ७०, घिउ सिमी (राजमा) प्रतिकिलो रु १३०, टाटे सिमी प्रतिकिलो रु ७०, तिते करेला प्रतिकिलो रु १८०, घिरौँला प्रतिकिलो रु १३५, लौका प्रतिकिलो रु ८०, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु २०, हरियो फर्सी (डल्लो) प्रतिकिलो रु २०, सलगम प्रतिकिलो ५०, भिन्डी प्रतिकिलो ११०, सखरखण्ड प्रतिकिलो ६५, बरेला प्रतिकिलो रु ६०, पिँडालु प्रतिकिलो रु ६५ र स्कुस प्रतिकिलो रु ६५ कायम गरिएको छ ।रायोसाग प्रतिकिलो रु २०, पालुङ्गो प्रतिकेजी रु ३५, चमसुर प्रतिकिलो रु ३०, तोरीसाग प्रतिकिलो रु २५,  मेथी प्रतिकिलो रु ४०, हरियो प्याज प्रतिकिलो रु ६०, बकुला प्रतिकिलो रु ६०, तरुल प्रतिकिलो रु ६०, च्याउ (कन्य) प्रतिकिलो रु १००, च्याउ (डल्ले) प्रतिकिलो रु ३५०, राजा च्याउ प्रतिकेजी रु ३०० र सिताके च्याउ प्रतिकेजी रु १,००० निर्धारण गरिएको छ ।ब्रोकाउली प्रतिकिलो रु ४०, चुकुन्दर प्रतिकिलो रु ६५, सजीवन प्रतिकेजी रु २८०, रातो बन्दा प्रतिकिलो रु १००, जिरीको साग प्रतिकिलो रु ६०, ग्याठकोभी प्रतिकिलो रु ६०, सेलरी प्रतिकिलो रु १८०, पार्सले प्रतिकिलो रु ४००, सौफको साग प्रतिकिलो रु ५०, पुदिना प्रतिकिलो रु ३५०, गान्टे मूला प्रतिकिलो रु ५०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५०, गुन्द्रुक प्रतिकिलो रु ३०० र रूखटमाटर प्रतिकेजी रु २६० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १९०, कागती प्रतिकिलो रु २००, अनार प्रतिकिलो रु ३३०, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ४००, सुन्तला (नेपाली) प्रतिकिलो रु २००, तरबुजा हरियो प्रतिकिलो रु ९०, मौसम प्रतिकिलो रु १३०, जुनार प्रतिकिलो रु १३०,  भुइँकटहर प्रतिगोटा रु १४५, काँक्रो (लोकल) प्रतिकिलो रु १६०, काँक्रो (हाइब्रिड) प्रतिकिलो रु ७०, रुखकटहर प्रतिकिलो रु १००, निबुवा प्रतिकिलो रु ६५, मेवा (नेपाली) प्रतिकिलो रु ७०, मेवा (भारतीय) प्रतिकिलो रु ११०, लप्सी प्रतिकिलो रु १४०, किनु प्रतिकिलो रु १३०, स्ट्रबेरी प्रतिकिलो रु ५५०, किबी प्रतिकिलो रु २६० र एभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु १००, अदुवा प्रतिकिलो रु १२०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु १८०, खुर्सानी हरियो (बुलेट) प्रतिकिलो रु १६०, खुर्सानी हरियो (माछे) प्रतिकिलो रु ७०, खुर्सानी हरियो (अकबरे) प्रतिकिलो रु ९००, भेडे खुर्सानी प्रतिकिलो रु ८५, हरियो लसुन प्रतिकिलो रु ६०, हरियो धनियाँ प्रतिकिलो रु ५०, लसुन सुकेको (चाइनिज) प्रतिकिलो रु २५०, छ्यापी सुकेको प्रतिकिलो रु १५०, छ्यापी हरियो प्रतिकिलो रु १५०, माछा सुकेको प्रतिकिलो रु १,०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८० र ताजा माछा (छडी) प्रतिकिलो रु २५० निर्धारण गरिएको छ । रासस",
      "link": "https://gorkhapatraonline.com/news/192594",
      "image": "https://gorkhapatraonline.com/storage/media/337800/conversions/tarkari-original-thumb.jpg"
    },
    {
      "slug": "192589",
      "title": "अण्डाको मूल्य बढ्यो",
      "timestamp": 1771372800000,
      "source": "gp",
      "content": "नेपाल लेयर्स सङ्घले आजदेखि लागू हुनेगरी अण्डाको मूल्य बढाएको छ । ठूलो अण्डा प्रतिक्रेट रु ४२५ र मझौला रु ३७५ तोकिएको छ ।",
      "longContent": "चितवन,फागुन  ६  गते ।  नेपाल लेयर्स सङ्घले आजदेखि लागू हुनेगरी अण्डाको मूल्य बढाएको छ । ठूलो अण्डा प्रतिक्रेट रु ४२५ र मझौला रु ३७५ तोकिएको छ । अण्डाको उत्पादन लागत बढेकाले मूल्य बढाइएको सङ्घले जनाएको छ । प्रतिगोटा अण्डाको लागत १९ रुपैयाँ १२ पैसा छ । रासस",
      "link": "https://gorkhapatraonline.com/news/192589",
      "image": "https://gorkhapatraonline.com/storage/media/337795/conversions/images-original-thumb.jpg"
    },
    {
      "slug": "192560",
      "title": "चलान पाएनन् उखु किसानले",
      "timestamp": 1771372800000,
      "source": "gp",
      "content": "सर्लाहीको बरहथवा नगरपालिका–१३, बसबरियागाउँका महमजान मियाँले १० कट्ठाको उखु काटेर राखेको १२ दिन भयो तर चिनी मिलसम्म उखु ल्याउन चलान पाउनुभएको छैन ।   चिनी मिलले उद्योगमा उखु ल्याउनुअघि किसानलाई चलान पुर्जी (उखु ल्याउने अनुमतिपत्र) दिनुपर्ने हुन्छ । खेतमा काटेर थुपारेको उखु सुक्न लाग्दासमेत चिनी मिलले चलान दिन अझै पनि आनाकानी गरिरहेको मियाँले गुनासो गर्नुभयो ।",
      "longContent": "जनार्जन खत्रीधनकौल (सर्लाही), फागुन ६ गते । सर्लाहीको बरहथवा नगरपालिका–१३, बसबरियागाउँका महमजान मियाँले १० कट्ठाको उखु काटेर राखेको १२ दिन भयो तर चिनी मिलसम्म उखु ल्याउन चलान पाउनुभएको छैन ।  चिनी मिलले उद्योगमा उखु ल्याउनुअघि किसानलाई चलान पुर्जी (उखु ल्याउने अनुमतिपत्र) दिनुपर्ने हुन्छ । खेतमा काटेर थुपारेको उखु सुक्न लाग्दासमेत चिनी मिलले चलान दिन अझै पनि आनाकानी गरिरहेको मियाँले गुनासो गर्नुभयो । इन्दुशङ्कर चिनी उद्योग हरिवनले गाउँनजिकै लालदियरमा राखेको उखु तौल काँटामा चलान पुर्जीका लागि जाँदा मिलका जेटिएले बेवास्ता गरेका मियाँको दुःखेसो छ । “उखु काटेर राखेको १२ दिन भइसक्यो तर मिलका जेटिए कहाँ जाँदा चलान नै छैन भनिरहेका छन्,” उहाँले दुःखेसो पोख्दै भन्नुभयो, “काटेको उखु सुक्न नपाओस् भनेर खेतमै पत्करले छोपेर राखेको छु ।”चिनी मिलले आफ्नो जिल्लाको मात्र उखु खरिद गर्ने र त्यसमा पनि जिल्लाभित्रका चिनी मिलले आआफ्नो क्षेत्रको उखु उठाउने भन्ने निर्णय गरेपछि किसानलाई चलान लिनका लागि असाध्यै गाह्रो परेको छ । मिलमा आएर उखु थुप्रिएपछि चिनी मिलले थोरै थोरै मात्रामा चलान दिँदा किसानले धमाधम काटिरहेको उखु खेतमै सुक्न थालेको हो । रामनगर गाउँपालिका–२, खैर्बा इनर्बाका रामप्रवेश यादवले धनकौलस्थित अन्नपूर्ण चिनी उद्योगमा उखुको ट्याक्टर लिएर आएको दुई दिन भयो । चिनी मिलबाट चलान लिएर उखु तौल गर्न यादव उद्योगको उखु यार्डमा ट्याक्टर राखेर पालोमा बस्नुभएको छ । यादवले धनकौल चिनी मिलबाट चलान पुर्जी पाउन चार दिनसम्म पालो कुर्नु परेको गुनासो गर्नुभयो । “मिलका जेटिएलाई फोन गरेर उखु लिएर आएको हो तर चलान कहिले पाउने भन्ने निश्चित नै छैन्,” यादवले भन्नुभयो, “दुई दिन लाइनमा बसे, अब अझै दुई दिन जति लाइन बस्नु पर्छ होला ।”तीन बिघामा उखु खेती गर्नुभएका यादवले यस वर्ष चलान पुर्जी नपाएर प्रत्येक जसो किसान हैरान रहेका जानकारी दिनुभयो । बसबरिया गाउँपालिका–१, मानपुरका अशोककुमार यादवले एक साता पालोमा बसेपछि मङ्गलबार बल्ल चिनी मिलबाट चलान पुर्जी पाउनुभएको छ ।पहुँच भएकाले तत्कालै चलान पाएर उखु बिक्री गरिरहे पनि पहुँच नै नभएका किसानलाई चलान पुर्जी पाउन साह्रै समस्या रहेको यादवले गुनासो गर्नुभयो । “एक बिघामध्ये १० कट्ठाको उखु काटेको १५ दिन भयो, मङ्गलबार बल्ल चलान हात लागेको छ,” यादवले भन्नुभयो, “चिनी मिलको तौल काँटामा ट्याक्टरको टेलरसहित उखु लगेर राखेकै आठ दिन भयो बल्लतल्ल चलान पाएँ, अब भने टेलर खाली हुन पायो ।”यसअघि किसानले आफूलाई अनुकूल हुने र खाली रहेको चिनी मिलमा लगेर उखु बिक्री गर्ने गरेका थिए । “मिलले सिस्टम र समय नमिलाउँदा उखु किसानलाई यस्तो आपत् आइलागेको हो,” यादवले भन्नुभयो, “अघिल्ला वर्षमा यस क्षेत्रका किसानले सर्लाहीकै महालक्ष्मी चिनी मिल बगदह तथा रौतहटको डुमरिया र महोत्तरीको रामनगर चिनी मिलमा समेत लगेर उखु बेच्थे तर यस वर्ष मिलले राखेको नियमले झनै मार परेको छ ।”चिनी उद्योगले तालिका मिलाएर पालैपालो चलान दिने र त्यसपछि मात्र उखु कटान गर्न लाउँदा अहिलेको समस्या समाधान हुने किसानको भनाइ छ । बरहथवा नगरपालिका–११, दियरका उपेन्द्र यादवले आफूलाई अहिले चुनावभन्दा पनि उखु खेतीकै चिन्ता रहेको बताउनुभयो । किसानलाई चिनी मिलसम्म उखु ल्याउनका लागि चलान नपाएर हैरान भए पनि कुनै नेताले समन्वय नगरिदिएको यादवको गुनासो छ । “हामीले गत वर्षको ३५ रुपियाँ सरकारी अनुदान अझै पाएका छैनौँ, यस वर्ष पनि अहिले उखु बेच्नकै लागि चलान नपाएर हैरानी छ,” यादवले भन्नुभयो, “अहिले हामीलाई त चुनावभन्दा पनि मिलबाट कसरी चलान पाउने र काँटामा ल्याएर उखु तौलने भन्ने चिन्ता छ ।”मुलुकभरमा सबैभन्दा बढी करिब १८ हजार हेक्टरमा उखु खेती हुने सर्लाहीमा अहिले इन्दुशङ्कर चिनी उद्योग हरिवन, महालक्ष्मी चिनी उद्योग बगदह र अन्नपूर्ण चिनी उद्योग धनकौल गरी तीन वटा चिनी मिल सञ्चालनमा छन् । यी तीन वटै उद्योगको उखु यार्ड र मिलले विभिन्न ठाउँमा राखेका तौल काँटामा चलानका लागि टायरगाढा, ट्याक्टर र ट्रकको लामो लाइन देखिन्छ । इन्दुशङ्कर चिनी उद्योग हरिवनका उखु प्रबन्धक योगनारायण रजकले यस वर्ष उखु खेती विस्तार भएकाले चिनी मिलले एकै पटक सबै किसानलाई चलान बाँड्न नसकेको बताउनुभयो । “हामीले यहाँ मिलबाट चलान दिएपछि मात्र उखु काट्नुपर्ने हो तर चलान नै नपाई मिल र तौल काँटासम्म उखु ल्याउनु किसानको पनि गल्ती हो,” उखु प्रबन्धक रजकले भन्नुभयो, “हामीले त उद्योगले उखु पेल्न धान्ने जति चलान मात्र दिएका छौँ ।”इन्दुशङ्करले सञ्चालन भएको ५७ दिनमा १८ लाख उखु पेलिसके पनि उखु काट्न बाँकी किसानलाई अझै पनि चलान बाँड्न नै मुस्किल परिरहेको उखु प्रबन्धक रजकले बताउनुभयो । उखु खेती बढेकाले किसानले भनेकै समयमा चलान दिन भने नसकिएको रजकले स्वीकार गर्नुभएको छ । अब सुक्खायाम सुरु भइसकेकाले तत्काल उखु नकाटे तौल घट्दै जाने किसानको भनाइ छ । किसानका अनुसार उखुको चलान वितरणमा मिलका जेटिए र केही बिचौलिया मिलेर चलखेलसमेत गर्ने गरेका छन् ।पहुँच भएकालाई उखु काट्नेबित्तिकै र केही व्यक्तिसँग पैसासमेत लिएर चलान वितरण गर्ने गरिएको उखु किसानले आरोप लगाएका छन् ।",
      "link": "https://gorkhapatraonline.com/news/192560",
      "image": "https://gorkhapatraonline.com/storage/media/337762/conversions/Ukhu-Photo-2-IMG_5964-original-thumb.jpg"
    },
    {
      "slug": "192559",
      "title": "एक करोडभन्दा बढीको उखु जल्यो",
      "timestamp": 1771372800000,
      "source": "gp",
      "content": "लहान नगरपालिका–१३, घलेटोलस्थित खेतबारीमा लगाएको उखुमा आगो लाग्दा एक करोड रुपियाँभन्दा बढीको क्षति भएको छ । सोमबार १२ बजेतिर सरस्वती र घलेटोल जाने कच्ची बाटोको पश्चिमी उखु खेतमा लागेको आगो नियन्त्रणमा ढिलो भएपछि १५ जना किसानको १५ बिघा खेतको उखु जल्दा एक करोड १६ लाख रुपियाँको क्षति भएको इलाका प्रहरी कार्यालय लहानले जनाएको छ ।",
      "longContent": "जीवछ यादवलहान, फागुन ६ गते । लहान नगरपालिका–१३, घलेटोलस्थित खेतबारीमा लगाएको उखुमा आगो लाग्दा एक करोड रुपियाँभन्दा बढीको क्षति भएको छ । सोमबार १२ बजेतिर सरस्वती र घलेटोल जाने कच्ची बाटोको पश्चिमी उखु खेतमा लागेको आगो नियन्त्रणमा ढिलो भएपछि १५ जना किसानको १५ बिघा खेतको उखु जल्दा एक करोड १६ लाख रुपियाँको क्षति भएको इलाका प्रहरी कार्यालय लहानले जनाएको छ । लहान नगरपालिकाको कार्यालयबाट २० मिनेटमा वारुणयन्त्र पुग्न सकिने बाटो भए पनि नगरपालिकाको वारुणयन्त्र बिग्रेकाले गोलबजार नगरपालिकाबाट आएको वारुणयन्त्रलाई एक घण्टाभन्दा बढी लागेको थियो । उखु जलेर काम नलाग्ने अवस्थामा रहेकाले उखुमा आगो कसरी लागेको बारेमा स्थानीयले खोजी गरिरहेको कृषक रामलखन मण्डलले पीडा सुनाउँदै भन्नुभयो, “उखु भित्र्याउने बेलामा भएको क्षतिपूर्तिका लागि स्थानीय सरकारसँग माग गर्दछौँ ।”२४ वटा वडा भएको लहान नगरपालिकामा दुई वटा वारुणयन्त्र हुनुपर्नेमा भएको एउटा वारुणयन्त्रको मर्मत नभएकाले आगलागीबाट जोगिन ठुलो समस्या हुँदै आइरहेको स्थानीयले गुनासो गरेका छन् । लहानमा आगलागी हुँदा केही वर्षयता गोलबजार नगरपालिकाको भर पर्नुपर्ने बाध्यताले ठुलो क्षति बेहोर्नु परिरहेको लहान–१३ का स्थानीय सुभकलाल यादवले गुनासो सुनाउनुभयो । कृषक महासङ्घका केन्द्रीय सदस्य रामनारायण महतोले सिराहामा रहको हिमाल चिनी मिलसँग समन्वय गरेर स्थलगत अनुगमन गरेर क्षतिपूर्तिका लागि पहल भइरहेको बताउनुभयो । उखु जलेर समस्यामा परेका किसानलाई लहान नगरपालिका प्रमुख महेशप्रसाद चौधरीले राहतको लागि सक्ने सहयोग गर्ने र थप सहयोगका लागि सम्बन्धित निकायमा पहल थाल्ने विश्वास दिलाउनुभयो । किसान रामलखन मण्डल, विसुनदेव यादव, रामदयाल मण्डल, कारी मण्डल, रामबिहारी मण्डललगायत १५ जना किसानका खेतमा लगाएको उखु जलेका छन् ।",
      "link": "https://gorkhapatraonline.com/news/192559",
      "image": "https://gorkhapatraonline.com/storage/media/337761/conversions/ukhu-jaler-ek-karodko-kshati-newsphotocapsion-jibachh-original-thumb.jpg"
    },
    {
      "slug": "192558",
      "title": "आपूर्ति सहज नभएसम्म निगमले ग्यास वितरण गर्ने",
      "timestamp": 1771372800000,
      "source": "gp",
      "content": "नेपाल आयल निगमले बजारमा ग्यासको आपूर्ति सहज नहुन्जेल काठमाडौँको टेकु कार्यालयबाट ग्यास वितरण नियमित गर्ने भएको छ । बजारमा ग्यासको अभाव भएपछि निगमले गत बुधबारदेखि टेकु कार्यालयबाट डिपो सञ्चालन गरी विभिन्न ब्रान्डका ग्यास वितरण गर्दै आएको छ ।",
      "longContent": "गोरखापत्र समाचारदाताकाठमाडौँ, फागुन ६ गते । नेपाल आयल निगमले बजारमा ग्यासको आपूर्ति सहज नहुन्जेल काठमाडौँको टेकु कार्यालयबाट ग्यास वितरण नियमित गर्ने भएको छ । बजारमा ग्यासको अभाव भएपछि निगमले गत बुधबारदेखि टेकु कार्यालयबाट डिपो सञ्चालन गरी विभिन्न ब्रान्डका ग्यास वितरण गर्दै आएको छ । निगमका प्रवक्ता मनोजकुमार ठाकुरले ग्यासको सहज नहुन्जेलसम्म वितरण गरिने जानकारी दिनुभयो । आयात नियमित भइरहेकाले पनि अभाव कम हुँदै गएको उहाँले जानकारी दिनुभयो । निगमले एभरेस्ट, सुगम, नेपाल र साईबाबा ग्यास वितरण गरिरहेको छ । उपभोक्ताले कार्यालय समयमा टेकुस्थित डिपोबाट यी चार वटै ब्रान्डका खाली सिलिन्डर साटेर भरिएका ग्यास लिइरहेका छन् । निगमका अनुसार टेकु डिपो सञ्चालन भएयता हालसम्म सुगम र एभरेस्टका ७२० र नेपाल ग्यासका ६७६ सिलिन्डर बिक्री भएका छन् । एक महिनाअघि भारतको बरौनी रिफाइनरी केन्द्र मर्मत हुँदा केही समय आपूर्तिमा समस्या हुँदा बजारमा ग्यासको अभाव भएको थियो । ग्यासको आपूर्ति सहज पार्न बढी मात्रामा ग्यासको आयात गरेकाले पनि अभाव कम हुँदै गएको निगमले जनाएको छ । बजारमा ग्यासको अभाव हुने आशङ्कामा उपभोक्ताले एकै पटक आवश्यकताभन्दा बढी ग्यास सञ्चय गर्न थालेपछि उपभोक्ताले ग्यासको अभाव खेप्नु परेको थियो । उपभोक्ताले घरमा भएका खाली सिलिन्डर भरिसकेकाले पनि अभाव क्रमशः हट्दै गएको हो । पछिल्लो समय ग्यासको आपूर्ति नियमित भइरहेकाले पनि ग्यासको अभाव क्रमशः घट्दै गएको निगमले जनाएको छ । उद्योगीका अनुसार बजारमा सामान्य अवस्थामा मासिक ४५ हजार मेट्रिक टन र जाडोका बेला मासिक ५० हजार मेट्रिक टन ग्यास खपत हुने गर्छ । अन्य सिजनको तुलनामा जाडो मौसममा १० देखि १५ प्रतिशत ग्यासको खपत बढ्ने गरेको छ । निगमका अनुसार बजारमा एक करोड ४२ लाख प्रमाणित ग्यास सिलिन्डर छन् । आवश्यकताभन्दा बढी सिलिन्डर बजारमा रहेको र उपभोक्ताले एकै पटक भर्न खोज्दा पनि बजारमा अभाव देखिने गरेको हो । नेपाल एलपी ग्यास उद्योग सङ्घका अध्यक्ष दिवान चन्दले उपभोक्ताले घरमा भएका खाली सिलिन्डर भरिसकेकाले ग्यास क्रमशः सहज बन्दै गएको जानकारी दिनुभयो । एक महिनाअघि ग्यासको आपूर्तिमा सामान्य अवरोध भएको र ग्यास अभाव हुन्छ भन्ने हल्लैहल्लाका पछि लागेर उपभोक्ताले एकै पटक ग्यास भर्न लागेकाले पनि अभाव देखिएको उहाँको भनाइ छ ।",
      "link": "https://gorkhapatraonline.com/news/192558",
      "image": "https://gorkhapatraonline.com/storage/media/337760/conversions/Gas-Anugaman-original-thumb.jpg"
    },
    {
      "slug": "192556",
      "title": "अन्तरमन्त्रालय समन्वय विस्तार गर्न छलफल",
      "timestamp": 1771372800000,
      "source": "gp",
      "content": "पूर्वाधार विकास परियोजनामा अन्तरमन्त्रालय समन्वय विस्तार गर्ने प्रयासस्वरूप ऊर्जा जलस्रोत तथा सिँचाइ मन्त्रालय र वन तथा वातावरण मन्त्रालयबिच मङ्गलबार मन्त्रीस्तरमा समन्वयात्मक बैठक बसेको छ ।",
      "longContent": "गोरखापत्र समाचारदाताकाठमाडौँ, फागुन ६ गते । पूर्वाधार विकास परियोजनामा अन्तरमन्त्रालय समन्वय विस्तार गर्ने प्रयासस्वरूप ऊर्जा जलस्रोत तथा सिँचाइ मन्त्रालय र वन तथा वातावरण मन्त्रालयबिच मङ्गलबार मन्त्रीस्तरमा समन्वयात्मक बैठक बसेको छ ।जलविद्युत् तथा प्रसारण लाइन निर्माणका क्रममा ढिलाइ हुने गरेको तथा प्रक्रियागत जटिलता सिर्जना गर्ने गरेको आरोप वन मन्त्रालयलाई लाग्ने गरेको छ । बैठकमा प्रक्रियागत जटिलता, त्यसका वास्तविकता र समाधानका उपायलगायतका विषयमा छलफल भएको ऊर्जा जलस्रोत तथा सिँचाइ मन्त्रालयका सचिव चिरञ्जीवी चटौतले जानकारी दिनुभयो ।बैठकमा वनक्षेत्र प्रयोगको अनुमति, रुख कटान स्वीकृति वातावरणीय अध्ययन प्रतिवेदन स्वीकृतिका जटिलतालगायतका विषयमा छलफल भएको थियो । बैठकमा वन तथ वातावरणमन्त्री माधव चौलागाईंले ऊर्जा विकास र वतावरण संरक्षणलाई सन्तुलित रूपमा अगाडि बढाउने गरी वातावरणमैत्री विकासको अवधारणालाई अङ्गीकार गरेर जानुपर्ने धारणा विचार व्यक्त गर्नुभएको थियो । उहाँले कतिपय अवस्थामा वास्तविकताभन्दा बाहिर गएर वन मन्त्रालयलाई ढिलासुस्ती गर्ने गरेको आरोप लगाउने गरिएको बताउनुभएको थियो । बैठकमा ऊर्जामन्त्री अनिलकुमार सिन्हा, मन्त्रालयका सचिव चटौतलगायत नेपाल विद्युत् प्राधिकरणका निर्देशक, वन मन्त्रालयका सहसचिवलगायतको सहभागिता थियो ।",
      "link": "https://gorkhapatraonline.com/news/192556",
      "image": "https://gorkhapatraonline.com/storage/media/337758/conversions/Antar-Mantralaya-original-thumb.jpg"
    },
    {
      "slug": "192554",
      "title": "एआई पूर्वाधारमा दुई खर्ब डलर लगानी गर्ने भारतको रणनीति",
      "timestamp": 1771372800000,
      "source": "gp",
      "content": "आर्टिफिसियल इन्टेलिजेन्स (एआई) को विश्वव्यापी प्रतिस्पर्धा तीव्र बन्दै गइरहेका बेला भारतले आफूलाई विश्वसनीय एआई साझेदारका रूपमा स्थापित गर्ने लक्ष्यसहित आगामी केही वर्षमा डाटा सेन्टर पूर्वाधारमा दुई खर्ब डलर लगानी भित्र्याउने महत्वाकाङ्क्षी योजना अघि सारेको छ । यो पहलले भारतलाई केवल प्रविधि प्रयोगकर्ता मात्र नभई, एआई सेवा र पूर्वाधारको प्रमुख प्रदायक बनाउने दिशामा उन्मुख गरेको छ ।",
      "longContent": "नयाँदिल्ली, फागुन ६ गते । आर्टिफिसियल इन्टेलिजेन्स (एआई) को विश्वव्यापी प्रतिस्पर्धा तीव्र बन्दै गइरहेका बेला भारतले आफूलाई विश्वसनीय एआई साझेदारका रूपमा स्थापित गर्ने लक्ष्यसहित आगामी केही वर्षमा डाटा सेन्टर पूर्वाधारमा दुई खर्ब डलर लगानी भित्र्याउने महत्वाकाङ्क्षी योजना अघि सारेको छ । यो पहलले भारतलाई केवल प्रविधि प्रयोगकर्ता मात्र नभई, एआई सेवा र पूर्वाधारको प्रमुख प्रदायक बनाउने दिशामा उन्मुख गरेको छ ।भारतका इलेक्ट्रोनिक्स तथा सूचना प्रविधिमन्त्री अश्विनी वैष्णवले एसोसिएटेड प्रेस (एपी) सँगको इमेल अन्तर्वार्तामा भारतलाई ‘खुला, किफायती र विकासकेन्द्रित समाधान’ खोज्ने ग्लोबल साउथ राष्ट्रहरूको भरोसायोग्य एआई साझेदारका रूपमा हेरिन थालेको बताउनुभयो । नयाँदिल्लीमा यसै साता आयोजित प्रमुख एआई इम्प्याक्ट समिटमा कम्तीमा २० विश्व नेता तथा प्रविधि उद्योगका प्रतिनिधिको सहभागिताले पनि भारतको बढ्दो भूमिकालाई सङ्केत गरेको उहाँले उल्लेख गर्नुभयो ।विश्वव्यापीस्तरमा एआईले रोजगारी, नियमन र कम्प्युटिङ शक्तिको केन्द्रीकरण जस्ता चुनौती निम्त्याइरहेका बेला भारतले पूर्वाधार निर्माणलाई आफ्नो रणनीतिको केन्द्रीय स्तम्भ बनाएको छ । वैष्णवका अनुसार, सरकारले ३८ हजारभन्दा बढी ग्राफिक्स प्रोसेसिङ युनिट (जिपियु) सहितको साझा कम्प्युटिङ सुविधा सञ्चालनमा ल्याइसकेको छ । यसबाट स्टार्टअप, अनुसन्धानकर्ता र सार्वजनिक संस्थाहरूले उच्च लागतबिना उन्नत कम्प्युटिङ पहुँच पाउन सक्ने छन् । “एआई अनन्य हुनु हुँदैन, यो व्यापक रूपमा पहुँचयोग्य रहनु पर्छ,” उहाँले भन्नुभयो ।सरकारले डाटा सेन्टर उद्योगलाई प्रोत्साहन गर्न दीर्घकालीन कर छुट घोषणा गरेको छ । यसले नीतिगत निश्चितता दिँदै विदेशी पुँजी आकर्षित गर्ने अपेक्षा गरिएको छ । हाल घोषणा गरिएका ठुला लगानी पनि यही रणनीतिसँग जोडिएका छन् । गुगलले पाँच वर्षमा १५ अर्ब डलर लगानी गर्दै भारतमा आफ्नो पहिलो एआई हब स्थापना गर्ने योजना सार्वजनिक गरिसकेको छ । त्यसपछि माइक्रोसफ्टले चार वर्षमा १७ अर्ब ५० करोड डलर लगानी गर्दै क्लाउड र एआई पूर्वाधार विस्तार गर्ने घोषणा गरेको थियो । अमेजनले समेत सन् २०३० सम्म ३५ अर्ब डलर लगानी गर्दै एआई सञ्चालित डिजिटाइजेसनलाई प्राथमिकता दिने प्रतिबद्धता जनाएको छ । यी सबै प्रतिबद्धतालाई दुई खर्ब डलरको व्यापक लगानी पाइप लाइनको हिस्सा मानिएका छन् ।पूर्वाधार विस्तारसँगै भारतले आफ्नै भाषाहरू र स्थानीय सन्दर्भमा प्रशिक्षित सार्वभौम आधारभूत एआई मोडेल विकासलाई पनि प्राथमिकता दिएको छ । केही मोडेलले विश्वस्तरीय मापदण्ड पूरा गर्दै ठुला भाषा मोडेलसँग प्रतिस्पर्धा गर्न सक्ने अवस्था पुगेको वैष्णवले बताउनुभयो । उहाँका अनुसार भारतले आफूलाई केवल ‘नियम निर्माता वा नियमपालक’ को भूमिकामा सीमित नराखी, व्यावहारिक र सन्तुलित अन्तर्राष्ट्रिय मापदण्ड निर्माणमा सक्रिय सहभागी बन्ने लक्ष्य लिएको छ ।सरकारले एआई मिसनमार्फत सार्वजनिक–निजी साझेदारीमा क्षेत्रविशेष समाधान विकासलाई अघि बढाइरहेको छ । एआईका कारण ह्वाइट कलर र प्रविधिक्षेत्रका रोजगारी प्रभावित हुन सक्ने चिन्तालाई सम्बोधन गर्दै विश्वविद्यालय, सिप कार्यक्रम र अनलाइन प्लेटफर्ममार्फत एआई तयार जनशक्ति निर्माणमा जोड दिइएको छ । देशभर विस्तार भएको फाइभजी सञ्जाल र युवा, प्रविधिमैत्री जनसङ्ख्यालाई एआई अपनाउने प्रक्रियाको बलियो आधारका रूपमा लिइएको छ ।एआई शासन, स्वास्थ्य र वित्त जस्ता संवेदनशील क्षेत्रमा विस्तार हुँदै जाँदा सुरक्षात्मक मापदण्ड आवश्यक हुने चुनौती पनि उस्तै छ । वैष्णवले कार्यान्वयनयोग्य विश्वव्यापी ढाँचा, विश्वसनीय पूर्वाधार, गलत सूचनाको नियमन र मानव तथा प्राविधिक क्षमता सुदृढीकरण समेटिएको चार आयामी रणनीति प्रस्तुत गर्नुभएको छ । एआईको भविष्य समावेशी, वितरणमुखी र विकासकेन्द्रित हुनु पर्नेमा उहाँले जोड दिनुभयो ।",
      "link": "https://gorkhapatraonline.com/news/192554",
      "image": "https://gorkhapatraonline.com/storage/media/337756/conversions/Aswani-Baisnab-Indian-minister-original-thumb.jpg"
    },
    {
      "slug": "192551",
      "title": "‘प्रसारण लाइनले अर्थतन्त्रमा टेवा’",
      "timestamp": 1771372800000,
      "source": "gp",
      "content": "नेपाल विद्युत् प्राधिकरणका कार्यकारी निर्देशक हितेन्द्रदेव शाक्यले विद्युत्को राष्ट्रिय प्रसारणको विकासले देशको अर्थतन्त्रमा टेवा पुग्ने बताउनुभएको छ ।   नेपाल विद्युत् प्राधिकरणले निर्माण गरेको कपिलवस्तु–अर्घाखाँची–तम्घास–बुर्तिबाङ राष्ट्रिय प्रसारण लाइनको उनायचौर सबस्टेसन निरीक्षण गर्दै साना, मझौला र ठुला उद्योगलाई पर्याप्त विद्युत् उपलब्ध हुने र पहाडी जिल्लामा कृषिमा आधारित उद्योगको सम्भावना बढेको बताउनुभयो ।",
      "longContent": "रेसुङ्गा समाचारदातारेसुङ्गा (गुल्मी), फागुन ६ गते । नेपाल विद्युत् प्राधिकरणका कार्यकारी निर्देशक हितेन्द्रदेव शाक्यले विद्युत्को राष्ट्रिय प्रसारणको विकासले देशको अर्थतन्त्रमा टेवा पुग्ने बताउनुभएको छ । नेपाल विद्युत् प्राधिकरणले निर्माण गरेको कपिलवस्तु–अर्घाखाँची–तम्घास–बुर्तिबाङ राष्ट्रिय प्रसारण लाइनको उनायचौर सबस्टेसन निरीक्षण गर्दै साना, मझौला र ठुला उद्योगलाई पर्याप्त विद्युत् उपलब्ध हुने र पहाडी जिल्लामा कृषिमा आधारित उद्योगको सम्भावना बढेको बताउनुभयो । उहाँले राष्ट्रिय प्रसारण लाइनले जिल्लामा पटक पटक विद्युत् अवरुद्ध हुने समस्याको अन्त्य गर्नुका साथै आर्थिक समृद्धिको आशा जगाएको बताउनुभयो । उहाँले भन्नुभयो, “प्राधिकरणले ठुलो लगानी गरेर राष्ट्रिय प्रसारण लाइन विस्तार गरेपछि उद्योग कलकारखानाले सबैभन्दा बढी फाइदा लिनु पर्छ । गुणस्तरीय विद्युत्संगै आर्थिक गतिविधि पनि अपेक्षा गरेका छौँ ।”दुई दिन रेसुङ्गा नगरपालिका–७, उनायचौर सबस्टेसनदेखि बागलुङ बुर्तिबाङसम्मको १३२ केभी राष्ट्रिय प्रसारण लाइनको दुई दिन परीक्षण गरी नियमित सञ्चालन गरिएको छ ।",
      "link": "https://gorkhapatraonline.com/news/192551",
      "image": "https://gorkhapatraonline.com/storage/media/337751/conversions/resunga--original-thumb.jpg"
    },
    {
      "slug": "192546",
      "title": "धम्पुसमा थपियो अर्को आकर्षण",
      "timestamp": 1771372800000,
      "source": "gp",
      "content": "कास्कीको माछापुच्छ्रे गाउँपालिका–७ को पर्यटकीय गाउँ धम्पुसमा आलडाँडा उद्यान (पार्क) निर्माण गरिएको छ । पर्यटकीय गाउँका रूपमा राष्ट्रिय र अन्तर्राष्ट्रिय क्षेत्रमा परिचित धम्पुसमा यस उद्यानले थप पर्यटन आकर्षण बढाउने र पर्यटकको बसाइ लम्ब्याउने अपेक्षा गरिएको छ । उद्यानमा बसेर आरामसहित मनोरम दृश्यावलोकन गर्न सकिने छ ।",
      "longContent": "कास्की, फागुन ६ गते । कास्कीको माछापुच्छ्रे गाउँपालिका–७ को पर्यटकीय गाउँ धम्पुसमा आलडाँडा उद्यान (पार्क) निर्माण गरिएको छ । पर्यटकीय गाउँका रूपमा राष्ट्रिय र अन्तर्राष्ट्रिय क्षेत्रमा परिचित धम्पुसमा यस उद्यानले थप पर्यटन आकर्षण बढाउने र पर्यटकको बसाइ लम्ब्याउने अपेक्षा गरिएको छ । उद्यानमा बसेर आरामसहित मनोरम दृश्यावलोकन गर्न सकिने छ ।उद्यानमा धम्पुस–ब्रेकन भगिनी सम्बन्ध स्थापनाको स्मारक राखिएको छ । ढुङ्गैढुङ्गाले बनेको यस स्मारकले स्वदेशी तथा विदेशी पर्यटकलाई आकर्षित गर्ने अपेक्षा गरिएको छ । दुई रोपनी जमिनमा रहेको उद्यानबाट उत्तरतर्फ लहरै ठडिएका हिमशृङ्खला तथा हेम्जा र पोखरा बजारको दृश्यावलोकन गर्न सकिन्छ ।धम्पुस समाज युकेको लगानी र अग्रसरतामा उद्यान निर्माण गरिएको हो । उद्यान निर्माणका लागि समाजको २६ लाख रुपियाँ र स्थानीय सरकार तथा व्यक्तिगत सहयोग गरी ४० लाख रुपियाँ खर्च भएको धम्पुस समाज युकेका संरक्षक मेजर खुसीमान गुरुङले जानकारी दिनुभयो । उहाँले भन्नुभयो, “धम्पुस आफैँमा पर्यटकीय गाउँ हो । यहाँ आउने पर्यटकलाई थप आकर्षण बढाउने उद्देश्यले हामीले पार्क बनाएका हौँ ।” धम्पुस र बेलायतको ब्रेकन सहरबिचको भगिनी सम्बन्ध स्थापनाको सातौँ वर्ष पुगेको छ । सोही अवसरमा हालै उद्यान औपचारिक उद्घाटन गरेर खुला गरिएको हो । धम्पुसबाट उत्तरतर्फ आँखैअगाडि देखिने हिमशृङ्खलाले पर्यटकलाई लोभ्याउने गरेको छ । उद्यान निर्माणपछि थप पर्यटक आगमन बढ्ने विश्वास गरिएको माछापुच्छ«े–७ का वडाध्यक्ष वैकुण्ठप्रसाद भण्डारीले बताउनुभयो । उहाँले भन्नुभयो, “पार्क निर्माणले धम्पुसको पर्यटनमा नयाँ आयाम थपिएको छ । यसबाट ग्रामीण पर्यटन प्रवर्र्धन हुने छ भने धम्पुस र ब्रेकनको सम्बन्धलाई पनि थप प्रगाढ बनाउने छ ।” पोखरादेखि २० किमी दुरीमा धम्पुसगाउँ पुगिन्छ । पोखरा–बागलुङ राजमार्गको घट्टेखोलाबाट धम्पुस जान सकिन्छ । धम्पुस विश्वप्रख्यात मर्दी हिमाल पदयात्राको प्रवेशद्वार पनि हो । धम्पुस हुँदै वार्षिक हजारौँ पर्यटकले मर्दीको पदयात्रा गर्छन् ।",
      "link": "https://gorkhapatraonline.com/news/192546",
      "image": "https://gorkhapatraonline.com/storage/media/337746/conversions/Dhampus-original-thumb.jpg"
    },
    {
      "slug": "192543",
      "title": "उम्मेदवारलाई मतको : किसानलाई उखुको पीर",
      "timestamp": 1771372800000,
      "source": "gp",
      "content": "फागुन २१ गते हुने प्रतिनिधि सभाको निर्वाचनमा जनतासँग मत माग्न सर्लाही क्षेत्र नम्बर ४ का विभिन्न दलका उम्मेदवारलाई भ्याइनभ्याई छ । प्रचारप्रसार खुला भएसँगै ठाउँ ठाउँमा दलका झन्डासहितका ध्वजापताका फहराउन थालेका छन् । आफ्नै शैलीमा घरदैलो र बाजागाजासहित पनि उम्मेदवार मतदाताका घर घर पुगिरहेका छन् तर उम्मेदवारमा जस्तै यहाँका जनतामा ठुलै उत्साह भने देखिन्न ।",
      "longContent": "चाँदनी हमाल/जनार्जन खत्रीकाठमाडौँ, फागुन ६ गते । फागुन २१ गते हुने प्रतिनिधि सभाको निर्वाचनमा जनतासँग मत माग्न सर्लाही क्षेत्र नम्बर ४ का विभिन्न दलका उम्मेदवारलाई भ्याइनभ्याई छ । प्रचारप्रसार खुला भएसँगै ठाउँ ठाउँमा दलका झन्डासहितका ध्वजापताका फहराउन थालेका छन् । आफ्नै शैलीमा घरदैलो र बाजागाजासहित पनि उम्मेदवार मतदाताका घर घर पुगिरहेका छन् तर उम्मेदवारमा जस्तै यहाँका जनतामा ठुलै उत्साह भने देखिन्न । अधिकांश मतदाता यतिखेर उखु काटेर बिक्री गर्नुपर्ने चटारोमा छन् । खाली भएका खेत पटाएर नयाँ बालीका लागि तयार गर्नु किसानको अर्को चटारो छ । देशकै उर्वरमध्येको एक मानिने सर्लाही जिल्ला उखु, तरकारी, मकै, धान, गहुँलगायत प्रमुख बाली लगातार लाग्ने र फल्ने जिल्लाका रूपमा गनिन्छ तर उत्पादित अन्नपातले बजारभाउ पाउन र किसानको हातमा त्यो पुग्न भने ‘आकाशको फल आँखा तरी मर’ भन्ने उखान जस्तै हुन्छ ।उक्त निर्वाचन क्षेत्रमा पर्ने बरहथवा–१३ का नागेन्द्र मण्डलको दुई बिघा खेतमा पनि धमाधम उखु कटाइ चल्दै छ । काटिसकेका उखु बयलगाडामा बोकेर उहाँ भने उखु जोख्ने काँटामा पालो कुर्दै हुनुहुन्छ । उहाँ भन्नुहुन्छ, “गाउँमा मत माग्न नेताहरू आएकोआयै हुनुहुन्छ, मलाई भने उखु कहिले जोखिसक्नु र लगेर मिलमा बेच्नु भन्ने पीर छ ।” उहाँका अनुसार अहिलेको निर्वाचन जनता र नेताका लागि पनि उत्तिकै महत्वको छ । कृषिप्रधान देश र किसानका कुरा सुन्ने र कृषिका योजना ल्याएर पूरा गर्ने नेता भेट्टाउन अहिलेसम्म नसकेको दुखेसो उहाँ पोख्नुहुन्छ । दुई वटा काँटा बनाइदिनुस् गाह्रो भयो भनेर मत माग्न आउने उम्मेदवारलाई पहिले पनि र अहिले पनि भनेको उहाँले सुनाउनुभयो । उहाँ जस्तै किसानको मर्का किसानलाई मात्र थाहा भएको तर उम्मेदवारले कहिल्यैै नबुझेको बसबरिया गाउँपालिका–१ का करणजित यादव गुनासो गर्नुहुन्छ । किसानमैत्री सरकार आफूहरूलाई चाहिएको धारणा उहाँ राख्नुहुन्छ । यहाँको उखुबाटै नेपालको केही हदसम्म चिनी र सख्खरको माग धानिन्छ । राम्ररी खेती गर्न र मूल्य पाउने हो भने किसानले थप उत्पादन दिने क्षमता राख्छन् । उखु जोख्ने काँटामा पालो कुर्दै सर्लाहीका उखु किसानपछिल्लो चुनावी माहोलका बारेमा नेपाली कांग्रेसका सभापति गगन थापा र राष्ट्रिय स्वतन्त्र पार्टीका अमरेशकुमार सिंहबिच कडा टक्कर हुने बुझाइ उहाँहरूको छ । जेनजी उमेरका राहुल राउतको भने फरक मत छ । गाउँको विद्यालयमा पढाइ राम्रो नहुँदा र अन्त खर्च तिर्न नसक्दा आठ कक्षामै उहाँले पढाइ छाड्नुभयो । किसानी कामले घरकै समस्या टार्न मुस्किल हुँदा गाउँका धेरै युवा विदेश भासिएको र आफू पनि पायो भने जाने मन बनाउनुभएको छ । उहाँ भन्नुहुन्छ, “सर्लाही युवालाई काम गर्न पुग्ने खालको कुनै उद्योगधन्दा नहुँदा काम पाइँदैन, बाहिर ज्याला ग¥यो उतै बस्दाको खर्च पुग्दैन, यो कुरा नेताले खै बुझेको ?” धनकौलका नयाँ मतदाता रजनेश रायले आफूलाई भविष्यमा गाउँ छाड्न नपर्ने गरी काम दिने र यहाँ विकास र सुविधा बढाउने नेतालाई मत दिने बताउनुहुन्छ । उहाँले भन्नुभयो, “आउन त गगन थापा, अमरेशकुमार सिंह, अमनिश यादवलगायतका सबै आउनुभएको छ, अब हेरौँ अझै के के भन्नुहुन्छ र पूरा गर्छ जस्तो लाग्छ कि लाग्दैन ।”महिलाका पीडा कुनै नेताले बुझेनन्महिला मतदाताको कुरा झन् फरक छ । घन्टी, गाछी, सुरज छाप भएका सबै नेता गाउँमा आएका छन् । महिलाको समस्या सुधार्न कसैले केही नभनेको गुनासो उहाँहरू गर्नुहुन्छ । उहाँले भन्नुभए जस्तै जनसङ्ख्याले आधा बढी आकाश ढाकेको महिलाका बारेमा उम्मेदवारले कुनै प्रतिबद्धता जनाउन नसकेको दुखेसो देशव्यापी महिला मतदाताकै छ । उखुबारीमा भेटिनुभएकी रेखादेवी महताले सुनाउनुभयो, “गाउँमा राम्रो स्वास्थ्य चौकी छैन, बच्चा अड्कियो भने वीरगन्ज पुग्नु पर्छ, हुर्केको बच्चाले सरकारी स्कुलमा राम्रो पढ्न पाउँदैनन्, शिक्षक छैनन् ।” दुई छोरा र दुई छोरीकी आमा उहाँ गरिब मत दिएर पनि भोकै मर्नुपर्ने, अनेक पीडा सहनुपर्ने, महिलाले पीडा कम भएर सुख पाउने दिन नेताले ल्याउँछन् भनेर विश्वास गर्न नसकिने बताउनुहुन्छ । अब कस्तो छान्ने गम्दै मतदातासर्लाही–४ मा दक्षिण पश्चिम बेल्टका सात वटा पालिकाका एक लाख २१ हजार मतदाता छन् । अधिकांश भारतको सीमाक्षेत्र जोडिएका पालिका भएकाले पनि भविष्यमा भारतसँगको सम्बन्ध विस्तारमा यो क्षेत्रमा जित्ने उम्मेदवारले ध्यान दिनुपर्ने हुन्छ । अझ उखु तथा खाद्य बाली लाउने किसानको वर्चस्व भएकाले किसानमैत्री नेता बन्नुपर्ने हुन्छ । त्यसका लागि अहिलेसम्म कसले यो ठाउँमा उठे, कसको पालामा कति पटक उठे, जिते र के काम गरे भनेर बुझ्झकी मतदाता भने विश्लेषण गर्न लागिपर्नुभएको छ । यहाँ नेपाली कांग्रेसका सभापति गगन थापा, राष्ट्रिय स्वतन्त्र पार्टीका अमरेशकुमार सिंह, नेकपा एमालेका अमनिश यादव, जसपाका रामेश्वर रायलगायतका उम्मेदवार रहनुभएको छ । दुई खुट्टा राम्ररी नचल्ने शिवाजी दासलाई सबैभन्दा धेरै उम्मेदवारले घरमै भेट्नुहुन्छ । बढीजसो गगन थापा र अमरेशकुमार सिंह मत माग्न आइरहनुभएको सुनाउनुभयो । उहाँले सुनाउनुभयो, “एक जना पुरानै नेता हुनुहुन्छ, अर्को पहिलोपल्ट मधेशीसँग मत माग्न आउनुभएको छ भने दुवैमध्ये एकलाई त दिनैपर्छ, अरू उम्मेदवारको त्यति धाक छैन यो पाला ।” दश बिघामा लगाएको मकैखेती स्याहार्दै भेटिनुभएका ज्वार शाहलाई भने देशभक्त नेता चाहिएको छ । उहाँ भन्नुहुन्छ, “आफ्नो देशप्रति माया हुनेले नै देशवासीप्रतिको जिम्मेवारी बुझ्छ, नत्र सबै जना एक दिन मत मागेर त्यसपछि फर्केर नआई कुर्सीमै टाँसिएर बस्ने गरेका छन् ।”",
      "link": "https://gorkhapatraonline.com/news/192543",
      "image": "https://gorkhapatraonline.com/storage/media/337753/conversions/23-original-thumb.jpg"
    },
    {
      "slug": "192502",
      "title": "सीमापार कार्बन भण्डारणमा मलेसिया-जापान सहकार्य",
      "timestamp": 1771286400000,
      "source": "gp",
      "content": "नियन्त्रणका उपायमाथि विश्वव्यापी बहस चर्किरहेका बेला जापान र मलेसियाले सीमापार कार्बन क्याप्चर तथा भण्डारण परियोजना अघि बढाउने तयारी गरेका छन् ।",
      "longContent": "बैंकक, फागुन ५ गते । नियन्त्रणका उपायमाथि विश्वव्यापी बहस चर्किरहेका बेला जापान र मलेसियाले सीमापार कार्बन क्याप्चर तथा भण्डारण परियोजना अघि बढाउने तयारी गरेका छन् । आलोचकले प्रभावकारितामाथि प्रश्न उठाइरहे पनि दुवै देशले यसलाई उत्सर्जन व्यवस्थापनको नयाँ विकल्पका रूपमा प्रस्तुत गरेका छन् ।योजना अनुसार जापानले विद्युत् उत्पादन, तेल प्रशोधन, सिमेन्ट, ढुवानी र इस्पात उद्योग जस्ता आफ्ना औद्योगिक क्षेत्रबाट निस्कने कार्बन डाइअक्साइड सङ्ग्रह गरेर तरलीकृत अवस्थामा मलेसिया पठाउने प्रस्ताव गरेको छ । उक्त कार्बन बोर्नियो टापुको सारावाक राज्य नजिकका समाप्त ग्यास क्षेत्रमा भूमिगत रूपमा भण्डारण गरिने सम्भावना छ । यदि सफल भएमा यसले इन्डोनेसिया र थाइल्यान्ड जस्ता अन्य दक्षिणपूर्व एसियाली राष्ट्रमा यस्तै परियोजनाका लागि मार्ग प्रशस्त गर्न सक्ने विज्ञको भनाइ छ ।कार्बन क्याप्चर प्रक्रिया प्रदूषणकारी स्रोतबाट सिधै उत्सर्जन सङ्ग्रह गर्ने, त्यसलाई तरलीकृत गरी विशेष जहाजमार्फत ढुवानी गर्ने र अन्ततः भूमिगत इन्जेक्सनमार्फत दीर्घकालीन भण्डारण गर्ने तीन चरणमा आधारित हुन्छ । इन्जेक्सनपछि चुहावट रोक्न दीर्घकालीन निगरानी आवश्यक हुन्छ । यद्यपि विस्तृत प्राविधिक खाका अझै सार्वजनिक गरिएको छैन ।केही सरकार र ऊर्जा कम्पनीले यसलाई स्वच्छ ऊर्जातर्फको सङ्क्रमणका लागि ‘समय किन्ने’ उपायका रूपमा व्याख्या गर्छन् । युरोपमा पनि सीमापार कार्बन ढुवानी र अपतटीय भण्डारण परियोजना परीक्षण भइरहेका छन् । तर अन्तर्राष्ट्रिय ऊर्जा एजेन्सीले सन् २०५० सम्म कुल उत्सर्जन कटौतीमा यसको योगदान पाँच प्रतिशतभन्दा कम हुने अनुमान गरेको छ ।मलेसियाले आफूलाई क्षेत्रीय कार्बन क्याप्चर केन्द्रका रूपमा उभ्याउने लक्ष्य राखेको छ । गत वर्ष यससम्बन्धी विधेयक पारित गरिएको थियो र अर्थ मन्त्रालयले ३० वर्षमा दुई खर्ब ५० अर्ब डलरसम्म आर्थिक लाभ हुन सक्ने आँकलन गरेको जनाएको छ । सरकारी तेल तथा ग्यास कम्पनी पेट्रोनासले एक अर्ब १० करोड डलरको अपतटीय कार्बन भण्डारण सुविधा निर्माणको नेतृत्व गरिरहेको छ, जुन दशकको अन्त्यसम्म सञ्चालनमा ल्याउने लक्ष्य छ । यद्यपि मलेसियाको करिब ८१ प्रतिशत बिजुली अझै जीवाश्म इन्धनबाट उत्पादन हुन्छ ।विश्वका प्रमुख कार्बन उत्सर्जक मध्ये एक जापानले शुद्ध उत्सर्जन घटाउने योजना अन्तर्गत नौ कार्बन भण्डारण स्थलमा लगानी गरिरहेको छ, जसमध्ये तीन मलेसियामा रहेका छन् । सन् २०३० सम्म ती स्थलले वार्षिक दुई करोड टन कार्बन भण्डारण गर्ने अनुमान गरिएको छ, जुन जापानको वार्षिक उत्सर्जनको करिब दुई प्रतिशत हो । भण्डारण गरिएको कार्बनको प्रतिटन मलेसियालाई भुक्तानी गरिने छ र जापानले सो मात्रा आफ्ना कुल उत्सर्जनबाट घटाउन सक्ने छ ।तर आलोचकले यसलाई ‘कार्बन उपनिवेशवाद’ को संज्ञा दिएका छन् । फ्रेन्ड्स अफ द अर्थ जापानकी अयुमी फुकाकुसाले अन्य देशमा उत्सर्जन निर्यात गर्नु दिगो समाधान नभएको बताउनुभयो । सेन्टर फर इन्टरनेसनल इन्भाइरोन्मेन्टल लका राचेल केनरलीले यस्तो योजनाले प्रदूषणको बोझ मलेसियातर्फ सार्ने र वास्तविक उत्सर्जन कटौती प्रयासलाई कमजोर पार्ने चेतावनी दिनुभयो ।जलवायु सङ्कटसँग जुध्न तत्काल उत्सर्जन घटाउने उपाय प्राथमिक हुनुपर्ने तर्क राख्नेका अनुसार कार्बन क्याप्चर महँगो र अप्रमाणित विकल्प हो । तथापि, जापान र मलेसियाले यसलाई प्रविधिगत अवसर र आर्थिक सम्भावनाका रूपमा अघि बढाइरहेका छन् । सीमापार कार्बन भण्डारणको यो पहल सफल हुने वा थप विवाद जन्माउने भन्ने प्रश्न अब कार्यान्वयन चरणमा निर्भर रहने छ । रासस/एपी",
      "link": "https://gorkhapatraonline.com/news/192502",
      "image": "https://gorkhapatraonline.com/storage/media/337688/conversions/India-original-thumb.jpg"
    },
    {
      "slug": "192494",
      "title": "नेप्से परिसूचक बीस अङ्कले घट्यो",
      "timestamp": 1771286400000,
      "source": "gp",
      "content": "नेपाल स्टक एक्सचेन्ज (नेप्से) परिसूचक दोहोरो अङ्कले घटेको छ । आज नेप्से परिसूचक २० दशमलव ७५ अङ्कले घटेर दुई हजार ६४२ दशमलव १५ मा पुगेको हो ।",
      "longContent": "काठमाडौँ, फागुन ५ गते ।नेपाल स्टक एक्सचेन्ज (नेप्से) परिसूचक दोहोरो अङ्कले घटेको छ । आज नेप्से परिसूचक २० दशमलव ७५ अङ्कले घटेर दुई हजार ६४२ दशमलव १५ मा पुगेको हो ।आज ३५४ कम्पनीको दुइ करोड पाँच लाख ५९ हजार ५५ कित्ता शेयर ८३ हजार ७५ पटक खरिदबिक्री हुँदा आठ अर्ब ३६ करोड ४४ लाख २४ हजार २४ हजार ५५५ बराबरको कारोबार भएको नेप्सेले जनाएको छ ।म्युचुअल फन्ड उपसमूहको सूचक शून्य दशमलव ५६ र व्यापार समूह शून्य दशमलव २२ प्रतिशतले बढेको छ भने अरु सबै समूहको उपसूचक घटेको छ । बैंकिङ शून्य दशमलव ४५, विकास बैँक एक दशमलव १८, वित्त दुई दशमलव ११, होटल तथा पर्यटन एक दशमलव १९, जलविद्युत् एक दशमलव ६३, लगानी शून्य दशमलव ८१, उत्पादन तथा प्रशोधन शून्य दशमलव ७३, लघुवित्त शून्य दशमलव ५०, निर्जीवन बिमा शून्य दशमलव ७५ र अन्य समूह शून्य दशमलव ५८ प्रतिशतले घटेको छ ।सलपा विकास बैँक लिमिटेडको शेयर मूल्यमा आज सकारात्मक सर्किट लागेको छ भने सुपर माई हाइड्रोपावर लिमिटेडको शेयर मूल्यमा नकारात्मक सर्किट लागेको छ ।कारोबार रकम र कारोबार भएका शेयर सङ्ख्याका आधारमा आज सबैभन्दा धेरै रिडी पावर कम्पनी लिमिटेडको ५३ करोड ३६ लाख १४ हजार ८४२ बराबरको १५ लाख ९९ हजार ३८४ कित्ता शेयर कारोबार भएको छ । रासस",
      "link": "https://gorkhapatraonline.com/news/192494",
      "image": "https://gorkhapatraonline.com/storage/media/337656/conversions/Stock-exchange-original-thumb.jpg"
    },
    {
      "slug": "192465",
      "title": "सुनको मूल्य घट्यो, चाँदीको बढ्यो",
      "timestamp": 1771286400000,
      "source": "gp",
      "content": "आज स्थानीय बजारमा सुनको मूल्यमा केही कमी आएको छभने चाँदीको मोल भने बढेको छ । सोमबारको तुलनामा आज सुन तोलामा ९०० ले घटेको छ भने चाँदी रु २५ ले बढेको छ ।",
      "longContent": "काठमाडौँ,  फागुन ५  गते ।  आज स्थानीय बजारमा सुनको मूल्यमा केही कमी आएको छभने चाँदीको मोल भने बढेको छ । सोमबारको तुलनामा आज सुन तोलामा ९०० ले घटेको छ भने चाँदी २५ ले बढेको छ । नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य  तीन लाख एक हजार ९०० तथा एक तोला चाँदीको मोल  चार हजार ८८५ निर्धारण भएको छ । हिजो सोमबार एक तोला छापावाल सुनको मूल्य तीन लाख दुई हजार ८०० तथा एक तोला चाँदीको मोल चार हजार ८६० निर्धारण भएको छ । साताको पहिलो दिन आइताबार बजार खुल्दा प्रतितोला छापावाल सुन तीन लाख पाँच हजार ८०० र त्यति नै चाँदी चार हजार ९८५ मा खरिदबिक्री भएको थियो । अन्तर्राष्ट्रिय सञ्चार माध्यमहरूका अनुसार आज अन्तरराष्ट्रिय बजारमा एक औँस सुन चार हजार ९७० अमेरिकी डलर तथा त्यति नै परिमाणको चाँदी ८० अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/192465",
      "image": "https://gorkhapatraonline.com/storage/media/337606/conversions/_gold-original-thumb.jpg"
    },
    {
      "slug": "192407",
      "title": "नेपाली उद्योगका उत्पादन प्रयोगमा भारतको स्वीकृति",
      "timestamp": 1771286400000,
      "source": "gp",
      "content": "भारतको पावर ग्रिड कर्पोरेसन अफ इन्डिया (पिजिसिआइएल) ले नेपालको तार, केबुल तथा कन्डक्टर उत्पादन गर्ने उद्योग लिटमस इन्डस्ट्रिज लिमिटेडका उत्पादनलाई स्वीकृति दिएको छ । पिजिसिआइएल भारतको अन्तरराज्य तथा सीमापार विद्युत् प्रसारण सञ्जाल सञ्चालन गर्ने केन्द्रीय विद्युत् प्रसारण निकाय कम्पनी हो । यस स्वीकृतिसँगै लिटमस इन्डस्ट्रिज सीमापार विद्युत् प्रसारण परियोजनाका लागि चयन हुने एक मात्र नेपाली उत्पादक बनेको उक्त कम्पनीद्वारा जारी विज्ञप्तिमा उल्लेख छ ।",
      "longContent": "गोरखापत्र समाचारदाताकाठमाडौँ, फागुन ५ गते । भारतको पावर ग्रिड कर्पोरेसन अफ इन्डिया (पिजिसिआइएल) ले नेपालको तार, केबुल तथा कन्डक्टर उत्पादन गर्ने उद्योग लिटमस इन्डस्ट्रिज लिमिटेडका उत्पादनलाई स्वीकृति दिएको छ । पिजिसिआइएल भारतको अन्तरराज्य तथा सीमापार विद्युत् प्रसारण सञ्जाल सञ्चालन गर्ने केन्द्रीय विद्युत् प्रसारण निकाय कम्पनी हो । यस स्वीकृतिसँगै लिटमस इन्डस्ट्रिज सीमापार विद्युत् प्रसारण परियोजनाका लागि चयन हुने एक मात्र नेपाली उत्पादक बनेको उक्त कम्पनीद्वारा जारी विज्ञप्तिमा उल्लेख छ ।सम्झौता अनुसार लिटमस इन्डस्ट्रिजले चार सय केभी एसिएसआर मुस कन्डक्टर २,७९९ किलोमिटर उत्पादन तथा आपूर्ति गर्ने छ । यी कन्डक्टर नेपालको डिडिङ–ढल्केबर र भारतको बथनाहा सीमापार विद्युत् प्रसारण लाइन परियोजनामा प्रयोग गरिने छन् । उक्त प्रसारण लाइन नौ सय मेगावाट क्षमताको अरुण–३ जलविद्युत् आयोजनासँग सम्बन्धित छ । नेपालमै पहिलो पटक चार सय केभी एसिएसआर मुस कन्डक्टर उत्पादन हुन लागेको र यसले देशको प्रविधिक तथा औद्योगिक क्षमतामा महत्वपूर्ण उपलब्धि हासिल गरेको देखाएको विज्ञप्तिमा उल्लेख छ ।परियोजना स्वीकृत गर्नुअघि पावर ग्रिड कर्पोरेसन अफ इन्डियाले लिटमस इन्डस्ट्रिजको कारखानाको मूल्याङ्कन गरेको थियो । यसमा उत्पादन प्रक्रिया, उत्पादन क्षमता, गुणस्तर नियन्त्रण तथा परीक्षण प्रणाली, साथै समग्र कारखाना पूर्वाधारको समीक्षा गरिएको थियो । मूल्याङ्कनपछि लिटमस इन्डस्ट्रिजलाई परियोजनाका लागि कन्डक्टर आपूर्ति गर्न योग्य एक मात्र नेपाली उत्पादकका रूपमा स्वीकृति प्रदान गरिएको हो ।",
      "link": "https://gorkhapatraonline.com/news/192407",
      "image": "https://gorkhapatraonline.com/storage/media/337537/conversions/Nepal-India-1-original-thumb.jpg"
    },
    {
      "slug": "192406",
      "title": "यस्ता छन् वैदेशिक लगानीमा स्वचालित स्वीकृति पाउने उद्योग",
      "timestamp": 1771286400000,
      "source": "gp",
      "content": "सरकारले स्वचालित मार्गबाट स्वीकृत गर्ने विदेशी लगानीका उद्योगको नाम सार्वजनिक गरेको छ । उद्योग वाणिज्य तथा आपूर्ति मन्त्रालयका तर्फबाट सोमबार राजपत्रमा त्यस्ता उद्योगको नाम उल्लेख गरिएको हो ।",
      "longContent": "गोरखापत्र समाचारदाताकाठमाडौँ, फागुन ५ गते । सरकारले स्वचालित मार्गबाट स्वीकृत गर्ने विदेशी लगानीका उद्योगको नाम सार्वजनिक गरेको छ । उद्योग वाणिज्य तथा आपूर्ति मन्त्रालयका तर्फबाट सोमबार राजपत्रमा त्यस्ता उद्योगको नाम उल्लेख गरिएको हो । जस अनुसार ऊर्जामूलक उद्योग अन्तर्गत वायु, सौर्य शक्ति, प्राकृतिक तेल र इन्धन वा ग्यास, बायोमास वा अन्य स्रोतबाट ऊर्जा उत्पादन गर्ने उद्योग, त्यस्तो ऊर्जा उत्पादन गर्न प्रयोग गरिने मेसिन तथा उपकरण निर्माण गर्ने उद्योगको विदेशी लगानी स्वचालित मार्गबाट स्वीकृत हुने छ । त्यस्तै बायोग्यासमा आधारित ऊर्जा, चिनी उद्योगको सहउत्पादनका रूपमा उत्पादन हुने ऊर्जा र ऊर्जाको सम्भाव्यता अध्ययन गर्ने क्षेत्र पनि सूचीमा छ । कृषि तथा वन पैदावारमा आधारित उद्योग अन्तर्गत फलफूल तथा तरकारी प्रशोधन, खाद्य वस्तुको उत्पादन, प्रशोधन तथा भन्डारण, कृषि उपज प्रमुख कच्चा पदार्थ हुने पशुपन्छीको दाना उत्पादन उद्योग, रेसा प्रशोधन, चिया तथा कफी प्रशोधन, जडीबुटी प्रशोधन, तरकारी प्रशोधन, रबर प्रशोधन, शीतभण्डार, फर्निचरलगायत काष्ठ उद्योग, पार्केटिङ, सिजनिङ, ट्रिटमेन्ट प्लान्ट, प्लाइउड, कम्पोजिट, बोर्डसम्बन्धी काष्ठजन्य उद्योग, कागज, रेजिनलगायत अन्य गैरकाष्ठजन्य वन पैदावारमा आधारित र कपास प्रशोधन गर्ने उद्योगको स्वचालित मार्गबाटै स्वीकृति हुने राजपत्रमा उल्लेख छ । पूर्वाधार उद्योगतर्फ सभा सम्मेलन केन्द्र, सवारी पार्किङगृह, निर्यात प्रशोधन क्षेत्र, कार्गो कम्प्लेक्स, प्रदूषित पानी प्रशोधन उद्योग, फिल्म सिटी निर्माण, व्यापारिक कम्प्लेक्स, निजी वेयर हाउससँग सम्बन्धित व्यवसायका क्षेत्र समेटिएको छ । पर्यटन उद्योग अन्तर्गत मोटेल, होटेल, रिसोर्ट तथा रेस्टुराँ, हिलिङ सेन्टर, सभा सम्मेलन तथा खेलकुद पर्यटन, मनोरञ्जन पार्क, वाटर पार्कमा आउने विदेशी लगानी स्वचालित मार्गबाट स्वीकृत हुने छ । सूचना प्रविधिमा आधारित उद्योग अन्तर्गत टेक्नोलोजी पार्क, आइटी पार्क, बायोटेक पार्क, सफ्टवेयर विकास, तथ्याङ्क प्रशोधन, डिजिटल म्यापिङ, बिजिनेस प्रोसेस आउटसोर्सिङ, नलेज प्रोसेस आउटसोर्सिङ, डेटा सेन्टर, डेटा माइनिङ, क्लाउड कम्प्युटिङ, वेब पोर्टल, वेब डिजाइन, वेब होस्टिङलगायतका क्षेत्रमा आउने लगानी पनि स्वचालित मार्गबाट हुने राजपत्रमा उल्लेख छ । सेवामूलक उद्योग अन्तर्गत करिब दुई दर्जन उद्योगले यस किसिमको सुविधा पाउने छन् । राजपत्र अनुसार यस अन्तर्गत यान्त्रिक कार्यशाला (वर्कसप), छापाखाना तथा छपाइसम्बन्धी सेवा, निर्माण व्यवसाय, फोटोग्राफी, अस्पताल, नर्सिङ होम, पोलिक्लिनिक, पुनस्र्थापनगृह सञ्चालन जस्ता वैकल्पिक अस्पताल, शारीरिक व्यायाम, योग, ध्यान तथा अभ्यास केन्द्र सञ्चालन, खेलकुद सेवा, स्विमिङ पुल, शीतभण्डार सञ्चालन, फोहोरमैला सङ्कलन तथा सरसफाइ, फोहोरमैला पुनः प्रशोधन, निर्माणसम्बन्धी भारी उपकरण, पशु चिकित्सा सेवा, स्वास्थ्य परीक्षण, निर्माण भइसकेका पूर्वाधार सञ्चालन गर्ने, कार्गो व्यवसाय, ड्राइक्लिनिङ व्यवसाय, विज्ञापन सेवा, विज्ञापन सामग्री तयार गर्ने सेवा, माटो परीक्षण, स्वास्थ्य क्लब, विद्युत् सर्वेक्षण, खनिज अध्ययन तथा अनुसन्धान, उपकरण मर्मत तथा जडान सेवालाई पनि सरकारले स्वचालित मार्गबाट लगानी स्वीकृति दिने भएको छ । उत्पादनमूलक उद्योग अन्तर्गत ४१ प्रकृतिका उद्योग व्यवसायले यस किसिमको सुविधा पाउने उल्लेख छ । यस अन्तर्गत चिनी उत्पादनदेखि, पेय पदार्थ उत्पादन, सिमेन्ट, इँटा, जस्तापाता उत्पादन गर्नेलगायतका उद्योग छन् । स्वचालित मार्गबाट हुने विदेशी लगानी स्वीकृतिको अधिकत सीमा नहुने पनि मन्त्रालयले प्रस्ट पारेको छ । त्यस्तै लगानीको न्यूनतम सीमा पनि नहुने उल्लेख छ । यसअघि स्वचालित मार्गबाट हुने वैदेशिक लगानीको स्वीकृतिको सीमा ५० करोड रुपियाँ निर्धारण गरिएको थियो ।",
      "link": "https://gorkhapatraonline.com/news/192406",
      "image": "https://gorkhapatraonline.com/storage/media/337536/conversions/Foreign-Investment-original-thumb.jpg"
    },
    {
      "slug": "192405",
      "title": "मत दिन्छौँ मल चाहियो",
      "timestamp": 1771286400000,
      "source": "gp",
      "content": "बर्दियाका केरा किसानले भोटको बदला मल चाहिने बताएका छन् । केराखेतीतर्फ बर्दिया जिल्ला आत्मनिर्भर भई निर्यात गर्न सक्षम हुँदै गर्दा केरा किसानले मलको भने चरम अभाव खेपिरहेका छन् ।",
      "longContent": "गुलरिया समाचारदातागुलरिया (बर्दिया), फागुन ५ गते । बर्दियाका केरा किसानले भोटको बदला मल चाहिने बताएका छन् । केराखेतीतर्फ बर्दिया जिल्ला आत्मनिर्भर भई निर्यात गर्न सक्षम हुँदै गर्दा केरा किसानले मलको भने चरम अभाव खेपिरहेका छन् । केरा किसानले केराखेतीका लागि अलग्गै रासायनिक मलको कोटा निर्धारण गर्नुपर्ने उम्मेदवारसमक्ष माग गरिरहेका छन् । किसानसमक्ष भोट माग्न गएका उम्मेदवारलाई केराका लागि मल उपलब्ध गराउनु हुन्छ कि गराउनु हुन्न ? भनेर प्रश्न गर्ने गरेका छन् ।गत वर्ष पनि मलको अभाव भोगेका किसानले यस वर्ष पनि मलको अभाव भोगिरहेका छन् । मलको अभावले गर्दा केराको उत्पादन नबढेको गुलरिया नगरपालिका–४, सुहेलवाकी किसान सुनिताकुमारी चौधरीले बताउनुभयो । उहाँले भन्नुभयो, “केराखेतीका लागि सबैभन्दा ठुलो समस्या मलको अभाव हो । केरामा आत्मनिर्भर हुने र उत्पादन बढाउने हो भने मलको अलग्गै कोटा निर्धाण हुनु पर्छ ।”गुलरिया नगरपालिका–४, सङ्गमटोलका केरा व्यवसायी शम्भुप्रसाद अधिकारीले जुनसुकै सरकार आए पनि किसानका लागि पर्याप्त मल उपलब्ध गराउन नसकेको बताउनुभयो । उहाँले केरा लगाउने किसान त झन् मलका लागि हेपिएको बताउनुभयो । मलको सहज आपूर्ति हुने हो भने बर्दियामा केराखेती अझै बढ्ने उहाँको भनाइ छ ।पर्याप्त मल नहुँदा आगामी वर्षमा केराखेती अझ घट्न सक्ने गुलरिया नगरपालिका–४, रामबजारका किसान जयबहादुर शाहीले बताउनुभयो । उहाँले भन्नुभयो, “समस्या झेलेर किसानले कसरी खेती गर्छन्, मल नभए केरा उत्पादन हुँदैन ।”नगरपालिकाले केरा किसानलाई भन्दा पनि अरू किसानलाई मात्र मल दिने गरेको केरा व्यवसायी सङ्घ बर्दियाका अध्यक्ष टोपलाल विकले बताउनुभयो । उहाँले पछिल्लो समयमा नगरपालिकाले केरा किसानलाई आफूले मल पनि नदिने, छुट्टै कोटाका लागि प्रदेशमा सिफारिस पनि नगर्ने गरेको गुनासो गर्नुभयो ।“अब केरालगायतका फलफूल खेती र व्यावसायिक तरकारी खेतीका लागि सङ्घले नै नीतिगत सुधार गरी मलका लागि अलग्गै कोटा निर्धारण गर्नु पर्छ,” उहाँले भन्नुभयो, “हामीले सबै उम्मेदवारसमक्ष एजेन्डामा समावेश गर्न अनुरोध गरेका छौँ ।”बर्दिया जिल्लामा केरा जोन कार्यक्रम लागु भएपछि करिब पाँच सय हेक्टर क्षेत्रफलमा केराखेती हुँदै आएको छ । करिब सात सय घरपरिवार संलग्न रहेको केराखेतीबाट बर्दियामा वार्षिक ४० करोड बराबरको केराको कारोबार हुने गरेको केरा व्यवसायी सङ्घ बर्दियाको तथ्याङ्क रहेको छ ।",
      "link": "https://gorkhapatraonline.com/news/192405",
      "image": "https://gorkhapatraonline.com/storage/media/337535/conversions/kera-केरा-खेती-गर्ने-किसानहरू-भेला-गर्दै-original-thumb.jpg"
    },
    {
      "slug": "192782",
      "title": "निर्वाचनले मुलुकलाई नयाँ युगमा लैजाने छ  : प्रधानमन्त्री कार्की",
      "timestamp": 1771459200000,
      "source": "gp",
      "content": "प्रधानमन्त्री सुशीला कार्कीले आगामी फागुन २१ गते हुने प्रतिनिधि सभा सदस्य निर्वाचनलाई स्वच्छ, निष्पक्ष र शान्तिपूर्ण वातावरणमा सम्पन्न गर्न सरकारले सम्पूर्ण शक्ति लगाएको बताउनुभएको छ ।",
      "longContent": "गाेरखापत्र अनलाइन काठमाडौँ, फागुन ७ गते । प्रधानमन्त्री सुशीला कार्कीले आगामी फागुन २१ गते हुने प्रतिनिधि सभा सदस्य निर्वाचनलाई स्वच्छ, निष्पक्ष र शान्तिपूर्ण वातावरणमा सम्पन्न गर्न सरकारले सम्पूर्ण शक्ति लगाएको बताउनुभएको छ ।७६ औँ राष्ट्रिय प्रजातन्त्र दिवस तथा निर्वाचन दिवसका अवसरमा आयोजित विशेष कार्यक्रमलाई सम्बोधन गर्दै उहाँले यस्तो बताउनुभएको हो ।प्रधानमन्त्री कार्कीले वि.सं. २०१५ फागुन ७ गतेदेखि सुरु भएको नेपालको निर्वाचन इतिहासको स्मरण गर्दै वर्तमान सरकारले निर्वाचनमार्फत मुलुकलाई दिगो लोकतान्त्रिक स्थायित्वको नयाँ युगमा लैजाने प्रतिबद्धता व्यक्त गर्नुभयो । उहाँले तोकिएकै मितिमा भयरहित र विश्वसनीय वातावरणमा निर्वाचन सम्पन्न हुने सुनिश्चित भएको दाबी समेत गर्नुभयो ।\"निर्वाचनबाट आउने संसद् र सरकारले लोकतन्त्रलाई अझ जीवन्त, नतिजामुखी र जनउत्तरदायी प्रणालीका रूपमा अघि बढाउने विश्वास लिएकी छु,\" प्रधानमन्त्रीले भन्नुभयो, \"संस्कारयुक्त राजनीति, जवाफदेही शासनशैली र सामाजिक न्यायसहितको समृद्धिका लागि सबै एकजुट हुन आवश्यक छ ।\"प्रधानमन्त्री कार्कीले भदौ २३ र २४ गते भएको 'जेन–जी' युवाहरूको आन्दोलनलाई राज्यले गम्भीरतापूर्वक लिएको उल्लेख गर्दै युवाको ऊर्जा र नैतिक क्रोधलाई दमन गरेर नभई सम्बोधन गरेर मात्र राष्ट्र अघि बढ्ने बताउनुभयो । उहाँले भन्नुभयो, \"हाम्रा युवा अभाव सहन तयार छन् तर अन्याय, अपमान र तिरस्कार सहन तयार छैनन् ।\"सम्बोधनका क्रममा उहाँले जहानियाँ राणा शासन विरुद्ध ज्यान उत्सर्ग गर्ने शहीदप्रति श्रद्धाञ्जली व्यक्त गर्दै घाइतेहरूको शीघ्र स्वास्थ्य लाभको कामना गर्नुभयो । उहाँले बुद्धिजीवी, नागरिक समाज र युवा समुदायलाई समुन्नत र न्यायपूर्ण नेपाल निर्माणका लागि हातेमालो गर्न अपील गर्नुभएको छ ।राष्ट्रिय प्रजातन्त्र दिवस, २०८२सम्माननीय प्रधानमन्त्री सुशीला कार्कीज्यूको सम्बोधनसम्माननीय राष्ट्रपतिज्यू,सम्माननीय उपराष्ट्रपतिज्यू,सम्माननीय प्रधान न्यायाधीशज्यू,राष्ट्रिय सभाका सम्माननीय अध्यक्षज्यू,माननीय मन्त्रीज्यूहरू,राष्ट्रिय सभाका माननीय उपाध्यक्ष तथा सदस्यज्यूहरू,उपस्थित विशिष्ट पदाधिकारीज्यूहरू,कूटनीतिक नियोगका प्रमुख तथा प्रतिनिधिज्यूहरू,प्रदेश तथा स्थानीय तहका जनप्रतिनिधिज्यूहरू,राष्ट्रसेवकहरू,परिवर्तनको हुटहुटी बोकिरहेको युवा समुदाय,सञ्चारकर्मी मित्रहरू,स्वदेश र विदेशमा रहनुभएका सम्पूर्ण आदरणीय दिदीबहिनी तथा दाजुभाइहरू ।अभिवादन ।७६औँ राष्ट्रिय प्रजातन्त्र दिवसको यस अवसरमा सर्वप्रथम जहानियाँ निरंकुश राणा शासनको अन्त्य गर्न र जनअधिकार, स्वतन्त्रता, सुशासन र समतामूलक विकाससहितको प्रजातन्त्र स्थापना गर्न इतिहासका विभिन्न कालखण्डमा भएका आन्दोलनमा आफ्नो अमूल्य जीवन उत्सर्ग गर्नुहुने सम्पूर्ण शहीदहरूप्रति म हार्दिक श्रद्धाञ्जली अर्पण गर्दछु ।२००७ सालको क्रान्ति केवल शासन परिवर्तन मात्र थिएन । त्यो नेपाली जनताको आत्मसम्मान, अधिकार र स्वाभिमानको उद्घोष थियो । त्यही सालको फागुन ७ गते हामीलाई रैतीबाट नागरिक बनाउने एउटा महान् दिन थियो । आजको सङ्घीय लोकतान्त्रिक गणतन्त्र नेपालको जग पनि २००७ सालको राजनीतिक क्रान्ति नै हो । तसर्थ त्यस दिनको सम्झनामा आज उत्सव मनाउन हामी यहाँ उपस्थित भएका छौँ ।प्रजातन्त्र दिवस मनाइरहँदा हामीले आत्मसमीक्षा गर्नैपर्छ कि— किन २००७ को उपलब्धि २०१७ मा खोसियो?किन २०३६, २०४६, २०६२/६३ र फेरि २०८२ मा पनि जनता सडकमा उत्रिनुपर्‍यो ?किन यसपटक कलिला जेनजी युवाहरूले पनि गोलीको पर्वाह नगरी आवाज उठाउनुपर्‍यो ?उत्तर स्पष्ट छ— हामीले लोकतन्त्रको नारा भट्यायौँ, संविधानमा अक्षरका सुन्दर बान्की सजायौँ तर त्यसको लोकतान्त्रिक व्यवहार र संस्कारलाई संस्थागत गरेनौँ, गर्नै चाहेनौँ । सिद्धान्तमा लोकतन्त्र आयो तर व्यवहारमा विभेदलाई नै प्रश्रय दिइरह्यौँ । संविधानमा समानता लेख्यौँ तर संरचनामा असमानतालाई नै जोगाइरह्यौँ ।एउटै वर्ग सत्तामा स्थायी रूपमा हालीमुहाली गरिरहने, स्रोत–साधनमा एकाधिकार जमाइरहने र राज्य संरचनामा पजनी चलाइरहने सिलसिलाको अन्त्य हुनै सकेन । यस्ता अपसंस्कृतिले राज्यप्रति विश्वास हराउँछ र विद्रोह जन्माउँछ । यहाँ त्यही भयो ।बजेट वितरणमा भएको मनोमानीलाई सम्झिऊँ । समानुपातिक निर्वाचन प्रणालीबाट प्राथमिकतासाथ लाभ पाएकाहरूको सूची केलाऊँ । छात्रवृत्ति र रोजगारीमा गरिएको काखापाखा हेरौँ । अनि यहाँ विद्रोह नभएर के हुन्छ? जहाँ भुइँमान्छे उपेक्षित छ, सीमान्त नागरिक अपमानित छन् र सत्ताको स्वादमा बिलासी जीवन बिताइरहनेको हैकम चलिरहन्छ, त्यहाँ लोकतन्त्रको आत्मा सुक्दै जान्छ । अझ भन्दा सीमान्तकृत, पहुँचहीन र वञ्चित समुदायमाथि अन्याय, विभेद र बहिष्करण कायम राखेर लोकतन्त्र जीवित रहन सक्दै सक्दैन । भदौ २३ र २४ मा जेनजी युवाहरूको अगुवाइमा भएको आन्दोलन जनताका गुनासा सुन्न असफल संरचनामाथिको प्रश्न थियो । उक्त आन्दोलनले भ्रष्टाचार, नातावाद र विभेदको अन्त्य खोजेको हो । सुशासन र समन्याय खोजेको हो । यसप्रति राज्य उदार मात्र होइन, विनयशील र कर्तव्यनिष्ठ पनि हुनुपर्दछ ।सबल लोकतन्त्रले असन्तोषलाई दमन गर्दैन, त्यसलाई सुधारको अवसरका रूपमा ग्रहण गर्छ । यही संस्कार विकास गर्नु आजको आवश्यकता हो ।प्रजातन्त्रलाई अब शासकीय स्वरूपमा आएको प्राविधिक परिवर्तनका रूपमा मात्र कदापि हेरिनु हुँदैन । अब त खासमा यो एउटा जीवनशैली हो । यो इन्टरनेटमा हुने अभिव्यक्ति स्वतन्त्रतादेखि भान्छामा पाक्ने तरकारीको मूल्यसम्ममा झल्कनुपर्छ । दुई छाक टार्नकै लागि सन्तानको लाडप्यारको माया मारेर खाडीको गर्मीमा वर्षौँ बिताउने बाबुआमालाई प्रजातन्त्रको कुनै आदर्श कुराले छुन सक्दैन । बिरामी भएर अस्पतालको बिल तिर्न नसक्दा, पैसाकै कारण राम्रो शिक्षादीक्षा दिन नसक्दा त्यहाँ केको तन्त्र, केको वाद ? यी र यस्तै मसिना कुरासँग हामीले ल्याएको व्यवस्थाको औचित्य दाँजेर हेर्न ढिला भइसकेको छ । त्यसैले प्रजातन्त्रको वास्तविक झल्को अन्त कहीँ होइन, आम मानिसको मुहारमा झल्किने आनन्ददायी मुस्कान र उनीहरूका निस्फिक्री निद्रामा झल्कनुपर्छ ।म स्पष्ट रूपमा भन्न चाहन्छु— युवालाई तिरष्कार गरेर कुनै राष्ट्र शान्त रहन सक्दैन । युवामा ऊर्जा छ, नैतिक क्रोध छ र परिवर्तनको आकांक्षा छ । उसले नातावाद, कृपावाद र भ्रष्टाचार सहँदैन । त्यो असन्तोषलाई दबाएर होइन, सम्बोधन गरेर मात्र राष्ट्र अघि बढ्न सक्छ ।लोकतन्त्र भनेको केवल प्रक्रिया मात्र पनि होइन । लोकतन्त्रले नतिजा दिनुपर्छ । विधिको शासन आवश्यक छ तर प्रक्रियाको नाममा नागरिकलाई अल्झाएर राख्नु, ढिलासुस्ती, हैरानी र प्रताडना दिनु पनि लोकतन्त्रको अभ्यास होइन । यो त बेथिति हो ।भदौ २३ र २४ का घटनापश्चात् बनेको यस सरकारले जेनजी आन्दोलनको आवाजलाई गम्भीरतापूर्वक लिएको छ । सुशासन, पारदर्शिता, समन्याय र जवाफदेहितालाई व्यवहारमा रूपान्तरण गर्ने दिशामा हाम्रा प्रयासहरू अभिमुख छन् । यद्यपि, असामान्य अवस्थालाई सामान्यीकरण गर्दै मुलुकमा शान्ति सुव्यवस्था बहाली गर्नु र छोटो समयमा निर्वाचनको समेत सबल वातावरण बनाउनुपर्ने यस सरकारको प्राथमिक कार्यादेश रहेको पनि यहाँहरूलाई विदितै छ ।हाम्रो लोकतन्त्रको मुख्य चुनौती भ्रष्टाचार, स्रोतमा सीमित वर्गको हालीमुहाली र दण्डहीनता नै हो । ठुलो युवा पंक्ति पलायन भएर हाम्रा गाउँहरू खाली हुनुको प्रमुख कारण पनि यही नै हो भन्ने निष्कर्षमा म पुगेकी छु । तर जवाफदेहिताको आवाज बुलन्द गर्ने युवाको पलायनबाट कसैले राहत महसुस नगरे हुन्छ । प्रत्येक शासकले ख्याल राखुन्- हाम्रा युवा अभाव सहन तयार छन् तर अन्याय, अपमान, विभेद र तिरस्कार सहन तयार छैनन् । भोलि आउने शासकहरूले युवालाई अपमान र तिरस्कार गरिरहे भने फेरि पनि विद्रोह हुने छ ।नेपालको निर्वाचन इतिहासमा विसं २०१५ साल फागुन ७ गतेदेखि पहिलो प्रजातान्त्रिक निर्वाचन सुरुवात भएको ऐतिहासिक तथ्य हामीमाझ छ । तसर्थ आज प्रजातन्त्र दिवस मात्र होइन, निर्वाचन दिवस पनि हो ।संयोगवश यस वर्ष पनि यसै फागुन महिनाको २१ गते प्रतिनिधि सभा सदस्य निर्वाचन हुन गइरहेको छ । यस निर्वाचनलाई स्वच्छ, निष्पक्ष, शान्तिपूर्ण र भयमुक्त वातावरणमा सम्पन्न गरी मुलुकलाई दिगो लोकतान्त्रिक स्थायित्वको नयाँ युगको ढोका उघार्ने प्रयत्नमा हामीले पूरै ऊर्जा लगाएका छौँ ।तोकिएकै मितिमा र भयमुक्त र विश्वसनीय वातावरणमा निर्वाचन सम्पन्न हुने सुनिश्चित भएको छ । यस निर्वाचनबाट आउने संसद् र सरकारले लोकतन्त्रलाई अझ जीवन्त, नतिजामुखी र जनउत्तरदायी प्रणालीका रूपमा अघि बढाउने विश्वास लिएकी छु ।अन्त्यमा, यस दिवसले हामीलाई संस्कारयुक्त राजनीति, जवाफदेही शासनशैली, सामाजिक न्यायसहितको समृद्धि हासिल गर्न प्रेरित गरोस् । हाम्रो राष्ट्र सबै नागरिकका लागि समान अवसर र सम्मानको साझा घर बनोस् ।लोकतन्त्रका लागि जीवन अर्पण गर्ने महान् शहीदहरूप्रति पुनः हार्दिक श्रद्धाञ्जली व्यक्त गर्दछु । घाइतेहरूको शीघ्र स्वास्थ्य लाभको कामना गर्दछु । बुद्धिजीवी, नागरिक समाज, जेन-जी युवा र सम्पूर्ण प्रजातन्त्रप्रेमी नागरिकप्रति सम्मान प्रकट गर्दछु । विभिन्न आन्दोलनका ती वीर योद्धाहरूले देख्नुभएको समुन्नत र न्यायपूर्ण नेपालको सपना साकार पार्नका निम्ति हातेमालो गरी सबै एकजुट हुन अपिल पनि गर्दछु ।धन्यवाद ।२०८२ फागुन ७काठमाडौँ",
      "link": "https://gorkhapatraonline.com/news/192782",
      "image": "https://gorkhapatraonline.com/storage/media/338090/conversions/pm_2-ffffinal--original-thumb.jpg"
    },
    {
      "slug": "192760",
      "title": "जहानियाँ शासन झुकेको त्यो दिन",
      "timestamp": 1771459200000,
      "source": "gp",
      "content": "प्रथम जननिर्वाचित प्रधानमन्त्री बिपी कोइरालाले भन्नुभएको छ, “देश भन्नुहोस् वा राष्ट्र, त्यो भूगोल मात्रै होइन, त्यो त यथार्थमा जनता हो र समाजको कुनै पनि वर्गले अन्याय अनुभव गरेसम्म राष्ट्रको जग बलियो हुँदैन ।”",
      "longContent": "प्रथम जननिर्वाचित प्रधानमन्त्री बिपी कोइरालाले भन्नुभएको छ, “देश भन्नुहोस् वा राष्ट्र, त्यो भूगोल मात्रै होइन, त्यो त यथार्थमा जनता हो र समाजको कुनै पनि वर्गले अन्याय अनुभव गरेसम्म राष्ट्रको जग बलियो हुँदैन ।” जनतालाई सार्वभौम र देशलाई सर्वोपरी मानेर राजनीतिक रूपान्तरण र लोकतन्त्रको नवीन अध्याय आरम्भ गर्दा बिपी कोइरालाले देखेका सपना अझै पनि अधुरै छन् । बिपी कोइरालाले निरन्तर १५ वर्ष सत्ता र सरकार सञ्चालन गरेर देशलाई नवीन दृष्टिकोण अनुसार युगीन गन्तव्य दिने अठोट राख्नुभएको थियो । तत्कालीन राणा प्रधानमन्त्री मोहनशमशेरले “तिमी बाहुनको छोरो, सत्तामा नजर नलगाऊ” भन्दा “वंशको श्रेष्ठताले शासन गर्ने दिन सकिए महाराज !” भनेर जवाफ दिने बिपी कोइरालाले २०१५ सालको आमनिर्वाचनमा दुई तिहाइ जनमत हासिल गरे पनि संसद्को पूरा अवधि शासन गर्न पाउनुभएन । बिपीको लोकप्रियताको आलोक दरबारको षड्यन्त्रमा प¥यो । हो, प्रजातन्त्र दिवस मनाइरहँदा नेपाल सङ्घीय लोकतान्त्रिक गणतन्त्रात्मक व्यवस्थामा प्रवेश गरेको पनि दुई दशक पुग्न लागेको छ । जननिर्वाचित संविधान सभाबाट संविधान जारी भएको एक दशक पूरा भएको छ । संविधान सभाबाट २०६५ जेठ १५ गते सङ्घीय लोकतान्त्रिक गणतन्त्र नेपाल घोषणा गरी २३८ वर्ष शासनमा रहेको राजतन्त्रात्मक शासनव्यवस्थाको अन्त्य गरिएको छ । २०६५ मा गणतन्त्रात्मक शासनव्यवस्था आरम्भ गर्न धेरै लामो सङ्घर्ष, त्याग र बलिदानको गाथा नेपालको इतिहासमा स्वर्ण अक्षरले लिपिबद्ध गरिएको छ । सङ्घीय लोकतान्त्रिक गणतन्त्रको जग बसाल्ने कार्य २००७ को क्रान्ति, नागरिकमा बढेको चेतना, राष्ट्रभक्ति र सुधारका असीमित जनआकाङ्क्षामार्फत भएको हो । त्यसैले नेपाललाई समुन्नत र सुशासित, राज्यप्रणालीलाई जवाफदेही र जनउत्तरदायी बनाउनुपर्ने, नेपाल देशको शासनसत्ता सञ्चालनको अधिकार सार्वभौम नागरिकलाई कायम गर्ने ऐतिहासिक जिम्मेवारीबोधले २००७ को जनक्रान्ति सम्पन्न भयो । त्यसपछि पनि नेपाली नागरिकको सङ्घर्ष अनवरत अघि बढिरह्यो । नेपाली नागरिकको सङ्घर्ष देशको सीमाका लागि थिएन । देशको रूपान्तरण, परिवर्तन र लोकतान्त्रिक गणतन्त्रका लागि जीवन आहुति दिने हजारौँ सहिदको सङ्घर्षकै बलले अहिले देशमा स्वतन्त्रताका साथ बाँच्न, बोल्न र आफूले इच्छा गरेको काम कानुनको परिधिभित्र रहेर गर्न पाउने स्थिति सिर्जना भएको छ । चार जना सहिद शुक्रराज शास्त्री, दशरथ चन्द, गङ्गालाल श्रेष्ठ र धर्मभक्त माथेमाको बलिदानी स्वयम् नेपालीको स्वतन्त्रता, स्वाभिमान र सम्मानका लागि थियो । उहाँहरूले सुरुवात गरेको क्रान्तिको आलोकमा देशले संविधान पाएको छ । नागरिकले बोल्न पाएका छन् । संविधान जारी भएदेखि नै प्रश्न र बहस उठ्ने गरेका छन् तर संविधान केवल एउटा दस्ताबेज मात्रै होइन, यो संविधानमा सहिदको स्पन्दन सुनिन्छ, नागरिकको बलिदानी र देशभित्र खोजेको स्वाभिमान र स्वतन्त्रता सुनिन्छ । त्यसैले संविधान र प्राप्त उपलब्धिको जगमा राजनीतिक स्थिरता, सुशासन र समुन्नतिको आधारशिला निर्माण गर्दै देशलाई समुन्नत र सुशासनयुक्त बनाउने अभिभारा युवापुस्ताको काँधमा आइपुगेको छ । भदौ २३ र २४ गतेको जेनजी (नवयुवा) ले गरेको आन्दोलनमा उठेका मुद्दा र कार्यादेश पनि यही हो । क्रान्तिको जग र राजाको निर्वाचन राणा शासनको रजगज उत्कर्षमा थियो । राणाहरूको आदेश नै अन्तिम हुने त्यो निरङ्कुश व्यवस्थामा क्रान्तिको बिगुल फुक्ने र नागरिक स्वतन्त्रताका पक्षमा आवाज बुलन्द गर्ने साहस गर्नेहरू फाँसीमा चढाइन्थे । देशभित्रै अधिकार खोज्दा अनाहकमा ज्यान लिइन्थ्यो तर यस्तो पनि दिन आयो कि, जसले नेपालका नागरिकलाई राणा शासकको जन्जिरबाट मुक्त गराएर न्यायपूर्ण समाज निर्माणका लागि ढोका खोल्यो । विसं १९९७ माघ १० गते शुक्रराज शास्त्री, माघ १३ गते धर्मभक्त माथेमा र माघ १५ गते गङ्गालाल श्रेष्ठ र दशरथ चन्दलाई तत्कालीन राणाको सत्ताले फाँसी दियो तर आठ वर्षपछि २००७ साल फागुन ७ गते जहानियाँ राणा शासनको अन्त्य भयो । अमर सहिदको बलिदानी सार्थक भयो । नेपालको प्रजातान्त्रिक र लोकतान्त्रिक व्यवस्था प्रारम्भ गर्ने ऐतिहासिक दिन त्यही थियो । प्रजातन्त्र प्राप्तिका लागि सङ्घर्ष अघि बढ्दै जाँदा सत्ता जोगाउन दमनको नीति अख्तियार गरेका राणा शासक अन्ततः गले र तत्कालीन राजा त्रिभुवनवीरविक्रम शाह र नेपाली कांग्रेसका संस्थापक नेतासँग सम्झौता गर्न तयार भए । प्रजातान्त्रिक आन्दोलनको रापताप बढ्दै जाँदा सत्ताधारी झुक्न बाध्य भए ।भारतको दिल्लीमा भएको त्रिपक्षीय सम्झौतामा जननिर्वाचित सभाबाट संविधान निर्माण गर्ने, अन्तरिम मन्त्रीपरिषद् गठन, राणामा रहेको अधिकार राजालाई सुम्पिने र वैधानिक रूपमा राजा त्रिभुवन गद्दीमा रहने विषय समावेश थिए । साथै राजनीतिक दल तथा सङ्गठन खोल्न कुनै प्रतिबन्ध नहुने र राजबन्दी रिहासहितका मुद्दामा सहमति भएपछि २००७ फागुन ७ गते प्रजातन्त्र स्थापना भयो । फागुन ७ गते ऐतिहासिक घोषणा गर्नुअघि प्रजातन्त्र स्थापनाको मुद्दा बोकेर तत्कालीन राजा त्रिभुवन निर्वासित हुनु परेको थियो । २००७ साल कात्तिकमा सत्ता दाउमा राखेर दिल्ली गएका राजा त्रिभुवन फागुन ४ गते काठमाडौँ फर्किनुभयो । कांग्रेसका संस्थापक नेताहरू पनि काठमाडौँ फर्किनुभयो । प्रजातन्त्र स्थापनापछि देशमा अन्तरिम सरकार गठन भयो । तत्कालीन राजा त्रिभुवन, कांग्रेस र जनताको सहकार्यमा नेपालमा प्रजातन्त्रको सुनौली बिहानी आरम्भ भयो । शाही घोषणा र गोरखापत्र प्रजातन्त्र स्थापना भएपछि तत्कालीन राजा त्रिभुवनले पुनः शाही सत्ता समाल्नुभयो । गोरखापत्रमा फागुन ८ गते ‘श्री ५ महाराजधिराजको शाही घोषणा’ शीर्षकमा प्रकाशित समाचार अनुसार सोही दिन मन्त्रीपरिषद् गठन भयो । समाचारमा दरबारको दृश्य वर्णन गर्दै भनिएको छ, आज नारायणहिटी दरबारमा श्री ५ महाराजधिराजबाट गरिबक्सिने शाही घोषणाको समारोह थियो । झपटको दुईतिर टाँगिएका सामियानामा देब्रेपट्टि जङ्गो जामती अफिसर र दाहिनेपट्टि नेपाली कांग्रेसका नेताहरू बसेका थिए । २ः४५ बजेतिर श्री मिनिस्टर साहेबको सवारी भयो अनि सपत्निक ब्रिटिस राजदूत र अरू विदेशी पाहुना आए २ः५५ मा श्री ५ युवराजधिराज, केहीपछि श्री ३ महाराज र जनरल साहेबको सवारी भयो । ठिक ३ बजे भारतीय राजदूत पनि उपस्थित भए । त्यसपछि श्री माहिला, कान्छा शाहाज्यादाको सवारी भयो । ३:१५ बजेतिर श्री मातृकाप्रसाद कोइराला, श्री भरतमणि शर्मा र श्री गणेशमान सिंह पुगेपछि स्वदेशी तथा विदेशी फोटोग्राफरका क्यामरा धमाधम चल्न थाले । कांग्रेसका गण्यमान्य मानिस पनि उपस्थित भए । ३:३० बजेतिर श्री ३ द्वारा चुनिने मन्त्रीसमेतको मूल बैठकमा प्रवेश भयो । श्री ५ महाराजाधिराज राज हुने कौचअन अघि दुई लहर गरी राखिएका मेचमध्ये अगाडिको लहर श्री ३ महाराज, श्री मिनिस्टर साहेब, श्री विश्वेश्वरप्रसाद कोइराला, श्री सुवर्णशमशेर, श्री चूडाराजशमशेर र पछिल्लो पङ्क्ति श्री गणेशमान सिंह, श्री नृपजङ्ग राणा, श्री भद्रकाली मिश्र, श्री यज्ञबहादुर बस्न्यात, श्री भरतमणि शर्माबाट सुशोभित भयो । ३:१५ मा दुई जना स्टाफ अफिसरको पछि श्री ५ महाराजाधिराज, श्री ५ युवराजाधिराज, श्री माहिला कान्छा युवराजको बैठकमा सवारी भयो । त्यसैबेला शाही सलामीका बाजाको सुमनोहर ध्वनिले दरबार गुञ्जायमान भयो । उपस्थित सबै जनाबाट मौसुफको स्वागत भयो । २००७ साल फागुन ८ गते प्रकाशित गोरखापत्र । राजा त्रिभुवनको ‘शाही घोषणा’ सुन्न टुँडिखेलमा ठुलो जनमास उर्लिएको थियो । उहाँले शाही घोषणामा आफ्ना जिज्युबराज्यु श्री ५ महाराजाधिराज सुरेन्द्रविक्रम शाहदेवले धेरै गम्भीर र महìवपूर्ण कारणले आफ्ना उत्तराधिकारीको तर्फबाट यो मुलुकको शासन श्री ३ महाराज जङ्गबहादुर राणालाई सुम्पिबक्सेको हुनाले, उपरोक्त श्री ३ महाराज जङ्गबहादुर राणाका उत्तराधिकारीले हाम्रा पूर्वजका तर्फबाट मौसुफका प्रधानमन्त्रीहरूको हैसियतमा यो राज्यको शासन चलाएको वर्तमान समयमा श्री ३ महाराज मोहनशमशेर जङ्गबहादुर राणाले हाम्रोतर्फबाट हाम्रो नाममा यो राज्यको शासन चलाइआएको हो, हाम्रा प्रजाको शासन अब उप्रान्त निजले निर्वाचन गरेको एक वैधानिक सभाले तर्जुमा गरेको गणतन्त्रात्मक विधान अनुसार होओस् भन्ने अहिले हाम्रो इच्छा र निर्णय भएको, भन्नुभएको छ । उहाँले सो विधान तयार नभएसम्म अहिले हामीलाई हाम्रो कार्यसम्पादन गर्नमा मद्दत र सल्लाह दिनको निमित्त दुनियाँको विश्वास भएका दुनियाँका प्रतिनिधिसमेत सम्मिलित भएको एक मन्त्रीपरिषद्को सङ्गठन हो भन्ने हाम्रो इच्छा र निर्णय भएकाले... तसर्थ हामीबाट यो घोषणापत्रद्वारा हामीलाई हाम्रो कार्यसम्पादनमा मद्दत गर्न हाम्रा अति विश्वास पात्र र प्रिय श्री ३ महाराज मोहनशमशेर जङ्गबहादुर राणा प्रधानमन्त्री र परराष्ट्रमन्त्री घोषणा गर्नुभएको छ । राजा त्रिभुवनले बबरशमशेर जङ्गबहादुर राणालाई रक्षामन्त्री, विश्वेश्वरप्रसाद कोइरालालाई गृहमन्त्री, सुवर्णशमशेरलाई अर्थमन्त्री चूडाराजशमशेरलाई वन विभागको मन्त्री, गणेशमान सिंहलाई उद्योग र वाणिज्यमन्त्री, नृपजङ्ग राणालाई शिक्षामन्त्री, भद्रकाली मिश्रलाई यातायातमन्त्री, यज्ञबहादुर बस्न्यातलाई स्वास्थ्य र स्थानीय स्वायत्त शासनमन्त्री र भरतमणि शर्मालाई खाद्य र कृषिमन्त्री, समेत अरू मन्त्री सम्मिलित भएको एक मन्त्रीपरिषद् गठन र नियुक्तिको घोषणा गर्नुभएको छ । उहाँले प्रधानमन्त्रीले मन्त्रीपरिषद्का निर्णय आफूलाई जाहेर गर्नुपर्ने, मन्त्रीहरूले आफ्नो कर्तव्य पालना गर्नुपर्ने भन्नुभएको छ । साथै उहाँले ‘राजनीतिक अपराधमा परेका सबैलाई निजहरू’ २००७ चैत २० गते आआफ्ना घर फर्किएर शान्तिमय कामकाजमा लागे माफी र विस्मृति दिने घोषणा गरेको र नयाँ व्यवस्थाको सरकारले देशको उन्नति र समृद्धिका निमित्त प्रयत्न गर्ने विश्वास व्यक्त गरेको समाचारमा उल्लेख छ । फागुन ८ गतेकै गोरखापत्रमा सोही दिन मन्त्रीपरिषद्को पहिलो बैठक बस्ने पनि उल्लेख छ । यसरी जहानियाँ व्यवस्थाबाट नागरिक पनि मन्त्रीपरिषद्मा सहभागी हुँदै नेपाल प्रजातान्त्रिक युगमा प्रवेश गरेको हो । दस वर्षपछि ‘राणा’ शैलीकै पञ्चायत विसं. २०१५ मा आमनिर्वाचन सम्पन्न भयो । त्यसअघि गृहमन्त्री रहेका बिपी कोइराला नेपालको पहिलो जननिर्वाचित प्रधानमन्त्री बन्नुभयो तर प्रजातन्त्र स्थापनाको एक दशकपछि पञ्चायती व्यवस्थाका कालरात्रि सुरु भयो । तत्कालीन राजा महेन्द्र शाहको महाìवाकाङ्क्षा र प्रधानमन्त्री कोइरालाको पक्षमा देखिएको जनलहर र आकर्षणले तत्कालीन शाही सत्ताले संसद्बाट निर्वाचित सरकारलाई जेलमा हाल्यो । महेन्द्रले २०१७ पुस १ गते प्रथम जननिर्वाचित प्रधानमन्त्री बिपी कोइराला नेतृत्वको सरकारलाई अपदस्थ गरी पञ्चायती व्यवस्था सुरु गर्नुभयो । नेपाली कांग्रेस र नेपाल कम्युनिस्ट पार्टीको अगुवाइमा पञ्चायतविरोधी आन्दोलन सुरु भयो । बिपी कोइरालाको योजना अनुरूप देश अघि बढ्न सकेन । प्रजातान्त्रिक विधिबाट निर्वाचित भई १५ वर्षसम्म निरन्तर शासन गरेर जनतालाई भोकमरी र गरिबीबाट मुक्त गराउने बिपीको योजना पनि पञ्चायती शासनको सुरुवातसँगै समाप्त भयो । १०४ वर्षदेखिको राणाशासन २००७ फागुन ७ गतेले भत्काए पनि २०१७ पुस १ गतेले जननिर्वाचन संस्थाको गरिमा बिर्सेर अर्को परिवारवाद, निरङ्कुश पञ्चायती शाहीसत्ताको अध्याय सुरु गरिदियो । नेपालको प्रजातान्त्रिक आन्दोलनमा २००७ पछि तीन चरणको राजनीतिक व्यवस्था अभ्यास गर्दै सङ्घीय लोकतान्त्रिक गणतान्त्रिक व्यवस्था कार्यान्वयनको चरणमा आइपुगेको हो । २०१५ को निर्वाचनपछि राजसंस्था र बहुदलीय प्रजातन्त्रको अभ्यास, २०४७ को संविधान जारी भएपछि संवैधानिक राजसंस्था र बहुदलीय प्रजातन्त्रको अभ्यास र २०६२/६३ सालको जनआन्दोलनपछि गणतन्त्रको अभ्यास हुँदै छ । २०४७ पछि उदारीकरणसहित आर्थिक विकासका नवीनतम् कार्यक्रम सुरु भयो तर तत्कालीन नेकपा (माओवादी) को जनयुद्ध उत्कर्षमा पुग्दा तत्कालीन राजा ज्ञानेन्द्र शाहको शासन सुरु भएपछि देश गणतान्त्रिक व्यवस्थातर्फ उन्मुख भयो । संवैधानिक राजसंस्थाको पक्षमा रहेका सबै प्रमखु राजनीतिक दलले गणतान्त्रिक व्यवस्थातर्फ अग्रसर भए र २०७२ मा नेपालको संविधान जारी भयो । तत्कालीन राजा र राजसंस्थामा रहेको सम्पूर्ण अधिकार जननिर्वाचित संसद् र राष्ट्राध्यक्षको जिम्मेवारी राष्ट्रपतिमा रहने व्यवस्था गरियो । नेपालको संविधानले राष्ट्रपतिलाई राष्ट्राध्यक्षसँगै संविधानको संरक्षक र अभिभावक भनेको छ । अबको कार्यभार सात दशक लामो सङ्घर्षबाट स्थापित व्यवस्था र संविधानको संरक्षण गर्दै देशलाई सुशासन, अग्रगमन र समुन्नतिका मार्गमा अघि बढाउनु छ । भदौ २३ र २४ गतेको जेनजी आन्दोलनपछि भदौ २७ गते प्रधानमन्त्री सुशीला कार्कीको नेतृत्वमा गठित सरकारले फागुन २१ गतेका लागि प्रतिनिधि सभा सदस्य निर्वाचन गराउँदै छ । जेनजी आन्दोलनमा उठेका मुद्दा र देशका तमाम चुनौतीलाई सुधार गरेर र राजनीतिक संस्कारलाई परिष्कृत गरेर अघि बढ्नुपर्ने छ । निर्वाचनमार्फत आएको संसद् र त्यहाँबाट बन्ने सरकारले नागरिकका गुनासा र प्रश्नको सम्बोधन गर्नुपर्ने छ । सङ्घीय लोकतान्त्रिक गणतान्त्रिक प्रणालीका कर्म र उपलब्धिलाई नागरिकमा बुझाएर समुन्नत नेपालको नुतन उद्घोष गर्नुछ । त्यसैले राजनीतिक दल, नागरिक समाज, राष्ट्रसेवक, प्रबुद्ध वर्गसहित सबै क्षेत्रले फागुन ७ गते प्रजातन्त्र दिवसका दिन आफ्ना कर्मको समीक्षा गरेर अग्रगामी यात्रा तय गर्नुपर्ने छ । सहिदले लेखेको वीरताको कथा र हरेक नेपाली नागरिकको सङ्घर्षले प्राप्त व्यवस्थाको गाथालाई हृदयङ्गम गरेर साझा राष्ट्रिय दायित्व पूरा गर्न अग्रसर हुनु पर्छ । प्रजातन्त्र दिवस र सहिदको बलिदानीको सन्देश यही नै हो ।",
      "link": "https://gorkhapatraonline.com/news/192760",
      "image": "https://gorkhapatraonline.com/storage/media/338061/conversions/121-original-thumb.jpg"
    },
    {
      "slug": "192752",
      "title": "समावेशी प्रतिनिधित्व सुनिश्चित",
      "timestamp": 1771459200000,
      "source": "gp",
      "content": "नेपालको संविधान, २०७२ का मूलभूत पाँच आधार छन् । ती आधार सङ्घीयता र लोकतान्त्रिक गणतन्त्र, संवैधानिक सर्वोच्चता र विधिको शासन, समावेशी र सहभागितामूलक सिद्धान्त, धर्मनिरपेक्षता र बहुभाषिकता तथा मौलिक हक र नागरिक स्वतन्त्रता हुन्, जसमध्ये समावेशी र सहभागितामूलक सिद्धान्तले राज्यका निकायमा जातीय, भाषिक विविधतालाई प्रतिनिधित्व गर्ने मूल ध्येय राखेको छ । संविधानले सुनिश्चित गरेको समावेशी प्रतिनिधित्वको व्यव",
      "longContent": "नेपालको संविधान, २०७२ का मूलभूत पाँच आधार छन् । ती आधार सङ्घीयता र लोकतान्त्रिक गणतन्त्र, संवैधानिक सर्वोच्चता र विधिको शासन, समावेशी र सहभागितामूलक सिद्धान्त, धर्मनिरपेक्षता र बहुभाषिकता तथा मौलिक हक र नागरिक स्वतन्त्रता हुन्, जसमध्ये समावेशी र सहभागितामूलक सिद्धान्तले राज्यका निकायमा जातीय, भाषिक विविधतालाई प्रतिनिधित्व गर्ने मूल ध्येय राखेको छ । संविधानले सुनिश्चित गरेको समावेशी प्रतिनिधित्वको व्यवस्थालाई विभिन्न कानुनले व्याख्या गरेको छ । कानुनको व्याख्याबमोजिम सङ्घीय व्यवस्थापिका, प्रदेश सभा, निजामती प्रशासन र राज्यका अन्य सङ्गठित संस्थामा समानुपातिक समावेशी प्रतिनिधित्व सुनिश्चित गरिएको छ । नेपालमा दुई सदनात्मक व्यवस्थापिका रहने व्यवस्था छ । राष्ट्रिय सभा, जसलाई माथिल्लो सदन भनिन्छ । यसलाई स्थायी सदन पनि भनिन्छ । प्रतिनिधि सभा जसलाई तल्लो सदन भनिन्छ । शासन प्रणालीमा नीति निर्धारण तथा कानुन निर्माण गर्ने महत्वपूर्ण कार्य प्रतिनिधि सभाले सुनिश्चित गर्छ । जनताबाट निर्वाचित भएर आउने जनप्रतिनिधिले यस सभामार्फत सरकार निर्माण गर्छन् । नेपालले प्रतिनिधि सभा र प्रदेश सभाको गठन मिश्रित निर्वाचन प्रणालीमार्फत हुने प्रणाली अङ्गीकार गरेको छ । मतदाताबाट प्रत्यक्ष रूपमा निर्वाचित हुने र कुनै दलले मतदाताबाट प्राप्त गरेको मतको अनुपात अनुसार सिट वितरण गर्ने प्रणालीको सम्मिश्रण मिश्रित निर्वाचन प्रणाली हो । मिश्रित निर्वाचन प्रणालीलाई थप परिभाषित गर्न र निर्वाचनसम्बन्धी अन्य व्यवस्थाका लागि संसद्ले प्रतिनिधि सभा सदस्य निर्वाचन ऐन बनाइएको छ । यस ऐनबमोजिम प्रत्यक्ष निर्वाचन प्रणालीमा कुनै एक निर्वाचन क्षेत्र एक पदका आधारमा सबैभन्दा बढी मत प्राप्त गर्ने उम्मेदवार प्रतिनिधि सभाको सदस्यमा निर्वाचित हुने छ । समानुपातिक निर्वाचन प्रणाली अन्तर्गत सम्पूर्ण देशलाई एक निर्वाचन क्षेत्र मानी दललाई मत दिने र प्रत्येक दलले प्राप्त गरेको कुल मत सङ्ख्याको अनुपातमा त्यस्तो दलका तर्फबाट प्रतिनिधित्व गर्ने उम्मेदवार प्रतिनिधि सभाको सदस्यमा निर्वाचित हुने छन् । दुवै प्रणालीमा उम्मेदवार हुन नेपालको नागरिक हुनुपर्ने, मतदाता नामावलीमा नाम समावेश भएको, २५ वर्ष उमेर पूरा भएको, कुनै सङ्घीय कानुनले अयोग्य नभएको र कुनै लाभको पदमा बहाल नरहेको हुनु पर्छ । ऐनले ‘लाभको पद’ लाई निर्वाचन वा मनोनयनद्वारा पूर्ति गरिने राजनीतिक पदबाहेक कुनै सरकारी कोषबाट पारिश्रमिक वा आर्थिक सुविधा पाउने अन्य पद बुझ्नुपर्ने परिभाषित गरेको छ । प्रतिनिधि सभा वा प्रदेश सभा सदस्य पदमा प्रत्यक्ष निर्वाचन प्रणाली अनुसार हुने निर्वाचनमा एक व्यक्तिले एक पटकमा कुनै एक निर्वाचन क्षेत्रका लागि मात्र उम्मेदवारी दिन सक्ने छ तर एकभन्दा बढी निर्वाचन क्षेत्रमा एकै व्यक्ति उम्मेदवार भए निजको सबै निर्वाचन क्षेत्रको उम्मेदवार बदर हुने कानुनीव्यवस्था छ । यस प्रकारको व्यवस्था नेपालको संविधान २०७२ जारी भएपछि लागु गरिएको हो । संविधान सभाको निर्वाचनताका एक जना उम्मेदवारले दुई क्षेत्रबाट समेत उम्मेदवारी दिन पाउँथे । दुवै क्षेत्रबाट निर्वाचित भएमा आफूले रोज्न पाउने गरी अर्को एक क्षेत्र त्याग्न पाउँथे । त्यागेको क्षेत्रमा पुनः उपनिर्वाचन हुन्थ्यो । समानुपातिक प्रणालीको अवधारणानिर्वाचन लोकतन्त्रको मेरुदण्ड हो । समानुपातिक निर्वाचन प्रणालीको इतिहास लोकतन्त्रको विकाससँग जोडिन्छ । यसको मुख्य उद्देश्य संसद्मा दल वा समूहको प्रतिनिधित्व उनीहरूले प्राप्त गरेको मतको अनुपातमा सुनिश्चित गर्नु हो । समानुपातिक प्रतिनिधित्वको अवधारणा १९ औँ शताब्दीमा युरोपबाट विकसित भएको मानिन्छ । थोमस हायर बेलायती कानुन व्यवसायी र निर्वाचन सुधारक हुनुहुन्थ्यो । उहाँले सन् १८५० को दशकमा ‘सिङ्गल ट्रान्सफरेबल भोट’ प्रणाली प्रस्ताव गर्नुभयो । बेल्जियमका गणितज्ञ भिक्टर डी हन्टले सन् १८७८ मा अर्को अवधारणा विकास गर्नुभयो, जुन आज पनि धेरै देशमा प्रयोग हुन्छ । यस अवधारणाले बहुमत प्रणालीले अल्पसङ्ख्यकलाई प्रतिनिधित्व नगर्ने समस्या समाधान गर्न खोजेका थिए ।समानुपातिक प्रतिनिधित्वलाई सम्बोधन गर्ने अवधारणा विकास भएको धेरैपछि मात्रै प्रयोगमा आए । ‘इलेक्टोरल रिफर्म सोसाइटी’ का अनुसार राष्ट्रियस्तरमा समानुपातिक निर्वाचन प्रणाली लागु गर्ने संसारको पहिलो देश बेल्जियम हो, जसले सन् १८९९ मा सो प्रणाली अपनायो । त्यसपछि सन् १९१९ मा स्विट्जरल्यान्डले पछ्यायो । पहिलो विश्वयुद्धपछि जर्मनी, इटाली, स्विडेन र नर्बेले समानुपातिक निर्वाचन प्रणाली अङ्गीकार ग¥यो । लोकतन्त्रलाई समावेशी बनाउन यी राष्ट्रले समानुपातिक प्रणाली अपनाउन थाले । दोस्रो विश्वयुद्ध (१९४५) पछि लोकतन्त्र स्थापना भएका देश जर्मनी, अस्ट्रिया र नेदरल्यान्ड्सले लोकतन्त्रलाई सुदृढ बनाउन समानुपातिक प्रणाली अपनाए । दक्षिण अफ्रिका, न्युजिल्यान्डले सन् १९९५ ताका समानुपातिक निर्वाचन प्रणाली अङ्गीकार गरेको पाइन्छ । नेपालले सन् २००८ (२०६५) यता समानुपातिक निर्वाचन प्रणाली प्रयोग ग¥यो । हाल संसारका करिब एक सयभन्दा बढी देशले कुनै न कुनै प्रकारको समानुपातिक निर्वाचन प्रणाली प्रयोग गर्छन् । प्रत्यक्ष निर्वाचन प्रणाली मात्रै अपनाउने देश पनि थुप्रै छन् । अमेरिका, क्यानडा र संयुक्त अधिराज्यले प्रत्यक्ष निर्वाचन प्रणालीबाट आफ्ना प्रतिनिधि चयन गर्छन् । मिश्रित निर्वाचन प्रणाली अपनाउने देश पनि थुप्रै छन् । मिश्रितमा पनि कुनै देशले ५० प्रतिशत प्रत्यक्ष निर्वाचनबाट र ५० प्रतिशत समानुपातिक निर्वाचन प्रणालीबाट प्रतिनिधि चयन गर्छन् । नेपालले भने ४० प्रतिशत समानुपातिक निर्वाचन प्रणालीबाट र ६० प्रतिशत प्रत्यक्ष निर्वाचन प्रणालीबाट निर्वाचित हुने गरी निर्वाचन प्रणालीको स्वरूप अङ्गीकार गरेको छ । समावेशी प्रतिनिधित्व  राज्यका निकायमा समानुपातिक समावेशी प्रतिनिधित्व सम्बन्धमा बहस सुरु भएको लामो समय भयो तर बृहत् शान्ति सम्झौतापछि जारी भएको अन्तरिम संविधान, २०६३ र त्यसपछिको मधेश र थरुहटलगायतका आन्दोलनसमेत सो विषय प्राथमिकताका साथ उठायो । संविधान सभाले बनाएको नेपालको संविधान २०७२ मा कानुन बनाउन थलो संसद्सहित प्रशासनिक निकायलगायतमा समानुपातिक समावेशी प्रतिनिधित्वको व्यवस्था भएको छ । अन्तरिम संविधान, २०६३ लाई समानुपातिक समावेशी प्रतिनिधित्वको प्रस्थानविन्दुका रूपमा लिइन्छ ।  अन्तरिम संविधानको धारा ६३ मा संविधान सभाको गठनसम्बन्धी व्यवस्था छ । अन्तरिम संविधान अनुसार निर्वाचन क्षेत्र निर्धारण आयोगबाट निर्धारण भएबमोजिम २४० निर्वाचन क्षेत्र कायम गरी प्रत्येक निर्वाचन क्षेत्रबाट एक जनाका दरले पहिलो हुने निर्वाचित हुने प्रणाली (प्रत्यक्ष) अनुसार निर्वाचित सदस्य र सम्पूर्ण मुलुकलाई एक निर्वाचन क्षेत्र कायम गरी राजनीतिक दललाई मत दिने समानुपातिक निर्वाचन प्रणाली अनुसार निर्वाचित हुने ३३५ सदस्य निर्वाचित हुने व्यवस्था ग¥यो । राष्ट्रिय जीवनमा महत्वपूर्ण योगदान पु¥याएका २६ जना गरी ६०१ सदस्य संविधान सभा गठन हुने व्यवस्था भयो । दुई पटक संविधान सभाको निर्वाचन भयो । अन्तरिम संविधानबमोजिम दुवै पटक ६०१ जना संविधान सभाका सदस्य निर्वाचित भए तर ठुलो सङ्ख्यामा निर्वाचित जनप्रतिनिधिले राज्यकोषमाथि ठुलो भार परेको जनगुनासो र असन्तुष्टि चुलियो । संविधान सभाले बनाएको नेपालको संविधान २०७२ ले प्रतिनिधि सभा र राष्ट्रिय सभा नामका दुई सदनसहितको एक सङ्घीय व्यवस्थापिका हुने व्यवस्था ग¥यो । संविधानको धारा ८४ मा नेपाललाई जनसङ्ख्या र भौगोलिक अनुकूलता तथा विशिष्टताका आधारमा १६५ निर्वाचन क्षेत्र कायम गरी प्रत्यक्ष निर्वाचन प्रणालीबमोजिम १६५ सदस्य निर्वाचित हुने उल्लेख छ । सम्पूर्ण देशलाई एक निर्वाचन क्षेत्र मानी राजनीतिक दललाई मत दिने समानुपातिक निर्वाचन प्रणालीबमोजिम निर्वाचिन हुने ११० सदस्य गरी २७५ सदस्य रहने प्रतिनिधि सभाको व्यवस्था गरी समानुपातिक प्रतिनिधित्वको सुनिश्चित गरेको छ ।संविधानले समानुपातिक निर्वाचन प्रणालीबमोजिम हुने प्रतिनिधि सभा निर्वाचनका लागि राजनीतिक दलले उम्मेदवारी दिँदा जनसङ्ख्याका आधारमा प्रतिनिधित्व हुने गरी विभिन्न समावेशी समूह कायम गरेको छ । समावेशी समूह अन्तर्गत महिला, दलित, आदिवासी जनजाति, खसआर्य, मधेशी, थारू, मुस्लिम, पिछडिएको क्षेत्रसमेतबाट बन्दसूचीका आधारमा प्रतिनिधित्व सुनिश्चित गरेको छ । संविधानले नै माथिल्लो सदनका रूपमा राष्ट्रिय सभा रहने व्यवस्था गरेको छ । प्रदेश सभाका सदस्य, गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुख राष्ट्रिय सभाका सदस्य निर्वाचित गर्न मतदाता रहन्छ, जसलाई निर्वाचकमण्डल भनिन्छ । प्रत्येक प्रदेशबाट कम्तीमा तीन जना महिला, एक जना दलित, एक जना अपाङ्गता भएका व्यक्ति वा अल्पसङ्ख्यकसहित आठ जना गरी ५६ जना निर्वाचित हुने छन् । राष्ट्रपतिबाट एक महिलासहित तीन जना मनोनीत भई राष्ट्रिय सभामा ५९ सदस्य रहने व्यवस्था छ । यसरी हेर्दा नेपालको संविधानले प्रतिनिधि सभा र राष्ट्रिय सभा दुवैमा समानुपातिक प्रतिनिधित्वको व्यवस्था अङ्गीकार गरेको छ । उम्मेदवार चयन विधिसमानुपातिक निर्वाचन प्रणालीमा सम्पूर्ण देशलाई एक निर्वाचन क्षेत्र मानिन्छ । राजनीतिक दललाई उम्मेदवारको रूपमा हेरिन्छ । यसरी निर्वाचनमा भाग लिन चाहने दलले आफ्नो दलको तर्फबाट प्रतिनिधित्व गर्ने उम्मेदवारको बन्दसूची तयार गर्छ । नेपालमा प्रयोगमा आएको केही समयमै समानुपातिक निर्वाचन प्रणाली सबैभन्दा बढी आलोचित हुनुका कारण उम्मेदवारको चयन गर्ने प्रक्रिया हो । दलका नेताले आफ्नो आफन्त, नातागोता, धनाढ्य र प्रभाव राख्नेलाई उम्मेदवार बनाउने अभ्यासले यो प्रणाली आलोचित हुन पुग्यो । उम्मेदवारका लागि सिफारिस हुन दलभित्रै निर्वाचन गर्ने विधिलाई पछ्याउनु पर्छ । आलोचनालाई समयमै समाधान गर्नु पर्छ । उम्मेदवारको बन्दसूची तयार गर्दा समानुपातिक निर्वाचन प्रणाली अन्तर्गत निर्वाचित हुने कुल सदस्य सङ्ख्याको कम्तीमा १० प्रतिशत सदस्यका लागि उम्मेदवारी दिने गरी बन्दसूची तयार गर्नु पर्छ । यसको अर्थ समानुपातिकतर्फ ११० जना निर्वाचित हुने भए दलले कम्तीमा ११ जना उम्मेदवारको बन्दसूची बुझाउनु पर्छ । समानुपातिकतर्फ बन्दसूची तयार गर्दा कुल उम्मेदवारको कम्तीमा ५० प्रतिशत महिलाको नाम समावेश गर्नु पर्छ । भूगोल र प्रादेशिक सन्तुलनलाई समेत ध्यान दिई जनसङ्ख्याका आधारमा दलित, आदिवासी जनजाति, खसआर्य, मधेशी, थारू र मुस्लिमसमेतको प्रतिनिधित्व हुने गरी समावेशी सिद्धान्तबमोजिम उम्मेदवारको बन्दसूची तयार गर्नु पर्छ ।  प्रत्यक्ष निर्वाचन प्रणालीमा गरिए झैँ समानुपातिक प्रणालीसमेत नाम सच्याउने, दाबीविरोध, नाम फिर्ता लिन पाउने जस्ता प्रक्रिया पूरा गर्नु पर्छ । मतदानका लागि प्रत्यक्ष निर्वाचन प्रणालीमा भाग लिने उम्मेदवारको निर्वाचन चिह्न समावेश भएको मतपत्र र समानुपातिकतर्फ भाग लिएका दलको निर्वाचन चिह्न अङ्कित दुई छुट्टाछुट्टै मतपत्र दिइन्छ । १६५ वटै निर्वाचन क्षेत्रमा प्रत्यक्ष निर्वाचन प्रणालीतर्फ मतगणनासँगै वा पछि समानुपातिक प्रणालीमार्फत खसेको मतको गणना गरिन्छ । निर्वाचन अधिकृतले समानुपातिक निर्वाचन प्रणाली अन्तर्गत हुने निर्वाचनका लागि खसेको मतपत्रको गणना गरी प्रत्येक दलले प्राप्त गरेको कुल सदर मत सङ्ख्याको विवरण निर्वाचन आयोगलाई पठाउँछ । यसरी देशभरिबाट दलले पाएको कुल सदर मतलाई भाग गरी दलले प्राप्त गर्ने सिट सङ्ख्या बाँडफाँट हुन्छ । प्रतिनिधित्वको आधारप्रतिनिधि सभा सदस्य निर्वाचन ऐन, २०७३ को अनुसूची–१ ले उम्मेदवारको बन्दसूचीका लागि समावेशी आधार उल्लेख गरेको छ । सो विषय २०६८ सालको जनसङ्ख्याको आधारमा तय भएको हो । सोही आधारमा २०७९ सालमा प्रतिनिधि सभा सदस्य निर्वाचन ऐनमा प्रतिनिधित्वको प्रतिशत कायम भयो । २०७८ सालको जनगणनाको प्रतिवेदन आइसकेपछि वर्तमान सरकारले अध्यादेशमार्फत समावेशी प्रतिनिधित्वको प्रतिशत पुनरवलोकन गरेको छ । प्रतिनिधि सभा सदस्य निर्वाचन ऐन, २०७३ को अनुसूची १ संशोधन गरिएको छ । संशोधित व्यवस्थाबमोजिम समानुपातिक निर्वाचन प्रणालीतर्फ ११ जना उम्मेदवारको बन्दसूची बुझाउने दलले तीन जना आदिवासी जनजाति, तीन जना खस आर्य, थारू, मुस्लिम र दलितबाट एक/एक, मधेशीबाट दुई जनाको नाम समावेश गरेको हुनु पर्छ, जसमा महिला ५० प्रतिशत अनिवार्य हुन्छ । मतपरिणामपछि कुनै दलले ११ सिट प्राप्त ग¥यो भने माथि उल्लिखित आधारमा नै समावेशी प्रतिनिधित्व हुने गरी सो दलबाट प्रतिनिधि चयन हुन्छ ।  समग्रमा प्रतिनिधि सभाको समानुपातिकतर्फ निर्वाचित हुने ११० सदस्यमा आदिवासी जनजाति ३२, खसआर्य ३३, थारू ७, दलित १५ र मधेशी १८, मुस्लिम ५ र पिछडिएको क्षेत्र वा अल्सङ्ख्यकबाट चार जना रहने छन्, जसमा महिला ५७ जना अनिवार्य हुनु पर्छ ।  प्रत्यक्षतर्फका १६५ निर्वाचन क्षेत्रमा सबैभन्दा बढी बागमतीमा ३३ निर्वाचन क्षेत्र छन् । मधेशमा ३२, कोशीमा २८, लुम्बिनीमा २६, गण्डकीमा १८, कर्णालीमा १२ र सुदूरपश्चिममा १६ निर्वाचन क्षेत्र छन् ।",
      "link": "https://gorkhapatraonline.com/news/192752",
      "image": "https://gorkhapatraonline.com/storage/media/338049/conversions/234-original-thumb.jpg"
    },
    {
      "slug": "192749",
      "title": "निर्वाचन : क्रान्तिदेखि जेनजीसम्म",
      "timestamp": 1771459200000,
      "source": "gp",
      "content": "निर्वाचन लोकतन्त्रको आधारस्तम्भ हो । शासनव्यवस्थाले वैधता प्राप्त गर्ने र जनभावना प्रतिविम्बित गर्ने प्राणवायु हो, निर्वाचन । प्रतिस्पर्धात्मक बहुदलीय व्यवस्थाको संरक्षण र संवर्धनका लागि आवधिक निर्वाचन अपरिहार्य मानिन्छ । निर्वाचनमा सबै वर्ग, समुदाय र क्षेत्रको न्यायोचित प्रतिनिधित्व सुनिश्चित हुनु पर्छ । बाह्य प्रभावमुक्त भएर मतदाताले गर्ने विवेकपूर्ण निर्णयले नै इमानदार र सक्षम नेतृत्व जन्माउँछ, जसले व्यक्तिगत",
      "longContent": "निर्वाचन लोकतन्त्रको आधारस्तम्भ हो । शासनव्यवस्थाले वैधता प्राप्त गर्ने र जनभावना प्रतिविम्बित गर्ने प्राणवायु हो, निर्वाचन । प्रतिस्पर्धात्मक बहुदलीय व्यवस्थाको संरक्षण र संवर्धनका लागि आवधिक निर्वाचन अपरिहार्य मानिन्छ । निर्वाचनमा सबै वर्ग, समुदाय र क्षेत्रको न्यायोचित प्रतिनिधित्व सुनिश्चित हुनु पर्छ । बाह्य प्रभावमुक्त भएर मतदाताले गर्ने विवेकपूर्ण निर्णयले नै इमानदार र सक्षम नेतृत्व जन्माउँछ, जसले व्यक्तिगत स्वार्थभन्दा माथि उठेर सामूहिक हितमा काम गर्छ । नेपालको संसदीय इतिहासमा २०१५ सालको पहिलो आमनिर्वाचन एउटा ऐतिहासिक प्रस्थानविन्दु थियो, जसले मुलुकमा प्रजातन्त्रको जग बसाल्यो । झन्डै सात दशकको लोकतान्त्रिक अभ्यासलाई थप परिपक्व बनाउने र जनताको विकासप्रतिको तीव्र चाहनालाई सम्बोधन गर्ने महत्वपूर्ण राष्ट्रिय महोत्सवका रूपमा २०८२ फागुन २१ गते हुने निर्वाचन नजिकिँदै छ ।आमनिर्वाचनको सकसनेपालमा निर्वाचनको संवैधानिक व्यवस्थाको जग बसाल्ने श्रेय २००३ सालमा प्रधानमन्त्री बनेका श्री ३ पद्मशमशेर जबरालाई जान्छ । पद्मशमशेरकै पहलमा विसं २००४ जेठ २९ गते पहिलो पटक ‘काठमाडौँ म्युनिसिपालिटी’ को निर्वाचन भयो । २००४ माघ १३ गते पद्मशमशेरबाट ‘वैधानिक कानुन’ घोषणा भयो । १०४ वर्ष लामो जहानियाँ राणाशासन अन्त्य गर्न २००७ सालमा नेपाली कांग्रेसको नेतृत्वमा सशस्त्र क्रान्ति भयो । आन्दोलन चर्कंदै गएपछि राजा, राणा र कांग्रेसबिच दिल्ली सम्झौता भयो । २००७ साल फागुन ७ गते तत्कालीन राजा त्रिभुवनले प्रजातन्त्रको घोषणा गरे । राजाको घोषणामा भनिएको थियो “...हाम्रो प्रजातन्त्रको शासन अब उप्रान्त निजहरूले निर्वाचन गरेको एक वैधानिक सभाले तर्जुमा गरेको गणतन्त्रात्मक विधान अनुसार होओस् भन्ने अहिले हाम्रो इच्छा र निर्णय भएकाले... ।” राजाको घोषणामै परेको ‘गणतन्त्रात्मक’ शब्द चाहिँ अङ्ग्रेजीको ‘डेमेक्रयाटिक’ शब्दको अर्थ लेख्दा प्रजातान्त्रिक वा लोकतान्त्रिक हुनुपर्नेमा ‘गणतन्त्रात्मक’ भएको रहेछ । घोषणा गरिएको वैधानिक सभाको निर्वाचनको प्रक्रिया राजाले अगाडि बढाएनन् । राजाले दललाई खेलाउन थाले र निर्वाचन टार्न थाले । बिपी कोइरालाले संविधान सभा गठनमा ढिलाइ भएकोमा विरोध गर्दै कानुनी कदम चाले पनि सर्वोच्च अदालतले रिट खारेज ग¥यो । राजनीतिक सङ्क्रमण चलिरहेका बेला राजा महेन्द्रले विसं २०१५ फागुन १ गते नयाँ संविधान जारी गरेकाले पहिलो आमनिर्वाचनको आधार तयार भयो । संविधान सभा निर्वाचन नभई प्रतिनिधि सभाको निर्वाचनका लागि १०९ निर्वाचन क्षेत्र कायम गरियो । कुल ४२ लाख ४६ हजार ४६८ मतदाता कायम भए । निर्वाचनमा २१ वर्ष उमेर पुगेका मतदाताले मतदान गरे । २०१५ फागुन ७ गते सुरु भएको निर्वाचन २०१६ वैशाख २१ गते सम्पन्न भयो । जसमा १०९ सिटमध्ये नेपाली कांग्रेसले ७४, राष्ट्रवादी गोर्खा परिषद् १९, संयुक्त प्रजातन्त्र पार्टी पाँच, नेपाल कम्युनिस्ट पार्टी र स्वतन्त्र उम्मेदवार चार/चार स्थानमा विजयी भए । बिपी कोइरालाको नेतृत्वमा पहिलो जननिर्वाचित सरकार गठन भयो । राजारजौटा उन्मूलनदेखि भूमिसुधारसम्मका लोकप्रिय कार्य हुँदै थिए । नेपालको छवि अन्तर्राष्ट्रियस्तरमा उँचो हुँदै थियो तर राजा महेन्द्रलाई त्यो सह्य भएन । २०१७ साल पुस १ गते शाही सेनाको सहायताले निर्वाचित सरकार अपदस्थ गरियो । प्रधानमन्त्रीसहितका नेतालाई कारागारमा बन्दी बनाइयो । फागुन ७ लाई अहिले पनि ‘मतदाता दिवस’ का रूपमा मनाउने गरिन्छ । निर्दलीय निर्वाचन : दल प्रतिबन्धितदलहरू प्रतिबन्धित भएकाले पञ्चायती व्यवस्थामा दलको अस्तित्व थिएन । पञ्चायतको ३० वर्षको अवधिमा २०१९, २०२६, २०३५, २०३८ र २०४३ सालमा राष्ट्रिय पञ्चायतका पाँच वटा निर्वाचन भए । निर्दलीय निर्वाचन पद्धतिका आधारमा निर्वाचन भएकाले सबै पक्ष समावेश हुन सक्ने अवस्था थिएन । २०४६ सालको नेपाली कांग्रेस र सात वाममोर्चाको संयुक्त आन्दोलनले ३० वर्षको पञ्चायती शासनव्यवस्थालाई नै फाल्यो । नेपाली कांग्रेसका कार्यवाहक सभापति कृष्णप्रसाद भट्टराईको नेतृत्वमा कांग्रेस, वाममोर्चा र राजाका प्रतिनिधि रहेको अन्तरिम सरकार बन्यो । त्यसले ‘नेपाल अधिराज्यको संविधान २०४७’ जारी गर्दै दोस्रो प्रतिनिधि सभाको निर्वाचन सम्पन्न गरायो । प्रधानमन्त्री भट्टराई तत्कालीन नेकपा (माले) का महासचिव मदन भण्डारीसँग पराजित भए पनि कांग्रेसले बहुमत प्राप्त गर्न सफल भयो । बहुदलीय निर्वाचन : द्वन्द्वमै रुमल्लियो प्रजातन्त्रको पुनस्र्थापनापछि विसं २०४८ वैशाख २९ गते पहिलो प्रतिनिधि सभा निर्वाचन भयो । कुल एक करोड ११ लाख ९१ हजार ७७७ मतदातामध्ये ६५.१५ प्रतिशतले सहभागिता जनाए । २० राजनीतिक दल सहभागी निर्वाचनमा ७५ जिल्लाका २०५ निर्वाचन क्षेत्रबाट नेपाली कांग्रेसले ११० सिट जित्दै बहुमत प्राप्त ग¥यो । नेकपा (एमाले) ६९ सिटसहित मुख्य विपक्षी दलका रूपमा उदायो । संयुक्त जनमोर्चा नौ सिट प्राप्त गर्न सफल भयो । कांग्रेसका महामन्त्री गिरिजाप्रसाद कोइराला प्रधानमन्त्री बने । कोइरालाको नेतृत्वमा बनेको सरकारले खुला अर्थतन्त्रको जग बसाल्यो । सरकारले लाइसेन्स राजको अन्त्य गर्दै निजीकरण र वैदेशिक लगानी भित्र्याउने नीति लियो । यसै समयमा शिक्षा, स्वास्थ्य, सञ्चार र बैङ्किङ क्षेत्रमा निजी क्षेत्रको प्रवेश भयो । तीन वर्षको अवधिमा आठ प्रतिशतसम्मको आर्थिक वृद्धिदर हासिल गर्न सफलता मिल्यो । देश स्थिरताको मार्गमा अगाडि बढ्दै थियो । अचानक नेकपा (एमाले) का महासचिव मदन भण्डारीको दासढुङ्गा दुर्घटनमा निधन भएपछि काठमाडौँ निर्वाचन क्षेत्र नं. १ मा पुनः निर्वाचन भयो र मदन भण्डारीकी पत्नी विद्या भण्डारीसँग भट्टराई पुनः पराजित भए । यसले कांग्रेसमा फुटको अवस्था सिर्जना भयो । भट्टराई पक्षका ३६ सांसद सरकारको नीति तथा कार्यक्रममा अनुपस्थित भएपछि आफ्नै कारणले कोइराला सरकार अल्पमतमा प¥यो । दलको बहुमत भए पनि कोइरालाले मध्यावधि निर्वाचनको घोषणा गरे । यो निर्वाचन कांग्रेसका लागि महँगो साबित भयो । नेपाली कांग्रेसको इतिहासमा यसलाई ‘३६ से र ७४ रे’ को प्रकरण भनिन्छ, जसले नेपालको संसदीय इतिहासलाई नै नयाँ मोड दियो ।त्रिशङ्कु संसद् : बहुदलमा विकृति विसं २०५१ कात्तिक २९ गते मध्यावधि निर्वाचन भयो । नेकपा (एमाले) ८८ सिट प्राप्त गरी पहिलो दल बन्यो । कांग्रेस ८३ सिटमा खुम्चियो । राष्ट्रिय प्रजातन्त्र पार्टीले २० सिट प्राप्त ग¥यो । एक करोड २३ लाख २७ हजार ३३२९ मतदातामध्ये ६१.८६ प्रतिशत मतदानमा सहभागी भए । यसले ‘त्रिशङ्कु संसद्’ को स्थिति सिर्जना ग‍¥यो र नेकपा (एमाले) को अल्पमतको सरकार गठन भयो । एमालेका अध्यक्ष मनमोहन अधिकारी पहिलो निर्वाचित कम्युनिस्ट प्रधानमन्त्री बन्न सफल भए । ज्येष्ठ नागरिकलाई भत्ता, ‘आफ्नो गाउँ आफैँ बनाऔँ’ जस्ता लोकप्रिय कार्यक्रम ल्याउन सफल यो सरकार नौ महिनाकै अवधिमा विस्थापित भयो । त्यसपछि नेपाली कांग्रेसका नेता शेरबहादुर देउवा प्रधानमन्त्री बने । ३० वर्षको पञ्चायती व्यवस्थामा रजगज गरेका सूर्यबहादुर थापा र लोकेन्द्रबहादुर चन्दलाई प्रधानमन्त्री बनाउने होडमा कांग्रेस र एमाले लागे । एमाले, कांग्रेस र राप्रपाको नेतृत्वमा पालैपालो सरकार गठन भए तर स्थायित्व दिन सकेनन् । त्यसले सांसद किनबेचको विकृति ल्यायो, अस्थिरता बढ्दै थियो । पटक पटक सरकार परिवर्तनले अर्थतन्त्र, मुलुकको विकास र स्थायित्वमा नकारात्मक प्रभाव पा¥यो । त्यति मात्र होइन विसं २०५२ फागुन १ गतेबाट नेकपा (माओवादी) को सशस्त्र आन्दोलन (जनयुद्ध) सुरु भयो, जसले राष्ट्रिय राजनीति र निर्वाचन प्रणालीलाई थप जटिल बनायो । माओवादी द्वन्द्वकै बिचमा गिरिजाप्रसाद कोइरालाको नेतृत्वमा बनेको सरकारले विसं २०५६ वैशाख २० र जेठ ३ मा दुई चरणमा तेस्रो संसदीय आमनिर्वाचन गरायो । कांग्रेसका सभापति कृष्णप्रसाद भट्टराईलाई भावी प्रधानमन्त्रीका रूपमा घोषणा गरियो । निर्वाचनमा १११ सिट जितेर कांग्रेसले बहुमत प्राप्त ग¥यो भने एमाले ७१, राष्ट्रिय प्रजातन्त्र पार्टी ११, नेपाल सद्भावना पाँच, जनमोर्चा पाँच र नेपाल मजदुर किसान पार्टीले एक र अन्य दल विजयी भए । भट्टराई प्रधानमन्त्री बने पनि माओवादी हिंसात्मक आन्दोलन चर्कंदै गएपछि कांग्रेसभित्र त्यसको प्रभाव पर्न थाल्यो । भट्टराईलाई विस्थापित गर्दै कोइराला प्रधानमन्त्री बने । २०५८ जेठ १९ गते सिङ्गो विश्वको ध्यानाकर्षित गर्ने दरबार हत्याकाण्ड भयो र राजा वीरेन्द्रको वंशविनाश भयो । अधिराजकुमार ज्ञानेन्द्रवीरविक्रम शाह देशको राजा भए । घटनाक्रम झन् झन् जटिल बन्दै गए । राजनीतिक अस्थिरता झनै बढ्यो । रोल्पाको होलेरीमा माओवादीले प्रहरी नियन्त्रणमा लिएपछि सेना परिचालन गर्ने विषयमा राजा र कोइरालाबिच तीव्र मतभेद भयो । सेनाले सरकारको आदेश नमानेको भन्दै कोइरालाले असन्तुष्टि व्यक्त गरे । चौतर्फी दबाब र माओवादी हिंसा बढ्दै गएपछि २०५८ साउन ४ गते गिरिजाप्रसाद कोइरालाले प्रधानमन्त्री पदबाट राजीनामा दिए र कांग्रेसकै नेता शेरबहादुर देउवा प्रधानमन्त्री भए । देउवा सरकारले लागु गरेको सङ्कटकाल लम्ब्याउने वा नलम्ब्याउने विषयमा कांग्रेसमा फेरि विवाद बढ्यो । देउवाले निर्वाचन गराउन प्रतिनिधि सभा विघटन गरे । कांग्रेस विभाजित भयो । माओवादी विद्रोह साम्य पार्न र निर्वाचन गर्न ‘असक्षम’ भएको घोषणा गर्दै राजाले २०५९ सालमा देउवालाई सत्ताच्युत गरे । २०६० सालमा राजा ज्ञानेन्द्रले सम्पूर्ण शासनसत्ता आफ्नो हातमा लिएर प्रत्यक्ष शासनको सुरुवात गरे । देउवासहितका नेता जेलमा पुगे । राजाको प्रत्यक्ष शासनको मारमा परेका संसद्का सात दल र माओवादीबिच विसं २०६२ मङ्सिर ७ गते १२ बुँदे समझदारी भयो र शान्तिपूर्ण आन्दोलन चर्कन थाल्यो । आन्दोलनले विशाल आकार ग्रहण गरेपछि बाध्य भएर राजा ज्ञानेन्द्रले जनताकै हातमा सत्ता सुम्पन तयार भए र विसं २०६३ वैशाख ११ गते विघटित प्रतिनिधि सभा पुनस्र्थापनाको घोषण गरे । यसले नयाँ राजनीतिक वातावरण बन्यो । गिरिजाप्रसाद कोइराला पुनः प्रधानमन्त्री बने र माओवादीसँगको शान्ति प्रक्रिया अगाडि बढ्यो । संविधान सभा : बन्यो संविधान  पुनस्र्थापित प्रतिनिधि सभाले अधिकार कटौती गर्दै राजा ज्ञानेन्द्रलाई नारायणहिटीमा सीमित ग¥यो । विसं २०६३ मङ्सिर ५ गते नेपाल सरकार र माओवादीबिच विस्तृत शान्ति सम्झौता भयो । संविधान सभाको निर्वाचनको प्रावधानसहित अन्तरिम संविधान जारी भयो । विसं २०६४ माघ १३ गते संविधान सभा सदस्यको सङ्ख्या प्रत्यक्ष २४०, समानुपातिक ३३५ र मनोनीत २६ गरी ६०१ कायम गर्ने सहमति भयो । त्यही आधारमा विसं २०६४ चैत २८ गते संविधान सभाको निर्वाचन भयो । निर्वाचनमा ७४ दल दर्ता भए र ५६ दलले प्रत्यक्ष र समानुपातिक दुवैतर्फ उम्मेदवारी दिए । एक करोड ७६ लाख ११ हजार ८३२ मतदाता कायम भए । संविधान सभा निर्वाचनमा प्रत्यक्ष १२०, समानुपातिक एक सय र मनोनीत एक गरी २२१ स्थानसहित माओवादी संविधान सभाको सबैभन्दा ठुलो दल बन्यो । कांग्रेस दोस्रो र एमाले तेस्रो बने । विसं २०६५ जेठ १५ गते बसेको संविधान सभाको पहिलो बैठकले नेपाललाई गणतन्त्रात्मक देश घोषणा ग¥यो । प्रधानमन्त्री कोइराला राष्ट्राध्यक्षको जिम्मेवारीमा पुगे । संविधान सभाको विसं २०६५ साउन ६ गतेको बैठकले नेपालको पहिलो राष्ट्रपतिमा डा. रामवरण यादवलाई निर्वाचित ग¥यो । त्यसै गरी मधेश आन्दोलनबाट उदाएका उपेन्द्र यादव नेतृत्वको मधेशी जनअधिकार फोरम र नेकपा (एमाले) लगायतका दलको समर्थनमा पुष्पकमल दाहाल ‘प्रचण्ड’ २०६५ भदौ २ गते गणतन्त्र नेपालको पहिलो प्रधानमन्त्रीमा निर्वाचित भए । सरकारले भारतीय भट्ट पुजारीको सट्टा नेपाली पुजारी नियुक्त गर्ने निर्णय ग‍¥यो । यसको व्यापक विरोध भयो र सर्वोच्च अदालतले सरकारको निर्णय कार्यान्वयन नगर्न आदेश दियो । यसले सरकारको ‘धार्मिक संवेदनशीलता’ माथि प्रश्न उठायो । सरकारले तत्कालीन प्रधान सेनापति रुक्माङ्गत कट्वाललाई स्पष्टीकरण सोध्दै बर्खास्त गर्ने निर्णय ग‍¥यो तर राष्ट्रपति डा. रामवरण यादवले सो निर्णयलाई असंवैधानिक भन्दै थमौती गरेपछि करिब नौ महिनाकै अवधिमा प्रचण्डको राजीनामा आयो । त्यसपछि एमालेका नेता झलनाथ खनाल, माधवकुमार नेपाल र माओवादीकै डा. बाबुराम भट्टराई पालैपालो प्रधानमन्त्री बने । संविधान सभाले तोकेको अवधिमा संविधान जारी गर्न सकेन । पूर्वप्रधान न्यायाधीश खिलराज रेग्मीको अध्यक्षतामा अन्तरिम मन्त्रीपरिषद् गठन भयो । त्यसले विसं २०७० मङ्सिर ४ गते अर्को संविधान सभाको निर्वाचन गरायो । निर्वाचनमा १२० दलले प्रत्यक्ष र १२२ दलले समानुपातिकतर्फ भाग लिए । कुल एक करोड २१ लाख ४७ हजार ८६५ मतदाता कायम भए । निर्वाचनले फेरि संविधान बनाउने आशा जगायो । कांग्रेसले प्रत्यक्ष १२० र समानुपातिक ९१ सिट जित्दै २०६ सिट प्राप्त ग¥यो । एमालेले कुल १८४ र माओवादीले ८३ सिट प्राप्त गरे । यस पटक मधेशी दलहरूको प्रभाव कमजोर देखियो भने राष्ट्रिय प्रजातन्त्र पार्टी चौथो दल बन्यो । कांग्रेस सभापति सुशील कोइरालाको नेतृत्वमा सरकार बन्यो र संविधान सभाले विसं २०७२ असोज ३ गते ‘नेपालको संविधान’ जारी ग¥यो । यसले नेपाललाई सङ्घीय लोकतान्त्रिक गणतन्त्रात्मक मुलुकका रूपमा घोषणा ग¥यो । कांग्रेसको समर्थनमा एमालेका अध्यक्ष केपी शर्मा ओली प्रधानमन्त्री र विद्या भण्डारी राष्ट्रपति बने । संविधान जारी भएपछि राजनीतिक स्थायित्वको अपेक्षा गरिए पनि संविधान कार्यान्वयनका क्रममा केही चुनौतीको सामना गर्नु प¥यो । मधेशकेन्द्रित दल असन्तुष्ट बने र भारतसँग नाकाबन्दीको सामना गर्नु प¥यो । गणतान्त्रिक निर्वाचन : सङ्कट कायमै विसं २०७४ मङ्सिर १० र मङ्सिर २१ मा दुई चरणमा प्रतिनिधि सभा र प्रदेश सभाको एकै पटक निर्वाचन भयो । मुलुकमा ७७ जिल्लाका प्रतिनिधि सभा प्रत्यक्षतर्फ १६५ र समानुपातिकतर्फ ११० गरी २७५ स्थानका लागि मतदान भयो । यसै गरी सात प्रदेशमा प्रत्यक्ष ३३० र समानुपातिक २०५ गरी ५३५ स्थानमा निर्वाचन भयो । निर्वाचनमा एमालेले  १२१ (प्रत्यक्ष ८० र समानुपातिक ४१) स्थान जित्दै अग्रस्थान हासिल ग¥यो । कांग्रेस ६३ (प्रत्यक्ष २३ र समानुपातिक ४०), माओवादी केन्द्र ५३ (प्रत्यक्ष ३६ र समानुपातिक १७), राष्ट्रिय जनता पार्टी नेपाल १७, सङ्घीय फोरम नेपालले १६ तथा अन्य दल र स्वतन्त्र उम्मेदवारले विजयी हासिल गरे । एमाले र माओवादी केन्द्रको चुनावी तालमेल अनुसार एमाले र माओवादी एकीकरण भई नेपाल कम्युनिस्ट पार्टीको निर्माण भयो । अध्यक्ष केपी ओली पुनः प्रधानमन्त्री बने । २०७८ सम्म आइपुग्दा ओली सरकारले कोभिड–१९ को सामना गर्नु प¥यो । नेकपामा विवाद चुलियो, प्रधानमन्त्री ओलीबाट प्रतिनिधि सभाको विघटन भयो तर सर्वोच्चले पुनस्र्थापना ग¥यो । फेरि पनि नेकपामा आन्तरिक मतभेद बढ्दै गयो । मध्यरातमा प्रधानमन्त्री ओलीले फेरि प्रतिनिधि सभा विघटनको घोषणा गरे । नेकपाका केही नेता र कांग्रेसका सभापति शेरबहादुर देउवाको नेतृत्वमा नयाँ सरकारको माग गर्दै सर्वोच्चमा रिट दायर भयो । सर्वोच्च अदालतले देउवालाई प्रधानमन्त्रीमा नियुक्त गर्न परमादेश जारी गरेपछि देउवा प्रधानमन्त्री नियुक्त भए । नेकपा औपचारिक रूपमा विभाजित भयो । विसं २०७९ मङ्सिर ४ गते प्रतिनिधि सभा र प्रदेश सभाको निर्वाचन भयो । निर्वाचनमा एक करोड ७९ लाख ८८ हजार ५७० मतदाता कायम रहेकोमा ६१.४१ प्रतिशत मतदाताले मतदान गरे । कांग्रेस र नेकपा (माओवादी केन्द्र) तालमेलको यस निर्वाचनमा कांग्रेसले ८९ (५७ प्रत्यक्ष र ३२ समानुपातिक) जित्दै पहिलो बन्यो । एमालेले ७८ (४४ प्रत्यक्ष र ३४ समानुपातिक) सिटसहित दोस्रो, नेकपा (माओवादी केन्द्र) ३२ (१८ प्रत्यक्ष र १४ समानुपातिक) सिट प्राप्त गरी तेस्रो र नयाँ शक्तिका रूपमा उदाएको राष्ट्रिय स्वतन्त्र पार्टीले २० (सात प्रत्यक्ष र १३ समानुपातिक) सिट प्राप्त गरेर चौथो दल बन्यो । राष्ट्रिय प्रजातन्त्र पार्टीले १४ (सात प्रत्यक्ष र सात समानुपातिक) जनता समाजवादी १२, जनमत सात, लोकतान्त्रिक समाजवादीले आठ सिट प्राप्त गरे । यसले राजनीतिक अस्थिरताका साथै सरकार गठन गर्न पनि विभिन्न दलसँग समन्वय गर्न बाध्य बनायो । निर्वाचन तालमेलको सहमति अनुसार कांग्रेसको समर्थनमा पुष्पकमल दाहाल ‘प्रचण्ड’ प्रधानमन्त्री बने । कांग्रेससँगको सहकार्य तोडेर फेरि एमालेको समर्थनमा प्रचण्डले सरकार सञ्चालन गरे । राजनीतिक दाउपेच चुलिँदै जाँदा कांग्रेस सभापति शेरबहादुर देउवासँगको सहमतिमा एमाले अध्यक्ष ओली विसं २०७९ पुस १० मा प्रधानमन्त्री बन्न सफल भए भने प्रचण्ड सत्ताबाट बाहिर । कांग्रेसको समर्थनमा रहेको ओली सरकारले २०८२ भदौ २३ र २४ को जेनजी आन्दोलनको सामना गर्नु प¥यो । सामाजिक सञ्जाल खोल्नुपर्ने, भ्रष्टाचारको अन्त्य र सुशासनको माग गर्दै नयाँ बानेश्वरमा शान्तिपूर्ण प्रदर्शनमा हजारौँ युवा सहभागी भए । प्रदर्शनमा घुसपैठ हुँदा सुरक्षाकर्मीको गोलीबाट भदौ २३ गते १९ जना र २४ गते आगजनी र हिंसामा समेत गरी ७६ जनाको निधन भयो । भदौ २४ गते प्रधानमन्त्री निवासबाट प्रधानमन्त्री ओलीको उद्धार, कांग्रेस सभापति शेरबहादुर देउवामाथि कुटपिट र निवासमा आगजनी भयो । त्यति मात्र होइन राष्ट्रपति भवन, सिंहदबार, संसद् भवनसहित सयौँ सरकारी भवन जलाइए । जसले गर्दा प्रतिनिधि सभा विघटन भई २०८२ फागुन २१ गते प्रतिनिधि सभाको निर्वाचन गर्ने मुख्य जिम्मेवारीसहित पूर्वप्रधान न्यायाधीश सुशीला कार्कीको नेतृत्वमा २०८२ भदौ २६ गते अन्तरिम चुनावी सरकार गठन भयो । यही सरकारले फागुन २१ गते निर्वाचन गराउँदै छ ।",
      "link": "https://gorkhapatraonline.com/news/192749",
      "image": "https://gorkhapatraonline.com/storage/media/338065/conversions/2112-original-thumb.jpg"
    },
    {
      "slug": "192743",
      "title": "जेनजी आन्दोलनको चाहना पूरा गर्न निर्वाचन",
      "timestamp": 1771459200000,
      "source": "gp",
      "content": "प्रजातन्त्र अथवा लोकतन्त्रको आधारस्तम्भ निर्वाचन हो । फागुन २१ गते देशमा प्रतिनिधि सभाको निर्वाचन हुँदै छ । यो निर्वाचन अरू बेला हुने निर्वाचन जस्तो नभएर विशेष परिस्थितिमा हुन लागेको निर्वाचन हो । गत भदौ २३ र २४ गते भएको जेनजी",
      "longContent": "प्रजातन्त्र अथवा लोकतन्त्रको आधारस्तम्भ निर्वाचन हो । फागुन २१ गते देशमा प्रतिनिधि सभाको निर्वाचन हुँदै छ । यो निर्वाचन अरू बेला हुने निर्वाचन जस्तो नभएर विशेष परिस्थितिमा हुन लागेको निर्वाचन हो । गत भदौ २३ र २४ गते भएको जेनजी अर्थात् नवपुस्ताको आन्दोलनको भावना र चाहनालाई संस्थागत गर्न यो निर्वाचन हुन लागेको हो । यस सन्दर्भमा सात वटै प्रदेशका मतदाताले आउँदो निर्वाचन र नवपुस्ताको चाहनाबारे व्यक्त गर्नुभएको धारणा यहाँ प्रस्तुत गरिएको छ । लोकतान्त्रिक यात्राको कडी आकृति रानी फुयाँल मानव अधिकार रक्षक, विराटनगर निरङ्कुश राणा शासनको अन्त्यसँगै २००७ साल फागुन ७ गते स्थापना भएको प्रजातन्त्रले नेपाली नागरिकलाई मौलिक अधिकारको आधार प्रदान ग¥यो । त्यसयता लोकतान्त्रिक अभ्यास निरन्तर विस्तार हुँदै आएको छ । २०८२ सालको जेनजी आन्दोलनपछि फागुन २१ गते हुने निर्वाचन यसै लोकतान्त्रिक यात्राको महìवपूर्ण कडी हो । यो निर्वाचन समावेशी, समान र पहुँचयुक्त हुनु अत्यन्त आवश्यक छ । अपाङ्गता भएका मतदाताले स्वतन्त्र, सुरक्षित र गोप्य रूपमा मतदान गर्न पाउने वातावरण सुनिश्चित गर्नु राज्यको दायित्व हो । मतदान केन्द्रहरू पहुँचयुक्तताको विश्वव्यापी मापदण्ड तथा ‘पहुँचयुक्त भौतिक संरचना र सञ्चार सेवा निर्देशिका, २०६९’ अनुरूप व्यवस्थित गरिनु जरुरी छ । साथै मतदाता शिक्षा कार्यक्रम सबै प्रकारका अपाङ्गता भएका व्यक्तिलाई सहज, सरल र सहभागी हुन सक्ने ढङ्गले सञ्चालन गरिनु पर्छ । यो निर्वाचन समावेशी लोकतन्त्रको वास्तविक परीक्षण हो । त्यसैले अधिकार, सम्मान र समान अवसर सुनिश्चित गर्न ठोस योजना, पर्याप्त बजेट र प्रभावकारी अनुगमन प्रणाली लागु गर्नु अपरिहार्य छ ।भविष्य निर्माण गर्ने चुनावविजय ओझा सर्वसाधारण, मोरङ अबको चुनाव केवल सत्ता परिवर्तनको प्रक्रिया मात्र होइन, देशको भविष्यको दिशानिर्देश गर्ने अवसर हुनु पर्छ । चुनाव निष्पक्ष, पारदर्शी र जनताको वास्तविक चाहना पूरा गर्ने हुनु पर्छ । पैसा, प्रभाव र सामाजिक सञ्जालको प्रचारभन्दा पनि योग्यता, निष्ठा र जनउत्तरदायित्वलाई प्राथमिकता दिने चुनाव आजको आवश्यकता हो । निर्वाचित व्यक्तिमा राजनीतिक ज्ञान, कानुनी ज्ञान, अनुभव, स्पष्ट कार्ययोजना, भूराजनीतिक बुझाइ भएको, संविधान, प्रणाली र राज्य सञ्चालनको स्पष्ट बुझाइ राख्ने हुनु पर्छ । राजनीति सेवामूलक जिम्मेवारी भएकाले समाजसेवामा अनुभव भएका, जनताका समस्या बुझेका र समाधान गर्ने क्षमता भएका व्यक्ति नेतृत्वमा आउनु आवश्यक छ ।कलाकार, टिकटकर, पत्रकार जस्ता व्यक्तिको मुख्य भूमिका आफ्नो क्षेत्रभित्रै समाजलाई योगदान दिनु हो । यसै गरी निर्वाचनका बेला जनताको घरदैलोमा गएर नाटक मञ्चन गर्ने उम्मेदवारबाट जनता जोगिनु पर्छ किनभने कहिल्यै जनताको दुःखसुखमा देखा नपर्ने तर चुनावमा उम्मेदवार भएर आउँदा अनावश्यक नाटक गर्ने व्यक्तिले भोलि जनताको सेवा गर्न सक्दैन । निर्वाचन लोकतन्त्रको आधारस्तम्भ गङ्गादेवी साहगृहिणी, धनुषा निर्वाचन लोकतन्त्रको आधारस्तम्भ हो । यसले जनतालाई आफ्ना प्रतिनिधि छान्ने अधिकार दिन्छ र शासनप्रणालीलाई वैधता प्रदान गर्छ । भदौ २३ र २४ गते भएको जेनजी आन्दोलनले युवाको आवाज बलियोसँग सुने जस्तो लाग्यो । रोजगारी, सुशासन, पारदर्शिता र सबैलाई समान अवसर चाहिन्छ भनेर उनीहरू सडकमा उत्रिएका हुन् । सामाजिक सञ्जालबाट सङ्गठित भएर आन्दोलन गर्नुले युवा सचेत छन् भन्ने देखाउँछ तर आन्दोलन शान्तिपूर्ण र जिम्मेवार हुनु पर्छ भन्ने आमचाहना छ । मिलेर समाधान खोजे मात्रै दीर्घकालीन समाधान सम्भव हुन्छ । परिवर्तन त आवश्यक छ तर आफ्नै देशको भूगोल, इतिहास र वास्तविकता बिर्सेर हतारमा निर्णय गर्नु ठिक हुँदैन ।देशमा नयाँ उत्साह महेश साहमजदुर, महोत्तरी फागुन २१ गते हुने निर्वाचनले देशमा नयाँ आशा र उत्साह थपेको छ । यस निर्वाचनमार्फत देशले इमानदार, उत्तरदायी र दूरदर्शी नेतृत्व पाउने विश्वास गरिएको छ । विगतमा विभेद र असमानताको अनुभूति गरेका मधेशी समुदायले यस पटक समावेशी र न्यायपूर्ण सरकारको अपेक्षा गरेका छन् । भ्रष्टाचाररहित शासन, समान अधिकार र अवसर सुनिश्चित गर्ने प्रतिबद्धतासहितको नेतृत्व आउनुपर्ने अपेक्षा छ । यो परिवर्तनले युवालाई स्वदेशमै भविष्य देखाउने, रोजगारी सिर्जना गर्ने र सबै नागरिकलाई समान रूपमा सम्मान गर्ने वातावरण बनाउने विश्वास छ । निर्वाचनलाई नयाँ युगको सुरुवातका रूपमा हेरिरहेका छौँ ।जेनजी आन्दोलनपछि जनतामा नयाँ आशा पलाएको छ । निर्वाचनपछि आउने नयाँ सरकारले रोजगारी सिर्जना गरी युवालाई विदेश पलायन हुनबाट रोक्नु पर्छ । स्वदेशमै सम्मानजनक कामको वातावरण बने मात्र देश समृद्ध बन्छ । श्रमिकको पीडा बुझेर सरकारले ठोस कदम चाल्नु पर्छ ।युवामैत्री कानुन बन्नु पर्छयादवप्रसाद अधिकारीव्यवसायी, मकवानपुर प्रजातन्त्रले नै जनताका छोराछोरीलाई देशको उच्च पदमा पु¥याएको छ । राष्ट्रपति, प्रधानमन्त्री, प्रधान न्यायाधीश, सभामुख जस्ता देशको प्रमुख पदमा महिला पनि पुगेका छन् । प्रजातन्त्रकै जगमा स्थापित गणतन्त्र र त्यसले ल्याएको समावेशी चरित्रको संवैधानिक व्यवस्थाले हरेक क्षेत्रमा पछाडि परेका र पारिएका समुदाय तथा जातजातिका लागि समेत समावेशी ढङ्गको नेतृत्व स्थापनामा ठुलो सहयोग पुगेको छ । गाउँ गाउँमा शिक्षाको विकास, स्वास्थ्यसेवाको विस्तारलगायत कुराले आर्थिक, सामाजिक विकास भएको छ । प्रजातन्त्र प्राप्तिपछिका राजनीतिक घटनाक्रम र त्यसले ल्याएका उपलब्धिका कारण देशमा संविधान सभाले संविधान बनाएको छ । यसै सन्दर्भमा आगामी फागुन २१ गते प्रतिनिधि सभाको निर्वाचन हुँदै छ । साना व्यवसाय गर्ने र स्वदेशमै रहन चाहनेका लागि फागुन २१ गते एउटा उत्सव बन्नु पर्छ । चुनिएर आउने संसद्ले युवामैत्री र स्वरोजगारीमैत्री कानुन निर्माण गर्नु पर्छ । यसले आर्थिक वृद्धि र स्वदेशमै श्रम गर्ने वातावरण बन्न मद्दत गर्ने छ । रोजगारी सिर्जना गर्नु पर्छ लवाङ दोर्जे लामाकराँते प्रशिक्षक, मकवानपुर प्रजातन्त्र प्राप्त भएपछि नेपालमा राजनीतिक, आर्थिक, सामाजिक, खेलकुद क्षेत्रको विकास भएको हो । यसैको जगमा टेकेर नेपाली जनताले गरेको सङ्घर्ष र बलिदानीबाट नयाँ संविधान पनि प्राप्त गरेका छौँ । नयाँ संविधानको कार्यान्वयनसँगै देशमा सङ्घीयताको असल अभ्यास सुरु भएको छ । यो तथ्य र इतिहासलाई जतिसुकै लामो व्याख्या गरे पनि तोडमोड गर्न सकिँदैन । फागुन २१ गते प्रतिनिधि सभा निर्वाचन हुँदै छ । २०८२ साल भदौ २३ र २४ गते भएको नवयुवाको आन्दोलनपछि उत्पन्न विषम परिस्थितिका कारण देशमा फागुन २१ गते निर्वाचन हुन लागेको हो । देशको जटिल राजनीतिक अवस्थालाई सही मार्गमा ल्याउन निर्वाचनले योगदान गर्ने छ । यो निर्वाचनबाट भदौ २३ र २४ को आन्दोलनको भावना मुखरित हुन्छ । आर्थिक, सामाजिक र राजनीतिक रूपान्तरणलाई थप बल पु¥याउँछ । विकासलाई तीव्र गतिमा आगाडि बढाउँछ । स्वदेशमै स्वरोजगारी सिर्जना गर्नका लागि आधार तयार गर्छ । यसका लागि चुनिएर आउने सांसद र बन्ने नयाँ सरकारले काम गर्ने छ । पुराना मापदण्ड फेरिएविश्व सिग्देलविश्लेषक, कास्कीयसपालिको चुनावले नयाँ परिवर्तन र देश विकासको दिशामा एउटा ठोस सङ्केत गर्ने मेरो विश्वास छ । अहिले पुराना मुख्य दल र नयाँ शक्तिबिच कडा प्रतिस्पर्धा हुने देखिएको छ । मतदाताले उम्मेदवार र पार्टी छान्ने पुराना मापदण्ड (प्यारामिटर) फेरिएका छन् । जनता पुरानो दलीय आबद्धताका आधारमा, आर्थिक प्रलोभनका आधारमा, चर्चाका आधारमा मात्र नभई यथार्थ मनन गरी मतदान गर्ने तहमा पुगेका छन् । अहिले वर्ग, जात, भेग जस्ता पक्षले मतदातालाई ठुलो फरक पार्दैनन्, वादहरूको विश्वासबाट पनि जनता माथि उठेको पाएको छु । पहिले परिवारका ज्येष्ठ सदस्यले कसरी, कसलाई मत दिने भन्ने निर्णय हुन्थ्यो, अहिले परिवारको कनिष्ठ सदस्यले निर्णय गर्ने, फरक फरक दल रोज्ने वातावरण निर्माण भएको छ । जनताले अहिले सुशासन र चुस्त सेवा प्रवाहको माग गरेको देखिन्छ । मतदाता पुरानो जड मानसिकताबाट मुक्त भइसकेपछि उम्मेदवारले जनताको आकाङ्क्षा सम्बोधन गर्नैपर्ने अवस्था आएको छ । पुराना दल पनि सुध्रिन खोजेको सङ्केत देखिन्छ । प्राकृतिक रूपमा स्वाभाविक तवरले हुने विकासलाई देखाएर मात्र हुने युग अहिले छैन । विगतको काम, इतिहास, अहिलेको प्रतिबद्धता, कार्यशैली र भावी योजनालाई जनताले मिहिन ढङ्गले मूल्याङ्कन गरेका छन् । पछिल्ला १० वर्षमा नागरिकमा उत्साहवर्धक आलोचनात्मक चेत विकास भएको छ । देशले निकास पाउने बाटो चुनाव नै हो । पद्धति अनुसरण गरौँभगवती पहारी अधिवक्ता, कास्कीफागुन २१ गते हुन लागेको चुनाव सामान्य चुनाव होइन, विषम परिवेशमा हुन लागेको चुनाव हो । भदौमा भएको एउटा आन्दोलनसँगै ठुलो विध्वंसपछि आएको सङ्कटबाट देशलाई पार लगाउन चुनाव जरुरी छ । नेपालीमा परिवर्तनको ठुलो आकाङ्क्षा छ, जनताको आव्रmोशको तह निकै ठुलो छ तर आव्रmोशको प्रस्फुटन गलत तवरले पनि भयो कि भन्ने मलाई लाग्छ । नेपाली जनताले राजनीतिक परिवर्तनपछि परिवर्तनगामी शक्तिलाई साथ दिँदै, अनुमोदन गर्दै आएको इतिहास छ । २०४६ सालपछि नेपाली कांग्रेस, एमाले, दोस्रो जनआन्दोलनपछि तत्कालीन नेकपा (माओवादी) लाई ठुलो जनमत दिएको देखिन्छ । अहिले नयाँ शक्तिप्रति जनताका केही अपेक्षा छन् । नेपालको जनमत यथार्थ अवस्था नै नबझुी विश्वास गर्ने खालको देखिएको थियो । अहिले पनि राजनीतिक शक्तिको इतिहास, उनीहरूको कार्यप्रणाली, भावी योजना हेरेर मूल्याङ्कन गर्ने खालको जनमत निर्माण भइसकेको छैन । एउटा पद्धतिको विकास नभई देश समृद्धिको मार्गमा अघि बढ्न सक्दैन । देशले पद्धति, कानुन, विधि पालना गर्ने र त्यसलाई संस्थागत गर्ने नेतृत्व खोजेको छ । समाजमा रहेका विभिन्न क्षेत्रमा प्रतिभावान्, क्षमतावान् र जनताले विश्वास गरेकालाई राजनीतिमा ल्याउन जरुरी छ । अब पनि आलोचनात्मक चेत नराख्ने, विधि र पद्धतिलाई अङ्गीकार नगर्ने हो भने देशले निकास पाउन सक्दैन । अबको निर्वाचनले देशको संविधानबमोजिमको सरकार निर्माण भई देशवासीका आकाङ्क्षा पूरा गर्ने वातावरण सिर्जना हुनु पर्छ । मुलुक समृद्धितर्फ अघि बढ्ने छमनिकर कार्की नागरिक अभियन्ता, बुटवल  नेपाली जनताले प्रजातन्त्रका लागि गरेको बलिदानीकै कारण २००७ सालमा प्रजातन्त्र आयो । त्यसपछि खोसिएको प्रजातन्त्र २०४६ सालमा पुनस्र्थापना भयो । नेपाली जनतामा ठुलो आशा र विश्वास सिर्जना भएको थियो अब देशमा केही हुन्छ भन्ने तर २०४६ सालको राजनीतिक परिवर्तनको छ वर्ष नहुँदै जनताको असन्तुष्टि बढ्दै गयो । सशस्त्र युद्धमार्फत जनताले अर्को परिवर्तनको अपेक्षा गरे । २०६२/६३ को ऐतिहासिक जनआन्दोलनबाट मुलुक सङ्घीय व्यवस्थामा रूपान्तरित भयो । त्यसपछि देशको परिवर्तन र जनताको आर्थिक सुधारका लागि धेरै आन्दोलन भए । धेरै सरकार बने तर कुनै पनि सरकारले परिवर्तन दिलाउन सकेनन् । राज्य पुनर्संरचनामार्फत मुलुक परिवर्तनको अपेक्षा जुन गरिएको थियो, त्यसले पनि निकास दिन सकेन । यसले जनतामा अर्को परिवर्तनको आशा बढ्दै गयो । मुलुकले राजनीतिक र आर्थिक रूपान्तरण गर्न सकेन । जनताले सम्मानको अनुभूति पनि गर्न पाएनन् । देशमा व्यवस्था मात्रै परिवर्तन भयो, जनताको अवस्थामा परिवर्तन आउन सकेन । अब जेनजी आन्दोलनले मुलुकलाई एउटा मार्गनिर्देश गरेको छ, जसरी २००७ सालदेखि अहिलेसम्म जनताले परिवर्तनका लागि सङ्घर्ष गरे, त्यो अब गर्नु नपरोस् । आशा गरौँ फागुन २१ गते हुने निर्वाचनका माध्यमबाट मुलुक दिगो विकास र समृद्धितर्फ अघि बढ्ने छ । प्रजातन्त्रका लागि जनताले गरेको सङ्घर्ष, थुप्रै नागरिकको त्याग र बलिदान अब खेर नजाओस् ।  सहिदको सपना पूरा होस्माया गौतम महिला अधिकारकर्मी, बुटवलजनताले प्रजातन्त्रका लागि धेरै पटक सङ्घर्ष गरे । नेपाली युवाले देशकै लागि आफ्नो जीवनको आहुति दिए । प्रजातन्त्र आयो, देशमा परिवर्तन हुने छ भन्ने जुन अपेक्षा थियो, त्यो पूरा भएको छैन । नेपाली जनताले गरेको बलिदानी व्यवहारतः अनुभूत गर्न नपाउनु चिन्ताको कुरा हो । राजनीतिक आन्दोलन धेरै भयो, त्यसलाई संस्थागत गर्ने कुरामा मुलुक चुकेको छ । देश अनिश्चयको भुमरीमा फस्ने हो कि भन्ने चिन्ता छ । देशमा भएका कलकारखाना निजीकरणका नाममा बेचिँदा युवा रोजगारीको खोजीमा विदेश पलायन हुनु परेको छ । यसले युवामा ठुलो वितृष्णा जन्माएको छ । देशलाई सही दिशामा ल्याउन दलहरूको काँधमा ठुलो जिम्मेवारी छ । सहिदको सपना पूरा भएको छैन । सहिदका सपना पूरा गर्नेतर्फ अब दलहरू गम्भीर बन्नु जरुरी छ । भदौ २३ र २४ गते जुन आन्दोलन भयो, त्यसको मर्म र भावनालाई आत्मसात् गर्दै मुलुकलाई सुधार गर्नेतर्फ अब प्रयत्न होस् । यसैका लागि फागुन २१ गते निर्वाचन हुँदै छ । प्रजातन्त्र दिवसले हामी सबैलाई प्रेरणा मात्रै होइन, हामीमा भएको विकार अन्त्य गरी देशलाई नयाँ शिराबाट अघि बढाउने प्रेरणा प्राप्त होस् । जेनजीको आवाजलाई समेट्नु पर्छ लक्ष्मण कँडेल व्यवसायी, सुर्खेतफागुन २१ गते निर्वाचन हुँदै छ । गत भदौ २३ र २४ गते नवयुवा (जेनजी) को आन्दोलनपछि गठन भएको वर्तमान सरकारले गर्न लागेको निर्वाचन एउटा राम्रो अवसर हो । मुलुकमा व्याप्त भ्रष्टाचार, कुशासनविरुद्ध थालिएको आन्दोलनले सत्ता ढलेपछि अब नयाँ जनप्रतिनिधि छान्ने अवसर आएको छ । फागुन २१ गतेको निर्वाचन नै त्यो अवसर हो । यसमा सबै राजनीतिक दलले भाग लिएका छन् । भ्रष्टाचार हटाउने, सुशासन कायम राख्ने, सरकारी सेवा चुस्तदुरुस्त बनाउनुका साथै छिटो प्रवाह गर्नुपर्ने जेनजीको आवाज हो । यो चुनावमा जित्ने उम्मेदवारले यसलाई प्राथमिकता दिएर काम गर्नु पर्छ । यसै गरी जुनसुकै दललाई होस्, बहुमत दिनु पर्छ । कुनै एक दलले बहुमत पाएमा पाँच वर्ष स्थिर सरकार बन्छ । त्यो अवधिमा काम गर्न सकेन भने जनताले आफैँ विकल्प खोज्छन् । अहिलेसम्मको अवस्था हेर्दा पाँच वर्ष कुनै पनि सरकारले काम गर्न नसक्दा मुलुक अस्थिर भएको हो, भ्रष्टाचार बढेको हो । विगतको अवस्थालाई हेरेर मतदाताले आफ्नो विवेक प्रयोग गरेर मतदानमा सहभागी हुनु पर्छ । सही जनप्रतिनिधि छनोट गर्ने अवसर आएको छ । यो अवसरलाई खेर नफालौँ । यदि कुनै लोभलालचमा परियो भने फेरि हामीले दुःख पाउनु पर्छ । निर्वाचनलाई सदुपयोग गरौँ । देशमै बस्ने वातावरण बनाऊँ शकुन्तला सापकोटासामाजिक सचेतक, सुर्खेतमुलुकमा भ्रष्टाचार बढेको, कुशासन बढेको भनेर जेनजी आन्दोलन भयो । त्यस आन्दोलनलाई निकास दिनका लागि यही फागुन २१ गते निर्वाचन हुँदै छ । यो निकै महìवपूर्ण उपलब्धि हो, किनकि हामीले सही जनप्रतिनिधि छान्ने मौका पाएका छौँ । जसरी जेनजीले जुन उद्देश्य राखेर आन्दोलन गरे, त्यो उद्देश्य अबको निर्वाचनमा जितेर आउने व्यक्तिले पूरा गर्नु पर्छ । जनताले धेरै दललाई विगतमा देश बनाउने मौका दिएका हुन् तर उनीहरूले त्यो मौकालाई सदुपयोग गर्न सकेनन् । व्यक्तिगत स्वार्थ, भागबन्डा, भ्रष्टाचारमा बिताए । त्यसैको विरोधस्वरूप भदौ २३ र २४ मा आन्दोलन भयो । हामीले विगतमा चुनेर पठाएकाले कस्तो काम गरे भनेर आत्मसमीक्षा गर्नु पर्छ । अनि फागुन २१ गतेको निर्वाचनलाई विवेक पु¥याएर प्रतिनिधि छान्नु पर्छ । अब निर्वाचित हुने जनप्रतिनिधि विगतका जस्ता हुनु भएन । भ्रष्टाचार रोक्ने, सेवा प्रवाह सहज बनाउने, सुशासन कायम राख्ने लक्ष्य उसमा हुनु पर्छ । देशभित्र बस्ने वातावरण बनाउनु पर्छ । उद्योग खोलेर देशमै रोजगारी बढाउनु पर्छ । हामी सबैको चाहना समुन्नत नेपाल हो । त्यो यो निर्वाचनबाट सम्भव छ । हामी आशावादी छौँसरिता जोशी जेनजी लिडर, कैलाली जेनजी आन्दोलनपछि चुनावसम्म आइपुग्दा हामी धेरै आशावादी छौँ । मनमा अलिकति शङ्का पनि छ, के हुने हो, कसो हुने हो ? अब आउने नेतृत्वले हाम्रा लागि काम गर्नुहुन्छ वा हुन्न ? भदौ २३ र २४ गते जुन आन्दोलन भयो, जनता जसरी सडकमा ओर्लिए, त्यसले न्याय पाउने हो कि होइन भन्ने एउटा चिन्ता र प्रश्न हाम्रो मनमा छ । सायद पहिलेभन्दा अहिलेको निर्वाचनमा युवा सहभागिता बढी छ । त्यसमा पनि सचेत युवाको सहभागिता रहेको छ । त्यही भएर हामी आशावादी छौँ तर हामीले प्रश्न गर्न चाहिँ छोड्नु हुँदैन । यदि हामीले प्रश्न गरेनौँ, नयाँ नेतृत्वलाई प्रश्न गर्न सकेनौँ भने जे परिवर्तनका लागि आउनुभएको छ/आउनुहुन्छ, त्यो नहुन सक्छ । उहाँहरू पनि पहिलेकै नेतृत्व जस्तै नहुनु होला भन्न सकिँदैन । त्यही भएर हामी सर्वसाधारण, जनता, भोटर जो छौँ, हामी सबैले प्रश्न गर्नु पर्छ । यो हाम्रो दायित्व र अधिकार पनि हो । परिवर्तनका संवाहक युवानन्दराज भट्ट विशेष क्षमताका व्यक्ति, कैलालीयुवा परिवर्तनका मुख्य संवाहक हुन् । परिवर्तनका लागि युवाले महत्वपूर्ण भूमिका खेल्नु पर्छ भन्ने लाग्छ । जेनजी आन्दोलन हामीले पनि हे¥यौँ, त्यो आन्दोलनले नेपालमा एक किसिमको परिवर्तन ल्यायो । अहिलेको मुख्य चुनौती भनेको एउटा त ‘ब्रेन ड्रेन’ हो । यसले युवा विदेश पलायन भइरहेका छन् । नेपालका ५२ प्रतिशत युवा मतदाता छन् तर त्यसमध्ये २२ प्रतिशत विदेशमा छन् । झन्डै ३० प्रतिशतले मात्रै मतदान गर्न सक्ने अवस्था छ । यो हेर्दा अब हामीले चाहेको परिवर्तन कसरी सम्भव हुन्छ ? भन्ने प्रश्न पनि उठ्छ । युवामा निराशा र कुण्ठा छ । यो देशमा केही हुँदैन भन्ने खालको एउटा भाष्य सिर्जना गरिएको छ । त्यो भाष्यले युवालाई एकदम निरुत्साहित गरेको छ । अहिलेसम्म जे जति हिसाबले युवालाई प्रयोग गरियो, त्यो सबै एउटा राजनीतिक भ¥याङका रूपमा प्रयोग भयो । अब राजनीतिमा युवा आउनु पर्छ । राजनीतिक सचेतना युवामा हुनु पर्छ । युवामा आशा जगाउन र केही नयाँ परिवर्तन हुनै पर्छ । समावेशी विकासका लागि युवाको सहभागिता हुनु पर्छ । युवाले केही न केही गर्न सक्छन् । राजनीतिमा युवाको सहभागिता भनेको नीति परिवर्तन मात्र होइन, समग्र विकास पनि हुनु पर्छ । प्रस्तुति : खेमराज सापकोटा (कोशी प्रदेश),धीरेन्द्रप्रसाद शाह (मधेश प्रदेश), शिवकुमार रिजाल (बागमती प्रदेश), फडिन्द्र अधिकारी (गण्डकी प्रदेश) छविलाल पाण्डे (लुम्बनी प्रदेश), ललित बसेल (कर्णाली प्रदेश), अविनाश चौधरी (सुदूरपश्चिम प्रदेश)",
      "link": "https://gorkhapatraonline.com/news/192743",
      "image": "https://gorkhapatraonline.com/storage/media/338040/conversions/555-original-thumb.jpg"
    },
    {
      "slug": "192739",
      "title": "राष्ट्रिय प्रजातन्त्र दिवस विशेष समारोह २०८२ (प्रत्यक्ष प्रसारण)",
      "timestamp": 1771459200000,
      "source": "gp",
      "content": "आज (बिहीबार) ७६औँ ‘राष्ट्रिय प्रजातन्त्र दिवस’ देशका विभिन्न भागमा विविध कार्यक्रम आयोजना गरी देशभर भव्यरूपमा मनाइँदैछ । प्रजातन्त्र दिवसका अवसरमा मूल समारोह समितिद्वारा सैनिक मञ्च टुँडिखेलमा सुरु भएको छ ।",
      "longContent": "काठमाडौँ, फागुन ७ गते । आज (बिहीबार) ७६औँ ‘राष्ट्रिय प्रजातन्त्र दिवस’ देशका विभिन्न भागमा विविध कार्यक्रम आयोजना गरी देशभर भव्यरूपमा मनाइँदैछ । प्रजातन्त्र दिवसका अवसरमा मूल समारोह समितिद्वारा सैनिक मञ्च टुँडिखेलमा सुरु भएको छ ।बिहीबार बिहान टुँडिखेलमा सुरु भएको कार्यक्रममा राष्ट्रपति, उपराष्ट्रपति, प्रधानमन्त्री, प्रधानन्यायाधीश, मन्त्री, प्रधानसेनापतिलगायत उच्चपदस्थ सरकारी अधिकारीको उपस्थिति छ ।शहीदहरू दशरथ चन्द, धर्मभक्त माथेमा, गङ्गालाल श्रेष्ठ र शुक्रराज शास्त्रीले हाँसीहँसी जीवन उत्सर्ग गरेपछि जनक्रान्तिमार्फत निरङ्कुश राणा शासनको अन्त्य भएको दिनको स्मरणमा यो दिवस मनाउने गरिन्छ । आजकै दिन तत्कालीन राजा त्रिभुवनले प्रजातन्त्र प्राप्त भएको घोषणा गर्नु भएको थियो । नेपाली काँग्रेसको आह्वानमा भएको सशस्त्र क्रान्तिबाट राणा शासनको अन्त्य भएको थियो ।यस अवसरमा सरकारले देशभर सार्वजनिक बिदा दिएको छ भने राष्ट्रपति, प्रधानमन्त्री लगायत शीर्ष नेताहरूले देशवासीलाई शुभकामना दिनु भएको छ।",
      "link": "https://gorkhapatraonline.com/news/192739",
      "image": "https://gorkhapatraonline.com/storage/media/338146/conversions/PM2026-02-15-01-10-28_1000x667_50-original-thumb.jpg"
    },
    {
      "slug": "192720",
      "title": "निर्वाचन प्रहरीका बन्दोबस्ती : नेपाली जुत्ता, भारतीय लाठी",
      "timestamp": 1771459200000,
      "source": "gp",
      "content": "प्रतिनिधि सभा निर्वाचनमा खटिएका निर्वाचन प्रहरीले स्वदेशी उत्पादन गोल्डस्टार जुत्ता र भारतीय लट्ठी प्रयोग गरेका छन् ।   निर्वाचनमा खटिएका एक लाख ३३ हजार ९८० निर्वाचन प्रहरीलाई स्वदेशी उत्पादन गोल्डस्टार जुत्ता र छिमेकी मुलुक भारतबाट आयात गरिएको बेतको लट्ठी प्रदान गरिएको हो ।   नेपाल प्रहरीले निर्वाचन प्रहरीलाई स्वदेशी जुत्ता अनिवार्य प्रयोग गर्नुपर्ने व्यवस्था गरेको छ । उनीहरूले बोक्ने बेतको लट्ठी भने स्थानीय उत्पादनले अपुग हुँदा छिमेकी मुलुक भारतबाट आयात भएको हो ।",
      "longContent": "काठमाडौँ, फागुन ७ गते । प्रतिनिधि सभा निर्वाचनमा खटिएका निर्वाचन प्रहरीले स्वदेशी उत्पादन गोल्डस्टार जुत्ता र भारतीय लट्ठी प्रयोग गरेका छन् । निर्वाचनमा खटिएका एक लाख ३३ हजार ९८० निर्वाचन प्रहरीलाई स्वदेशी उत्पादन गोल्डस्टार जुत्ता र छिमेकी मुलुक भारतबाट आयात गरिएको बेतको लट्ठी प्रदान गरिएको हो । नेपाल प्रहरीले निर्वाचन प्रहरीलाई स्वदेशी जुत्ता अनिवार्य प्रयोग गर्नुपर्ने व्यवस्था गरेको छ । उनीहरूले बोक्ने बेतको लट्ठी भने स्थानीय उत्पादनले अपुग हुँदा छिमेकी मुलुक भारतबाट आयात भएको हो । नेपाल प्रहरीका प्रवक्ता अबिनारायण काफ्लेले निर्वाचन प्रहरीलाई स्वदेशी उत्पादन गोल्डस्टार प्रयोग गर्न निर्देशन दिइएको जानकारी दिनुभयो । “जुत्ता हामीले उपलब्ध गराउने होइन निर्वाचन प्रहरी आफैँले खरिद गर्नु पर्छ,” जुत्ता सकेसम्म स्वदेशी उत्पादन प्रयोग गर्न भनिएको छ ।’’ पोसाक र बेतको लट्ठी स्थानीय उत्पादनले नपुगेपछि व्यापारीले भारतबाट समेत ल्याउने गरेको उहाँले जानकारी दिनुभयो ।निर्वाचन अवधिमा एक लाख ३३ हजार ९८० जोर जुत्ता र सोही सङ्ख्यामा बेतको लट्ठी खपत हुने गर्छ । प्रतिव्यक्ति एक जोरका दरले पोसाकसमेत एक लाख ३३ हजार ९८० जोर खपत हुने गर्छ । धेरै जोर पोसाक खपत हुने हुँदा सिउन नभ्याएकाले पनि व्यापारीले भारतबाट आयात गरेको नेपाल प्रहरीले जनाएको छ । गोल्डस्टारसँगै नाइक कम्पनीको जुत्तासमेत प्रयोग गर्न भनिएको काफ्लेले जानकारी दिनुभयो तर नाइकका जुत्ता महँगो पर्ने गर्छ । निर्वाचन प्रहरीका लागि सरकारले पोसाकको पैसा दिने र व्यक्ति स्वयम्ले खरिद गर्नुपर्ने व्यवस्था छ । बजारमा गोल्डस्टार जुत्ताको मूल्य न्यूनतम पाँच सयदेखि पाँच हजार रुपियाँ रहेको छ । निर्वाचनमा जुत्ताको खपत धेरै भएपछि कारोबारसमेत धेरै हुने गर्छ । निर्वाचन प्रहरीका निम्ति प्रहरी जवानको प्रारम्भिक तलबमान सरह प्रतिदिन ८६९.४० रुपियाँका दरले ४० दिनसम्मका लागि ३४,७७६ रुपियाँ तोकिएको छ । मतदानको दिनअघिपछि गरेर चार दिनका निम्ति प्रतिव्यक्ति प्रतिदिन तीन सय रुपियाँका दरले एकमुष्ट एक हजार दुई सय रुपियाँ खाजा खर्च उपलब्ध गराइने छ । गोल्डस्टार कम्पनी (सुज म्यानुफ्याक्चरर प्रालि) ले विभिन्न नाममा वार्षिक एक करोड ६६ लाख ५० हजार जोर जुत्ता उत्पादन गर्दै आएको छ । कम्पनीले बढी मात्रामा भने गोल्डस्टार ब्रान्ड नाममा जुत्ताको उत्पादन तथा बिक्री गर्दै आएको छ । कम्पनीले नेपालभरमा ६० वटा डिलरमार्फत जुत्ता वितरण गर्दै आएको छ । नेपाल जुत्ताचप्पल उत्पादक सङ्घका अनुसार अहिले मुलुकमा ठुला, मझौला, साना र लघु उद्यम गरी करिब एक हजार छ सय जुत्ताचप्पल उद्योग सञ्चालनमा छन् । तिनमा सडकको घुम्तीमा बसेर जुत्ता सिलाउनेदेखि निर्यात गर्नेसम्मका उद्योगमा सामान्यदेखि स्तरीय जुत्ता उत्पादन हुने गर्छन् । सडकमै चल्ने साना उद्योग एक हजार दुई सय वटा छन् । दैनिक एक सयदेखि एक हजार जोर जुत्ता उत्पादन गर्ने उद्योगको सङ्ख्या २४० छ । सङ्घका अनुसार पाँच हजारदेखि ७० हजार जोरसम्म दैनिक उत्पादन गर्ने उद्योग ६० वटा छ । बजारमा विभिन्न ब्रान्डका जुत्ता खपत हुने गर्छ । जुत्ताचप्पलको कच्चा पदार्थ स्थानीयस्तरमा उत्पादन नहुँदा व्यवसायीले बाहिरी मुलकबाट आयात गर्ने गरेका छन् । अहिले उद्योगले जुत्ताचप्पल बनाउन ७५ देखि ९० प्रतिशतसम्म कच्चा पदार्थ विभिन्न मुलुकबाट आयात गर्दै आएका छन् ।नेपालमा जुत्ताचप्पल उत्पादनका लागि चाहिने कच्चा पदार्थ थाइल्यान्ड, जापान, कोरिया, सिङ्गापुर, भारत, नेदरल्यान्ड, चीन, ताइवानलगायतका मुलुकबाट आउँछ । धेरै कच्चा पदार्थ छिमेकी मुलुक भारत र चीनबाट आउँछ । गोल्डस्टार, मिलानोलगायतका केही ब्रान्डले भारतसहित विभिन्न मुलुकमा निर्यात गर्दै आइरहेका छन् ।",
      "link": "https://gorkhapatraonline.com/news/192720",
      "image": "https://gorkhapatraonline.com/storage/media/338015/conversions/Police-HKC_Jajarkot-madi-original-thumb.jpg"
    },
    {
      "slug": "192718",
      "title": "आयोगले बुझायो बजेटको ‘सिलिङ’",
      "timestamp": 1771459200000,
      "source": "gp",
      "content": "राष्ट्रिय योजना आयोगले आगामी आर्थिक वर्ष २०८३/८४ का लागि बजेटको सीमा (सिलिङ) बुझाएको छ । आयोगले आगामी तीन आवका लागि बजेटको सीमा र स्रोतसहितको प्रतिवेदन मङ्गलबार अर्थमन्त्री रामेश्वर खनालसमक्ष पेस गरेको हो । अर्थतन्त्रको पछिल्लो अवस्था र बदलिएको परिस्थितिलाई समेत ध्यानमा राखी स्रोत अनुमान पेस गरिएको आयोगका उपाध्यक्ष डा. प्रकाशकुमार श्रेष्ठले बताउनुभयो ।",
      "longContent": "गोरखापत्र समाचारदाताकाठमाडौँ, फागुन ७ गते । राष्ट्रिय योजना आयोगले आगामी आर्थिक वर्ष २०८३/८४ का लागि बजेटको सीमा (सिलिङ) बुझाएको छ । आयोगले आगामी तीन आवका लागि बजेटको सीमा र स्रोतसहितको प्रतिवेदन मङ्गलबार अर्थमन्त्री रामेश्वर खनालसमक्ष पेस गरेको हो । अर्थतन्त्रको पछिल्लो अवस्था र बदलिएको परिस्थितिलाई समेत ध्यानमा राखी स्रोत अनुमान पेस गरिएको आयोगका उपाध्यक्ष डा. प्रकाशकुमार श्रेष्ठले बताउनुभयो । “विकसित परिस्थिति र राजस्व परिचालनको अवस्थालाई ध्यानमा राखेर मार्गदर्शन मन्त्रालयमा बुझाएका र्छौं,” उहाँले भन्नुभयो । आर्थिक कार्यविधि तथा वित्तीय उत्तरदायित्व ऐन, २०७८ मा भएको व्यवस्था अनुसार राष्ट्रिय स्रोत अनुमान समितिले निर्धारित स्रोत तथा खर्चको सीमाको अधीनमा रहेर आगामी तीन वर्षको बजेट सीमा, मध्यमकालीन खर्च संरचना खाका प्रत्येक आवको फागुन ७ गतेभित्र अर्थमन्त्रीसमक्ष पेस गर्नुपर्ने छ । आयोगले तोकिएको समयभित्रै मार्गदर्शन अर्थमन्त्रीसमक्ष पेस गरेको हो । आयोगले बुझाएको मार्गदर्शन प्राप्त भएको र त्यो अध्ययनका क्रममा रहेको मन्त्रालयका प्रवक्ता टङ्कप्रसाद पाण्डेयले जानकारी दिनुभयो । मुलुक निर्वाचन अभियानमा रहेकाले आयोगले सिफारिस गरेको सीमा नयाँ सरकारले मात्र कार्यान्वयन गर्न सक्छ । बजेट निर्माणलाई अनुशासित, स्रोत अनुमानलाई यथार्थपरक र राष्ट्रिय गौरवका आयोजनाको बहुवर्षीय स्रोत सुनिश्चितको उद्देश्यसहित बजेट सिलिङ बुझाइने भए पनि त्यसको कार्यान्वयन भएको पाइँदैन । अर्थ मन्त्रालयले बजेट निर्माणको अन्तिम समयमा विभिन्न किसिमका राजनीतिक कारण देखाउँदै यसअघि उक्त सीमाभन्दा बढी नै बजेट प्रस्तुत गर्ने प्रवृत्ति बढ्न थालेको छ । आयोगको सीमाभन्दा बढी बजेट प्रस्तुत गर्दा त्यसले खर्च र राजस्व सङ्कलनको लक्ष्य अत्यधिक बढी हुने लक्ष्य अनुसार बजेट कार्यान्वयन नहुने समस्या लामो समयदेखि कायम छ । जसलाई मन्त्रालयले बजेटको अर्ध वार्षिक समीक्षामार्फत खर्च र स्रोतको लक्ष्य घटाउने गर्छ ।",
      "link": "https://gorkhapatraonline.com/news/192718",
      "image": "https://gorkhapatraonline.com/storage/media/338013/conversions/xcvn-original-thumb.jpg"
    },
    {
      "slug": "192716",
      "title": "नाफाको लोभमा मानव स्वास्थ्यमा खेलबाड",
      "timestamp": 1771459200000,
      "source": "gp",
      "content": "खाद्य प्रविधि तथा गुण नियन्त्रण विभागले खाद्य बजारमा नाफा कमाउने बहानामा उपभोक्ताको स्वास्थ्यमाथि गम्भीर खेलबाड भइरहेको जनाएको छ । विभागले उपत्यकामा गरेको अनुगमनका क्रममा धेरै जसो उद्योगी र व्यवसायीले ‘खाद्य स्वच्छता तथा गुणस्तर ऐन, २०८१’ पालना नगरेको र न्यून गुणस्तरका खाद्य वस्तु बिक्रीवितरण गरिरहेको फेला पारेको हो । विभागका अनुसार बजारमा खाद्य मापदण्डविपरीत वस्तुको प्याकेजिङ गर्ने र स्वच्छतामा ध्यान नदिने समस्या बढ्दो देखिएको छ ।",
      "longContent": "गोरखापत्र समाचारदाता काठमाडौँ, फागुन ७ गते । खाद्य प्रविधि तथा गुण नियन्त्रण विभागले खाद्य बजारमा नाफा कमाउने बहानामा उपभोक्ताको स्वास्थ्यमाथि गम्भीर खेलबाड भइरहेको जनाएको छ । विभागले उपत्यकामा गरेको अनुगमनका क्रममा धेरै जसो उद्योगी र व्यवसायीले ‘खाद्य स्वच्छता तथा गुणस्तर ऐन, २०८१’ पालना नगरेको र न्यून गुणस्तरका खाद्य वस्तु बिक्रीवितरण गरिरहेको फेला पारेको हो । विभागका अनुसार बजारमा खाद्य मापदण्डविपरीत वस्तुको प्याकेजिङ गर्ने र स्वच्छतामा ध्यान नदिने समस्या बढ्दो देखिएको छ । विभागका अनुसार अनुगमनका क्रममा काठमाडौँ चन्द्रागिरि नगरपालिका–१५ मा सञ्चालित एलजी ग्लुकोज प्याकेजिङ उद्योगले सरकारबाट कुनै पनि अनुमति नलिई लामो समयदेखि ग्लुकोज प्याकेजिङ गरेर बजार पठाइरहेको भेटिएको छ । विभागका प्रवक्ता डा. बालकुमारी शर्माले विभागमा आएको उजुरीका आधारमा उक्त उद्योगको अनुगमन गर्दा चार सय केजी ग्लुकोज गुणस्तरमा समस्या देखिएपछि कारोबार रोक्का गरिएको बताउनुभयो । विभागले उक्त ग्लुकोजको नमुना सङ्कलन गरी प्रयोगशालामा परीक्षणका लागि पठाएको छ भने उद्योगमाथि कारबाही गर्ने प्रक्रिया अगाडि बढाएको छ ।खाद्य ऐन अनुसार अनुमति नलिई खाद्यपदार्थ बिक्री गर्नेलाई पाँच हजारदेखि पाँच लाख रुपियाँसम्म जरिबाना र पाँच वर्षसम्म कैद वा दुवै सजाय हुन सक्ने कानुनी प्रावधान छ । विभागका अनुसार अनुगमनका क्रममा ललितपुरको दरबार क्याफे एन्ड रेस्टुरेन्टमा गरिएको अनुगमनमा भान्सा सरसफाइ निकै कमजोर रहेको, फोहोर फाल्ने डस्टबिन खुला छाडिएको र खानेकुरामा उपभोग्य मितिसमेत उल्लेख नगरिएको पाइएको थियो । मानिसको स्वास्थ्यका लागि हानिकारक मानिने पत्रिकाको कागजमा चाउमिन बेरेर राख्ने गरिएको र बिरियानी पकाउँदा अखाद्य कृत्रिम रङ प्रयोग गरिएको भेटिएको छ ।विभागले त्यस्ता दुई केजी चाउमिन नष्ट गर्नुका साथै सात दिनभित्र सुधार नगरे थप कारबाही गर्ने चेतावनीसमेत दिएको छ । यसै गरी विभागले काठमाडौँकै शिवशङ्कर स्विट एन्ड चाटमा पनि अनुगमन गरेको थियो, जहाँ भान्साको अवस्था दयनीय पाइएको थियो ।साथै खानेकुरा प्याक गर्न मसीयुक्त कागज प्रयोग भइरहेको भेटिएपछि विभागले त्यस्ता हानिकारक कागज नष्ट गरिदिएको छ । विभागले व्यवसायीलाई मिठाईजन्य पदार्थमा अखाद्यवस्तु नमिसाउन र तोकिएको मापदण्ड मात्र पालना गर्न निर्देशन दिएको छ ।",
      "link": "https://gorkhapatraonline.com/news/192716",
      "image": "https://gorkhapatraonline.com/storage/media/338011/conversions/khadya-prabidhi-original-thumb.jpg"
    },
    {
      "slug": "192712",
      "title": "एकीकृत सुरक्षा टोली पुग्यो निर्वाचन क्षेत्र",
      "timestamp": 1771459200000,
      "source": "gp",
      "content": "यही फागुन २१ गते हुने प्रतिनिधि सभा निर्वाचन सुरक्षार्थ नेपाली सेना, नेपाल प्रहरी, सशस्त्र प्रहरी बल नेपाल र राष्ट्रिय अनुसन्धान विभाग सहभागी एकीकृत सुरक्षा टोली १६५ निर्वाचन क्षेत्रमा परिचालन भएको छ । निर्वाचन स्वतन्त्र, निष्पक्ष एवं भयरहित वातावरण सम्पन्न गर्न भर्ना गरिएका करिब एक लाख ५० हजार निर्वाचन प्रहरीलाई पनि जिम्मेवारी क्षेत्रमा परिचालन गरिएको छ ।",
      "longContent": "काठमाडौँ, फागुन ७ गते । यही फागुन २१ गते हुने प्रतिनिधि सभा निर्वाचन सुरक्षार्थ नेपाली सेना, नेपाल प्रहरी, सशस्त्र प्रहरी बल नेपाल र राष्ट्रिय अनुसन्धान विभाग सहभागी एकीकृत सुरक्षा टोली १६५ निर्वाचन क्षेत्रमा परिचालन भएको छ । निर्वाचन स्वतन्त्र, निष्पक्ष एवं भयरहित वातावरण सम्पन्न गर्न भर्ना गरिएका करिब एक लाख ५० हजार निर्वाचन प्रहरीलाई पनि जिम्मेवारी क्षेत्रमा परिचालन गरिएको छ । गृह मन्त्रालयले तयार पारेको एकीकृत सुरक्षा योजना अनुसार चार वटै सुरक्षा निकाय एकीकृत रूपमा परिचालन हुँदै परिचालन सबै मतदान केन्द्रको सुरक्षा अवस्था र पूर्वतयारीमा जुटिसकेका छन् । नेपाल प्रहरीका केन्द्रीय प्रवक्ता अविनारायण काफ्लेका अनुसार केन्द्र, प्रदेश र जिल्ला तहमा गठन भएका एकीकृत निर्वाचन सेलले तयार पारेको सुरक्षा योजना अनुसार गस्ती, पट्रोल, पिकेट जाँच सुरु गरिएको छ । देशभरका १० हजार ९७६ मदतान केन्द्रमा खटिने प्रहरीको नियमन, अनुगमन र सहजीकरणका लागि प्रहरी प्रधान कार्यालयले सात वटै प्रदेश तहमा प्रहरी अतिरिक्त महानिरीक्षक (एआइजी) टोली खटाएको छ । मतदातालाई प्रभावित पार्ने गरी हुन सक्ने गलत तथा भ्रामक र नियोजित सूचनाको नियन्त्रणका लागि केन्द्रदेखि निर्वाचन सेलसम्म साइबर सुरक्षा विज्ञ प्रहरी टोली पनि परिचालन गरिएको छ । यस्तो टोलीले भ्रामक र गलत सूचना सन्देशको निगरानी गरी सचेत गराउने, कानुनी दायरामा ल्याउने र त्यस्ता विषयवस्तुलाई सामाजिक सञ्जालबाट हटाउन समन्वयको काम गरिरहेका छन् । निर्वाचन आयोगले डिजिटल युनिट नै स्थापना गरी यस्ता गतिविधि नियन्त्रणका लागि अनुगमन सुरु गरिसकेको छ । यसका साथै निर्वाचन सुरक्षार्थ आवश्यक सवारीसाधन, हतियार तथा बन्दोबस्तीसहित सुरक्षा टोली परिचालन भइसकेको छ । निर्वाचन नजिकिँदै गर्दा प्रतिस्पर्धी दलका राजनीतिक गतिविधि र उम्मेदवारको सुरक्षामा विशेष ध्यान दिई आवश्यक सुरक्षाकर्मी खटाइएको छ । गृह मन्त्रालयले सुव्यवस्थित निर्वाचन व्यवस्थापनका लागि वडा तहसम्म समन्वय सहकार्य गर्ने एकीकृत संयन्त्र गठन गरिसकेको छ । सङ्घ, प्रदेश र जिल्ला तहले समन्वय गर्ने गरी देशभरका छ हजार ७४३ वडा तहसम्म राजनीतिक दल, नागरिक समाज, सञ्चार जगत्, निजी क्षेत्र एवं प्रबुद्ध व्यक्ति रहेको संयुक्त संयन्त्र बनाइएको छ । जसमा दलका प्रतिनिधि र स्थानीय तहका पदाधिकारी र समाजका अगुवा, राजनीतिक दलका वडा तहसम्मका संरचनालाई समेटिएको छ । जिल्ला सुरक्षा समितिले उक्त संयन्त्रसँग निरन्तर सम्पर्क तथा समन्वय गरी निर्वाचनप्रति अपनत्व, जिम्मेवार र जवाफदेही बनाउने छ ।यससँगै जिल्ला सुरक्षा समितिमार्फत शान्तिसुरक्षा कायम गर्ने, जनशक्तिको परिचालन तथा व्यवस्थापन गर्ने, निर्वाचनसम्बन्धी कानुनको कार्यान्वयन गर्ने र मतदान स्थलको पूर्वाधार एवं सुरक्षा र निर्वाचन आचारसंहिताको कार्यान्वयनबारे आवश्यक कारबाही हुने छ । निर्वाचन शान्तिपूर्ण रूपमा सम्पन्न हुन्छ : गृहमन्त्री अर्यालगृहमन्त्री ओमप्रकाश अर्यालले प्रतिनिधि सभा सदस्यको निर्वाचन स्वच्छ, निष्पक्ष र भयरहित वातावरणमा सम्पन्न हुने बताउनुभएको छ ।  निर्वाचनको तयारीसम्बन्धी विषयमा बुधबार काठमाडौँको निर्वाचन क्षेत्र नं. ३, गोकर्णेश्वर नगरपालिकाको सुन्दरीजल क्षेत्रको स्थलगत निरीक्षण तथा अनुगमनका क्रममा उहाँले सो धारणा व्यक्त गर्नुभएको हो । नेपाल सरकारको प्रवक्तासमेत रहनुभएका गृहमन्त्री अर्यालले सामाजिक सञ्जालमा चलाइने गलत, मिथ्या र दुष्प्रचारका सूचना तथा खबरबाट सचेत भई आआफ्नो निर्वाचन क्षेत्रको तयारीमा लाग्दै निर्वाचनलाई शान्तिपूर्ण र भयरहित वातावरणमा सम्पन्न गर्न लागि पर्न निर्वाचन अधिकारीलाई निर्देशनसमेत दिनुभयो ।  गृहमन्त्री अर्यालका साथमा गृहसचिव राजकुमार श्रेष्ठ, काठमाडौँका प्रमुख जिल्ला अधिकारी ईश्वरराज पौडेल, काठमाडौँ प्रहरीपरिसरका प्रमुख तथा प्रहरी वरिष्ठ उपरीक्षक रमेश थापा, गृह मन्त्रालयकी सहप्रवक्ता रमा आचार्य, गृहमन्त्रीको सचिवालय सदस्य तथा काठमाडौँ जिल्ला निर्वाचन अधिकारी ठाकुर भट्टराई, निर्वाचन अधिकृत चमिला भट्टराईलगायतका टोली स्थलगत निरीक्षणका लागि त्यसतर्फ पुग्नुभएको हो ।गृहमन्त्री अर्यालसहितको टोलीले गोकर्णेश्वर माविमा रहेको मतदान केन्द्र र श्री ओख्रेनी मावि, सुन्दरीजलमा रहेको मतदान केन्द्रको स्थलगत अनुगमन गर्नुभएको थियो । यस्तै टोलीले शिवपुरी–नागार्जुन राष्ट्रिय निकुञ्जभित्र पर्ने मानवनिर्मित धाप ड्यामको पनि निरीक्षण गरेको थियो । यस्तै गृहमन्त्री अर्यालले गोकर्णेश्वर नगरपालिका–४ मा रहेको निर्वाचन अधिकृतको कार्यालयको समेत निरीक्षण गर्नुभएको थियो । सो क्रममा निर्वाचन अधिकृत भट्टराईले ३ नम्बर निर्वाचन क्षेत्रमा रहेका सबै मतदान केन्द्र र सुरक्षा अवस्थाबारे यसअघि नै अनुगमन गरिसकिएको, मतदाता शिक्षाको काम भइरहेको र निर्वाचन सामग्रीको ढुवानीको तयारी पनि भइरहेको जानकारी गराउनुभएको थियो । जिल्ला निर्वाचन अधिकारी भट्टराईले निर्वाचन क्षेत्रका लागि आवश्यक जनशक्तिको व्यवस्थापन जिल्ला निर्वाचन कार्यालयले सम्पन्न गरिसकेको जानकारी गराउनुभयो ।",
      "link": "https://gorkhapatraonline.com/news/192712",
      "image": "https://gorkhapatraonline.com/storage/media/338007/conversions/43-original-thumb.jpg"
    },
    {
      "slug": "192711",
      "title": "निर्वाचनकेन्द्रित आमसभा गर्दै दल",
      "timestamp": 1771459200000,
      "source": "gp",
      "content": "सबै राजनीतिक दलका उम्मेदवार फागुन २१ गतेको प्रतिनिधि सभा निर्वाचनमा जनताको मत आफ्नो पक्षमा पार्न सघन रूपमा जुटेका छन् । निर्वाचन आयोगले गत सोमबारदेखि फागुन १८ गते मध्यराति १२ बजेसम्म दलका उम्मेदवारले प्रचारप्रसार गर्न पाउने समयसीमा निर्धारण गरेको छ । मतदान हुन जम्मा १४ दिन मात्रै भएपछि दलहरू निर्वाचनकेन्द्रित आमसभा गर्ने तयारीमा जुटेका हुन् ।",
      "longContent": "गोरखापत्र समाचारदाता काठमाडौँ, फागुन ७ गते । सबै राजनीतिक दलका उम्मेदवार फागुन २१ गतेको प्रतिनिधि सभा निर्वाचनमा जनताको मत आफ्नो पक्षमा पार्न सघन रूपमा जुटेका छन् । निर्वाचन आयोगले गत सोमबारदेखि फागुन १८ गते मध्यराति १२ बजेसम्म दलका उम्मेदवारले प्रचारप्रसार गर्न पाउने समयसीमा निर्धारण गरेको छ । मतदान हुन जम्मा १४ दिन मात्रै भएपछि दलहरू निर्वाचनकेन्द्रित आमसभा गर्ने तयारीमा जुटेका हुन् ।नेपाली कांग्रेसका प्रवक्ता देवराज चालिसेले जनकपुरबाट पार्टीको चुनावी प्रतिबद्धता आमसभाबाटै सार्वजनिक भएको जानकारी दिनुभयो । कांग्रेसले बिहीबार ५६ पेजको प्रतिबद्धतापत्र सार्वजनिक गर्ने उहाँले बताउनुभयो । “हामीले चुनावकेन्द्रित सानाठुला आमसभा गरिरहेका छौँ । बुधबार मात्रै जनकपुरमा कार्यक्रम भयो,” उहाँले भन्नुभयो, “हामीले देशका विभिन्न प्रमुख सहरमा पनि ठुला कार्यक्रम र आमसभा गर्ने तयारी गरेका छौँ । ती सहरमा गरिने आमसभाको कार्यतालिका केही दिनभित्रै सार्वजनिक गर्ने छौँ ।” निर्वाचनको मतदान गर्ने समय नजिकिँदै आएकाले धेरै ठाउँमा आमसभा नहुने उहाँले प्रस्ट पार्नुभयो । नेपाल कम्युनिस्ट पार्टी (एमाले) का प्रचार विभाग प्रमुख मीनबहादुर शाहीले पार्टीले कुन कुन सहर र जिल्लामा आमसभा गर्ने भन्नेबारे बिहीबार सार्वजनिक गर्ने जानकारी दिनुभयो । पार्टीको नीतिबमोजिम आमसभाको कार्यतालिकाबमोजिम नेताले सम्बोधन गर्ने उहाँले बताउनुभयो । यो पटकको निर्वाचनमा धेरै उम्मेदवारले आमसभा, ¥यालीभन्दा बढी घरदैलो, भेटघाट, अन्तर्क्रिया र सामाजिक सञ्जालबाट प्रचारप्रसारलाई आक्रामक बनाउँदै लगेका छन् । आमसभा गर्दा धेरै खर्च हुने भएपछि प्रायः उम्मेदवारले घरदैलो र भेटघाटलाई प्राथमिकता दिएको नेताले बताएका छन् । नेपाली कम्युनिस्ट पार्टी (नेकपा) ले समेत आमसभा, भेला र ¥याली गर्नेभन्दा घरदैलो, भेटघाट, जनसंवादलाई बढी प्राथमिकता दिएको प्रवक्ता अग्निप्रसाद सापकोटाले जानकारी दिनुभयो । “हामीले चुनावी माहोल बनाउन र चुनावी सभाका रूपमा देशका प्रमुख सहरमा यसअघि आमसभा गरिसकेका छौँ । आफ्ना कुरा जनतालाई भनिसकेका छौँ । आवश्यकता अनुसार फेरि आमसभा गर्ने कुरा भयो,” उहाँले भन्नुभयो, “तत्काल पार्टीका उम्मेदवार मतदातासँग प्रत्यक्ष भेटेर आफ्ना कुरा राख्ने, गुनासा सुन्ने काम भएका छन् । यसले मतदातालाई नजिक बनाउने र प्रभावकारी भएको छ ।” यो निर्वाचनमा पार्टीले सामाजिक सञ्जाल र डिजिटल माध्यमको भरपूर सदुपयोग गर्ने नीति लिएको उहाँले बताउनुभयो । यस्तै राष्ट्रिय स्वतन्त्र पार्टी (रास्वपा) ले देशका विभिन्न सहरमा निर्वाचनकेन्द्रित आमसभा जारी राखेको छ । जनकपुरपछि बुधबार रास्वपाले धनगढीमा आमसभा राखेको थियो भने बिहीबार सुर्खेतमा आमसभा राखेर घोषणापत्र सार्वजनिक गर्ने सहप्रवक्ता प्रतिभा रावलले जानकारी दिनुभयो । पार्टीको निर्णय र घोषणापत्र जनतामा लग्न आमसभा भेटघाट, घरदैलो सबै हुने उहाँले बताउनुभयो ।",
      "link": "https://gorkhapatraonline.com/news/192711",
      "image": "https://gorkhapatraonline.com/storage/media/338006/conversions/dallharu-original-thumb.jpg"
    },
    {
      "slug": "192709",
      "title": "समस्यामा प्राविधिक शिक्षालय",
      "timestamp": 1771459200000,
      "source": "gp",
      "content": "मुलुकमा प्राविधिक र सिपमूलक शिक्षा विस्तारको आवश्यकता महसुस भइरहेका बेला हाल सञ्चालित प्राविधिक शिक्षाप्रदायक संस्था भने कानुनी तथा व्यावहारिक जटिलताबाट गुज्रिरहेको पाइएको छ । यो अवस्था आउनुमा यस्ता शैक्षिक संस्थालाई नियमनका नाममा बनाइएका अव्यावहारिक कानुनी प्रावधान, शैक्षिक संस्थालाई नियमनमा समस्या र सरकारको स्पष्ट योजनाको अभाव मुख्य कारक रहेको सरकारले नै गठन गरेको अध्ययन समितिले समेत औँल्याएको छ । प्राविधिक शिक्षाको क्षेत्रमा अस्तव्यस्तता र समस्या बढ्दै गएको गुनासा आउन थालेपछि तत्कालीन शिक्षा, विज्ञान तथा प्रविधिमन्त्री महावीर पुनले एक अध्ययन कार्यटोली गठन गर्नुभएको थियो ।",
      "longContent": "काठमाडौँ, फागुन ७ गते । मुलुकमा प्राविधिक र सिपमूलक शिक्षा विस्तारको आवश्यकता महसुस भइरहेका बेला हाल सञ्चालित प्राविधिक शिक्षाप्रदायक संस्था भने कानुनी तथा व्यावहारिक जटिलताबाट गुज्रिरहेको पाइएको छ । यो अवस्था आउनुमा यस्ता शैक्षिक संस्थालाई नियमनका नाममा बनाइएका अव्यावहारिक कानुनी प्रावधान, शैक्षिक संस्थालाई नियमनमा समस्या र सरकारको स्पष्ट योजनाको अभाव मुख्य कारक रहेको सरकारले नै गठन गरेको अध्ययन समितिले समेत औँल्याएको छ । प्राविधिक शिक्षाको क्षेत्रमा अस्तव्यस्तता र समस्या बढ्दै गएको गुनासा आउन थालेपछि तत्कालीन शिक्षा, विज्ञान तथा प्रविधिमन्त्री महावीर पुनले एक अध्ययन कार्यटोली गठन गर्नुभएको थियो । उक्त टोलीले प्रतिवेदन तयार पारेको थियो तर कार्यान्वयनका लागि छलफल हुँदै गर्दा तत्कालीन मन्त्री पुन मन्त्री पदबाट राजीनामा दिएर निर्वाचन प्रतिस्पर्धामा जानुभएपछि उक्त प्रतिवेदन मन्त्रालयमै थन्किएको छ । दक्षिण एसियामा प्राविधिक तथा व्यावसायिक शिक्षा र तालिमको व्यवस्थित प्रणाली सुरु हुँदै गर्दा नेपालमा पनि सन् १९८० को दशकका यसको सुरुवात भएको थियो । सुरुका वर्षमा यो क्षेत्र व्यवस्थित रूपमा अघि बढेको भए पनि पछिल्ला दिनमा भने समस्याग्रस्त बन्दै गएको छ । पछिल्लो समय योजनाबिना शिक्षालय तथा कार्यक्रम विस्तार गरिएको छ भने सिप नक्साङ्कन, कार्यक्रम छनोट तथा सम्भाव्यता अध्ययन अत्यन्तै कमजोर रहेको छ । परिषद्ले पछिल्लो समय सन् २०१९ मा कुनै अध्ययन वा विद्यालयको क्षमताको मूल्याङ्कनबिना नै २७५ सामुदायिक विद्यालयलाई एकै पटक कार्यक्रम सञ्चालन गर्न अनुमति दिएको थियो । अहिले प्रायः सबै विद्यालय कृषि (बाली विज्ञान र पशुपालन), इन्जिनियरिङ (सिभिल, इलेक्ट्रिकल, कम्प्युटर), स्वास्थ्य (नर्सिङ, हेल्थ असिस्टेन्ट, ल्याब, फार्मेसी) र वन विज्ञान जस्ता सीमित कार्यक्रम सञ्चालन गरिरहेका छन् ।  “परिणामस्वरूप धेरै विद्यालय तथा शिक्षण संस्थामा क्षमताभन्दा कम विद्यार्थी भर्ना भएका छन् । जसका कारण शिक्षण संस्था विद्यार्थीको छनोट गरेरभन्दा पनि जबरजस्ती सङ्कलन गरेर गरेर कार्यक्रम सञ्चालन गर्न बाध्य छन्,” उक्त कार्यटोलीले बुझाएको प्रतिवेदनमा उल्लेख छ । प्राविधिक तथा सिपमूलक शिक्षाप्रदायक संस्थामा दक्ष प्रशिक्षकको कमी अर्को ठुलो समस्या रहेको छ । ग्रामीण क्षेत्रका प्राविधिक शिक्षालय तथा सामुदायिक विद्यालयले धेरै जसो कार्यक्रम योग्य तथा दक्ष प्रशिक्षकबिना नै चलाइरहेका छन् भने केही सामुदायिक विद्यालयले एक वर्षको सिटिइभिटी पाठ्यक्रम दुई महिनामै पूरा गर्न सरकारी कर्मचारीलाई करारमा राख्ने गरेकोसमेत पाइएको प्रतिवेदनले औँल्याएको छ । कार्यटोलीका सदस्यसमेत रहनुभएका सिटिइभिटीका पूर्वसदस्यसचिव डा. रामहरि लामिछानेले भन्नुभयो, “धेरै संस्थामा योग्य तथा दक्ष प्रशिक्षक छैनन् र प्रशिक्षकको टर्नओभर दर पनि अत्यन्तै उच्च छ ।” यस्ता शिक्षालयमा आधारभूत पूर्वाधार, प्रशिक्षक, प्रयोगशाला र कार्यशालाबिना कार्यक्रमका लागि मान्यता दिइएको छ । स्तर निर्धारण तथा प्रत्यायनको अभाव, सिप मापदण्ड र पाठ्यक्रममा व्यवहार कुशल सिपको कमी, उद्योग–शिक्षण संस्थाबिचको सम्बन्ध कमजोर, दक्षता मूल्याङ्कन प्रणालीको अभाव, दिगो वित्तीय संरचना नहुनु प्राविधिक शिक्षालयको समस्याका रूपमा रहेका छन् । कार्यटोलीले शिक्षालय, विद्यालय (टेक्स) र नौ–१२ का प्राविधिक धारका कार्यक्रम बन्द वा समायोजन प्रक्रिया तुरुन्त सुरु गर्न र यसका लागि परिषद् र मन्त्रालयले निर्देशिका बनाई कार्यान्वयन गर्नुपर्ने सुझाव दिएको छ । सिटिइभिटीबाट सम्बन्धनप्राप्त शिक्षालयको साझा संस्था स्वास्थ्य तथा प्रविधि विज्ञान मञ्चका महासचिव निर्मल सापकोटाले मुलुकमा सञ्चालित धेरै प्राविधिक शिक्षलय सरकारको गलत नीतिका कारण समस्यामा रहेको गुनासो गर्नुभयो । सम्बन्धन दिने समयमा एक प्रकारका नीति हुने र कार्यक्रम सञ्चालन हुन थालेपछि अर्को जटिल नीति बनाउने परिपाटीका कारण शिक्षालय समस्यमा परेको सापकोटाले बताउनुभयो । हाल सिटिइभिटी अन्तर्गत आङ्गिक शिक्षालय ६७ वटा, साझेदारी शिक्षालय ५८ वटा, सामुदायिक विद्यालयमा प्राविधिक शिक्षा सञ्चालन गर्ने विद्यालय ६३९ वटा र निजी शिक्षालय ४३८ वटा सञ्चालनमा छन् । साथै एक हजार ८५० वटा सिपमूलक तालिम केन्द्रले पनि सिटिइभिटीबाट सम्बन्धन स्वीकृति लिई निजीस्तरमा व्यावसायिक तालिम कार्यक्रम सञ्चालन गरिरहेका छन् ।",
      "link": "https://gorkhapatraonline.com/news/192709",
      "image": "https://gorkhapatraonline.com/storage/media/338004/conversions/Untitled-1-original-thumb.jpg"
    },
    {
      "slug": "192707",
      "title": "विकासको शैली बदल्ने प्रतिज्ञा",
      "timestamp": 1771459200000,
      "source": "gp",
      "content": "नेपाली कांग्रेसका सभापति गगनकुमार थापाले देशको अवस्था बदल्ने स्पष्ट सोच र दृढसङ्कल्पसाथ पार्टी निर्वाचनमा होमिएको बताउनुभएको छ । जनकपुरधाममा बुधबार आयोजित कांग्रेसको प्रतिज्ञा सभालाई सम्बोधन गर्दै उहाँले राजनीतिक संस्कार र विकासको शैली बदलेर देशलाई निकास दिने घोषणा गर्नुभएको हो ।",
      "longContent": "धीरेन्द्र साह/लक्ष्मी चौधरी जनकपुरधाम, फागुन ७ गते  । नेपाली कांग्रेसका सभापति गगनकुमार थापाले देशको अवस्था बदल्ने स्पष्ट सोच र दृढसङ्कल्पसाथ पार्टी निर्वाचनमा होमिएको बताउनुभएको छ । जनकपुरधाममा बुधबार आयोजित कांग्रेसको प्रतिज्ञा सभालाई सम्बोधन गर्दै उहाँले राजनीतिक संस्कार र विकासको शैली बदलेर देशलाई निकास दिने घोषणा गर्नुभएको हो । उहाँले कांग्रेसका उम्मेदवारलाई मतदातासँग मत नभई विश्वास माग्न आग्रह गर्नुभयो । उहाँले मधेश प्रदेशलाई अन्नको भण्डार र ज्ञान केन्द्रका रूपमा पुनस्र्थापित गर्ने सङ्कल्प गर्दै कांग्रेसले घोषणापत्रका प्रत्येक शब्दको अक्षरशः पालना गर्ने प्रतिबद्धता व्यक्त गर्नुभयो । उहाँले स्वर्णिम पाँच वर्ष बनाउने सङ्कल्प लिएर मधेशबाट निर्वाचनमा उम्मेदवार भएको बताउनुभयो । उहाँले देश परिवर्तनका निम्ति गरेको बलिदान स्मरण गर्दै महेन्द्रनारायण निधि, सहिद दुर्गानन्द झासहितका सपुतको सपना पूरा गर्ने वचन दिनुभयो । सभापति थापाले मधेशमा गणित र विज्ञानको पढाइ सुधार्ने विशेष योजना, एक रुपियाँ तिर्नु नपर्ने स्वास्थ्य बिमा प्रणाली विकास गर्दै कतारमा पसिना बगाएर कमाएको पैसा आमाको उपचारमा सकिने दिन अन्त्य गर्ने बताउनुभयो । उहाँले अब ‘किसानको दशक’ बनाउने घोषणा गर्दै वैदेशिक रोजगारीमा रहेका युवाका लागि सरकारले दूतावासमार्फत विशेष हेरचाह गर्ने र उनीहरू फर्कंदा व्यवसायको मालिक बन्ने वातावरण निर्माण गर्ने योजना बनाएको बताउनुभयो ।उहाँले ‘टिम नेपाल’ को अवधारणा अनुसार नेपालको कुशासन, गरिबी र बेरोजगारी हटाउने योजना सार्वजनिक गर्नुभयो । राजा जनकले सीताको विवाहका लागि लिएको प्रतिज्ञा र भगवान् रामले धनुष उठाएर गरेको विजय स्मरण गर्दै उहाँले कांग्रेसको आगामी यात्रा ‘प्रतिज्ञा’ मा आधारित हुने प्रस्ट पार्नुभयो । सक्षमको हातमा नेतृत्व : शर्मा कांग्रेस उपसभापति विश्वप्रकाश शर्माले प्रतिनिधि सभा निर्वाचनमा सक्षम व्यक्तिको हातमा नेतृत्व जानुपर्ने बताउनुभयो । उहाँले मतदातालाई कसले जित्छ भन्नेभन्दा कसले देश समाल्न सक्छ भन्ने आधारमा प्रतिनिधि चयन गर्न आग्रह गर्नुभयो । उहाँले देशको नेतृत्व सक्षम र जिम्मेवार हातमा सुम्पनुपर्ने बताउनुभयो । कांग्रेस उपसभापति पुष्पा भुसालले देशले अहिले परिवर्तन र समृद्धिको स्पष्ट मार्गचित्र खोजिरहेको बताउनुभयो । युवालाई स्वदेशमै रोजगारीको अवसर सिर्जना गर्नु राज्यको प्रमुख दायित्व भएको बताउँदै उहाँले कांग्रेसले प्रधानमन्त्रीको उम्मेदवारमा सभापति थापालाई प्रस्ताव गरिएको र नयाँ रूपान्तरणको अभियानमा आरम्भ भएको बताउनुभयो । कांग्रेस मधेश प्रदेशका सभापति एवं मुख्यमन्त्री कृष्णप्रसाद यादवले मधेशै कांग्रेसको माइती रहेको उल्लेख गर्दै दृढसङ्कल्पसाथ पार्टी अगाडि बढिरहेको बताउनुभयो । उहाँले कांग्रेसप्रति मधेशी जनताको विश्वास अझ सुदृढ बन्दै गएको दाबीसमेत गर्नुभयो । सभापति यादवले पार्टी नेतृत्वप्रति प्रतिबद्धता जनाउँदै मधेशको समग्र विकासका लागि कांग्रेस सधैँ अग्रसर रहेको बताउनुभयो । उहाँले विशेष गरी वर्तमान मधेश प्रदेश सरकारको नेतृत्वमा विकास निर्माणका काम तीव्र गतिमा अगाडि बढिरहेको जानकारीसमेत गराउनुभयो ।मधेशका मुख्यमन्त्रीसमेत रहनुभएका यादवले प्रदेशको पर्यटकीय सम्भावना उजागर गर्न ‘रामायण सर्किट’ अगाडि बढाउने योजना रहेको जानकारीसमेत दिनुभयो । कार्यक्रममा मधेशका ३२ वटै निर्वाचन क्षेत्रका उम्मेदवार, केन्द्रीय सदस्य तथा प्रदेशका नेता तथा कार्यकर्ताको उपस्थिति थियो ।प्रतिज्ञापत्रबारे खुला प्रश्नोत्तरकांग्रेसले प्रतिज्ञापत्रमा समेटिएका विषयमा खुला प्रश्नोत्तर गर्ने भएको छ । सभापति गगनकुमार थापाले बिहीबार काठमाडौँको राष्ट्रिय सभागृहमा ‘हाम्रो प्रतिज्ञा–तपाईंको प्रश्न’ कार्यक्रममार्फत प्रतिज्ञापत्रका सवालमा उठेका प्रश्नको जवाफ दिनुहुने भएको हो ।",
      "link": "https://gorkhapatraonline.com/news/192707",
      "image": "https://gorkhapatraonline.com/storage/media/338001/conversions/Nepali-Congress_Pratigya-Patra_Gopat-original-thumb.jpg"
    },
    {
      "slug": "192706",
      "title": "जापानमा साने पुनः प्रम निर्वाचित",
      "timestamp": 1771459200000,
      "source": "gp",
      "content": "जापानमा साने ताकाइची पुनः प्रधानमन्त्री निर्वाचित हुनुभएको छ । बुधबार बसेको जापान संसद्को विशेष अधिवेशनले उहाँलाई दोस्रो कार्यकालका लागि प्रधानमन्त्री निर्वाचित गरेको हो । प्रधानमन्त्री सानेको दोस्रो कार्यकालमा देश सबल तथा सुरक्षाकेन्द्रित दिशातर्फ बढ्ने स्पष्ट सङ्केत दिएको जापानको समाचार संस्था क्योडोले जनाएको छ ।",
      "longContent": "गोरखापत्र समाचारदाताकाठमाडौँ, फागुन ७ गते । जापानमा साने ताकाइची पुनः प्रधानमन्त्री निर्वाचित हुनुभएको छ । बुधबार बसेको जापान संसद्को विशेष अधिवेशनले उहाँलाई दोस्रो कार्यकालका लागि प्रधानमन्त्री निर्वाचित गरेको हो । प्रधानमन्त्री सानेको दोस्रो कार्यकालमा देश सबल तथा सुरक्षाकेन्द्रित दिशातर्फ बढ्ने स्पष्ट सङ्केत दिएको जापानको समाचार संस्था क्योडोले जनाएको छ ।सम्पन्न मध्यावधि निर्वाचनमा संसद्को तल्लो सदनका ४६५ सिटमध्ये दुईतिहाइ बहुमत हासिल गरेको उहाँको लिबरल डेमोक्रेटिक पार्टी (एलडिपी) लाई विधेयक अघि बढाउन उल्लेखनीय सहजता प्राप्त भएको छ । तल्लो सदनको ‘सुपरमेजोरिटी’ का कारण समितिहरूमा प्रभुत्व कायम राख्दै अस्वीकृत विधेयक पुनः पारित गराउन सकिने अवस्था बनेको छ । यही राजनीतिक बलमा उहाँले सैन्य क्षमता विस्तार, सरकारी खर्च वृद्धि र परम्परागत सामाजिक नीतिलाई संस्थागत गर्ने योजना अगाडि सार्नुभएको छ । आगामी दिनमा उहाँको प्राथमिकता बढ्दो मूल्य र सुस्त ज्याला समस्या सम्बोधन गर्नु रहेको छ । चुनावका कारण ढिलाइ भएको बजेट विधेयक पारित गराउनु उहाँको पहिलो कार्यसूचीमा परेको छ । जीवनयापनको लागत घटाउन दुई वर्षका लागि खाद्य सामग्रीमा बिक्री कर कटौती गर्ने प्रस्ताव उहाँले अगाडि सार्नुभएको छ । तर केही अर्थ विशेषज्ञले उदार वित्तीय नीतिले मुद्रा स्फीति चर्कन सक्ने र जापानको ठुलो राष्ट्रिय ऋण घटाउने प्रयास सुस्त हुन सक्ने बताएका छन् । सुरक्षा र परराष्ट्र नीतिका विषयमा प्रधानमन्त्री सानेले अत्यन्त सावधानी र सन्तुलनसाथ आफ्नो धारणा व्यक्त गर्नुभएको छ । उहाँले चीन र जापानबिच कूटनीतिक चासो र संवादलाई निरन्तरता दिने बताउनुभएको छ । देशभित्र क्षेत्रीय स्थिरताबारे चासो राख्ने केही समूहले उहाँको भनाइलाई सकारात्मक रूपमा बुझेका छन् । साथै टोकियोस्थित यासुकुनी तीर्थस्थलसम्बन्धी विषयमा विभिन्न मत रहेकाले उहाँले सबै पक्षसँग परामर्श गर्दै बढ्ने सङ्केत गर्नुभएको छ । रक्षा क्षेत्रमा उहाँले घातक हतियार निर्यातमा लगाइएको प्रतिबन्ध खुकुलो पार्ने, आणविक सञ्चालित पनडुब्बी विकासको सम्भावना अध्ययन गर्ने र वर्षको अन्त्यसम्म सुरक्षा नीति परिमार्जन गर्ने वाचा गर्नुभएको छ । गुप्तचर संयन्त्र सुदृढ पार्न राष्ट्रिय एजेन्सी स्थापना र वासिङ्टन, अस्ट्रेलिया तथा बेलायतसँग अझ नजिक सहकार्य गर्ने योजना पनि उहाँको एजेन्डामा छ । आगामी अप्रिलमा हुने शिखर भेटवार्ताअघि अमेरिकाका राष्ट्रपति डोनाल्ड ट्रम्पसँग सम्बन्ध सुदृढ पार्ने प्रयाससमेत तीव्र पारिएको छ । जापानले गत अक्टोबरमा प्रतिबद्ध गरेको पाँच खर्ब ५० अर्ब डलर लगानी प्याकेज अन्तर्गत प्रारम्भिक ३६ अर्ब डलरका परियोजनामा संलग्न हुने घोषणा भइसकेको छ । ओहायोमा प्राकृतिक ग्यास प्लान्ट, गल्फ कोस्टमा कच्चा तेल निर्यात सुविधा र कृत्रिम हीरा उत्पादन स्थल त्यसका उदाहरण हुन् । साथै वार्षिक रक्षा खर्च बढाउन पनि जापानमाथि दबाब बढिरहेको छ । रिटसुमेइकन विश्वविद्यालयका प्राध्यापक मासाटो कामिकुबोका अनुसार जापानी जनताले सुरक्षा सुनिश्चित गर्ने दृढ नेतृत्व अपेक्षा गरेका छन् । प्रम सानेले आन्तरिक नीतिमा उहाँले आप्रवासन र विदेशी नागरिकमाथि कडा नियम लागु गर्ने प्रस्ताव गर्नुभएको छ ।  स्थायी बसोवास, नागरिकता प्रक्रिया र कर तथा सामाजिक बिमा भुक्तानीसम्बन्धी प्रावधान कडा पार्ने निर्णय सरकारले जनवरीमै स्वीकृत गरिसकेको छ । सामाजिक मुद्दामा उहाँले शाही परिवारको पुरुष मात्र उत्तराधिकार प्रणाली समर्थन गर्दै समलिङ्गी विवाहको विरोध गर्नुभएको छ । विवाहित जोडीलाई छुट्टाछुट्टै थर प्रयोग गर्न दिने कानुनी संशोधनप्रति उहाँ असहमत हुनुहुन्छ बरु उपनामका रूपमा पहिलो नामको प्रयोग विस्तार गर्ने विकल्प अगाडि सार्नुभएको छ । प्रम सानेले आर्थिक दबाब, जनसाङ्ख्यिकीय चुनौती र क्षेत्रीय सुरक्षा तनावबिच देशलाई थप कडा नीतितर्फ डो¥याउने र सुरक्षित बनाउने सङ्केत गर्नुभएको छ ।",
      "link": "https://gorkhapatraonline.com/news/192706",
      "image": "https://gorkhapatraonline.com/storage/media/338002/conversions/444-original-thumb.jpg"
    },
    {
      "slug": "192705",
      "title": "चेतनाको दीप बाल्ने दिन",
      "timestamp": 1771459200000,
      "source": "gp",
      "content": "सङ्घीय लोकतान्त्रिक गणतन्त्र नेपाल घोषणा भएको १७ वर्ष र संविधान सभाबाटै संविधान निर्माण भएको एक दशकभन्दा बढी हुँदा फागुन ७ गते अर्थात् आज राष्ट्रिय प्रजातन्त्र दिवस मनाइँदै छ ।",
      "longContent": "काठमाडौँ, फागुन ७ गते । सङ्घीय लोकतान्त्रिक गणतन्त्र नेपाल घोषणा भएको १७ वर्ष र संविधान सभाबाटै संविधान निर्माण भएको एक दशकभन्दा बढी हुँदा फागुन ७ गते अर्थात् आज राष्ट्रिय प्रजातन्त्र दिवस मनाइँदै छ । तीन महिनाभन्दा बढी भारतमा निर्वासित भएर फर्किएपछि तत्कालीन राजा त्रिभुवन शाहले २००७ फागुन ७ गते शाही घोषणा गर्नुभयो । उहाँले ‘हाम्रा प्रजाको शासन अब उप्रान्त निजहरूले निर्वाचन गरेको एक वैधानिक सभाले तर्जुमा गरेको गणतन्त्रात्मक विधान अनुसार होस् भन्ने हाम्रो इच्छा र निर्णय भएको’ घोषणा गर्नुभयो । नेपाली कांग्रेसका संस्थापक बिपी कोइराला, सुवर्णशमशेर, गणेशमान सिंहसहित शीर्षनेता, १०४ बर्से शासनको विरासत गुमाएका राणा शासक मोहनशमशेर जबरासहितको उपस्थितिमा तत्कालीन राजा त्रिभुवनले ‘गणतन्त्रात्मक विधान’ को अभ्यास आरम्भ हुने बताउनुभएको थियो । तर त्यसपछिका सात दशकमा आवधिक निर्वाचन भए पनि गणतन्त्रको वास्तविक अभ्यासको आरम्भ २०६५ मा मात्रै भयो । ‘प्रजा’ देशका सार्वभौम नागरिक बने । तत्कालीन राजा त्रिभुवन र राजनीतिक दलबिचको सहकार्यमा आएको प्रजातन्त्र २०१७ र २०५९ मा उहाँकै उत्तराधिकारीले ‘कू’ गरेर खोसेपछि जनचाहनाबमोजिम नेपाल लोकतान्त्रिक गणतन्त्रात्मक व्यवस्थामा प्रवेश गरेको हो । विक्रम संवत् १९९७ मा सहिद दशरथ चन्द, धर्मभक्त माथेमा, गङ्गालाल श्रेष्ठ र शुक्रराज शास्त्रीले प्रजातन्त्रका लागि जीवन उत्सर्ग गरेपछि प्रारम्भ भएको जनक्रान्तिले २००७ सालमा निरङ्कुश राणा शासन अन्त्य गरेको हो । जेनजी आन्दोलनपछि छ महिनाभित्र निर्वाचन गराउने कार्यादेश पाएको सरकारले निर्वाचन तयारी अन्तिम चरणमा पु¥याउँदा  प्रजातन्त्रको दीप बालेर अमर बनेका सहिदको त्याग र बलिदानको सम्मान गर्दै प्रजातन्त्र दिवसमा उहाँहरूको सम्मान र सम्झना गरिँदै छ । उद्योग, वाणिज्य तथा आपूर्ति, कानुन, न्याय तथा संसदीय मामिला एवं संस्कृति, पर्यटन तथा नागरिक उड्डयन र ऊर्जा, जलस्रोत तथा सिँचाइमन्त्री अनिलकुमार सिन्हाले सहिदको बलिदानको अंशका रूपमा अहिलेको व्यवस्था रहेको बताउनुभयो । उहाँले विकट परिस्थितिबाट नेपाली जनता गुज्रिएपछि प्रजातन्त्र प्राप्तिका लागि भएको सङ्घर्ष भएको इतिहास स्मरण गर्नुभयो । उहाँले भन्नुभयो, “अहिले आफ्नो स्वेच्छाले खुला तरिकाबाट काम गर्ने वातावरण भएको छ, बोल्ने स्वतन्त्रता, पेसा व्यवसाय गर्ने स्वतन्त्रता प्राप्त भएको छ । यो प्रजातन्त्रका लागि मरिमेट्ने र सहिदको बलिदानको पनि एउटा अंश हो, बलिदानको परिणाम हो ।” प्राध्यापक कृष्ण पोखरेल र जेनजी अभियन्ता मोनिशा चौधरीले २००७ सालको जनक्रान्ति र प्रजातन्त्र स्थापनापछि नागरिकमा स्वाभिमान, स्वतन्त्रता र चेतना अभिवृद्धि हुँदै लोकतान्त्रिक गणतन्त्र स्थापना भएको बताउनुभयो । नागरिक आन्दोलनको जगमा प्रजातान्त्रिक अभ्यासको युग सुरु भएको बताउँदै प्राध्यापक पोखरेलले भन्नुभयो, “२००७ मा प्रजातन्त्र आयो, २०१७ मा खोसियो । फेरि २०४६ मा आयो, २०५९ मा खोसियो । तर प्रजातन्त्र दिवस मुलुकलाई एकतन्त्रीय शासनको चङ्गुलबाट छुट्कारा दिलाउने विशेष दिवस हो, हामी प्रजातन्त्र दिवस ‘सेलिब्रेट’ गर्छौं । यो चेतनाको दीप बाल्ने दिन हो, प्रेरणा हो ।”जेनजी अभियन्ता चौधरीले प्रजातन्त्र स्थापनापछिका अभ्यासले अहिलेको व्यवस्था आएको र सबै नागरिकले राज्य सञ्चालनमा आफ्नो उपस्थिति पाएको बताउनुभयो । उहाँले भन्नुभयो, “यो ठुलो अवसर हो । प्रजातन्त्र प्राप्तिपछि निर्वाचन भएको इतिहास हामीले पढेका छौँ । त्यससँगै धेरै युवा, महिला, दलित, अरू सीमान्तकृत समुदायले संसद् र सरकारमा ठाउँ पाउनुभयो । कानुन निर्माणको अवसर पाउनुभयो । त्यसैले प्रजातन्त्र वा लोकतन्त्र हरेक नागरिकका लागि अवसर हो ।”मन्त्री सिन्हाले प्रजातन्त्र दिवसलाई बिदा मनाउने दिनका रूपमा मात्रै नबुझ्न आग्रह गर्दै यसलाई अनुभूति गरेर राष्ट्रको समुन्नतिका पक्षमा अठोट लिने दिनका रूपमा लिनुपर्ने बताउनुभयो । उहाँले सकारात्मक राजनीतिक अभ्यासमार्फत निकासतर्फ बढ्नुपर्ने बताउनुभयो । उहाँले भन्नुभयो, “प्रजातन्त्र वा लोकतन्त्र जे नामकरण गरे पनि नेपालको निमित्त अपरिहार्य राजनीतिक विषय हो यो । प्रजातन्त्रबिनाको नेपाल परिकल्पना गर्न पनि सकिँदैन । सामान्य जनताबाटै उठ्ने उठेर जाने हो, यो जनता शासक र शासित भनेर छुट्याउने होइन । जनतै शासक भएर आउने व्यवस्था हो ।” मन्त्री सिन्हाले आफ्नो र सन्ततिको भविष्यका निमित्त सुदृढ र आर्थिक रूपमा समृद्ध देशका लागि लोकतान्त्रिक अभ्यास अत्यन्त जरुरी भएकाले देश निर्वाचनमा जुटेको बताउनुभयो । उहाँले भन्नुभयो, “देशमा सुशासन, भ्रष्टाचार अन्त्य, जवाफदेही राज्य प्रणालीका लागि आवाज उठाउँदा जेनजी आन्दोलनमा पनि नवयुवा सहिद हुनुभयो । राज्य व्यवस्थाको सुदृढीकरणका लागि युवाले आवाज उठाउनुभएको थियो । अब निर्वाचनलाई अवसरका रूपमा लिएर देशलाई नयाँ युगतर्फ बढाउनु पर्छ ।”प्राध्यापक पोखरेलले अब निर्वाचनमा भएका राजनीतिक दलमध्ये उत्कृष्टलाई छानेर राजनीतिक निकास दिनुपर्ने बताउनुभयो । उहाँले भन्नुभयो, “जनताले विकल्प दिँदैनन्, जनताले उपलब्ध दलबाटै विकल्प छान्ने हो । जनता आफैँ उम्मेदवार हुने होइनन् । त्यसैले जनताको दायित्व आफूलाई भरोसा लागेको, आफूले विश्वास गरेको राजनीतिक दललाई मत दिने हो । अहिले उपलब्ध विकल्पमध्ये एउटालाई निर्वाचित गरेर देशलाई निकास दिनेतर्फ प्रेरित गर्नु पर्छ ।”",
      "link": "https://gorkhapatraonline.com/news/192705",
      "image": "https://gorkhapatraonline.com/storage/media/337998/conversions/5544-original-thumb.jpg"
    },
    {
      "slug": "192704",
      "title": "भिड देखाउन एआई दुरुपयोग",
      "timestamp": 1771459200000,
      "source": "gp",
      "content": "निर्वाचन नजिकिएसँगै भेटघाटमा सक्रिय उम्मेदवारको तस्बिर र भिडियोले सामाजिक सञ्जालमा चर्चा पाइरहेको छ । यसक्रममा आ–आफ्नो पक्षमा माहोल बनाउन भिड देखाउने होडबाजी उत्तिकै छ । यसका लागि कतिपयले कृत्रिम बुद्धिमत्ता अर्थात् आर्टिफिसियल इन्टेलिजेन्स (एआई) दुरुपयोग गरेको पाइएको छ ।",
      "longContent": "काठमाडौँ, फागुन ७ गते । निर्वाचन नजिकिएसँगै भेटघाटमा सक्रिय उम्मेदवारको तस्बिर र भिडियोले सामाजिक सञ्जालमा चर्चा पाइरहेको छ । यसक्रममा आ–आफ्नो पक्षमा माहोल बनाउन भिड देखाउने होडबाजी उत्तिकै छ । यसका लागि कतिपयले कृत्रिम बुद्धिमत्ता अर्थात् आर्टिफिसियल इन्टेलिजेन्स (एआई) दुरुपयोग गरेको पाइएको छ । अहिले सञ्जालमा चर्चित उम्मेदवारदेखि केही नयाँ उम्मेदवारको तस्बिरसहित सयौँको सङ्ख्यामा मानिसको उपस्थिति देखाउन एआई प्रयोग गर्ने प्रवृत्ति तीव्र छ । झट्ट हेर्दा छुट्याउन नसकिने यसकिसिमका तस्बिर र भिडियो प्रयोगले मतदातालाई नै भ्रमित बनाइरहेको छ । त्यस्ता तस्बिर र भिडियोमा उम्मेदवार र आसपासका केही व्यक्ति वास्तविक हुने भए पनि देखाइने भिड भने एआईद्वारा सिर्जना गरिएको हुन्छ, जुन वास्तविकजस्तै देखिन्छ । भिड देखाउने प्रतिस्पर्धामा पुरानादेखि नयाँ राजनीतिक दल सामेल छन् । यद्यपि उम्मेदवार स्वयम्भन्दा पनि समर्थकले एआई प्रयोगमार्फत तस्बिर र भिडियोमा भिड देखाउन अग्रसरता लिइरहेका छन् । भिड देखाउने यस्तो प्रतिस्पर्धा निर्वाचन आचारसंहिताविपरीत हुने र त्यसले भ्रम सिर्जना गर्ने सरोकारवालाको धारणा छ । यसले निर्वाचनको माहोलमै असर पुग्न सक्ने उहाँहरूको धारणा छ । भिड देखाउँदा मतदाता आकर्षित हुन सक्ने र त्यसले लाभ हुने अपेक्षामा निर्वाचनका क्रममा धेरैभन्दा धेरै भिड देखाउन खोज्ने निर्वाचन मामिलासम्बन्धी जानकार रमेश अधिकारी बताउनुहुन्छ । “हाम्रो समाजमा कोही एक जनालाई नेता मान्ने र त्यसको वरिपरि हिँड्नु पर्छ भन्ने प्रवृत्तिले पनि भिडलाई बढावा दिएको छ,” उहाँले भन्नुभयो ।  यही मान्यताले जसरी पनि भिड देखाउन सामाजिक सञ्जाल प्रयोग/दुरुपयोग हुने गरेको अधिकारीको भनाइ छ । विगतमा पुराना राजनीतिक दलले यस्तो अभ्यासलाई जोड दिए पनि अहिले नयाँ राजनीतिक दलले पनि त्यही शैली स्वीकार गरेको उहाँले बताउनुभयो । “सञ्जालमा भिड देखाउने परम्परागत दलहरूको प्रवृत्तिलाई नयाँ दलहरूले झन् व्यापक गराइरहेको पाइन्छ,” उहाँले भन्नुभयो । विश्वभरै निर्वाचनका क्रममा एआई प्रयोग बढिरहे पनि नेपालको सन्दर्भमा एआई भन्नासाथ त्यसको सकारात्मक प्रयोग बुझ्ने प्रचलन नरहेको काठमाडौँ विश्वविद्यालय अन्तर्गतको कृत्रिम बुद्धिमत्ता विभागका उपप्राध्यापक डा. मनोज शाक्य बताउनुहुन्छ । “डिपफेकका लागि पनि एआई प्रयोग हुने भएकाले त्यसैलाई एआई बुझ्ने प्रचलन पनि छ,” उहाँले भन्नुभयो । त्यही डिपफेकमार्फत आफूलाई फाइदा हुने गरी निर्वाचनका लागि तस्बिर तथा भिडियो बनाएर प्रचार गर्ने शैली देखिन थालेको उहाँले बताउनुभयो । “कुनै पनि हिसाबले डिपफेक प्रयोग गलत हो,” उहाँले भन्नुभयो । नेपालमा एआईसम्बन्धी प्रस्ट कानुन नभएकाले यसको दुरुपयोग हुँदा कारबाही व्यवस्था भने नरहेको उहाँले जानकारी दिनुभयो । अधिवक्ता बाबुराम अर्याल भने एआई प्रयोग गरेर जोकसैले पोस्ट सार्वजनिक गरे पनि उम्मेदवार त्यसको जिम्मेवार हुनुपर्ने बताउनुहुन्छ । “समर्थक अथवा कोही कसैले यसकिसिमका काम गरे पनि उम्मेदवारले नै त्यसका लागि अर्थपूर्ण पहल लिनु पर्छ,” उहाँले भन्नुभयो । खासगरी यस्ता पोस्टले भ्रम फैलाउने र त्यसले निर्वाचनलाई समेत असर गर्न सक्ने हुनाले निर्वाचन आयोगको आचारसंहिताविपरीत हुने उहाँको बुझाइ छ । निर्वाचन आयोगले सामाजिक सञ्जालमा एआई प्रयोग गरी वा नगरी निर्वाचन प्रभाव पार्ने उद्देश्यले होच्याउने, दुष्प्रचार गर्ने, भ्रामक सूचना सम्पे्रषण गर्ने, अपमान गर्ने, द्वेषपूर्ण भाषण जस्ता भ्रामक टिकाटिप्पणी कसैले पनि गर्न वा गराउन नहुने विषयलाई आचारसंहितामा समेटेको छ । “कुनै प्रयोजनका लागि प्रकाशन वा प्रसारण भएको सू्चना वा सामग्री एआई प्रयोग गरी वा नगरी निर्वाचनमा प्रभाव पार्ने उद्देश्यले तोडमरोड गरी/गराई सामाजिक सञ्जालमा पोस्ट, रिपोस्ट, सेयर, कमेन्ट वा प्रतिकमेन्ट, लाइभ स्ट्रिमिङ, ट्याग वा मेन्सनलगायतका कार्य गर्न वा गराउन नहुने,” आचारसंहितामा उल्लेख छ ।",
      "link": "https://gorkhapatraonline.com/news/192704",
      "image": "https://gorkhapatraonline.com/storage/media/337997/conversions/online-class-video-conference-original-thumb.jpg"
    },
    {
      "slug": "192698",
      "title": "गहुँ खेती प्रविधिबारे कृषक तालिम",
      "timestamp": 1771372800000,
      "source": "gp",
      "content": "नेपालको प्रमुख खाद्यन्न बाली गहुँको उत्पादकत्व बृद्धि गर्ने लक्ष्यसहित उन्नत गहुँ खेती प्रविधि बारेमा कृषकलक्षित तालिम सुरु गरिएको छ । नेपाल कृषि अनुसन्धान परिषद अन्तर्गतको राष्ट्रिय गहुँ बाँली अनुसन्धान कार्यक्रम रुपन्देहीले बुधबारदेखि एक हप्ते तालिम सुरु गरेको हो ।",
      "longContent": "गोरखापत्र समाचारदाताकाठमाडौं, फागुन ६ गते । नेपालको प्रमुख खाद्यन्न बाली गहुँको उत्पादकत्व बृद्धि गर्ने लक्ष्यसहित उन्नत गहुँ खेती प्रविधि बारेमा कृषकलक्षित तालिम सुरु गरिएको छ । नेपाल कृषि अनुसन्धान परिषद अन्तर्गतको राष्ट्रिय गहुँ बाँली अनुसन्धान कार्यक्रम रुपन्देहीले बुधबारदेखि एक हप्ते तालिम सुरु गरेको हो ।राष्ट्रिय खाद्य सुरक्षासँग प्रत्यक्ष रुपमा जोडिएको गहुँ बाली खेतीमा गुणस्तरीय बीउको प्रयोग, सन्तुलित मल व्यवस्थापन, समयमै रोग–कीरा नियन्त्रण तथा उन्नत खेती प्रविधिबारे तालिममा सहभागीलाई जानकारी दिइने छ। राष्ट्रिय गहुँ बाली अनुसन्धान कार्यक्रमका संयोजक डा. रोशन बस्नेत र कृषि तथा पशु विज्ञान अध्ययन संस्थान, पक्लिहवा क्याम्पस प्रमुख जन्मजय गैरेले संयुक्त रुपमा तालिमको उद्घाटन गर्नुभयो ।  कार्यक्रममा क्याम्पस प्रमुख गैरेले कृषि क्षेत्रमा वैज्ञानिक अनुसन्धान र कृषकबिचको सहकार्य अझै सुदृढ बनाउन यस्ता तालिमहरुले सहयोग पुग्ने विश्वास व्यक्त गर्नुभयो। उहाँले कृषकले सिकेका प्रविधि आफ्ना समुदायमा विस्तार गरेमा समग्र कृषि उत्पादन र खाद्य सुरक्षामा सकारात्मक प्रभाव पर्ने धारणा व्यक्त गर्नुभयो ।राष्ट्रिय गहुँ बाली अनुसन्धान कार्यक्रमका संयोजक डा. रोशन वस्नेतका अनुसार, तालिम अवधिमा राष्ट्रिय गहुँ बाली अनुसन्धान कार्यव्रmमले विकास गरेको जलवायु अनुकुलन र बढी उत्पादन दिने जातहरुबारे जानकारी, बाली तथा सिँचाइ व्यवस्थापन, माटो परीक्षण तथा सन्तुलित मल प्रयोग, रोग तथा कीरा व्यवस्थापन विषयमा जानकारी दिइनेछ। उहाँले यान्त्रिकीकरण जलवायु परिवर्तन अनुकूल प्रविधि, गहुँ कटानपछिको व्यवस्थापन सम्बन्धी सैद्धान्तिक ज्ञान तालिम अवधिमा दिइने बताउनुभयो ।तालिमका संयोजक वैज्ञानिक नारायण खत्रीले तालिमबाट कृषकहरूको सीप तथा ज्ञान अभिवृद्धि भई स्थानीय स्तरमा उन्नत गहुँ खेती प्रविधि विस्तार हुने विश्वास व्यक्त गर्नुभयो ।  तालिममा २५ जिल्लाबाट सहभागिता रहेको छ ।",
      "link": "https://gorkhapatraonline.com/news/192698",
      "image": "https://gorkhapatraonline.com/storage/media/337987/conversions/dipak1-original-thumb.jpg"
    },
    {
      "slug": "192696",
      "title": "महायज्ञबाट दुई करोडभन्दा बढी दान संकलन",
      "timestamp": 1771372800000,
      "source": "gp",
      "content": "देवघाटधाममा सम्पन्न शतचण्डी महायज्ञ तथा देवघाट माघ महोत्सवमा दुई करोड ३४ लाख ५२ हजार ८३४ रुपियाँ दान सङ्कलन भएको छ ।",
      "longContent": "अमरराज नहर्कीतनहुँ, फागुन ६ गते । देवघाटधाममा सम्पन्न शतचण्डी महायज्ञ तथा देवघाट माघ महोत्सवमा दुई करोड ३४ लाख ५२ हजार ८३४ रुपियाँ दान सङ्कलन भएको छ । माघ १९ गतेदेखि फागुन ३ गते (महाशिवरात्री) सम्म सञ्चालित धार्मिक अनुष्ठानको आय–व्यय विवरण सार्वजनिक गरिएको हो । देवघाट गाउँपालिका –५ टाउनचोकस्थित दुर्गा पाञ्चायन मन्दिर (श्री रामराम मन्दिर) को जिर्णोद्वार तथा आश्रम निर्माणको उद्देश्यले आयोजना गरिएको उक्त महायज्ञ रामराम मन्दिर निर्माण समितिको संयोजनमा तथा मन्दिरका पीठाधीश कथावाचक शीतल कृष्ण महाराजको संकल्पमा सम्पन्न भएको छ ।आयोजकले मङ्गलबार गरेको पत्रकार सम्मेलनअनुसार बोलकबोलबाट एक करोड ५६ लाख १७ हजार ३८६ रुपियाँ तथा यज्ञस्थलमा नगद ७८ लाख ३५ हजार ४४८ रुपियाँ संकलन भएको थियो । दानपेटिकामा प्राप्त रकमसमेत जोड्दा कुल आम्दानी दुई करोड ३४ लाख ५२ हजार ८३४ रुपियाँ पुगेको जनाइएको छ । महायज्ञ सञ्चालनमा विभिन्न शीर्षकमा ६८ लाख ३३ हजार ३६ रुपियाँ खर्च भएको विवरण सार्वजनिक गरिएको छ । खर्चमध्ये सबैभन्दा बढी २२ लाख ७१ हजार ८८० रुपियाँ दान–दक्षिणामा व्यय भएको आयोजकले जनाएको छ । कुल खर्च कटाउदा एक करोड ६६ लाख १९ हजार ७९८ रुपियाँ बचत भएको छ ।सङ्कल्पकर्ता आचार्य शीतल कृष्णले सबै श्रद्धालु, दातृव्यक्ति तथा सहयोगी संस्थाको सहकार्यले महायज्ञ सफल भएको बताउनुभयो । कार्यक्रम सम्पन्न भएको ४८ घण्टाभित्र आय–व्यय सार्वजनिक गरिएको उल्लेख गर्दै उहाँले धार्मिक पारदर्शितालाई प्राथमिकता दिएको स्पष्ट गर्नुभयो । महायज्ञ अवधिभर देश–विदेशबाट आएका करिब ३० हजार भक्तजनलाई निःशुल्क आवास र भोजनको व्यवस्था गरिएको आयोजकले जनाएको छ ।",
      "link": "https://gorkhapatraonline.com/news/192696",
      "image": "https://gorkhapatraonline.com/storage/media/337985/conversions/mahayagya-original-thumb.jpg"
    },
    {
      "slug": "192694",
      "title": "बन्द रहेको एक्सरे सेवा सुचारु",
      "timestamp": 1771372800000,
      "source": "gp",
      "content": "दुई सातादेखि बन्द रहेको जिल्ला अस्पताल हुम्लाको एक्सरे सेवा पुनः सञ्चालनमा आएको छ । गत माघ महिनाको २० गतेदेखि बन्द रहेको उक्त एक्सरे सेवा फागुन ६ गतेबाट सञ्चालनमा आएको हो ।",
      "longContent": "नन्द सिंहरलिङ (हुम्ला), फागुन ६ गते । दुई सातादेखि बन्द रहेको जिल्ला अस्पताल हुम्लाको एक्सरे सेवा पुनः सञ्चालनमा आएको छ । गत माघ महिनाको २० गतेदेखि बन्द रहेको उक्त एक्सरे सेवा फागुन ६ गतेबाट सञ्चालनमा आएको हो । यसअघि अस्पतालमा पुगेका स्थानीय नागरिक रित्तो हातमा फर्कनु परेको भए पनि जिल्ला बाहिरबाट एक्सरे मेसिन हुम्ला आइ पुगेपछि यहाँका सेवाग्राहीले सहज रुपमा सेवा पाएका छन् ।गत माघ २८ गते गोरखापत्रमा समाचार प्रकाशन भएपछि जिल्ला अस्पताल हुम्लाले तत्काल एक्सरे मेसिनको बन्दोबस्त गरी सेवा प्रवाह सहज गरेको छ । दुई हप्ताअघि एक्सरेको क्यासेट बिग्रिएपछि करिब दुई साता सेवाग्राही एक्सरे सेवाबाट बञ्चित भएका थिए ।दैनिक १० देखि १५ जना सेवाग्राही एक्सरे सेवा नहुँदा फर्किनु परेको स्थानीयले गुनासो गरेका थिए । पुरानो एक्सरे मर्मत गर्न तीनदेखि चार लाखसम्म रुपियाँ खर्च लाग्ने भएकाले जिल्ला अस्पताल हुम्लाले उक्त मेसिन निक्स साइमन्स इन्स्टिच्युट ललितपुरलाई अनुरोध गरेको थियो ।अस्पतालको अनुरोधपछि उक्त इन्स्टिच्युटले २ लाख १५ हजार बराबरको एक्सरे निःशुल्क रुपमा सहयोग गरेको स्वास्थ्य सेवा कार्यालय हुम्लाका सुव्वा मणिकृष्ण जैसीले बताउनुभयो ।",
      "link": "https://gorkhapatraonline.com/news/192694",
      "image": "https://gorkhapatraonline.com/storage/media/337983/conversions/jilla-aspatal-original-thumb.jpg"
    },
    {
      "slug": "192670",
      "title": "चन्द्रागिरिसहित पाँच स्थानीय तहमा ‘सामुदायिक नर्सिङ तथा घरदैलो’ कार्यक्रम प्रभावकारी",
      "timestamp": 1771372800000,
      "source": "gp",
      "content": "सरकारले पाँच स्थानीय तहमा ‘सामुदायिक नर्सिङ तथा घरदैलो’ कार्यक्रममार्फत बच्चादेखि ज्येष्ठ नागरिकको स्वास्थ्य परीक्षण गर्दै आएका छन् ।",
      "longContent": "काठमाडौँ, फागुन ६ गते । सरकारले पाँच स्थानीय तहमा ‘सामुदायिक नर्सिङ तथा घरदैलो’ कार्यक्रममार्फत बच्चादेखि ज्येष्ठ नागरिकको स्वास्थ्य परीक्षण गर्दै आएका छन् ।काठमाडौँको चन्द्रागिरि नगरपालिका, मोरङको इटहरी उपमहानगरपालिका, महोत्तरीको बर्दिवास नगरपालिका,स्याङ्जाको बालिङ नगरपालिका र बर्दियाको बारबर्दिया नगरपालिकामा सञ्चालन गरेको कार्यक्रम प्रभावकारी बन्दै गएको स्वास्थ्य सेवा विभागका नर्सिङ तथा सामाजिक सुरक्षा महाशाखाका निर्देशक हीरादेवी निरौला जानकारी दिनुभयो । ती नगरपालिकाको प्रत्येक वडामा एक जना नर्सले खटिई स्थानीयवासीको स्वास्थ्यसम्बन्धी पूर्ण तथ्याङ्क सङ्कलन, स्वास्थ्य अवस्थालगायतका विवरण सङ्कलन गर्दै सचेतना फैलाउने काम गर्ने उहाँले बताउनुभयो । “घरदैलो कार्यक्रममा नर्सहरू प्रत्येक घरमा गई गर्भवतीदेखि ज्येष्ठ नागरिकको स्वास्थ्य चेकजाँचसम्मको डिजिटल प्रोफाइल तयार गरिन्छ”, उहाँले भन्नुभयो, “ती व्यक्तिको स्वास्थ्य जोखिमको आधारमा समय समयमा उपचारात्मक सेवा प्रदान गर्ने गर्दछन् ।”चन्द्रागिरि नगरपालिकाका जनस्वास्थ्य शाखाका प्रमुख एवं  वरिष्ठ जनस्वास्थ्य अधिकृत शम्भुकुमार महतोले विगत तीनवर्षदेखि नगरपालिकाका १५ वटै वडामा ‘सामुदायिक नर्सिङ तथा घरदैलो’ कार्यक्रम सञ्चालन हुँदै आएको जानकारी दिँदै यसबाट मार्फत बालबालिका, महिला तथा ज्येष्ठ नागरिक लाभान्वित भएको बताउनुभयो । उहाँका अनुसार कार्यक्रम अन्तर्गत सुरक्षित मातृत्व र  नसर्ने रोगको सेवा वढी प्रभावकारी छन् ।  उहाँले भन्नुभयो  “घरदैलोमा पुगेको समयमा नर्सहरूले रक्तचापको जाँच, मघुमेह, उच्चरक्तचाप, शरीरको तौललगायतको परीक्षण गर्दछन् ।” घरमा नै स्वास्थ्य जीवनशैली प्रवर्धन गरी सर्ने र नसर्ने रोग कम गराउन पनि कार्यक्रमले महत्त्वपूर्ण भूमिका खेल्ने वरिष्ठ जनस्वास्थ्य अधिकृत महतोको भनाइ रहेको छ ।नर्सिङ तथा सामाजिक सुरक्षा महाशाखाका निर्देशक निरौलाले नर्सिङ घरदैलो कार्यक्रममा खटिने नर्सले गर्भवती, सुत्केरी, सुत्केरी पश्चात्, नवशिशु स्वास्थ्य, बालस्वास्थ्य, किशोरकिशारी स्वास्थ्य, वयस्कदेखि ज्येष्ठ नागरिकलाई घरमा गई नियमित स्वास्थ्य परीक्षण र प्राथमिक उपचारसमेत प्रदान गर्ने बताउनुभयो । यस्तै मानिसलाई मुटुरोग, मनोरोग, पाठेघरको क्यान्सर, मानसिक स्वास्थ्य, स्तन क्यान्सरसमेतको जनचेतना फैलाउने छन् ।यस्तै घरघरमा पुगी नर्सहरूले मानिसको व्यवहार गर्ने, स्वस्थ जीवनशैली र सन्तुलित खाना खान प्रोत्साहन र धुम्रपान तथा मध्यपान निरुत्साहित समेत गर्ने छन् । कार्यक्रमले गर्दा बर्दिवास नगरपालिकामा संस्थागत रूपमा सुत्केरी गराउने बढेको महाशाखाका निर्देशक निरौलाले जानकारी दिनुभयो । उहाँले अन्य स्थानीय तहमा पनि चाँडै  कार्यक्रम लागु गर्ने बताउनुभयो । रासस",
      "link": "https://gorkhapatraonline.com/news/192670",
      "image": "https://gorkhapatraonline.com/storage/media/337947/conversions/60a74c7371fcc_60a73fe46913f_chandragiri-nagarpalika-original-thumb.jpg"
    },
    {
      "slug": "192659",
      "title": "गाउँ–गाउँमा बढे मौसमी फ्लुका बिरामी",
      "timestamp": 1771372800000,
      "source": "gp",
      "content": "जिल्लाको सातवटै गाउँपालिकामा रुघाखोकी, ज्वरो र दमजस्ता रोगको बिरामी बढेका छन् । माघ १० गते परेको हिमपातले चिसो बढेपछि यस्ता बिरामीहरु दैनिक रुपमा बढिरहेका हुन् ।",
      "longContent": "राजन रावतहुम्ला, फागुन ६ गते । जिल्लाको सातवटै गाउँपालिकामा रुघाखोकी, ज्वरो र दमजस्ता रोगको बिरामी बढेका छन् । माघ १० गते परेको हिमपातले चिसो बढेपछि यस्ता बिरामीहरु दैनिक रुपमा बढिरहेका हुन् ।सर्केगार्ड गाउँपालिकाभर रुघाखोकी, ज्वरो र टाउको दुख्ने बिरामी बढी रहेको सो गाउँका स्थानीय प्रकाश ऐडीले बताउनुभयो । ती गाउँबस्तीमा प्रत्येक घरमा रुघाखोकी र ज्वरोका बिरामी भइरहेको उहाँले बताउनुभयो । त्यसैगरी सोही वडाको फुचा गाउँमा पनि यस्ता बिरामी रहेको उहाँँले जानकारी दिनुभयो । एउटै गाउँमा ६७ जना रुघखोकी, ज्वरो आउने र टाउको दुख्ने बिरामी परेपछि आधारभूत स्वास्थ्य सेवा केन्द्रले राहादेबले शिबिर सञ्चालन गरेर बिरामीको उपचार गर्नुपरेको सो केन्द्रका संयोजक सूर्यबहादुर ऐडीले बताउनुभयो । रुघाखोकी, ज्वरो र टाउको दुख्ने बिरामी बढेपछि स्वास्थ्य संस्थामा बिरामीको चाप बढिरहेको उहाँले बताउनुभयो । सर्केगार्ड गाउँपालकाका अन्य वडामा पनि यस्ता बिरामी बढिरहेको गाउँपालिकाले स्वास्थ्य शाखाले जनाएको छ । यता ताँजाकोट गाउँपालिकाका पाँचवटै वडाका बस्तीमा पनि रुघाखोकी, ज्वरो र टाउको दुख्ने मौसमी फ्लुका बिरामी बढिरहेको गाउँपालिका स्वास्थ्य शाखा प्रमुख धनराज ढकालले बताउनुभयो । त्यसैगरी अदानचुली, चङ्खेली, खार्पुनाथ र नाम्खा गाउँपालिकामा बिरामी केही दिनयता बढिरहेको र स्वास्थ्य संस्थामा उपचारका लागि आउने बिरामीको घुइँचो लाग्ने गरेको ती गाउँपालिकाका स्वास्थ्य शाखाले जनाएको छ । यता, जिल्ला अस्पतालम पनि रुघाखोकी र ज्व्।रोका बिरामीहरु बढिरहेको अस्पतालमा चाप बढेको अस्पतालका चिकीत्सक भिम बुढाले बताउनुभयो । पहिलेभन्दा पन्ध्र प्रतिशतले यस्ता बिरामी बढेको र त्योसँगै दमका बिरामी पनि बढी रहेको उहाँले बताउनुभयो । चिसो बढेको कारण मौसमी फ्लुका रोगहरु बढ्ने भएको कारण जिल्लावासीलाई सुरक्षित रहन अस्पतालले आग्रह गरेको छ ।",
      "link": "https://gorkhapatraonline.com/news/192659",
      "image": "https://gorkhapatraonline.com/storage/media/337908/conversions/birami-humla-Rajan-original-thumb.jpg"
    },
    {
      "slug": "192647",
      "title": "जाली नोटसहित मियाँ पक्राउ",
      "timestamp": 1771372800000,
      "source": "gp",
      "content": "सुनसरीको इनरुवा नगरपालिकामा पाँच सय दरको आठ थान जाली नोटसहित एक जना पक्राउ परेका छन् । जिल्लाको इनरुवा नगरपालिका –५ बलाहास्थित सब्जीबजारमा सब्जी खरिदगरी जाली नोट दिएको सूचनाको आधारमा इनरुवा –१० जल्पापुरका २५ वर्षीय आजाद मियाँलाई पक्राउ गरेको जिल्ला प्रहरी कार्यालय सुनसरीले जनाएको छ ।",
      "longContent": "जयकृष्ण यादव इनरुवा, फागुन ६ गते । सुनसरीको इनरुवा नगरपालिकामा पाँच सय दरको आठ थान जाली नोटसहित एक जना पक्राउ परेका छन् । जिल्लाको इनरुवा नगरपालिका–५, बलाहास्थित सब्जी बजारमा सब्जी खरिद गरी जाली नोट दिएको सूचनाको आधारमा इनरुवा–१०, जल्पापुरका २५ वर्षीय आजाद मियाँलाई पक्राउ गरेको जिल्ला प्रहरी कार्यालय सुनसरीले जनाएको छ । प्रहरी टोलीले मियाँलाई चेकजाँच तथा खानतलासी गर्दा जाली नोट ५०० दरका आठ थान गरी चार हजार रुपियाँ फेला पारेको छ । मियाँलाई जाली नोटसहित नियन्त्रणमा लिई जिल्ला प्रहरी कार्यालय सुनसरीमा थप अनुसन्धान गर्ने काम भइरहेको प्रहरी नायब उपरीक्षक चन्द्रबहादुर खड्काले जानकारी दिनुभयो ।",
      "link": "https://gorkhapatraonline.com/news/192647",
      "image": "https://gorkhapatraonline.com/storage/media/337882/conversions/jali-not-original-thumb.jpg"
    },
    {
      "slug": "192644",
      "title": "शिशुको शव फेला",
      "timestamp": 1771372800000,
      "source": "gp",
      "content": "झापाको मेचीनगरको नवजात शिशुको शव फेला परेको प्रहरीले जनाएको छ । स्थानीयले नवजात शिशुको शव देखेपछि प्रहरीलाई खबर गरेपछि प्रहरी घटनास्थलमा पुगेको थियो ।",
      "longContent": "विष्णुप्रसाद पोखरेलदमक, फागुन ६ गते । झापाको मेचीनगरको नवजात शिशुको शव फेला परेको प्रहरीले जनाएको छ । स्थानीयले नवजात शिशुको शव देखेपछि प्रहरीलाई खबर गरेपछि प्रहरी घटनास्थलमा पुगेको थियो ।बुधबार बिहान मेचीनगर-२, भृकुटी चोकस्थित दीपक बरालको खाली जग्गामा अन्दाजी ३ महिनाकोजस्तो देखिने सालनालसहितको लिङ्ग नछुटिएको नवजात शिशुको शव फेला परेको जिल्ला प्रहरी कार्यालय झापाका प्रवक्ता खगेन्द्रबहादुर खड्काले बताउनुभयो । घटनाबारे प्रहरीले अनुसन्धान बढाएको खड्काले बताउनुभयो । शिशुको शव पोस्टमार्टमका लागि मेची अस्पताल भद्रपुर लगिएको छ ।",
      "link": "https://gorkhapatraonline.com/news/192644",
      "image": "https://gorkhapatraonline.com/storage/media/337877/conversions/death-child2-original-thumb.jpg"
    },
    {
      "slug": "192582",
      "title": "‘गरिखाने वातावरण देऊ’",
      "timestamp": 1771372800000,
      "source": "gp",
      "content": "आसन्न प्रतिनिधि सभा सदस्यको निर्वाचनको मिति जतिजति नजिक हुँदै छ चुनावी सरगर्मी त्यसै गरी बढिरहेको छ । निर्वाचन आयोगले फागुन ४ गतेदेखि निर्वाचन प्रचारप्रसार गर्ने बाटो खुला गरिदिएपछि भने चुनावी चहल पहल बढेको छ । अहिले राजनीतिक दलका नेता मतदाताको घरदैलोमा व्यस्त छन् । यस्तै अभियान काठमाडौँ निर्वाचन क्षेत्र नं ६ मा पनि जारी छ । यस क्षेत्रमा पनि उम्मेदवारबिच रोचक उपस्थिति रहेको छ । कतिपय मतदाताले विगतमा गरेका काम र अब गर्नुपर्ने कामबारे प्रश्न सोधिरहेका छन् । कोही उम्मेदवारका कुरामा मुन्टो हल्लाउँदै मौन समर्थन गर्छन् भने कतिपयले प्रतिप्रश्न पनि गरिरहेका दृश्य देखिएका छन् ।",
      "longContent": "राष्ट्रिय समाचार समितिकाठमाडौँ, फागुन ६ गते । आसन्न प्रतिनिधि सभा सदस्यको निर्वाचनको मिति जतिजति नजिक हुँदै छ चुनावी सरगर्मी त्यसै गरी बढिरहेको छ । निर्वाचन आयोगले फागुन ४ गतेदेखि निर्वाचन प्रचारप्रसार गर्ने बाटो खुला गरिदिएपछि भने चुनावी चहल पहल बढेको छ । अहिले राजनीतिक दलका नेता मतदाताको घरदैलोमा व्यस्त छन् । यस्तै अभियान काठमाडौँ निर्वाचन क्षेत्र नं ६ मा पनि जारी छ । यस क्षेत्रमा पनि उम्मेदवारबिच रोचक उपस्थिति रहेको छ । कतिपय मतदाताले विगतमा गरेका काम र अब गर्नुपर्ने कामबारे प्रश्न सोधिरहेका छन् । कोही उम्मेदवारका कुरामा मुन्टो हल्लाउँदै मौन समर्थन गर्छन् भने कतिपयले प्रतिप्रश्न पनि गरिरहेका दृश्य देखिएका छन् ।उम्मेदवारहरू आआफ्नो घोषणापत्रका आधारमा मत मागिरहेका दृश्य देख्न सकिन्छ । तारकेश्वरका मतदाता विष्णु लामिछानेले स्वास्थ्य, शिक्षा, रोजगार सुनिश्चित गर्दै नागरिकले सहज रूपमा सरकारी सेवा पाउने वातावरण गराउनुपर्ने अहिलेको टड्कारो आवश्यकता रहेको बताउनुभयो । यसतर्फ उम्मेदवारले ध्यान दिनुपर्ने बताउँदै लामिछानेले भन्नुभयो, “अहिलेसम्म उम्मेदवारसँग मेरो भेट भएको त छैन, भेटेपछि म स्वास्थ्य, शिक्षा, रोजगारबारे तपाईंको प्रतिबद्धता के हो, सरकारी सेवा सहज पाउनेबारेमा के सोच्नुभएको छ भनि प्रश्न गर्छु ।”काठमाडौँ क्षेत्र नम्बर ६ फरक फरक तीन खालको भौगोलिक स्थितिमा विभाजित क्षेत्र हो । एउटा मुख्य सहर भएको क्षेत्र छ, जुन काठमाडौँ महानरगभित्र पर्छ । लैनचौर, बागबजारलगायत ठाउँ पनि यही क्षेत्रमा छ । अर्को बिच क्षेत्र छ महानगरभन्दा अलि पर र काँठभन्दा अलि तल टोखा र तारकेश्वर नगरपालिकाका केही वडा पर्छन् । धेरै जिल्लाबाट बसाइँ सरेर आएर सहर बनेको ठाउँ यसभित्र पर्छ । अर्को काँठ क्षेत्र जस्तै साङ्ला, झोर यहाँ रहेको छ । तीन भूगोलका फरक फरक मनोविज्ञान रहेका छन् र समस्या पनि फरक फरक रहेका छन् । टोखाकी राममाया शर्माले चुनावमा खुट्टै ढोगौँला जसरी नमस्कार गर्दै यो गर्छु र त्यो गर्छु भन्दै आइपुग्छन् तर पछि वास्तै गर्दैनन्, सबै नेता उस्तै पनि आलोचना गर्नुभयो । यस क्षेत्रमा राष्ट्रिय स्वतन्त्र पार्टी (रास्वपा) ले उम्मेदवार दोहो¥याउँदा नेपाली कांग्रेस र नेकपा (एमाले) ले उम्मेदवार फेरेका छन् । यता नेपाली कम्युनिस्ट पार्टी (नेकपा) ले २०७० सालको दोस्रो संविधान सभा निर्वाचनमा उम्मेदवार बनेर तेस्रो स्थानमा चित्त बुझाएका नेता हिमाल (हिमलाल) शर्मालाई उम्मेदवार बनाएको छ । यहाँ पनि प्रमुख दलका उम्मेदवार नै मुख्य प्रतिस्पर्धी देखिएका छन् । काठमाडौँ क्षेत्र नम्बर ६ मा कुल उम्मेदवार २० जना रहेका छन्, जसमा पाँच जना स्वतन्त्र रूपमा उठेका छन् । यहाँ नेकपा (एमाले) बाट अमनकुमार मास्के, नेपाली कांग्रेसबाट कृष्ण (सबुज) बानियाँ र नेपाली कम्युनिस्ट पार्टी (नेकपा) बाट हेमलाल शर्मा र राष्ट्रिय स्वतन्त्र पार्टीबाट शिशिर खनाल उम्मेदवार रहेका छन् । उनीहरू चार जनाबिच नै यहाँ मुख्य प्रतिस्पर्धा हुने बताइन्छ । यस्तै राप्रपाबाट उद्धवराज भेटवाल, उज्यालो नेपाल पार्टीबाट वारिस धरेल, नेपाल मजदुर किसान पार्टीबाट इन्द्रकुमारी वज्राचार्य र राष्ट्रिय जनमोर्चाबाट जगतप्रसाद रेग्मीलगायतको उम्मेदवारी रहेको छ । काठमाडौँ ६ का एमालेका उम्मेदवार अमनकुमार मास्के बागमती प्रदेश सभा सदस्यबाट राजीनामा दिएर चुनावी मैदानमा होमिनुभएको छ । रास्वपाका शिशिर खनाल भने गत २०७९ को निर्वाचनमा विजयी भएर यसपालि पनि दोहो¥याउँदै हुनुहुन्छ । उहाँ नेपाली कम्युनिस्ट पार्टीका संयोजक पुष्पकमल दाहाल ‘प्रचण्ड’ प्रधानमन्त्री हुँदा छोटो समय शिक्षा तथा विज्ञान प्रविधिमन्त्री पनि बन्नुभएको थियो । मनमैँजुमा पसल चलाएर बस्नुभएका कृष्ण श्रेष्ठले अझै यो क्षेत्रमा विकास गर्न नपुगेको बताउँदै नागरिकको जीवन सहज रूपमा चल्ने वातावरण र काम गरेर खानेहरूलाई सहज हुने अवस्था सिर्जना गर्नुपर्ने बताउनुभयो । के भन्छन् उम्मेदवार ?रास्वपाका उम्मेदवार खनाल आगामी १० वर्षमा सम्मानजनक मध्यम आय भएको मुलुक बनाउन नेपालको कानुन तथा नीतिगत सुधार गर्नुपर्ने र व्यवसाय गर्नका लागि सुरक्षित नेपाल बनाउनुपर्ने बताउँदै रोजगारी सिर्जना गर्नतर्फ आफू अग्रसर रहेको उल्लेख गर्नुहुन्छ । नेकपाका उम्मेदवार शर्मा पुस्तान्तरणको नयाँ बहस सुरु भएको उल्लेख गर्दै शिक्षा, स्वास्थ्य र रोजगारीलाई संविधानमा ग्यारेन्टी गराइएको तर कार्यान्वयन नभएकाले त्यसलाई व्यवहारमै लागु गरेर देखाउन जरुरी रहेको बताउनुहुन्छ । एमालेका उम्मेदवार मास्केले भने यहाँका नागरिकको दुःखसुखको साथी नै आफू बन्न चाहेको बताउनुभएको छ । नेपाली कांग्रेसका उम्मेदवार बानियाँले मतदाताको दैलो दैलोमा गएर मतदातालाई बुझाउँदै जेनजी र नागरिकले खोजेको परिवर्तनको संवाहक बनेर उभिने बताउनुभएको छ ।",
      "link": "https://gorkhapatraonline.com/news/192582",
      "image": "https://gorkhapatraonline.com/storage/media/337786/conversions/212-original-thumb.jpg"
    }
  ]
}