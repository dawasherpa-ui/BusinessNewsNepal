{
  "date": "2025-11-27T03:29:54.154Z",
  "news": [
    {
      "slug": "181323",
      "title": "पूर्वाधारमा लगानी गर्न आतुर छौँ",
      "timestamp": 1764201600000,
      "source": "gp",
      "content": "योगदानमा आाधारित सामाजिक सुरक्षा कोषको आयोजनामा आठौँ सामाजिक सुरक्षा दिवस बिहीबार मनाइँदै छ ।",
      "longContent": "योगदानमा आाधारित सामाजिक सुरक्षा कोषको आयोजनामा आठौँ सामाजिक सुरक्षा दिवस बिहीबार मनाइँदै छ । सरकारले आमनागरिकलाई सामाजिक सुरक्षाको दायरामा ल्याउने गरी २०७५ मङ्सिर ११ गते योगदानमा आधारित सामाजिक सुरक्षा कार्यक्रम थालेकामा २०७६ साउन १ देखि औपचारिक क्षेत्रमा रोजगारदाता कोषको योजनामा सूचीकृत भई आफ्ना कर्मचारीलाई कोषमा जोड्न सुरु भएको हो । तीन वर्षदेखि वैदेशिक रोजगारीमा गएका वा विदेशमा स्वरोजगार भएका श्रमिक, अनौपचारिक क्षेत्र र स्वरोजगार श्रमिकसमेत कोषको योजनामा जोडिएका छन् । कोषमा योगदानकर्ता र राष्ट्रिय कल्याणकारी कोषको समेत गरेर एक खर्ब २६ अर्ब रुपियाँ रहेको छ, जसमा कुल योगदान रकम ९५ अर्ब ६० करोडभन्दा बढी पुगेका छ । उक्त रकमलाई उचित स्थानमा लगानी गर्न सके योगदानकर्तालाई हुने लाभका अतिरिक्त बेरोजगारी कम गर्नसमेत सहयोग पुग्ने ठानेर चालु आर्थिक वर्ष २०८२/८३ को बजेटमा कोषको रकमलाई उत्पादन र पूर्वाधार क्षेत्रमा लगानी गर्न सकिने व्यवस्था गरिएको छ । प्रस्तुत छ यिनै विषयमा केन्द्रित हुँदै कोषका कार्यकारी निर्देशक कविराज अधिकारीसँग गोरखापत्रका सीता शर्माले गरेको कुराकानीको सम्पादित अंश :  योगदानमा आधारित सामाजिक सुरक्षा कोषमा हाल योगदानकर्ता र राष्ट्रिय कल्याणकारी कोषको समेत गरेर एक खर्ब २६ अर्ब बराबरको रकम रहेको छ । निक्षेपको घट्दो ब्याजदरले प्रतिफल सङ्कुचित हुँदै आएका बेला कोषले लगानी विस्तार गर्ने रणनीतिका रूपमा बैङ्क तथा वित्तीय संस्था र कम्पनीको संस्थापक सेयरमा लगानी गर्ने भएको छ । सोसम्बन्धी प्रस्ताव बोर्डमा पठाइएको छ । बोर्डले स्वीकृति दिए संस्थापक सेयरमा लगानी विस्तार गर्न सकिन्छ । कोषले बैङ्क तथा वित्तीय संस्थाको मुद्दतीसहित छ क्षेत्रमा लगानी गरिरहेको छ । कोषले डिबेन्चर सरकारी टे«जरी बिल, विकास ऋणपत्र, म्युचुअल फन्ड र बचतकर्तालाई सापटीका रूपमा पनि लगानी गर्दै आएको छ । अधिकांश हिस्सा बैङ्क तथा वित्तीय संस्थाको मुद्दती खातामा छ । कोषले विभिन्न क्षेत्रमा एक खर्ब रुपियाँ बराबरको रकम लगानी पनि गरेको छ । उक्त रकममध्ये ५८ अर्ब आठ करोड ६१ लाख बैङ्कको मुद्दती रसिदमा, ट्रेजरी बिलमा ३२ अर्ब १८ करोड ९५ लाख, ट्रेजरी बिलमा, डेभलपमेन्ट बन्डमा २१ अर्ब ७५ करोड ५५ लाख रकम, चार अर्ब ५२ करोड ४० लाख डिबेन्चरमा र एक अर्ब ९९ करोड ५२ लाख म्युचुअल फन्डमा लगानी गरी केही रकम सुविधा भुक्तानीका लागि बैङ्क खातामा नै रहेको छ । यस्तै जम्मा भएकै रकमबाट योगदानकर्तालाई योगदानकर्ता सापटीबापत हालसम्म सात अर्ब ७९ करोड ८३ लाख लगानी गरिएको छ । योगदानकर्ता सापटी अन्तर्गत कोषले ५.२% मा नै विशेष सापटी र ५.८६% ब्याजदरमा घर तथा शैक्षिक सापटी प्रदान गरिरहेको छ । कोषले मुद्दतीमा राखेको रकम उत्पादनशील र पूर्वाधार क्षेत्रमा लगानी गर्न सकिन्छ । यसले स्वदेशमै रोजगारी सिर्जनाको वातावरण बन्ने र युवा पलायन रोक्न मद्दत गर्छ । यसका लागि कोषले एक्लैले चाहेर मात्रै हुँदैन । यसमा सरकारको साथ हुनु पर्छ । हामी त सकेसम्म मुद्दतीमा रहेको रकमलाई लगानी गर्न आतुर छौँ । सामाजिक सुरक्षाको पेन्सन कोषमा रहेको रकम दीर्घकालीन फन्ड हो । त्यसैले कोषको रकम दीर्घकालीन परियोजनामा लगानी गर्ने विषयमा विभिन्न सरोकारवाला निकायसँग गृहकार्य गरिरहेका छौँ । परियोजना टुङ्गो लागिसकेको छैन । यस्तो फन्ड परिचालन गर्ने स्पष्ट संयन्त्र चाहिन्छ । उत्पादनमूलक क्षेत्र, जलविद्युत्, सरकारका राष्ट्रिय गौरवका आयोजना जस्ता ठुला आयोजनामा पनि लगानी गर्न सकिन्छ । वैदेशिक रोजगारीमा जानेका लागि श्रम स्वीकृतिपूर्व नै कोषको योजनामा आबद्ध हुनुपर्ने बाध्यकारी व्यवस्था छ । त्यसैले तीन वर्षमा करिब २० लाख व्यक्ति कोषको योजनामा आबद्ध भए तर नियमितता भने १० प्रतिशतभन्दा पनि कम छ । कतिपय अवस्थामा उनीहरूलाई यस विषयमा सबै कुरा बुझाउन नसकेको समस्या छ भने अर्कातर्फ उनीहरूको रोजगारीमै पनि समस्या छ । पछिल्लो पटक कोषले वैदेशिक रोजगारीमा रहेका श्रमिकलाई कोषको योजनामा नियमित गराउनका लागि परिवार र छोराछोरीलाई समेत स्वास्थ्योपचार गराउने सेवा विस्तार गरेपछि आकर्षण भने बढेको छ ।   कोषको योजनामा आबद्धता हुने विषय कहिलेसम्म भन्ने हुँदैन । यो निरन्तर प्रक्रिया हो । सरकारलाई सामाजिक सुरक्षा खर्चको दायित्व बढ्दै गएको छ । बिस्तारै सरकारले धान्न सक्ने अवस्था छैन । त्यसैले कुनै पनि व्यक्तिले उमेर छँदा कोषमा योगदान गर्ने र वृद्धावस्था, बिरामी, अशक्त अवस्था कोषमै गरेको योगदान रकमबाट सुविधा लिनु पर्छ । चालु आवमा सरकारले सामाजिक सुरक्षातर्फ तीन खर्ब ९८ अर्ब ५७ करोड १९ लाख रुपियाँ रकम विनियोजन गरेको छ । सरकारले छुट्याएको कुल बजेटको करिब १५ प्रतिशत सामाजिक सुरक्षामा खर्च हुँदै आएको छ । सामाजिक सुरक्षा भत्ता पाउने नागरिकको सङ्ख्या बढेसँगै सोको दायित्व बहनका लागि सरकारलाई पर्ने आर्थिक भार पनि क्रमशः बढिरहेको छ । यसको भार कम गर्न पनि योगदानमा आधारित सामाजिक सुरक्षामा आबद्ध हुने अनिवार्य सर्त हो ।",
      "link": "https://gorkhapatraonline.com/news/181323",
      "image": "https://gorkhapatraonline.com/storage/media/319329/conversions/Kabiraj-Adhikari-1024x682-original-thumb.jpg"
    },
    {
      "slug": "181322",
      "title": "स्टार्टअप कर्जा माग्ने दोब्बर बढे",
      "timestamp": 1764201600000,
      "source": "gp",
      "content": "स्टार्टअप उद्यम कर्जामा उद्यमीको आकर्षण बढ्दै गएको छ । चालु आर्थिक वर्ष २०८२/८३ को स्टार्टअप उद्यम कर्जाका लागि १० हजार २४४ उद्योगीको आवेदन परेको औद्योगिक व्यवसाय प्रतिष्ठानले जनाएको छ ।",
      "longContent": "गोरखापत्र समाचारदाताकाठमाडौं, मङ्सिर ११ गते । स्टार्टअप उद्यम कर्जामा उद्यमीको आकर्षण बढ्दै गएको छ । चालु आर्थिक वर्ष २०८२/८३ को स्टार्टअप उद्यम कर्जाका लागि १० हजार २४४ उद्योगीको आवेदन परेको औद्योगिक व्यवसाय प्रतिष्ठानले जनाएको छ । प्रतिष्ठानले १९ कात्तिकमा २१ दिने सूचना जारी गर्दै स्टार्टअप उद्यम कर्जाका लागि परियोजना प्रस्ताव आह्वान गरेको थियो । प्रतिष्ठानका कार्यकारी निर्देशक उमेश गुप्ताले स्टार्टअप उद्यम कर्जामा आकर्षण बढ्दै गएकाले गत वर्षभन्दा दोब्बर सङ्ख्यामा परियोजनाको प्रस्ताव परेको जानकारी दिनुभयो । “यस वर्ष बजेट कम भएकाले चार सय देखि ५५० उद्यमीलाई कर्जा उपलब्ध गराउने लक्ष्य राखिएको छ,” उहाँले भन्नुभयो । “छनोटमा परेका उद्यमीले बिनाधितो तीन प्रतिशत ब्याजमा पाँच लाखदेखि २० लाख रुपियाँसम्म कर्जा उपलब्ध गराइने छ ।प्रतिष्ठानमै आई दुई हजार ४१ उद्यमीले परियोजना प्रस्ताव दर्ता गराएको र अनलाइनमार्फत आठ हजार २०३ जनाले प्रस्ताव दर्ता गराएको उहाँले जानकारी दिनुभयो । सरकारले चालु आवका लागि स्टार्टअप कर्जा दिन ७३ करोड रुपियाँ बजेट छुट्याएको छ । विनियोजित बजेटबाट प्रशासनिक खर्चका लागि तीन प्रतिशत कटाएर बाँकी रकम कर्जा प्रवाह गरिने प्रतिष्ठानले जनाएको छ । प्रतिष्ठानले यसअघि उद्यमीलाई न्यूनतम पाँच लाखदेखि अधिकतम २५ लाख रुपियाँसम्म कर्जा वितरण गर्दै आएको थियो । यस पटक कार्यविधि संशोधन गरेर कर्जाको सीमा २० लाख पियाँसम्म झारेकोछ । प्रतिष्ठानले गत आव २०८१/८२ मा छ सय जना उद्यमीलाई ८८ करोड ६६ लाख २५ हजार रुपियाँ स्टार्टअप कर्जा प्रवाह गरेको थियो । यस्तै आव २०८०/८१ मा प्रतिष्ठानले १६५ उद्यमीलाई २१ करोड रुपियाँ कर्जा प्रवाह गरेको थियो ।",
      "link": "https://gorkhapatraonline.com/news/181322",
      "image": "https://gorkhapatraonline.com/storage/media/319328/conversions/startup-business2023-03-30-02-37-14-original-thumb.jpg"
    },
    {
      "slug": "181320",
      "title": "थपिएको ऋणभन्दा भुक्तानी धेरै",
      "timestamp": 1764201600000,
      "source": "gp",
      "content": "चालु आर्थिक वर्ष २०८२/८३ को चार महिना (साउनदेखि कात्तिकसम्म) मा थपिएको सार्वजनिक ऋणभन्दा सरकारले तिरेको साँवाब्याजको रकम धेरै हुन पुगेको छ । कात्तिकसम्म सरकारले एक खर्ब ३८ अर्ब ७५ करोड ऋण लिएकोमा एक खर्ब ५० अर्ब ८८ करोड रुपियाँ ऋणबापतको साँवाब्याज भुक्तानी गरेको छ ।",
      "longContent": "गोरखापत्र समाचारदाताकाठमाडौँ, मङ्सिर ११ गते । चालु आर्थिक वर्ष २०८२/८३ को चार महिना (साउनदेखि कात्तिकसम्म) मा थपिएको सार्वजनिक ऋणभन्दा सरकारले तिरेको साँवाब्याजको रकम धेरै हुन पुगेको छ । कात्तिकसम्म सरकारले एक खर्ब ३८ अर्ब ७५ करोड ऋण लिएकोमा एक खर्ब ५० अर्ब ८८ करोड रुपियाँ ऋणबापतको साँवाब्याज भुक्तानी गरेको छ ।  सरकारले लिने ऋणको हिसाबकिताब राख्ने सार्वजनिक ऋण व्यवस्थापन कार्यालयका अनुसार चालु आवको कात्तिकसम्म सरकारले लिएको कुल ऋणमध्ये एक खर्ब २० अर्ब रुपियाँ आन्तरिक ऋण रहेको छ । बाँकी १८ अर्ब ७५ करोड रुपियाँ बाह्य ऋण रहेको कार्यालयले उल्लेख गरेको छ । समीक्षा अवधिमा सरकारले आन्तरिक ऋणबापतको एक खर्ब ३१ अर्ब ६५ करोड रुपियाँ भुक्तानी गरेको छ । जसमध्ये एक खर्ब १२ अर्ब २६ करोड साँवा र १९ अर्ब ३९ करोड रुपियाँ ब्याज भुक्तानी रहेको छ । त्यस्तै कात्तिकसम्म बाह्य ऋणबापत सरकारले १९ अर्ब २३ करोड रुपियाँ भुक्तानी गरेको कार्यालयले जनाएको छ । कुल बाह्य ऋण भुक्तानीमध्ये १५ अर्ब ३५ करोड रुपियाँ साँवा र तीन अर्ब ८८ करोड रुपियाँ ब्याज भुक्तानी छ । सरकारले गरेको यो भुक्तानी विगतका वर्षमा लिएको ऋणबापतको हो । चालु वर्षमा थपिएको समेत मुलुकले तिर्नुपर्ने कुल ऋणको दायित्व अहिलेसम्म २७ खर्ब २९ अर्ब ४१ करोड रुपियाँ पुगेको छ, जसमध्ये १२ अर्ब ७५ अर्ब रुपियाँ ९६ करोड रुपियाँ आन्तरिक र १४ खर्ब ५३ अर्ब ४५ करोड रुपियाँ बाह्य ऋण रहेको छ । नेपालले तिर्नुपर्ने कुल ऋणको दायित्व मुलुकको अर्थतन्त्रको आकारको अनुपातमा ४४.६९ प्रतिशत पुगेको कार्यालयले जनाएको छ । ऋण भुक्तानीपछि चालु वर्षको चार महिनामा सरकारले तिर्नुपर्ने खुद ऋण दायित्व भने गत आवभन्दा ५५ अर्ब ३६ करोड रुपियाँ थपिएको छ । यो साँवाब्याज भुक्तानीपछि कायम ऋण हो । सरकारले आफ्नो नीति तथा कार्यक्रम कार्यान्वयनका लागि राजस्वबाट नपुग रकम ऋणबाट बेहोर्ने गर्छ, जसलाई संसद्बाट पारित बजेटमार्फत कानुनी मान्यता प्रदान गरिन्छ । चालु आवको बजेटमार्फत सरकारले स्रोत नपुग हुने पाँच खर्ब ९५ अर्ब ६६ करोड रुपियाँ ऋणमार्फत बेहोर्ने लक्ष्य राखेको छ, जसमध्ये तीन खर्ब ६२ अर्ब रुपियाँ आन्तरिक ऋण र बाँकी दुई खर्ब ३३ अर्ब ६६ करोड रुपियाँ बाह्य ऋण लिइने छ । यस वर्ष राखिएको कुल लक्ष्यको तुलनामा सरकारले कात्तिकसम्म २३.२९ प्रतिशत ऋण लिइसकेको छ, जसमध्ये ठुलो हिस्सा आन्तरिक ऋणको छ । बजेटमा वित्तीय खर्च शीर्षकमा सरकारले तिर्नुपर्ने ऋणको साँवा भुक्तानी व्यवस्था गरिएको हुन्छ । ब्याज भुक्तानी भने चालु खर्चबाटै गरिन्छ । सरकारले लिने ऋणमध्ये आन्तरिक ऋण अल्पकालीन र बढी ब्याज तिर्नुपर्ने दायित्वको हुन्छ । सरकारले नागरिक बचतपत्र, विकास ऋणपत्र, वैदेशिक रोजगार बचतपत्र जस्ता ऋणपत्र (बन्ड) जारी गरेर न्यूनतम तीन महिनादेखिका लागि ऋण उठाउने काम गर्छ । यसको ब्याजदर अहिले औसतमा छ प्रतिशतभन्दा माथि छ । सरकारका तर्फबाट सार्वजनिक ऋण व्यवस्थापन कार्यालयले यस्ता ऋणपत्र निष्कासन गर्छ । बाह्य ऋण भने दीर्घकालीन प्रकृतिका हुन्छन् जसको ब्याजदर अत्यन्त न्यून हुन्छ । अर्थ मन्त्रालयका अनुसार नेपालले लिएका बाह्य ऋण करिब ३० वर्षमा भुक्तानी गर्नुपर्ने किसिमका छन् । यस्तो ऋणको ब्याजदर अहिले ०.७५ प्रतिशतदेखि १.५ प्रतिशतसम्म छ । बजेटमार्फत घोषणा गरिएका ठुला आयोजना कार्यान्वयनका लागि सरकारले द्विपक्षीय अथवा बहुपक्षीय निकायबाट यस्तो ऋण लिने गर्छ । विश्व बैङ्क, एसियाली विकास बैङ्क, एक्जिम बैङ्क जस्ता बहुपक्षीय र जापान, नर्वे जस्ता द्विपक्षीय साझेदारबाट नेपालले ऋण लिने गर्छ । यसरी ऋण लिनुपूर्व त्यसमा समझदारी जुटाउन मन्त्रीपरिषद्को स्वीकृति अनिवार्य हुन्छ ।",
      "link": "https://gorkhapatraonline.com/news/181320",
      "image": "https://gorkhapatraonline.com/storage/media/319326/conversions/eee-original-thumb.jpg"
    },
    {
      "slug": "181318",
      "title": "भैरहवा सेजमा जग्गाको भाडा घट्यो",
      "timestamp": 1764201600000,
      "source": "gp",
      "content": "सरकारले विशेष आर्थिक क्षेत्र (सेज) भित्रको जग्गा भाडादर प्रतिवर्गमिटर २० रुपियाँबाट घटाएर पाँच रुपियाँ मात्र कायम गरेपछि भैरहवा सेजका उद्योगी उत्साहित भएका छन् । सोमबार बसेको मन्त्रीपरिषद् बैठकले गरेको निर्णयपछि सेजभित्रको लगानी वातावरण थप सहज हुने उद्योगीको अपेक्षा छ ।",
      "longContent": "भैरहवा समाचारदाताभैरहवा, मङ्सिर ११ गते । सरकारले विशेष आर्थिक क्षेत्र (सेज) भित्रको जग्गा भाडादर प्रतिवर्गमिटर २० रुपियाँबाट घटाएर पाँच रुपियाँ मात्र कायम गरेपछि भैरहवा सेजका उद्योगी उत्साहित भएका छन् । सोमबार बसेको मन्त्रीपरिषद् बैठकले गरेको निर्णयपछि सेजभित्रको लगानी वातावरण थप सहज हुने उद्योगीको अपेक्षा छ ।इको नेपाल इनर्जी इन्डस्ट्रिज प्रालिका अध्यक्ष अजयमान श्रेष्ठले सरकारको निर्णयले ठुलो राहत मिलेको बताउनुभयो । “जग्गाको भाडादर घटायो भन्ने सुन्दा नै विश्वास लागेन,” उहाँले भन्नुभयो, “अब उद्योग सञ्चालन अझ सहज हुने छ ।”इको नेपाल इनर्जीले एक वर्षअघि मात्रै विशेष आर्थिक क्षेत्र सेजबाट उत्पादन थालेको थियो । यस उद्योगले स्थानीय कच्चा पदार्थमा आधारित फोहोर र खेर गइरहेको रबरजन्य वस्तु सङ्कलन गरी औद्योगिक तेल, ब्ल्याक कार्बन तथा स्टिल तार उत्पादन गर्दै आएको छ । उद्योगी श्रेष्ठले भन्नुभयो, “सेजको भाडा घटेपछि अब स्वाभाविक रूपमा उत्पादन लागत पनि घट्छ, यसले सेजभित्रका सबै उद्योगलाई ठुलो राहत दिएको छ ।” सेजभित्र उद्योगीलाई कच्चा पदार्थ आयातमा भन्सार छुट, निर्यातमा भ्याट छुट, विद्युत्मा १० प्रतिशत छुट, बैङ्क–बिमा–भन्सार एउटै स्थानबाट सेवा उपलब्ध गराउने जस्ता सुविधा दिने सरकारको योजनामध्ये केही कार्यान्वयनमा छन् । जग्गा भाडादरमा छुट हुन ढिला हुँदा उद्योगी निराश थिए । श्रेष्ठका अनुसार भाडादर घटेपछि निर्यातमूलक उद्योग आकर्षित हुने र लगानीकर्ता बढ्ने छ । नयाँ निर्णय अनुसार सेजभित्रका उद्योगीले अब मात्र २५ प्रतिशत भाडा तिर्ने छन् । सेजमा उद्योग सञ्चालन गरिरहेको पञ्चकन्याका ग्रुपका प्रबन्ध निर्देशक देवेन्द्र साहुका अनुसार यो निर्णयले उद्योगलाई ठुलो राहत दिएको छ । उहाँले भन्नुभयो, “चालु आर्थिक वर्ष २०८२/८३ को बजेटमा भाडा घटाउने विषय आएको थियो, भाडा नघट्दा हामी उत्पादन बन्द गर्ने अवस्थामा थियौँ, ढिलै भए पनि सरकारले ढाडस दिएको छ ।” भैरहवा सेजका प्रमुख सवुत डुम्रेले उद्योगीले जग्गाको भाडा घटाउन विगतदेखि नै माग गर्दै आएकोमा सरकारले माग पूरा गरेपछि उनीहरूलाई ठुलो राहत मिलेको बताउनुभयो । डुम्रेका अनुसार सेजमा हाल १२ वटा उद्योग निर्माण गरी सञ्चालनमा छन् भने सात वटा निर्माणाधीन छन् । उहाँले सेजमा रहेका ६८ वटा प्लटमध्ये १९ वटा उद्योगले ५२ वटा प्लट लिएको र बाँकी १६ वटा प्लट पनि बुक भइसकेको बताउनुभयो । सिद्धार्थ उद्योग वाणिज्य सङ्घका अध्यक्ष नेत्र आचार्यले भाडादर घट्ने निर्णय स्वागतयोग्य भएको बताउनुभयो । “यो विषयमा बजेटमै नीतिगत व्यवस्था गरिएको थियो तर त्यसमा पनि तीन महिनापछि लागु गर्ने नियम राखिएको थियो,” आचार्यले भन्नुभयो, “हामीले हालको मन्त्रीपरिषद्मा पनि यो कुरा राख्दै आएका थियाैँ, अहिले आएर सम्बोधन भएछ ।”",
      "link": "https://gorkhapatraonline.com/news/181318",
      "image": "https://gorkhapatraonline.com/storage/media/319324/conversions/Seez-bhairahawa-original-thumb.jpg"
    },
    {
      "slug": "181317",
      "title": "उदयपुर सिमेन्ट उद्योग पुनः सञ्चालन",
      "timestamp": 1764201600000,
      "source": "gp",
      "content": "आठ महिनादेखि बन्द उदयपुर सिमेन्ट उद्योग पुनः सञ्चालनमा आएको छ । विगतमा पटक पटक बन्द हुँदै र सञ्चालनमा आउँदै गरेको यो उद्योग पछिल्लो समय आठ महिनादेखि पूर्ण रूपले बन्द थियो ।",
      "longContent": "भक्तिविलास पोखरेलगाईघाट, मङ्सिर ११ गते । आठ महिनादेखि बन्द उदयपुर सिमेन्ट उद्योग पुनः सञ्चालनमा आएको छ । विगतमा पटक पटक बन्द हुँदै र सञ्चालनमा आउँदै गरेको यो उद्योग पछिल्लो समय आठ महिनादेखि पूर्ण रूपले बन्द थियो । सरकारी स्वामित्वमा सञ्चालित मुलुकको सबैभन्दा ठुलो औद्योगिक प्रतिष्ठान मानिएको उदयपुर सिमेन्ट उद्योगलाई २०८२ वैशाख १५ गतेको मन्त्रीपरिषद् बैठकले निजीकरण गर्ने निर्णय गरेको थियो । त्यसयता पूर्णतः बन्द रहेको उद्योग मर्मतसम्भार गरी पुनः सञ्चालनमा ल्याएको उद्योगका महाप्रबन्धक कोविद काफ्लेले बताउनुभयो ।उद्योग बन्द हुँदा आठ महिनादेखि उद्योगले कर्मचारीको तलब सुविधासमेत उपलब्ध गराउन सकेको छैन । तलब सुविधा नपाए पनि त्यहाँका कर्मचारी उद्योग सञ्चालनमा आउने आशामा थिए । सुरुका वर्षमा उदयपुर सिमेन्ट उद्योगमा ५३३ कर्मचारीको दरबन्दी रहेको भए पनि अहिले १९३ जना स्थायी कर्मचारी कार्यरत छन् । उद्योगले ६० जना सेक्युरिटी गार्ड अर्कै कम्पनीबाट ल्याएर काममा लगाएको छ । पछिल्लो समय ती सेक्युरिटी गार्डले समेत तलब सुविधा पाउन नसकेको कर्मचारी बताउँछन् । महाप्रबन्धक काफ्लेका अनुसार मन्त्रीपरिषद् बैठकले निजीकरण गर्ने निर्णय गरेसँगै अन्योल छाएको अवस्थामा उद्योग सञ्चालनमा ल्याउन मजदुर, कर्मचारी र वर्तमान सरकारको ठुलो सहयोग रहेको छ । अहिले यो उद्योग सञ्चालनमा आएको भए पनि यसलाई दीर्घकालीन रूपमा सञ्चालनमा ल्याउन नेपाल सरकारसँग २४ करोड ऋण माग गरेको महाप्रबन्धक काफ्लेले बताउनुभयो । उहाँका अनुसार उक्त ऋण ब्याजसहित तीन वर्षभित्र राज्यलाई फिर्ता गर्ने सर्तमा माग गरिएको हो । उदयपुरको त्रियुगा नगरपालिका–६, जलजलेमा रहेको छ । दक्षिण एसियामै उच्च गुणस्तरको अपार खानी भण्डार सुरक्षित रहेको उदयपुर सिमेन्ट उद्योगले दैनिक आठ सय मेट्रिक टन क्लिङ्कर उत्पादन गर्न सक्ने क्षमता राख्छ । उद्योगका अधिकांश मेसिन पुराना भएकाले क्षमता अनुरूपको उत्पादन भने दिन सकेको छैन । त्यसमा पनि उद्योग बेला बेला बन्द हुँदा दैनिक लाखौँ घाटामा रहेको महाप्रबन्धक काफ्ले बताउनुहुन्छ । उदयपुर सिमेन्ट उद्योगले करोडौँ रुपियाँ दायित्व भुक्तानी गर्नुपर्ने छ तर दैनिक सञ्चालनमा ल्याउन सके उक्त दायित्वसमेत क्रमागत रूपमा घटाउँदै लैजाने तयारीसाथ अहिले सिमेन्ट उद्योग सञ्चालनमा ल्याइएको उद्योग प्रशासनले जनाएको छ । जेनजी आन्दोलनपछि स्थानीय जेनजी समूहले समेत उदयपुर सिमेन्ट उद्योगलाई निजीकरण नगरी राज्यले चलाउनुपर्ने माग राख्दै आएका छन् ।",
      "link": "https://gorkhapatraonline.com/news/181317",
      "image": "https://gorkhapatraonline.com/storage/media/319323/conversions/cement-plant-original-thumb.jpg"
    },
    {
      "slug": "181313",
      "title": "एमसिसी अन्तर्गत प्रसारण लाइन निर्माण सुरु",
      "timestamp": 1764201600000,
      "source": "gp",
      "content": "मिलिनियम च्यालेन्ज कर्पोरेसन (एमसिसी) परियोजना अन्तर्गत पश्चिम नवलपरासीको सुनवलमा विद्युत् प्रसारण लाइन निर्माण सुरु भएको छ । अर्थमन्त्री रामेश्वरप्रसाद खनाल र नेपालका लागि अमेरिकाका राजदूत डिन आर थम्प्सनले संयुक्त रूपमा बुधबार निर्माणको शुभारम्भ गर्नुभयो ।",
      "longContent": "विकास अधिकारीपश्चिम नवलपरासी, मङ्सिर ११ गते । मिलिनियम च्यालेन्ज कर्पोरेसन (एमसिसी) परियोजना अन्तर्गत पश्चिम नवलपरासीको सुनवलमा विद्युत् प्रसारण लाइन निर्माण सुरु भएको छ । अर्थमन्त्री रामेश्वरप्रसाद खनाल र नेपालका लागि अमेरिकाका राजदूत डिन आर थम्प्सनले संयुक्त रूपमा बुधबार निर्माणको शुभारम्भ गर्नुभयो । एमसिसी नेपाल कम्प्याक्ट अन्तर्गत सुनवल–१३, सूर्यबस्तीदेखि नेपाल–भारत सिमानासम्म १८ किलोमिटर लामो प्रसारण लाइन निर्माण हुने छ । त्यस क्रममा अर्थमन्त्री खनालले एमसिसी परियोजनाले आर्थिक विकासमा महत्वपूर्ण टेवा पु¥याउने बताउँदै अमेरिकी सरकारको सहयोगको प्रशंसा गर्नुभयो । मन्त्री खनालले अब तीन वर्ष पनि पूरा समय नभएकाले समयमै काम सम्पन्न गर्ने गरी तदारुकताका साथ काम भइरहेको जानकारी दिनुभयो । विद्युत् प्रसारण लाइनको बहुआयामिक महत्व रहेको बताउँदै उहाँले नेपालमा आन्तरिक बजारमा आवश्यक भएका बेला आयात गर्न र दक्षिण एसियामा ऊर्जा बजारमा नेपालको सशक्त उपस्थिति बढाउन यो परियोजना कोसेढुङ्गा साबित हुने चर्चा गर्नुभयो । नेपालका लागि अमेरिकाका राजदूत थम्प्सनले नेपालको हरित ऊर्जा सुरक्षामा यस परियोजनाले सहयोग पुग्ने बताउँदै अमेरिकाले नेपालसँगको सहकार्यमा प्रविधि र लगानीमा सहयोग गर्दै आएको उल्लेख गर्नुभयो । उहाँले आर्थिक वृद्धि र दक्षिण एसियामा विद्युत् व्यापारका लागि यो परियोजना महत्वपूर्ण हुने उल्लेख गर्दै अमेरिका नेपालको दिगो सहयात्रीका रूपमा उभिँदै आएको बताउनुभयो । सुनवलदेखि भारतको सीमा नाकासम्म ५३ वटा टावर निर्माण हुने एमसिए नेपालका कार्यकारी निर्देशक खड्गबहादुर विष्टले जानकारी दिनुभयो । जसको मुआब्जा वितरण अन्तिम चरणमा रहेको एमसिए नेपालले जनाएको छ । मिलिनियम च्यालेन्ज एकाउन्ट नेपाल विकास समिति (एमसिए–नेपाल) अन्तर्गत बन्ने प्रसारण लाइनका लागि टावर निर्माण गर्न जग्गाको अवस्था हेरीकन प्रतिकट्ठा नौ लाख १४ हजारदेखि ७३ लाख ६७ हजारसम्म रकम भुक्तानी गरिएको छ । सानाठुला दुई प्रकारका टावर निर्माणका लागि एक कट्ठा आठ धुरदेखि दुई कट्ठासम्म जग्गा अधिग्रहण गरिएको छ । ३९ महिनाभित्र सबस्टेसन र २१ महिनाभित्र प्रसारण लाइन निर्माण सम्पन्न गर्ने गरी भारतीय दुई कम्पनीसँग ठेक्का सम्झौता भइसकेको छ ।",
      "link": "https://gorkhapatraonline.com/news/181313",
      "image": "https://gorkhapatraonline.com/storage/media/319319/conversions/mcc3-original-thumb.jpg"
    },
    {
      "slug": "181305",
      "title": "बजारबाट गाउँ फर्किएर सुन्तला खेतीमा योगेन्द्रमान शेरचन",
      "timestamp": 1764115200000,
      "source": "gp",
      "content": "एकदशक भन्दा बढी बेनी बजारमा बसोबास गर्दै आउनुभएका मंगला गाउँपालिका ४ बरंजाका योगेन्द्रमान शेरचन गाउँ फर्किएर व्यवसायिक सुन्तला खेती सुरु गर्नुभएको छ।",
      "longContent": "ठाकुरप्रसाद आचार्य म्याग्दी, मङ्सिर १० गते। एकदशक भन्दा बढी बेनी बजारमा बसोबास गर्दै आउनुभएका मंगला गाउँपालिका ४ बरंजाका योगेन्द्रमान शेरचन गाउँ फर्किएर व्यवसायिक सुन्तला खेती सुरु गर्नुभएको छ। बरंजाको अर्भल्याङमा करिब ७ रोपनी क्षेत्रफलमा उहाँले सुन्तला खेती विस्तार गर्नुभएको हो। बेनीमा बसेर निर्माण व्यवसायीका रुपमा समेत काम गर्नुभएका शेरचन सो पेसा समेत छाडेर गाउँमा सुन्तला खेती थाल्नुभएको छ। सहरबजारमा वस्नुभन्दा आफ्नै गाउँठाउँमा बसेर कृषि तथा फलफूल खेती गर्दा आत्मसन्तुष्टी हुने भएकाले गाउँ फर्किएर सुन्तला खेती सुरु गरेको उहाँले बताउनुभयो। गहुँ,मकै र कोदो बाली लगाउने बारीमा नगदे बाली सुन्तला लगाउँदा राम्रो आम्दानी हुने भएकाले व्यवसायिक रुपमा सुन्तला खेती सुरु गरेको शेरचनले बताउनुभयो। सिँचाई हुने खेतमा धान खेती र कोदो मकै हुने खेतबारीमा सुन्तलाका बोट लगाएको उहाँको भनाई छ। सुन्तला खेतीका लागि बरंजा उर्वरभूमि भएकाले यहाँका अधिकांश किसान पछिल्लो समय सुन्तला खेतीतर्फ आकर्षित भएका छन्। नयाँ पुस्तालाई कृषि पेसाप्रति आकर्षित गर्न पनि आफू बजारबाट गाउँ फर्किएको उहाँले बताउनुभयो। सडक सुविधासँगै सुन्तलाले सहज बजार र उचित मूल्य पाउन थालेपछि यहाँका अधिकांश किसानहरु सुन्तला खेती तर्फ आकर्षित भएका छन्। सुन्तलाको बगानबाट अग्रिम रुपमा पेश्की दिएर व्यवसायीले लैजाने गरेको उहाँले बताउनुभयो। ६० देखि ८० रुपियाँ सम्ममा बिक्री हुने गरेको कृषक शेरचनले बताउनुभयो। सुन्तला खेती विस्तारका लागि किसानले ‘सोलिघोप्टे कृषक समूह’ मा आबद्ध भएर स्थानीयले सुन्तलाको व्यावसायिक खेती विस्तारमा लागेको शेरचनले बताउनुभयो।",
      "link": "https://gorkhapatraonline.com/news/181305",
      "image": "https://gorkhapatraonline.com/storage/media/319307/conversions/DSC_1295-original-thumb.jpg"
    },
    {
      "slug": "181266",
      "title": "विश्वव्यापी एचआइभी प्रतिक्रियालाई ‘दशकौँकै सबैभन्दा ठूलो झट्का’ : युएनएड्स",
      "timestamp": 1764115200000,
      "source": "gp",
      "content": "अचानक र नाटकीयरूपमा अन्तर्राष्ट्रिय कोष कटौतीले एचआइभी र एड्स विरुद्धको विश्वव्यापी प्रयासमा विनाशकारी परिणाम निम्त्याएको संयुक्त राष्ट्रसङ्घले जानकारी गराएको छ ।",
      "longContent": "जेनेभा, मङ्सिर १० गते । अचानक र नाटकीयरूपमा अन्तर्राष्ट्रिय कोष कटौतीले एचआइभी र एड्सविरुद्धको विश्वव्यापी प्रयासमा विनाशकारी परिणाम निम्त्याएको संयुक्त राष्ट्रसङ्घले जानकारी गराएको छ ।युएनएड्सका कार्यकारी निर्देशक विनी ब्यानिमाले जेनेभामा पत्रकारसँग भन्नुभयो, “एचआइभीविरुद्धको विश्वव्यापी प्रतिक्रियाले दशकौँयताकै सबैभन्दा ठूलो धक्का बेहोरेको छ ।” नयाँ प्रतिवेदन प्रस्तुत गर्दै उहाँले ‘धेरै अन्तर्राष्ट्रिय दातृ निकायका लागि अचानक अन्तर्राष्ट्रिय कोष कटौतीको विनाशकारी परिणाम’ हुने चेतावनी दिँदै भन्नुभएको छ, “यसले न्यून तथा मध्यम आय भएका मुलुकलाई स्तब्ध बनाएको छ ।”ब्यानिमाले अमेरिकी राष्ट्रपति डोनाल्ड ट्रम्प वर्षको सुरुमै ह्वाइट हाउस फर्केपछि ‘संयुक्त राज्य अमेरिकाको अचानक रोक’लाई औँल्याउनुभयो, तर अन्य प्रमुख दाताले पनि उनीहरूको वैदेशिक सहायता खर्चमा उल्लेखनीय कटौती गरेको बताउनुभयो । “कटौती बोर्डमा नाटकीय छन्”, उहाँले भन्नुभयो, “यस वर्षको सुरुदेखि नै दर्जनौँ न्यून र मध्यम आय भएका देशमा एचआइभी सेवालाई निरन्तरता दिने जटिल पारिस्थितिक प्रणाली भित्रसम्म हल्लिएको छ ।” ब्यानिमाले एचआइभी रोकथाम सेवामा ‘कमी’ भएको बारेमा विशेष चिन्ता व्यक्त गर्नुहुँदै भन्नुभयो, “यदि यसलाई सम्बोधन गरिएन भने सन् २०३० सम्ममा ‘३३ लाख थप नयाँ सङ्क्रमण’ हुने जोखिम हुन्छ । रासस/एएफपी",
      "link": "https://gorkhapatraonline.com/news/181266",
      "image": "https://gorkhapatraonline.com/storage/media/319232/conversions/hiv-original-thumb.jpg"
    },
    {
      "slug": "181194",
      "title": "स्वदेशी लगानीमै छ खर्ब जुटाइने",
      "timestamp": 1764115200000,
      "source": "gp",
      "content": "ऊर्जा, जलस्रोत तथा सिँचाइ मन्त्रालयले दुई महत्वपूर्ण जलविद्युत् आयोजना बुढीगण्डकी र अप्पर अरुण जलविद्युत् आयोजनाको लगानीको मोडालिटी टुङ्गो लगाएको छ । मङ्गलबार ऊर्जा, जलस्रोत तथा सिँचाइमन्त्री कुलमान घिसिङ मन्त्रालयका सचिवद्वय चिरञ्जीवी चटौत र सरिता दवाडीलगायत आयोजना सम्बद्ध अधिकारीसँगको छलफलले अन्तिम स्वरूप प्रदान गरेको मन्त्रालयले जनाएको छ ।",
      "longContent": "काठमाडौँ, मङ्सिर १० गते । ऊर्जा, जलस्रोत तथा सिँचाइ मन्त्रालयले दुई महत्वपूर्ण जलविद्युत् आयोजना बुढीगण्डकी र अप्पर अरुण जलविद्युत् आयोजनाको लगानीको मोडालिटी टुङ्गो लगाएको छ । मङ्गलबार ऊर्जा, जलस्रोत तथा सिँचाइमन्त्री कुलमान घिसिङ मन्त्रालयका सचिवद्वय चिरञ्जीवी चटौत र सरिता दवाडीलगायत आयोजना सम्बद्ध अधिकारीसँगको छलफलले अन्तिम स्वरूप प्रदान गरेको मन्त्रालयले जनाएको छ । मन्त्रालयका अनुसार निश्चित भएको लगानी मोडालिटीसम्बन्धी प्रस्ताव अन्तिम स्वीकृतिका लागि मन्त्रीपरिषद्मा पेस गरिने भएको छ ।धादिङ र गोरखामा बन्ने एक हजार दुई सय मेगावाट क्षमताको बुढीगण्डकी जलविद्युत् आयोजना निर्माणका लागि आधारभूत लागत दुई अर्ब ७७ करोड डलर (करिब तीन खर्ब ७४ अर्ब रुपियाँ) आकलन गरिएको छ । त्यस्तै सङ्खुवासभाको भोटखोला गाउँपालिकामा निर्माण हुने एक हजार ६३ मेगावाटको माथिल्लो अरुण अर्धजलाशययुक्त जलविद्युत् आयोजनाको निर्माण अवधिको ब्याज, मूल्यवृद्धिसहित एक अर्ब ७५ करोड डलर (करिब दुई खर्ब १४ अर्ब) लागत अनुमानका आधारमा लगानीको मोडालिटी तय गरिएको मन्त्रालयले जनाएको छ । दुवै आयोजनाको कुल लागत करिब छ खर्ब रुपियाँ हुने छ । जसलाई स्वदेशी लगानीकै उपयोग गर्ने रणनीतिले मन्त्रालयले लिएको छ । दुवै आयोजनामा ३० प्रतिशत स्वपुँजी र ७० प्रतिशत ऋण लगानी गर्ने तय गरिएको छ । बुढीगण्डकी जलविद्युत्मा सरकारी वित्त व्यवस्थापनबाट भायबिलिटी ग्याप फन्ड (भिजिएफ) जुटाउने र अप्पर अरुणमा विश्व बैङ्कको लगानी ल्याउने विषय अन्योलमै छ । अब भने यी आयोजनाका लागि सम्भाव्य नयाँ विधिमार्फत  लगानी जुटाइ आयोजनालाई लगानी जुटाउन लागिएको हो । बूढीगण्डकीको लगानी मोडालिटीनिर्माण अवधि आठ वर्ष रहेको सो आयोजनामा निर्माण अवधिको ब्याज ३२ अर्बसहित आयोजनाको लागि चार खर्ब छ अर्ब रुपियाँ आवश्यक पर्ने देखिएको छ । आयोजनाको प्रवर्धक बुढीगण्डकी कम्पनी लिमिटेडमा नेपाल सरकारको ८० र नेपाल विद्युत् प्राधिकरणको २० प्रतिशत सेयर स्वामित्व रहने छ ।आयोजनामा सरकारले स्वपुँजीबापत ९७ अर्ब ४७ करोड र सहुलियतपूर्ण कर्जासहित एक खर्ब ५० अर्ब गरी कुल दुई खर्ब ४८ अर्ब रुपियाँ लगानी गर्ने छ । पेट्रोलियम पदार्थको आयातमा भन्सार विन्दुमा लगाउँदै आएको पूर्वाधार करको ५० प्रतिशत रकम आयोजनामा लगानीका लागि छुट्याउनुपर्ने प्रस्ताव गरिएको छ । यसलाई पनि आयोजनामा सहूलियतपूर्ण सरकारी ऋणका रूपमा प्रयोग गरिने छ । आयोजनाको निर्माणका क्रममा भन्सार तथा मूल्य अभिवृद्धि करबापतको रकमसमेत सरकारले यस आयोजनामा लगानी गर्नुपर्ने प्रस्ताव छ ।यस अनुसार हालसम्मको लगानी घटाउँदा आयोजनामा सरकारले दुई खर्ब २८ अर्ब रुपियाँको स्रोत सुनिश्चित गर्नुपर्ने छ । नेपाल विद्युत् प्राधिकरणले आयोजनामा स्वपुँजीबापत २४ अर्ब ३७ करोड रुपियाँ लगानी गर्ने छ । आयोजनालाई सम्भाव्य बनाउन सरकारको सहजीकरणमा अनिवार्य तरलता अनुपातमा गणना हुने गरी ३० अर्ब रुपियाँको ऊर्जा बन्ड जारी गरिने भएको छ । त्यस्तै बैङ्क तथा वित्तीय संस्थाबाट एक खर्ब चार अर्ब रुपियाँ ऋण प्रवाह हुने छ । कर्मचारी सञ्चय कोष, नागरिक लगानी कोष, सामाजिक सुरक्षा कोष, बिमा तथा पुनर्बिमा कम्पनी, एचआइडिसिएल, नेपाल टेलिकम र वाणिज्य बैङ्कहरूको सहवित्तीयकरणमार्फत उठाउने प्रस्ताव यसमा गरिएको छ ।बुढीगण्डकी जलविद्युत् कम्पनीका प्रमुख कार्यकारी निर्देशक अर्जुन रजौरियाका अनुसार बुढीगण्डकी आयोजनामा भायबिलिटी ग्याप फन्ड (भिजिएफ) जुटाउन समस्या हुने देखिएपछि इक्विटी, बन्ड, ऋण, सहुलियतपूर्ण कर्जा जस्ता विधि तथा उपकरणबाटै वित्तीय व्यवस्थापन गर्ने तय गरिएको हो । “हामीले तय गरेको यो मोडालिटी अर्थ मन्त्रालयसहितको सहमतिमा अन्तिम स्वीकृतिका लागि मन्त्रालयले मन्त्रीपरिषद्मा पेस गर्ने छ,” उहाँले भन्नुभयो ।सहवित्तीयकरणमा अप्पर अरुण सङ्खुवासभाको भोटखोला गाउँपालिकामा निर्माण हुने एक हजार ६३ मेगावाटको माथिल्लो अरुण अर्धजलाशययुक्त जलविद्युत् आयोजनाको निर्माण अवधिको ब्याज, मूल्यवृद्धिलगायत एक अर्ब ७५ करोड डलर (करिब दुई खर्ब १४ अर्ब) लागत अनुमान गरिएको छ । यो आयोजना पनि ७० प्रतिशत ऋण र ३० प्रतिशत स्वपुँजी (इक्विटी) बाट जुटाउने तय भएको छ । ३० प्रतिशत स्वपुँजीलाई शतप्रतिशत मानी त्यसको ५१ प्रतिशत संस्थापक र ४९ प्रतिशत साधारण सेयर रहने प्रस्ताव गरिएको छ । संस्थापक सेयरधनीबाट ३६ अर्ब ६७ करोड र साधारण सेयरधनीबाट ३५ अर्ब २३ करोड रुपियाँ उठाइने छ । आयोजना निर्माणका लागि बैङ्क तथा वित्तीय संस्थाको सहवित्तीयकरणमार्फत एक खर्ब ६८ अर्ब रुपियाँ लगानी हुने छ । विश्व बैङ्कको लगानी अन्योलमा परेपछि सरकारले देशभित्रका बैङ्क तथा वित्तीय संस्था र स्वदेश तथा विदेशमा रहेका नेपालीको लगानीमा अप्पर अरुणलाई अगाडि बढाउन लागेको हो । आयोजनामा सहवित्तीयकरणमार्फत करिब ५३ अर्ब लगानीका लागि प्राधिकरण, आयोजनाको प्रवर्धक कम्पनी र बैङ्क तथा वित्तीय संस्थाबिच समझदारी भइसकेको छ ।",
      "link": "https://gorkhapatraonline.com/news/181194",
      "image": "https://gorkhapatraonline.com/storage/media/319101/conversions/2323-original-thumb.jpg"
    },
    {
      "slug": "181192",
      "title": "ब्याज घट्ने हल्लाले बढ्यो सुन",
      "timestamp": 1764115200000,
      "source": "gp",
      "content": "स्थानीय बजारमा मङ्गलबार सुनको मूल्य तोलामा पाँच हजार दुई सय रुपियाँले बढेको छ ।   सोमबार प्रतितोलामा दुई लाख ४२ हजार सात सय रुपियाँमा कारोबार भएको सुनको मूल्य बढेर मङ्गलबार दुई लाख ४७ हजार नौ सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ ।",
      "longContent": "गोरखापत्र समाचारदाताकाठमाडौँ, मङ्सिर १० गते । स्थानीय बजारमा मङ्गलबार सुनको मूल्य तोलामा पाँच हजार दुई सय रुपियाँले बढेको छ । सोमबार प्रतितोलामा दुई लाख ४२ हजार सात सय रुपियाँमा कारोबार भएको सुनको मूल्य बढेर मङ्गलबार दुई लाख ४७ हजार नौ सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ । अन्तर्राष्ट्रिय बजारमा मूल्य बढ्दा त्यसको प्रभाव स्थानीय बजारमा पर्न गएको हो । मङ्गलबार अन्तर्राष्ट्रिय बजारमा प्रतिऔँस सुनको मूल्य बढेर चार हजार १४६ अमेरिकी डलर पुगेको छ । यसअघि असोज ३१ गते दुई लाख ५८ हजार पुगेको सुनको मूल्य घटेर दुई लाख ३६ हजारसम्म झरेको थियो । त्यसपछि बढ्दै फेरि दुई लाख ५० हजारनजिक पुगेको छ ।सुनचाँदी व्यवसायी तेजरत्न शाक्यले अमेरिकी फेडरल रिजर्भ बैङ्कले आगामी डिसेम्बरमा ०.२५ प्रतिशतले ब्याजदर घटाउने हल्लाले सुनको मूल्य बढ्न गएको जानकारी दिनुभयो । यस्तै फ्रान्सले युक्रेनलाई युद्ध सामग्री दिने सम्झौता गरेकाले पनि सुनको मूल्य बढ्न गएको उहाँको भनाइ छ । पछिल्लो केही सातायता सुनको मूल्यमा घटबढ आइरहेको छ । अन्तर्राष्ट्रिय बजारमा अस्थिर भई आर्थिक गतिविधि चलायमान नहुँदा लगानीकर्ता सुनमा आकर्षित हुँदा मूल्य बढ्न गएको उहाँको भनाइ छ । मङ्सिर महिना बिहेको सिजन भए पनि बजारमा माग न्यून हुँदा कारोबार भने बढ्न नसकेको शाक्यले बताउनुभयो । सुनको मूल्य निरन्तर बढ्दै गएको र उपभोक्ताको क्रयशक्ति न्यून हुँदा लगनको सिजन भए पनि सुनको कारोबार बढ्न नसकेको उहाँको भनाइ छ । विगतका वर्षमा मङ्सिरमा मात्रै दैनिक ४० देखि ४५ किलो बिक्री हुने गरेकोमा अहिले दैनिक १० किलोदेखि १५ किलो मात्र बिक्री हुने गरेको व्यवसायी बताउँछन् । बजारमा माग न्यून नहुँदा बैङ्कबाट सुन उठन सकेको छैन । दैनिक २५ केजीका दरले सुनको आयातको कोटा निर्धारण गरे पनि बजारमा माग कम हुँदा बैङ्कले पर्याप्त मात्रामा सुन ल्याउन सकेका छैनन् । यस्तै चाँदीको मूल्य मङ्गलबार तोलामा ८५ रुपियाँ बढेर तीन हजार दुई सय रुपियाँमा कारोबार भएको महासङ्घले जनाएको छ ।",
      "link": "https://gorkhapatraonline.com/news/181192",
      "image": "https://gorkhapatraonline.com/storage/media/319099/conversions/gold--1-original-thumb.jpg"
    },
    {
      "slug": "181189",
      "title": "श्रीलङ्कामा हवाईसेवा विस्तारको प्रस्ताव",
      "timestamp": 1764115200000,
      "source": "gp",
      "content": "नेपाल चेम्बर अफ कमर्सले नेपालका लागि श्रीलङ्काका राजदूत रुवान्थी डेल्पितियासँग श्रीलङ्कामा हवाईसेवा विस्तार गरेर दुई देशबिच पर्यटक आवागमन बढाउने प्रस्ताव गरेको छ ।",
      "longContent": "गोरखापत्र समाचारदाताकाठमाडौँ, मङ्सिर १० गते । नेपाल चेम्बर अफ कमर्सले नेपालका लागि श्रीलङ्काका राजदूत रुवान्थी डेल्पितियासँग श्रीलङ्कामा हवाईसेवा विस्तार गरेर दुई देशबिच पर्यटक आवागमन बढाउने प्रस्ताव गरेको छ । चेम्बरका प्रतिनिधि र राजदूत डेल्पितियाबिच भएको भेटमा देशको व्यापार सहजीकरण एवं हवाईसेवा विस्तार गर्ने विषयमा छलफल भएको हो । सो क्रममा चेम्बर अध्यक्ष कमलेशकुमार अग्रवालले नेपाल र श्रीलङ्काबिचको व्यापार वार्षिक औसतमा मुस्किलले २५ लाख अमेरिकी डलर मात्रै रहेको र नेपालको निर्यात निकै कम रहेको बताउनुभयो । नेपालले १४ लाख डलर बराबरको वस्तु आयात गर्दा सात लाख डलरको मात्रै निर्यात गरिरहेको उहाँले जानकारी दिनुभयो । दुवै देशका चेम्बर प्रतिनिधिबिच दुईपक्षीय भेटवार्ता, हवाईसेवा विस्तार गरेर पर्यटक आवागमनमा वृद्धि, कृषि तथा जलविद्युत्, सूचना प्रविधि तथा डिजिटल व्यापार, भौतिक पूर्वाधार तथा निर्माण जस्ता क्षेत्रमा दुईपक्षीय लगानी एवं व्यापार सहजीकरण गर्नेबारे राजदूतसमक्ष चेम्बरले प्रस्ताव गरेको थियो ।  चेम्बरले सातामा कम्तीमा एउटा उडान श्रीलङ्का–लुम्बिनी एवं लुम्बिनी–श्रीलङ्का सिधा हवाईसेवा सञ्चालन गरेर पर्यटक आकर्षित गर्न सकिने धारणा राखेको छ । यसबाट श्रीलङ्काका बौद्ध धर्मावलम्बीलाई नेपालमा आकर्षित गर्न सकिने अध्यक्ष अग्रवालले बताउनुभयो ।यस्तै श्रीलङ्का भ्रमणका लागि जाने नेपाली पर्यटकलाई फ्री भिसाको व्यवस्था गर्नसमेत चेम्बरले आग्रह गरेको छ । चेम्बर पदाधिकारीसँगको भेटवार्ताका क्रममा राजदूत डेल्पितियाले नेपालसँग व्यापार अभिवृद्धिबारे सम्भावनाका विभिन्न विकल्प तथा व्यापार सहजीकरणका लागि आफूले पहल गरिरहेको बताउनुभयो । श्रीलङ्कामा आगामी जुनमा हुने अन्तर्राष्ट्रिय व्यापार मेलामा सहभागिता जनाउन चेम्बर पदाधिकारीसमक्ष उहाँले आग्रह गर्नुभयो ।",
      "link": "https://gorkhapatraonline.com/news/181189",
      "image": "https://gorkhapatraonline.com/storage/media/319096/conversions/Chamber-News-original-thumb.jpg"
    },
    {
      "slug": "181188",
      "title": "छुर्पी निर्यात बढ्दा डिडिसीलाई राहत",
      "timestamp": 1764115200000,
      "source": "gp",
      "content": "कोशी प्रदेशबाट दुग्धजन्य पदार्थ ‘छुर्पी’ (डग च्यु) को निर्यात बढेपछि बजार अभावमा सङ्कट झेलिरहेको सरकारी स्वामित्वको दुग्ध विकास संस्थान (डिडिसी) लाई राहत मिलेको छ ।",
      "longContent": "शशिधर पराजुली विराटनगर, मङ्सिर १० गते । कोशी प्रदेशबाट दुग्धजन्य पदार्थ ‘छुर्पी’ (डग च्यु) को निर्यात बढेपछि बजार अभावमा सङ्कट झेलिरहेको सरकारी स्वामित्वको दुग्ध विकास संस्थान (डिडिसी) लाई राहत मिलेको छ । छुर्पीको माग धान्न निजी क्षेत्रको अग्रणी निर्यातकर्ता मनराम हिमालयन ह्यान्डीक्राफ्ट प्रालिले डिडिसीसँग ठुलो परिमाणमा ‘छेना’ (दुध फटाएर बनाइने वस्तु) खरिद गर्न थालेपछि दुवै पक्षलाई लाभ मिलेको हो ।पछिल्लो समय डिडिसीले बजार गुमाउँदै गएर दुध बिक्री गर्न सकिरहेको थिएन । त्यसै क्रममा मनराम हिमालयनले डिडिसीको विराटनगर आयोजनाबाट मासिक २५ हजार किलो छेना खरिद गरिरहेको छ ।डिडिसी विराटनगर आयोजनाका निमित्त प्रमुख हिरबहादुर मगरका अनुसार निजी उद्योगले छेना उठाइदिँदा संस्थानलाई ठुलो राहत मिलेको छ । “बजारमा दुध नबिक्दा हामीले पाउडर बनाउनुपर्ने बाध्यता थियो, जसको लागत महँगो पर्छ, उहाँले भन्नुभयो, “अहिले छेना बनाएर सिधै बिक्री गर्न थालेपछि पाउडर प्लान्ट कहिलेकाहीँ मात्र सञ्चालन गरे पुग्ने भएको छ ।”निजी क्षेत्रको मनराम हिमालयनलाई पनि यसले फाइदा पुगेको छ । कम्पनीका सञ्चालक राजेन्द्रकुमार श्रेष्ठका अनुसार डिडिसीबाट तयारी छेना पाउँदा दुध सङ्कलन गर्ने र त्यसलाई फटाएर छेना बनाउने प्रोसेसिङको झन्झट र खर्च बचत भएको छ । डिडिसी विराटनगरका प्रमुख मगरले छेना बिक्री गर्न पाउँदा आयोजनालाई केही राहत पुगेको बताउनुभयो । झापामा मुख्य कार्यालय रहेको मनराम हिमालयन ह्यान्डीक्राफ्टले कोशी प्रदेशबाट ‘डगच्यु’ (कुकुरको आहार) का रूपमा छुर्पी उत्पादन तथा सङ्कलन गरी अमेरिका निर्यात गर्दै आएको छ । सन् २००७ मा नमुनाका रूपमा जम्मा चार किलो छुर्पी अमेरिका पठाएर सुरु भएको यो व्यवसाय अहिले कोशी प्रदेशमै धेरै निर्यात गर्ने उद्योगमध्ये पर्छ । दैनिक ६० हजार लिटर दुधको छुर्पी उत्पादन गर्ने क्षमता रहेको यो उद्योगले हाल दैनिक करिब २० हजार लिटर दुध प्रशोधन गरिरहेको छ । माग धान्न कम्पनीले झापामा आफ्नै फार्म हाउससमेत सञ्चालन गरेको छ । जहाँ १६० वटा उन्नत जातका गाई छन् । फार्मबाट दैनिक एक हजार लिटर दुध उत्पादन हुन्छ ।निजी क्षेत्रले छुर्पी निर्यातमा आक्रामक बजार विस्तार गरेपछि पूर्वी नेपालमा दुध नबिक्ने समस्या (मिल्क होलिडे) लगभग अन्त्य भएको व्यवसायीको दाबी छ । छुर्पी निर्यातले ग्रामीण अर्थतन्त्रलाई टेवा पु¥याएको र किसानले दुधको उचित मूल्य पाएको उद्योगका सञ्चालक श्रेष्ठ बताउनुहुन्छ । कृषिजन्य वस्तुको निर्यातमा उल्लेख्य योगदान पु¥याएको भन्दै नेपाल सरकारले गत असारमा मनराम हिमालयन ह्यान्डीक्राफ्टलाई ‘सिआइपी’ (महìवपूर्ण व्यावसायिक व्यक्ति/कम्पनी) को सम्मान प्रदान गरेको थियो । पाँच अर्ब रुपियाँभन्दा बढीको कृषिजन्य वस्तु निर्यात गर्ने र विदेशी मुद्रा आर्जनमा सघाउने कम्पनीको सूचीमा यो उद्योग दरिलो रूपमा उभिएको छ ।",
      "link": "https://gorkhapatraonline.com/news/181188",
      "image": "https://gorkhapatraonline.com/storage/media/319095/conversions/Chhurpi-ramechhap-original-thumb.jpg"
    },
    {
      "slug": "181144",
      "title": "सामान्य अङ्कले बढ्यो नेप्से परिसूचक",
      "timestamp": 1764028800000,
      "source": "gp",
      "content": "धितोपत्र बजारमा शेयर कारोबार मापक नेप्से परिसूचक पाँच दशमलव ३२ अङ्कले बढेको छ । नेपाल स्टक एक्सचेञ्जका अनुसार नेप्से परिसूचक अघिल्लो दिनको तुलनामा शुन्य दशमलव २० प्रतिशतले बढेर दुई हजार ६५५ दशमलव ९९ अङ्कमा पुगेको हो ।",
      "longContent": "काठमाडौँ, मङ्सिर  ९ गते । धितोपत्र बजारमा शेयर कारोबार मापक नेप्से परिसूचक पाँच दशमलव ३२ अङ्कले बढेको छ । नेपाल स्टक एक्सचेञ्जका अनुसार नेप्से परिसूचक अघिल्लो दिनको तुलनामा शुन्य दशमलव २० प्रतिशतले बढेर दुई हजार ६५५ दशमलव ९९ अङ्कमा पुगेको हो ।ठूला कम्पनीको शेयर कारोबार मापन गर्ने सेन्सेटिभ परिसूचक एक दशमलव ३९ अङ्कले बढेर ४५७ दशमलव ५३ अङ्कमा पुगेको छ । मङ्गलबार बजारमा नेप्से परिसूचक सामान्य बढेपनी कारोबार रकम भने घटेको छ । आज कूल ३१९ कम्पनीका एक करोड १९ लाख ७६ हजार ७८० कित्ता शेयर रु पाँच अर्ब ८२ करोड ३० लाख २८ हजार ६६३ मा खरिद बिक्री भएको छ । सोमबार कुल रु सात अर्ब तीन करोड ५४ लाख ८० हजार १३६ मा शेयर खरिद बिक्री भएको थियो ।नेप्सेका अनुसार आज कारोबार भएकामध्ये विकास बैङ्क, जीवन बिमा, सामूहिक लगानी कोष र व्यापार समूहका उपसूचक घटेका छन् । त्यस बाहेकका अरु उपसूचक भने बढेका छन् । जसमा सबैभन्दा धेरै होटल तथा पर्यटनको उपसूचक एक दशमलव ४१ प्रतिशतले बढेको छ ।आज बन्दीपुर केवलकारको शेयर रु २६ करोड ९९ लाख ९७ हजार ६४९ बराबरको कारोबार भई शीर्ष स्थानमा रह्यो । झापा इनर्जी लिमिटेडको शेयरमूल्यमा १० प्रतिशतले वृद्धी भइ सकारात्मक सर्किट लाग्यो । त्यस्तै सागर डिस्टिलरी लिमिटेड र श्रीनगर एग्रोटेक इन्ड्रष्ट्री लिमिटेडका लगानीकर्ताले नौ प्रतिशतभन्दा बढीले कमाएका छन् । आजको कारोबारमा जोशी हाइड्रोपावर डेभलपमेन्ट लिमिटेडको लगानीकर्ताले शेयरमूल्यमा चार दशमलव ९६ प्रतिशतले गुमाए । रासस",
      "link": "https://gorkhapatraonline.com/news/181144",
      "image": "https://gorkhapatraonline.com/storage/media/319025/conversions/Stock-exchange-original-thumb.jpg"
    },
    {
      "slug": "181135",
      "title": "बूढीगण्डकी र अपर अरुणको लगानी मोडालिटी तयार",
      "timestamp": 1764028800000,
      "source": "gp",
      "content": "१२०० मेगावाटको बूढीगण्डकी जलाशययुक्त र १०६३ मेगावाटको अपर अरुण अर्धजलाशययुक्त जलविद्युत आयोजनाको लगानी ढाँचा (मोडालिटी) तयार भएको छ ।",
      "longContent": "काठमाडौँ, मङ्सिर ९ गते । १२०० मेगावाटको बूढीगण्डकी जलाशययुक्त र १०६३ मेगावाटको अपर अरुण अर्धजलाशययुक्त जलविद्युत् आयोजनाको लगानी ढाँचा (मोडालिटी) तयार भएको छ । दुवै जलविद्युत् आयोजना स्वदेशी लगानीमा निर्माण गर्ने गरी लगानी मोडालिटी तयार गरिएको छ ।ऊर्जा, जलस्रोत तथा सिँचाइ, भौतिक पूर्वाधार तथा यातायात र शहरी विकासमन्त्री कुलमान घिसिङले दुवै आयोजनाको वित्तीय विश्लेषणसहित तयार पारिएको प्रस्तावित लगानी मोडालिटीको जानकारी लिंदै त्यसलाई आवश्यक स्वीकृतिका लागि पेश गर्न निर्देशन दिनुभएको छ ।उहाँले दुवै आयोजना लामो समयदेखि चर्चामा मात्र रहेकाले अब लगानी मोडालिटी टुङ्गो लगाएर निर्माणमा लैजानुपर्ने बताउनुभयो ।नेपाल विद्युत प्राधिकरणको शेयर निश्कासन गर्ने, ऊर्जा वण्ड जारी गर्ने, बैंक तथा वित्तीय संस्थाबाट ऋण लिने, सरकारले सहुलियतपूर्ण कर्जा उपलब्ध गराउने, पेट्रोलियम पदार्थमा लगाउँदै आएको पूर्वाधार करबाट सङ्कलित रकम, वैदेशिक रोजगारीमा रहेका तथा गैह्र आवासीय नेपाली र आम सर्वसाधारणलाई सेयर निश्कासन गरी आयोजनामा लगानी जुटाउने प्रस्ताव गरिएको छ ।",
      "link": "https://gorkhapatraonline.com/news/181135",
      "image": "https://gorkhapatraonline.com/storage/media/319010/conversions/upper+buddhigandaki-original-thumb.jpg"
    },
    {
      "slug": "181102",
      "title": "सुनचाँदीको मोल निरन्तर बढ्दो",
      "timestamp": 1764028800000,
      "source": "gp",
      "content": "अन्तर्राष्ट्रिय बजारमा आएको उतारचढाव, मूल्यमा भएको क्रमिक वृद्धि र मागमा देखिएको परिवर्तनले आन्तरिक बजारका सुनको भाउ निरन्तर उकालो लागेको छ ।",
      "longContent": "काठमाडौँ,  मङ्सिर ९ गते ।  अन्तरराष्ट्रिय बजारमा आएको उतारचढाव, मूल्यमा भएको क्रमिक वृद्धि र मागमा देखिएको परिवर्तनले आन्तरिक बजारका सुनको भाउ निरन्तर उकालो लागेको छ ।नेपाल सुनचाँदी व्यवसायी महासङ्घका अनुसार आज एक तोला सुनको मूल्य दुई लाख ४७ हजार कायम भएको छ । आज चाँदीको मोल पनि बढेर तोलामा तीन हजार  २०० कायम भएको छ ।हिजो  सुनको मूल्य प्रति तोला दुई लाख ४२ हजार ७०० कायम भएको थियो भने एक तोला चाँदी तीन हजार ११५ मा कारोबार भएको थियो । एक दिनपछि सुनमा पाँच हजार २०० र चाँदीमा ८५ को वृद्धि भएको छ ।अन्तर्राष्ट्रिय सञ्चार माध्यमहरूका अनुसार आज एक औँस सुन चार हजार १४१ र त्यति नै चाँदै ५१ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/181102",
      "image": "https://gorkhapatraonline.com/storage/media/318936/conversions/gold1616-original-thumb.jpg"
    },
    {
      "slug": "181055",
      "title": "आठ करोडभन्दा बढी राजस्व सङ्कलन",
      "timestamp": 1764028800000,
      "source": "gp",
      "content": "आन्तरिक राजस्व कार्यालय जुम्लाले चालु आर्थिक वर्षको चार महिनामा आठ करोड ६८ लाख राजस्व सङ्कलन गरेको छ ।",
      "longContent": "नौरते नेपालीसिँजा (जुम्ला), मङ्सिर ९ गते । आन्तरिक राजस्व कार्यालय जुम्लाले चालु आर्थिक वर्षको चार महिनामा आठ करोड ६८ लाख राजस्व सङ्कलन गरेको छ । कार्यालयले साउनदेखि कात्तिक मसान्तसम्ममा १३ करोड राजस्व सङ्कलनको लक्ष्य राखेकोमा आठ करोड ६८ लाख राजस्व सङ्कलन भएको आन्तरिक राजस्व कार्यालय जुम्लाका प्रमुख कर अधिकृत प्रभात घिमिरेले जानकारी दिनुभयो । राजस्व सङ्कलन भएकोमध्ये सबैभन्दा बढी आयकरतर्फ छ करोड ४४ लाख सङ्कलन भएको छ ।भ्याटतर्फ एक करोड ६८ लाख र अन्तःशुल्कतर्फ ५६ हजार राजस्व सङ्कलन भएको घिमिरेले बताउनुभयो । करदाता शिक्षालाई थप प्रभावकारी बनाउनका लागि निर्माण व्यवसायी लगायत ठुला र साना व्यवसायीलाई जोड दिनका लागि कार्यालयले काम गरि रहेको छ । बजार अनुगमन र कर शिक्षा स्थानीय तहमै पुगेर दिइने गरी काम भइरहेको प्रमुख कर अधिकृत घिमिरेले बताउनुभयो ।जिल्लामा १७ हजारभन्दा बढी करदाता सङ्ख्या रहेका छन् । भ्याटतर्फ मात्र दुई हजार ३२ जना रहेका छन् । छ सय ७७ जनाले व्यक्तिगत प्यान लिएका छन् । यो वर्ष कार्यालयले ६४ करोड राजस्व सङ्कलन गर्ने लक्ष्य लिएको आन्तरिक रावस्व कार्यालय जुम्लाले जनाएको छ । कार्यालयले गत आर्थिक वर्ष २०८१/८२ मा  ४९ करोड ४६ लाख राजस्व सङ्कलन गरेको छ ।कार्यालयले वार्षिक लक्ष्यभन्दा कम राजस्व सङ्कलन गरेको हो । कार्यालयको वार्षिक राजस्व उठाउने लक्ष्य ६३ करोड ७१ लाख रुपियाँ रहेको थियो । कुल वार्षिक लक्ष्यको ७८ प्रतिशत मात्र राजस्व उठेको प्रमुख कर अधिकृत घिमिरेले जानकारी दिनुभयो ।चालु आवको बाँकी अवधिमा सरोकार भएका निकायसँग समन्वय गरी प्रभावकारी करदाता शिक्षामार्फत स्वेच्छिक कर सहभागिता अभिवृद्धि, आर्थिक ऐन, २०८२ ले प्रदान गरेका छुट सुविधाको प्रचारप्रसार, राजस्व चुहावट तथा कर छलीको नियन्त्रण, बक्यौता कर असुलीलगायत क्रियाकलापलाई जोड दिँदै कार्यालयको वार्षिक राजस्व सङ्कलनको लक्ष्य हासिल गर्न प्रतिबद्ध रहेको कार्यालयले जनाएको छ ।",
      "link": "https://gorkhapatraonline.com/news/181055",
      "image": "https://gorkhapatraonline.com/storage/media/318870/conversions/tax-office-jumla_7VItfNEuqv-original-thumb.jpg"
    },
    {
      "slug": "181037",
      "title": "चार महिनामा सात प्रतिशत मात्र",
      "timestamp": 1764028800000,
      "source": "gp",
      "content": "बागमती प्रदेश सरकारले चालु आर्थिक वर्ष २०८२/८३ को पहिलो चार महिनामा कुल बजेटको सात प्रतिशत हाराहारीमा खर्च गरेको छ ।   गत आवको पहिलो चार महिनाको अनुपातमा प्रदेश सरकार प्रतिशतका आधारमा बजेट खर्चमा चालु आवको चार महिनामा कमजोर देखिएको हो ।",
      "longContent": "मकवानपुर समाचारदातामकवानपुर, मङ्सिर ९ गते । बागमती प्रदेश सरकारले चालु आर्थिक वर्ष २०८२/८३ को पहिलो चार महिनामा कुल बजेटको सात प्रतिशत हाराहारीमा खर्च गरेको छ । गत आवको पहिलो चार महिनाको अनुपातमा प्रदेश सरकार प्रतिशतका आधारमा बजेट खर्चमा चालु आवको चार महिनामा कमजोर देखिएको हो । पुँजीगततर्फको बजेट खर्च यो अवधिमा चार प्रतिशतभन्दा कम रहेको छ । गत आवको सोही अवधिमा ७.९३ प्रतिशत खर्च भएकोमा चालु आवमा ७.२७ प्रतिशत खर्च भएको छ । चालु आवको कार्यक्रम र योजना कार्यान्वयन गर्न प्रदेश सरकारले ६७ अर्ब ४७ करोड ७३ लाख २७ हजार रुपियाँ बजेट ल्याएको थियो । कात्तिकसम्म चार अर्ब ९० करोड ३५ लाख ८६ हजार रुपियाँ मात्र खर्च भएको प्रदेशको आर्थिक मामिला तथा योजना मन्त्रालयले जनाएको छ । गत आवको सोही अवधिमा पाँच अर्ब ११ करोड ६९ लाख नौ हजार रुपियाँ खर्च भएको मन्त्रालयको तथ्याङ्क छ । त्यसअघि आव २०८०/८१ मा ६२ अर्ब ७० करोड ९० लाख ७८ हजार रुपियाँ बजेट विनियोजन गरिएकोमा पहिलो चार महिनामा ९.२ प्रतिशत अर्थात् पाँच अर्ब ७८ करोड ७१ लाख रुपियाँ खर्च भएको थियो । प्रदेशका आर्थिक मामिला तथा योजनामन्त्री प्रभात तामाङले योजना सम्झौता गर्ने क्रम सुरु भएको र कतिपय योजना टेन्डर प्रक्रिया जान लागेकाले पहिलो चार महिनामा प्रदेश सरकारको बजेट खर्च कम देखिएको जानकारी दिनुभयो । गत आवमा भन्दा चालु आवको पुसदेखि पुँजीगततर्फको बजेट खर्चले तीव्रता पाउने उहाँको दाबी छ । चालु आवका लागि प्रदेश सरकारले चालुतर्फ २६ अर्ब चार करोड ३७ लाख ९१ हजार रुपियाँ र पुँजीगततर्फ ४१ अर्ब ४३ करोड ३५ लाख ३६ हजार रुपियाँ विनियोजन गरेको छ । गत आवमा जस्तै चालु आवमा विनियोजित बजेटमा पहिलो चार महिनामा चालुको तुलनामा पुँजीगततर्फको बजेट कम खर्च भएको छ । मन्त्री तामाङले चालुतर्फको खर्च गत आवकै अनुपातमा भए पनि पुँजीगततर्फ केही कम रहेको बताउनुभयो ।चालु आवको कात्तिक मसान्तसम्ममा चालु १३.६८ प्रतिशत अर्थात् तीन अर्ब ५६ करोड २५ लाख चार हजार र पुँजीगततर्फ ३.२४ प्रतिशत अर्थात् एक अर्ब ३४ करोड एक लाख ८१ हजार रुपियाँ खर्च भएको मन्त्रालयद्वारा सार्वजनिक वित्तीय प्रगतिमा उल्लेख छ । बागमती प्रदेशमा हरेक जसो आवमा चैतसम्म कम बजेट खर्च हुने र हरेक आवको अन्तिम तीन महिना कुल बजेटको आधाभन्दा बढी बजेट खर्च हुने प्रवृत्तिले निरन्तरता पाउँदै आएको छ । प्रदेश सरकारको मन्त्रालय र कार्यालयलाई विनियोजन गरिएको बजेटमा कात्तिक मसान्तसम्ममा २० प्रतिशतभन्दा बढी खर्च गर्नेमा प्रदेश लोक सेवा आयोग र प्रदेश सभा रहेका छन् । मुख्यमन्त्री कार्यालयसहित १४ मन्त्रालयको खर्च भने कात्तिक मसान्तसम्ममा २० प्रतिशतभन्दा कम रहेको छ ।",
      "link": "https://gorkhapatraonline.com/news/181037",
      "image": "https://gorkhapatraonline.com/storage/media/318850/conversions/Arthik-Mamila-Ministry-Bagamati-@-Hetauda(2)-original-thumb.jpg"
    },
    {
      "slug": "181035",
      "title": "अजिरकोटमा फल्न थाले स्याउ",
      "timestamp": 1764028800000,
      "source": "gp",
      "content": "गोरखाको अजिरकोट गाउँपालिका–२, मूलखर्कमा गाला र फुजी जातका स्याउ फल्न थालेका छन् ।  दुई वर्षअघि अजिरकोट गाउँपालिकाले परीक्षणका लागि इच्छुक किसानलाई निःशुल्क रूपमा उपलब्ध गराएको स्याउका बिरुवा अहिले राम्रोसँग हुर्कंदै फल्न थालेपछि किसान उत्साही छन् ।",
      "longContent": "सुलीकोट समाचारदातासुलीकोट, मङ्सिर ९ गते  । गोरखाको अजिरकोट गाउँपालिका–२, मूलखर्कमा गाला र फुजी जातका स्याउ फल्न थालेका छन् ।  दुई वर्षअघि अजिरकोट गाउँपालिकाले परीक्षणका लागि इच्छुक किसानलाई निःशुल्क रूपमा उपलब्ध गराएको स्याउका बिरुवा अहिले राम्रोसँग हुर्कंदै फल्न थालेपछि किसान उत्साही छन् । अनुदानमा दिएका स्याउका बिरुवा परीक्षणका लागि स्थानीय सञ्जीव लामाले आफ्नो १५ रोपनी क्षेत्रफलमा लगाउनुभएको थियो । यस वर्ष पाँच क्विन्टल स्याउ उत्पादन गरी ३५० रुपियाँ केजीमा बिक्रीवितरण भएपछि गाउँका अन्य किसान पनि यस खेतीतर्फ आकर्षित भई स्याउ रोपेका छन् । स्याउ उत्पादक लामा पहिले स्याउ फल्ने कल्पना नै नभएको ठाउँमा अहिले बाहिरबाट स्याउ ल्याउनुपर्ने बाध्यता हटेको बताउनुहुन्छ । “अहिले स्थानीय तथा सहरका मानिस आएर बोटमै टिपेर सहर बजारमा स्याउ लैजाँदा आफैँलाई अनौठो लागेको छ,” उहाँले भन्नुभयो ।  बोटमा लटरम्म फलेका लालीमायुक्त स्याउका फलहरू देखेपछि अरू किसान पनि उत्साहका साथ स्याउ खेतीतर्फ आकर्षित भइरहेका छन् । स्याउ खेती परीक्षण सफल भएपछि गाउँपालिकाले ‘लक्षित स्याउ खेती प्रवर्धन कार्यक्रम’ लाई स्थायी रूपमा उत्पादन विस्तार गर्ने तयारी गरेको अजिरकोट गाउँपालिकाका अध्यक्ष दीपक देवकोटाले जानकारी दिनुभयो ।",
      "link": "https://gorkhapatraonline.com/news/181035",
      "image": "https://gorkhapatraonline.com/storage/media/318848/conversions/1211-original-thumb.jpg"
    },
    {
      "slug": "181033",
      "title": "माछाको अवैध आयातले किसान मारमा",
      "timestamp": 1764028800000,
      "source": "gp",
      "content": "नेपाल–भारत सीमाक्षेत्र हुँदै भारतीय माछाको अवैध आयात हुने क्रम बढेपछि बर्दियाका माछापालक कृषक मारमा परेका छन् । भारतीय बजारबाट अत्यन्तै सस्तो मूल्यमा माछा नेपाल छिरेपछि नेपाली किसानले उत्पादन गरेको माछा बजारसम्म नपुगेको गुनासो बढ्दै गएको छ ।",
      "longContent": "बबई समाचारदाताबबई (बर्दिया), मङ्सिर ९ गते । नेपाल–भारत सीमाक्षेत्र हुँदै भारतीय माछाको अवैध आयात हुने क्रम बढेपछि बर्दियाका माछापालक कृषक मारमा परेका छन् । भारतीय बजारबाट अत्यन्तै सस्तो मूल्यमा माछा नेपाल छिरेपछि नेपाली किसानले उत्पादन गरेको माछा बजारसम्म नपुगेको गुनासो बढ्दै गएको छ ।कृषकका अनुसार भारतको मैनापोखर, कण्ठपुर, शीतलाबजारलगायतका क्षेत्रमा उत्पादन हुने माछा अवैध रूपमा बर्दिय ल्याइने गरिएको छ । भारतीय माछा सिधै नेपाली बजारमै बिक्री हुने र भारतमा सस्तो पाइने भएकै कारण तस्करी झनै बढेको उनीहरूको भनाइ छ । गुलरिया नगरपालिका–७ का पप्पु धोबीले भन्नुभयो, “भारतीय माछा ल्याउनेलाई समातेर प्रहरीलाई बुझाउँदा पनि कारबाही नहुँदा समस्या झन् बढेको छ ।” उहाँका अनुसार नियन्त्रण नहुँदा नेपाली किसानले आफ्नो उत्पादन बेच्ने ठाउँ नै गुमाएका छन् ।गुलरिया–४ का माछापालक किसान शङ्कर घिमिरेले भन्नुभयो, “उत्पादन गरे पनि बजार नपाउँदा किसानको आर्थिक बोझ बढिरहेको छ ।”भारतीय बजारमा माछाको दाना प्रतिकेजी ४० रुपियाँ पर्दा पनि नेपालमा सोही दाना ९० रुपियाँ पर्ने भएकाले उत्पादन लागत नेपालमा दोब्बर बढ्छ । यसले गर्दा भारतीय माछा सस्तो हुँदै नेपाली बजारमा छिर्छ र प्रतिस्पर्धामा नेपाली माछा पछि पर्छ ।भारतमा प्रतिकेजी एक सय रुपियाँमा पाइने माछा नेपालमा २५० रुपियाँसम्म पर्नु प्रतिस्पर्धा असमान रहेको प्रमाण भएको किसान बताउँछन् । यस्तो मूल्य अन्तरका कारण बारबर्दिया नगरपालिका क्षेत्रमा लाग्ने साप्ताहिक बजारसमेत भारतीय माछाको बिक्री बढेको किसानको गुनासो छ । बारबर्दिया नगरप्रमुख छविलाल थारूले साप्ताहिक बजारको अनुगमन कडा पारिने बताउँदै, बजारमा भारतीय माछा भेटिए तुरुन्तै कारबाही गरिने बताउनुभयो । स्थानीय तहले कडाइसाथ नियमन नगरेमा नेपाली माछा उत्पादन व्यवसाय सङ्कटमा पर्ने किसानको चेतावनी छ ।",
      "link": "https://gorkhapatraonline.com/news/181033",
      "image": "https://gorkhapatraonline.com/storage/media/318846/conversions/Macha-krishak-phooto-(1)-original-thumb.jpg"
    },
    {
      "slug": "181032",
      "title": "कर्जा बढे पनि उत्पादन घट्यो",
      "timestamp": 1764028800000,
      "source": "gp",
      "content": "सुदूरपश्चिम प्रदेशमा औद्योगिक क्षेत्रमा कर्जा प्रवाह बढे पनि औद्योगिक उत्पादनमा ह्रास आएको छ ।   नेपाल राष्ट्र बैङ्कको आर्थिक वर्ष २०८१/८२ को आर्थिक गतिविधि अध्ययन वार्षिक प्रतिवेदन अनुसार २०८२ को असार मसान्तसम्म बैङ्क तथा वित्तीय संस्थाले यस प्रदेशमा औद्योगिक क्षेत्रमा गरेको कर्जा प्रवाह २६ अर्ब ७२ करोड पुगेको छ ।",
      "longContent": "धनगढी समाचारदाताधनगढी, मङ्सिर ९ गते । सुदूरपश्चिम प्रदेशमा औद्योगिक क्षेत्रमा कर्जा प्रवाह बढे पनि औद्योगिक उत्पादनमा ह्रास आएको छ । नेपाल राष्ट्र बैङ्कको आर्थिक वर्ष २०८१/८२ को आर्थिक गतिविधि अध्ययन वार्षिक प्रतिवेदन अनुसार २०८२ को असार मसान्तसम्म बैङ्क तथा वित्तीय संस्थाले यस प्रदेशमा औद्योगिक क्षेत्रमा गरेको कर्जा प्रवाह २६ अर्ब ७२ करोड पुगेको छ । बैङ्क तथा वित्तीय संस्थाले २०८१ असार मसान्तसम्म गरेको कर्जा प्रवाहभन्दा यो ४.३७ प्रतिशतले बढी रहेको प्रतिवेदनमा उल्लेख छ । २०८१ सालमा सो कर्जा ४.७९ प्रतिशतले घटेको थियो । बैङ्क तथा वित्तीय संस्थाले औद्योगिक क्षेत्रमा प्रवाह गरेको कुल कर्जाको अंश १६.९७ प्रतिशत पुगेको जनाइएको छ । कैलालीमा सबैभन्दा बढी ७९.१३ प्रतिशत, कञ्चनपुरमा १५.७३, डडेलधुरामा १.५४ प्रतिशत, डोटीमा १.०३, अछाममा ०.६०, बैतडीमा ०.५९, दार्चुलामा ०.४८ र बझाङमा ०.४६ प्रतिशत औद्योगिक कर्जाको अंश रहेको छ । प्रतिवेदन अनुसार औद्योगिक कर्जामध्ये विद्युत्, ग्यास तथा पानीसम्बन्धी उद्योगमा सबैभन्दा बढी ६७.५५ प्रतिशतले वृद्धि भएको छ । खानीसम्बन्धी उद्योगमा भने ३७.८३ प्रतिशतले कर्जा ह्रास आएको जनाइएको छ । औद्योगिक क्षेत्रमा कर्जा प्रवाह बढे पनि उत्पादनमा ह्रास आएको छ । प्रतिवेदन अनुसार गहुँको पिठो उत्पादनमा ६५.०९ प्रतिशत, चिनी उत्पादनमा ६०.२२ प्रतिशत, इँटा उत्पादनमा ४२.२५ प्रतिशतले ह्रास आएको छ । त्यस्तै साबुन उत्पादनमा २३.८२ प्रतिशत, चामल उत्पादनमा १५.२५ प्रतिशत, रोजिन उत्पादनमा ८.८६ प्रतिशत, कङ्क्रिट उत्पादनमा ६.८६ प्रतिशत र तोरीको तेल उत्पादनमा ४.३५ प्रतिशतले कमी आएको छ । आव २०८१/८२ यस प्रदेशको नमुना छनोटमा समेटिएका उद्योगको औसत क्षमता उपयोग ३४.४७ प्रतिशत रहेको प्रतिवेदनमा उल्लेख छ । बजारमा देखिएको आर्थिक शिथिलताका कारण कर्जाको समष्टिगत मागमा कमी आई थप लगानी हुन नसकेका कारण औद्योगिक उत्पादन र क्षमता दुवैमा ह्रास आएको प्रतिवेदनमा उल्लेख छ । प्रतिवेदन अनुसार कुल औद्योगिक कर्जामध्ये कृषि, वन र पेय पदार्थ उत्पादनसम्बन्धी उद्योगमा ४२.७१ प्रतिशत, गैरखाद्यवस्तुसम्बन्धी उद्योगमा २६.०५ प्रतिशत कर्जा प्रवाह गरिएको छ । यस्तै निर्माणसम्बन्धी उद्योगमा २०.२१ प्रतिशत, धातुको उत्पादन, मेसिनरी तथा इलेक्ट्रोनिक उद्योगमा ८.९२ प्रतिशत, विद्युत्, ग्यास तथा पानी उद्योगमा १.६३ प्रतिशत, खानीसम्बन्धी उद्योगमा ०.४८ प्रतिशत कर्जा प्रवाह गरिएको छ । औद्योगिक क्षेत्रका लागि व्यवसायीले कर्जा बढाए पनि असुरक्षाका कारण उत्पादनमा वृद्धि गर्न नसकिरहेको कैलाली उद्योग वाणिज्य सङ्घका सचिव प्रकाश चन्दको भनाइ छ । मुलुकको राजनीतिक अस्थिरताका कारण विभिन्न समूहले आएर तोडफोड गर्ने, चन्दा माग्ने जस्ता घटनाले उद्योगी व्यवसायी त्रसित रहेको उहाँको भनाइ छ । “राज्यले उद्योगी व्यवसायीलाई सुरक्षा दिन सकेको छैन,” सचिव चन्दले भन्नुभयो, “यहाँ असुरक्षा भएका कारण उनीहरू विदेश पलायन भइरहेका छन् । लगानी पनि त्यतै गरिरहेका छन् ।”",
      "link": "https://gorkhapatraonline.com/news/181032",
      "image": "https://gorkhapatraonline.com/storage/media/318845/conversions/AAUDHIKL-औद्योगिक-क्षेत्रमा-कर्जा-प्रवाह-बढ्दा-उत्पादन-घट्यो-222(1)-original-thumb.jpg"
    },
    {
      "slug": "181030",
      "title": "घोडा बेच्न बाइस दिन पैदल",
      "timestamp": 1764028800000,
      "source": "gp",
      "content": "कर्णाली प्रदेशको जुम्लाबाट सुदूरपश्चिम प्रदेशको दार्चुलाको जोलजीवी मेलामा ‘जुम्ली घोडा’ ल्याइएको छ । सो घोडालाई २२ दिनको पैदलयात्रा गराएर चन्दननाथ नगरपालिका–८, धरलबाडा जुम्लाका जयकृष्ण धरालाले ल्याउनुभएको हो ।",
      "longContent": "खलङ्गा समाचारदाता  खलङ्गा (दार्चुला), मङ्सिर ९ गते । कर्णाली प्रदेशको जुम्लाबाट सुदूरपश्चिम प्रदेशको दार्चुलाको जोलजीवी मेलामा ‘जुम्ली घोडा’ ल्याइएको छ । सो घोडालाई २२ दिनको पैदलयात्रा गराएर चन्दननाथ नगरपालिका–८, धरलबाडा जुम्लाका जयकृष्ण धरालाले ल्याउनुभएको हो । जुम्ली घोडाको व्यापारका लागि केन्द्र मानिने जोलजीवी मेलामा जयकृष्णले बिक्रीका लागि छ वटा घोडा ल्याउनुभएको हो । गत कात्तिक ९ गते घरबाट १४ वटा घोडासहित पैदल हिँडनुभएका उहाँले २२ दिनपछि मङ्सिर २ मा जोलजीवी मेला पुगेको बताउनुभयो । १४ वटा घोडामध्ये उहाँले आठ वटा घोडा बाटोमै बिक्री गरेको जानकारी दिनुभयो । विगतको जस्तो घोडाको व्यापार नभएको उहाँको गुनासो छ । भारतको पिथौरागढ जिल्लाको पहाडी क्षेत्र अल्मोडा, बागेश्वर, दारमालगायत क्षेत्रका स्थानीय घोडाका मुख्य ग्राहक रहेको उहाँले बताउनुभयो । पछिल्लो समय ग्रामीण बस्ती सडक सञ्जालसँग जोडिने क्रम जारी रहेका कारण घोडाको व्यापार विगतभन्दा अहिले घटेको उहाँले बताउनुभयो । नेपालको दार्चुलाका उत्तरी क्षेत्रमा बसोबास गर्ने सौका समुदायका मानिसले घोडा खरिद गर्ने गर्छन् । सडक सुविधा नपुगेका व्यासको छाङरु र तिङ्करका बासिन्दाको यातायातको साधन घोडा हो । १५ वर्षअघि एउटै मेलामा सयौँको सङ्ख्यामा घोडा बेचिने गरे पनि पछिल्लो समयमा १५/१६ वटा घोडा मात्रै बिक्री हुने गरेको उहाँले बताउनुभयो । विगत ४० वर्षदेखि आफू जोलजीवी मेलामा घोडाको व्यापार गर्न थालेको उहाँले बताउनुभयो । उहाँको परिवार पुस्तौँदेखि नै घोडाको व्यापारमा संलग्न रहेको उहाँले जानकारी दिनुभयो । “घोडा बेचेर एक वर्षमा सात लाखसम्म कमाइ हुन्छ,” उहाँले भन्नुभयो ।घोडाको व्यापारमा खान, बस्न र घोडा चराउन समस्या हुने गरेको जुम्लाकै अर्का व्यापारी आनन्द धरालाले बताउनुभयो । “विगतमा जोलजीवीस्थित घोडेबगडको जमिन पूरै बाझो हुने भए पनि अहिले पैसा तिरेर पनि ठाउँ पाइँदैन,” उहाँले भन्नुभयो । जुम्लाका घोडा व्यापारीले दार्चुलाको जोलजीवी, बर्दियाको राजापुर र दाङको पर्सेनीमा घोडाघोडीको व्यापार गर्दै आइरहेका छन् । राम्रो घोडाको मूल्य एक लाख २० हजार तथा मध्यम किसिमको घोडाको मूल्य ५० देखि ६० हजारसम्म बिक्री हुने व्यापारी बताउँछन् । नेपाल–भारत सीमामा हुने दुई साता लामो प्रसिद्ध यस वर्षको जोलजीवी मेला मङ्सिर १० गते समाप्त हुँदै छ । जलेश्वर महादेवको मन्दिरमा लाग्ने लामो अवधिको मेला घरेलु उत्पादनका लागि प्रख्यात मान्निछ । नेपाल र भारतका लाखौँ सर्वसाधारणले मेलामा स्थानीय उत्पादनको खरिदबिक्री गर्ने गरेका छन् । जोलजीवी मेलाको प्रमुख आकर्षणमा नेपाली घोडा, तिब्बती घरेलु सामान हो ।",
      "link": "https://gorkhapatraonline.com/news/181030",
      "image": "https://gorkhapatraonline.com/storage/media/318843/conversions/anker-original-thumb.jpg"
    },
    {
      "slug": "181029",
      "title": "पानीको मूल्य बढी लिन नपाइने",
      "timestamp": 1764028800000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागले खानेपानी बोतल (प्रोसेसिङ ड्रिङकिङ वाटर) को लेबलमा उल्लेख अधिकतम खुद्रा मूल्य (एमआरपी) भन्दा बढी लिएमा कारबाही हुने जनाएको छ ।",
      "longContent": "गोरखापत्र समाचारदाता काठमाडौँ, मङ्सिर ९ गते । वाणिज्य, आपूर्ति तथा उपभोक्ता संरक्षण विभागले खानेपानी बोतल (प्रोसेसिङ ड्रिङकिङ वाटर) को लेबलमा उल्लेख अधिकतम खुद्रा मूल्य (एमआरपी) भन्दा बढी लिएमा कारबाही हुने जनाएको छ ।विभागले होटेल तथा रेस्टुराँले रेस्टुरेन्टमा राखिएका मेनुमा सिलबन्दी भएका बोतलमा उल्लेख गरिएको एमआरपीभन्दा बढी मूल्य उल्लेख गरेर लिने गरेको पाइएकाले अब त्यस्तो गरेको पाइएमा कारबाही हुने जनाएको हो । विभागले सोमबार विज्ञप्ति जारी गर्दै अधिकांश होटेल, रेस्टुराँले टेबुलमा राखेको मेनुमा बोतलमा उल्लेखित एमआरपीभन्दा बढी मूल्य नतिर्न आमउपभोक्तालाई समेत सचेत गराएको छ । बोतलमा उल्लेख गरेको मूल्यभन्दा बढी मूल्य लिएमा विभागमा मौखिक उजुरी गरे मात्रै पनि उपभोक्ता संरक्षण ऐन, २०७५ र नियमावली २०७६ अनुसार कारबाही हुने जनाएको छ । विभागका प्रवक्ता भरतप्रसाद आचार्यले विभागको टोलीले होटेल तथा रेस्टुराँले अनुगमनका क्रममा टेबलमा राखिएका मेनुको मूल्य र बोतलको मूल्य तुलना गर्दा दोब्बर बढी लिएको पाइएकाले अबदेखि यस्तो गर्न सबैमा आग्रह गरिएको जानकारी दिनुभयो । विभागका अनुसार काठमाडौँ उपत्यकामा बिक्री हुने एक लिटरको बोतल पानीको मूल्य १६ रुपियाँ तोकिएको छ । यी मूल्यभन्दा फरक पर्ने गरी होटेल तथा रेस्टुराँसँग सम्झौता गरी बढी मूल्यको एमआरपी राखेको भन्दै विभागले यसअघि पानी उत्पादक कम्पनीलाई सचेत गराएको थियो ।",
      "link": "https://gorkhapatraonline.com/news/181029",
      "image": "https://gorkhapatraonline.com/storage/media/318842/conversions/water-original-thumb.jpg"
    },
    {
      "slug": "181028",
      "title": "मासु प्रशोधन कारखाना : मङ्सिरदेखि निर्माण सुरु",
      "timestamp": 1764028800000,
      "source": "gp",
      "content": "सिन्धुलीको मरिण गाउँपालिकामा मङ्सिर अन्तिम सातादेखि मासुु प्रशोधन कारखानाको निर्माण सुरु हुने भएको छ ।    नेपालबाट चीनमा प्रशोधित भैँसीको मासु निर्यात गर्ने उद्देश्यले कारखाना निर्माण गर्न लागिएको हो । हिमालयन फुड इन्टरनेसनल प्राइभेट लिमिटेडले डिजाइनको काम सकेर कारखाना निर्माणको चरणमा पुगेको जनाएको छ ।",
      "longContent": "काठमाडौँ, मङ्सिर ९ गते । सिन्धुलीको मरिण गाउँपालिकामा मङ्सिर अन्तिम सातादेखि मासुु प्रशोधन कारखानाको निर्माण सुरु हुने भएको छ ।  नेपालबाट चीनमा प्रशोधित भैँसीको मासु निर्यात गर्ने उद्देश्यले कारखाना निर्माण गर्न लागिएको हो । हिमालयन फुड इन्टरनेसनल प्राइभेट लिमिटेडले डिजाइनको काम सकेर कारखाना निर्माणको चरणमा पुगेको जनाएको छ । २७ अर्ब ६४ करोड ८४ लाख ६० हजार लागतमा कारखाना निर्माण गर्न लागिएको कम्पनीले जनाएको छ । जसमध्ये २० अर्ब रुपियाँ कारखाना निर्माण र प्लान्ट स्थापना, सात अर्ब रुपियाँ पशुपालन, कामदार बस्ने आवास र घाँस खेतीमा खर्च हुने कम्पनीले जानकारी दिएको छ । कुल लगानीमध्ये २० अर्ब रुपियाँ चीनको छेङ्दु जियान फुड लिमिटेडबाट विदेशी लगानी भित्र्याउन लागिएको छ । उद्योग विभागले गत साउनमा वैदेशिक लगानी भित्र्याउन स्वीकृति प्रदान गरेको थियो ।हिमालयन फुड इन्टरनेसनल प्राइभेट लिमिटेडका अध्यक्ष डा. नवीन शर्माले जग्गाको डिजाइन गर्ने काम सकिएकाले मङ्सिर अन्तिम सातादेखि फ्याक्ट्री निर्माणको काम सुरु गरिने जानकारी दिनुभयो । कारखाना निर्माणका लागि ५० करोड रुपियाँ विदेशी लगानी भित्रिसकेको र बाँकी आउने क्रममा रहेको उहाँले बताउनुभयो । “अहिले २० अर्ब रुपियाँ चीनबाट भित्र्याउने प्रक्रियामा छौँ, बाँकी रहेको सात अर्ब रुपियाँमध्ये केही प्रतिशत चिनियाँ साझेदारबाट थप र बाँकी नेपाली साझेदार कम्पनीले जुटाउने तयारी भएको छ,” उहाँले भन्नुभयो । उहाँका अनुसार  खाना, आवासगृह, होल्डिङ सेन्टर, प्रशोधनगृह निर्माण गर्न आवश्यक पर्ने जग्गा व्यवस्थापन गर्ने प्रक्रियालाई अघि बढाइएको छ । कारखाना निर्माणपछि मासु सिन्धुलीबाट काठमाडौँ हुँदै केरुङ नाकामार्फत चीनमा निर्यात हुने छ । ५५ बिघा क्षेत्रफलमा निर्माण हुन लागेको कारखाना सञ्चालन हुँदा पाँच हजार १५६ जनाले रोजगारी पाउने विवरण उद्योग विभागलाई कम्पनीले उपलब्ध गराएको छ । कारखानाबाट दैनिक पाँच हजार वटा राँगा तथा भैँसीबाट पाँच सय मेट्रिक टनका मासु निर्यात गर्ने लक्ष्य राखिएको कम्पनीले जनाएको छ । कम्पनीका अनुसार अनुसार वार्षिक दुई लाख मेट्रिक टन प्रोसेस्ड बफेलो मिट र ५५ हजार मेट्रिक टन सहउत्पादन (हाड, छाला, टाउको, विभिन्न प्रकारका आन्तरिक अङ्गलगायत) गर्ने लक्ष्य राखिएको छ । किसानलाई व्यावसायिक र रोगमुक्त भैँसीपालनमा आकर्षित गर्न देशभर भैँसीपालक समूह गठन गरिएको छ । यस्तै बर्दियाको गुलरियामा घाँस उत्पादन गर्ने प्रक्रियासमेत सुरु भइसकेको कम्पनीले जनाएको छ ।साउनमा चिनियाँ साझेदारीमा सिन्धुलीमा निर्माण हुने गरी भैँसीको मासु प्रशोधन उद्योग (प्रोसेस्ड कुक्ड बफेलो मिट फ्याक्ट्री) का लागि २० अर्ब रुपियाँ प्रत्यक्ष वैदेशिक लगानी (एफडिआई) पनि स्वीकृत भइसकेको छ । कारखाना निर्माण दुई सिफ्टमा गरेर आठ महिनाभित्रमा सक्ने योजना छ । असोजमा ढुङ्गा गिट्टी, बालुवा निकाल्न नपाएकाले निर्माणको काम ढिलाइ भएको कम्पनीले जनाएको छ । कम्पनीले एक वर्षभित्रमा मासु निर्यात गर्ने लक्ष्य राखेको छ ।",
      "link": "https://gorkhapatraonline.com/news/181028",
      "image": "https://gorkhapatraonline.com/storage/media/318840/conversions/mmm-original-thumb.jpg"
    },
    {
      "slug": "181027",
      "title": "मार्जिन कारोबार व्यवस्थित गर्दै सेबोन",
      "timestamp": 1764028800000,
      "source": "gp",
      "content": "मार्जिन कर्जामा फैलिएको अव्यवस्था, जोखिम र अनियन्त्रित सटहीपनलाई नियन्त्रण गर्ने उद्देश्यसहित नेपाल धितोपत्र बोर्डले ‘मार्जिन कारोबार सुविधा निर्देशन, २०८२’ को मसौदा सार्वजनिक गरेको छ । बोर्डले मार्जिन कारोबारसम्बन्धी व्यवस्था (प्रारम्भिक मसौदा) तयार गर्दै मार्जिन कारोबारसम्बन्धी व्यवस्था अघि बढाएको हो ।",
      "longContent": "गोरखापत्र समाचारदाताकाठमाडौँ, मङ्सिर ९ गते । मार्जिन कर्जामा फैलिएको अव्यवस्था, जोखिम र अनियन्त्रित सटहीपनलाई नियन्त्रण गर्ने उद्देश्यसहित नेपाल धितोपत्र बोर्डले ‘मार्जिन कारोबार सुविधा निर्देशन, २०८२’ को मसौदा सार्वजनिक गरेको छ । बोर्डले मार्जिन कारोबारसम्बन्धी व्यवस्था (प्रारम्भिक मसौदा) तयार गर्दै मार्जिन कारोबारसम्बन्धी व्यवस्था अघि बढाएको हो ।धितोपत्र दलाल व्यवसायीमार्फत लगानीकर्तालाई मार्जिन कारोबार सुविधा उपलब्ध गराउने उद्देश्यले बोर्डले धितोपत्रसम्बन्धी ऐन, २०६३ को दफा ८७ को उपदफा (१) ले दिएको अधिकार प्रयोग गरी ‘मार्जिन कारोबार सुविधासम्बन्धी निर्देशन, २०८२’ को मसौदा तयार गरेको हो ।बोर्डले प्रारम्भिक मसौदामाथि कुनै सुझाव भए सात दिनभित्र बोर्डको इमेलमार्फत सुझाव पेस गर्न सरोकारवालालाई आग्रह गरेको छ ।प्रारम्भिक मसौदामा मार्जिन कारोबारयोग्य कम्पनीका लागि पाँच वटा व्यवस्था धितोपत्र बोर्डले तय गरेको छ । जसमा कम्पनीको कम्तीमा ५० लाख कित्ता सेयर सूचीकृत भएको हुनुपर्ने छ ।त्यसै गरी नेटवर्थ चुक्ता पुँजी बराबर र सोभन्दा बढी भएका, पछिल्लो तीन वर्षमा दुई वर्ष लाभांश वितरण गरेका, यससँगै प्रारम्भिक सार्वजनिक निष्कासनमार्फत निष्कासन भएका, सेयर सूचीकरण भएको कम्तीमा दुई वर्ष पूरा भएका र बोर्डले तोकेबमोजिम अन्य व्यवस्था पूरा भएका कम्पनी मार्जिन कारोबारका लागि योग्य हुने सेबोनले जनाएको छ । मसौदामार्फत मार्जिन कारोबार सुविधा प्रदान गर्ने धितोपत्र दलाल व्यवसायीको योग्यता पनि तोकिएको छ । जसमा मार्जिन कारोबार सुविधा प्रदान गर्न चाहने बोर्डबाट अनुमतिपत्र प्राप्त गरेका धितोपत्र दलाल व्यवसायीले उक्त योग्यता पूरा गरेको हुनुपर्ने बोर्डले जनाएको छ । धितोपत्र दलाल व्यवसायीले चुक्ता पुँजी कम्तीमा २० करोड रुपियाँ भएको, राफसाफ सदस्यता प्राप्त गरेको, निक्षेप सदस्यता प्राप्त गरेको र धितोपत्र बजारले तोकेका अन्य व्यवस्था पूरा गरेको हुनुपर्ने मसौदामा उल्लेख छ ।यस्तै प्रारम्भिक मार्जिन र सम्भार मार्जिनसम्बन्धी पनि मार्जिन कारोबार सुविधा निर्देशनको मसौदामा व्यवस्था गरिएको छ । धितोपत्र दलाल व्यवसायीले सूचीकृत सङ्गठित संस्थाको सेयरको १८० दिनको औसत मूल्य वा बजार मूल्यमध्ये जुन कम हुन्छ, सोको प्रतिशतले हुन आउने रकम लगानीकर्तासँग प्रारम्भिक मार्जिनका रूपमा लिनुपर्ने मसौदामा छ । मार्जिन कारोबार सुविधा अन्तर्गत खरिद गरिएको सेयरको विवरण तथा मार्जिन रकमको विवरण ग्राहकको छुट्टाछुट्टै अभिलेख बनाई राख्नुपर्ने, प्रारम्भिक मार्जिनका रूपमा लिइएको सेयर र मार्जिन सुविधा अन्तर्गत खरिद भएको सेयरको मूल्याङ्कन दैनिक मार्केटका आधारमा गर्नुपर्ने व्यवस्था मसौदामा उल्लेख छ ।तर उक्त सेयरको मूल्यमा भएको वृद्धिको आधारमा थप सुविधा दिन नपाइने व्यवस्था गरिएको बोर्डले जनाएको छ । धितोपत्र दलाल व्यवसायीले मार्जिन कारोबार सुविधा अवधिभर बजारको अवस्था तथा जोखिम हेरी लगानीकर्तासँग न्यूनतम अनुसूची–२ बमोजिमको प्रतिशतले हुन आउने रकम सम्भार मार्जिन कायम राख्नुपर्ने उक्त मसौदामा रहेको छ ।लगानीकर्ताले आफ्नै केही रकम लगानी गरेर बाँकी रकम ब्रोकर कम्पनीबाट कर्जा लिएर सेयर खरिद गर्ने व्यवस्था मार्जिन कारोबार हो । नियम अनुसार लगानीकर्ताले कम्तीमा ५० प्रतिशत रकम राख्नु पर्छ र बाँकी ५० प्रतिशतसम्म ब्रोकरले कर्जा दिन सक्छ ।सेयर मूल्य घटेमा ब्रोकरले थप रकम माग्न मार्जिन कल गर्न सक्छ । मार्जिन ४० प्रतिशतभन्दा तल झरेमा जोखिम मानिन्छ र ३० प्रतिशतमा पुग्दा ब्रोकरले सेयर बेच्न सक्छ । ब्रोकर र लगानीकर्ताबिच छुट्टै सम्झौता गरेर मात्र यो सुविधा उपलब्ध हुन्छ । बोनस कर संस्थाले मिलान गर्नुपर्नेधितोपत्र दर्ता गरेका सम्पूर्ण सङ्गठित सेयरधनीलाई प्रदान गर्ने बोनस सेयर वितरण गर्दा लाग्ने लाभांश कर सम्बन्धित संस्थाले नै लाभांशबाट मिलान गरी भुक्तानी गर्ने व्यवस्था गर्नुपर्ने भएको छ ।नेपाल धितोपत्र बोर्ड (सेबोन) ले धितोपत्र निष्कासन तथा बाँडफाँट निर्देशिका, २०६९ मा १० औँ संशोधन गरी यस्तो व्यवस्था लागु गरेको हो । संशोधित निर्देशिकामा सेयरधनीलाई बाँडफाँट गर्ने बोनस सेयर र कुल पुँजीगत संरचनासम्बन्धी व्यवस्थालाई थप व्यवस्थित बनाइएको छ । दर्ता शुल्क, बोनस वितरण तथा लाभांश समायोजन प्रक्रियामा देखिएका व्यावहारिक चुनौती समाधान गर्ने उद्देश्यले संशोधन गरिएको बोर्डले जनाएको छ ।",
      "link": "https://gorkhapatraonline.com/news/181027",
      "image": "https://gorkhapatraonline.com/storage/media/318839/conversions/sebon-building-original-thumb.jpg"
    },
    {
      "slug": "181323",
      "title": "पूर्वाधारमा लगानी गर्न आतुर छौँ",
      "timestamp": 1764201600000,
      "source": "gp",
      "content": "योगदानमा आाधारित सामाजिक सुरक्षा कोषको आयोजनामा आठौँ सामाजिक सुरक्षा दिवस बिहीबार मनाइँदै छ ।",
      "longContent": "योगदानमा आाधारित सामाजिक सुरक्षा कोषको आयोजनामा आठौँ सामाजिक सुरक्षा दिवस बिहीबार मनाइँदै छ । सरकारले आमनागरिकलाई सामाजिक सुरक्षाको दायरामा ल्याउने गरी २०७५ मङ्सिर ११ गते योगदानमा आधारित सामाजिक सुरक्षा कार्यक्रम थालेकामा २०७६ साउन १ देखि औपचारिक क्षेत्रमा रोजगारदाता कोषको योजनामा सूचीकृत भई आफ्ना कर्मचारीलाई कोषमा जोड्न सुरु भएको हो । तीन वर्षदेखि वैदेशिक रोजगारीमा गएका वा विदेशमा स्वरोजगार भएका श्रमिक, अनौपचारिक क्षेत्र र स्वरोजगार श्रमिकसमेत कोषको योजनामा जोडिएका छन् । कोषमा योगदानकर्ता र राष्ट्रिय कल्याणकारी कोषको समेत गरेर एक खर्ब २६ अर्ब रुपियाँ रहेको छ, जसमा कुल योगदान रकम ९५ अर्ब ६० करोडभन्दा बढी पुगेका छ । उक्त रकमलाई उचित स्थानमा लगानी गर्न सके योगदानकर्तालाई हुने लाभका अतिरिक्त बेरोजगारी कम गर्नसमेत सहयोग पुग्ने ठानेर चालु आर्थिक वर्ष २०८२/८३ को बजेटमा कोषको रकमलाई उत्पादन र पूर्वाधार क्षेत्रमा लगानी गर्न सकिने व्यवस्था गरिएको छ । प्रस्तुत छ यिनै विषयमा केन्द्रित हुँदै कोषका कार्यकारी निर्देशक कविराज अधिकारीसँग गोरखापत्रका सीता शर्माले गरेको कुराकानीको सम्पादित अंश :  योगदानमा आधारित सामाजिक सुरक्षा कोषमा हाल योगदानकर्ता र राष्ट्रिय कल्याणकारी कोषको समेत गरेर एक खर्ब २६ अर्ब बराबरको रकम रहेको छ । निक्षेपको घट्दो ब्याजदरले प्रतिफल सङ्कुचित हुँदै आएका बेला कोषले लगानी विस्तार गर्ने रणनीतिका रूपमा बैङ्क तथा वित्तीय संस्था र कम्पनीको संस्थापक सेयरमा लगानी गर्ने भएको छ । सोसम्बन्धी प्रस्ताव बोर्डमा पठाइएको छ । बोर्डले स्वीकृति दिए संस्थापक सेयरमा लगानी विस्तार गर्न सकिन्छ । कोषले बैङ्क तथा वित्तीय संस्थाको मुद्दतीसहित छ क्षेत्रमा लगानी गरिरहेको छ । कोषले डिबेन्चर सरकारी टे«जरी बिल, विकास ऋणपत्र, म्युचुअल फन्ड र बचतकर्तालाई सापटीका रूपमा पनि लगानी गर्दै आएको छ । अधिकांश हिस्सा बैङ्क तथा वित्तीय संस्थाको मुद्दती खातामा छ । कोषले विभिन्न क्षेत्रमा एक खर्ब रुपियाँ बराबरको रकम लगानी पनि गरेको छ । उक्त रकममध्ये ५८ अर्ब आठ करोड ६१ लाख बैङ्कको मुद्दती रसिदमा, ट्रेजरी बिलमा ३२ अर्ब १८ करोड ९५ लाख, ट्रेजरी बिलमा, डेभलपमेन्ट बन्डमा २१ अर्ब ७५ करोड ५५ लाख रकम, चार अर्ब ५२ करोड ४० लाख डिबेन्चरमा र एक अर्ब ९९ करोड ५२ लाख म्युचुअल फन्डमा लगानी गरी केही रकम सुविधा भुक्तानीका लागि बैङ्क खातामा नै रहेको छ । यस्तै जम्मा भएकै रकमबाट योगदानकर्तालाई योगदानकर्ता सापटीबापत हालसम्म सात अर्ब ७९ करोड ८३ लाख लगानी गरिएको छ । योगदानकर्ता सापटी अन्तर्गत कोषले ५.२% मा नै विशेष सापटी र ५.८६% ब्याजदरमा घर तथा शैक्षिक सापटी प्रदान गरिरहेको छ । कोषले मुद्दतीमा राखेको रकम उत्पादनशील र पूर्वाधार क्षेत्रमा लगानी गर्न सकिन्छ । यसले स्वदेशमै रोजगारी सिर्जनाको वातावरण बन्ने र युवा पलायन रोक्न मद्दत गर्छ । यसका लागि कोषले एक्लैले चाहेर मात्रै हुँदैन । यसमा सरकारको साथ हुनु पर्छ । हामी त सकेसम्म मुद्दतीमा रहेको रकमलाई लगानी गर्न आतुर छौँ । सामाजिक सुरक्षाको पेन्सन कोषमा रहेको रकम दीर्घकालीन फन्ड हो । त्यसैले कोषको रकम दीर्घकालीन परियोजनामा लगानी गर्ने विषयमा विभिन्न सरोकारवाला निकायसँग गृहकार्य गरिरहेका छौँ । परियोजना टुङ्गो लागिसकेको छैन । यस्तो फन्ड परिचालन गर्ने स्पष्ट संयन्त्र चाहिन्छ । उत्पादनमूलक क्षेत्र, जलविद्युत्, सरकारका राष्ट्रिय गौरवका आयोजना जस्ता ठुला आयोजनामा पनि लगानी गर्न सकिन्छ । वैदेशिक रोजगारीमा जानेका लागि श्रम स्वीकृतिपूर्व नै कोषको योजनामा आबद्ध हुनुपर्ने बाध्यकारी व्यवस्था छ । त्यसैले तीन वर्षमा करिब २० लाख व्यक्ति कोषको योजनामा आबद्ध भए तर नियमितता भने १० प्रतिशतभन्दा पनि कम छ । कतिपय अवस्थामा उनीहरूलाई यस विषयमा सबै कुरा बुझाउन नसकेको समस्या छ भने अर्कातर्फ उनीहरूको रोजगारीमै पनि समस्या छ । पछिल्लो पटक कोषले वैदेशिक रोजगारीमा रहेका श्रमिकलाई कोषको योजनामा नियमित गराउनका लागि परिवार र छोराछोरीलाई समेत स्वास्थ्योपचार गराउने सेवा विस्तार गरेपछि आकर्षण भने बढेको छ ।   कोषको योजनामा आबद्धता हुने विषय कहिलेसम्म भन्ने हुँदैन । यो निरन्तर प्रक्रिया हो । सरकारलाई सामाजिक सुरक्षा खर्चको दायित्व बढ्दै गएको छ । बिस्तारै सरकारले धान्न सक्ने अवस्था छैन । त्यसैले कुनै पनि व्यक्तिले उमेर छँदा कोषमा योगदान गर्ने र वृद्धावस्था, बिरामी, अशक्त अवस्था कोषमै गरेको योगदान रकमबाट सुविधा लिनु पर्छ । चालु आवमा सरकारले सामाजिक सुरक्षातर्फ तीन खर्ब ९८ अर्ब ५७ करोड १९ लाख रुपियाँ रकम विनियोजन गरेको छ । सरकारले छुट्याएको कुल बजेटको करिब १५ प्रतिशत सामाजिक सुरक्षामा खर्च हुँदै आएको छ । सामाजिक सुरक्षा भत्ता पाउने नागरिकको सङ्ख्या बढेसँगै सोको दायित्व बहनका लागि सरकारलाई पर्ने आर्थिक भार पनि क्रमशः बढिरहेको छ । यसको भार कम गर्न पनि योगदानमा आधारित सामाजिक सुरक्षामा आबद्ध हुने अनिवार्य सर्त हो ।",
      "link": "https://gorkhapatraonline.com/news/181323",
      "image": "https://gorkhapatraonline.com/storage/media/319329/conversions/Kabiraj-Adhikari-1024x682-original-thumb.jpg"
    },
    {
      "slug": "181320",
      "title": "थपिएको ऋणभन्दा भुक्तानी धेरै",
      "timestamp": 1764201600000,
      "source": "gp",
      "content": "चालु आर्थिक वर्ष २०८२/८३ को चार महिना (साउनदेखि कात्तिकसम्म) मा थपिएको सार्वजनिक ऋणभन्दा सरकारले तिरेको साँवाब्याजको रकम धेरै हुन पुगेको छ । कात्तिकसम्म सरकारले एक खर्ब ३८ अर्ब ७५ करोड ऋण लिएकोमा एक खर्ब ५० अर्ब ८८ करोड रुपियाँ ऋणबापतको साँवाब्याज भुक्तानी गरेको छ ।",
      "longContent": "गोरखापत्र समाचारदाताकाठमाडौँ, मङ्सिर ११ गते । चालु आर्थिक वर्ष २०८२/८३ को चार महिना (साउनदेखि कात्तिकसम्म) मा थपिएको सार्वजनिक ऋणभन्दा सरकारले तिरेको साँवाब्याजको रकम धेरै हुन पुगेको छ । कात्तिकसम्म सरकारले एक खर्ब ३८ अर्ब ७५ करोड ऋण लिएकोमा एक खर्ब ५० अर्ब ८८ करोड रुपियाँ ऋणबापतको साँवाब्याज भुक्तानी गरेको छ ।  सरकारले लिने ऋणको हिसाबकिताब राख्ने सार्वजनिक ऋण व्यवस्थापन कार्यालयका अनुसार चालु आवको कात्तिकसम्म सरकारले लिएको कुल ऋणमध्ये एक खर्ब २० अर्ब रुपियाँ आन्तरिक ऋण रहेको छ । बाँकी १८ अर्ब ७५ करोड रुपियाँ बाह्य ऋण रहेको कार्यालयले उल्लेख गरेको छ । समीक्षा अवधिमा सरकारले आन्तरिक ऋणबापतको एक खर्ब ३१ अर्ब ६५ करोड रुपियाँ भुक्तानी गरेको छ । जसमध्ये एक खर्ब १२ अर्ब २६ करोड साँवा र १९ अर्ब ३९ करोड रुपियाँ ब्याज भुक्तानी रहेको छ । त्यस्तै कात्तिकसम्म बाह्य ऋणबापत सरकारले १९ अर्ब २३ करोड रुपियाँ भुक्तानी गरेको कार्यालयले जनाएको छ । कुल बाह्य ऋण भुक्तानीमध्ये १५ अर्ब ३५ करोड रुपियाँ साँवा र तीन अर्ब ८८ करोड रुपियाँ ब्याज भुक्तानी छ । सरकारले गरेको यो भुक्तानी विगतका वर्षमा लिएको ऋणबापतको हो । चालु वर्षमा थपिएको समेत मुलुकले तिर्नुपर्ने कुल ऋणको दायित्व अहिलेसम्म २७ खर्ब २९ अर्ब ४१ करोड रुपियाँ पुगेको छ, जसमध्ये १२ अर्ब ७५ अर्ब रुपियाँ ९६ करोड रुपियाँ आन्तरिक र १४ खर्ब ५३ अर्ब ४५ करोड रुपियाँ बाह्य ऋण रहेको छ । नेपालले तिर्नुपर्ने कुल ऋणको दायित्व मुलुकको अर्थतन्त्रको आकारको अनुपातमा ४४.६९ प्रतिशत पुगेको कार्यालयले जनाएको छ । ऋण भुक्तानीपछि चालु वर्षको चार महिनामा सरकारले तिर्नुपर्ने खुद ऋण दायित्व भने गत आवभन्दा ५५ अर्ब ३६ करोड रुपियाँ थपिएको छ । यो साँवाब्याज भुक्तानीपछि कायम ऋण हो । सरकारले आफ्नो नीति तथा कार्यक्रम कार्यान्वयनका लागि राजस्वबाट नपुग रकम ऋणबाट बेहोर्ने गर्छ, जसलाई संसद्बाट पारित बजेटमार्फत कानुनी मान्यता प्रदान गरिन्छ । चालु आवको बजेटमार्फत सरकारले स्रोत नपुग हुने पाँच खर्ब ९५ अर्ब ६६ करोड रुपियाँ ऋणमार्फत बेहोर्ने लक्ष्य राखेको छ, जसमध्ये तीन खर्ब ६२ अर्ब रुपियाँ आन्तरिक ऋण र बाँकी दुई खर्ब ३३ अर्ब ६६ करोड रुपियाँ बाह्य ऋण लिइने छ । यस वर्ष राखिएको कुल लक्ष्यको तुलनामा सरकारले कात्तिकसम्म २३.२९ प्रतिशत ऋण लिइसकेको छ, जसमध्ये ठुलो हिस्सा आन्तरिक ऋणको छ । बजेटमा वित्तीय खर्च शीर्षकमा सरकारले तिर्नुपर्ने ऋणको साँवा भुक्तानी व्यवस्था गरिएको हुन्छ । ब्याज भुक्तानी भने चालु खर्चबाटै गरिन्छ । सरकारले लिने ऋणमध्ये आन्तरिक ऋण अल्पकालीन र बढी ब्याज तिर्नुपर्ने दायित्वको हुन्छ । सरकारले नागरिक बचतपत्र, विकास ऋणपत्र, वैदेशिक रोजगार बचतपत्र जस्ता ऋणपत्र (बन्ड) जारी गरेर न्यूनतम तीन महिनादेखिका लागि ऋण उठाउने काम गर्छ । यसको ब्याजदर अहिले औसतमा छ प्रतिशतभन्दा माथि छ । सरकारका तर्फबाट सार्वजनिक ऋण व्यवस्थापन कार्यालयले यस्ता ऋणपत्र निष्कासन गर्छ । बाह्य ऋण भने दीर्घकालीन प्रकृतिका हुन्छन् जसको ब्याजदर अत्यन्त न्यून हुन्छ । अर्थ मन्त्रालयका अनुसार नेपालले लिएका बाह्य ऋण करिब ३० वर्षमा भुक्तानी गर्नुपर्ने किसिमका छन् । यस्तो ऋणको ब्याजदर अहिले ०.७५ प्रतिशतदेखि १.५ प्रतिशतसम्म छ । बजेटमार्फत घोषणा गरिएका ठुला आयोजना कार्यान्वयनका लागि सरकारले द्विपक्षीय अथवा बहुपक्षीय निकायबाट यस्तो ऋण लिने गर्छ । विश्व बैङ्क, एसियाली विकास बैङ्क, एक्जिम बैङ्क जस्ता बहुपक्षीय र जापान, नर्वे जस्ता द्विपक्षीय साझेदारबाट नेपालले ऋण लिने गर्छ । यसरी ऋण लिनुपूर्व त्यसमा समझदारी जुटाउन मन्त्रीपरिषद्को स्वीकृति अनिवार्य हुन्छ ।",
      "link": "https://gorkhapatraonline.com/news/181320",
      "image": "https://gorkhapatraonline.com/storage/media/319326/conversions/eee-original-thumb.jpg"
    },
    {
      "slug": "181316",
      "title": "‘निर्वाचन पहिलो प्राथमिकता’",
      "timestamp": 1764201600000,
      "source": "gp",
      "content": "नवनियुक्त मुख्य सचिव सुमनराज अर्यालले स्वतन्त्र, निष्पक्ष र धाँधलीरहित वातावरणमा निर्वाचन सम्पन्न गर्नु नै सरकारको पहिलो प्राथमिकता भएको स्पष्ट पार्नुभएको छ ।",
      "longContent": "गोरखापत्र समाचारदाता काठमाडौँ, मङ्सिर ११ गते । नवनियुक्त मुख्य सचिव सुमनराज अर्यालले स्वतन्त्र, निष्पक्ष र धाँधलीरहित वातावरणमा निर्वाचन सम्पन्न गर्नु नै सरकारको पहिलो प्राथमिकता भएको स्पष्ट पार्नुभएको छ ।  बुधबार विभिन्न मन्त्रालयका सचिव तथा सहसचिवहरूको उपस्थितिमा पद बहाली गर्दै मुख्य सचिव अर्यालले निष्पक्ष, स्वतन्त्र र धाँधलीरहित वातावरणमा निर्वाचन गराउनु नै सरकारको पहिलो प्राथमिकता रहेको बताउनुभएको हो । गत भदौ २३ र २४ गते जेनजी पुस्ताले गरेको आन्दोलनको मर्म पनि असल र उत्तरदायी शासन नै भएकाले दीर्घकालीन सुशासन कायम गर्नका लागि निर्वाचन पहिलो प्राथमिकता हो भन्दै उहाँले त्यसका लागि सबै कर्मचारी संयन्त्रले सरकारलाई सहयोग गर्नुपर्नेमा जोड दिनुभयो । सबैलाई निसङ्कोच रूपमा पूर्ण उत्साहका साथ आमनिर्वाचनमा सहभागी गराउन र विश्वासको वातावरण निर्माण गर्न निर्वाचन आयोगसहितको समन्वयमा आफ्नोतर्फबाट जिम्मेवारीका साथ कार्य गर्ने मुख्य सचिवले सार्वजनिक गर्नुभएको २५ बुँदाको प्रथमिकतामा उल्लेख गरिएको छ ।  मुख्य सचिव अर्यालले सार्वजनिक सेवा प्रवाह गर्ने सरकारी कार्यालयहरूको अनलाइन सेवाबिच अन्तरआबद्धता कायम गरी सेवाग्राहीलाई एक पटक एउट सरकारी निकायमा पेस गरिएको डकुमेन्ट पुनः अर्को ठाउँमा पेस गर्न नपर्ने व्यवस्था मिलाउन निर्देशन दिनुभएको छ । निजामती सेवासहित सबै सुरक्षा निकायको मनोबल उकास्न सम्बद्ध मन्त्रालय र निकायसँग आवश्यक छलफल र परामर्श गरी कार्यहरू अगाडि बढाउने योजना सरकारको छ । जनताले अनुभूति गर्न सक्ने गरी सार्वजनिक सेवामा गुणात्मक सुधार गर्ने, आमजनताको दैनिक जीवनयापनलाई सहज बनाउने गरी मुख्य सचिवले प्राथमिकता तोक्नुभएको छ । उहाँले जनताको गुनासो तत्काल सम्बोधन गर्ने, हेलो सरकारमार्फत प्राप्त गुनासोको चुस्त र प्रभावकारी तवरमा सम्बोधन गर्ने व्यवस्था मिलाउने, विगतमा सुरु गरिएका राम्रा कामलाई निरन्तरता दिने र कमीकमजोरीबाट पाठ सिक्दै कार्यपद्धतिमा परिवर्तन ल्याउने बताउनु भएको छ । सुशासन र सदाचारलाई प्रशासनिक संस्कृतिका रूपमा स्थापित गर्दै सबै राष्ट्र सेवकको मुस्कान र जिम्मेवारी बोधका साथ सेवा प्रवाह गर्ने पद्धतिको विकास गराउने, आफ्नो जिम्मेवारी अधिकार क्षेत्रभित्रको विषयमा समयमा नै निर्णय गर्ने, निर्णय गर्न ढिलाइ नगर्ने नपन्छाउने, एक निकायले राय प्रतिव्रिmया माग गरिएका विषय अर्को निकायलाई तोकिएकै समयभित्र राय प्रतिक्रिया पठाउने र अन्यथा प्रचलित कानुन अनुसार हुने व्यवस्था अङ्गीकार गर्ने मुख्य सचिवले व्यक्त गर्नुभएको २५ बुँदामा उल्लेख छ  । विकास निर्माणको काममा अवरोधका रूपमा रहेका प्रमुख विषय पहिचान गरी त्यसलाई तत्काल सम्बोधन गर्न प्रयत्न गर्ने, विकास निर्माणको काममा गुणस्तरीयता सुनिश्चित गर्ने, सुशासनको संस्थागत विकास, भ्रष्टाचार नियन्त्रण र सेवा प्रवाहमा आमूल सुधारका विषयलाई उच्च प्राथमिकतामा राखी काम गर्ने उल्लेख गरिएको छ ।",
      "link": "https://gorkhapatraonline.com/news/181316",
      "image": "https://gorkhapatraonline.com/storage/media/319322/conversions/Aryal-original-thumb.jpg"
    },
    {
      "slug": "181315",
      "title": "सट्टेबाजीमाथि सूक्ष्म निगरानी",
      "timestamp": 1764201600000,
      "source": "gp",
      "content": "काठमाडौँको कीर्तिपुरस्थित क्रिकेट मैदानमा नेपाल प्रिमियर लिग (एनपिएल) दोस्रो संस्करणमा विदेशी चर्चित खेलाडीसमेत खेलाएर नेपाली क्रिकेट क्लब प्रतिस्पर्धामा उत्रिँदा क्रिकेटप्रेमी रमाइरहेका छन् तर यो प्रतिस्पर्धालाई अवैध कमाइको अवसर बनाउन खोज्नेको धन्दाले नियामक र नियन्त्रक निकायको टाउको दुखाएको छ ।",
      "longContent": "काठमाडौँ, मङ्सिर ११ गते । काठमाडौँको कीर्तिपुरस्थित क्रिकेट मैदानमा नेपाल प्रिमियर लिग (एनपिएल) दोस्रो संस्करणमा विदेशी चर्चित खेलाडीसमेत खेलाएर नेपाली क्रिकेट क्लब प्रतिस्पर्धामा उत्रिँदा क्रिकेटप्रेमी रमाइरहेका छन् तर यो प्रतिस्पर्धालाई अवैध कमाइको अवसर बनाउन खोज्नेको धन्दाले नियामक र नियन्त्रक निकायको टाउको दुखाएको छ । एनपिएलमा ‘म्याच फिक्सिङ’ को योजनासहित भारतबाट आएका दुई जना खेल सुरु भएको दोस्रो दिनै पक्राउ परे । प्रहरीको विशेष टोलीले लाजिम्पाटबाट मङ्सिर २ गते पक्राउ गरेका भारत हरियाणाका दिलप्रित सिंह र बर्दिया घर भई भारत चण्डीगढमा बस्ने रेविका सिंह ठकुरीमाथि प्रहरीले विस्तृत अनुसन्धान गरिरहेको छ ।   सिंहद्वयले आइपिएलमा सहभागी केही खेलाडीसम्म ह्वाट्सएप र इन्स्टाग्राममार्फत पहुँच पु¥याई एक करोडदेखि १० करोड रुपियाँसम्मको प्रलोभन देखाई ‘म्याच फिक्सिङ’ गर्ने योजनासाथ नेपाल आएको पाइएको छ । एनपिएल खेल खेलमैदानमै बसेर सट्टेबाजी चलाइरहेका थप आठ जना भारतीय नागरिक गत आइतबार पक्राउ परे । पक्राउ पर्ने भारत आन्ध्रप्रदेशका राजा यदुला, महेश बाबु, पण्डित श्रीनिवासुलु, सेख सोयब, नभिन मड्डेला, महमद रफी सेख, साइकुमार तम्मिसेट्टी र सेखचन्द बसल छन् । उनीहरूका साथबाट बरामद विद्युतीय उपकरण र बैङ्किङ कारोबार अनुसन्धान गर्दा ‘बेटाकुलर लाइभ’ बेटिङ साइटमार्फत झन्डै दुई करोड रुपियाँको सट्टेबाजी कारोबार गरेको खुलेको छ । यी केही प्रतिनिधि घटना हुन् । एनपिएल खेलमा हुन सक्ने अवैध सट्टेबाजी नियन्त्रणका लागि नेपाल प्रहरीले सूक्ष्म निगरानी बढाएको छ । जिल्ला प्रहरी परिसर काठमाडौँ, उपत्यका अपराध अनुसन्धान कार्यालयले विज्ञसहितको टोली परिचालन गरेको छ । साइबर ब्युरो र केन्द्रीय अनुसन्धान ब्युरो (सिआइबी) ले सम्भावित घटनासँग विशेष सूचना सङ्कलन गरिरहेका छन् ।   जिल्ला प्रहरी परिसर काठमाडौँका प्रमुख रमेश थापाले आइपिएल खेलमा हुन सक्ने अवैध ‘म्याच फिक्सिङ’ र सट्टेबाजीका घटनामाथि सबै प्रकारका सुरक्षा निगरानी बढाइएको बताउनुभयो । खेलमैदानलगायत भर्चुअल रूपमा हुन सक्ने अवैध आर्थिक प्रलोभन र लेनदेनमाथि आवश्यक निगरानी भइरहेको बताउँदै प्रमुख थापाले भन्नुभयो, “एनपिएल खेलमा अवैध आर्थिक कारोबार रोक्न नेपाल क्रिकेट सङ्घ (क्यान) सँगको समन्वयमा विशेष प्राविधिक टोली खटिएका छन् । जसकारण खेल सुरु हुनासाथ केही व्यक्ति पक्राउ गरी अनुसन्धान अघि बढाइएको छ ।”  थापाका अनुसार हालसम्म पक्राउ परेका १० जनामाथि अनुसन्धान भइरहेको छ र अन्यमाथि पनि निगरानी बढाइएको छ । सट्टेबाजी चलाउने गिरोहले विभिन्न दलालमार्फत खेलाडीसम्म पहुँच पु¥याई खेल नै पूर्वनिर्धारित ‘फिक्सिङ’ गर्ने र सोही आधारमा सट्टेबाजीमार्फत ठुलो आर्थिक लाभ लिने गरेको पाइन्छ ।अन्तर्राष्ट्रिय खेलमा देखिने यस्तो अवैध क्रियाकलापमाथि क्रिकेटको अन्तर्राष्ट्रिय नियमनकारी निकाय आइसिसीले समेत निगरानी गर्ने गरेको छ । एनपिएल खेलमा यस्तो घटना नहोस् भनेर प्रत्येक टोलीसँग प्रहरीका फरक फरक सम्पर्क व्यक्ति नै खटाइएको छ । प्रहरीले क्यान र आइसिसीको ‘एन्टिकरप्सन’ टोलीबाट प्राप्त सूचनाका आधारमा समेत विशेष निगरानी बढाएको छ ।विद्युतीय माध्यमबाट हुने यस्ता अवैध गतिविधि रोक्ने प्रहरीका विशेष प्राविधिक जनशक्ति र सादा पोसाकमा निगरानी टोली खटाइएको छ । यो विशेष टोलीले एनपिएलमा सहभागी आठ वटा क्रिकेट टिमसँग निरन्तर सम्पर्क र समन्वयमा गरिरहेको छ । ‘स्पट फिक्सिङ’ मार्फत खेलाडीलाई प्रलोभनमा पार्ने र सट्टेबाजीका लागि प्रयोग गर्ने माध्यमबारे पनि निगरानी बढाइएको छ । अपराध संहिताको दफा १२५ मा जुवा तथा सट्टेबाजीलाई गैरकानुनी ठहर गरी यस्तो कसुरमा एक वर्षसम्म कैद र १० हजार रुपियाँसम्म जरिबाना हुने व्यवस्था छ ।",
      "link": "https://gorkhapatraonline.com/news/181315",
      "image": "https://gorkhapatraonline.com/storage/media/319321/conversions/Mon-original-thumb.jpg"
    },
    {
      "slug": "181314",
      "title": "मिसिलको आगजनी फैसलाको अभिलेखमा",
      "timestamp": 1764201600000,
      "source": "gp",
      "content": "जेनजी आन्दोलनका क्रममा अदालतका मिसिलमा पुगेको क्षति फैसलामा अभिलेख राख्ने क्रम सुरु भएको छ । भदौ २४ गते भएको आगजनी र तोडफोडका क्रममा नष्ट भएका मिसिलको सक्कल अभिलेख नभेटिएको जानकारीसहित मुद्दाको पूर्णपाठमा लेख्ने व्यवस्था गरिएको हो । नष्ट भएका मिसिलको फैसलाको पूर्णपाठ तयार गर्दा सो बेहोरा जनाउने गरी विशेष परिस्थितिका कारण नष्ट भएका मिसिल कागजातको प्राप्ति र प्रमाणीकरणसम्बन्धी निर्देशिकाले व्यवस्था गरेको थियो । अदालतले अहिले तयार पारेको फैसलामा त्यस्तो बेहोरा राखिएको छ ।",
      "longContent": "काठमाडौँ, मङ्सिर ११ गते । जेनजी आन्दोलनका क्रममा अदालतका मिसिलमा पुगेको क्षति फैसलामा अभिलेख राख्ने क्रम सुरु भएको छ । भदौ २४ गते भएको आगजनी र तोडफोडका क्रममा नष्ट भएका मिसिलको सक्कल अभिलेख नभेटिएको जानकारीसहित मुद्दाको पूर्णपाठमा लेख्ने व्यवस्था गरिएको हो । नष्ट भएका मिसिलको फैसलाको पूर्णपाठ तयार गर्दा सो बेहोरा जनाउने गरी विशेष परिस्थितिका कारण नष्ट भएका मिसिल कागजातको प्राप्ति र प्रमाणीकरणसम्बन्धी निर्देशिकाले व्यवस्था गरेको थियो । अदालतले अहिले तयार पारेको फैसलामा त्यस्तो बेहोरा राखिएको छ । सर्वोच्च अदालतमा मात्र मुद्दाको फैसला भएका तर पूर्णपाठ लेख्न बाँकी रहेका तीन हजार ६८७ थान मिसिल नष्ट भएका थिए । मुद्दामा भएको टिपोट, इजलास अधिकृतले तयार पारेको मसौदा र मुद्दा व्यवस्थापन प्रणालीमार्फत निकालिएको विवरणका आधारमा पूर्णपाठ तयार पार्न थालिएको हो । ती विवरण जनाएर अदालतले अहिले पूर्णपाठ तयार पार्न थालेका हुन् । सर्वोच्च अदालतले हालै टे«डमार्क विवादसम्बन्धी इटालीको एक कम्पनीले नेपाली कम्पनीलाई विपक्षी बनाई दायर गरेको मुद्दाको फैसलामा त्यस्तो विवरण समावेश गरेको छ । फैसलाको द्रष्टव्य खण्डमा मिसिल जलेको र प्राप्त टिपोट तथा तथ्यका आधारमा फैसला लेखिएको जनाइएको छ । फैसलाको पूर्णपाठको द्रष्टव्य खण्डमा लेखिएको छ, “प्रस्तुत फैसलाको पूर्णपाठ तयार नहुँदै मिति २०८२/०५/२४ गते यस अदालतमा भएको आगजनी, तोडफोड र लुटपाटका कारण यस मुद्दाको सक्कल मिसिल नभेटिएको हुँदा इजलासबाट मिसिल अध्ययन भई एवं इजलास अधिकृतबाट सोअघि मिसिल हेरी तयार गरी न्यायाधीशसमक्ष पठाएको टिपोट तथा मुद्दा व्यवस्थापन प्रणालीमार्फत निकालिएको मुद्दाको स्थितिसमेतका आधारमा यो फैसला तयार गरिएको ।”सर्वोच्च अदालतका प्रवक्ता अर्जुनप्रसाद कोइरालाले मिसिल जलेकाको हकमा पूर्णपाठ तयार पार्दा जलेको बेहोरा जानकारी हुने बताउनुभयो । कोइरालाका अनुसार मिसिल नजलेको मुद्दाका हकमा त्यस्तो बेहोरा लेखिने छैन । “मिसिल जलेका मुद्दाको हकमा मात्र जलेको द्रष्टव्य लेखिने छ । अन्य भने त्यस्तो बेहोरा राखिने छैन,” कोइरालाले भन्नुभयो । मिसिल जलेका मुद्दाको फैसलाको पूर्णपाठ सङ्क्षिप्त तयार पार्न सकिने व्यवस्था पनि निर्देशिकाले गरेको छ । सर्वोच्चमा संवैधानिक इजलास, मुद्दा फाँट, अभियान फाँट, रिट शाखालगायतमा चालु मिसिल पनि नष्ट भएका थिए । पन्ध्र सय चालिस मिसिल प्राप्तिजलेको मिसिल खडा गर्ने कामलाई सर्वोच्चले प्राथमिकतासाथ अघि बढाएको छ । मङ्सिर १ गतेदेखि उक्त अभियान सर्वोच्चले सुरु गरेको छ । पेसीमा चढेका मुद्दामा पनि मिसिल जलेको हकमा मिसिल प्राप्तिको आदेश भइरहेका छन् । प्रवक्ता कोइरालाका अनुसार मङ्सिर १० गतेसम्म एक हजार ५४० थान मुद्दामा मिसिल प्राप्ति भएको छ । अदालतले मुद्दाका पक्ष, सरकारी वकिल तथा सरोकारवालासँग मिसिल कागजात माग गरेको थियो । मिसिल प्राप्तिपछि परीक्षण र प्रमाणीकरणको विधि पनि अदालतले बनाइसकेको छ । जेनजी आन्दोलनका क्रममा देशभरका २३ अदालतमा भौतिक पूर्वाधार र मिसिलमा ठुलो क्षति पुगेको थियो । आन्दोलनका क्रममा २३ अदालतमा तोडफोड र आगजनी हुँदा चालु, अभिलेख तथा तहसिल शाखाका गरी झन्डै साढे नौ लाख मिसिल पूर्ण रूपमा नष्ट भएका थिए । नौ लाख ३३ हजार ८२३ थान मिसिल नष्ट भएका हुन् । सर्वोच्च अदालतमा मात्र चालु मिसिलमध्ये करिब ८३ प्रतिशत जलेका छन् ।सर्वोच्चका अनुसार भदौ २३ गतेसम्म कायम रहेका कुल २४ हजार २३४ मुद्दामध्ये २० हजार ३४ थान मुद्दाका मिसिल जलेका छन् । चालु मुद्दाका चार हजार दुई सय मिसिल भने सुरक्षित छन् । अभिलेखका एक लाख ९७ हजार थान मिसिल जलेका छन् । सर्वोच्चबाहेक मातहतका अदालतमा छ हजार ५३३ थान चालु मिसिल पूर्ण रूपमा नष्ट भएका छन् । यस्तै मातहतका अदालतमा अभिलेखमा रहेका सात लाख छ हजार ७१ थान र तहसिलतर्फका चार हजार १८५ मिसिल पूर्ण रूपमा नष्ट भएका छन् ।",
      "link": "https://gorkhapatraonline.com/news/181314",
      "image": "https://gorkhapatraonline.com/storage/media/319320/conversions/Supreme-Court-of-Nepal-original-thumb.jpg"
    },
    {
      "slug": "181312",
      "title": "सातौँ सन्तानको न्वारन",
      "timestamp": 1764201600000,
      "source": "gp",
      "content": "कोशीटप्पु वन्यजन्तु आरक्षको पश्चिम भाकलपुर पोस्टमा ११ दिनअघि जन्मिएको छावाको धार्मिक विधि अनुसार न्वारन गरिएको छ । आरक्षको गस्ती गर्न पालनपोषण गरी पोस्टमा राखिएकी शोभाकलीबाट सातौँ सन्तानका रूपमा जन्मेको छावाको धार्मिक विधि अनुसार न्वारन गरिएको हो ।  आरक्षका वरिष्ठ संरक्षण अधिकृत भूपेन्द्रप्रसाद यादवसहित नेपाली सेनाका अधिकृत तथा कर्मचारीहरूको बाक्लो उपस्थितिमा न्वारन गरिएको हो ।",
      "longContent": "बाबुराम कार्की वराहक्षेत्र (सुनसरी), मङ्सिर ११ गते । कोशीटप्पु वन्यजन्तु आरक्षको पश्चिम भाकलपुर पोस्टमा ११ दिनअघि जन्मिएको छावाको धार्मिक विधि अनुसार न्वारन गरिएको छ । आरक्षको गस्ती गर्न पालनपोषण गरी पोस्टमा राखिएकी शोभाकलीबाट सातौँ सन्तानका रूपमा जन्मेको छावाको धार्मिक विधि अनुसार न्वारन गरिएको हो ।आरक्षका वरिष्ठ संरक्षण अधिकृत भूपेन्द्रप्रसाद यादवसहित नेपाली सेनाका अधिकृत तथा कर्मचारीहरूको बाक्लो उपस्थितिमा न्वारन गरिएको हो । शोभाकलीलाई सिँगारेर पूजारीले दियो, कलशसहित पूजाकर्म गरी मिष्ठान्न भोजन गराइएको थियो । नवजात छावाको नाम भूपेन्द्रगज राखिएको छ । ६१ वर्षीय शोभाकलीले जन्माएको सन्तानको भूपेन्द्रगज नामकरण गरिएपछि वरिष्ठ संरक्षण अधिकृत यादवले माला, अबिर लगाइदिएर खुसी व्यक्त गर्नुभएको थियो । न्वारनमा हात्तीसारका कर्मचारी, माहुते, संरक्षणकर्मी सबैले भूपेन्द्रगजको जन्ममा खुसियाली व्यक्त गरेका थिए । कोशीटप्पुमा नयाँ हात्ती जन्मिनु आरक्षको वन्यजन्तु व्यवस्थापन तथा संरक्षणका लागि सुखद् सङ्केत भएको प्रमुख संरक्षण अधिकृत यादवले बताउनुभयो । आरक्षको संरक्षणमा रहेका हात्तीले बच्चा जन्माउँदा जन्मिएको ११ औँ दिनमा धार्मिक विधि अनुसार न्वारन गरिँदै आएको वरिष्ठ संरक्षण अधिकृत यादवले बताउनुभयो । नवजात छावाको नाम प्रमुख संरक्षण अधिकृतको उपस्थितिमा राख्ने चलन अनुसारै भूपेन्द्रगज राखिएको बताइएको छ ।  शोभाकलीका यसअघिका चौथो, पाँचौँ र छैठौँ सन्तान खेर गएका थिए । सातौँ सन्तान भूपेन्द्रगज भने स्वस्थ रहेको राष्ट्रिय प्रकृति संरक्षण कोषका कोशी प्रदेश प्रमुख वीरेन्द्र गौतमले बताउनुभयो । उहाँले भन्नुभयो, “शोभाकलीलाई सुत्केरी भएदेखि नै वरिष्ठ भेटेरिनरी प्राविधिकको निगरानीमा राखिएको छ ।” कोशीटप्पुबाट तीन वर्षअघि शोभाकलीलाई आरक्षको पश्चिमी पोस्ट भाकलपुरमा लगिएको थियो । फिरन्ते जङ्गली हात्तीसँगको सहवासबाट सातौँ सन्तान जन्मिएको आरक्ष कार्यालयले जनाएको छ । आरक्षणमा लामो समयदेखि प्रशिक्षित हात्तीमार्फत गस्ती प्रणालीलाई प्रभावकारी बनाउँदै आएको  छ । कोशी टप्पु वन्यजन्तु आरक्षमा हाल १५ वटा हात्ती रहेकोमा चार वटा हात्ती काजमा चितवन राष्ट्रिय निकुञ्ज लगिएको छ । आरक्षमा रहेका तालिम प्राप्त हात्तीबाट मानव–वन्यजन्तु द्वन्द्व न्यूनीकरण, गैँडालगायत अन्य वन्यजन्तुको निगरानी, घाँस–वनस्पति क्षेत्र व्यवस्थापन र अवैध गतिविधि रोकथाममा महत्वपूर्ण भूमिका रहेको आरक्ष कार्यालयले जनाएको छ ।",
      "link": "https://gorkhapatraonline.com/news/181312",
      "image": "https://gorkhapatraonline.com/storage/media/319318/conversions/333-original-thumb.jpg"
    },
    {
      "slug": "181311",
      "title": "निर्वाचनमा होमिँदै दल र जेनजी",
      "timestamp": 1764201600000,
      "source": "gp",
      "content": "भदौ २३ र २४ गतेको विद्रोहको जगमा बनेको सरकारले घोषणा गरेको फागुन २१ गतेको प्रतिनिधि सभा सदस्य निर्वाचनतर्फ राजनीतिक दलहरू अग्रसर हुँदै गएका छन् । विघटित प्रतिनिधि सभामा प्रतिनिधित्व गर्ने सबै दलसहित ८० वटा दल निर्वाचन प्रयोजनका लागि निर्वाचन आयोगमा दर्ता र दलहरूभित्र आन्तरिक र अन्तरदलीय ध्रुवीकरण व्यापक भएसँगै निर्वाचनको माहोल देखिन थालेको हो ।",
      "longContent": "काठमाडौँ, मङ्सिर ११ गते । भदौ २३ र २४ गतेको विद्रोहको जगमा बनेको सरकारले घोषणा गरेको फागुन २१ गतेको प्रतिनिधि सभा सदस्य निर्वाचनतर्फ राजनीतिक दलहरू अग्रसर हुँदै गएका छन् । विघटित प्रतिनिधि सभामा प्रतिनिधित्व गर्ने सबै दलसहित ८० वटा दल निर्वाचन प्रयोजनका लागि निर्वाचन आयोगमा दर्ता र दलहरूभित्र आन्तरिक र अन्तरदलीय ध्रुवीकरण व्यापक भएसँगै निर्वाचनको माहोल देखिन थालेको हो । दलहरूले आन्तरिक सुदृढीकरण, नेतृत्व र नीति तथा कार्यक्रम रूपान्तरण गर्ने र साङ्गठनिक संरचना सक्रिय बनाउन थालेका छन् । सरकारले निर्वाचनका लागि गरिरहेका काम, आयोगको पूर्वतयारी र नेपाली कांग्रेस, नेकपा (एमाले), नेपाली कम्युनिस्ट पार्टीसहित विघटित प्रतिनिधि सभामा प्रतिनिधित्व गर्ने दल र जेनजी पुस्ताकै नेतृत्वमा पनि दल दर्ता भएपछि निर्वाचनमार्फत राजनीतिक निकास हुने अपेक्षा आमनागरिकको छ । त्यसै गरी राजनीतिक दलका नेताहरूले निर्वाचनको माहोल बनाउन सरकारलाई सहयोग गर्ने प्रस्ट पार्नुभयो । जेनजी अभियन्ताले जेनजी पुस्ताले उठाएका माग सम्बोधन गरेर निर्वाचनतर्फ अघि बढ्न सरकारलाई आग्रह गर्नुभयो । कांग्रेस महामन्त्री विश्वप्रकाश शर्मा, एमाले सचिव गोकर्ण विष्ट र नेपाली कम्युनिस्ट पार्टी नेत्री पम्फा भुसालले निर्वाचनतर्फ दलहरू अघि बढेको बताउनुभयो । जेनजी अभियन्ता पुरुषोत्तम यादवले निर्वाचन अगाडि जेनजी पुस्ताले उठाएका माग सम्बोधन गर्न सरकारलाई आग्रह गर्नुभयो ।दलहरू निर्वाचनप्रति प्रतिबद्ध महामन्त्री शर्माले फागुन २१ गतेका लागि सरकारले तय गरेको प्रतिनिधि सभा निर्वाचनमा सहभागी हुने निर्णय भइसकेकाले राजनीतिक गतिविधि गर्न र स्वतन्त्र रूपमा जनतामा जाने वातावरण तयार गर्न सरकारलाई आग्रह गर्नुभयो । उहाँले भन्नुभयो, “निर्वाचनमार्फत राजनीतिक निकास दिनु पर्छ । संविधानको रक्षा, लोकतन्त्र सुदृढीकरण र जेनजी पुस्ताले समग्र रूपान्तरणका लागि उठाएका आवाजलाई संस्थागत गरेर देशलाई नवीन गन्तव्य प्रदान गर्नु पर्छ ।”  एमाले सचिव विष्टले र नेकपा नेत्री भुसालले निर्वाचनमा जान दलहरू तयार रहेको बताउनुभयो । सचिव विष्टले लोकतन्त्रको आधार जनादेश भएको र जनादेशमा विश्वास गर्ने एमाले निर्वाचनका लागि तयार रहेको प्रस्ट पार्नुभयो । उहाँले भन्नुभयो, “एमाले निर्वाचनमा जान तयार छ । तयारी गर्छ । निर्वाचन आयोगमा दल दर्ता गर्नु नै प्रतिस्पर्धामा जान, जनताको जनादेश प्राप्त गर्न, जनताको अनुमतिले जनताको सेवा गर्नका लागि हामी प्रतिबद्ध छौँ भन्ने प्रस्ट हुन्छ ।”नेत्री भुसालले सरकारलाई राजनीतिक दलले पनि निर्वाचनको माहोल बनाउन सहयोग गर्नुपर्ने बताउनुभयो । उहाँले लोकतन्त्रको संस्थागत विकास र निरन्तर सुदृढीकरणको अभ्यासका लागि निर्वाचन निर्विकल्प रहेको बताउनुभयो । उहाँले विघटित प्रतिनिधि सभामा प्रतिनिधित्व गर्नेसहित सबै प्रमुख दलले निर्वाचन आयोगमा दल दर्ता गरेकाले देश निर्वाचनतर्फ उन्मुख भएको प्रस्ट पार्नुभयो । उहाँले भन्नुभयो, “निर्वाचनप्रतिको उत्साह र माहोल सुरु भएको हो यो । सरकारले पनि ‘यी नेताको अनुहार हेर्न मन छैन’ भने जस्तो नगरी परामर्शमार्फत निर्वाचनका लागि वातावरण तयार गर्ने प्रक्रिया सुरु गरेको छ ।”‘हाम्रा माग पूरा गरियोस्’जेनजी अभियन्ता पुरुषोत्तम यादवले भदौ २३ र २४ गते जेनजी पुस्ताले उठाएका माग सम्बोधन नगरी निर्वाचनमा जान नसकिने प्रस्ट पार्नुभयो । उहाँले प्रधानमन्त्री सुशीला कार्कीले सत्ताको जिम्मेवारी लिँदा जेनजीका माग पूरा हुने प्रतिबद्धता गर्नुभएको र माग पूरा भएपछि निर्वाचनमा सहभागी हुने बताउनुभयो । उहाँले अहिले निर्वाचनको माहोल बनाउने सरकार र निर्वाचन आयोगको दायित्व भएको बताउनुभयो साथै उहाँले जेनजी पुस्ताको जनसङ्ख्याको प्रतिशतका आधारमा समान अनुपातमा सहभागी गराउनुपर्ने बताउनुभयो । उहाँले भन्नुभयो, “राजनीतिक दलले ४० प्रतिशतसम्म जेनजी पुस्तालाई निर्वाचनमा प्रत्यक्ष र समानुपातिक सिटमा सहभागी गराउनु पर्छ ।”सरकारलाई सहयोगको प्रतिबद्धता कांग्रेस महामन्त्री विश्वप्रकाश शर्मा, एमाले सचिव गोकर्ण विष्ट र नेकपा नेत्री पम्फा भुसालले निर्वाचनको तयारीमा सरकारलाई सहयोग गर्ने बताउनुभयो । महामन्त्री शर्माले अन्य राजनीतिक दलहरूसँग संवाद गरी निर्वाचनमा उत्साहपूर्वक सहभागी हुने वातावरण बनाउनेतर्फ केन्द्रित हुने बताउनुभयो । उहाँले भन्नुभयो, “निर्वाचनलाई निष्पक्ष, विश्वसनीय र भयरहित बनाउनका लागि निर्वाचन आयोग, सरकार एवं सम्बद्ध पक्षलाई आवश्यक वातावरण निर्माण गर्नु पर्छ । राजनीतिक दलका कार्यक्रममा अवरोध गर्नु हुँदैन । दलहरूले पनि सरकारलाई निर्वाचनतर्फ केन्द्रित भएर सहयोग गर्नुपर्छ ।” सचिव विष्टले सरकारले निर्वाचनको वातावरण बनाउनका लागि संवाद गर्नु सकारात्मक रहेको र सबै राजनीतिक पार्टीलाई निर्वाद ढङ्गले जनताका बिचमा गएर आफ्ना राजनीतिक कार्यक्रम अघि बढाउने वातावरण निर्माण गर्नुपर्ने बताउनुभयो । उहाँले भन्नुभयो, “निर्वाचनबिना लोकतन्त्र जोगिँदैन । सबैभन्दा पहिला सरकारले त्यस्तो वातावरण निर्माणका लागि व्यवहारमै आफ्नो कर्तव्य पूरा गर्नु पर्छ ।”नेत्री भुसालले निष्पक्ष, धाँदलीरहित र स्वतन्त्र ढङ्गले निर्वाचन हुनुपर्ने, राजनीतिक दल, सुरक्षाकर्मी र राष्ट्रसेवक कर्मचारी सबै पालिका तथा वडासम्म गएर निर्वाचनको माहोल बनाउन खटिने गरी वातावरण बनाउनुपर्ने बताउनुभयो । उहाँले भन्नुभयो, “राजनीतिक दल, नागरिक समाज, सरकार र सुरक्षा निकायको सही संयोजनले निर्वाचनको सुनिश्चितता हुन्छ । दलहरूले पनि त्यो जिम्मेवारी बोध गर्नु पर्छ । सरकारले त्यसको दायित्व र नेतृत्व गर्नै पर्छ र अरू सबै निकायलाई संयोजन गरेर निर्वाचनको माहोल बनाउनु पर्छ ।”निवेदन दिने समय चार दिन थप  निर्वाचन आयोगले आगामी फागुन २१ गते हुने प्रतिनिधि सभा सदस्य निर्वाचनका लागि राजनीतिक दलले निवेदन दिने समय चार दिन थप्ने निर्णय गरेको छ ।  यसअघिको स्वीकृत कार्यक्रम अनुसार यही मङ्सिर १ देखि १० गतेसम्म समय दिइएकामा विभिन्न पक्षको आग्रहमा आयोगको बुधबारको बैठकले समय थप्ने निर्णय गरेको आयोगका प्रवक्ता नारायणप्रसाद भट्टराईले जानकारी दिनुभयो ।     १० गतेसम्म प्रतिनिधि सभा सदस्य निर्वाचन प्रयोजनका लागि १०६ वटा दलबाट निवेदन प्राप्त भएको जनाइएको छ । आयोगमा दर्ता कायम रहेका ठुलालगायत नयाँ–पुराना अधिकांश दलले प्रतिनिधि सभा सदस्य निर्वाचनको प्रयोजनका लागि निवेदन दिइसकेका छन् । आयोगमा हालसम्म दर्ता कायम रहेका दलहरूको सङ्ख्या १३७ रहेको छ ।",
      "link": "https://gorkhapatraonline.com/news/181311",
      "image": "https://gorkhapatraonline.com/storage/media/319317/conversions/555-original-thumb.jpg"
    },
    {
      "slug": "181301",
      "title": "गोरुले हानेर बृद्वको मृत्यु",
      "timestamp": 1764115200000,
      "source": "gp",
      "content": "पाँचथरमा आफैंले पालेको गोरुले हान्दा एकजना बृद्वको ज्यान गएको छ । फिदिम नगरपालिका –१४ का ६९ वर्षीय पदमबीर राईको मृत्यू भएको हो ।",
      "longContent": "राधा लुइटेल फिदिम, मङ्सिर १० गते । पाँचथरमा आफैंले पालेको गोरुले हान्दा एकजना बृद्वको ज्यान गएको छ । फिदिम नगरपालिका –१४ का ६९ वर्षीय पदमबीर राईको मृत्यू भएको हो ।उहाँलाई आफ्नै गोठमा बाँध्ने क्रममा गोरुले हानेको थियो । गोरुले हानेर धक्का दिँदा झण्डै एकसय पचास मिटर तल खसेका राईको घट्नास्थलमै मृत्यू भएको जिल्ला प्रहरी कार्यालय पाँचथरका प्रमुख (डिएसपी) अनिषकुमार कर्णले बताउनुभयो ।उहाँका अनुसार घट्ना भएको स्थानीय जङ्गबहादुर राईले प्रहरी चौकी पौवा भञ्ज्याङमा खबर गर्नुभएको थियो । लगत्तै गएको प्रहरीले घट्नास्थललाई सुरक्षित गर्नुका साथै कानुनी प्रक्रिया पूरा गरी जिल्ला अस्पतालमा पोष्टमार्टम गरेर आफन्तलाई बुझाइएको कर्णले बताउनुभयो ।",
      "link": "https://gorkhapatraonline.com/news/181301",
      "image": "https://gorkhapatraonline.com/storage/media/319296/conversions/death-2-original-thumb.jpg"
    },
    {
      "slug": "181297",
      "title": "प्रतिनिधिसभा सदस्य निर्वाचनका लागि एक सय चार दल दर्ता",
      "timestamp": 1764115200000,
      "source": "gp",
      "content": "प्रतिनिधिसभा सदस्य निर्वाचनका लागि बुधबार साँझसम्म एक सय चार वटा दलले निवेदन दर्ता गराएका छन् ।",
      "longContent": "काठमाडौँ, मङ्सिर १० गते । प्रतिनिधिसभा सदस्य निर्वाचनका लागि बुधबार साँझसम्म एक सय चार वटा दलले निवेदन दर्ता गराएका छन् ।आयोगका सूचना अधिकारी सुमन घिमिरेका अनुसार आयोगमा दर्ता भएका एक सय ३४ दलमध्ये बुधबार साँझसम्म एक सय चार वटा दलले निवेदन दर्ता गराएका छन् । दर्ता हुने दलहरुमा नेपाली कांग्रेस, नेकपा (एमाले_, नेपाली कम्युनिष्ट पार्टी, राष्ट्रिय स्वतन्त्र पार्टी ९रास्वपा०, राष्ट्रिय प्रजातन्त्र पार्टी ९राप्रपा० सहितका दलहरुले दल दर्ताको निवेदन पेस गरेका हुन् । फागुन २१ गते सम्पन्न हुने प्रतिनिधि सभा सदस्य निर्वाचन प्रयोजनका लागि दल दर्ताको निवेदन पेस गर्ने आज अन्तिम दिन हो ।",
      "link": "https://gorkhapatraonline.com/news/181297",
      "image": "https://gorkhapatraonline.com/storage/media/319306/conversions/election-news1-original-thumb.jpg"
    },
    {
      "slug": "181286",
      "title": "विश्वविद्यालयलाई राजनीतिबाट मुक्त बनाउनुपर्छ : प्रधानमन्त्री कार्की",
      "timestamp": 1764115200000,
      "source": "gp",
      "content": "प्रधानमन्त्री सुशीला कार्कीले कुलपति पदमा राजनीतिक व्यक्तिहरू रहने  व्यवस्थाले विश्वविद्यालयहरूमा राजनीतिक हस्तक्षेप बढ्ने धारणा व्यक्त गर्नुभएको छ ।",
      "longContent": "कीर्तिपुर (काठमाडौँ),  मङ्सिर १० गते । प्रधानमन्त्री सुशीला कार्कीले कुलपति पदमा राजनीतिक व्यक्तिहरू रहने  व्यवस्थाले विश्वविद्यालयहरूमा राजनीतिक हस्तक्षेप बढ्ने धारणा व्यक्त गर्नुभएको छ । त्रिभुवन विश्वविद्यालयको वार्षिक सभालाई आज सम्बोधन गर्दै प्रधानमन्त्री कार्कीले देशका सबै विश्वविद्यालयको कुलपति प्रधानमन्त्री रहने व्यवस्थालाई हटाएर अनावश्यक राजनीति गर्ने बाटो बन्द गर्नुपर्नेमा जोड दिनुभयो ।उहाँले भन्नुभयो, “असारमा पारित हुनुपर्ने वार्षिक नीति कार्यक्रमका लागि मङ्सिर पर्खनुपर्ने अवस्था आयो, यो राम्रो होइन, विश्वविद्यालयलाई राजनीतिबाट मुक्त बनाउनुपर्छ ।” विश्वविद्यालयहरू पनि शैक्षिक र प्रशासनिक रूपमा मात्रै नभई आर्थिक रूपमा समेत आत्मनिर्भर हुनुपर्नेमा प्रधानमन्त्रीको जोड थियो । “हरेक कुरामा सरकारमाथि भर पर्ने कुराले विश्वविद्यालयलाई स्वायत्त हुन दिँदैन ।”, उहाँले भन्नुभयो ।     शिक्षा, विज्ञान तथा प्रविधिमन्त्री एवम् विश्वविद्यालयका सहकुलपति महावीर पुनले अध्यादेश वा अन्य कानुनी प्रबन्ध गरी प्रधानमन्त्री उपकुलपति रहने व्यवस्था हटाउने सन्दर्भमा विज्ञहरूसँग छलफल भइरहेको  जानकारी दिनुभयो ।  सभाले विश्वविद्यालयको आर्थिक वर्ष २०८२-८३ को विश्वविद्यालयको नीति कार्यक्रममा प्राज्ञिक तथा प्रशासनिक पक्षलाई पुनःरसंरचना गरिने निर्णय गरेको छ । यसैगरी विश्वविद्यालय मातहतका प्रादेशिक कार्यालयलाई क्षमतायुक्त बनाउँदै क्रमशः प्रादेशिक संरचनामा लैजाने निर्णय गरेको छ । सो प्रयोजनका लागि उच्चस्तरीय त्रिवि पुनःसंरचना आयोग बनाई विश्वविद्यालयबाट सम्बन्धन प्राप्त क्याम्पसको शैक्षिक, भौतिक तथा प्रशासनिक कामको मूल्याङ्कन गरी आवश्यकता अनुसार समायोजन वा खारेज गर्ने कामअघि बढाउने नीति त्रिवि सभाले पारित गरेको छ । यसैगरी, मानव संसाधन तथा जनशक्ति विकास, शैक्षिक तथा पाठ्यक्रम सुधार, परीक्षा सुधार, संस्थागत सुधार, सूचना प्रविधिमार्फत डिजिटल रुपान्तरण र अनुसन्धानका लागि स्रोत साधनको व्यवस्था गरिने निर्णय भएको विश्वविद्यालयले जनाएको छ । त्रिविको नियमित तालिकाअनुसार गत असारमा पारित गरी कार्यान्वयन प्रक्रियामा जानुपर्ने नीति कार्यक्रमका सन्दर्भमा यसअघि विवाद सिर्जना भएपछि रोकिएको त्रिवि सभा बैठक आज बसेको हो ।",
      "link": "https://gorkhapatraonline.com/news/181286",
      "image": "https://gorkhapatraonline.com/storage/media/319310/conversions/pm-3-final-original-thumb.jpg"
    },
    {
      "slug": "181273",
      "title": "गोठमा आगलागी : पशुचौपाया क्षति",
      "timestamp": 1764115200000,
      "source": "gp",
      "content": "जिल्लाको काठेखोला गाउँपालिकास्थित एक गोठमा आगलागी हुँदा पशुचौपायामा क्षति पुगेको छ । बुधबार दिउँसो काठेखोला गाउँपालिका–४ तंग्रामको फाँपरखेत बस्ने ६२ वर्षिय थमबहादुर पुनको गोठमा आगलागी हुँदा पशुचौपायमा क्षति पुगेको हो ।",
      "longContent": "रामकृष्ण बोहराबागलुङ, मंसिर १० गते । जिल्लाको काठेखोला गाउँपालिकास्थित एक गोठमा आगलागी हुँदा पशुचौपायामा क्षति पुगेको छ । बुधबार दिउँसो काठेखोला गाउँपालिका–४ तंग्रामको फाँपरखेत बस्ने ६२ वर्षिय थमबहादुर पुनको गोठमा आगलागी हुँदा पशुचौपायमा क्षति पुगेको हो । आगलागीमा परी गोठमा बाँधिराखेका दुईवटा बाख्रा र एक खसीको ज्यान गएको छ । दुईवटा भैंसी आंशिक जलेका छन् । आगलागीबाट गोठ राखिएको एक हाते ट्याक्टर, बीस एमएमको तीन क्वाइल पानीको पाइप, अन्दाजी साढे दुई क्विन्टल आलु, एक क्विन्टल मकै जलेको जिल्ला प्रहरी कार्यालय बागलुङले जनाएको छ । आगलागीबाट गोठ पूर्णरुपमा जलेको छ । आगलागी भएको खबर पाएलगत्तै घटनास्थल पुगेको प्रहरी टोलीले स्थानीय सहयोगमा आगो नियन्त्रणमा लिएको थियो । आगलागी के कति कारणले भयो, क्षतिबारे अनुसन्धान भइरहेको प्रहरीले जनाएको छ ।",
      "link": "https://gorkhapatraonline.com/news/181273",
      "image": "https://gorkhapatraonline.com/storage/media/319249/conversions/aagolagi1-original-thumb.jpg"
    },
    {
      "slug": "181260",
      "title": "प्रविधियुक्त बन्दै खजुरा प्रहरी कार्यालय",
      "timestamp": 1764115200000,
      "source": "gp",
      "content": "बाँकेको ग्रामीण क्षेत्रमा कार्यक्षेत्र रहेको इलाका प्रहरी कार्यालय धनौली खजुराले सेवा प्रवाहमा प्रविधिको उच्चतम प्रयोग गर्न थालेको छ ।",
      "longContent": "गोविन्द शर्मा बाँके, मङ्सिर १० गते । बाँकेको ग्रामीण क्षेत्रमा कार्यक्षेत्र रहेको इलाका प्रहरी कार्यालय धनौली खजुराले सेवा प्रवाहमा प्रविधिको उच्चतम प्रयोग गर्न थालेको छ । कार्यालयको प्रवेशद्वारमै विभिन्न निवेदनका नमूनाहरू क्यूआर कोडमै टाँस गरिएको छ । इलाका प्रहरी कार्यालयमा अबदेखि सेवाग्राहीले क्युआर कोडको माध्यमबाट सेवा लिन सक्ने इलाका प्रहरी कार्यालयका इन्चार्ज एवम प्रहरी निरीक्षक नवीनप्रकाश चापागाईले जानकारी दिनुभयो ।चापागाईका अनुसार जाहेरी दरखास्त, बालबालिका हराएको, मोटरसाइकल हराएको, ठाडो उजुरी, मानिस हराएको, साइबर अपराध, घरेलु हिँसा, मोबाइल हराएको, दुर्घटना प्रमाणितजस्ता उजुरी गर्दा आवश्यक पर्ने निवेदनको नमुना र आवश्यक कागजातको विवरण क्युआरमा समावेश गरिएपछि मोवाइल प्रयोगकर्ता सेवाग्राहीलाई सहज भएको छ । मोवाइल प्रयोग नगर्ने र प्रविधीबारे जानकार नभएका सेवाग्राहीका लागि निःशुल्क निवेदन लेखिदिने र अन्य सेवाका लागि सहायता कक्ष पनि सञ्चालनमा छ ।  सेवाग्राहीको सहजताका लागि स्थानीय बासिन्दाको सुझावको आधारमा प्रविधिको प्रयोग थालिएको प्रहरी निरीक्षक चापागाईले जानकारी दिनुभयो ।एक महिनाअघि इलाका प्रहरी कार्यालयमा सरुवा भई आएपछि प्रहरी निरीक्षक चापागाईले स्थानीय अगुवा र जनप्रतिनिधीसँग गरेको अन्तरक्रिया कार्यक्रममा प्राप्त सुझावअनुसार सेवाग्राहीको सहजताका लागि विभिन्न प्रयासको सुरुवात गरिएको बताउनुभयो । प्रहरी निरीक्षक चापागाईले भन्नुभयो, “नागरिकका गुनासा, समस्यालाई छिटो र प्रभावकारी रूपमा सम्बोधन गर्ने प्रयास सुरु गरेका छौं ।” यसबाट नागरिकका गुनासा र  समस्यालाई तत्काल प्रभावकारी रूपमा सम्बोधन गर्न सहज हुने विश्वास प्रहरीको छ ।",
      "link": "https://gorkhapatraonline.com/news/181260",
      "image": "https://gorkhapatraonline.com/storage/media/319234/conversions/apodhanauli-original-thumb.jpg"
    },
    {
      "slug": "181258",
      "title": "अशक्त नागरिकलाई घरमै नागरिकता",
      "timestamp": 1764115200000,
      "source": "gp",
      "content": "स्याङ्जा वालिङमा रहेको इलाका प्रशासन कार्यालयले अशक्त नागरिकलाई घरमै पुगेर नागरिकता प्रदान गरेको छ । वालिङ नगरपालिका –६ की १८ बर्षीया सीता पाण्डे, वालिङ नगरपालिका –३ का १७ बर्षीया किशमाया गुरुङलाई नयाँ नागरिकता प्रदान गरिएको हो ।",
      "longContent": "राधाकृष्ण डुम्रेवालिङ (स्याङ्जा), मङ्सिर १० गते । स्याङ्जा वालिङमा रहेको इलाका प्रशासन कार्यालयले अशक्त नागरिकलाई घरमै पुगेर नागरिकता प्रदान गरेको छ । वालिङ नगरपालिका–६ की १८ वर्षीया सीता पाण्डे, वालिङ नगरपालिका–३ का १७ वर्षीया किशमाया गुरुङलाई नयाँ नागरिकता प्रदान गरिएको हो । यस्तै भिरकोट नगरपालिका–५ का ६७ वर्षीय चोकबहादुर थापालाई नागरिकताको प्रतिलिपी प्रदान गरिएको इलाका प्रशासन कार्यालय वालिङका प्रमुख सरिता चापागाई भारीले जानकारी दिनुभयो । नागरिकता प्रमाणपत्र नहुँदा उपचार प्रक्रियालगायत आवश्यक सेवा सुविधा लिन कठिनाइ भएको जानकारी आएपछि घरमा पुगेर नागरिकता प्रदान गरिएको उहाँको भनाइ छ । नागरिकको दुःखमा साथ दिने प्रशासनको दायित्व भएकाले नागरिकताबाट पाउने सेवाबाट बञ्चित हुन नपरोस् भनेर घरमा पुगेको प्रमुख भारीले बताउनुभयो । नागरिकता प्रदान गर्ने सहज व्यवस्था मिलाउन वडा कार्यालयले समन्वय गरेको वालिङ नगरपालिका–६ का वडाध्यक्ष श्यामकृष्ण श्रेष्ठले जानकारी दिनुभयो । अशक्तलाई सहज रूपमा कार्यालयसम्म लैजान समस्या भएपछि प्रशासनलाई अनुरोध गरिएको उहाँको भनाइ छ ।",
      "link": "https://gorkhapatraonline.com/news/181258",
      "image": "https://gorkhapatraonline.com/storage/media/319218/conversions/nagarikata-waling-original-thumb.jpg"
    },
    {
      "slug": "181227",
      "title": "शैलुङमा गोरखापत्र साहित्य सम्मेलन : सौन्दर्य, संस्कृति र मायाको उत्सव",
      "timestamp": 1764115200000,
      "source": "gp",
      "content": "मोहनी लायो मायाको कानैको झुम्काले.. यस्ता छोटो मीठो शैलुङको सुन्दरतालाई बयान गरिएको सानो सानो भिडियोहरु टिकटकमा अहिले मिलियनभन्दा बढी दर्शकले रुचाएका छन् । जसमा वयान गरेरै नसकिने शैलुङको थुम्काहरुको अपार सुन्दरता झलक्कै झल्किएको देख्न सकिन्छ ।",
      "longContent": "शैलुङबाट तलतिर झर्नु भन्दिनु हाम्रोतिर बसाइँ अब सर्नु भन्दिनु...यो डाँडा शैलुङ डाँडा ... सय वटा थुम्काले बनेको यो शैलुङ डाँडा आहा ! आहा... शैलुङको डाँडाको त्यो सय थुम्कालेमोहनी लायो मायाको कानैको झुम्काले.. यस्ता छोटो मीठो शैलुङको सुन्दरतालाई बयान गरिएको सानो सानो भिडियोहरु टिकटकमा अहिले मिलियनभन्दा बढी दर्शकले रुचाएका छन् । जसमा बयान गरेरै नसकिने शैलुङको थुम्काहरुको अपार सुन्दरता झलक्कै झल्किएको देख्न सकिन्छ । त्यो प्राकृतिक सुन्दरता र मोहनी लगाउने सौन्दर्य वास्तवमै प्रकृतिका सुन्दर उपहारहरू हुन् । जसलाई कविले कविताहरूमा साहित्यकारहरूले आफ्ना सुन्दर सिर्जनाहरूमा शब्दमार्फत अभिव्यक्त गरेका छन् ।  त्यस्तै, शैलुङको सम्झना गराउने कवि श्रवण मुकारुङको एउटा गीत जुन कालजयी बनेर रहिरहेको छ । माथि माथि शैलुंगेमा चौंरी डुलाउनेलाई हत्केलामा मायालुको गुराँस फुलाउनेलाई... यो गीतले यतिबेला शैलुङको पर्यटकीय आकर्षणसँगै सामाजिक सञ्जालमा अत्यन्तै चर्चा पाएको छ । रामेछाप र दोलखा जिल्लाको सीमा क्षेत्रको यो आकर्षक सय थुम्काहरुको अनौठो बनावटमा झल्किने मनोरम अनि रमणीय सुन्दरता जति पटक शैलुङ टेक्नेहरूका लागि पनि मनै लोभ्याउने खालको छ । झन बिहानीपख सूर्योदय हुनै लाग्दाको मनोरम दृश्यहरू र सूर्यको किरणले राताम्य देखिने वरपरको डाँडाहरुको सुन्दरताको बयान गरेरै सकिँदैन ।  कहिले यता कहिले उतातिरबाट सिरिरिरी बहने चिसो हावाको मीठो बेगको स्पर्शसँगै आँखै अगाडिका अनौठो बनावटका शैलुङका थुम्काहरू हेर्दे मनलाई आनन्दित गर्नुको मज्जा नै फेरि बेग्लै छ । परैबाट देखिने माथिल्लो थुम्कामा रहेको आर्कषक अनि कलात्मक ठुलो बौद्ध गुम्बाको परिसरमा  गोरखापत्र संस्थानद्वारा आयोजित कार्यक्रमको तयारी हुँदै गर्दा उपस्थित सबैलाई बेग्लै आनन्दको अनुभूति भइरहेको थियो । आहा ! कस्तो थुम्काहरूको अनौठो बनावट अनि एउटाबाट अर्कौ थुम्कासम्मको ओरालो उकालोको मनोरमतामै सबैको आँखा टिकिरहेको थियो । फेरि उक्लेर थुम्कासम्म आइपुग्दा बाटोमा भेटिने केही ऐतिहासिक दस्तावेजहरू साँच्चै नै ऐतिहासिक लाग्थे । बिहानपख उकालो उक्लँदै गर्दा देखिएको मनोरम सूर्याेदयको दृश्य कम्ता लोभलाग्दो थिएन । यो रमाइलो ठाँउमा शैलुङ गाउँपालिका तथा शैलुङ पर्यटन बजार टोल विकास कालापानीले गोरखापत्रलाई साहित्य सम्मेलनका लागि प्रस्ताव गर्नु नै दुबैका लागि आपसी साथ, सहयोग र पर्यटन प्रवर्धन र प्रचारप्रसारका लागि राम्रो संयोग नै मान्नुपर्छ । शैलुङको थुम्कामा आयोजित पर्यटनका लागि साहित्यः गोरखापत्र साहित्य सम्मेलनमा स्थानीयको निकै उत्साहजनक सहभागिता थियो । स्थानीय महिला समूहले बाजा बजाएर गोरखापत्रकर्मी तथा साहित्यकारहरूलाई स्वागत गर्दा उपस्थित सबैको मन अगाध माया र आतिथ्यको मन्द मिठासले  रमाइरहेको थियो ।  कार्यक्रममा गोरखापत्र संस्थानका महाप्रबन्धक लालबहादुर ऐरीले पर्यटन प्रवर्धनका लागि  गरिएको उक्त कार्यक्रम शैलुङको स्थानीय पर्यटन प्रवर्धनका लागि मात्र नभएर विश्वसामु नै यहाँकोे धार्मिक, ऐतिहासिक र पर्यटकीय प्रवर्धनका लागि सहयोग पुग्ने बताउनुभयो । शैलुङको सुन्दरता र ऐतिहासिक कुराहरुलाई  आउने दिनहरुमा साहित्यमार्फत सिर्जनात्मकरुपमा पनि अभिव्यक्त गरेर यो ठाउँको सुन्दरतालाई  अझ जीवन्त राख्न सकिने उहाँको धारणा थियो । शैलुङवासीले देखाउनुभएको अथाह माया, प्रेम र सद्भावका लागि अभार व्यक्त गर्दे महाप्रबन्धक ऐरीले शैलुङ गाउँपालिका तथा शैलुङ पर्यटन तथा कालापानी बजार टोल विकास संस्थालाई हृदयदेखि नै आभार व्यक्त गर्नुभयो । यसैगरी, मधुपर्कका सम्पादक त्रिभुवनचन्द्र वाग्लेले शैलुङको रमणीय सौन्दर्यको चर्चा गर्दे धार्मिक, ऐतिहासिक र पर्यटकीय महत्व बोकेको शैलुङको माटोसँग मन जोडने यो कार्यक्रम गोरखापत्र संस्थानका लागि पनि ऐतिहासिक भएर रहने बताउनुभयो । शैलुङ गाउँपालिकाका  तथा कालापानीका स्थानीयको अगाध माया र सद्भावप्रति अभार प्रकट गर्दे सम्पादक वाग्लेले भन्नुभयो, ‘‘हामी आउँदा खाली मन लिएर आएका थियौं । अब यहाँको माटोसँग मन जोडिएको छ तर फर्कंदा शैलुङको माया र सम्झना मनभरि मुटुभरि लिएर जानेछौं, शब्दमा लेख्नेछौं, सिर्जनामा अभिव्यक्त गर्नेछौं ।’’ मधुपर्कले शैलुङलाई उज्यालो पार्न खोजेको होइन । शैलुङ आफैँमा उज्यालो छ, तर उज्यालो सूर्यलाई पनि बत्ति बालिए जस्तै हामीले शैलुङलाई पनि मधुपर्कमार्फत यहाँको सौन्दर्यको प्रचारप्रसार गर्न मात्र खोजेका हौं । यहाँको पवित्र माटोसँग यहाँको प्रकृति, सौन्दर्य र पर्यटकीय स्थलहरुको स्थानीय तथा राष्ट्रिय अन्तर्राष्ट्रिय पर्यटन प्रवर्धन र प्रचारप्रसारका लागि गोरखापत्र सधैं साथमै रहेको पनि उहाँले बताउनुभयो ।सो सम्मेलनको अर्को आकर्षण कवि तथा साहित्यकारहरुको कविता वाचन थियो  । स्थानीय दुर्गा माविमा अध्ययनरत विद्यार्थी  स्थानीय कवि तथा साहित्यकारले कविता वाचन गर्दा शब्दहरुको मिठासले आनन्दित बनेको मनलाई त्योे उचाइमा  बहिरहेको चिसो हावाले प्राण भरिरहेको आभाष दिलाएको थियो । काठमाडौँबाट आएका कविहरुले आ आफ्ना रचना वाचन गरी गौरीशङ्कर हिमाललाई टाढैबाट साक्षी राखेर मनोरम शैलुङलाई साहित्यमय बनाएका थिए ।   गोरखापत्रका प्रधानसम्पादक जुनारबाबु बस्नेतको समभापतित्वमा भएको कार्यक्रममा दोलखाका प्रमुख जिल्ला अधिकारी नारायणप्रसाद रिसाल, शैलुङ गाउँपालिकाका वडा  नं ८ का वडाध्यक्ष धनबहादुर तामाङ, कालापानी टोल बजार समितिका अध्यक्ष रुद्र थपलिया स्थानीय समाजसेवीलगायतले पर्यटन प्रवर्धनका लागि शैलुङमा आयोजना गरिएको गोरखापत्र साहित्य सम्मेलन अत्यन्तै फलदायी भएको चर्चा गर्दे शुभकामना व्यक्त गर्नुभएको थियो ।कार्यक्रममा स्थानीयले माला लगाएर, महिलाहरुले पञ्चेबाजा बजाएर स्वागत गर्दै बजार परिक्रमा गराउँदै शैलुङको थुम्कोसम्म पुर्‍याउँदाको रमाइलो शब्दमा व्यक्त गर्दा शायदै कमी होला । करिब ३१०० फिटको उचाइमा रहेको शैलुङको थुम्कोस्थित  बुद्धको गुम्बाकाे मनोरम दृश्यलाई नियाल्दै गोरखापत्र साहित्य सम्मेलनको कार्यक्रमको बिट मारिएको थियो । आशा गरौं अब त्यहाँ देखिएका प्रकृति र सुन्दरताबाहेक अन्य लुकेका सौन्दर्यहरू कवि तथा साहित्यकारका आँखामा फुल्नेछन् र सिर्जनामा पक्कै पनि सजिनेछन् । अभिव्यक्त हुनेछन् । देश विदेशसम्मैका पाठकले शैलुङको सुन्दरतालाई मनन गर्न पाउनेछन् । पछिल्लो समय शैलुङ पर्यटकीय गन्तव्यको रूपमा चर्चित हुनुमा निर्माणाधीन शैलुङ ग्रेटवाल पनि हो । डाँडामा फैलिएको ग्रेटवालमा चारैतिर हिमाल हेर्दे हिँड्नुको आनन्दको बयान गरेरै सकिँदैन । काठमाडौँको जडीबुटी बस स्टेशनबाट चार घण्टाको दूरीमा नै शैलुङ पुग्न सकिने भएकाले पनि यहाँको यात्रा अधिकांशको लागि पहिलो रोजाइमा पर्ने रहेछ । त्यस्तै यहाँको आलु, चौंरीको घिउ, छुर्पी, किवी पनि शैलुङलाई सम्झिरहने कुराहरु हुन् । धार्मिक दृष्टिकोणबाट पनि यहाँको कामेश्वर गुफा, शैलुङ्गेश्वर महादेव, धर्मद्वार अनि १२ वर्षमा लाग्ने गोदावरी मेला पनि यहाँको महत्त्वपूर्ण धार्मिक यात्राको गन्तव्य हाे । शैलुङ सौन्दर्यको यो उचाइ यहाँको बोन संस्कृति, बौद्ध धर्म, वर्षौदेखिका रीतिथिति र धर्म संस्कृतिहरूको जीवन्त प्रस्तुतिका कारण पनि उँचो रहिरहेको छ ।  कार्यक्रमको अन्त्यमा उही महिला टोली फेरि थुम्काबाट ओरालो झर्दा पनि उस्तै मीठो गीत र पञ्चेबाजा घन्काउँदै रमाइला रमाइला गीतका टुक्का गाउँदै ओरोलो झर्‍यो । बाटो छोट्टिंदै थियो । कसैलाई पत्तै थिएन । बाजामा रमाइरमाई नाच्न पाउँदाको रमाइलोले उकालो चढ्दाको दुःख ओरालो झर्दा सबैलाई बिर्साएको थियो । कति छिट्टै गन्तव्य आयो पत्तै भएन तर गन्तव्य आउनै लाग्दा हामीहरूलाई भने पञ्चेबाजासँगै बजेको एउटा गीतले मनमा कता कता नरमाइलो बनाइरह्यो ।  सेतो सेतो हे माया कमेरो माटोझल्को आउँछ नहिंड यो बाटो ... बाजा टिमले यही गीतको टुक्कासँगै हामीलाई फेरि छिट्टै भेट्ने आशामा बिदाइ गर्नुभयो । अनि त्यो बाटो, त्यो माटो, ती थुम्काहरू र त्यही  मायालु मनहरूलाई सम्झँदै फेरि जीवनको कुनै मोडमा भेट्ने आशासहित मनभरि अनि मुटुभरि शैलुङको झझल्को लिएर फर्कियौं ।",
      "link": "https://gorkhapatraonline.com/news/181227",
      "image": "https://gorkhapatraonline.com/storage/media/319159/conversions/1111-original-thumb.jpg"
    },
    {
      "slug": "181223",
      "title": "प्रदेशका बहुवर्षीय आयोजना : भौतिक रूपमा अलपत्र, अधुरा वा सञ्चालनविहीन",
      "timestamp": 1764115200000,
      "source": "gp",
      "content": "बागमती प्रदेश सरकारको पहिलो कार्यकालमा सुरु गरिएका धेरै बहुवर्षीय आयोजना दोस्रो कार्यकालको तेस्रो वर्षसम्म आइपुग्दा पनि अलपत्र, अधुरा वा सञ्चालनविहीन अवस्थामा पुगेका छन् । सडक, भवन, कृषि तथा पशुपन्छी विकासजस्ता क्षेत्रमा सरकारले ठुलो लगानी गरे पनि धेरै आयोजना भौतिक रूपमा अपूर्ण र सञ्चालन मोडालिटीविहीन देखिएका छन् ।",
      "longContent": "अनिल पराजुली    हेटौँडा, मङ्सिर १० गते । बागमती प्रदेश सरकारको पहिलो कार्यकालमा सुरु गरिएका धेरै बहुवर्षीय आयोजना दोस्रो कार्यकालको तेस्रो वर्षसम्म आइपुग्दा पनि अलपत्र, अधुरा वा सञ्चालनविहीन अवस्थामा पुगेका छन् । सडक, भवन, कृषि तथा पशुपन्छी विकासजस्ता क्षेत्रमा सरकारले ठुलो लगानी गरे पनि धेरै आयोजना भौतिक रूपमा अपूर्ण र सञ्चालन मोडालिटीविहीन देखिएका छन् ।प्रदेशको कृषि तथा पशुपन्छी विकास मन्त्रालयअन्तर्गतका ठुला आयोजना विशेष रूपमा समस्याग्रस्त रहेको मन्त्रालयले जनाएको छ । धेरैमा ठुला बजेट खर्च भइसके पनि न त काम पूरा भएको छ, न त सञ्चालन थालिएको छ । मन्त्रालयका अनुसार क्रमागत आयोजनाहरु नै अहिले समस्याग्रस्त सूचीमा परेका छन् ।केही आयोजनाको निर्माण कार्य सम्पन्न भए पनि उनीहरूको सञ्चालन मोडालिटी अहिलेसम्म तयार नहुँदा सेवा प्रदान गर्ने प्रक्रिया अघि बढ्न सकेको छैन । निर्माणकै चरणमा रहेका अन्य आयोजनाको काम ढिलो गति, ठेक्का प्रक्रियाका चुनौती र आवश्यक व्यवस्थापनको अभावले रोकिएको मन्त्रालयको भनाइ छ । प्रदेश सरकारले बारम्बार बजेट विनियोजन गरे पनि बहुवर्षीय आयोजनाहरूले अपेक्षित परिणाम दिन नसक्दा स्रोत परिचालन र विकासको प्रभावकारितामाथि प्रश्न उठ्न थालेको छ ।प्रदेश सरकारको स्पष्ट नीतिको अभावमा कतिपय शीतभण्डार सम्पन्न भए पनि सञ्चालनमा आउन सकेको छैन । यस्तै कतिपय शीतभण्डार निर्माण सुरु भएको लामो समय भइसक्दासमेत अझै अधुरा छन् । शीत भण्डार आयोजनाअन्तर्गत विभिन्न जिल्लामा गरी प्रदेश सरकारको निर्माणमा प्रदेश सरकारको हालसम्मकै सबैभन्दा धेरै भौतिक संरचना निर्माणमा खर्च भइसकेको छ । पाँचवर्षे योजना अवधि रहेको यस आयोजना कुल लागत एक अर्ब १७ करोड ३० लाख रुपियाँ रहेकोमा आर्थिक वर्ष २०८१/८२ सम्ममा ७६ करोड ३५ लाख ९२ हजार रुपियाँ खर्च भइसकेको छ । भौतिक ८६ प्रतिशत र वित्तीय प्रगति ०.५१ प्रतिशत भएको मन्त्रालयको अभिलेख छ । लागत साझेदारीमा निर्माण एवं सञ्चालन गर्ने सम्झौता अनुरूप मन्त्रालयबाट ठेक्का लगाई निर्माण सुरु गरेकामा साझेदार संस्थाले सम्झौता अनुसारको रकम उपलब्ध नगराउँदा सम्पन्न गर्न समस्या भएकोले आवश्यक निकास निकाल्नुपर्ने मन्त्रालयको भनाइ छ । मन्त्रालयले फलफूल तथा तरकारी भण्डारणका लागि साझेदारीमा निर्माण गरेका शीतभण्डारलाई समस्याग्रस्त आयोजनाका रूपमा राखेको छ । मन्त्रालयमार्फत निर्माण भएका बहुवर्षीय आयोजनामध्ये हेटौँडामा निर्माण भएको धुलो दूध कारखाना र प्रादेशिक कृषि थोक बजार निर्माण सम्पन्न भइसकेपनि सञ्चालन कार्यविधि बन्न सकेको छैन । धुलो दूध कारखाना निर्माण सम्पन्न भई विगत दुई वर्षदेखि डिडिसीमार्फत परीक्षण र हेटौँडा–११ थानाभर्याङमा हेटौँडा उपमहानगरपालिकासँगको सहकार्यमा निर्माण भएको प्रादेशिक कृषि थोक बजार निर्माण सम्पन्न भएर हेटौँडा उपमहानगरपालिलाई हस्तान्तरण भए पनि सञ्चालन कार्यविधि बन्न सकेको छैन । हेटौँडामा दूध पाउडर प्लान्ट निर्माण सम्पन्नको लामो समय भइसक्दा पनि प्रदेश सरकारले सञ्चालनसम्बन्धी नीति बनाउन नसक्दा पूर्ण क्षमतामा सञ्चालनमा आउन सकेको छैन ।हाल कामचलाउ रूपमा दुग्ध विकास संस्थानले सञ्चालन गर्दै आए पनि प्रदेश सरकारको लगानीले प्रतिफल प्राप्त गरेको अवस्था छैन । धुलो दूध कारखाना ४७ करोड ३३ लाख २४ हजार र हेटौँडा उपमहानगरपालिकासँगको सहकार्यमा ३३ करोड ७१ लाख २८ हजार रुपियाँको लागतमा हेटौँडामा प्रादेशिक कृषि थोक बजार निर्माण भएको थियो ।त्यस्तै कृषि तथा वन विश्वविद्यालयमा बिएलएल ल्याबको भवन निर्माण सकिएको र उपकरण खरिदका लागि ५० लाख रुपियाँ विनियोजन गरिएको मन्त्रालयले जनाएको छ । भरतपुरमा आधुनिक भेटेरिनरी अस्पताल निर्माण र प्रदेशका विभिन्न जिल्लामा शीत भण्डार निर्माण बहुवर्षीय आयोजनाअन्तर्गत निर्माणाधीन छन् ।  प्रदेशका विभिन्न जिल्लामा फलफूल तथा तरकारी भण्डारणका लागि साझेदारीमा शीतभण्डार बहुवर्षीय आयोजनाअन्तर्गत ११ वटा  मध्य १० वटा निर्माण भएकोमा रसुवा र विदुरमा रहेका २ वटा अनौपचारिक रूपमा सञ्चालनमा रहेको मन्त्रालयले दाबी गरेको छ । मन्त्रालयका निमित्त सचिव सुशील केसीले बहुवर्षीय आयोजनाहरू आवश्यक भए पनि निर्माण भएका आयोजना कतै अलपत्र र कतै सञ्चालन मोडालिटीमै समस्या हुनु सुरुको प्रशासनिक गल्तीका कारण अहिले समस्या आएको स्वीकार गर्नुभयो । उहाँले स्वार्थ समूहको फेरमा परेर काम हुँदा अहिले समस्या आएको बताउनुभयो । कृषि तथा वन विश्वविद्यालय रामपुरमा बिएसएल ल्याब १४ करोड ५० लाखको लागतमा स्थापना गर्ने गरी काम सुरु भएकोमा गत आव २०८१÷८२ सम्ममा १२ करोड ६० लाख १० हजार रुपियाँ खर्च भइसकेको छ । तीन वर्ष योजना अवधि रहेको आयोजनाको भौतिक प्रगति ९८ प्रतिशत र वित्तीय प्रगति ५५.१५ प्रतिशत पूरा भई अन्तिम परीक्षण गरिँदै गरेको जनाइएको छ ।भरतपुरमा भेटेरिनरी अस्पताल दुई वर्षमा नौ करोड ३३ लाख ७५ हजार लागतमा निर्माण सम्पन्न गर्ने गरी सुरु भएकोमा गत आवको असार मसान्तसम्ममा ६ करोड २३ लाख ५४ हजार खर्च भई भौतिक प्रगति ९५ प्रतिशत र ४७.३५ प्रतिशत वित्तीय प्रगति भएको छ ।  यता सामाजिक विकास मन्त्रालयका प्रदेश सचिव पूर्णबहादुर दर्जीले बहुवर्षीय आयोजनामा समस्या नरहेको दाबी गर्नुहुन्छ । उहाँले मन्त्रालय मातहत रहेको चार वटा बहुवर्षीय आयोजना चालु आवमा सम्पन्न हुने चरणमा रहेको जानकारी दिँदै नयाँ बहुवर्षीय योजना नरहेको बताउनुभयो ।  बहुवर्षीय आयोजना हुँदा पटक पटक ठेक्का लगाउनुपर्ने झन्झट हट्ने बताउँदै सरकारी स्रोत र समय दुवै बचत हुने सचिव दर्जीको भनाइ छ । “राज्यलाई पनि फाइदा हुन्छ, असल निर्माण व्यवसायी परेमा बहुवर्षीय ठेक्का राज्यका लागि उपयुक्त हुन्छ,” सचिव दर्जीले भन्नुभयो । मन्त्रालयमार्फत सिन्धुपाल्चोकमा ९ करोड ६२ लाख ११ हजार लागतमा दिनेश रामजी बहुप्राविधिक शिक्षालय, हेटौँडाको कमानेमा ९ करोड ६५ लाख ८५ हजारमा शिक्षा विकास निर्देशनालय, चितवनको भरतपुर–११ स्थित सिद्धि विनायक माविमा ९ करोड ९० लाखमा बौद्धिक अपाङ्गता भवन र सिन्धुली जिल्लाको कमलामाई नगरपालिकामा रहेको जनज्योति माविमा ६ करोड ६० लाख लागतमा बौद्धिक अपाङ्गता भएका बालबालिकाहरूका लागि बहुवर्षीय आयोजनाअन्तर्गत भवन निर्माण भइरहेको छ । निर्माणाधीन सबै भवनको निर्माण कार्य अन्तिम चरणमा रहेको मन्त्रालयले जनाएको छ । संस्कृति तथा पर्यटन मन्त्रालयका प्रदेश सचिव दीपेन्द्र सुबेदीले बहुवर्षीय आयोजना बनाएर साझेदारी मोडेलमा काम गर्नुपर्ने बताउनुभयो । उहाँले स्थानीय तह र प्रदेश सरकारले साझेदारी गरेर प्रतिफल पनि साझेदारी गर्नुपर्नेमा जोड दिनुभयो । साझेदारी गर्ने विषयमा प्रदेश सरकार सहमत भए पनि बजेट राख्न नसकिएको उहाँको भनाइ छ । सैलुङको मिनी ग्रेट वाल, नुवाकोटको नौ घडेरी, रसुवाको वाल क्लाइमिङ, मेघौलीको राइनो पार्क, धादिङको नीलकण्ठ पार्कलाई प्रदेश सरकारबाट बजेट विनियोजन भएको र बहुवर्षीय आयोजनामा राखिदिन प्रस्ताव आएको सचिव सुवेदीले जानकारी दिनुभयो । “बहुवर्षीय  आयोजना  हुँदा स्रोत सुनिश्चितता गरिएको हुन्छ, जसले गर्दा कार्यक्रम कार्यान्वयन गर्न सजिलो हुन्छ,” पशुपन्छी तथा मत्स्य विकास निर्देशनालयका निर्देशक गौरीमान श्रेष्ठले भन्नुभयो । दीर्घकालीन कार्य गर्नका लागि बहुवर्षीय आयोजना आवश्यक छ, कार्यक्रमहरूलाई बहुवर्षीयमा लान सके कमजोरी सुधार गर्न पाइने र कार्यक्रम लागू गर्ने संस्थापनि जिम्मेवार बन्ने उहाँको तर्क छ । आर्थिक मामिला तथा योजना मन्त्रालयका सूचना अधिकारी सुरज पौडेलका अनुसार कृषि तथा पशुपन्छी मन्त्रालय बाहेक अन्य मन्त्रालयमा बहुवर्षीय आयोजनामा समस्या नरहेको बताउनुभयो । भौतिक पूर्वाधार विकास मन्त्रालय र खानेपानी ऊर्जा तथा सिँचाइ मन्त्रालयमा बहुवर्षीय आयोजना धेरै हुने गरे पनि यहाँ समस्या नरहेको उहाँले बताउनुभयो ।",
      "link": "https://gorkhapatraonline.com/news/181223",
      "image": "https://gorkhapatraonline.com/storage/media/319143/conversions/Untitled-1-original-thumb.jpg"
    },
    {
      "slug": "181194",
      "title": "स्वदेशी लगानीमै छ खर्ब जुटाइने",
      "timestamp": 1764115200000,
      "source": "gp",
      "content": "ऊर्जा, जलस्रोत तथा सिँचाइ मन्त्रालयले दुई महत्वपूर्ण जलविद्युत् आयोजना बुढीगण्डकी र अप्पर अरुण जलविद्युत् आयोजनाको लगानीको मोडालिटी टुङ्गो लगाएको छ । मङ्गलबार ऊर्जा, जलस्रोत तथा सिँचाइमन्त्री कुलमान घिसिङ मन्त्रालयका सचिवद्वय चिरञ्जीवी चटौत र सरिता दवाडीलगायत आयोजना सम्बद्ध अधिकारीसँगको छलफलले अन्तिम स्वरूप प्रदान गरेको मन्त्रालयले जनाएको छ ।",
      "longContent": "काठमाडौँ, मङ्सिर १० गते । ऊर्जा, जलस्रोत तथा सिँचाइ मन्त्रालयले दुई महत्वपूर्ण जलविद्युत् आयोजना बुढीगण्डकी र अप्पर अरुण जलविद्युत् आयोजनाको लगानीको मोडालिटी टुङ्गो लगाएको छ । मङ्गलबार ऊर्जा, जलस्रोत तथा सिँचाइमन्त्री कुलमान घिसिङ मन्त्रालयका सचिवद्वय चिरञ्जीवी चटौत र सरिता दवाडीलगायत आयोजना सम्बद्ध अधिकारीसँगको छलफलले अन्तिम स्वरूप प्रदान गरेको मन्त्रालयले जनाएको छ । मन्त्रालयका अनुसार निश्चित भएको लगानी मोडालिटीसम्बन्धी प्रस्ताव अन्तिम स्वीकृतिका लागि मन्त्रीपरिषद्मा पेस गरिने भएको छ ।धादिङ र गोरखामा बन्ने एक हजार दुई सय मेगावाट क्षमताको बुढीगण्डकी जलविद्युत् आयोजना निर्माणका लागि आधारभूत लागत दुई अर्ब ७७ करोड डलर (करिब तीन खर्ब ७४ अर्ब रुपियाँ) आकलन गरिएको छ । त्यस्तै सङ्खुवासभाको भोटखोला गाउँपालिकामा निर्माण हुने एक हजार ६३ मेगावाटको माथिल्लो अरुण अर्धजलाशययुक्त जलविद्युत् आयोजनाको निर्माण अवधिको ब्याज, मूल्यवृद्धिसहित एक अर्ब ७५ करोड डलर (करिब दुई खर्ब १४ अर्ब) लागत अनुमानका आधारमा लगानीको मोडालिटी तय गरिएको मन्त्रालयले जनाएको छ । दुवै आयोजनाको कुल लागत करिब छ खर्ब रुपियाँ हुने छ । जसलाई स्वदेशी लगानीकै उपयोग गर्ने रणनीतिले मन्त्रालयले लिएको छ । दुवै आयोजनामा ३० प्रतिशत स्वपुँजी र ७० प्रतिशत ऋण लगानी गर्ने तय गरिएको छ । बुढीगण्डकी जलविद्युत्मा सरकारी वित्त व्यवस्थापनबाट भायबिलिटी ग्याप फन्ड (भिजिएफ) जुटाउने र अप्पर अरुणमा विश्व बैङ्कको लगानी ल्याउने विषय अन्योलमै छ । अब भने यी आयोजनाका लागि सम्भाव्य नयाँ विधिमार्फत  लगानी जुटाइ आयोजनालाई लगानी जुटाउन लागिएको हो । बूढीगण्डकीको लगानी मोडालिटीनिर्माण अवधि आठ वर्ष रहेको सो आयोजनामा निर्माण अवधिको ब्याज ३२ अर्बसहित आयोजनाको लागि चार खर्ब छ अर्ब रुपियाँ आवश्यक पर्ने देखिएको छ । आयोजनाको प्रवर्धक बुढीगण्डकी कम्पनी लिमिटेडमा नेपाल सरकारको ८० र नेपाल विद्युत् प्राधिकरणको २० प्रतिशत सेयर स्वामित्व रहने छ ।आयोजनामा सरकारले स्वपुँजीबापत ९७ अर्ब ४७ करोड र सहुलियतपूर्ण कर्जासहित एक खर्ब ५० अर्ब गरी कुल दुई खर्ब ४८ अर्ब रुपियाँ लगानी गर्ने छ । पेट्रोलियम पदार्थको आयातमा भन्सार विन्दुमा लगाउँदै आएको पूर्वाधार करको ५० प्रतिशत रकम आयोजनामा लगानीका लागि छुट्याउनुपर्ने प्रस्ताव गरिएको छ । यसलाई पनि आयोजनामा सहूलियतपूर्ण सरकारी ऋणका रूपमा प्रयोग गरिने छ । आयोजनाको निर्माणका क्रममा भन्सार तथा मूल्य अभिवृद्धि करबापतको रकमसमेत सरकारले यस आयोजनामा लगानी गर्नुपर्ने प्रस्ताव छ ।यस अनुसार हालसम्मको लगानी घटाउँदा आयोजनामा सरकारले दुई खर्ब २८ अर्ब रुपियाँको स्रोत सुनिश्चित गर्नुपर्ने छ । नेपाल विद्युत् प्राधिकरणले आयोजनामा स्वपुँजीबापत २४ अर्ब ३७ करोड रुपियाँ लगानी गर्ने छ । आयोजनालाई सम्भाव्य बनाउन सरकारको सहजीकरणमा अनिवार्य तरलता अनुपातमा गणना हुने गरी ३० अर्ब रुपियाँको ऊर्जा बन्ड जारी गरिने भएको छ । त्यस्तै बैङ्क तथा वित्तीय संस्थाबाट एक खर्ब चार अर्ब रुपियाँ ऋण प्रवाह हुने छ । कर्मचारी सञ्चय कोष, नागरिक लगानी कोष, सामाजिक सुरक्षा कोष, बिमा तथा पुनर्बिमा कम्पनी, एचआइडिसिएल, नेपाल टेलिकम र वाणिज्य बैङ्कहरूको सहवित्तीयकरणमार्फत उठाउने प्रस्ताव यसमा गरिएको छ ।बुढीगण्डकी जलविद्युत् कम्पनीका प्रमुख कार्यकारी निर्देशक अर्जुन रजौरियाका अनुसार बुढीगण्डकी आयोजनामा भायबिलिटी ग्याप फन्ड (भिजिएफ) जुटाउन समस्या हुने देखिएपछि इक्विटी, बन्ड, ऋण, सहुलियतपूर्ण कर्जा जस्ता विधि तथा उपकरणबाटै वित्तीय व्यवस्थापन गर्ने तय गरिएको हो । “हामीले तय गरेको यो मोडालिटी अर्थ मन्त्रालयसहितको सहमतिमा अन्तिम स्वीकृतिका लागि मन्त्रालयले मन्त्रीपरिषद्मा पेस गर्ने छ,” उहाँले भन्नुभयो ।सहवित्तीयकरणमा अप्पर अरुण सङ्खुवासभाको भोटखोला गाउँपालिकामा निर्माण हुने एक हजार ६३ मेगावाटको माथिल्लो अरुण अर्धजलाशययुक्त जलविद्युत् आयोजनाको निर्माण अवधिको ब्याज, मूल्यवृद्धिलगायत एक अर्ब ७५ करोड डलर (करिब दुई खर्ब १४ अर्ब) लागत अनुमान गरिएको छ । यो आयोजना पनि ७० प्रतिशत ऋण र ३० प्रतिशत स्वपुँजी (इक्विटी) बाट जुटाउने तय भएको छ । ३० प्रतिशत स्वपुँजीलाई शतप्रतिशत मानी त्यसको ५१ प्रतिशत संस्थापक र ४९ प्रतिशत साधारण सेयर रहने प्रस्ताव गरिएको छ । संस्थापक सेयरधनीबाट ३६ अर्ब ६७ करोड र साधारण सेयरधनीबाट ३५ अर्ब २३ करोड रुपियाँ उठाइने छ । आयोजना निर्माणका लागि बैङ्क तथा वित्तीय संस्थाको सहवित्तीयकरणमार्फत एक खर्ब ६८ अर्ब रुपियाँ लगानी हुने छ । विश्व बैङ्कको लगानी अन्योलमा परेपछि सरकारले देशभित्रका बैङ्क तथा वित्तीय संस्था र स्वदेश तथा विदेशमा रहेका नेपालीको लगानीमा अप्पर अरुणलाई अगाडि बढाउन लागेको हो । आयोजनामा सहवित्तीयकरणमार्फत करिब ५३ अर्ब लगानीका लागि प्राधिकरण, आयोजनाको प्रवर्धक कम्पनी र बैङ्क तथा वित्तीय संस्थाबिच समझदारी भइसकेको छ ।",
      "link": "https://gorkhapatraonline.com/news/181194",
      "image": "https://gorkhapatraonline.com/storage/media/319101/conversions/2323-original-thumb.jpg"
    },
    {
      "slug": "181184",
      "title": "विज्ञापनको रकम भुक्तानीमा कडाइ",
      "timestamp": 1764115200000,
      "source": "gp",
      "content": "सञ्चार माध्यमले सरकारी विज्ञापन प्रकाशन तथा प्रसारण गरेबापत हुने भुक्तानीमा कडाइ गरेको छ । सञ्चार माध्यमले निकै सस्तो मूल्यमा विज्ञापन प्रकाशन गर्ने तर विज्ञापन एजेन्सीको मिलेमतोमा सरकारी निकायले उक्त विज्ञापनबापतको रकम भने महँगो भुक्तानी गरेको गुनासो आएपछि सरकारले कडाइ गरेको हो ।",
      "longContent": "गोरखापत्र समाचारदाताकाठमाडौँ, मङ्सिर १० गते । सञ्चार माध्यमले सरकारी विज्ञापन प्रकाशन तथा प्रसारण गरेबापत हुने भुक्तानीमा कडाइ गरेको छ । सञ्चार माध्यमले निकै सस्तो मूल्यमा विज्ञापन प्रकाशन गर्ने तर विज्ञापन एजेन्सीको मिलेमतोमा सरकारी निकायले उक्त विज्ञापनबापतको रकम भने महँगो भुक्तानी गरेको गुनासो आएपछि सरकारले कडाइ गरेको हो । विज्ञापन एजेन्सीको मिलेमतोमा सरकारी निकायबाट मोटो रकम लिएर सञ्चार माध्यमलाई भने निकै कम भुक्तानी गर्ने गरिएको गुनासो आउने गरेको छ । यस व्यवस्थासँगै सरकारी विज्ञापनमा हुने गरेको अनियमितता अन्त्य हुने विश्वास गरिएको छ । नयाँ व्यवस्था अनुसार अबदेखि विज्ञापन एजेन्सीले सरकारी विज्ञापन प्रकाशन तथा प्रसारण गरेपछि सरकारी निकायबाट रकम भुक्तानीको दाबी गर्दा त्यस्तो विज्ञापन प्रकाशन तथा प्रसारण गरिएको सञ्चार माध्यमबाट जारी गरिएको बिल पनि अनिवार्य रूपमा पेस गर्नुपर्ने छ । प्रधानमन्त्री तथा मन्त्रीपरिषद् कार्यालयले सबै मन्त्रालय, संवैधानिक निकाय, आयोग, सङ्घीय, प्रदेशदेखि स्थानीय तहका कार्यालयलाई परिपत्र गर्दै यो व्यवस्थालाई कडाइका साथ कार्यान्वयन गर्न निर्देशन दिएको छ । परिपत्र अनुसार विज्ञापनबापतको रकम भुक्तानी दाबी गर्दा एजेन्सीले तेस्रो पक्ष अर्थात् सञ्चार माध्यमको बिल अनिवार्य पेस गर्नुपर्ने छ । यस विषयमा अख्तियार दुरुपयोग अनुसन्धान आयोगले समेत गत आइतबार प्रधानमन्त्री तथा मन्त्रीपरिषद्को कार्यालयलाई पत्र पठाउँदै सरकारी विज्ञापन प्रकाशन तथा प्रसारणमा अनियमितता हुने गरेको बताएको थियो । आयोगका प्रवक्ता राजेन्द्रकुमार पौडेलले विज्ञापन प्रकाशनमा अनियमितता हुने गरेको विषयमा थुप्रै गुनासो आउने गरेको बताउँदै प्रधानमन्त्री कार्यालयलाई आफूहरूले पत्रमार्फत जानकारी गराएको जानकारी दिनुभयो ।",
      "link": "https://gorkhapatraonline.com/news/181184",
      "image": "https://gorkhapatraonline.com/storage/media/319091/conversions/prime-minister-original-thumb.jpg"
    },
    {
      "slug": "181183",
      "title": "‘चुनावका लागि दलहरू तयार’",
      "timestamp": 1764115200000,
      "source": "gp",
      "content": "सरकारका प्रवक्ता एवं सञ्चार तथा सूचना प्रविधिमन्त्री जगदीश खरेलले फागुन २१ गते हुने प्रतिनिधि सभाको निर्वाचनका लागि राजनीतिक दल तयार भइसकेको बताउँदै अब मुलुकमा निर्वाचनको वातावरण बनेको दाबी गर्नुभएको छ ।",
      "longContent": "गोरखापत्र समाचारदाताकाठमाडौँ, मङ्सिर १० गते । सरकारका प्रवक्ता एवं सञ्चार तथा सूचना प्रविधिमन्त्री जगदीश खरेलले फागुन २१ गते हुने प्रतिनिधि सभाको निर्वाचनका लागि राजनीतिक दल तयार भइसकेको बताउँदै अब मुलुकमा निर्वाचनको वातावरण बनेको दाबी गर्नुभएको छ ।मन्त्री खरेलले मङ्सिर ८ गतेको मन्त्रीपरिषद् बैठकका निर्णय मङ्गलबार सिंहदरबारस्थित सञ्चार मन्त्रालयमा सार्वजनिक गर्दै त्यस्तो बताउनुभएको हो । राजनीतिक दलले गाउँ, टोलदेखि जिल्ला हुँदै क्षेत्रसम्म निर्वाचनलक्षित कार्यक्रम गरिरहेको बताउँदै उहाँले अब राजनीतिक दल चुनावका लागि तयार भइसकेको जिकिर गर्नुभयो । नेकपा (एमाले) तर्फ इङ्गित गर्दै सञ्चारमन्त्री खरेलले भन्नुभयो, “जुन राजनीतिक दलले चुनावमा सहभागी हुँदैनौँ कि भने जस्तो आशङ्का लागेको थियो । उहाँहरूले पनि निर्वाचन आयोगमा दल दर्ता गरिसकेपछि अब निर्वाचनको माहोल राजनीतिक दलका तर्फबाट बनिसक्यो ।” संसद् पुनस्र्थापनाको माग गर्दै आएको नेकपा (एमाले) मङ्गलबार निर्वाचन आयोगमा दर्ता भएको छ । सञ्चारमन्त्री खरेलले भन्नुभयो, “निर्वाचन आयोगले धमाधम काम अगाडि बढाएको छ । महत्वपूर्ण प्रायः सबै राजनीतिक दल निर्वाचन आयोगमा दर्ता भइसकेका छन् । आमजनता चुनावमा होमिसकेको बताउँदै उहाँले भन्नुभयो, “आठ लाखभन्दा बढी मतदाता नामावली दर्ता भइसकेपछि जनता निर्वाचनमा होमिसके । निर्वाचनको प्रयोजनका लागि सुरक्षा योजना तयार भई तत्तत् निकायमा पठाइसकिएको छ र कार्यान्वयन हुने अवस्थामा छ ।” अब चुनावको वातावरण झन् प्रगाढ र थप स्पष्ट बन्दै गएको चर्चा गर्दै उहाँले चुनावको माहोललाई थप अगाडि बढाउन सञ्चारकर्मीको भूमिका महत्वपूर्ण हुने बताउनुभयो ।समन्वय गर्न समिति गठनमन्त्रीपरिषद् बैठकको निर्णय सार्वजनिक गर्दै मन्त्री खरेलले मेलम्ची खानेपानी आयोजना प्रभावित क्षेत्रको पूर्वाधार विकाससँग सम्बन्धित विषयमा अनुगमन, अन्तरनिकायगत समन्वय तथा सहजीकरण गर्न समिति गठन गरिएको जानकारी दिनुभयो । प्रधानमन्त्री तथा मन्त्रीपरिषद्को कार्यालयका सचिवको संयोजकत्वमा मेलम्ची खानेपानी आयोजना प्रभावित क्षेत्र अनुगमन,  समन्वय एवं सहजीकरण समिति गठन गर्ने निर्णय गरेको हो । बैठकले विशेष आर्थिक क्षेत्रको मासिक भाडादर प्रतिवर्ग मिटर २० रुपियाँबाट घटाई प्रतिवर्ग मिटर पाँच रुपियाँ कायम गर्ने निर्णय गरेको हो ।त्यसै गरी बैठकले नेपाल प्रहरीको सङ्गठन तथा व्यवस्थापन सर्वेक्षण गर्न पूर्वस्वीकृति प्रदान गर्ने, भदौ २३ र २४ गतेको प्रदर्शनका क्रममा घाइते भएकाको उपचार र राहतलाई प्रभावकारी  बनाउन गठित समन्वय समिति तथा गृह मन्त्रालयको ‘हेल्प डेक्स’ मा काम गर्ने बढीमा १० जना सदस्यलाई मासिक १५ हजार रुपियाँका दरले बढीमा चार महिनाका लागि खाजा तथा यातायात खर्च उपलब्ध गराउने निर्णय गरेको हो ।संरक्षित क्षेत्रभित्र पेट्रोलियम पाइपलाइन, पर्यापर्यटन र स्थानीय जनताको जीवनयापनसँग प्रत्यक्ष सम्बन्ध राख्ने खानेपानी, बाटोघाटो, पुलपुलेसा, सिँचाइ, सञ्चार, सार्वजनिक यातायात, विद्युत् प्रसारण लाइन, स्वास्थ्य सेवा जस्ता आधारभूत सेवा र सुविधासँग सम्बन्धित कार्यका लागि मात्र वातावरणीय अध्ययन सहमति, स्वीकृति तथा राष्ट्रिय वनको जग्गा प्रयोग गर्न दिने वा सट्टा भर्ना जग्गा लिने प्रक्रिया प्रचलित कानुनबमोजिम वन तथा वातावरण मन्त्रालयले अगाडि बढाउने निर्णय मन्त्रीपरिषद् बैठकले गरेको हो । मन्त्रीपरिषद्ले अन्तर्राष्ट्रिय आणविक ऊर्जा एजेन्सीको आयोजनामा मङ्सिर १५ देखि १९ गतेसम्म चीनको बेइजिङमा हुने अन्तर्राष्ट्रिय ऊर्जा एजेन्सीसम्बन्धी कार्यक्रममा सचिव (विज्ञान प्रविधि) विश्वबाबु पुडासैनीलाई सहभागिताका लागि स्वीकृत गरेको हो ।त्यसै गरी राष्ट्रिय योजना आयोगका सचिव गोकर्णमणि दुवाडीको यही मङ्सिर १० गतेदेखि हुने अवकाश स्वीकृत तथा नेपाल पानीजहाज कार्यालयमा कार्यरत सहसचिव प्रेमकुमार सिंहले पेस गर्नुभएको राजीनामा स्वीकृत गरेको मन्त्री खरेलले जानकारी दिनुभयो ।",
      "link": "https://gorkhapatraonline.com/news/181183",
      "image": "https://gorkhapatraonline.com/storage/media/319090/conversions/cabinet-_decision-news-photo-original-thumb.jpg"
    },
    {
      "slug": "181182",
      "title": "बाथरोग प्रारम्भमै थाहा पाउन सकिने",
      "timestamp": 1764115200000,
      "source": "gp",
      "content": "कुनै व्यक्तिमा बाथरोगको सम्भावना छ, छैन भनेर पहिले नै पत्ता लगाउन सकिने भएको छ । नेपालमा पहिलो पटक सक्षम डायग्नोस्टिक मेसिन किट भित्रिएपछि बाथरोगबारे जानकारी लिन लक्षण कुर्नुपर्ने छैन ।",
      "longContent": "गोरखापत्र समाचारदाताकाठमाडौँ, मङ्सिर १० गते । कुनै व्यक्तिमा बाथरोगको सम्भावना छ, छैन भनेर पहिले नै पत्ता लगाउन सकिने भएको छ । नेपालमा पहिलो पटक सक्षम डायग्नोस्टिक मेसिन किट भित्रिएपछि बाथरोगबारे जानकारी लिन लक्षण कुर्नुपर्ने छैन । समयमा पत्ता लगाएर बाथरोगको निदान गर्न सकिने छ । लक्षण देखा परेपछि मात्र अस्पताल गएर रोग पत्ता लगाई उपचार गर्नुपर्नेमा अब रोग लाग्नुभन्दा पहिले नै बाथरोग हुन सक्ने सम्भावनाबारे जानकारी लिन सकिन्छ । नेक्स जेन ल्याब सोलुसनले नेपालमा पहिलो पटक बाथरोग र टाइप–१ मधुमेहको प्रारम्भिक लक्षण पत्ता लगाउन सक्षम डायग्नोस्टिक किट ल्याएको छ । सोमबार आयोजना गरिएको कार्यक्रममा सो डायग्नोस्टिक किटको शुभारम्भ गरिएको छ । वरिष्ठ बाथरोग विशेषज्ञ डा. विनित वैद्यले युरोपको चेक रिपब्लिकस्थित ‘होला वायोल्याब्स’ सँगको सहकार्यमा नेपाल ल्याइएको उक्त मेसिन नेपाललगायत दक्षिण एसियाकै लागि प्रभावकारी हुने दाबी गर्नुभयो ।",
      "link": "https://gorkhapatraonline.com/news/181182",
      "image": "https://gorkhapatraonline.com/storage/media/319089/conversions/batha-original-thumb.jpg"
    },
    {
      "slug": "181178",
      "title": "‘नदेख्ने’ ले देखाइदिए संसारलाई",
      "timestamp": 1764115200000,
      "source": "gp",
      "content": "प्रथम दृष्टिविहीन महिला टी–२० क्रिकेट विश्वकप क्रिकेट प्रतियोगिताको उपविजेता बनेर नेपालले ठुलो उपलब्धि हासिल गरेको छ । यद्यपि नेपाली महिला दृष्टिविहीन टिम सन्तुष्ट छैन । नेपाली टिमकी कप्तान गीता पौडेललाई विश्वकप जितेर इतिहास बनाउन नसकेको छट्पटी छ ।",
      "longContent": "काठमाडौँ, मङ्सिर १० गते । प्रथम दृष्टिविहीन महिला टी–२० क्रिकेट विश्वकप क्रिकेट प्रतियोगिताको उपविजेता बनेर नेपालले ठुलो उपलब्धि हासिल गरेको छ । यद्यपि नेपाली महिला दृष्टिविहीन टिम सन्तुष्ट छैन । नेपाली टिमकी कप्तान गीता पौडेललाई विश्वकप जितेर इतिहास बनाउन नसकेको छट्पटी छ ।गत आइतबार श्रीलङ्काको कोलम्बोस्थित पी साराभानमुटु क्रिकेट रङ्गशालामा भएको फाइनलमा सहआयोजक भारतसँग फाइनलमा पराजित भएपछि नेपालले उपविजेतामा चित्त बुझाएको थियो । उपविजेता टिमलाई नेपाल क्रिकेट सङ्घ (क्यान) ले खेलाडीलाई सम्मान गर्नुका साथै नेपाल दृष्टिविहीन क्रिकेट सङ्घलाई १० लाख रुपियाँ पुरस्कार प्रदान ग¥यो । दुई दिनअघि अस्ट्रेलिया, पाकिस्तान, श्रीलङ्का र अमेरिकाको पनि सहभागिता रहेको यस विश्वकपमा भारतले अपराजित रहँदै उपाधि जितेको हो । नेपालले भने प्रतियोगितामा भारतसँग मात्र हार बेहो¥यो । नेपालले समूह चरणमा अस्ट्रेलिया, पाकिस्तान र श्रीलङ्कालाई हराएको थियो । त्यसपछि सेमिफाइनलमा पुनः पाकिस्तानलाई पराजित गरेको थियो ।कप्तान गीता भन्नुहुन्छ, “विश्वकप जित्ने राम्रो अवसर थियो तर तयारी, स्रोतसाधनको अभाव र अन्य कारणले अन्तिम बाधा पार गर्न नसकेकोमा केही दुःख लागेको छ । हुन त स्रोतसाधनको कमी हुँदा पनि विश्वकप उपविजेता बन्नु ठूलो कुरा हो जस्तो लाग्छ तर अझै पनि सन्तुष्ट छैनौँ । हामीसँग भएको पूर्ण क्षमताको उपयोग हुन सकेन जस्तो लाग्छ ।”दुई वर्षअघि मूलपानी क्रिकेट मैदानमा भएको पाँच खेलको शृङ्खलामा नेपाली महिला टिमले विजेता भारतलाई ४–१ ले हराएको थियो । त्यसैले पनि कप्तान गीताले विश्वकप च्याम्पियनको अवसर गुमाएको प्रतिक्रिया दिनुभएको हो । नेपाल दृष्टिविहीन क्रिकेट सङ्घका अध्यक्ष पवन घिमिरे पनि भारतविरुद्धको शृङ्खला सजिलै जितेकाले विश्वकप पनि जित्छौँ भन्ने विश्वास थियो भन्नुहुन्छ । “तर, भारतले दृष्टिविहीन क्रिकेटमा लगानी गरेर लामो समयसम्म तयारी गरेको रहेछ । सायद तयारी राम्रो हुन सकेको भए पक्कै हामी विश्वविजेता बन्ने थियौँ,” उहाँको भनाइ छ ।नेपाली महिला दृष्टिविहीन टिम विश्वकप खेल्न जाँदा खासै चर्चा पनि भएको थिएन । सो टिमलाई अभ्यास गर्न मैदानका लागि पनि भौँतारिनु परेको थियो । कप्तान गीताका अनुसार काठमाडौँमा मैदान नपाउँदा नै पोखरासम्म गएर अभ्यास गर्नुप¥यो । सो टिमले सानो क्रिकेट एकेडेमीमा अभ्यास गरेको थियो ।कप्तान गीताका अनुसार विश्वकपमा खेल्न जानुअघि कमै साथसहयोग थियो । टिममा रहेका १६ खेलाडीलाई अभ्यास जर्सी आफैँले जुटाउनु परेको अवस्था थियो । उहाँले आफूहरूको ठुलो चाहना नभएको तर केही आधारभूत सुविधा मात्र प्राप्त भएमा पनि खुसी हुने बताउनुभएको छ । “खेलको समयमा मात्र पारिश्रमिक उपलब्ध भएमा पनि खुसी हुने छौँ । छुट्टै रङ्गशाला चाहियो भन्दैनौँ तर खेल्न चाहेका बेला सहज रूपमा मैदान उपलब्ध हुनु प¥यो । स्रोतसाधन चाहियो । समग्रमा खेलाडीलाई चाहिने आवश्यक बल, ब्याट, जर्सी, जुत्ता र मैदान भएमा पनि हामी सन्तुष्ट हुन्छौँ,” उहाँले भन्नुभयो । एनपिएल भइरहेका बेला त्रिवि मैदानमा सम्मानित हुन पाएकोमा धेरै खुसी लागेको बताउने कप्तान गीताले यो सुरुवात होस् भन्ने चाहना राख्नुभएको छ । उहाँले भन्नुभयो, “यस सम्मानले आगामी दिनमा हामीलाई एक्लो अनुभव हुन दिने छैन भन्ने अनुभूति भएको छ ।”यसै गरी अध्यक्ष घिमिरेले नदेख्नेले संसारलाई देखाउन सक्छ भन्ने सन्देश आफ्नो टिमले दिएको बताउँदै भन्नुभयो, “दोस्रो दर्जा होइन, पहिलो दर्जाको नागरिक हौँ भन्ने अनुभूति भइरहेको छ ।” घिमिरे स्वयम् दृष्टिविहीन हुनुहुन्छ । अध्यक्ष घिमिरेले एक दिनअघि प्रधानमन्त्री सुशीला कार्कीसमक्ष दृष्टिविहीन क्रिकेटबारे धारणा राख्न पाउँदा पनि खुसी भएको बताउनुभयो । उहाँले भन्नुभयो, “प्रधानमन्त्रीले पनि सहयोग गर्ने वचन दिनुभएको छ ।” प्रधानमन्त्री कार्कीले प्रधानमन्त्री निवास बालुवाटारमा बोलाएर सो टिमलाई बधाई दिनुभएको हो ।",
      "link": "https://gorkhapatraonline.com/news/181178",
      "image": "https://gorkhapatraonline.com/storage/media/319085/conversions/dristibihin-cricketer-samman-photo-original-thumb.jpg"
    },
    {
      "slug": "181174",
      "title": "मुख्यसचिव एकनारायण अर्यालको बिदाइ",
      "timestamp": 1764028800000,
      "source": "gp",
      "content": "प्रधानमन्त्री सुशीला कार्कीले उमेर हदका कारण बुधबारबाट अवकाश पाउन लाग्नुभएका नेपाल सरकारका मुख्यसचिव एकनारायण अर्याललाई बिदाइ गर्नुभएको छ ।",
      "longContent": "काठमाडौँ, मङ्सिर ९ गते । प्रधानमन्त्री सुशीला कार्कीले उमेर हदका कारण बुधबारबाट अवकाश पाउन लाग्नुभएका नेपाल सरकारका मुख्यसचिव एकनारायण अर्याललाई बिदाइ गर्नुभएको छ । मङ्गलबार प्रधानमन्त्री तथा मन्त्रिपरिषद्को कार्यालयमा एक समारोहबिच अर्याललाई बिदाइ गर्नुभएको हो। बिदाइका क्रममा प्रधानमन्त्री कार्कीले अहिलेसम्म गर्नुभएको सहयोगका लागि धन्यवाद दिनुभयो । उहाँले धन्यवाद ज्ञापन गर्दै आगामी जीवन सुखमय रहोस् भनी कामना गर्नुभएको प्रधानमन्त्रीको निजी सचिवालयले जनाएको छ ।",
      "link": "https://gorkhapatraonline.com/news/181174",
      "image": "https://gorkhapatraonline.com/storage/media/319073/conversions/066A6203-original-thumb.jpg"
    },
    {
      "slug": "181170",
      "title": "डीआईजीपी रनिङ फुटबल प्रतियोगिता हुने",
      "timestamp": 1764028800000,
      "source": "gp",
      "content": "धरान उपमहानगरमा रहेको नेपाल प्रहरी विद्यालयले सातौं कोशी प्रदेश अन्तरविद्यालय डीआईजीपी रनिङ फुटबल प्रतियोगिता –२०८२ आगामी पुस ९ गतेदेखि गर्ने भएको छ ।",
      "longContent": "निशा राई धरान, मंसिर ९ गते । धरान उपमहानगरमा रहेको नेपाल प्रहरी विद्यालयले सातौं कोशी प्रदेश अन्तरविद्यालय डीआईजीपी रनिङ फुटबल प्रतियोगिता –२०८२ आगामी पुस ९ गतेदेखि गर्ने भएको छ । “फेयरप्ले फर फ्रेण्डसिप” भन्ने मुख्य नारासाथ विद्यालय स्तरदेखि नै खेलकुदलाई प्रवर्धन गर्नुका साथै भविष्यमा राष्ट्रिय टिमका सम्भावित खेलाडी उत्पादन गर्न सहयोग गर्ने उद्देश्यसाथ सातौं प्रतियोगिता गर्न लागेको प्रतियोगिता संयोजक विद्यालय समादेशक प्रहरी निरीक्षक सुरेशकुमार हायुले मंगलबार पत्रकार सम्मेलन गर्दै जानकारी दिनुभयो । प्रतियोगितामा सहभागी हुने सबै टोली तथा प्रतिनिधिहरूबिच अनुभव तथा दक्षताको आदानप्रदानमार्फत सहकार्य र सहयोगको वातावरण निर्माण गर्ने आशा समेत रहेको उहाँले बताउनुभयो ।प्रतियोगिता पुस ९ गतेदेखि १९ गतेसम्म नेपाल प्रहरी प्रदेश कार्यालय धरानको फुटबल मैदानमा हुने आयोजकले जनाएको छ । प्रतियोगितामा कोशी प्रदेशभरिका १६ विद्यालयको कक्षा १० सम्म अध्ययनरत छात्रले भाग लिनेछन् । यस प्रतियोगितामा ऐन्फाले आयोजना गरेको कुनै पनि लिग नखेलेको हुने जनाएको छ । प्रत्येक टिममा बैकल्पिक खेलाडीसहित जम्मा १४ जना हुनेछ । दर्ता शुल्क ८ हजार रहेको छ । प्रथम पुरस्कार ८१ हजार ५ रुपियाँ, दोस्रो पुरस्कार ४१ हजार ५ रुपियाँ, ट्रफि, मेडल तथा प्रमाणपत्र प्रदान गरिने छ । प्रत्येक खेलको म्यान अफ द म्याचलाई नगद १ हजार ५ रुपियाँ मेडल तथा प्रमाणपत्र दिइनेछ ।  विधागत उत्कृष्ट खेलाडीलाई नगद २ हजार ५ रुपियाँ ट्रफि तथा प्रमाणपत्र, बेष्ट गोलकिपर, बेष्ट मिड फिल्डर, बेष््ट डिफेन्डर, हाई स्कोरर, राईजिङ प्लेयर, बेष्ट कोचलाई नगद रकम दुई हजार ५ रुपियाँ र उत्कृष्ट रिपोर्टर पुरस्कार नगद रकम २५ हजार ५ रुपैंया ट्रफि, प्रमाणपत्र साथै कक्षा ११ मा ५० प्रतिशत छुट दिने आयोजकले जनाएको छ । अवधीभर समाचार संकलन गर्ने उत्कृष्ट पत्रकारलाई नगद रकम २५ हजार ५ रुपियाँले सम्मान गरिने आयोजकले जनाएको छ । पत्रकार सम्मेलन कार्यक्रममा प्रतियोगिताको सल्लाहकार प्राचार्य मनिका सुब्बा राई, खेल संयोजक सागर कार्की, संयोजक सागर लिम्बु, विजयकुमार राई, शुक्रराज राईलगायतको उपस्थिति रहेको थियो ।",
      "link": "https://gorkhapatraonline.com/news/181170",
      "image": "https://gorkhapatraonline.com/storage/media/319065/conversions/dharan-original-thumb.jpg"
    },
    {
      "slug": "181167",
      "title": "गाउँपालिका अध्यक्षद्वारा पोशाक सहयोग",
      "timestamp": 1764028800000,
      "source": "gp",
      "content": "पश्चिम मकवानपुरको मनहरी गाउँपालिका –४ स्थित पशुपतिनाथ माध्यमिक विद्यालयमा अध्ययनरत २३ जना विद्यार्थीलाई पोशाक बितरण गरिएको छ ।",
      "longContent": "शिवकुमार रिजाल (काशी)मनहरी (मकवानपुर) । मंसीर ९ गते । पश्चिम मकवानपुरको मनहरी गाउँपालिका –४ स्थित पशुपतिनाथ माध्यमिक विद्यालयमा अध्ययनरत २३ जना विद्यार्थीलाई पोशाक बितरण गरिएको छ । गाउँपालिका अध्यक्ष रन्जन कालाखेतीले आफूले प्राप्त गर्ने तलब भत्ताको रकमबाट विद्यालयका नानीबाबुहरुलाई पोशाक प्रदान गर्नुभएको हो । विद्यालयमा नियमित अध्ययन गर्ने, जेहेन्दार तर बिपन्न भएर पोशाक समेत किन्न सक्ने अबस्था नरहेका बालबालिकालाई सहयोग गरिएको अध्यक्ष कालाखेतीले बताउनुभयो । विद्यालयमा आयोजित एक समारोहमा पोशाक बितरण गर्दै उहाँले शिक्षाको स्तर नसुध्रेसम्म गाउँ समाजको विकास नहुने भएकाले शिक्षा क्षेत्रको सुधारका लागि गाउँपालिकाले काम गरिरहेको बताउनुभयो । विद्यालय व्यवस्थापन समितिका अध्यक्ष माधव गौतमको सभाध्यक्षतामा भएको कार्यक्रममा मनहरी गाउँपालिका –४ वडाध्यक्ष प्रकाश थापाले शिक्षा सुधारका लागि भइरहेको प्रयत्नबारे धारणा राख्नुभएको थियो ।",
      "link": "https://gorkhapatraonline.com/news/181167",
      "image": "https://gorkhapatraonline.com/storage/media/319061/conversions/poshak-sahayog-original-thumb.jpg"
    },
    {
      "slug": "181159",
      "title": "महिनावारी पीडाको कथा ‘अदृश्य आँसु’",
      "timestamp": 1764028800000,
      "source": "gp",
      "content": "कर्णाली प्रदेशमा महिनावारीका कारण भोग्नु परेको हिंसालाई चित्रित गर्दै लघुकथा ‘अदृश्य आँसु’ सार्वजनिक भएको छ ।",
      "longContent": "काठमाडौँ, मङ्सिर ९ गते । कर्णाली प्रदेशमा महिनावारीका कारण भोग्नु परेको हिंसालाई चित्रित गर्दै लघुकथा ‘अदृश्य आँसु’ सार्वजनिक भएको छ । लैङ्गिक हिंसा विरुद्धको १६ दिने सचेतना अभियानको अवसरमा काठमाडौँमा विशेष कार्यक्रमबिच कर्णाली प्रदेशमा महिनावारीका कारण भोग्नु पर्ने परम्परागत प्रथा र सामाजिक  हिंसालाई केन्द्रमा राखेर तयार पारिएको लघुकथा ‘अदृश्य आँसु’ सार्वजनिक भएको हो । ‘अदृश्य आँसु’ कथाले लैङ्गिक हिंसा पीडित महिलाको मनोवैज्ञानिक, सामाजिक तथा पारिवारिक पीडालाई चित्रित गर्दै समाजमा आवश्यक सहयोग र संवेदनशीलता अभिवृद्धि गर्ने सन्देश दिएको छ । सामाजिक विभेद र महिनावारी तथा अपाङ्गता विभेदविरुद्ध सचेतना प्रवाह गर्ने उद्देश्यले उक्त कथा निर्माण गरिएको सुस्वा परियोजनामा कार्यरत लैङ्गिक समानता, अपाङ्गता तथा सामाजिक समावेशीकरण विज्ञ राजु तिर्वाले जानकारी दिनुभयो ।कथाको माध्यमबाट समाजलाई जातीय भेदभाव, अपाङ्गता र महिनावारी विभेदविरुद्ध गोलबद्ध बनाउने उद्देश्य रहेको उहाँको भनाइ छ । कार्यक्रममा खानेपानी तथा ढल व्यवस्थापन विभागका महानिर्देशक कमलराज श्रेष्ठले ‘अदृश्य आँसु’ कथामा देखाएको जस्तै अवस्था कर्णाली र सुदूरपश्चिममा व्याप्त भएको बताउनुभयो ।  आजको युगमा  कुरीतिमा अल्झँदा ठूला विकासका योजनाह ओझेलमा परेको उहाँको भनाइ छ । कार्यक्रममा अदृश्य आँसुकी कलाकार सिर्जना बडुवालले लघु कथामा देखाएको जस्तैअवस्था नजिकबाट भोगेको बताउनुभयो । उहाँले कर्णालीमा छाउ भएको बेलामा पोषिलो खानेकुरा दुध, दही र घिउ जस्ता खानेकुरा खान त के छुन पनि नपाइने हुँदा महिला कुपोषित हुने जोखिम बढेको बताउनुभयो । कार्यक्रममा राष्ट्रिय अपाङ्ग सङ्घ कर्णाली प्रदेशकी प्रतिनिधि सोमना खड्काले अपाङ्गता भएकाले थप हिंसा भोग्नु परेको सुनाउनुभयो ।",
      "link": "https://gorkhapatraonline.com/news/181159",
      "image": "https://gorkhapatraonline.com/storage/media/319055/conversions/a2264937-700e-48aa-a147-57eacdabf16c-original-thumb.jpg"
    }
  ]
}