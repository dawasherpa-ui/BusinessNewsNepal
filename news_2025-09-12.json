{
  "date": "2025-09-12T03:39:27.947Z",
  "news": [
    {
      "slug": "171505",
      "title": "सहज बन्दै व्यापार व्यवसाय",
      "timestamp": 1757635200000,
      "source": "gp",
      "content": "दुई दिनदेखि पूर्ण रूपमा बन्द भएका बजार सामान्य व्यवसाय सञ्चालनमा आउन थालेका छन् । जेन जी पुस्ताले गरेको आन्दोलनका कारण बन्द भएका पसल नेपाली सेनाले बुधबार रातिदेखि जारी गरेको निषेधाज्ञा र कफ्र्यु खुकुलो बनाउँदै गर्दा काठमाडौँ उपत्यकाको बजार बिहीबारदेखि क्रमशः सञ्चालनमा आएको हो । बजार पसल खुल्न थालेपछि जनजीवनसमेत सामान्य अवस्थामा आउन थालेको छ ।",
      "longContent": "सबै खाले पसलमा कारोबारगोरखापत्र समाचारदाताकाठमाडौँ, भदौ २७ गते । दुई दिनदेखि पूर्ण रूपमा बन्द भएका बजार सामान्य व्यवसाय सञ्चालनमा आउन थालेका छन् । जेन जी पुस्ताले गरेको आन्दोलनका कारण बन्द भएका पसल नेपाली सेनाले बुधबार रातिदेखि जारी गरेको निषेधाज्ञा र कफ्र्यु खुकुलो बनाउँदै गर्दा काठमाडौँ उपत्यकाको बजार बिहीबारदेखि क्रमशः सञ्चालनमा आएको हो । बजार पसल खुल्न थालेपछि जनजीवनसमेत सामान्य अवस्थामा आउन थालेको छ । नेपाली सेनाले विज्ञप्ति जारी गरी अत्यावश्यक कामसँगै खाद्यान्न खरिद गर्नका लागि बिहीबार बिहान ६ बजेदेखि ९ बजेसम्म र बेलुका ५ बजेदेखि साँझ ७ बजेसम्म बाहिर निस्कन दिएको छ । तथापि दिउँसो पनि पसल खुला रहेका थिए । विशेष गरी खाद्य तथा किराना, औषधी पसल, तरकारी पसल, ग्यास, पानी, दुग्ध डेरी पसल, बिग मार्टलगायतका पसल खुलेका छन् । पसल खुला भएपछि बिहानैदेखि खाद्य तथा किराना पसलमा सामान खरिद गर्ने उपभोक्ताको भिडभाड लागेको थियो । मुख्य सडकमा रहेका पसल भने बन्द नै रहेका छन् । भित्री स्थानमा रहेका चिया, कफी र साना होटेल रेस्टुरेन्टसमेत खुल्न थालेका छन् ।नेपाल खुद्रा व्यापार सङ्घका अध्यक्ष पवित्रमान वज्राचार्यले खाद्य तथा किराना पसल बिहानैदेखि खुला भएको जानकारी दिनुभयो । उपभोक्ताले खाद्यान्न उपभोग गर्नुपर्ने भएकाले पनि पसल खुला गरिएको उहाँले जानकारी दिनुभयो । तोकिएको समयमा खाद्य तथा किराना पसल पूर्ण रूपमा खुला गरिएको उहाँले जानकारी दिनुभयो । यस्तै बिहीबारदेखि अधिकांश पेट्रोल पम्प पनि खुला हुन थालेका छन् । भद्रकालीमा रहेको सेनाको रिपुमर्दिनी पेट्रोल पम्पसँगै निजीस्तरबाट सञ्चालित पेट्रोल पम्प खुला छन् । राष्ट्रिय पेट्रोलियम डिलर्स एसोसिएसनका अध्यक्ष लिलेन्द्र प्रधानले पम्पहरू खुला भएको र निश्चित समय बैङ्कसमेत खुला गरेकाले पेट्रोलियम पदार्थको कारोबार गर्न सहज भएको उहाँको भनाइ छ । यस्तै, नेपाल फलफूल तथा तरकारी व्यवसायी महासङ्घका अध्यक्ष खोमप्रसाद घिमिरेले हरियो तरकारी उपत्यकामा भित्रिन थालेको जानकारी दिनुभयो । बिहानको समयमा सिन्धुली र नागढुङ्गामार्फत हरियो तरकारी आयात भइरहे पनि बजार पूर्ण रूपमा नखुलेका कारण खपत घटेको जानकारी दिनुभयो । नेपाल डेरी उद्योग सङ्घका अध्यक्ष राजकुमार दाहालले अत्यावश्यक सेवामा दुग्ध ढुवानीलाई पनि समावेश गर्न आग्रह गरेपछि बिहीबारदेखि तोकिएको समयभित्र ढुवानी गरिएको जानकारी दिनुभयो । उपत्यकामा दैनिक पाँच लाख लिटर दुधको कारोबार हुने गरेकोमा जेन जीको आन्दोलनका कारण कारोबार २० प्रतिशतले घटेको उहाँले जानकारी दिनुभयो । होटेल, रेस्टुरेन्ट, सरकारी तथा निजी कार्यालयलगायत सबै क्षेत्र बन्द भएका कारणले गर्दा दुधको खपत घटेको उहाँको भनाइ छ । अत्यावश्यक सेवाका सवारीसाधन चले पनि सार्वजनिक यातायात भने अनिश्चितकालका लागि बन्द रहेका छन् ।",
      "link": "https://gorkhapatraonline.com/news/171505",
      "image": "https://gorkhapatraonline.com/storage/media/302603/conversions/Tourist-pp-original-thumb.jpg"
    },
    {
      "slug": "171504",
      "title": "भाटभटेनीका १२ शाखामा पूर्ण क्षति",
      "timestamp": 1757635200000,
      "source": "gp",
      "content": "आगलागीबाट भाटभटेनी सुपर मार्केटका देशभर रहेका १२ शाखा पूर्ण रूपमा क्षतिग्रस्त भएका छन् ।  जेन जी पुस्ताले गरेको आन्दोलनका क्रममा आगलागीबाट १२ शाखा स्टोर पूर्ण क्षति र नौ शाखामा लुटपाट र तोडफोड भएको भाटभटेनी सुपर मार्केटले जनाएको छ ।",
      "longContent": "गोरखापत्र समाचारदाताकाठमाडौँ, भदौ २७ गते । आगलागीबाट भाटभटेनी सुपर मार्केटका देशभर रहेका १२ शाखा पूर्ण रूपमा क्षतिग्रस्त भएका छन् ।जेन जी पुस्ताले गरेको आन्दोलनका क्रममा आगलागीबाट १२ शाखा स्टोर पूर्ण क्षति र नौ शाखामा लुटपाट र तोडफोड भएको भाटभटेनी सुपर मार्केटले जनाएको छ । सात वटा शाखामा भने कुनै क्षति भएको छैन । आन्दोलनकारीले आगजनी र तोडफोड गरेपछि भाटभटेनीको देशभर रहेका स्टोरमा सामान्यदेखि पूर्ण रूपमा क्षति पुगेको हो । भाटभटेनीको देशभर १२ वटा स्टोर र मुख्य गोदाम पूर्ण रूपमा क्षतिग्रस्त भएको भाटभटेनीका प्रमुख कार्यकारी अधिकृत पानु पौडेलले जानकारी दिनुभयो ।आगलागीबाट टङ्गाल, महाराजगन्ज, कोटेश्वर, बालुवाटार वेयर हाउस, पोखरा, चितवन, हेटौँडा, बिर्तामोड, दमक, विराटनगर र धरान शाखा पूर्ण रूपमा क्षतिग्रस्त भएको उहाँले जानकारी दिनुभयो । यस्तै कलङ्की, राधे राधे, बालाजु, जनकपुर, बुटवल, वीरगन्ज, धनगढी, इटहरी र भैरहवामा भवन तोडफोड र लुटपाट भएको भाटभटेनीले जनाएको छ ।टोखा, सातदोबाटो, अनामनगर, पाटन, नेपालगन्ज, डब्लुटिसी त्रिपुरेश्वर र सानागाउँ शाखामा भने तोडफोड र नोक्सान नभएको भाटभटेनीले जनाएको छ ।",
      "link": "https://gorkhapatraonline.com/news/171504",
      "image": "https://gorkhapatraonline.com/storage/media/302602/conversions/bhatabhateni-1068x580-original-thumb.jpg"
    },
    {
      "slug": "171503",
      "title": "औद्योगिक क्षेत्रमा शून्यता",
      "timestamp": 1757635200000,
      "source": "gp",
      "content": "सुनसरी–मोरङ औद्योगिक कोरिडोरका उद्योगको उत्पादन तीन दिनयता ठप्प छ । उद्योगका सञ्चालक यो परिस्थितिका बारेमा केही बोल्न नसक्ने अवस्थामा रहेको प्रतिक्रिया दिन्छन् । चाडपर्व नजिकिँदै गर्दा बजार चलायमान हुने समयनजिक छ तर उद्योगका उत्पादन बन्द गरेर बस्नुपर्ने स्थिति धेरैका लागि तनाव बनेको छ ।",
      "longContent": "नवराज कट्टेलविराटनगर, भदौ २७ गते । सुनसरी–मोरङ औद्योगिक कोरिडोरका उद्योगको उत्पादन तीन दिनयता ठप्प छ । उद्योगका सञ्चालक यो परिस्थितिका बारेमा केही बोल्न नसक्ने अवस्थामा रहेको प्रतिक्रिया दिन्छन् । चाडपर्व नजिकिँदै गर्दा बजार चलायमान हुने समयनजिक छ तर उद्योगका उत्पादन बन्द गरेर बस्नुपर्ने स्थिति धेरैका लागि तनाव बनेको छ । गत भदौ २३ गतेदेखि जेन जी पुस्ताले आन्दोलन सुरु गरेका थिए । त्यस दिनसम्म उद्योग सञ्चालनमा रहेका थिए । संविधान सभा सदस्य तथा नेपाल उद्योग परिसङ्घका अध्यक्ष पवन शारडाका अनुसार एउटा पुस्ताले देशमा सुशासनको माग गर्दै गरेको आन्दोलनलाई सरकारले ‘ट्याकल’ गर्न नसक्दा देशको समग्र प्रणाली ध्वस्त भएको हो ।विद्यार्थीले गरेको आन्दोलनले २४ भदौमा लिएको ध्वंसात्मक रूप देशका लागि प्रत्युत्पादक बनेको शारडाको भनाइ छ । सुनसरी–मोरङ औद्योगिक कोरिडोरको सुरक्षा मजदुर आफैँले गरेका कारण क्षति नभए पनि त्यसपछिका दिन पीडादायी बनिरहेको शारडाले सुनाउनुभयो । उहाँका अनुसार उद्योग उत्पादनविहीन छ, बजार शून्यतामा र आयात निर्यात अन्योलको अवस्था अनि उद्योगी अभिभावकविहीन भएका छन् । “कहाँ जाने, कसलाई भन्ने ? ठाउँमा छौँ,” शारडाले भन्नुभयो, “हामी चिन्तामा छौँ, देश चिन्तामा देखिरहेका छौँ ।”उद्योग सङ्गठन मोरङका अध्यक्ष नन्दकिशोर राठीको मत पनि शारडाभन्दा फरक छैन । उद्योग बन्द गरेर घरमै बस्नुपर्ने र उत्पादनमा जुट्ने कामदार तथा मजदुर बेरोजगार हुनुपर्ने अवस्था देशले फेरि बेहोर्नु परेको अध्यक्ष राठी बताउनुहुन्छ । कोरिडोरका पाँच सय उद्योगका प्लान्ट बन्द छन्, बजारका गतिविधि शून्य बनेर जमिरहेको देख्नुपर्दा विरक्त लागिरहेको अध्यक्ष राठीको भनाइ छ । देशले चाँडै निकास पाउनुपर्ने बताउँदै राठीले कुनै पनि हालतमा लोकतन्त्रको सुरक्षा गर्न जरुरी रहेको छ भन्नुभयो । नेपाल उद्योग वाणिज्य महासङ्घ कोशीका अध्यक्ष राजेन्द्र राउतले फोनसमेत उठाएर कुनै प्रतिक्रिया दिन मन नलाग्ने अवस्था देखिरहेको बताउनुभयो । उहाँले केही बोलेर प्रतिक्रिया दिँदा त्यसको सुनुवाइ गर्ने अभिभावक हुनुपर्ने मान्यता आफूले राख्ने गरेको बताउनुभयो । औद्योगिक क्षेत्र मात्रै नभई बजारमा पेट्रोलियम पदार्थको आपूर्ति प्रणालीसमेत अवरुद्ध भएको छ । उद्योगीमा भयको वातावरण नहट्दा व्यवसायीले समेत कारोबार गर्ने अवस्था छैन । नेपाल आयल निगमको प्रादेशिक कार्यालय विराटनगरमा भएको इन्धन पेट्रोल पम्पसम्म पु¥याउने ढुवानीका साधन गुडेका छैनन् । अर्को कुरा नेतृत्वविहीन आन्दोलन भएका कारण अति प्रज्वलनशील वस्तुको व्यापार गर्दा कुनै पनि बेला ठुलो जोखिम मोल्नुपर्ने बाध्यता सहनुपर्ने भयको सामाजिक मनोविज्ञान सर्वथा छाएको पेट्रोलियम व्यवसायी पारस पारख बताउनुहुन्छ । उद्योगी, व्यवसायी र सर्वसाधारण नागरिकले बुधबारदेखि केही शान्त महसुस गर्न थालेको बताउँछन् । यद्यपि ढुक्कले हिँड्न सक्ने अवस्था अझै नभएको उनीहरूको गुनासो छ । जलेर खण्डहर बनेका सरकारी संरचना देखिन्छ भन्ने मनोविज्ञानले बाहिरै निस्कन मन नलाग्ने गरेको विराटनगर–३, कन्चनबारीका आशाराम राजवंशी बताउनुहुन्छ ।",
      "link": "https://gorkhapatraonline.com/news/171503",
      "image": "https://gorkhapatraonline.com/storage/media/302601/conversions/industrial-factory-original-thumb.jpg"
    },
    {
      "slug": "171502",
      "title": "तरकारी आपूर्ति प्रभावित",
      "timestamp": 1757635200000,
      "source": "gp",
      "content": "विगत तीन दिनदेखि उपत्यकामा जारी निषेधाज्ञाका कारण सङ्घीय राजधानी काठमाडौँमा ताजा तरकारी आपूर्ति हुन छोडेसँगै अभाव हुन थालेको छ । देशकै ठुलो तरकारी बजार कालीमाटीमा जेन जी पुस्ताको आन्दोलनले निम्ताएको परिस्थितिका कारण जारी निषेधाज्ञामा उपत्यका र उपत्यकाबाहिरबाट तरकारी आपूर्ति हुन नसकेपछि तरकारी अभाव भएको हो ।",
      "longContent": "गोरखापत्र समाचारदाताकाठमाडौँ, भदौ २७ गते । विगत तीन दिनदेखि उपत्यकामा जारी निषेधाज्ञाका कारण सङ्घीय राजधानी काठमाडौँमा ताजा तरकारी आपूर्ति हुन छोडेसँगै अभाव हुन थालेको छ । देशकै ठुलो तरकारी बजार कालीमाटीमा जेन जी पुस्ताको आन्दोलनले निम्ताएको परिस्थितिका कारण जारी निषेधाज्ञामा उपत्यका र उपत्यकाबाहिरबाट तरकारी आपूर्ति हुन नसकेपछि तरकारी अभाव भएको हो । कालीमाटी फलफूल तथा तरकारी बजार विकास समितिका अनुसार दैनिक सात/आठ सय मेट्रिक टन तरकारी भित्रिने तरकारी बजारमा एक सय मेट्रिक टनको हाराहारीमा सीमित भएको छ । तरकारी आगमन नै असाध्यै कम भएपछि समितिले दैनिक मूल्य सूचीसमेत राख्न छोडेको जनाएको छ ।समितिका निर्देशक एवं सूचना अधिकारी विनय श्रेष्ठले उपत्यकामा जारी निषेधाज्ञाका कारण बजारमा तरकारी नै आउन छोडेपछि गएको मङ्गलबारदेखि तरकारीको मूल्य सूची राख्न नसकेको जानकारी दिनुभयो । बजारमा आलु प्याज भित्रिए पनि ताजा तरकारीको आपूर्ति असाध्यै कम भएको पनि उहाँले जानकारी दिनुभयो । उपत्यका बाहिरबाट तरकारी भित्रिने केन्द्रीय बजार कालीमाटीमा भदौ २३ गते मात्रै सात सय मेट्रिक टन, २४ गते पाँच सय मेट्रिक टनको हाराहारीमा तरकारी भित्रिएको थियो । भदौ २५, २६ र २७ गते बजारमा एक सयदेखि १५० मेट्रिक टनको हाराहारीमा मात्रै तरकारी आएको छ । त्यो पनि अधिकांश सुकेको प्याज र आलु हरिया तरकारी असाध्यै कम आएको व्यापारी बताउँछन् । कालीमाटी थोक व्यापारीको संस्थाका अध्यक्ष गीताप्रसाद आचार्यले कालीमाटी बजारमा हरियो तरकारी कम आएको र आएको तरकारी एकैछिनमा सकिने गरेको बताउनुभयो । कालीमाटी बजारमा यो समयमा उपत्यका वरपरको तरकारीले करिब आधा माग धान्ने गरेकोमा अहिले यहाँको तरकारी आउन रोकिएको उहाँले जानकारी दिनुभयो । उहाँका अनुसार विशेष गरेर ताजा तरकारी कम आए पनि आलु, प्याज भने पर्याप्त आएको छ ।कालीमाटी तरकारी बजार समितिले अति आवश्यकीय वस्तु तरकारी आपूर्तिमा कुनै रोक नभएको प्रस्ट पारेको छ । समितिका अनुसार बजारमा आएको तरकारी नेपाली सेनाले तोकेको समय बिहान ६ देखि ९ बजेसम्म र साँझ ५ बजेदेखि ७ बजेसम्म कारोबार गर्ने गरी व्यवस्था गरेको छ तर बजारमा निषेधाज्ञाको हल्लाले हो कि किन हो ताजा तरकारी आउन नसकेको समितिका निर्देशक वियन श्रेष्ठले जानकारी दिनुभयो ।",
      "link": "https://gorkhapatraonline.com/news/171502",
      "image": "https://gorkhapatraonline.com/storage/media/302600/conversions/Tarkari-PHOTO-2025-09-11-17-53-36-original-thumb.jpg"
    },
    {
      "slug": "171433",
      "title": "सेवा सुरु गर्न बैँक तथा वित्तीय संस्थालाई राष्ट्र बैँकको आग्रह",
      "timestamp": 1757548800000,
      "source": "gp",
      "content": "सीमित कर्मचारीमार्फत अत्यावश्यक बैँकिङ तथा डिजिटल भुक्तानीसम्बन्धी सेवा सञ्चालन गर्न नेपाल राष्ट्र बैँकले बैँक तथा वित्तीय संस्थालाई आग्रह गरेको छ ।",
      "longContent": "काठमाडौँ, भदौ २६  गते ।  सीमित कर्मचारीमार्फत अत्यावश्यक बैँकिङ तथा डिजिटल भुक्तानीसम्बन्धी सेवा सञ्चालन गर्न नेपाल राष्ट्र बैँकले बैँक तथा वित्तीय संस्थालाई आग्रह गरेको छ ।राष्ट्र बैँकले सम्पूर्ण इजाजतप्राप्त बैँक, विकास बैँक, वित्त कम्पनी तथा भुक्तानी सम्बन्धी कार्य गर्ने संस्थालाई व्यवसायिक निरन्तरता दिन भनेको हो । राष्ट्र बैँकले आज यहाँ सार्वजनिक गरेको सूचनामा नेपाली सेनाले भदौ २५ गते जारी गरेको निषेधाज्ञासम्बन्धी व्यवस्थालाई मध्यनजर गर्दै यस्तो व्यवस्था मिलाउन निर्देशन दिइएको उल्लेख छ ।सूचनामा भनिएको छ, “बैँक तथा वित्तीय संस्थाले आफ्ना संवेदनशील प्रणाली सीमित कर्मचारीमार्फत सञ्चालन गरी अत्यावश्यक बैँकिङ तथा डिजिटल भुक्तानीसम्बन्धी सेवा सञ्चालन गर्नुपर्ने छ । अन्य प्रणालीमा भने जोखिमको आधारमा रिमोट एसिसमार्फत सञ्चालन गर्ने व्यवस्था मिलाउनुपर्ने छ,” नेपाल राष्ट्र बैँकले जनाएको छ ।त्यस्तै, सूचनामा आवश्यक सेवा सञ्चालनमा आएका शाखा, एटीएम र उपलब्ध सेवासम्बन्धी जानकारी आफ्नो वेबसाइट र सामाजिक सञ्जालमार्फत सर्वसाधारणलाई जानकारी गराउन सबै संस्थालाई आग्रह गरिएको छ । रासस",
      "link": "https://gorkhapatraonline.com/news/171433",
      "image": "https://gorkhapatraonline.com/storage/media/302483/conversions/_Nepal-Rastra-Bank-original-thumb.jpg"
    },
    {
      "slug": "171389",
      "title": "आगजनीले सयौँलाई बनाउँदै छ बेरोजगार",
      "timestamp": 1757548800000,
      "source": "gp",
      "content": "जेन जी प्रदर्शनको दोस्रो दिन मङ्गलबार आगजनी गरिएका दर्जनौँ व्यावसायिक प्रतिष्ठान बुधबार दिनभर पनि जलिरहे । खास गरी राजधानीसहित देशका मुख्य सहरमा रहेका भाटभटेनी स्टोरका आउटलेट बुधबार पनि जलिरहेका छन् ।",
      "longContent": "गोरखापत्र समाचारदाताकाठमाडौँ, भदौ २६ गते । जेन जी प्रदर्शनको दोस्रो दिन मङ्गलबार आगजनी गरिएका दर्जनौँ व्यावसायिक प्रतिष्ठान बुधबार दिनभर पनि जलिरहे । खास गरी राजधानीसहित देशका मुख्य सहरमा रहेका भाटभटेनी स्टोरका आउटलेट बुधबार पनि जलिरहेका छन् । भाटभटेनीका दर्जन आउटलेटमा आगजनी मात्र भए पनि त्यसअघि तोडफोड र ठुलो मात्रामा लुटपाटसमेत भएको थियो । आटलेट परिसरमा रहेका एटिएम बुथबाट पैसा निकाल्ने प्रयास गरिरहेका भिडियो सामाजिक सञ्जालभर छाइरहे । मङ्गबार दिउँसोदेखि नै आगजनीमा परेको पाँचतारे होटेल हिल्टन बुधबार अबेरसम्म पनि आगलागी भइरहेकै अवस्थामा छ । थापाथलीस्थित कारका सोरुमहरू भने मङ्गलबार नै आगलागीबाट पूर्ण क्षतविक्षत अवस्थामा थिए । यसबाहेक मङ्गलबार राति राजधानीका धेरै पसल लुटपाटका सिकार बने जसमा सुन पसलदेखि इलेक्ट्रोनिक्स सोरुम र किराना पसलसम्म परे । व्यावसायिक प्रतिष्ठान जलिरहँदा त्यसको भौतिक क्षति अर्बौं हुन पुग्यो त्यससँगै हजारौँ रोजगारी पनि प्रभावित हुन पुग्यो । आन्तरिक रोजगारीमा समस्याका कारण लाखौँ नेपाली बाहिरिनुपर्ने बाध्यतालाई निजी क्षेत्रले कम गर्न भूमिका खेले पनि हिजोको आगजनीका कारण धेरै व्यक्ति बेरोजगार बन्नुपर्ने अवस्था आएको छ ।  समाचार तयार गर्दासम्म भाटभटेनी सुपरस्टोरका देशभरका कम्तीमा १२ वटा आउटलेटमा आगजनी र लुटपाट हुँदा दुई हजारभन्दा बढीको रोजगारी प्रभावित भएको देखिन्छ । पाँचतारे होटेल हिल्टनमा भएको आगजनीले दुई सयभन्दा बढीको रोजगारी खोसिन पुगेको छ । यसबाहेक देशभरका व्यावसायिक प्रतिष्ठानमा भएको आगजनीले सयौँको सङ्ख्यामा आन्तरिक रोजगारी गुमेको अनौपचारिक तथ्याङ्क आइरहेका छन् । ठुलो क्षति भएको र तत्काल लगानी गरेर पुनस्र्थापित गर्ने परिस्थिति नभएका कारण गुमेको रोजगारी तत्काल पाउने स्थिति देखिएको छैन । निजी क्षेत्रमा लगानीको आत्मबल कमजोर भएकाले पुनः यस किसिमको व्यापारिक गतिविधिमा उनीहरूको संलग्नता नै अन्योलमा भएकाले अहिले रोजगारी गुमेकाले लामो समयसम्म रोजगारीका लागि पर्खिनुपर्ने अवस्था बनेको छ । यसबाहेक विकसित परिस्थितिका कारण विदेशी लगानीसमेत आउन सक्ने वातावरण तत्काल नभएकाले नयाँ रोजगारी सिर्जना हुने अवसर पनि साँघुरिएको छ । मुलुकको अर्थतन्त्रमा निजी क्षेत्रको योगदान करिब ८० प्रतिशत छ । निजी क्षेत्रले सरकारले भन्दा धेरै रोजगारी दिएको अवस्था थियो ।",
      "link": "https://gorkhapatraonline.com/news/171389",
      "image": "https://gorkhapatraonline.com/storage/media/302438/conversions/1231-original-thumb.jpg"
    },
    {
      "slug": "171388",
      "title": "प्रसारण लाइन मर्मतमा सहजीकरण गरिदिन आग्रह",
      "timestamp": 1757548800000,
      "source": "gp",
      "content": "सुरक्षा संवेदनशीलताका कारण नेपाल विद्युत् प्राधिकरणले विद्युत् प्रसारण तथा वितरण लाइन मर्मत गर्न नसकेको भन्दै आवश्यक सहजीकरण गरिदिन आग्रह गरेको छ ।",
      "longContent": "गोरखापत्र समाचारदाताकाठमाडौँ, भदौ २६ गते । सुरक्षा संवेदनशीलताका कारण नेपाल विद्युत् प्राधिकरणले विद्युत् प्रसारण तथा वितरण लाइन मर्मत गर्न नसकेको भन्दै आवश्यक सहजीकरण गरिदिन आग्रह गरेको छ । प्राधिकरणले वर्तमान कठिन परिस्थितिका कारण क्षतिग्रस्त संरचनाको मर्मत गरी विद्युत् सेवा सुचारु गर्न कठिनाइ भइरहेको भन्दै सहयोग तथा सहजीकरणका लागि सम्बद्ध सबै पक्षसँग बुधबार सार्वजनिक सूचनामार्फत आह्वान गरेको हो ।नेपाल विद्युत् प्राधिकरणको विद्युत् प्रणाली व्यवस्थापन विभाग प्रमुख चन्दनकुमार घोषका अनुसार तीन प्रसारण लाइनमा आएको प्राविधिक समस्या समाधान हुन सकेको छैन । बुधबार साँझसम्म तीन वटा प्रसारण लाइन मर्मत हुन नसक्दा विद्युत् आपूर्ति प्रभावित भएको छ । उहाँका अनुसार ढल्केबर–चन्द्रनिगाहपुर–पथलैया प्रसारणलाइन, रुपनी–कुसाह र भरतपुर–कावासोती प्रसारण लाइनमा फल्ट आए पनि त्यसको पहिचान तथा मर्मतका लागि प्राधिकरणका प्राविधिक फिल्डमा जान सकेका छैनन् । “सुरक्षाको विषम परिस्थितिका कारण हाम्रा कर्मचारी गाडी लिएर जाने अवस्था छैन,” उहाँले भन्नुभयो, “सुरक्षा निकायले पनि तत्काल सहयोग गर्ने अवस्था नरहेको बताएपछि मर्मत हुन सकेको छैन ।” केही जिल्लाका वितरण लाइनमा पनि समस्या रहेको सूचना आए पनि वितरण केन्द्रले मर्मतमा कर्मचारी खटाउन नसकिएको उहाँले बताउनुभयो ।खास गरी संरचनाको मर्मत कार्यमा खटिने अत्यावश्यक सेवाका सवारीसाधनको आवागमन तथा कार्यालय सञ्चालनमा सहजीकरण गर्न प्राधिकरणले आग्रह गरेको छ । प्राधिकरणले विद्युत् आपूर्ति अनियमित भए चौबिसै घण्टा सञ्चालनमा रहने प्राधिकरणको हटलाइन टेलिफोन नम्बर ११५ मा सम्पर्क गरी जानकारी गराउन पनि आह्वान गरेको छ ।",
      "link": "https://gorkhapatraonline.com/news/171388",
      "image": "https://gorkhapatraonline.com/storage/media/302404/conversions/5f-original-thumb.jpg"
    },
    {
      "slug": "171387",
      "title": "वैदेशिक रोजगारीमा जाने अलपत्र",
      "timestamp": 1757548800000,
      "source": "gp",
      "content": "रोजगारी खोज्दै वैदेशिक रोजगारीमा जाने तयारीमा रहेका ठुलो सङ्ख्याका युवा अलपत्र परेका छन् । सोमबारदेखि जारी जेन जी पुस्ताको आन्दोलनका कारण रोजगारी खोज्दै विदेश जाने तयारीमा रहेका युवा अलपत्र परेका हुन् ।",
      "longContent": "गोरखापत्र समाचारदाताकाठमाडौँ, भदौ २६ गते । रोजगारी खोज्दै वैदेशिक रोजगारीमा जाने तयारीमा रहेका ठुलो सङ्ख्याका युवा अलपत्र परेका छन् । सोमबारदेखि जारी जेन जी पुस्ताको आन्दोलनका कारण रोजगारी खोज्दै विदेश जाने तयारीमा रहेका युवा अलपत्र परेका हुन् । सोमबारको टिकट भएका केहीबाहेक अधिकांश उड्न सफल भए पनि मङ्गलबार र बुधबारको टिकट भएका चार हजारभन्दा बढी युवा विदेश जान रोकिएको नेपाल वैदेशिक रोजगार व्यवसायी सङ्घले जनाएको छ । सङ्घका अध्यक्ष भुवनसिंह गुरुङले त्रिभुवन अन्तर्राष्ट्रिय विमानस्थल नै मङ्गलबारदेखि बन्द हुँदा विदेश जान हिँडेका युवा प्रभावित भएको जानकारी दिनुभयो । तथापि बुधबार अपराह्नबाट भने विमानस्थल खुला भएको छ ।मङ्गलबार र बुधबारको टिकट भएका युवा कफ्र्युका कारण विमानस्थल बन्द भएर उडान स्थगन भएपछि टिकट र काम गुम्ने जोखिम रहँदारहँदै पनि महँगो शुल्क तिरेर गेस्ट हाउसमा बस्न बाध्य छन् । यो समयदेखि सामान्य हुन्छ भन्ने अवस्था नरहेकाले बिदामा आएर एक/दुई दिनभित्र विदेश पुग्नुपर्ने श्रमिकको अवस्थामा अन्योल रहेको सङ्घले जनाएको छ । वैदेशिक रोजगार विभागबाट दैनिक औसतमा दुई हजार दुई सय जनाले श्रम स्वीकृति लिने गरेका छन् । मङ्गलबार छिटफुट रूपमा काम भए पनि बुधबार त श्रम कार्यालयमा नै आगजानी भएपछि श्रम स्वीकृतिको कामसमेत प्रभावित भएको छ । वैदेशिक रोजगार विभागको कार्यालयमा पनि आंशिक रूपमा आगजनी भएको जनाइएको छ । जेन जी पुस्ताको आन्दोलनमा मङ्गलबार साँझ कार्यालयको एउटा भवनमा आंशिक क्षति पुगेको विभागले जनाएको छ । विभागका महानिर्देशक कमलप्रसाद भट्टराईले विभागको संवेदनशील संरचना भने आगलागीबाट जोगिएको जानकारी दिनुभयो । उहाँका अनुसार तीन वटा ब्लकमध्ये एउटामा क्षति पुगेको छ । श्रम स्वीकृति प्रदान गरिने संरचनामा क्षति पुगेको छैन । विद्यमान विशेष परिस्थितिका कारण देशमा भएको निषेधाज्ञा तथा कफ्र्युका कारण विभागबाट प्रदान हुने श्रम स्वीकृति, अनुसन्धान तथा मुद्दाको व्यवस्थापन, राहत र उद्धारलगायत अत्यावश्यक सेवा प्रदान गर्न केही कठिनाइ भएको उहाँको भनाइ छ । यस्तै विभागबाट अनलाइन तथा फोनबाट प्रदान गर्न सकिने सेवा घरबाटै उपलब्ध गराइरहेको पनि महानिर्देशक भट्टराईले जानकारी दिनुभयो । विभागका अनुसार अवस्था सामान्य नभएसम्म विभागका कर्मचारीले घर (वर्क फम होम) बाट सेवा प्रवाहको काम गर्ने सर्कुलर भएको छ । विभागबाट अन्तिम श्रम स्वीकृति लिएर मात्रै वैदेशिक रोजगारीका लागि विभिन्न मुलुक जान सकिन्छ ।",
      "link": "https://gorkhapatraonline.com/news/171387",
      "image": "https://gorkhapatraonline.com/storage/media/302403/conversions/baidesik-rojgar-original-thumb.jpg"
    },
    {
      "slug": "171386",
      "title": "बैङ्क, बिमा र पुँजी प्रभावित भल्टमा जोगियो नगद",
      "timestamp": 1757548800000,
      "source": "gp",
      "content": "पछिल्ला तीन दिनमा देखिएको प्रतिकूल अवस्थामा बैङ्किङ, बिमा र सेयर बजार प्रभावित भएका छन् । अत्यावश्यक सेवामा पर्ने बैङ्कका शाखा कार्यालय र एटिएम मेसिन तोडफोड भएका छन् । राजधानी काठमाडौँसँगै देशका मुख्य सहरमा चलेको जेन जी पुस्ताको आन्दोलनका क्रममा बैङ्कका शाखा र एटिएम तोडफोड हुँदा",
      "longContent": "गोरखापत्र समाचारदाताकाठमाडौँ, भदौ २६ गते । पछिल्ला तीन दिनमा देखिएको प्रतिकूल अवस्थामा बैङ्किङ, बिमा र सेयर बजार प्रभावित भएका छन् । अत्यावश्यक सेवामा पर्ने बैङ्कका शाखा कार्यालय र एटिएम मेसिन तोडफोड भएका छन् । राजधानी काठमाडौँसँगै देशका मुख्य सहरमा चलेको जेन जी पुस्ताको आन्दोलनका क्रममा बैङ्कका शाखा र एटिएम तोडफोड हुँदा ग्राहकलाई असर परेको छ । तथापि सर्वसाधारणलाई ढुक्क हुन आग्रह गर्दै नेपाल बैङ्कर्स सङ्घका उपाध्यक्ष तथा ग्लोबल आइएमई बैङ्कका प्रमुख कार्यकारी अधिकृत सुरेन्द्रराज रेग्मीले छिटफुट केही घटनाबाहेक समग्र बैङ्किङ क्षेत्र भने सुरक्षित रहेको बताउनुभयो ।मङ्गलबार राति नयाँ बानेश्वरमा रहेको राष्ट्रिय वाणिज्य बैङ्कको शाखा तोडफोड गरी बैङ्कको भल्टमा प्रवेश गर्ने कोसिस भएकामा तोडफोडमा संलग्नलाई नेपाली सेनाले नियन्त्रणमा लिइसकेको छ । बैङ्कको शाखामा भौतिक क्षति भए पनि पैसा राख्ने भल्ट भने सुरक्षित रहेकाले नगदमा कुनै क्षति पुगेको छैन । त्यस्तै मारवाडी सेवा समितिको बत्तिसपुतलीमा रहेको भवन प्रदर्शनकारीले जलाउँदा उक्त भवनमा रहेको हिमालयन बैङ्कको शाखा कार्यालय पूर्ण रूपमा नष्ट भएको छ । त्यहाँ पनि भल्ट भने सुरक्षित रहेको बताइएको छ ।अन्य केही स्थानका एटिएममा तोडफोड भए पनि नगद भने सुरक्षित रहेको छ । काठमाडौँको टङ्गालमा रहेको भाटभटेनी सुपरमार्केट जलाउँदा उक्त स्थानमा रहेका बैङ्कको एटिएममा क्षति पुगेको छ । भाटभटेनीकै भरतपुर र विराटनगर स्टोरमा रहेका स्ट्यान्डर्ड चार्टर्ड बैङ्कको शाखा कार्यालय रहेकोमा यी दुई वटा शाखामा पूर्ण रूपमा क्षति भएको छ । बैङ्कको भल्ट सुरक्षित रहेकाले नगद भने सुरक्षित नै रहेको बताइएको छ ।थापाथलीमा रहेको सेन्ट्रल बिजनेस पार्क पूर्ण रूपमा जल्दा उक्त टावरमा रहेको ग्लोबल आइएमई बैङ्कको शाखामा पनि पूर्ण रूपमा क्षति पुगेको छ । यसबाहेक सरकारी कार्यालयमा आगजनी हुँदा सरकारी कार्यालयमा रहेका बैङ्कका सेवा केन्द्र भने पूर्ण रूपमा क्षतिग्रस्त भएको सङ्घले जनाएको छ ।राष्ट्र बैङ्कको समन्वयमा देशभर बैङ्कका शाखा र एटिएममा भएको क्षतिको विवरण सङ्कलन भइरहेको सङ्घले जनाएको छ ।पछिल्लो परिस्थितिकै कारण बुधबार बैङ्क तथा वित्तीय संस्थाका शाखा पनि बन्द रहे । काठमाडौँ उपत्यकासहित बाहिरी जिल्लाका शाखा पनि बन्द रहे । राष्ट्र बैङ्कसँग समन्वय गरेर काठमाडौँसहित कफ्र्यु लागेका देशभरका विभिन्न स्थानमा रहेका बैङ्क शाखा बन्द गरिएको सङ्घका उपाध्यक्ष रेग्मीले बताउनुभयो । बिमाको काम घरबाटैनेपाल बिमा प्राधिकरणले मुलुकको सुरक्षा व्यवस्था सामान्य नभएसम्म घरबाटै कार्यसञ्चालनको व्यवस्था मिलाउन बिमा कम्पनीलाई आग्रह गरेको छ । प्राधिकरणले बुधबार सूचना जारी गर्दै स्थिति सामान्य नभएसम्मका लागि बिमाको काम कारबाही घरबाटै गर्न आग्रह गरेको हो ।आफ्ना कर्मचारी तथा भौतिक सम्पत्तिको सुरक्षा सुनिश्चित गर्न सुरक्षा निकायको आदेश पूर्ण रूपमा पालना गर्न तथा कुनै पनि अवाञ्छित गतिविधि देखा परेमा तत्काल सम्बन्धित सुरक्षा निकायलाई खबर गर्नसमेत प्राधिकरणले विशेष आग्रह गरेको छ ।सेयर बजार बिहीबारसम्म बन्दप्रतिकूल अवस्थाका कारण मङ्गलबारदेखि बन्द रहेको सेयर बजार बिहीबारसम्म नै बन्द रहने भएको छ । नेपाल स्टक एक्सचेन्ज (नेप्से) ले बुधबार सूचना जारी गरी बुधबार र बिहीबार दुई दिन बजार बन्द रहने जानकारी गराएको हो । हालको विषम परिस्थिति एवं कारोबार सदस्य तथा लगानीकर्ताबाट समेत कारोबार स्थगन गर्न अवरोध भएकाले दुई दिन सम्पूर्ण धितोपत्र कारोबार स्थगन गरिएको नेप्सेले जारी गरेको सूचनामा उल्लेख छ ।जेन जी आन्दोलनका कारण सेयर बजार हिजो मङ्गलबार बन्द रहेको थियो । शुक्रबार त्यसै पनि कारोबार बन्द रहने भएकाले अब परिस्थिति अनुकूल बनेमा सेयर बजार आगामी आइतबार मात्र खुल्ने भएको छ ।",
      "link": "https://gorkhapatraonline.com/news/171386",
      "image": "https://gorkhapatraonline.com/storage/media/302402/conversions/bank_insurance-original-thumb.jpg"
    },
    {
      "slug": "171385",
      "title": "पर्यटकलाई सहजीकरण गर्दै पर्यटन बोर्ड",
      "timestamp": 1757548800000,
      "source": "gp",
      "content": "नेपाल पर्यटन बोर्डले नेपाल भ्रमणमा रहेका विदेशी पर्यटकको आवागमन तथा व्यवस्थापनमा सहजीकरण गरिएको जनाएको छ । विषम परिस्थितिका कारण पर्यटकलाई गन्तव्यमा पुग्न असहज भएको अवस्थामा बोर्डले सटल बसको व्यवस्था गरी आवतजावतमा सहजीकरण गरिरहेको उल्लेख गरेको छ ।",
      "longContent": "काठमाडौँ, भदौ २६ गते । नेपाल पर्यटन बोर्डले नेपाल भ्रमणमा रहेका विदेशी पर्यटकको आवागमन तथा व्यवस्थापनमा सहजीकरण गरिएको जनाएको छ । विषम परिस्थितिका कारण पर्यटकलाई गन्तव्यमा पुग्न असहज भएको अवस्थामा बोर्डले सटल बसको व्यवस्था गरी आवतजावतमा सहजीकरण गरिरहेको उल्लेख गरेको छ ।बोर्डका प्रमुख कार्यकारी अधिकृत (सिइओ) दीपकराज जोशीका अनुसार नेपाली सेना र नेपाल नागरिक उड्डयन प्राधिकरणका अधिकारीसँग समन्वय गरी सहज व्यवस्थापन मिलाइएको छ । विमानस्थलदेखि होटेलसम्म आवतजावत गर्न सहजीकरण भइरहेको छ । पर्यटक आवतजावतका लागि मङ्गलबारदेखि काठमाडौँ र पोखरामा पर्यटकलाई सटल बसको व्यवस्था गरिएको छ ।“पदयात्रामा निस्किएका पर्यटकलाई समस्या छैन । उनीहरू निर्बाध रूपमा यात्रा गरिरहेका छन् । खास गरी काठमाडौँमा आगमन भइरहेको र काठमाडौँबाट स्वदेश फर्किने योजनामा रहेका पर्यटकलाई समस्या भइरहेको छ । विमानस्थलदेखि होटेल र होटेलबाट विमानस्थलसम्म लैजान सहजीकरण गरिएको छ,” सिइओ जोशीले भन्नुभयो । उहाँले मङ्गलबार दिउँसो सडक अवरुद्ध भए पनि विमानस्थलमा रहेका पर्यटकलाई पानी   र बिस्कुटको व्यवस्था गरी राति सुरक्षा निकायसँगको समन्वयमा होटेलमा पु¥याउन सहजीकरण गरिएको बताउनुभयो ।बोर्डको विवरणमा पछिल्लो १० दिनमा करिब ३५ हजार पर्यटक हवाईमार्ग भएर नेपाल भित्रिएका छन् । तीमध्ये अधिकांश पदयात्रामा निस्किएका छन् । खुम्बु क्षेत्र, अन्नपूर्ण क्षेत्र, पोखरा र केही काठमाडौँमा रहेका छन् । नेपालमा मनसुन सकिएर मुख्य पर्यटक सिजन सुरु हुने समय नजिकिएको छ । यो सिजनमा धेरै सङ्ख्यामा विदेशी पर्यटक नेपाल आउँछन् ।बोर्डले विषम परिस्थितिमा पर्यटकको सूचना लिने र सहजीकरणको काम पनि गरिरहेको छ । सिइओ जोशीले राष्ट्रिय अन्तर्राष्ट्रिय ट्राभल ट्रेका मानिसले सूचना सोधिरहेकाले बोर्डले सहजीकरण गरिरहेको उल्लेख गर्नुभयो । उक्त प्रयोजनका निम्ति बोर्डले सात जना कर्मचारीलाई डेडिकेटेड राखेर २४ सै घण्टा सूचना दिने काम गरिरहेको छ । कसैलाई कुनै समस्या परेको खण्डमा सूचना लिने र सम्बन्धित निकायमा सहजीकरणका लागि काम गरिएको छ । बोर्डले फोन, टोलफ्री नम्बर र इमेलमार्फत सूचना लिने र सहजीकरण गरिएको जनाएको छ ।",
      "link": "https://gorkhapatraonline.com/news/171385",
      "image": "https://gorkhapatraonline.com/storage/media/302401/conversions/tourism-board-1-original-thumb.jpg"
    },
    {
      "slug": "171384",
      "title": "अत्यावश्यक वस्तुको मौज्दात पर्याप्त",
      "timestamp": 1757548800000,
      "source": "gp",
      "content": "पेट्रोलियम पदार्थ, खाना पकाउने ग्यास र खाद्यान्न जस्ता अत्यावश्यक र दैनिक उपभोग्य वस्तुको मौज्दात पर्याप्त रहेको सम्बन्धित संस्थाले जनाएका छन् । जेन जी पुस्ताले गरेको आन्दोलनका कारण आपूर्ति व्यवस्था बन्द भए पनि सरकारी र निजी क्षेत्रसँग खाद्यान्न मौज्दात दसैँसम्मका लागि रहेको जनाइएको छ ।",
      "longContent": "काठमाडौँ, भदौ २६ गते । पेट्रोलियम पदार्थ, खाना पकाउने ग्यास र खाद्यान्न जस्ता अत्यावश्यक र दैनिक उपभोग्य वस्तुको मौज्दात पर्याप्त रहेको सम्बन्धित संस्थाले जनाएका छन् । जेन जी पुस्ताले गरेको आन्दोलनका कारण आपूर्ति व्यवस्था बन्द भए पनि सरकारी र निजी क्षेत्रसँग खाद्यान्न मौज्दात दसैँसम्मका लागि रहेको जनाइएको छ । सरकारी स्वामित्वमा सञ्चालित खाद्य व्यवस्था तथा व्यापार कम्पनी लिमिटेड, साल्ट ट्रेडिङ लिमिटेड र नेपाल आयल निगमसँग पर्याप्त मात्रामा खाद्यान्न र पेट्रोलियम पदार्थको मौज्दात रहेको छ । जेन जी आन्दोलनले उग्र रूप लिएपछि सोमबारदेखि लगाइएको कफ्र्यु बिहीबार बिहानसम्म रहने छ । यसै कारणले गर्दा पनि आपूर्ति व्यवस्था ठप्प छ । खाद्य व्यवस्था तथा व्यापार कम्पनीका सूचना अधिकारी माधव मिश्रले कम्पनीसँग तीन लाख क्विन्टल खाद्यान्न मौज्दात रहेको जानकारी दिनुभयो । कम्पनीका सबै डिपो कार्यालयका गोदाममा खाद्यान्न मौज्दात रहेकाले आवश्यक परेको ठाउँमा तत्काल पठाउन सकिने उहाँले जानकारी दिनुभयो । कम्पनीको लहान डिपोमा रहेको खाद्यान्न भने मङ्गलबार लुटपाट भएको छ । साढे आठ हजार क्विन्टल चामल, तीन हजार दुई क्विन्टल चिनी र ५३ क्विन्टल धान लुटपाट भएको कम्पनी लहान शाखाले जनाएको छ । लहान शाखा कार्यालयका सूचना अधिकारी अनिलकुमार महतोले प्रदर्शनकारीसँगै आएका व्यक्तिले खाद्यान्न लुटेर कार्यालयसमेत जलाएको जानकारी दिनुभयो । साल्ट्र टे«डिङ कर्पाेरेसनले चामल र नुनलगायतका खाद्यान्न पर्याप्त मात्रामा मौज्दात रहेको जनाएको छ । कर्पोरेसनका प्रवक्ता कुमारराज राजभण्डारीका अनुसार  दसैँसम्म पुग्ने गरी पाँच हजार मेट्रिक टन चामल, एक लाख १० हजार मेट्रिक टन नुन र तीन हजार मेट्रिक टन चिनी रहेको छ । निजी व्यवसायीसँग पनि पर्याप्त मात्रामा खाद्यान्न मौज्दात रहेको बताएका छन् । नेपाल चेम्बर अफ कमर्सका कार्यसमिति सदस्य देवेन्द्रभक्त श्रेष्ठले एक महिनालाई पुग्ने दाल, चामल, तेललगायतका खाद्यान्न मौज्दात रहेकाले अभाव नहुने जानकारी दिनुभयो । दुई महिनापछि बजारमा नयाँ उत्पादन आउने भएकाले पनि तत्काल खाद्यान्नको मूल्य नबढ्ने उहाँले जानकारी दिनुभयो ।नेपाल खुद्रा व्यापार सङ्घका अध्यक्ष पवित्रमान वज्राचार्यले पनि दसैँसम्म पुग्ने खाद्यान्न मौज्दात रहेको जानकारी दिनुभयो ।यस्तै नेपाल आयल निगमले पनि पर्याप्त मात्रामा पेट्रोलियम पदार्थको मौज्दात रहेकाले अभाव नहुने जानकारी दिएको छ । निगमका नायब कार्यकारी निर्देशक नागेन्द्र साहले एक सातादेखि १० दिनलाई पुग्ने इन्धन मौज्दात रहेकाले इन्धन अभाव नहुने बताउनुभयो । “आन्दोलनका कारण बजारमा सवारीसाधन नचल्दा इन्धन खपत भएको छैन,” उहाँले भन्नुभयो, “स्थानीय निकायको समन्वयमा प्रहरी प्रशासनलाई निगमको डिपो कार्यालयबाट इन्धन वितरण भइरहेको छ ।” डिपोमा सुरक्षाको प्रत्याभूति भए डिपोबाट इन्धन वितरण गर्न सकिने निगमले जनाएको छ । निगमको थानकोट, अमलेखगन्ज, नेपालगन्ज डिपोमा इन्धन मौज्दात पूर्ण रहेको निगमले जनाएको छ । मङ्गलबारदेखि कफ्र्यु लागेपछि सवारीसाधन आवतजावत नहुँदा इन्धन खपतसमेत हुन सकेको छैन । प्रदर्शनकारीले निगमको टेकु कार्यालय जलाएका छन् । बबरमहलमा रहेको नयाँ कार्यालयमा सामान्य तोडफोड गरी आगो लगाए पनि आफैँ फायरफाटिङ प्रयोग गरी आगो निभाउन सफल भएकाले ठुलो क्षति हुन नपाएको निगमले जनाएको छ । राष्ट्रिय पेट्रोलियम डिलर्स एसोसिएसनका अध्यक्ष लिलेन्द्र प्रधानले पम्पलाई बन्द गर्न नभनिए पनि सुरक्षाका दृष्टिले केही खुला र केही बन्द रहेको जानकारी दिनुभयो । स्वतःस्फूर्त पम्प खोलेर अत्यावश्यक सेवालाई इन्धन वितरण भइरहेको तर बैङ्क बन्द भएकाले इन्धन बिक्री गरेको रकम सुरक्षित तरिकाले राख्न समस्या परेको उहाँले बताउनुभयो ।यस्तै खाना पकाउने एलपी ग्याससमेत पर्याप्त मात्रमा मौज्दात रहेको ग्यास विक्रेता महासङ्घका अध्यक्ष ज्ञानेश्वर अर्यालले बताउनुभयो ।",
      "link": "https://gorkhapatraonline.com/news/171384",
      "image": "https://gorkhapatraonline.com/storage/media/302400/conversions/2221-original-thumb.jpg"
    },
    {
      "slug": "171307",
      "title": "दुई दिन शेयर कारोबार नहुने",
      "timestamp": 1757462400000,
      "source": "gp",
      "content": "आज र भोलि  पुँजी बजारमा शेयर कारोबार नहुने भएको छ । नेपाल स्टक एक्सचेन्ज ९नेप्से०ले सूचना जारी गरेर यस्तो जानकारी दिएको हो ।",
      "longContent": "काठमाडौँ,  भदौ २५ गते ।  आज र भोलि  पुँजी बजारमा शेयर कारोबार नहुने भएको छ । नेपाल स्टक एक्सचेन्ज ९नेप्से०ले सूचना जारी गरेर यस्तो जानकारी दिएको हो । “हालको विषम परिस्थिति एवं कारोबार सदस्य तथा लगानीकर्ताबाट कारोबार स्थगन गर्न अनुरोध भएकाले सूचीकरण तथा कारोबार नियमावली २०७५ को नियम २१ ९१० अनुसार २०८२ भदौ २५ र २६ गते सम्पूर्ण धितोपत्र कारोबार स्थगन गरिएको छ”, नेप्सेले आज सार्वजनिक गरेको सूचनामा भनेको छ । रासस",
      "link": "https://gorkhapatraonline.com/news/171307",
      "image": "https://gorkhapatraonline.com/storage/media/302261/conversions/nepse1-original-thumb.jpg"
    },
    {
      "slug": "171292",
      "title": "तीन खर्ब ३३ अर्ब भित्रियो वैदेशिक लगानी",
      "timestamp": 1757462400000,
      "source": "gp",
      "content": "मुलुकमा प्रत्यक्ष वैदेशिक लगानी (एफडिआई) १२.७ प्रतिशतले बढेर तीन खर्ब ३३ अर्ब रुपियाँ भित्रिएको छ । नेपाल राष्ट्र बैङ्कले सार्वजनिक गरेको नेपालमा प्रत्यक्ष वैदेशिक लगानी सर्वेक्षण प्रतिवेदनले सन् २०२४/२५ मा विभिन्न ६० देशबाट सो वैदेशिक लगानी भित्रिएको हो ।",
      "longContent": "भारतबाट मात्र पौने दुई खर्बकाठमाडौँ, भदौ २५ गते । मुलुकमा प्रत्यक्ष वैदेशिक लगानी (एफडिआई) १२.७ प्रतिशतले बढेर तीन खर्ब ३३ अर्ब रुपियाँ भित्रिएको छ । नेपाल राष्ट्र बैङ्कले सार्वजनिक गरेको नेपालमा प्रत्यक्ष वैदेशिक लगानी सर्वेक्षण प्रतिवेदनले सन् २०२४/२५ मा विभिन्न ६० देशबाट सो वैदेशिक लगानी भित्रिएको हो । यसमा चुक्ता पुँजी ५०.७, रिजर्भ ३६.७ र ऋण १२.६ प्रतिशत रहेको छ । नेपालमा हालसम्म आएका वैदेशिक लगानीमध्ये सबैभन्दा धेरै भारतबाट आएको तथ्याङ्कले देखाएको छ ।प्रतिवेदन अनुसार कुल वैदेशिक लगानीको ३२.३ प्रतिशत हिस्सा ओगट्ने भारतबाट मात्रै सबैभन्दा धेरै एक खर्ब ७६ अर्ब रुपियाँको वैदेशिक लगानी भित्रिएको छ । यस्तै चीनबाट १०.२ प्रतिशत अर्थात् ३४ अर्ब रुपियाँ, सिङ्गापुरबाट ८.३ प्रतिशत अर्थात् २७ अर्ब रुपियाँ, आयरल्यान्डबाट ६.९ प्रतिशत अर्थात् २३ अर्ब रुपियाँ र दक्षिण कोरियाबाट ६.१ प्रतिशत अर्थात् २० अर्ब रुपियाँ विदेशी लगानी नेपाल भित्रिएको छ । प्रतिवेदन अनुसार नेपालमा धेरै लगानी विद्युत्, उत्पादन, वित्तीय सेवा र सूचना सञ्चार क्षेत्रमा भित्रिएको छ । प्रतिवेदन अनुसार वैदेशिक लगानीको क्षेत्रगत विवरण हेर्दा, औद्योगिक क्षेत्रले ५९.४ प्रतिशत हिस्सा ओगटेको छ । यो क्षेत्रमा जसमा विद्युत्, ग्यास, वाफ र एयर कन्डिसनिङ क्षेत्र २९.५ प्रतिशत र उत्पादन क्षेत्रमा २९.३ प्रतिशत छ ।सेवा क्षेत्रले ४०.५ प्रतिशत हिस्सा लिएको छ, जसमा वित्तीय र बिमा सेवा २४.४ प्रतिशत, सूचना र सञ्चार ८.१ प्रतिशत र आवास तथा खाद्य सेवा ६.५ प्रतिशत छ । यी क्षेत्रमा शीर्ष देशहरूको लगानी केन्द्रित छ । उत्पादन (म्यानुफ्याक्चरिङ) क्षेत्रमा २९.३ प्रतिशत लगानी भएको छ । यी दुवै मिलेर औद्योगिक क्षेत्रको हिस्सा ५९.४ प्रतिशत पुगेको छ । २०२४ जुलाईसम्म प्रत्यक्ष लगानीकर्ताबाट प्रत्यक्ष ऋणबाहेक नेपालका एफडिआई कम्पनीले ५९.९ अर्ब रुपियाँ बराबरको वैदेशिक ऋण लिएका छन् । यसमध्ये जलविद्युत् क्षेत्रमा मात्रै ३४.७ अर्ब रुपियाँ बराबरको ऋण रहेको छ । सर्वेक्षणमा समावेश उत्पादनमूलक कम्पनीले आफ्ना क्षमताको ४७.५ प्रतिशत मात्र प्रयोग गरेका छन् भने ती कम्पनीको नाफा दर २०२३/२४ मा १०.७ प्रतिशत रहेको छ ।उद्योग विभागका अनुसार आर्थिक वर्ष २०८१/८२ मा ६५ अर्ब लगानी प्रतिबद्धता आउँदा १२ अर्ब एक करोड रुपियाँ भित्रिएको थियो । यस्तै आव २०८०/८१ मा ६९ अर्ब ८३ करोड लगानी प्रतिबद्धता आउँदा आठ अर्ब ४७ करोड रुपियाँ लगानी भित्रिएको थियो । विभागको लगानी प्रविधि तथा हस्तान्तरण शाखा प्रमुख प्रशान्त बोहोराले नीतिगत सुधारले गर्दा गत आवमा वैदेशिक लगानी बढेको जानकारी दिनुभयो । वैदेशिक लगानी भित्र्याउन सरकारले गत आवमा अध्यादेशमार्फत कानुन संशोधन गरेको थियो । जसका कारणले गर्दा पनि लगानी बढी भित्रिएको हो । नेपालले सन् १९८०/८१ मा छैटौँ पञ्चवर्षीय योजना प्रारम्भसँगै वैदेशिक लगानीलाई प्राथमिकतामा ल्याएको हो । उद्योग विभागका अनुसार सुरुदेखि हालसम्म सात हजार ३३६ परियोजनामार्फत छ खर्ब ७५ अर्ब ५२ करोड रुपियाँ वैदेशिक लगानी प्रतिबद्धता आएको छ । नेपालमा लगानी गर्ने भनेर गरेको प्रतिबद्धता अनुसार लगानी कम भित्रिने गरेको तथ्याङ्कले देखाएको छ ।",
      "link": "https://gorkhapatraonline.com/news/171292",
      "image": "https://gorkhapatraonline.com/storage/media/302242/conversions/cartoon-original-thumb.jpg"
    },
    {
      "slug": "171291",
      "title": "दर्जनौँ व्यापारिक संरचनामा आगजनी २० अर्बभन्दा बढीको क्षति",
      "timestamp": 1757462400000,
      "source": "gp",
      "content": "‘जेनजी’ आन्दोलनको दोस्रो दिन राजधानीका विभिन्न स्थानका ठुला व्यावसायिक र व्यापारिक संरचनामा तोडफोड र आगजनी भएको छ । तोडफोड र आगजनीमा होटेलदेखि चर्चित व्यावसायिक समूहका सोरुमसम्म परेका छन् ।",
      "longContent": "गोरखापत्र समाचारदाताकाठमाडौँ, भदौ २५ गते । ‘जेनजी’ आन्दोलनको दोस्रो दिन राजधानीका विभिन्न स्थानका ठुला व्यावसायिक र व्यापारिक संरचनामा तोडफोड र आगजनी भएको छ । तोडफोड र आगजनीमा होटेलदेखि चर्चित व्यावसायिक समूहका सोरुमसम्म परेका छन् । प्रदर्शनका क्रममा बुधबार दिनभर राजधानीको नक्सालस्थित होटेल हिल्टन जलिरह्यो । पाँचतारे यो होटल गत वर्ष साउनदेखि सञ्चालनमा आएको हो । शङ्कर गु्रपको स्वामित्वमा रहेको यो होटलमा आठ अर्ब ३५ करोड रुपियाँ लगानी भएको छ । प्रदर्शनकारीले तोडफोडपछि आगजनी सुरु गरेका थिए । आगजनीका कारण होटेलमा रहेका पर्यटकले यसको सबैभन्दा माथिल्लो तलामा पुगेर उद्धारका लागि गुहार मागिरहेको दृश्य दिनभर सामाजिक सञ्जालमा देखिएको थियो । बुधबार नै प्रदर्शनकारीले तोडफोडपछि होटेल वर्णवासमा पनि आगजनी गरेका छन् । २०८० माघदेखि सञ्चालनमा आएको यस होटेलका सञ्चालक पर्यटन व्यवसायीसमेत रहनुभएका सङ्घीय सांसद राजेन्द्र बजगाईं हुनुहुन्छ । होटेलमा करिब सवा अर्ब रुपियाँ लगानी रहेको छ । होटेलबाहेक व्यापारिक कम्प्लेक्स पनि प्रदर्शनकारीको निशानामा परे । भाटभटेनीको नक्साल, बौद्ध, भक्तपुरको राधेराधे, चितवनको भरतपुर, पोखरा, विराटनगर, बिर्तामोड र जनकपुरस्थित व्यापारिक भवनमा तोडफोड, लुटपाट र आगजनी भएको छ ।प्रदर्शनका क्रममा व्यापारिक घराना चौधरी समूहको सिजी इलेक्ट्रोनिक्समा पनि आगलागी भएको छ । सिजी ब्रान्ड अन्तर्गतका इलेक्ट्रोनिक्स सामान उत्पादन गर्ने राजधानीको सतुङ्गलस्थित उक्त भवन आगलागीबाट पूर्णतः क्षतिग्रस्त भएको छ । त्यस्तै चौधरी समूह अन्तर्गतकै सिजी कर्पमा पनि प्रदर्शनकारीले तोडफोड र आगजनी गरेका छन् । विदेशबाट कार आयात गरेर बिक्री गर्ने सिजी कर्पको थापाथलीस्थित सोरुम आगजनीबाट पूर्ण ध्वस्त छ भने त्यहाँ रहेका नयाँ कार पनि जलेका छन् । चन्द्रागिरि केबुलकारको बेस स्टेसनमा पनि प्रदर्शनकारीले आगजनी गरेका छन् । प्रदर्शनकारीले सिम्रिक एयरको भवन पनि पूर्ण रूपमा ध्वस्त बनाएका छन् । तीनकुनेस्थित सिम्रिक एयरको व्यापारिक कम्प्लेक्समा आगजनी हुँदा पूर्ण रूपमा जलेको अवस्थामा छ । त्यस्तै दूरसञ्चार सेवाप्रदायक एनसेलको लैचनौरस्थित भवनमा पनि प्रदर्शनकारीले बुधबार साँझ तोडफोड र आगजनी गरेका छन् । कान्तिपुर मिडियाको केन्द्रीय कार्यालय रहेको थापाथलीस्थित कम्प्लेक्स पनि आगजनीका कारण क्षतविक्षत भएको छ । उक्त कम्प्लेक्समा आधा दर्जन व्यापारिक संस्थाका कार्यालय सञ्चालनमा थिए । बुधबारको प्रदर्शनका कारण व्यापारिक संरचनामा भएको तोडफोड र आगजनीका कारण भएको क्षतिको आधिकारिक अनुमान नभए पनि यी कम्प्लेक्समा गरिएको लगानीका आधारमा २० अर्ब रुपियाँभन्दा बढीको क्षति भएको अनुमान गर्न सकिन्छ ।",
      "link": "https://gorkhapatraonline.com/news/171291",
      "image": "https://gorkhapatraonline.com/storage/media/302241/conversions/10770128253165465494-original-thumb.jpg"
    },
    {
      "slug": "171290",
      "title": "कोरलाबाट आउन थाले चिनियाँ सामान",
      "timestamp": 1757462400000,
      "source": "gp",
      "content": "नेपाल–चीन उत्तरी कोरला नाकामा चिनियाँ सामान ढुवानीका लागि दर्जनौँ कन्टेनर त्यहाँ पुगेका छन् । भन्सार विभागले कोरला नाकास्थित मुस्ताङ भन्सार कार्यालयलाई सक्रिय बनाएसँगै त्यहाँको नाकाबाट सामान ढुवानी गर्न व्यापारीका दर्जनौँ कन्टेनर त्यहाँ पुगेका हुन् ।",
      "longContent": "मुस्ताङ, भदौ २५ गते । नेपाल–चीन उत्तरी कोरला नाकामा चिनियाँ सामान ढुवानीका लागि दर्जनौँ कन्टेनर त्यहाँ पुगेका छन् । भन्सार विभागले कोरला नाकास्थित मुस्ताङ भन्सार कार्यालयलाई सक्रिय बनाएसँगै त्यहाँको नाकाबाट सामान ढुवानी गर्न व्यापारीका दर्जनौँ कन्टेनर त्यहाँ पुगेका हुन् ।यहाँको नाकाबाट भन्सार विभागले सम्पूर्ण व्यवस्था मिलाएको हो । गत असारको बाढीले रसुवागढी नाका र साउनको पहिलो साता तातोपानी नाकामा बाढीपहिरोले चिनियाँ मालवस्तु ढुवानीमा अवरोध सिर्जना भएपछि भन्सार विभागले यहाँको नाकालाई वैकल्पिक मार्गका रूपमा सञ्चालनमा ल्याएको हो । यहाँको नाकालाई तत्कालका लागि वैकल्पिक मार्गका रूपमा प्रयोग गरिएको भए पनि अब यहाँको नाकाबाट चिनियाँ मालवस्तु आयातमा कुनै समस्या नपर्ने भन्सार कार्यालयका प्रमुख रमेश खड्काले जानकारी दिनुभयो । यहाँको नाकामा मालवस्तु आयातका लागि विभागसँग कार्यालयको अनलाइन प्रणाली दर्ता भइसकेको र चाँडै ल्होमन्थाङमा भन्सार राजस्व सङ्कलनका लागि प्रभु बैङ्कबाट वित्तीय भुक्तानी गर्ने व्यवस्था मिलाउने तयारी भएको कार्यालय प्रमुख खड्काले बताउनुभयो । उहाँले यहाँको नाकास्थित चिनियाँ भन्सारमा जाँचपास भई आयात भएका कन्टेनरको मालवस्तु जाँचपास गरी पठाइने उल्लेख गर्नुभयो । सोमबार चिनियाँ भन्सारमा जाँचपास भएका दुई कन्टेरनको मालवस्तु जाँच भइसकेको उहाँले जानकारी दिनुभयो । उहाँले व्यापारीले ल्याउने मालवस्तु ल्हासा र अन्य स्थानमा रहेको तथा ती मालवस्तु चिनियाँ भन्सारमा आउने क्रममा रहेको बताउनुभयो ।यहाँका नाकाबाट ५०० भन्दा बढी बिवाइडी इभी गाडीसहित लत्ताकपडा, कस्मेटिक सामग्री र इलेक्ट्रोनिक सामान ढुवानी गर्न बेनी–जोमसोम–कोरला सडक हुँदै दर्जनौँ मालवाहक कन्टेनर कोरला पुगेका छन् । त्यहाँ पुगेका कन्टेनरलाई चिनियाँ भूमिमा प्रवेश गराएर मालसामान लोड अनलोड गराइएको लोघेकर दामोदरकुण्ड गाउँपालिका अध्यक्ष लोप्साङ छोम्फेल विष्टले जानकारी दिनुभयो । उहाँले चिनियाँ सामान ढुवानी गर्न करिब एक सयभन्दा बढी कन्टेनर पर्खाइमा बसेको बताउनुभयो ।",
      "link": "https://gorkhapatraonline.com/news/171290",
      "image": "https://gorkhapatraonline.com/storage/media/302240/conversions/1757313699-V4l0I-original-thumb.jpg"
    },
    {
      "slug": "171289",
      "title": "कालीमाटीमा थन्कियो तरकारी",
      "timestamp": 1757462400000,
      "source": "gp",
      "content": "देशकै ठुलो तरकारी बजार कालीमाटीमा उपत्यकावासी उपभोक्ताका लागि आएको तरकारी बिक्री हुन नपाएर थन्किएको छ । ‘जेनजी’ युवाको आन्दोलनका कारण कालीमाटी क्षेत्र बिहानदेखि नै तनावग्रस्त भएपछि सोमबार रातिदेखि मङ्गलबार बिहान ९ बजेसम्म उपत्यकाबाहिरबाट आएका तरकारी साना बजार र तरकारीका खुद्रा बजारमा जान नपाएर थन्किएको हो ।",
      "longContent": "गोरखापत्र समाचारदाता काठमाडौँ, भदौ २५ गते । देशकै ठुलो तरकारी बजार कालीमाटीमा उपत्यकावासी उपभोक्ताका लागि आएको तरकारी बिक्री हुन नपाएर थन्किएको छ । ‘जेनजी’ युवाको आन्दोलनका कारण कालीमाटी क्षेत्र बिहानदेखि नै तनावग्रस्त भएपछि सोमबार रातिदेखि मङ्गलबार बिहान ९ बजेसम्म उपत्यकाबाहिरबाट आएका तरकारी साना बजार र तरकारीका खुद्रा बजारमा जान नपाएर थन्किएको हो । कालीमाटी फलफूल तथा तरकारी बजार विकास समितिका अनुसार दैनिक जस्तै छ सयको मेट्रिक टनको हारहारीमा तरकारी आएको थियो । बजारमा सोमबार रातिदेखि मङ्गलबार बिहानसम्म आएको तरकारी उपत्यकाका साना बजारमा लैजाने क्रम जारी रहेकै बेला कालीमाटी वरपर कफ्र्यु लागेपछि बजार बन्द गरियो ।बजारबाहिर आन्दोलन भएकाले मानिसको आउजाउ नै रोकिएकाले तरकारी बजार आफैँ बन्द भएको कालीमाटी तरकारी बजार समितिका सूचना अधिकारी विनय श्रेष्ठले जानकारी दिनुभयो । कालीमाटी थोक व्यापारी संस्थाका अध्यक्ष गीताप्रसाद आचार्यले बजारमा तरकारी पर्याप्त भए पनि बजार खोल्न सक्ने अवस्था नरहेको जानकारी दिनुभयो ।",
      "link": "https://gorkhapatraonline.com/news/171289",
      "image": "https://gorkhapatraonline.com/storage/media/302239/conversions/tarkari2021-01-24-11-01-01-original-thumb.jpg"
    },
    {
      "slug": "171288",
      "title": "संयम अपनाउन निजी क्षेत्रको आग्रह",
      "timestamp": 1757462400000,
      "source": "gp",
      "content": "नेपालका निजी क्षेत्रले युवाको चाहना अनुरूप समुन्नत समाज निर्माणमा योगदान दिन सबैमा आग्रह गरेको छ । नेपाल उद्योग वाणिज्य महासङ्घ र नेपाल उद्योग परिसङ्घले ‘जेनजी’ पुस्ताले विभिन्न सुधारका माग राखी सञ्चालन गरेको प्रदर्शनका क्रममा भएको जनधनको क्षतिप्रति दुःख, प्रदर्शनका क्रममा ज्यान गुमाएकाप्रति श्रद्धाञ्जली तथा घाइतेको शीघ्र स्वास्थ्य लाभको कामना गरेका छन् ।",
      "longContent": "गोरखापत्र समाचारदाताकाठमाडौँ, भदौ २५ गते । नेपालका निजी क्षेत्रले युवाको चाहना अनुरूप समुन्नत समाज निर्माणमा योगदान दिन सबैमा आग्रह गरेको छ । नेपाल उद्योग वाणिज्य महासङ्घ र नेपाल उद्योग परिसङ्घले ‘जेनजी’ पुस्ताले विभिन्न सुधारका माग राखी सञ्चालन गरेको प्रदर्शनका क्रममा भएको जनधनको क्षतिप्रति दुःख, प्रदर्शनका क्रममा ज्यान गुमाएकाप्रति श्रद्धाञ्जली तथा घाइतेको शीघ्र स्वास्थ्य लाभको कामना गरेका छन् । महासङ्घले विज्ञप्ति जारी गर्दै युवाको चाहना अनुरूप सरकारी सेवामा नागरिकको सहज र मर्यादित पहुँच, स्वतन्त्र भएर पेसा व्यवसाय गर्न पाउने अधिकारको सुनिश्चित हुनुपर्ने माग गरेको छ । “लगानी एवं रोजगारी प्रवर्धनका लागि उपयुक्त वातावरण सिर्जना गरी समुन्नत समाज निर्माणमा योगदान पु¥याउन महासङ्घ सरोकारवाला सबैमा आग्रह गर्दछ ।”मर्यादित रोजगारी, स्वरोजगारी, सर्वसाधारण एवं उद्यमी व्यवसायीले तिरेको राजस्वको सदुपयोगलगायतका विषयमा युवा पुस्ताले देखाएको चासोप्रति संवेदनशील हुन नेपाल सरकारलगायत सम्बन्धित सबैमा महासङ्घले आग्रह गरेको छ । मुलुकमा थप निराशा र अशान्तिको वातावरण कहीँकतैबाट पनि सिर्जना नहोस् भन्दै सम्बद्ध सबैको ध्यानाकर्षण गरिएको छ । महासङ्घले सामाजिक न्यायसहितको उच्च आर्थिक वृद्धिको वातावरण निर्माण गरेर मात्र उच्च ज्यालासहितको मर्यादित रोजगारी सम्भव हुने औँल्याएको छ । आर्थिक गतिविधि चलायमान बनाउन र मुख्य पर्यटकीय समयमा नेपालबाट सकारात्मक सन्देश विश्वभर प्रवाह गर्न पनि हामी सबैले संयमित भई संवाद र सहकार्यका माध्यमबाट समृद्धितर्फको यात्रा तय गर्नुपर्ने महासङ्घको माग छ । नेपाल उद्योग परिसङ्घ (सिएनआई) पनि विज्ञप्ति जारी गर्दै प्रदर्शनका क्रममा युवाको ज्यान गएकोप्रति गहिरो दुःख व्यक्त गरेको छ । हाम्रो भविष्य नेपालका युवाको ऊर्जा, रचनात्मकता र आकाङ्क्षामा निर्भर रहेको भन्दै परिसङ्घले संयमता अपनाउन सबै सरोकारवालालाई अपिलसमेत गरेको छ । नेपालको समृद्धिको मार्गमा द्वन्द्वभन्दा संवाद, विभाजनभन्दा समझदारी र सबैभन्दा माथि नागरिकको सुरक्षा हुनु पर्छ भन्नेमा परिसङ्घ स्पष्ट रहेको जनाएको छ । एनसेलका सेवा निःशुल्कयसैबिच एनसेलले दूरसञ्चार जस्तो अत्यावश्यक सेवा तथा सम्पत्तिका कुनै पनि क्षति नगरिदिन र अविच्छिन्न सञ्चार सेवा प्रदान गर्न सहयोगको अनुरोध गरेको छ । एनसेलले उपभोक्तालाई सहज सञ्चारको पहुँच सुनिश्चित गर्न आजैदेखि लागु हुने गरी दुई दिनका लागि फोन, इन्टरनेट र एसएमएस सेवा निःशुल्क गर्ने घोषणा गरेको छ ।",
      "link": "https://gorkhapatraonline.com/news/171288",
      "image": "https://gorkhapatraonline.com/storage/media/302238/conversions/fncci-original-thumb.jpg"
    },
    {
      "slug": "171178",
      "title": "युरोपतिर मोडिँदै नेपालीको रोजगारी",
      "timestamp": 1757376000000,
      "source": "gp",
      "content": "मध्यपूर्वका देश र मलेसियामा सीमित नेपाली युवाको वैदेशिक रोजगारी युरोपतिर मोडिएको छ । आर्थिक वर्ष २०८१/८२ मा युरोपमा ७६ हजारभन्दा बढी युवा रोजगारीका लागि श्रम स्वीकृति लिएर गएका छन् । वैदेशिक रोजगार विभागका अनुसार गत आवमा आठ लाख ३९ हजार २६६ जनाले वैदेशिक रोजगारीका लागि श्रम स्वीकृति लिएकोमा त्यो सङ्ख्याले युरोपका लागि श्रम स्वीकृति लिएर गएका छन् ।",
      "longContent": "काठमाडौँ, भदौ २४ गते । मध्यपूर्वका देश र मलेसियामा सीमित नेपाली युवाको वैदेशिक रोजगारी युरोपतिर मोडिएको छ । आर्थिक वर्ष २०८१/८२ मा युरोपमा ७६ हजारभन्दा बढी युवा रोजगारीका लागि श्रम स्वीकृति लिएर गएका छन् । वैदेशिक रोजगार विभागका अनुसार गत आवमा आठ लाख ३९ हजार २६६ जनाले वैदेशिक रोजगारीका लागि श्रम स्वीकृति लिएकोमा त्यो सङ्ख्याले युरोपका लागि श्रम स्वीकृति लिएर गएका छन् । तीन आवमा वैदेशिक रोजगारीमा जानेको तथ्याङ्क विश्लेषण गरेर हेर्दा युरोप जानेको सङ्ख्या क्रमशः बढेको छ । अघिल्लो आव २०८०/८१ मा युरोपका क्रोएसिया, साइप्रस, जोर्डन माल्टा, मौरिसस, रोमानिया र पोल्यान्ड, साइबेरियालगायतका देशमा जाने युवाको सङ्ख्या ६६ हजारभन्दा बढी छ जबकि आव २०८०/८१ मा सो अवधिमा रोमानिया, क्रोएसिया, साइप्रस, जोर्डन, माल्टा, मौरिसस, पोर्चुगल, पोल्यान्ड, टर्की, इटाली, साइबेरियालगायतका युरोपेली देशमा ६६ हजारभन्दा बढी रोजगारीका लागि गएका थिए । आव २०७९/८० मा क्रोएसिया, साइप्रस, जोर्डन, माल्टा, मौरिसस, रोमानिया र पोल्यान्ड, साइबेरियालगायतका देशमा झन्डै ५० हजार रोजगारीका लागि गएका थिए । व्यक्तिगत रूपमा जाने धेरैयुरोप रोजगारीमा जाने अधिकांश व्यक्तिगत रूपमा जाने गरेका छन् । युरोपका १०/१२ देशमा गएका श्रमिकमध्ये संस्थागतभन्दा व्यक्तिगत रूपमा जाने बढी छन् । विभागका अनुसार गत आवमा युरोपमा १२ देशमा ७८ हजारभन्दा बढी युवा गएकोमा व्यक्तिगत रूपमा जाने ८० प्रतिशतभन्दा बढी रहेका छन् भने संस्थागत रूपमा जाने २० प्रतिशत मात्रै छन् । गत आवमा रोमानिया जानका लागि २७ हजार ८७४ जनाले श्रम स्वीकृति लिएको संस्थागत रूपमा एक हजार ३९० जना र बाँकी सबै व्यक्तिगत रूपमा गएका छन् । क्रोएसिया जानका लागि १३ हजार ८३५ जनाले श्रम स्वीकृति लिएकोमा सबैले व्यक्तिगत रूपमा श्रम स्वीकृति लिएका छन् । त्यस्तै माल्टा रोजगारीका लागि पाँच हजार ४५८ जनाले व्यक्तिगत श्रम स्वीकृति लिँदा २१० जनाले मात्र संस्थागत रूपमा श्रम स्वीकृति लिएको पाइएको छ । श्रम, रोजगार तथा सामाजिक सुरक्षा मन्त्रालयका प्रवक्ता डण्डुराज घिमिरेले युरोपको रोजगारीलाई आगामी दिनमा व्यवस्थित बनाउने विषयमा छलफल भइरहेको जानकारी दिनुभयो । संस्थागत रूपमा असुली गर्नेले समेत विज्ञापन गर्दा ५०/६० हजार उल्लेख गरेर पाँच लाखदेखि १४ लाखसम्म असुल्छन् । यसरी असुली हुने रकमको आधाभन्दा बढी रकम विदेशकै एजेन्टलाई जाने गरेको छ । युरोप रोजगारीको मुख्य बेथिति रोजगारीमा जान पाएकाभन्दा पटक पटक कोसिस गरेर पनि जान नपाएका वा विविध बहानामा फसेकालाई थाहा छ । अनुमानित आकलन अनुसार हरेक एक सय युवाले युरोप रोजगारीका लागि प्रयास गर्दा सफल हुनेको सङ्ख्या २०/३० मात्र रहेको छ ।युरोप रोजगारी व्यक्तिगत रूपमा श्रमिक पठाउन अवैधानिक रहेको अवस्थामा व्यक्तिगत रूपमा श्रम स्वीकृति दिने नाममा प्रतिव्यक्ति रोजगारीमा जानेबाट असुली हुने गरेको अवस्था छ । यसरी असुली हुने रकम सात लाखदेखि १०/१५ लाख रुपियाँसम्म रहने गरेको बताइएको छ ।",
      "link": "https://gorkhapatraonline.com/news/171178",
      "image": "https://gorkhapatraonline.com/storage/media/302060/conversions/baidesik-rojgar-original-thumb.jpg"
    },
    {
      "slug": "171177",
      "title": "१२६ फर्मलाई कारबाही",
      "timestamp": 1757376000000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागले १२६ वटा व्यावसायिक फर्मलाई न्यूनतम पाँच हजारदेखि तीन लाख रुपियाँसम्म जरिबाना गरेको छ । विभागका अनुसार साउन १ देखि भदौ २० गतेसम्म ६५० वटा व्यवसायी फर्मको अनुगमन भएकोमा कुनै न कुनै कैफियत देखिएको हो ।",
      "longContent": "गोरखापत्र समाचारदाता काठमाडौँ, भदौ २४ गते । वाणिज्य, आपूर्ति तथा उपभोक्ता संरक्षण विभागले १२६ वटा व्यावसायिक फर्मलाई न्यूनतम पाँच हजारदेखि तीन लाख रुपियाँसम्म जरिबाना गरेको छ । विभागका अनुसार साउन १ देखि भदौ २० गतेसम्म ६५० वटा व्यवसायी फर्मको अनुगमन भएकोमा कुनै न कुनै कैफियत देखिएको हो । यस अवधिमा अनुगमन गरिएका व्यवसायी फर्ममध्ये ३०४ वटा व्यवसायी फर्मलाई आवश्यक सुधारका लागि निर्देशन दिइएको छ भने २२० वटा व्यवसायी फर्मलाई व्यवसायी दर्ता नवीकरणको निर्देशन, स्पष्टीकरण तथा बयानका लागि आवश्यक कागजातसहित विभागमा उपस्थिति हुन निर्देशन दिएको छ । विभागका महानिर्देशक रोशन ज्ञवालीले दैनिक उपभोग्य वस्तु, तरकारी तथा फलफूल, मासु पसल, औषधी, मिठाई पसल तथा होटेललगायत क्षेत्रमा विभिन्न १३ वस्तुमा केन्द्रित गरेर अनुगमन गर्दा तोकिएको भन्दा चर्को मूल्यमा बिक्रीवितरण भइरहेको, न्यून गुणस्तर, लेभल नभएका वस्तु बिक्री गरेको, कृत्रिम अभाव सिर्जना गरेकोलगायतका समस्या देखिएको जानकारी दिनुभयो । अहिले विभागले पछिल्ला दिनमा औसत ३० वटा व्यावसायिक फर्ममा अनुगमन गरिरहेको छ । दसैँतिहारलगायत चाडबाडका बेला उपभोक्ता बढी ठगिने र बजारमा बढी समस्या देखिने भएकाले अनुगमन बढाउन लागिएको ज्ञवालीले जानकारी दिनुभयो । बजार सुध्रिएन  विभागको बजार अनुगमनको सङ्ख्या सङ्ख्यात्मक रूपमा धेरै प्रगति देखिए पनि गुणात्मक सुधार भने हुन नसकेको पाइएको छ । सरकारले बजार अनुगमनका क्रममा गरिने जरिबानाले ठुलालाई पानपराग र सानाको घरबास उठ्ने समस्याबाहेक अन्य उपलब्धि हुन नसकेको टिप्पणी उपभोक्तावादीले गर्ने गरेका छन् । उपभोक्ता अधिकारकर्मी माधव तिम्लिसेनाले बजार अनुगमन गरेर सङ्ख्या बढाएर मात्रै बजारको अवस्था नसुध्रिने बताउनुभयो । उहाँको अनुभवमा बजारमा कालो बजारी र म्याद नाघेका वस्तु बिक्री ठुला व्यापारी फर्मबाट खुलेआम रूपमा भइरहेको छ तर सरकारका नियमनकारी निकायले त्यस्ता व्यवसायी फर्मविरुद्धमा विभिन्न दबाब र प्रभावका कारण नियमन गरेर कारबाही गर्न सकेको छैन ।",
      "link": "https://gorkhapatraonline.com/news/171177",
      "image": "https://gorkhapatraonline.com/storage/media/302059/conversions/Banijya-Bivag_apurti_upabhogta-Bivag-original-thumb.jpg"
    },
    {
      "slug": "171175",
      "title": "तरकारी खेतीले महिला आत्मनिर्भर",
      "timestamp": 1757376000000,
      "source": "gp",
      "content": "जुम्लाको तिला गाउँपालिका–८ स्थित जुम्लाकोट गाउँका महिला पछिल्लो समयमा तरकारी उत्पादनमा व्यस्त छन् । पाँच वर्षअघि तरकारी खेतीमा कुनै रुचि नभएका यहाँका महिला प्राविधिक ज्ञान लिएपछि यो खेतीमा रमाएका हुन् ।",
      "longContent": "सिँजा समाचारदाता सिँजा (जुम्ला), भदौ २४ गते । जुम्लाको तिला गाउँपालिका–८ स्थित जुम्लाकोट गाउँका महिला पछिल्लो समयमा तरकारी उत्पादनमा व्यस्त छन् । पाँच वर्षअघि तरकारी खेतीमा कुनै रुचि नभएका यहाँका महिला प्राविधिक ज्ञान लिएपछि यो खेतीमा रमाएका हुन् ।सुनदुस्की महिला कृषक समूहका २३ जना महिला मौसमी तथा बेमौसमी तरकारी खेती गरेर लाखौँ आम्दानी लिएका छन् । समूहका सदस्य शोभा रावतका अनुसार आफूहरू तरकारी खेतीबाट स्वरोजगार बन्नुका साथै राम्रो आम्दानी पनि प्राप्त भएको छ । समूहका महिलाले उत्पादन गरेको गोलभेँडा पालिकाको रारासेरी बजार, नाग्म र जुम्ला सदरमुकाम खलङ्गा बजारसम्म पुग्ने गरेको छ । अहिले गाउँमै गोलभेँडाको प्रतिकेजी ४० रुपियाँमै बिक्री हुने गरेको छ । खनजोतलगायतमा प्रयोग हुने हातेट्याक्टर पाएपछि काम गर्न सहज भएको समूहका सदस्य रावतको भनाइ छ । जलवायुमैत्री कृषि प्रविधिबाट गँड्यौला मल, गर्मी वास, छापो विधि, झोल मल, प्लास्टिक हाउस, पानीपोखरी, कम्पोस्ट मल र बायोचारको प्रयोग गरेर तरकारी खेतीबारे परियोजनाले यहाँका कृषि समूहलाई तालिम दिएपछि व्यावसायिक रूपमा तरकारी खेती गर्न थप टेवा पुगेको तिला–८ का कौशाला रावतको भनाइ छ । यसअघि अधिकांश महिला घरखर्च चलाउन ज्यालादारी गर्थे । परम्परागत रूपमा आफूलाई खानका लागि खेती गर्ने यी महिलालाई किर्डाकको परियोजनाले प्रोत्साहन गरेपछि महिलाहरू व्यावसायिक बनेका हुन् । महिलाले सागसब्जी खेती, गँड्यौला मल बिक्री गरेर बर्सेनि एक लाखभन्दा बढी आम्दानी गर्दै आएका छन् । समूहमा बचत गर्ने, बचत गरेर उठेको रकम सदस्यलाई कृषि क्षेत्रमै खर्च गर्ने स्थानीय महिला किसानको भनाइ छ । परियोजनाबाट स्थानीय सरकारको काम, कर्तव्य, योजना छनोट, टोल भेला न्यायिक समितिका काम, कर्तव्यलगायतका विषयमा सिकेका कुरालाई व्यवहारमा उतारेको तिला गाउँपालिका–८ का स्थानीय कमला बस्नेतले जानकारी दिनुभयो ।",
      "link": "https://gorkhapatraonline.com/news/171175",
      "image": "https://gorkhapatraonline.com/storage/media/302057/conversions/Tarkari-khatiee-jumla-naurate-original-thumb.jpg"
    },
    {
      "slug": "171049",
      "title": "सार्वजनिक सुनुवाइमार्फत सुसूचित",
      "timestamp": 1757289600000,
      "source": "gp",
      "content": "यहाँको छायानाथ रारा नगरपालिकाले आर्थिक वर्ष २०८१/८२ को गरेका कामको विवरण सार्वजनिक सुनुवाइमार्फत नगरवासीलाई जानकारी गराएको छ । नगरपालिकामा वर्षभरि सञ्चालन भएका योजना तथा कार्यक्रम र आयव्यय विवरण शक्रबार सुनुवाइमार्फत सार्वजनिक गरेको हो ।",
      "longContent": "मुगु समाचारदातामुगु, भदौ २३ गते । यहाँको छायानाथ रारा नगरपालिकाले आर्थिक वर्ष २०८१/८२ को गरेका कामको विवरण सार्वजनिक सुनुवाइमार्फत नगरवासीलाई जानकारी गराएको छ । नगरपालिकामा वर्षभरि सञ्चालन भएका योजना तथा कार्यक्रम र आयव्यय विवरण शक्रबार सुनुवाइमार्फत सार्वजनिक गरेको हो ।नगरपालिकाले आव २०८१/८२ मा चालु बजेट ४२ करोड ७४ लाख ३८ हजार रुपियाँमा ३८ करोड ६० लाख ८३ हजार ६६५ रुपियाँ खर्च भएको जनाएको छ । यसमा कुल बजेटको ९० प्रतिशत खर्च भएको छ । पुँजीगततर्फ १८ करोड ८६ लाख सात हजार रुपियाँमा १४ करोड २३ लाख नौ हजार अर्थात् ७५ प्रतिशत खर्च भएको जानकारी गराइएको छ । नगरपालिकाले आव २०८१/८२ मा एक करोड दुई लाख २२ हजार रुपियाँ राजस्व सङ्कलन गरेको छायानाथ रारा नगरपालिकाका लेखा शाखाका प्रमुख जगतजङ्ग रावलले जानकारी गराउनुभयो । नगरपालिकाका सबै शाखा प्रमुखले वार्षिक प्रतिवेदन प्रस्तुत गरेपछि प्रतिवेदन एवं नगरपालिकाको सेवाको विषयमा सवालजवाफ भएको थियो । सार्वजनिक सुनुवाइमा नगरप्रमुख विष्णुकुमार भामले छायानाथ राराको सिको गरेर जिल्लाका सबै सार्वजनिक निकायले आफ्ना कार्यक्रम सार्वजनिक गरी पारदर्शी बनाउनुपर्ने सुझाव दिनुभयो । नागरिक अभियन्ता रूपबहादुर मल्लले नगरपालिकाले जिल्लाका सरोकारवाला निकाय र नगरका समुदायलाई पाठ सिकाएको जानकारी दिनुभयो । मुगुका तीन गाउँपालिका र एक नगरपालिकालगायत जिल्लाका दुई दर्जन कार्यालयले आफ्ना कार्यालयका गतिविधिको सार्वजनिक सुनुवाइ नगरेको पाइन्छ ।",
      "link": "https://gorkhapatraonline.com/news/171049",
      "image": "https://gorkhapatraonline.com/storage/media/301831/conversions/chhayanath-original-thumb.jpg"
    },
    {
      "slug": "171032",
      "title": "चियाको चुस्कीमा पाइन्छ महिलाको मेहनत",
      "timestamp": 1757289600000,
      "source": "gp",
      "content": "हिजोआज चिया नभई कसैलाई निद्रा खुल्दैन त कसैलाई निद्रै लाग्दैन । बिहान होस् वा बेलुका चिया निद्रा खुलाउने र लगाउने पेय बनेको छ । मान्छे जागा भएका बेला जतिबेला पनि चिया समय अनि घरमा आएका पाहुनाको स्वागत गर्ने पनि त्यही चिया ।",
      "longContent": "कोकिला ढकालइलाम, भदौ २३ गते । हिजोआज चिया नभई कसैलाई निद्रा खुल्दैन त कसैलाई निद्रै लाग्दैन । बिहान होस् वा बेलुका चिया निद्रा खुलाउने र लगाउने पेय बनेको छ । मान्छे जागा भएका बेला जतिबेला पनि चिया समय अनि घरमा आएका पाहुनाको स्वागत गर्ने पनि त्यही चिया । चियाको आन्तरिक खपतको यस्तो अवस्था त छँदै छ नेपाली चियाले बजार पनि तताएको छ र नेपालमा विदेशी मुद्रा आर्जनको ठुलो हिस्सा त्यही चिया बनेको छ । चियाको यस्तो महत्व र मूल्य जति स्वादिलो र सुखद लाग्छ त्यसभित्रको लैङ्गिक कार्य विभाजनको पाटो खोतल्दा मन अमिलो पनि हुन्छ । नेपाली चिया उत्पादन र उपभोगसम्म महिलाको श्रम र त्यसमा उनीहरूको न्यून प्रतिफलले यसलाई पुष्टि गर्छ । चियाको तिनपाते सुइरोदेखि कपसम्म महिलाको कथाव्यथा बेग्लै छ ।फोटो खिच्न पनि महिलापूर्वी पहाडी जिल्लाका चिया बगान अहिले निकै आनन्ददायी छन् । इलामका चियाका डाँडामा रमाउनेको भिड बाक्लो छ । चियाबारीमा टोकरी बोकेर चिया टिप्ने दिदीबहिनीसँग फोटो र भिडियो खिच्ने थप आकर्षण छ । चियामा महिलाको माहोल यहीँबाट सुरु हुन्छ । बिहान सबेरै चिया पकाएर घरको अरू काम पनि भ्याएर महिला चियाको मुना टिप्ने मुख्य भूमिकामा लाग्छन् । टिपेको मुना बोकेरै कारखानासम्म पु¥याउने, कारखानामा मुना केलाउने, तौलिने, ट्रकमा राख्ने, रोलिङ गरेर ग्रेडिङ गरिएको चियालाई पुनः केलाउने, धुलो उडाउने र राम्रो चिया तयार भएपछि प्याकेजिङसमेत गर्ने काममा महिला नै हुन्छन् । यसरी उनीहरूले तयार पारेको आन्तरिक उपभोक्ताको ओठसम्म र विदेशी मुद्राआर्जन गर्ने माध्यम बनेको हुन्छ । नेपाली चियाको तयारी पक्ष र त्यहाँ खटिने महिला श्रमिकको अवस्था भने निकै जटिल छ ।  “बिहान ४ बजे नउठे त दिउँसोको काम भ्याउनै मुस्किल छ । बिहान ९ बज्दा नबज्दा काममा पुग्नु पर्छ,” बर्सौंदेखि चिया टिप्दै आएकी सूर्योदय नगरपालिका–७ की शर्मिला तामाङले भन्नुभयो, “गाईवस्तुलाई खोलेपानी, नानीहरूलाई स्कुल पठाई आफू खाना बनाएर खाएर काममा निस्कनु पर्छ । दिनभर चिया टिपेको पैसाले घरखर्चसम्म त टेरेकै छ ।” मेहनत गर्दा दैनिक ३०–३५ किलोसम्म चिया टिप्न सकिने तामाङको अनुभव छ । चिया टिपेरै घरखर्च टार्ने माईजोगमाई–५ की गङ्गा लिम्बूलाई पनि उस्तै चटारो हुन्छ । हातैले दैनिक ४२ किलोसम्म चियाको दुईपात एक सुइरो टिप्ने गङ्गाको मासिक कमाइ पनि राम्रै लाग्छ । प्रतिकिलो १५ रुपियाँका दरले उहाँको ज्याला बस्दा दिनको ६३० रुपियाँ हुन्छ तर यो नेपालीको सरदर आयभन्दा ज्यादै कम हो ।चिया टिप्न निकै गारो हुन्छ । घाम पानी भन्न पाइँदैन, हुर्किएपछि कारखानाले कम मूल्य दिन्छन् । लिम्बूका दुःख बेग्लै छन् । उहाँले भन्नुभयो, “हात फुट्छ, पैताला फुट्छ, टाढाबाट हेर्दा चियाबारी र यहाँ चिया टिपेको राम्रो देखिन्छ, कपमा स्वाद पनि मिठो आउँछ । त्यसमा हाम्रो यो दुःख लुकेको हुन्छ ।” त्यसो त शर्मिला र गङ्गा त चियाको मुना टिप्ने प्रतिनिधि महिला कामदार हुनुहुन्छ । उहाँहरू जस्ता चिया टिप्ने काममा सयौँ महिला सक्रिय छन् । कारखानाको कथाव्यथाकारखानामा खटिने महिलाको कथाव्यथा पनि उस्तै छ । बिहान–बेलुकी दिनरात केही नभनी कारखानामा काम गर्ने महिलाले सिजनमा निकै लामो समय पनि काम गर्नु पर्छ । दुई वर्षयता इलामको साँखेजुङस्थित ग्रिन हिल चिया उद्योगमा कार्यरत पाँचथर हिलिहाङकी मुना लिङ्देन भन्नुहुन्छ, “अन्य ठाउँमा अथवा विदेश जतै गए पनि काम नगरी पैसा हुँदैन । मलाई त यहीँ काम गर्न सजिलो छ । खाना बस्न दिएर चित्तबुझ्दो तलब पनि छ ।” लिङ्देनले भन्नुभयो, “चिया तौलिनेदेखि प्याकेजिङसम्मका काम हामी गर्छौं ।” एक छोरीकी आमा लिङ्देनले आफ्नै कमाइले नानी पढाएर, घरमा खर्च पठाएर केही बचत पनि गर्नुभएको छ ।लिङ्देनसँगै काम गर्दै आएकी पाँचथरकै अञ्जु साउदेन पनि कारखानाभित्रको काम त्यति असजिलो नभएको बताउनुभयो । पाँच वर्षदेखि सोही कारखानामा काम गर्दै आएकी साउदेन भन्नुहुन्छ, “खट्नु परे पनि काम सजिलै छ । हल्कै काम पर्छ । खानबस्न तलब र सामाजिक सुरक्षा कोषको पनि सुविधा भएकाले काम छोडिहाल्न मन छैन ।” यस उद्योगमा मुना र अञ्जुसँगै अन्य छ महिला पनि काम गरिहनुभएको छ । महिलाले भरपर्दो र राम्रो काम गर्ने भएकाले उद्योगभित्र सबै महिला कामदार राखेको उद्योग सञ्चालक टङ्क दाहालले बताउनुभयो । “उहाँहरूले गरेका कुनै काममा हामीले औँला ठड्याउनु परेको छैन । एकदमै राम्रो, सफा र चियाको गुणस्तर कायम राख्न पनि महत्वपूर्ण भूमिका खेल्नुभएको छ ।” चिया उद्योगीको संस्था सूर्योदय अर्थोडक्स टी प्रोड्युसर्स एसोसिएसनका महासचिव गोपाल कट्टेलका अनुसार अधिकांश चिया उद्योगमा आधाभन्दा बढी महिला कामदार छन् । एसोसिएसन अन्तर्गत ८८६ श्रमिक रहेकामा ७० प्रतिशत महिला नै छन् । “पुरुष विदेश छन् । चियामा खटिने जनसङ्ख्या कमी छ, घरमै भएका महिला चियाको काममा लागेको पाइन्छ, यसबाट उनीहरूलाई रोजगारी पनि मिलेको छ ।” कट्टेलले भन्नुभयो, “चिया टिप्ने महिलालाई दैनिक चार सय रुपियाँ र कारखानामा काम गर्ने महिलालाई दैनिक ५१६ रुपियाँ ज्याला दिने गरिन्छ ।” अझ ‘स्पेसल टी’ बनाउने उद्योगमा त हातैले टिपेको चिया महत्वपूर्ण मानिन्छ । मेसिनले टिपेकोभन्दा हातले टिपेको मुना सुरक्षित र सग्लो हुने भएकाले हामीले हातले टिपेको चिया नै प्रयोग गर्ने गरेका छौँ । इलामको जसबिरे चिया कारखानाका सञ्चालक शरदसुब्बा भन्नुहुन्छ, “हामीले किसानलाई हातले टिप्ने र टोकरी, डोको अथवा छाप्रीमा ल्याउनु भनेका छौँ । उहाँहरूले पनि त्यसै गर्नुहुन्छ । मेहनत राम्रो गर्ने भएकाले दिदीबहिनीले टिपेको चिया निकै राम्रो हुन्छ ।”यता केन्द्रीय चिया सहकारी सङ्घमा आबद्ध सहकारीका सदस्यका चिया बगानमा पनि महिला कामदारकै उपस्थिति देखिन्छ । सङ्घमा आबद्ध किसानका बगानमा ६० प्रतिशतभन्दा बढी महिलाले चिया टिप्ने गरेको केन्द्रीय चिया सहकारी सङ्घका महासचिव रविन राईले बताउनुभयो । महिला आफैँ चिया टिप्न जानु धेरैको बाध्यता पनि हो । पुरुष घरमा नहुँदा महिलाले कमाइ गर्न पनि जानु परेको छ । महिलाले छिटो र भरपर्दो काम गर्ने भएकाले पनि चिया बगानदेखि कारखानासम्म महिलालाई बढी रुचाइन्छ । महासचिव राई भन्नुहुन्छ, “महिलाले चियाको काम मात्र गरेका छैनन्, तयारी चिया बनाउन अन्तिमसम्मको भूमिका महिलाको हुन्छ । त्यही चिया विदेशी मुद्राआर्जनको राम्रो माध्यम बन्दै गएको छ ।” महिला नै अग्रसर रहेको चियाको विदेश निर्यातको अवस्था पनि राम्रो छ । आर्थिक वर्ष २०८१/८२ मा चार अर्ब २१ करोड ३५ लाख ९२ हजार रुपियाँको नेपाली चिया निर्यात भएको छ । झापाको काँकडभिट्टास्थित मेची भन्सार कार्यालयको तथ्याङ्क अनुसार आव २०८०/८१ मा भन्दा आव २०८१/८२ मा ३२.२ प्रतिशत बढी नेपाली चिया निर्यात भएको छ । आव २०८१/८२ मा एक करोड ५४ लाख १६ हजार ७५६ किलो चिया निर्यात भएको छ । अघिल्लो आव २०८०/८१ मा तीन अर्ब १७ करोड ९५ लाख २७ हजार रुपियाँ मूल्यको चिया निर्यात भएको थियो । चालु आव २०८२/८३ को साउनमा पनि ३७ करोड ४८ लाख २४ हजार मूल्य बराबरको चिया निर्यात भएको छ । यो अवधिमा १२ लाख ९७ हजार २२ किलो चिया निर्यात भएको भन्सार कार्यालयको तथ्याङ्क छ ।तयारी वस्तु निर्यातको क्षेत्रमा पनि यति ठुलो हिस्सा राख्ने नेपाली चिया क्षेत्रमा खटिएका महिलाका हात भने साँच्चै अदृश्य रहेको पाइन्छ ।",
      "link": "https://gorkhapatraonline.com/news/171032",
      "image": "https://gorkhapatraonline.com/storage/media/301813/conversions/tea-1-original-thumb.jpg"
    },
    {
      "slug": "171030",
      "title": "वित्तीय विवरण पेस गर्न निर्देशन",
      "timestamp": 1757289600000,
      "source": "gp",
      "content": "नेपाल स्टक एक्सचेन्ज (नेप्से) ले सूचीकृत कम्पनीलाई तोकिएको ढाँचामा र समयमा अनिवार्य रूपमा वित्तीय विवरण तथा अन्य महत्वपूर्ण सूचना पेस गर्न निर्देशन दिएको छ ।",
      "longContent": "गोरखापत्र समाचारदाताकाठमाडौँ, भदौ २३ गते । नेपाल स्टक एक्सचेन्ज (नेप्से) ले सूचीकृत कम्पनीलाई तोकिएको ढाँचामा र समयमा अनिवार्य रूपमा वित्तीय विवरण तथा अन्य महत्वपूर्ण सूचना पेस गर्न निर्देशन दिएको छ । नेप्सेले आइतबार जारी गरेको सर्कुलरमा आर्थिक वर्ष समाप्त भएको पाँच महिनाभित्र लेखा परीक्षण वित्तीय विवरण, त्रैमास समाप्त भएको ३० दिनभित्र प्रतिसेयर आम्दानी, मूल्य आय अनुपातलगायतका विवरणसहितको त्रैमासिक प्रतिवेदन बुझाउनुपर्ने व्यवस्था गरिएको छ । साथै लाभांश वितरण, बोनस वा हकप्रद सेयर निष्कासन, ठुला लगानी वा कानुनी कारबाही जस्ता सेयर मूल्यमा प्रभाव पार्ने घटना तुरुन्तै नेप्से र कम्पनीको वेबसाइटमार्फत सार्वजनिक गर्नुपर्ने बताइएको छ । यी सबै विवरण नेप्सेले उपलब्ध गराएको सेयर खरिदबिक्रीको अनलाइन प्रणाली (नट्स) अनलाइन प्रणालीमार्फत पठाउनुपर्ने निर्देशनमा उल्लेख छ । नेप्सेले वित्तीय पारदर्शिता र लगानीकर्ताको हित सुनिश्चित गर्न यस्तो गर्नु परेको जनाएको छ । साथै धितोपत्रको दाखिला खारेज बन्द हुने मितिभन्दा कम्तीमा सात दिनअगाडि सोसम्बन्धी सूचना प्रकाशित गर्नुपर्ने नेप्सेले जारी गरेको सर्कुलरमा उल्लेख छ ।साधारण सभाको वार्षिक प्रतिवेदन, वासलात र अन्य जानकारी सभा हुनुभन्दा कम्तीमा २१ दिनअगाडि उपलब्ध गराउनुपर्ने तथा साधारण सभामा भएका निर्णयको विवरण सभा समाप्त भएको एक महिनाभित्र उपलब्ध गराउनुपर्ने जारी सर्कुलरमा उल्लेख छ ।",
      "link": "https://gorkhapatraonline.com/news/171030",
      "image": "https://gorkhapatraonline.com/storage/media/301811/conversions/nepse-original-thumb.jpg"
    },
    {
      "slug": "171029",
      "title": "कर्णालीको वैकल्पिक विमानस्थल रामघाटमा बन्ने",
      "timestamp": 1757289600000,
      "source": "gp",
      "content": "जिल्लाको भेरीगङ्गा नगरपालिकास्थित सुर्खेत भेरीगङ्गा रामघाट विमानस्थलको वातावरणीय प्रभाव मूल्याङ्कन (इआइए) प्रतिवेदन सार्वजनिक गरिएको छ । कर्णाली प्रदेश राजधानी सुर्खेतको वैकल्पिक विमानस्थलका रूपमा निर्माण गर्न लागिएको यस विमानस्थलको इआइए प्रतिवेदन सार्वजनिक सुनुवाइ कार्यक्रममा सार्वजनिक गरिएको हो ।",
      "longContent": "छिन्चु समाचारदातासुर्खेत, भदौ २३ गते । जिल्लाको भेरीगङ्गा नगरपालिकास्थित सुर्खेत भेरीगङ्गा रामघाट विमानस्थलको वातावरणीय प्रभाव मूल्याङ्कन (इआइए) प्रतिवेदन सार्वजनिक गरिएको छ । कर्णाली प्रदेश राजधानी सुर्खेतको वैकल्पिक विमानस्थलका रूपमा निर्माण गर्न लागिएको यस विमानस्थलको इआइए प्रतिवेदन सार्वजनिक सुनुवाइ कार्यक्रममा सार्वजनिक गरिएको हो । प्रतिवेदन अनुसार भेरीगङ्गा नगरपालिका–९, १० र ११ मा पर्ने गरी २१८.२६ हेक्टर क्षेत्रफलमा विमानस्थल निर्माण गरिने छ । यसमा १३१.४६ हेक्टर सामुदायिक वन र ८६.८० हेक्टर राष्ट्रिय वन क्षेत्र पर्छ । विमानस्थलमा धावनमार्ग दुई हजार ७९० मिटर लम्बाइ र ४५ मिटर चौडाइको हुने छ । ए–३२० र बी–७३७ जस्ता १५० सिटसम्मका जहाज सहजै अवतरण र उडान गर्न सक्ने गरी विमानस्थल डिजाइन गरिएको नेपाल नागरिक उड्डयन प्राधिकरणका इन्जिनियरिङ निर्देशक हरिप्रसाद अधिकारीले बताउनुभयो । पूर्वपश्चिम धावनमार्गसहित अन्तर्राष्ट्रिय मापदण्ड अनुसार विमानस्थल निर्माण हुने उल्लेख छ । यससँगै ट्याक्सीवे, ह्याङ्र, कन्ट्रोल टावर, इन्धन भण्डारण, कार्गो भवन, प्रहरी चौकी, पार्किङ स्थल र सुरक्षा चौकीलगायतका संरचना पनि बन्ने छन् । एप्रोनमा एकै पटक १७ विमान अट्ने क्षमता रहने छ भने २४ हजार ३७५ वर्गमिटरमा टर्मिनल भवन निर्माण गरिने छ । विमानस्थल सञ्चालनमा आएपछि दैनिक ११ उडान हुने र करिब ३७४ यात्रुलाई ओसारपसार गर्न सकिने अनुमान छ ।चवालिस हजार रुख काट्नुपर्नेविमानस्थल निर्माणका लागि करिब ४४ हजार ६०५ रुख काट्नुपर्ने छ र यसले वन्यजन्तुको वासस्थानमा असर गर्ने सरोकारवालाको चिन्ता छ । स्थानीय पाइप लाइन र सिँचाइ कुलो प्रभावित हुनुका साथै धुलो र ध्वनि प्रदूषण बढाउने तथा फोहोर व्यवस्थापन जस्ता चुनौती बन्ने प्रतिवेदनमा उल्लेख छ । विशेष गरी मदानीचौर क्षेत्रमा राति ध्वनि प्रदूषण सामान्यभन्दा बढी हुने अनुमान गरिएको छ । त्यस्तै एक हजार दुई सय मिटर पाइप लाइन र एक हजार १६७ मिटर सिँचाइ कुलो प्रभावित हुने देखाइएको छ । प्रभावित क्षेत्रमा १५ प्रजातिका स्तनधारी, ६२ प्रजातिका चराचुरुङ्गी, १२ प्रजातिका सरिसृप र चार प्रजातिका उभयचर पाइन्छन् । यीमध्ये १५ प्रजाति सिआइटिई सूचीमा र तीन प्रजाति आइयुसी रातो सूचीमा परेका छन् । न्यूनीकरणका उपायप्राधिकरणले नकारात्मक असर न्यून गर्न विभिन्न योजना अघि सारेको छ । एक रुख काट्दा १० रुख रोप्ने गरी चार लाख ४६ हजारभन्दा बढी बिरुवा रोप्ने र कम्तीमा पाँच वर्षसम्म संरक्षण गर्ने योजना बनाइएको छ । धुलो नियन्त्रणका लागि सडकमा नियमित पानी छर्कने, निर्माण सामग्री टारपोलिनले छोपेर ढुवानी गर्ने, कामदारलाई हेलमेट, मास्क, पन्जा र बुट जस्ता सुरक्षा सामग्री उपलब्ध गराउने व्यवस्था गर्नुपर्ने प्रतिवेदन उल्लेख छ । पाइप लाइन र कुलो प्रभावितलाई क्षतिपूर्ति दिने, स्थानीयलाई रोजगारीमा प्राथमिकता दिने र तालिममार्फत सिप विकास गर्ने उपाय पनि उल्लेख छन् । सार्वजनिक सुनुवाइमा भेरीगङ्गा नगरप्रमुख यज्ञप्रसाद ढकालले विमानस्थल निर्माण कर्णाली प्रदेशकै गौरवको आयोजना रहेको बताउनुभयो । नगर उपप्रमुख धनसरा बोहोराले वातावरणीय प्रभाव न्यून पार्न वैज्ञानिक उपाय अवलम्बन गर्नुपर्नेमा जोड दिनुभयो । नेपाली कांग्रेस भेरीगङ्गा नगर सभापति रामबहादुर सिंहले दलगत स्वार्थभन्दा माथि उठेर यो आयोजना अघि बढाउनुपर्ने धारणा राख्नुभयो । स्थानीयवासी धनबहादुर विकले विपन्न परिवारका सदस्यलाई काममा प्राथमिकता दिन आग्रह गर्नुभयो ।",
      "link": "https://gorkhapatraonline.com/news/171029",
      "image": "https://gorkhapatraonline.com/storage/media/301810/conversions/airport-skt-nabin-original-thumb.jpg"
    },
    {
      "slug": "171495",
      "title": "संवादमार्फत आफैँ समाधान खोजियोस्",
      "timestamp": 1757635200000,
      "source": "gp",
      "content": "नेपालमा पछिल्लो समय विकसित घटनाक्रमलाई लिएर संयुक्त राष्ट्रसङ्घ, मित्रराष्ट्रलगायत अन्तर्राष्ट्रिय मित्र तथा समुदायले शान्तिपूर्ण संवादमार्फत समाधान खोज्न आह्वान गरेका छन् ।",
      "longContent": "काठमाडौँ, भदौ २७ गते। नेपालमा पछिल्लो समय विकसित घटनाक्रमलाई लिएर संयुक्त राष्ट्रसङ्घ, मित्रराष्ट्रलगायत अन्तर्राष्ट्रिय मित्र तथा समुदायले शान्तिपूर्ण संवादमार्फत समाधान खोज्न आह्वान गरेका छन् । संयुक्त राष्ट्रसङ्घका महासचिव एन्टोनियो गुटेरेसले रचनात्मक रूपमा संवादमार्फत समाधान खोज्न आग्रह गर्नुभएको छ । अघिल्ला दिनहरूमा भएको हिंसात्मक प्रदर्शनका क्रममा नेपाली नागरिकले ज्यान गुमाउनु दुःखद रहेको भन्दै चिन्ता व्यक्त गर्नुभएको उहाँले विकसित घटनाक्रमलाई नजिकबाट नियालिरहेको वक्तव्य जारी गर्नुभएको छ । उहाँले वक्तव्यमा उल्लेख गर्नुभएको छ, “म नेपालको परिस्थितिलाई नजिकबाट नियालिरहेको छु, नागरिकको जिउज्यानको क्षतिले अत्यन्त दुःखी तुल्याएको छ । निष्पक्ष र गहन छानबिनको आह्वान पनि गर्छु ।” साथै हिंसा थप बढ्न नदिन संयम अपनाउन आग्रह गर्दै संवादको माध्यमबाट रचनात्मक मार्गप्रशस्त गर्न पनि महासचिव गुटेरेसले आग्रह गर्नुभएको छ ।उहाँले नेपाल सरकार तथा सम्बन्धित निकायलाई मानव अधिकार कानुनको पूर्ण पालना गर्न सुझाउनुभएको छ । त्यसका लागि आन्दोलन र प्रदर्शन शान्तिपूर्ण तरिकाले गर्दै मानिसको जिउधन र सम्पत्तिको सुरक्षामा कटिबद्ध हुन गुटेरेसले अपिल गर्नुभएको छ । संयुक्त राष्ट्रसङ्घले सोमबार भएको हिंसात्मक घटनामा केही युवाको ज्यान गएलगत्तै उक्त घटनाले स्तब्ध बनाएको प्रतिक्रिया दिएको थियो । नेपालमा मानव अधिकार हननका त्यस्ता घटना हुनु दुःखद रहेको भन्दै निष्पक्ष छानबिन गर्दै दोषीलाई कारबाहीको दायरामा ल्याउन अपिल गरेको थियो । संवादको विकल्प छैन घनिष्ठ दुई छिमेकी भारत र चीनले नेपालमा उत्पन्न परिस्थितिप्रति दुःख प्रकट गर्दै शान्तिपूर्ण प्रदर्शन र संवादको विकल्प नभएको प्रस्ट पारेका छन् । भारत सरकारको तर्फबाट विदेशमन्त्रीद्वारा जारी वक्तव्यमा सोमबारदेखि नेपालमा भइरहेको घटनाक्रमलाई भारतले नजिकबाट नियालिरहेको प्रस्ट पारेको छ । हिंसात्मक प्रदर्शनमा धेरै युवाको ज्यान गएकोमा भारत सरकार अत्यन्तै दुःखी रहेको विदेश मन्त्रालयले जनाएको छ । वक्तव्यमा भनिएको छ, “घनिष्ठ मित्र र छिमेकीका रूपमा हामी सम्बन्धित सबैले संयम अपनाउने र शान्तिपूर्ण माध्यम तथा संवादमार्फत कुनै पनि विषयलाई सम्बोधन गर्ने कुराको आशा गर्छौं ।” भारतीय विदेश मन्त्रालयले नेपालमा रहेका भारतीय नागरिकलाई सावधानी अपनाउन र नेपाली अधिकारीले जारी गरेका कदम र निर्देशन पालना गर्न सुझाव दिइएको छ । आफैँले समाधान गर्ने विश्वासचीन सरकारले पनि नेपाल र चीन दुई अभिन्न मित्र रहेको उल्लेख गर्दै यहाँ उत्पन्न परिस्थितिप्रति दुःख व्यक्त गरेको छ । चीनको विदेश मन्त्रालयले वक्तव्यमार्फत नेपाल र चीन दुई मुलुक एक अर्काका परम्पराकालदेखिको छिमेकी मित्र रहेको भन्दै सद्भाव व्यक्त गरेको छ । नेपालमा उत्पन्न यस घरेलु समस्याको सही तरिकाले समाधान गर्दै छिटोभन्दा छिटो आफैँले शान्ति र स्थिरता कायम गर्ने विश्वास चीनले लिएको वक्तव्यमार्फत जनाइएको छ । त्यसै गरी अमेरिकाका राष्ट्रपति डोनाल्ड ट्रम्पले नेपालमा उत्पन्न स्थितिप्रति दुःख व्यक्त गर्नुभएको छ । प्रदर्शनका क्रममा युवकहरू मारिनु दुःखद रहेको उल्लेख गर्दै उहाँले नेपालको साथमा अमेरिकी सरकार सदैव रहेको सामाजिक सञ्जालमार्फत जनाउनुभएको छ । यसै बिच नेपालस्थित विभिन्न मुलुकका दूतावासले पछिल्लो हिंसात्मक घटना र प्रदर्शनले निम्त्याएको क्षतिप्रति दुःख प्रकट गरेका छन् । सामूहिक वक्तव्य जारी गर्दै दूतावासहरूले भनेका छन्, “हामी काठमाडौँ तथा नेपालका अन्य स्थानमा देखिएका हिंसात्मक घटनाप्रति गहिरो दुःख व्यक्त गर्छौं । यी घटनाका कारण ज्यान गुमाउने दुःखद अवस्था उत्पन्न भएको र कैयौँ घाइते भएकोमा हामी संवेदनशील भएका छौँ ।” पीडित परिवारजन तथा प्रभावित व्यक्तिप्रति हार्दिक समवेदना प्रकट गर्दै घाइते सबैको शीघ्र स्वास्थ्यलाभको कामना वक्तव्यमार्फत गरिएको छ । अस्ट्रेलिया, फिनल्यान्ड, फ्रान्स, जापान, कोरिया गणतन्त्र, बेलायत, नर्वे, जर्मनी, स्विट्जरल्यान्ड तथा संयुक्त राज्य अमेरिकाका नेपालस्थित दूतावासले संयुक्त रूपमा जारी गरेको वक्तव्यमा आफ्ना सरकारको शान्तिपूर्ण सभा र अभिव्यक्ति स्वतन्त्रताको सार्वभौमिक अधिकारप्रति आफ्नो दृढ समर्थन रहेको उल्लेख छ । सबै पक्षलाई अधिकतम संयम अपनाउन, परिस्थितिलाई थप बिग्रिन नदिई शान्तिपूर्ण तरिकाले समाधान खोज्न तथा नागरिकका मौलिक अधिकारको पूर्ण संरक्षण सुनिश्चित गर्न दूतावासले अपिल गरेका छन् । त्यस्तै युरोपेली सङ्घले पनि नेपालमा उत्पन्न हिंसात्मक प्रदर्शनीपछिको अवस्थालाई साम्य बनाउन संयम राख्न भनेको छ । वक्तव्यमा भनिएको छ, “नेपालमा भइरहेको प्रदर्शनमा भएको मृत्यु र हिंसाप्रति युरोपेली सङ्घ गहिरो दुःख व्यक्त गर्छ । ती घटनाको स्वतन्त्र रूपमा अनुसन्धान गरिनु पर्छ । अधिकतम संयम अपनाउन र सुरक्षा अधिकारीलाई जीवन रक्षाका लागि आवश्यक सबै उपाय अपनाउन युरोपेली सङ्घले आह्वान गरेको छ । उत्पन्न मतभेद समाधान गर्न र सबै मौलिक अधिकार कायम राख्ने अवस्था सुनिश्चित गर्न सबै पक्षबिचको संवादलाई जोड दिन वक्तव्यमा भनिएको छ ।",
      "link": "https://gorkhapatraonline.com/news/171495",
      "image": "https://gorkhapatraonline.com/storage/media/302593/conversions/556-original-thumb.jpg"
    },
    {
      "slug": "171494",
      "title": "कानुनविद्को सुझाव : संविधानभित्रबाटै विकल्प छन्",
      "timestamp": 1757635200000,
      "source": "gp",
      "content": "संवैधानिक कानुनका जानकारहरूले जेनजीका माग सम्बोधन हुने गरी संवैधानिक सीमाबाटै सरकार गठन प्रक्रिया अघि बढाउन सकिने सुझाएका छन् । संविधानसम्मत विकल्पबाट अघि बढ्न सकिने उनीहरूले सुझाएका हुन् । नेपाल बार एसोसिएसनले गरेको सल्लाहकारसँगको छलफलमा उनीहरूले संविधान र त्यसका आधारभूत संरचनाविपरीत हुने सम्झौता मान्य नहुने पनि बताएका छन् । सरकार निर्माणका क्रममा संवैधानिक निकायको सट्टा सेनाको सक्रियतामा पनि उनीहरूले प्रश्न गरेका छन् ।",
      "longContent": "काठमाडौँ, भदौ २७ गते । संवैधानिक कानुनका जानकारहरूले जेनजीका माग सम्बोधन हुने गरी संवैधानिक सीमाबाटै सरकार गठन प्रक्रिया अघि बढाउन सकिने सुझाएका छन् । संविधानसम्मत विकल्पबाट अघि बढ्न सकिने उनीहरूले सुझाएका हुन् । नेपाल बार एसोसिएसनले गरेको सल्लाहकारसँगको छलफलमा उनीहरूले संविधान र त्यसका आधारभूत संरचनाविपरीत हुने सम्झौता मान्य नहुने पनि बताएका छन् । सरकार निर्माणका क्रममा संवैधानिक निकायको सट्टा सेनाको सक्रियतामा पनि उनीहरूले प्रश्न गरेका छन् । बार अध्यक्ष वरिष्ठ अधिवक्ता प्राडा विजयकुमार मिश्रले जेनजीको भावनासमेत सम्बोधन गर्ने विकल्प संविधानमै रहेको र त्यसबाट अघि बढ्नुपर्ने बताउनुभयो । अध्यक्ष मिश्रले भन्नुभयो, “अन्तरिम सरकार, संविधान संशोधन, भ्रष्टाचार निराकरणलगायतका जे जति विषय छन् संविधानभित्रैबाट हामी उपाय खोज्न सक्छौँ । जेनजी पुस्ताका भावना संविधानसम्मत रूपमा हामी सम्बोधन गर्न सक्छौँ । जे जति समाधान खोजिन्छ त्यसमा संविधाबाटै खोजियोस् । संविधानभन्दा बाहिरका राजनीतिक उपाय दीर्घकालीन हुन्नन् । यसमा बारको सहमति हुन्न ।” संवैधानिक कानुनका जानकार वरिष्ठ अधिवक्ता टीकाराम भट्टराईले संविधानभित्रै विकल्प रहेको सुझाउनुभयो । भट्टराईले राष्ट्रपतिले मन्त्रीपरिषद्को अध्यक्षता गरेर जेनजीको सिफारिसमा परेको व्यक्तिलाई कार्यकारी उपाध्यक्ष बनाउन सकिने विकल्प सुझाउनुभयो । संविधानको सीमाभित्र रहेरै समस्या समाधान गर्न सकिने उहाँको भनाइ थियो । भट्टराईले भन्नुभयो, “मन्त्रीपरिषद्को अध्यक्षता राष्ट्रपतिले गर्ने र उपाध्यक्षका रूपमा परिवर्तनकारी शक्तिका रूपमा जेनजीले भनेका व्यक्तिलाई तोक्न सकिन्छ । संविधानको धारा ७८ को व्यवस्था अनुसार कार्यकारी उपाध्यक्ष बनाएर जान सकिन्छ । दुवै सदनको बैठक बोलाएर सर्वसम्मत विघटन गरेर निर्वाचन गर्नका लागि राष्ट्रपतिलाई आह्वान गर्न सक्ने अवस्था पनि हुन्छ । संविधानको न्यूनतम मर्यादाभित्रै रहेर हामी विकल्प दिन सक्छौँ । अहिले हामीसँग सभा जीवितै छन् ।” वरिष्ठ अधिवक्ता राधेश्याम अधिकारीले संविधानविपरीत भएर नागरिक अधिकार खोस्न नमिल्ने तर्क गर्नुभयो । अधिकारीले भन्नुभयो, “संविधानभन्दा बाहिरबाट विकल्प खोजियो भने त्यसको ठुलो असर पर्ने छ । पहिले नागरिक सरकार निर्माणको बाटो खुला हुनु पर्छ । संविधानका चार वटा पिलरलाई असर गर्ने कुनै पनि कार्य गर्दा मुलुकलाई बर्बाद गर्छ । पाइसकेको नागरिक अधिकार खोस्ने चेष्टा कतैबाट हुनुहुन्न ।” वरिष्ठ अधिवक्ता हरिहर दाहालले सरकार निर्माणका लागि सेनाले गरिरहेको भूमिकामा प्रश्न गर्नुभयो । दाहालले गैरसंवैधानिक निकाय र शक्तिकेन्द्र सरकार निर्माणमा लाग्न नहुने बताउनुभयो । दाहालले भन्नुभयो, “विकल्प संविधानभित्रबाटै खोज्नु पर्छ, यसका लागि ठाउँ छन् । संविधान निष्क्रिय हुने गरी कुनै पनि प्रक्रिया अघि बढ्नुहुन्न । सरकार निर्माणमा गैरसंवैधानिक शक्तिकेन्द्र लाग्नुहुन्न । सेना त्यसको निकाय हैन । राष्ट्रपति र संसद् नै यसको भूमिकामा आउनु पर्छ ।”वरिष्ठ अधिवक्ता सतीशकृष्ण खरेलले पनि तत्काल नागरिक सरकार गठनको माग गर्नुभयो । खरेलले नागरिक सरकार गठनमा ढिलाइ र सेनाको अधिक सक्रियता प्रत्युत्पादक हुन सक्ने धारणा राख्नुभयो । वरिष्ठ अधिवक्ता चण्डेश्वर श्रेष्ठले संविधानबाहिरको निकास गलत हुने बताउनुभयो । श्रेष्ठले जेनजीले उठाएका माग सम्बोधन संविधानभित्रबाटै गर्न सकिने पनि धारणा राख्नुभयो । उहाँले भन्नुभयो, “संविधानको परिधिबाहिर गएर निकास हुन्न । जेनजीले भ्रष्टाचार र सामाजिक सञ्जालको मुख्य विषय माग गरेका हुन् । भ्रष्टाचार र उहाँहरूले उठाएका अधिकार यही संविधानबाट पाउन सकिन्छ । संविधानले दिएको अधिकार कुण्ठित हुनुहुन्न । दुई दिनमा संविधानविपरीत काम भइरहेको हो कि भन्ने देखिन्छ । संविधानभित्रबाटै विकल्प खोज्नु पर्छ, यसमा बार प्रस्ट रूपमा अघि आउनु पर्छ ।” वरिष्ठ अधिवक्ता गोपालकृष्ण घिमिरेले संविधान सुधारको आवश्यकता भए पनि संविधान समाप्त पार्ने कुरामा सहमत हुन नसकिने बताउनुभयो । घिमिरेले भन्नुभयो, “आन्दोलन भ्रष्टाचारविरुद्ध थियो, यसमा विमति वा दुईमत छैन । अरू कोही केही हैन भन्ने जसरी अहिले काम भइरहेका छन् । एउटा समूह निर्माण गरेर संविधान समाप्त पार्ने हुन् कि भन्ने शङ्का बढेको छ ।” वरिष्ठ अधिवक्ता रमेश बडालले संविधानभित्रबाटै समाधान खाज्नुपर्ने धारणा राख्नुभयो । सर्वोच्चलगायतका अदालतहरू टेन्टमै भए पनि सुरु गर्नुपर्ने पनि बडालको भनाइ थियो । यस्तै वरिष्ठ अधिवक्ता उपेन्द्रकेशरी न्यौपानेले अहिलेको परिस्थितिलाई सम्बोधन गर्न संविधान सक्षम रहेको बताउनुभयो । नयाँ सरकार गठन राष्ट्रपतिबाट सहजीकरण हुनुपर्ने पनि न्यौपानेको भनाइ छ । उहाँले भन्नुभयो, “राष्ट्रपतिलाई नयाँ सरकार गठनको वातावरण कसरी बनाउन सकिन्छ त्यसमा काम गरौँ । अदालत र बारमाथिको आक्रमण जेनजीको काम हैन, विधिको शासन नमान्नेको क्रियाकलाप हो । अहिलेको परिस्थिति सम्बोधन गर्न संविधान संशोधन आवश्यक छ भन्नेमा हामी सङ्केत गरौँ ।” वरिष्ठ अधिवक्ता गोविन्द बन्दीले लोकतान्त्रिक शक्तिसँग सहकार्यको आवश्यकता रहेको बताउनुभयो । बन्दीले भन्नुभयो, “संविधानबाटै समाधान खोज्न सकिन्छ भन्ने लोकतान्त्रिक शक्तिसँग सहकार्य गर्नु पर्छ । प्रधानमन्त्री प्रतिनिधि सभा सदस्यलाई मात्र बनाऊँ, मन्त्री बरु अन्य बाहिरका व्यक्ति पनि यहाँ बनाउन सकिन्छ । त्यो सरकारले संविधान संशोधन तथा जनमतसङ्ग्रहका अन्य विकल्पमा पनि जानु पर्छ । चुनावी सरकार प्रतिनिधि सभा सदस्यको माध्यमबाटै हुनु पर्छ । जेनजीलाई मार्गनिर्देश गरौँ आन्दोलन गरेका जेनजीलाई संवैधानिक, कानुनी र व्यावहारिक विषयमा समेत अन्योल रहेकाले सहजीकरण गर्नुपर्ने पनि सुझाव आएको छ । संविधानमा टेकेर कसरी अघि बढ्न सकिन्छ भनेर उनीहरूलाई सुझाउनुपर्ने सहभागीले बताएका छन् । बारका पूर्वउपाध्यक्ष अशोक पोखरेलले जेनजी अन्योलमा रहेकाले सहजीकरण गर्नुपर्ने धारणा राख्नुभयो । पोखरेलले भन्नुभयो, “आन्दोलनले कोर्स पूरा गरिसकेको अवस्थामा जेनजी अन्योलमा छन् । यसले बारले जेनजीलाई पनि ‘गाइड’ गरौँ । उनीहरूका भावना र हाम्रा भावना मिल्छन् । उनीहरूले यो व्यवस्थाका विकल्प खोजेका हैनन् । हाम्रो संसद् छ, प्रधानमन्त्रीले राजीनामा दिनुभएको छ, राष्ट्रपतिले जेनजीको भावना बुझेर संसद्भित्रबाटै पनि सरकारको विकल्प दिन सकिन्छ । संसद् सदस्यबाटै विकल्प दिन सकिन्छ । संविधानभित्रबाटै विकल्प खोजौँ ।”वरिष्ठ अधिवक्ता दीनमणि पोखरेलले अन्योलमा रहेका जेनजीलाई सैद्धान्तिक र अवधारणागत विषय बुझाउनुपर्ने बताउनुभयो । पोखरेलले भन्नुभयो, “संविधानभित्रबाटै प्रक्रिया अघि बढ्नु पर्छ भन्ने कुरा प्रक्रिया हो । अहिले जेनजी पनि अन्योलमा छन्, हामीले उनीहरूलाई समाधान र सैद्धान्तिक अवधारणाका विषयमा जानकारी गराउनु पर्छ ।’’ बारका पूर्वसचिव ऋषिराम घिमिरेले सेनाप्रमुख र राष्ट्रपतिसँग समेत सरकार गठनको प्रक्रियाबारे छलफल गर्नुपर्ने बताउनुभयो । बारका पूर्वउपाध्यक्ष सुधीर कर्णले सेना सुरक्षाको भूमिकामा मात्र सीमित हुनुपर्ने बताउनुभयो । कर्णले भन्नुभयो, “राज्यविहीनताको अवस्था तत्काल अन्त्य गरिनु पर्छ । सुरक्षाका लागि सेना आवश्यक छ तर थप भूमिका उसले खेल्न खोजिरहेको छ । यसमा नागरिक समाजले चनाखो भूमिका खेल्नु पर्छ ।” छलफलमा बारका पूर्वउपाध्यक्ष सुरेन्द्र महतो, सुरेन्द्र थापा, पूर्वमहासचिव खम्मबहादुर खातीलगायतले संविधानभित्रबाट विकल्प खोज्न सुझाउनुभएको थियो ।",
      "link": "https://gorkhapatraonline.com/news/171494",
      "image": "https://gorkhapatraonline.com/storage/media/302592/conversions/222-original-thumb.jpg"
    },
    {
      "slug": "171493",
      "title": "संवाद जारी निष्कर्षको प्रतीक्षा",
      "timestamp": 1757635200000,
      "source": "gp",
      "content": "राष्ट्रपति एवं नेपाली सेनाका परमाधिपति रामचन्द्र पौडेल र नेपाली सेनाका प्रधानसेनापति अशोकराज सिग्देलले जेनजी आन्दोलनलाई सुरक्षित अवतरण गरी राष्ट्रको निकासका लागि बृहत् संवाद गरिरहनुभएको छ ।",
      "longContent": "काठमाडौँ, भदौ २७ गते । राष्ट्रपति एवं नेपाली सेनाका परमाधिपति रामचन्द्र पौडेल र नेपाली सेनाका प्रधानसेनापति अशोकराज सिग्देलले जेनजी आन्दोलनलाई सुरक्षित अवतरण गरी राष्ट्रको निकासका लागि बृहत् संवाद गरिरहनुभएको छ । अन्तरिम सरकार गठनका लागि जेनजी अभियानका तर्फबाट प्रधानमन्त्रीमा प्रस्तावित व्यक्तित्वसँग संवादको सिलसिला बिहीबार पनि जारी रह्यो । दुई दिन निरन्तर संवाद भए पनि निष्कर्षको प्रतीक्षामै दिन बित्यो ।जेनजी आन्दोलनको रापतापमा सत्ता बदलिने परिस्थिति बनेपछि उहाँहरूसँग राजनीतिक एवं नागरिक समाजका अगुवाहरू पनि संवादमा जुट्नुभएको छ । बिहीबार दिनभरि प्रधानसेनापति सिग्देल र अभियन्ताको संवाद जारी रहँदा जङ्गी अड्डाबाहिर जेनजी अभियानका अभियन्ता र युवाको भिड लागेको थियो । अभियन्ता अलग अलग समूहमा विभाजित हुँदा झडप र तनाव पनि उत्पन्न भयो । नेपाली सेनाले एक–अर्काको आक्रमणमा उत्रिएका युवालाई सम्झाएर पठाएको थियो । निकास दिने प्रयासमा राष्ट्रपतिराष्ट्रपति रामचन्द्र पौडेलले देशको अहिलेको विषम परिस्थितिमा मुलुकलाई संवैधानिक दायरामा रहेर कसरी निकास दिन सकिन्छ भन्नेमा आफू प्रयत्नशील रहेको बताउनुभएको छ । उहाँले विज्ञप्तिमार्फत लोकतन्त्रको संरक्षण तथा शान्ति सुव्यवस्था कसरी कायम गर्न सकिन्छ भनेर आफूले विचार विमर्श एवं हरप्रयासमा लागिरहेको बताउनुभएको छ । राष्ट्रपति पौडेलले आमनागरिकलाई सम्बोधन गर्दै आन्दोलनकारी नागरिकका माग सम्बोधन गर्ने र छिटोभन्दा छिटो समस्याको निदानको खोजी भइरहेको कुरामा विश्वस्त हुन आग्रह गर्नुभएको छ । उहाँले संयमपूर्वक मुलुकमा शान्ति सुव्यवस्था कायम गर्न सहयोगका लागि सबैसँग आग्रह गर्नुभएको छ । ‘संविधानभित्रै समाधान खोजौँ’ नागरिक समाजका अगुवाहरूले नेपाली जनताको प्रतिनिधि संस्थाका रूपमा र संविधान संरक्षकको हैसियतले राष्ट्रपतिले नै सङ्कट समाधानको पहलकदमी लिनु अपरिहार्य रहेको बताउनुभएको छ । उहाँहरूले नेपालको वर्तमान संविधानले व्यवस्था गरेको लोकतान्त्रिक गणतन्त्र, धर्मनिरपेक्षता, सङ्घीयता, समानुपातिक, समावेशी र समाजवादउन्मुखता जस्ता आधारभूत प्रस्तावनालाई कुनै हानि नपु¥याउन पनि आग्रह गर्नुभएको छ ।उहाँहरूले नेपाली जनताबाट निर्वाचित प्रतिनिधिमूलक वैधानिक संस्था संसद् रहेको हुँदा यो सङ्कटको निकास पनि संविधानसम्मत प्रक्रियामार्फत हुनु पर्छ भन्ने अडान व्यक्त गर्नुभएको छ । नागरिक समाजका अगुवा नीलाम्बर आचार्य, डा. पीताम्बर शर्मा, मल्ल के सुन्दर, रत्नसंसार श्रेष्ठ, गीता त्रिपाठी, विन्दु शर्मा, सुशील प्याकुरेल, जगत देउजा, श्याम श्रेष्ठ, परशुराम तामाङ, चण्डेश्वर श्रेष्ठ, टीकाराम भट्टराई, विश्वप्रकाश भण्डारी, राजेन्द्र महर्जन, गोविन्द छन्त्याल र महेश मास्केले विज्ञप्ति जारी गरी लोकतान्त्रिक व्यवस्था रक्षार्थ अपिल गर्नुभयो । विज्ञप्तिमा भनिएको छ, “देशमा व्याप्त बेथिति, कुशासन, भ्रष्टाचार, सामाजिक सञ्जालमाथिको प्रतिबन्धलगायतका विषयको विरोधमा यही भदौ २३ गते सुरु भएको जेनजी आन्दोलनमा राज्य पक्षले जुन अनावश्यक बल र नृशंसता प्रदर्शन गरी ३० जनाभन्दा बढी नागरिकको हत्या ग¥यो, यसको हामी घोर भत्र्सना र निन्दा गर्दछौँ ।” उहाँहरूले सामाजिक सञ्जालमार्फत भिडमा उत्तेजना फैलाउने लोकरिझ्याइँवादीका अराजक अभिव्यक्ति र क्रियाकलाप पनि उत्तिकै जिम्मेवार रहेको बताउँदै आन्दोलनका दुई दिनमा भएको बर्बर दमन र ध्वंसात्मक अराजकताको स्वतन्त्र, निष्पक्ष छानबिन गरी दोषीलाई कारबाहीको माग गर्नुभएको छ । उहाँहरूले राष्ट्रपतिले राष्ट्रलाई सम्बोधन गर्नुपर्नेमा प्रधान सेनापतिद्वारा सन्देश आएकाले अचम्मित पारेको बताउनुभएको छ । विज्ञप्तिमा भनिएको छ, “यो कदम संविधानसम्मत नभएको हामी ठान्दछौँ । त्यसकारण नेपाली सेनाले विगतमा गरेको पेसागत व्यावसायिकताको प्रतिबद्धतालाई स्मरण गराउँदै कुनै पनि मूल्यमा नागरिक सर्वोच्चता र संवैधानिक सर्वोच्चता अन्तर्गतै रही यो सङ्कटबाट देशलाई पार लगाउनु पर्छ भन्ने पक्षमा हाम्रो दृढ विश्वास रहेको कुरा व्यक्त गर्न चाहन्छौँ ।”जेनजी अभियन्ताको आग्रह जेनजी आन्दोलनका सदस्य रक्षा बमले अहिलेको परिस्थितिको निकास नेपालको संविधानसँग छैन भन्नु जेनजी आन्दोलनलाई ‘ट्र्याप’ मा पार्नु हो भन्नुभएको छ । उहाँले सामाजिक सञ्जालमार्फत यो क्रान्तिको म्यान्डेटलाई सम्बोधन गर्ने कुरा नेपालको संविधानको धारा–उपधारामा ठ्याक्कै नभएको हुन सक्ने बताउनुभएको छ । “तर संविधानवादको मर्म अनुरूपै निर्माण भएको यो संविधानले आवश्यकताको सिद्धान्तका आधारमा जेनजीका माग अनुरूप निकास दिई देश, जनता र यो संविधानको समेत रक्षा हुने अवस्था बन्छ,” उहाँले भन्नुभएको छ । उहाँले आफ्नो राजनीतिक स्वार्थ र सत्ताको भोगका निम्ति जनतालाई मुर्ख बनाउँदै ‘ट्र्याप’ मा पारेर लुट मच्चाएका नेता र तिनका कार्यकर्ताको कुरा कम्तीमा यस समयमा नसुन्न, नपढ्न र उनीहरूको ‘इमोसनल ब्ल्याकमेलिङ’ मा परी मानसिकता निर्माण गर्ने र सार्वजनिक प्रतिक्रिया साझा गर्ने काम नगर्न पनि आग्रह गर्नुभएको छ ।",
      "link": "https://gorkhapatraonline.com/news/171493",
      "image": "https://gorkhapatraonline.com/storage/media/302591/conversions/ramchandra-poudel-ashok-sigdel-original-thumb.jpg"
    },
    {
      "slug": "171492",
      "title": "राष्ट्रिय सम्पत्ति र सम्पदा खरानी",
      "timestamp": 1757635200000,
      "source": "gp",
      "content": "‘जेनजी समूह’ को नाममा मङ्गलबार भएको प्रदर्शनमा आगजनी र लुटपाट हुँदा काठमाडौँ उपत्यकामा रहेका मुख्य सरकारी भवनमा ठुलो क्षति पुगेको छ । आगजनीले कार्यपालिका, व्यवस्थापिका र न्यायपालिकाका मुख्य भवन जलेर नष्ट भएका छन् ।",
      "longContent": "काठमाडौँ, भदौ २७ गते । ‘जेनजी समूह’ को नाममा मङ्गलबार भएको प्रदर्शनमा आगजनी र लुटपाट हुँदा काठमाडौँ उपत्यकामा रहेका मुख्य सरकारी भवनमा ठुलो क्षति पुगेको छ । आगजनीले कार्यपालिका, व्यवस्थापिका र न्यायपालिकाका मुख्य भवन जलेर नष्ट भएका छन् ।प्रदर्शनका क्रममा मुलुकको सर्वोच्च संस्था राष्ट्रपतिको कार्यालय र प्रमुख प्रशासनिक केन्द्र सिंहदरबारभित्र रहेका प्रधानमन्त्री तथा मन्त्रीपरिषद्को कार्यालय र विभिन्न मन्त्रालयसहितका सरकारी भवनमा ठुलो क्षति पुगेको हो । महाराजगन्जस्थित राष्ट्रपतिको कार्यालय, बालुवाटारस्थित प्रधानमन्त्रीनिवास, टङ्गालस्थित अख्तियार दुरुपयोग अनुसन्धान आयोगको कार्यालय, ललितपुरको भैँसेपाटीस्थित मन्त्री तथा प्रदेश प्रमुखहरूको आवास, नयाँबानेश्वरस्थित सङ्घीय संसद् भवन, रामशाहपथस्थित सर्वोच्च अदालत आगजनीबाट ध्वस्त भएका छन् । त्यसै गरी रामशाहपथमै रहेका महान्यायाधिवक्ताको कार्यालय, सरकारी वकिलको कार्यालय र काठमाडौँ उपत्यका ट्राफिक प्रहरी कार्यालय, बबरमहलस्थित काठमाडौँ जिल्ला अदालत, सहरी विकास तथा भवन विभागको कार्यालय, सडक विभागको कार्यालय आगजनीबाट ध्वस्त भएका छन् । यी कार्यालयमा रहेका कागजपत्र, ऐतिहासिक दस्तावेज, चल सम्पत्ति जलेर नष्ट भएका छन् । बबरमहलस्थित सहरी विकास तथा भवन विभागको केन्द्रीय कार्यालय परिसरमा रहेका छ वटा भवन आगजनी, तोडफोड र लुटपाटबाट क्षतविक्षत भएको विभागका महानिर्देशक मचाकाजी महर्जनले जानकारी दिनुभयो । उहाँका अनुसार कार्यालय परिसरमा रहेका ५० वटा गाडीसमेत जलेर नष्ट भएका छन् ।पुनर्निर्माणको दुई वर्षमै खरानीविक्रम संवत् २०७२ को भूकम्पले क्षतिग्रस्त बबरमहल दरबार पुनर्निर्माण भएको दुई वर्षमै आगजनीले खरानी बनेको छ ।  लन्डनको बकिङ्घम दरबारको स्वरूपमा निर्माण गरिएको करिब एक सय वर्ष पुरानो सो भवन मुलुककै पुरातात्त्विक सम्पदामध्ये एक हो । ऐतिहासिक कलाकृतिसमेत रहेको यस भवनको ‘नियो क्लासिकल’ युरोपेली शैलीमा प्रबलीकरण गरिएको थियो ।सम्पदाकै रूपमा रहेकाले सो भवन नभत्काई प्रबलीकरण गरिएको थियो । ८६ करोड रुपियाँ लागतमा दुई वर्षअघि मात्र सो भवनको पुनर्निर्माण सम्पन्न भएको थियो । सडक विभागका अनुसार आगजनीका कारण यस भवनको आधाभन्दा बढी भाग मर्मतै गर्न नसकिने गरी ध्वस्त भएको छ । विभागका उपमहानिर्देशक अर्जुन अर्यालले अहिले भवनमा भएको क्षतिको मूल्याङ्कन भइरहेको जानकारी दिनुभयो । उहाँका अनुसार भवनमा रहेको ‘डाटा सेन्टर’ भने सुरक्षित रहेको छ ।भूकम्पपछि न्यूनतम क्षति र अधिकतम संरक्षण गर्ने सिद्धान्त अनुसार विशेष सावधानी अपनाउँदै यस भवनको प्रबलीकरण गरिएको थियो । स्टिल प्रयोग गरी भवन दह्रो बनाई सुर्की र चुनले प्लास्टरसँगै प्रबलीकरण गरिएको थियो । विकसित देशमा बढी प्रयोग भएको ‘कार्बन फाइबर’ लगायत परम्परागत सामग्री प्रयोग गरी यो भवनको प्रबलीकरण गरिएको थियो ।करिब २२ रोपनी क्षेत्रफलमा फैलिएको बबरमहल भवनमा करिब तीन सय कोठा छन् । यसअघि १९९० सालको भूकम्पले पनि बबरमहलमा क्षति पु¥याएको थियो । त्यसबेला पनि सो भवनको पुनर्निर्माण गरिएको थियो । भवनको उचाइ तीन तलाको छ ।बबरमहल रहेको स्थानमा जङ्गबहादुर राणाले त्यसअघि नै दरबार बनाउन लगाएका थिए । १९३३ साल फागुनमा जङ्गबहादुरको मृत्युपछि पनि यो दरबारमा उनका रानी, महारानी र छोराछोरी बसिरहेका थिए । १९४२ सालमा शमशेर खलकले विद्रोह गरेपछि जङ्गबहादुरका सन्तान लाखापाखा लागे । त्यसपछि यो दरबार देवशमशेरको स्वामित्वमा पुगेको इतिहासकार पुरुषोत्तमशमशेर जबराले आफ्नो पुस्तकमा उल्लेख गर्नुभएको छ  ।१९५८ सालमा देवशमशेरलाई पदमुक्त गरिएपछि तत्कालीन शासक चन्द्रशमशेरले दरबारमाथि आँखा लगाए । जङ्गबहादुरले बनाएको पाँचतले दरबार १९६६÷६७ सालतिर तोडफोड गरी तत्कालीन इन्जिनियरहरू कुमारनरसिंह राणा र किशोरनरसिंह राणाबाट महल तयार गराई चन्द्रशमशेरले आफ्नो छोरा बबरशमशेरलाई दिएको इतिहासकार जबराको ‘राणाकालीन प्रमुख ऐतिहासिक दरबारहरू’ भन्ने पुस्तकमा उल्लेख छ ।",
      "link": "https://gorkhapatraonline.com/news/171492",
      "image": "https://gorkhapatraonline.com/storage/media/302590/conversions/sigha-durbar-_gen_G-_ADHIKARI-KABIN00008-original-thumb.jpg"
    },
    {
      "slug": "171491",
      "title": "जनजीवन सामान्य बन्दै",
      "timestamp": 1757635200000,
      "source": "gp",
      "content": "नवयुवा (जेनजी) को नेतृत्वमा काठमाडौँलगायत देशभर भएको प्रदर्शन हिंसात्मक भई अकल्पनीय जनधनको क्षतिसँगै लगभग नियन्त्रणबाहिर पुगेको सुरक्षा अवस्था बिस्तारै लयमा फर्किन थालेको छ । मुलुकको विषम परिस्थितिलाई दृष्टिगत गर्दै थप जनधनको क्षति हुन नदिन नेपाली सेनाले मङ्गलबार रातिदेखि सुरक्षाको ‘कमान्ड’ सम्हालेसँगै थप हिंसात्मक गतिविधि रोकिएका छन् ।",
      "longContent": "काठमाडौँ, भदौ २७ गते । नवयुवा (जेनजी) को नेतृत्वमा काठमाडौँलगायत देशभर भएको प्रदर्शन हिंसात्मक भई अकल्पनीय जनधनको क्षतिसँगै लगभग नियन्त्रणबाहिर पुगेको सुरक्षा अवस्था बिस्तारै लयमा फर्किन थालेको छ । मुलुकको विषम परिस्थितिलाई दृष्टिगत गर्दै थप जनधनको क्षति हुन नदिन नेपाली सेनाले मङ्गलबार रातिदेखि सुरक्षाको ‘कमान्ड’ सम्हालेसँगै थप हिंसात्मक गतिविधि रोकिएका छन् । आपराधिक गतिविधि नियन्त्रण गर्न सेना परिचालन भएपछि आगजनी, तोडफोड, लुटपाट र उच्छृङ्खल गतिविधि रोकिएको छ । यससँगै जनजीवन पुनः सामान्य बन्दै मुलुक फेरि शून्यबाट सम्हालिने प्रयासमा जुटेको छ । हिंसात्मक प्रदर्शनका क्रममा आगजनी र तोडफोडले ध्वस्त भएका मुलुककै मुख्य प्रशासनिक क्षेत्र सिंहदरबार, सर्वोच्च अदालत, राष्ट्रपति भवनलगायतका ऐतिहासिक भवनमा लगाइएको आगो नियन्त्रणमा लिई सामान्य सरसफाइपछि ती कार्यालयको सेवा पुनः सञ्चालनको प्रयास भइरहेको छ । नेपाली सेनाका प्रवक्ता राजाराम बस्नेतले शान्ति सुरक्षाको अवस्था सुदृढ बनाई जनजीवन सामान्य बनाउनेतर्फ प्रयास भइरहेको बताउनुभयो । उहाँले भन्नुभयो, “हाम्रो पहिलो दायित्व शान्ति सुरक्षा कायम गरी जनजीवन सामान्य बनाउनु रहेकाले सोही अनुसार सुरक्षा तैनाथी बढाइएको छ ।” काठमाडौँ महानगरपालिकालगायतका स्वयम्सेवी संस्थाहरू आन्दोलनका क्रममा क्षतिग्रस्त बनेका ऐतिहासिक संरचना र मुख्य सडक सफा गरी आवतजावत सहज बनाउने प्रयासमा जुट्न थालेका छन् । महानगरले ट्याङ्करमार्फत सडकमा रहेको खरानी पखाल्नुका साथै फोहोर सफा गर्न थालेको छ । महानगरका सूचना अधिकारी नूरनिधि न्यौपानेले सडकमा रहेका फोहोर र खरानी लगभग सफा गरी सामान्य अवस्थामा फर्काइएको र अन्य भौतिक संरचना सफाइ पनि क्रमशः हुने बताउनुभयो । सुरक्षा अवस्था बिस्तारै सामान्य बन्न थालेपछि महत्वपूर्ण संरचना सुरक्षार्थ तैनाथ सुरक्षाकर्मी र कर्मचारी भग्नावशेष सफाइमा जुट्न थालेका छन् । उपत्यकाका अधिकांश सरकारी तथा ठुला व्यापारिक भवन आगजनी र तोडफोडबाट ध्वस्त भए पनि आसपासका निजी सम्पत्तिमा थप क्षति हुन नदिन नेपाली सेनासहित नेपाल प्रहरी, सशस्त्र प्रहरी तथा कामपाको वातावरण विभाग र जुद्ध वारुणयन्त्रको टोली जुटेको छ । मुलुककै राजधानीको सुरक्षा हेर्ने उपत्यका प्रहरी कार्यालय रानीपोखरीलगायत काठमाडौँ, ललितपुर र भक्तपुरका अधिकांश प्रहरी युनिट र सवारीसाधन जलेर खरानी भएका छन् । प्रदर्शनकारीले पु¥याएको अकल्पनीय क्षतिका कारण कति प्रहरी मारिए र कति हतियार लुटियो भन्नेबारे अझै यकिन भइनसकेको प्रहरी प्रधान कार्यालयले जनाएको छ ।  यद्यपि ध्वस्त भएका प्रहरी युनिटलाई पुनः नियमित सञ्चालनमा ल्याई नागरिकको सुरक्षार्थ जुट्न प्रहरीले कार्यालय सफाइ र सञ्चालन प्रयास गरिरहेको छ । सुरक्षा व्यवस्था लयमा फर्काइँदै प्रदर्शनकारीले प्रहरीका हतियार लुटपाट गरी सरकारी तथा निजी सम्पत्ति आगजनी, तोडफोड र लुटपाट गरेपछि उत्पन्न विषम परिस्थिति नियन्त्रणमा लिन मङ्गलबार रातिदेखि सेना परिचालन भएको थियो । सेनाले बैङ्क तथा वित्तीय संस्थामा लुटपाट गर्ने समूहलाई नियन्त्रणमा लिई झन्डै नियन्त्रणबाहिर पुगेको सुरक्षा अवस्थालाई पुनः लयमा फर्काउँदै छ ।सैनिक मुख्यालय जङ्गी अड्डाका अनुसार काठमाडौँ तथा मुलुकको सम्भावित सुरक्षा चुनौती विश्लेषण गरी देशभर सुरक्षा सतर्कता बढाइएको छ । सोही अनुसार सेनाले सुरक्षा तैनाथी र गस्ती बढाउँदै लगेको छ । प्रहरीबाट कति हतियार लुटिए भन्ने यकिन हुन नसके पनि ती हतियार दुरुपयोग भए अवस्था जटिल हुने भएकाले ती नियन्त्रणमा लिन सेनाले सूक्ष्म अपरेसन सुरु गरेको छ । यसै क्रममा विभिन्न बैङ्क तथा वित्तीय संस्थाबाट लुटिएका नगद, जिन्सी र हतियार सेनाले नियन्त्रणमा लिइसकेको जनाएको छ । लुटिएका हतियार नियन्त्रणमा लिन सेनाले देशभरका मुख्य नाका सूक्ष्म निगरानी गरिरहेको छ । काठमाडौँको महाराजगन्जस्थित भाटभटेनी सुपर मार्केट तोडफोड तथा लुटपाट गर्ने अन्य क्षेत्रमा शङ्कास्पद गतिविधिमा संलग्न कैयौँ व्यक्तिबाट सेनाले लाखौँ रुपियाँ र झन्डै ५० थान हतियार बरामद गरिसकेको जनाएको छ ।हतियार बुझाउन आग्रह आन्दोलनका क्रममा कोही कसैले सुरक्षाकर्मीबाट लुटिएको वा फेलापारेका हतियार गोलीगठ्ठा वा सुरक्षा सामग्री नजिकको सुरक्षाकर्मीलाई यथाशीघ्र बुझाउन पनि सेनाले आग्रह गरेको छ ।त्यस्ता हतियार दुरुपयोग भई थप ठुलो जनधनको क्षति हुन सक्ने भन्दै सेनाले ती हतियारको सूचना दिन पनि सबैमा आग्रह गरेको छ । हतियार नबुझाइएको फेला पार्नसाथ त्यस्ता व्यक्ति वा समूहलाई कानुनबमोजिम कडा कारबाही गर्नेसमेत सेनाले जनाएको छ । साथै सेनाले यो संवेदनशील परिस्थितिमा सुरक्षा निकायका पोसाक अनधिकृत प्रयोग नगर्न पनि आग्रह गरेको छ ।अराजक गतिविधि नगर्न चेतावनी यसै बिच सेनाले आन्दोलनका नाममा अराजक व्यक्ति र समूहले घुसपैठ गरी व्यक्तिगत र सार्वजनिक सम्पत्ति तोडफोड नगर्न चेतावनी दिँदै त्यस्ता गतिविधिमा संलग्नलाई कडा कारबाही गरिने जनाएको छ । साथै सेनाले राष्ट्रिय एकता, समाजिक सद्भाव कायम गरी जनजीवन सामान्य बनाइराख्ने आ–आफ्नो दायित्वलाई निरन्तरता दिन पनि सबैमा आग्रह गरेको छ ।",
      "link": "https://gorkhapatraonline.com/news/171491",
      "image": "https://gorkhapatraonline.com/storage/media/302589/conversions/HB_KTM_1000232162-original-thumb.jpg"
    },
    {
      "slug": "171489",
      "title": "गणतन्त्र र लोकतान्त्रिक मूल्यमा सम्झौता अस्वीकार्य : रास्वपा",
      "timestamp": 1757548800000,
      "source": "gp",
      "content": "राष्ट्रिय स्वतन्त्र पार्टी (रास्वपा) ले संविधानको मर्म, सङ्घीय गणतान्त्रिक शासन व्यवस्था, लोकतान्त्रिक मूल्य र मान्यतामा कसैसँग सम्झौता गर्न नसकिने बताएको छ ।",
      "longContent": "काठमाडौं, भदौ २६ गते । राष्ट्रिय स्वतन्त्र पार्टी (रास्वपा) ले संविधानको मर्म, सङ्घीय गणतान्त्रिक शासन व्यवस्था, लोकतान्त्रिक मूल्य र मान्यतामा कसैसँग सम्झौता गर्न नसकिने बताएको छ । रास्वपाले आज तीन बुँदे तात्कालीन प्र्रस्ताव जारी गर्दै नेपालको संविधानको मर्म, सङ्घीय गणतान्त्रिक शासन व्यवस्था, विधिको शासन, नागरिक सर्वोच्चता, बहुलवाद र मौलिक हकको प्रत्याभूति जस्ता आधारभूत लोकतान्त्रिक मूल्य र मान्यता कसैसँग कहिल्यै सम्झौना नगर्ने स्पष्ट पारेको हो । कार्यवाहक सभापति डोलप्रसाद अर्यालका नाममा जारी प्रस्तावमा राष्ट्रपतिको प्रत्यक्ष पहल र संवादका आधारमा आसन्न संक्रमणकालीन राजनीतिक कोर्सलाई संरक्षकत्व दिनुपर्नेमा जोड दिइएको छ । रासस",
      "link": "https://gorkhapatraonline.com/news/171489",
      "image": "https://gorkhapatraonline.com/storage/media/302582/conversions/Rastra-Swatantra-party-original-thumb.jpg"
    },
    {
      "slug": "171486",
      "title": "इन्द्रजात्रा सकियो (फोटो फिचर)",
      "timestamp": 1757548800000,
      "source": "gp",
      "content": "इन्द्रजात्राको अन्तिम दिन लिङ्गो ढलाइने साइत १०ः३२ को भएता पनि पुन साइत निकाली साँझ ढलाइएको हो।  यो सँगै यस वर्षको इन्द्रजात्रा सम्पन्न भएको छ।",
      "longContent": "मनोजरत्न शाही काठमाडौं, भदौ २६ गते।  गत बिहिबार सुरु भएको इन्द्रजात्रा (येँया) इन्द्रध्वजापातनसँगै सकिएको छ।  बिहीबार साँझ ५ः३८ को साइतमा इन्द्रध्वजापातन गरिएको हो।  देशको विषम परिस्थितीलाई हेरि आज इन्द्रजात्राको अन्तिम दिन  नानीचा याः को दिन भएता पनि रथयात्रा भने गरिएन।  कुमारी घरमा नै विधिवत पूजामात्र गरिएको हो।  इन्द्रजात्राको अन्तिम दिन लिङ्गो ढलाइने साइत १०ः३२ को भएता पनि पुन साइत निकाली साँझ ढलाइएको हो।  यो सँगै यस वर्षको इन्द्रजात्रा सम्पन्न भएको छ।",
      "link": "https://gorkhapatraonline.com/news/171486",
      "image": "https://gorkhapatraonline.com/storage/media/302574/conversions/indra2-original-thumb.jpg"
    },
    {
      "slug": "171481",
      "title": "भागेका १६६ कैन्दीबन्दी सुरक्षाकर्मीको नियन्त्रणमा",
      "timestamp": 1757548800000,
      "source": "gp",
      "content": "देशका विभिन्न कारागारबाट भागेका  १६६ कैन्दीबन्दीलाई सुरक्षाकर्मीले पक्राउ गरेका छन्।   नेपाली सेना ,सशस्त्र प्रहरी बल र नेपाल प्रहरीको  संयुक्त टोलीले जिल्लाका विभिन्न भागबाट आज उनीहरूलाई नियन्त्रणमा लिएको हो।",
      "longContent": "काठमाडौं,  भदौ २६ गते। देशका विभिन्न कारागारबाट भागेका  १६६ कैन्दीबन्दीलाई सुरक्षाकर्मीले पक्राउ गरेका छन्। नेपाली सेना ,सशस्त्र प्रहरी बल र नेपाल प्रहरीको  संयुक्त टोलीले जिल्लाका विभिन्न भागबाट आज उनीहरूलाई नियन्त्रणमा लिएको हो। जिल्ला प्रहरी कार्यालयका अनुसार भीमफेदी कारागारबाट भागेका ४४० जना मध्ये ७८, जिल्लाको बालसुधार गृहबाट भागेका ७२ मध्ये चार ,नक्खु कारागारका सात, केन्द्रीय कारागारका दुई जना,कास्की कारागारका एक,तनहुँका दुई, कारागार पहिचान नभएका ३५ जनालाई पक्राउ गरिएको हो।",
      "link": "https://gorkhapatraonline.com/news/171481",
      "image": "https://gorkhapatraonline.com/storage/media/302568/conversions/gorkha-karagar-original-thumb.jpg"
    },
    {
      "slug": "171480",
      "title": "वैधानिक प्रक्रियामार्फत नयाँ सरकार गठन गर्नुपर्छ : पूर्व राष्ट्रपति भण्डारी",
      "timestamp": 1757548800000,
      "source": "gp",
      "content": "पूर्व राष्ट्रपति विद्यादेवी भण्डारीले संविधानको मर्म र भावनालाई आत्मसात् गर्दै संवैधानिक प्रावधानअनुसार अगाडि बढ्नुपर्नेमा जोड दिनुभएको छ।",
      "longContent": "काठमाडौँ, भदौ २६ गते।  पूर्व राष्ट्रपति विद्यादेवी भण्डारीले संविधानको मर्म र भावनालाई आत्मसात् गर्दै संवैधानिक प्रावधानअनुसार अगाडि बढ्नुपर्नेमा जोड दिनुभएको छ। पूर्व राष्ट्रपति भण्डारीले आज प्रेस विज्ञप्ति जारी गरी ‘जेनजी’को आन्दोलनपछि प्रधानमन्त्रीले दिनुभएको राजीनामा स्वीकृत भइसकेको र संविधानबमोजिम गठित राष्ट्रपति एवं जननिर्वाचिन संस्थाहरू कायमै रहेको अवस्थामा आन्दोलनरत पक्षको माग र चाहनालाई समेत अभिव्यक्त गर्नेगरी संविधानिक व्यवस्थाबमोजिम मुलुकलाई राजनीतिक निकास दिनुपर्नेमा जोड दिनुभएको हो।   उहाँले ‘जेनजी’ आन्दोलनमा भएको मानवीय क्षति र भौतिक क्षतिप्रति दुःख व्यक्त गर्दै आन्दोलनका क्रममा के कसरी हिंसात्मक गतिविधि भए भन्ने समीक्षा गर्न पनि आग्रह गर्नुभएको छ।",
      "link": "https://gorkhapatraonline.com/news/171480",
      "image": "https://gorkhapatraonline.com/storage/media/302569/conversions/Bidhya-bhandari-original-thumb.jpg"
    },
    {
      "slug": "171478",
      "title": "फरार रहेका सञ्जय टक्ला पक्राउ",
      "timestamp": 1757548800000,
      "source": "gp",
      "content": "जेनजी आन्दोलनका क्रममा नख्खु कारागारबाट फरार भएका सञ्जय टक्ला पक्राउ परेका छन्।",
      "longContent": "केदार तिमल्सिनाबनेपा, भदौ २६ गते ।  जेनजी आन्दोलनका क्रममा नख्खु कारागारबाट फरार भएका सञ्जय टक्ला पक्राउ परेका छन्।  इलाका प्रहरी कार्यालय मङ्गटारको प्रहरी टोलीले सवारी चेकजाँच गर्ने क्रममा बिहीबार दिउँसो करिब ४ बजे बिपी राजमार्गको मङ्गलटारबाट पक्राउ गरेको हो। जनकपुरबाट काठमाडौँ आउँदै गरेको निजी कार चेकजाँच गर्ने क्रममा फरार रहेका टक्लालाई प्रहरी पक्राउ गरेको जिल्ला प्रहरी कार्यालय काभ्रेपलाञ्चोकले जनाएको छ। जनकपुर बम काण्डमा दोषी ठहर भएर जन्मकैदको सजाय काटिरहेका टक्ला जेनजीको आन्दोलनका क्रममा मङ्गलबार राति नख्खु कारागारबाट भागेका थिए।  उनीमाथि मिडिया व्यवसायी अरुण सिङ्घानियाको हत्याको आरोपमा समेत अदालतमा मुद्दा चलेको थियो।  पक्राउ परेका टक्लालाई जिल्ला प्रहरी कार्यालयको टोलीले जिल्लामा ल्याउँदै गरेको प्रहरीले जनाएको छ।",
      "link": "https://gorkhapatraonline.com/news/171478",
      "image": "https://gorkhapatraonline.com/storage/media/302565/conversions/Sanjaya1-original-thumb.jpg"
    },
    {
      "slug": "171469",
      "title": "धरहरामा मान्छेको भीडभाड, अरू क्षेत्रमा अवस्था सामान्य : नेपाली सेना",
      "timestamp": 1757548800000,
      "source": "gp",
      "content": "नेपाली सेनाले धरहराबाहेक काठमाडौँ उपत्यकाका सबै क्षेत्रमा अवस्था सामान्य रहेको बताएको छ।",
      "longContent": "काठमाडौँ, भदौ २६ गते।  नेपाली सेनाले धरहराबाहेक काठमाडौँ उपत्यकाका सबै क्षेत्रमा अवस्था सामान्य रहेको बताएको छ।  नेपाली सेनाका सूचना अधिकारी सहायकरथी राजाराम बस्नेतका अनुसार धरहरा क्षेत्रमा भने हिजोदेखि नै मान्छेको भीड भएको अवस्था छ। त्यस क्षेत्रमा कसरी मान्छे भीड लागेको हो भन्ने जिज्ञासामा उहाँले भन्नुभयो, ‘हामीले मनिटरिङ गरिरहेका छौं।  मान्छे हिँड्न पाएर त्यहाँ पुगेका होइनन्।  त्यही क्षेत्रका मानिस त्यहाँ जम्मा हुनुभएको हो।  प्रायजसो, हिजोदेखि नै यस क्षेत्रमा मानिस जम्मा भएको अवस्था छ। ”नेपाली सेनाले यी गतिविधिको निगरानी गरिरहेको उहाँको भनाइ छ।  बस्नेतले भन्नुभयो, “अत्यावश्यक सेवाबाहेक  आवतजावतमा रोक छ।  यस्तो बेलामा सभा, सम्मेलन गर्न पाइँदैन।  हामीले निगरानी गरिरहेका छौँ। ”उहाँले धरहरा क्षेत्रमा कुनै तनावगस्त स्थिति भने नरहेको जानकारी दिनुभयो।  नेपाली सेनाले काठमाडौँ, ललितपुर र भक्तपुरमा सुरक्षाको विश्लेषण गदै बिहीबार पनि निषेधाज्ञा तथा कर्फ्यू जारी राखेको छ।",
      "link": "https://gorkhapatraonline.com/news/171469",
      "image": "https://gorkhapatraonline.com/storage/media/302554/conversions/nepal-Army1-original-thumb.jpg"
    },
    {
      "slug": "171466",
      "title": "भागेका कैदीलाई सम्पर्कमा आउन प्रहरीको अनुरोध",
      "timestamp": 1757548800000,
      "source": "gp",
      "content": "नेपाल प्रधरी प्रधान कार्यालयले आन्दोलनका क्रममा हिरासतमा रहेका अभियुक्त र अदालतबाट तोकिएको सजाय भुक्तान नगरी कारागारबाट भागेका अभियुक्त र बन्दीलाई सम्पर्कमा आउन आग्रह गरेको छ ।",
      "longContent": "काठमाडौँ, भदौ २६ गते ।  नेपाल प्रहरी प्रधान कार्यालयले आन्दोलनका क्रममा हिरासतमा रहेका अभियुक्त र अदालतबाट तोकिएको सजाय भुक्तान नगरी कारागारबाट भागेका अभियुक्त र बन्दीलाई सम्पर्कमा आउन आग्रह गरेको छ । विज्ञप्ति सार्वजनिक गर्दै प्रहरी महानिरीक्षकको सचिवालयले यस्तो अनुरोध गरेको हो । महानिरीक्षकको सचिवालयले भनेको छ, ‘अनुसन्धानकाक्रममा हिरासतमा रहेका अभियुक्त र कैदी बन्दीलाई सम्बन्धित जिल्लाको जिल्ला प्रहरी कार्यालय, स्थानीय प्रहरी एकाइ वा अन्य सुरक्षा निकायको स्थानीय कार्यालयमा समेत यथाशिघ्र सम्पर्कमा आउनुहुन अनुरोध गरिएको छ।’",
      "link": "https://gorkhapatraonline.com/news/171466",
      "image": "https://gorkhapatraonline.com/storage/media/302547/conversions/Nepal-polic-original-thumb.jpg"
    },
    {
      "slug": "171462",
      "title": "संवैधानिक दायरामा रहेर निकासको खोजी : राष्ट्रपति",
      "timestamp": 1757548800000,
      "source": "gp",
      "content": "राष्ट्रपति रामचन्द्र पौडेलले मुलुकलाई संवैधानिक दायरामा रहेर निकास दिने प्रयासमा रहेको बताउनुभएको छ ।",
      "longContent": "काठमाडौँ, भदौ २६ गते । राष्ट्रपति रामचन्द्र पौडेलले मुलुकलाई संवैधानिक दायरामा रहेर निकास दिने प्रयासमा रहेको बताउनुभएको छ । रामचन्द्र पौडेलले बिहीबार लिखित सम्बोधनमार्फत देशलाई कसरी निकास दिन सकिन्छ भनेर आफू प्रयासमा रहेको उल्लेख गर्नुभएको छ । उहाँले नेपाली दाजुभाइ तथा दिदीबहिनीका नाममा एक लिखित सम्बोधनमार्फत् जारी गर्नुभएको बक्तब्यमा भनिएको छ, ‘‘आन्दोलनकारी नागरिकको माग सम्बोधन गर्न छिटोभन्दा छिटो समस्याको निदानको खोजी भईरहेको विश्वस्त हुन र संयमतापूर्वक मुलुकमा शान्ति सुब्यवस्था कायम गर्ने काममा सहयोग गर्न सबै पक्षलाई आग्रह गर्दछु ।’’",
      "link": "https://gorkhapatraonline.com/news/171462",
      "image": "https://gorkhapatraonline.com/storage/media/302541/conversions/rampp-original-thumb.jpg"
    },
    {
      "slug": "171458",
      "title": "मृत महिलाको सनाखत हुन सकेन",
      "timestamp": 1757548800000,
      "source": "gp",
      "content": "तनहुँको व्यास नगरपालिका–१, तालघरेस्थित डिहीगाउँ र रानीगाउँ जाने पक्की पुलमुनि फेला परेकी मृत महिलाको सनाखत हुन सकेको छैन ।",
      "longContent": "अमरराज नहर्कीतनहुँ, भदौ २६ गते । तनहुँको व्यास नगरपालिका–१, तालघरेस्थित डिहीगाउँ र रानीगाउँ जाने पक्की पुलमुनि फेला परेकी मृत महिलाको सनाखत हुन सकेको छैन । भदौ २३ गते दिउँसो ३:२५ बजे करिब ३५ वर्षकी महिलालाई बुल्दी खोलामा डुबिरहेको अवस्थामा उद्धार गरी प्रदेश अस्पताल तनहुँ लगिएको थियो । तर उपचारकै क्रममा उहाँको मृत्यु भएको जिल्ला प्रहरी कार्यालय तनहुँका सूचना अधिकारी प्रहरी नायब उपरीक्षक अशोक थापाले जानकारी दिनुभयो । मृतकको शव हाल प्रदेश अस्पताल दमौलीको शव गृहमा राखिएको छ । अहिलेसम्म पनि सनाखत नभएको थापाले बताउनुभयो । प्रहरीका अनुसार मृतक महिलाले भेण्टा (पर्पल) रङ्गको टिसर्ट लगाउनुभएको छ ।टिसर्टको अगाडि सेतो र खैरो रङ्गको गुडियाको चित्र छ । उहाँको उचाइ करिब ५ फिट २ इन्च रहेको प्रहरीले जनाएको छ । प्रहरीले उक्त हुलियासँग मेल खाने व्यक्तिलाई कोही कसैले चिनेमा तत्काल जिल्ला प्रहरी कार्यालय तनहुँ वा नजिकको प्रहरी कार्यालयमा सम्पर्क राख्न आग्रह गरेको छ ।",
      "link": "https://gorkhapatraonline.com/news/171458",
      "image": "https://gorkhapatraonline.com/storage/media/302535/conversions/death-women-original-thumb.jpg"
    },
    {
      "slug": "171450",
      "title": "आन्दोलनले रोकिएका यात्रुहरूको विमानस्थलमा भिड (फोटो फिचर)",
      "timestamp": 1757548800000,
      "source": "gp",
      "content": "जेनजी आन्दोलनले अवरुद्ध भएको अन्तर्राष्ट्रिय र डोमेस्टिक उडान वातावरण सहज भएपछि खुल्दा बाहिर जाने युवा तथा यात्रुको विमानस्थलमा भिड लागेको छ ।",
      "longContent": "विकास द्वारे काठमाडौँ, भदौ २६ गते । जेनजी आन्दोलनले अवरुद्ध भएको अन्तर्राष्ट्रिय र डोमेस्टिक उडान वातावरण सहज भएपछि खुल्दा बाहिर जाने युवा तथा यात्रुको विमानस्थलमा भिड लागेको छ । मुलुकको शासन व्यवस्था परिवर्तन हुने र स्वदेशमै रोजगारी पाउने विश्वास गरेका युवाहरू त्रिभुवन अन्तर्राष्ट्रिय विमानस्थलमा भेटिदा अझै त्यो वातावरण बन्न समय लाग्ने बताएका छन् ।  काम विशेषले काठमाडौँमा रहेका राष्ट्रिय तथा अन्तर्राष्ट्रिय यात्रुहरू गन्तव्यतर्फ जान अहिले विमानस्थलमा हतारिएको देखिन्छन् । दशैँ पनि अब नजिकैगर्दा काठमाडौँ बाहिर जाने यात्रुहरूको चाप बढ्दै गएको छ ।",
      "link": "https://gorkhapatraonline.com/news/171450",
      "image": "https://gorkhapatraonline.com/storage/media/302516/conversions/11-original-thumb.jpg"
    },
    {
      "slug": "171434",
      "title": "कारागारबाट भागेका चार कैदी पक्राउ",
      "timestamp": 1757548800000,
      "source": "gp",
      "content": "जिल्ला कारागार कास्की र जिल्ला कारागार म्याग्दीबाट भागेका चार जना कैदीबन्दीलाई जिल्ला प्रहरी कार्यालय बागलुङले नियन्त्रणमा लिएको छ।",
      "longContent": "नवराज नेपालीबागलुङ (गलकोट), भदौ २६ गते । जिल्ला कारागार कास्की र जिल्ला कारागार म्याग्दीबाट भागेका चार जना कैदीबन्दीलाई जिल्ला प्रहरी कार्यालय बागलुङले नियन्त्रणमा लिएको छ। कारागारबाट भागेर बागलुङ प्रवेश गर्दै गरेका उनीहरुलाई मालढुङ्गा चेकपोस्टबाट नियन्त्रणमा लिएको जिल्ला प्रहरी कार्यालय बागलुङका प्रहरी निरीक्षक केशव थापाले जानकारी दिनुभयो । जिल्ला कारागार कास्कीबाट भागेका ३ जना र जिल्ला कारागार म्याग्दीबाट भागेका १ जनालाई प्रहरीले नियन्त्रणमा लिएको हो । पक्राउ परेका सबै पुरुष हुन् । उनीहरू २२ देखि २७ वर्ष उमेर समुहका रहेको प्रहरीले जनाएको छ ।",
      "link": "https://gorkhapatraonline.com/news/171434",
      "image": "https://gorkhapatraonline.com/storage/media/302478/conversions/Pakrau-original-thumb.jpg"
    },
    {
      "slug": "171427",
      "title": "९४ नाल हतियार बरामद, दुई सयभन्दा बढी कैदी नियन्त्रणमा",
      "timestamp": 1757548800000,
      "source": "gp",
      "content": "नेपाली सेना लगायतका सुरक्षा निकायहरू परिचालनमा रहँदा सोमबार साँझदेखि मङ्गलबार बिहानसम्म विभिन्न स्थानमा सुरक्षा गतिविधि तीव्र बनेका छन्।",
      "longContent": "नेपाली सेनाको सक्रियता : कैदी नियन्त्रणदेखि शङ्कास्पद वस्तु डिस्पोजसम्मसप्तरी र रामेछापमा कैदी नियन्त्रण, काभ्रेको शङ्कास्पद वस्तु निस्क्रिय\n\nकाठमाडौँ, भदौ २५ गते । नेपाली सेनालगायतका सुरक्षा निकायहरू परिचालनमा रहँदा सोमबार साँझदेखि मङ्गलबार बिहानसम्म विभिन्न स्थानमा सुरक्षा गतिविधि तीव्र बनेका छन्। यस अवधिमा कैदी नियन्त्रणदेखि हतियार बरामद र शङ्कास्पद वस्तुको सुरक्षित डिस्पोजसम्मका महत्त्वपूर्ण कार्य सम्पन्न भएका छन्।नेपाली सेना परिचालन भएपश्‍चात मिति २०८२ भदौ २५ गते बेलुका १८.०० बजेदेखि मिति २०८२ भदौ १०.३० बजेसम्मको सुरक्षा अद्यावधिक विवरण अनुसार, सप्तरीको राजविराजस्थित जिल्ला कारागारबाट भाग्ने प्रयास गरिरहेका १९२ जना कैदीलाई नेपाली सेनाले नियन्त्रणमा लिएको छ। कञ्चनपुरको चाँदनी क्षेत्रमा भारततर्फ भाग्न खोजेका सात जना कैदीलाई भारतीय सीमा सुरक्षा बलले नियन्त्रणमा लिई नेपाली सेनालाई बुझाएको छ। त्यस्तै, एक जना कैदीलाई स्थानीयले नियन्त्रणमा लिई इलाका प्रहरी कार्यालयमा बुझाएका छन् भने १२ जना कैदी आफैं कारागारमा फर्किएका छन्।यसैबिच, रामेछाप जिल्ला कारागारमा कैदीहरूले बाहिर निस्कनुपर्ने मागसहित गरेको झडपलाई नियन्त्रणमा लिन सेनाले गोली चलाउँदा १२ जना कैदी घाइते र दुई जनाको मृत्यु भएको पुष्टि भएको छ।त्यसैगरी, काभ्रेपलान्चोकको बनेपा नगरपालिका–९, नयाँ बस्तीमा फेला परेको शङ्कास्पद वस्तु नेपाली सेनाले सुरक्षित तरिकाले डिस्पोज गरेको जनाएको छ।\n\n\n\n\nसुरक्षा निकायको संयुक्त प्रयासमा हालसम्म ९४ नाल विभिन्न हतियार बरामद भएको समेत जानकारी गराइएको छ।",
      "link": "https://gorkhapatraonline.com/news/171427",
      "image": "https://gorkhapatraonline.com/storage/media/302489/conversions/sena-aa-original-thumb.jpg"
    },
    {
      "slug": "171421",
      "title": "निकास संविधानसम्मत हुनुपर्छ : अध्यक्ष प्रचण्ड",
      "timestamp": 1757548800000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल ‘प्रचण्ड’ले जेन–जी पुस्ताले उठाएका मागहरूको निकास संविधानसम्मत र लोकतान्त्रिक प्रक्रियाबाटै हुनुपर्नेमा जोड दिनुभएको छ।",
      "longContent": "काठमाडौं, भदौ २५ गते । नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल ‘प्रचण्ड’ले जेन–जी पुस्ताले उठाएका मागहरूको निकास संविधानसम्मत र लोकतान्त्रिक प्रक्रियाबाटै हुनुपर्नेमा जोड दिनुभएको छ। अध्यक्ष प्रचण्डले बिहीबार सार्वजनिक गर्नु भएको प्रेस वक्तव्यमा वर्तमान चुनौतीपूर्ण परिस्थितिको समाधान संविधान र व्यवस्थापिका संसदभित्रै खोज्नुपर्ने उल्लेख गर्दै संविधानको विकल्प खोज्ने प्रयासले प्रतिगमनलाई मात्र फाइदा पुग्ने चेतावनी दिनुभयो।अध्यक्ष प्रचण्डले आन्दोलनका क्रममा सहादत प्राप्त युवाप्रति श्रद्धाञ्जली अर्पण गर्दै घाइतेहरूको शीघ्र स्वास्थ्यलाभको कामना गर्नुभयो। उहाँले भ्रष्टाचारविरुद्ध र सुशासनको पक्षमा उठाइएका मागहरू औचित्यपूर्ण रहेको बताउँदै आन्दोलनको पहिलो दिनमै भएको कठोर दमनले परिस्थिति चर्किएको टिप्पणी गर्नुभयो।उहाँले भन्नुभयो, “जेन–जी पुस्ताले उठाएका माग संविधान र वर्तमान संसदीय प्रक्रियाभित्र पूरा गर्न सकिने खालका छन्। त्यसैले निकास पनि संविधानमै आधारित हुनुपर्छ।”प्रचण्डले आन्दोलनको दोस्रो दिन भएका तोडफोड, आगजनी र लूटपाट जेन–जी पुस्ताको आदर्शविपरीत भएको उल्लेख गर्दै त्यस्ता घटनामा अवाञ्छित तत्वहरूको घुसपैठ देखिएको बताउनुभयो। उहाँले शान्तिपूर्ण आन्दोलनप्रति समर्थन व्यक्त गर्दै यस्ता घटनाको उच्चस्तरीय छानबिन आवश्यक रहेको धारणा राख्नुभयो।विगतमा जनयुद्ध, जनआन्दोलन र शान्ति प्रक्रियाबाट प्राप्त उपलब्धिहरूको स्मरण गर्दै प्रचण्डले लोकतान्त्रिक गणतन्त्रको रक्षा र सुदृढीकरण सबै राजनीतिक शक्तिको जिम्मेवारी भएको स्पष्ट गर्नुभयो। उहाँले प्रत्यक्ष कार्यकारी प्रणाली, सांसदलाई मन्त्री बन्न नपाउने व्यवस्था र सम्पत्ति छानबिन आयोग गठनजस्ता विषय माओवादी केन्द्रको फरक मतका रुपमा अझै यथावत् रहेको उल्लेख गर्दै संविधान संशोधनमार्फत समावेशी लोकतन्त्रलाई सुदृढ बनाउनुपर्नेमा जोड दिनुभयो।\n\n\n\n\n\nअध्यक्ष प्रचण्डले राष्ट्रपतिबाट भइरहेको पहल र शान्ति–सुरक्षा कायम गर्न सुरक्षा निकायले खेलेको भूमिकाको सराहना गर्दै सबै पक्षलाई संयमता, संवाद र सहकार्यतर्फ उन्मुख हुन अपिल गर्नुभयो।प्रेस वक्तव्यको पूर्ण विवरण यस प्रकार छ : जेन जी पुस्ताका युवाहरू तथा आदरणीय जनसमुदाय,\tसमुन्नत लोकतन्त्रको सपना साचेर सुशासनका पक्षमा जेन-जी पुस्ताले आव्हान गरेको आन्दोलनमा सहादत प्राप्त गर्नुहुने सम्पूर्ण युवाहरुमा भावपूर्ण श्रद्धाञ्जली तथा परिवारजनमा गहिरो संवेदना व्यक्त गर्दै घाइतेहरूको शीघ्र स्वास्थ्यलाभको कामना गर्दछु।\n१.    \tसुशासनको डरले आजभन्दा १४ महिनाअघि कांग्रेस र एमालेले मध्यरातमा सुरु गरेको असंवैधानिक र अप्राकृतिक गठबन्धनको पटाक्षेप दुःखद् रुपमा तपाई हाम्रासामु देखिएको छ। भ्रष्टाचारविरुद्ध सुशासन, सामाजिक न्याय र समृद्धिका पक्षमा मेरो नेतृत्वको सरकारले चालेका कदमबाट अत्तालिएका स्वार्थ समूहहरूको सेवामा गठबन्धन सरकार तल्लीन भएकै कारण जनताको आक्रोशले चरम रुप लियो। सामाजिक सञ्जाल प्रतिवन्ध तथा भ्रष्टाचारविरुद्ध जेन-जी पुस्ताले सुरु गरेको आन्दोलन सही थियो तर त्यसमाथी सरकारले पहिलो दिनमै बर्बर दमन र नरसम्हार मच्चायो।  \n२.  \tआन्दोलनको दोश्रो दिन व्यवस्थापिका संसद भवन, राष्ट्रपति निवास, सिंहदरबार, सर्वोच्च अदालत, अख्तियार, सुरक्षा निकायका कार्यालयलगायत दर्जनौं सार्वजनिक संरचना, राजनीतिक दलका कार्यालय, नीजि आवास, होटल, बैक, व्यावसायिक भवनहरुमा जे जसरी तोडफोड, लूटपाट र आगजनी गरियो, जसरी राजनीतिक व्यक्तित्वहरुमाथि भौतिक आक्रमण भयो, त्यो जेन-जी आन्दोलनकारीले गर्न सक्दैनन, ऊनीहरुबाट भएका होइनन् र भएका घटनाहरु उनीहरुको आदर्श अनुरुप पनि छैनन् भन्ने हाम्रो ठहर छ। हामी यी अकल्पनीय घटनाप्रति खेद प्रकट गर्दै आन्दोलनमा भएको बर्बर दमन, नरसंहार एवं लूटपाट र आगजनीका घटनाहरुको उच्चस्तरीय न्यायिक छानविन गर्न माग गर्दछौं।\n३.          केपी ओली नेतृत्वमा सरकार गठनपछि विश्वासको मत लिने क्रममा मैले संसदको रोष्टमबाट गठबन्धनको सरकार जुन उदेश्यले बनाइयो, सरकारकै कारण अहिलेको जस्तो अवस्था आउन सक्नेतर्फ सचेत गराएको थिएँ। त्यसपछि पनि हाम्रो पार्टीले सरकार गलत बाटोमा हिँडिरहेपछि सरकारलाई  सदन र सार्वजनिक कार्यक्रमहरुमा लगातार कठोर आत्मसमिक्षासहित सच्चिन बारम्बार आग्रह गरेको र कुशासनका शृंखला जारी नै रहेमा जनताको धैर्यताको बाँध कुनैपनि बेला फुट्नसक्ने भन्दै सचेत गराउँदै आएको थियो। हजारौं सहिद, वेपत्ता नागरिक तथा घाइते अपांग जनताको संघर्षबाट प्राप्त लोकतान्त्रिक गणतन्त्रको अभ्यासका क्रममा हामीबाट भए, गरेका कमीकमजोरीको निर्मम आत्मसमीक्षा गर्दै सुशासनमुखी उन्नत लोकतन्त्रका पक्षमा अघि बढ्न निरन्तर खबरदारी  गर्यौँ। तर, दुई तिहाई संख्याको दम्भमा सरकार संवेदनहीन बनिरह्यो। सरकार भने अहमकारकै बाटोमा लागि रह्यो। अझ सामाजिक संजालमा प्रतिबन्ध लगाउने तथा दमनको निरंकुश बाटोमै अघि बढिरह्यो। यसले सिर्जना गरेको परिस्थितिका कारण जेन जी  पुस्ताका युवाहरूसहित जनताको आक्रोश विष्फोट हुन पुग्यो। युवाहरुको आवाज सुन्नुको साटो सरकारले गरेको नरसंहारका कारण ठूलो मानवीय क्षति भयो।  \n४.       हामीले भ्रष्टाचारका विरुद्ध निरन्तर आवाज उठाउँदै आयौं। पछिल्लोपटक सरकारको नेतृत्व गर्दा समेत सुशासनको विषयमा निर्णायक पहलकदमी लिएको विदितै छ। प्रत्यक्ष निर्वाचित कार्यकारीदेखि सांसदहरु मन्त्री बन्न नपाउने र उच्चपदस्थ कर्मचारी तथा नेताहरुको सम्पत्ति छानबीनका लागि अधिकारसम्पन आयोगका पक्षमा हामीले आवाज उठायौं। आज जेनजी पुस्ताले समेत यिनै मुलभूत मुद्दालाई लिएर आन्दोलनमा उत्रनु हाम्रा लागि गर्वको कुरा हो। जेन जी पुस्ताले आन्दोलनको घोषणा गरेपछि हामीले त्यसको समर्थन गर्दै आन्दोलनमा बल प्रयोग नगर्न  सरकारलाई खबरदारी गरेको कुरा स्मरण गराउन चाहन्छु। आन्दोलनको दोश्रो दिन आयोजकको पूर्ववत घोषणाविपरीत अवाञ्छित तत्वहरूको घुसपैठ देखा पर्न थाल्यो। त्यस्ता तत्वहरुबाट नेपालको ऐतिहासिक धरोहर र गौरवका रुपमा रहेका सिंहदरबार सहितका संरचनामा जे जसरी लूटपाट र आगगजनीका घटना भए, ती इतिहासमै सर्बाधिक नकारात्मक घटना बन्न पुगे। जेनजी युवा र हामिले एउटै मुद्दा उठाइरहेका बेला पनि हाम्रो पार्टी कार्यालय, निजी निवास र राज्यका साझा संरचनामा कसले र किन आगो लगायो ? यसको बारेमा हामीले गम्भीर रुपमा सोच्नै पर्छ। यसखालका घटना जेन जि पुस्ताको घोषित नीति र आदर्शविपरीत छन् र उनीहरूबाट यस्तो हुन्छ भन्ने कल्पना पनि गर्न सकिँदैन।\n५.         कुनै बेला तत्कालिन सत्ताले जनताका कुरा नसुन्दा हामीले जनयुद्ध सुरु गर्नुपरेको थियो। जनयुद्ध कुनै रहर थिएन। जनयुद्ध जनतामाथि भइरहेको चरम शोषण, दमन र हिंसाविरुद्धको प्रतिरोध थियो। नेपालकै इतिहासमा पहिलोपटक पीँधमा रहेका  वर्ग, जाति, क्षेत्र र समुदायले आफ्नो आवाज मुखरित गरेँ। हजारौं जनताको बलिदान भयो। कैयन् अझै पनि वेपत्ता छन, अंगभंग र घाइते छन्। शान्ति, सुशासन र समृद्धिमा जानुपर्छ भन्ने विश्वासका साथ १२ बुदे सहमति, १९ दिने जनआन्दोलन हुँदै तत्कालीन ७ दलका तर्फबाट गिरिजाप्रसाद कोइराला र मैले बृहत शान्ति सम्झौतामा हस्ताक्षर गरेर देश संविधानसभामा प्रवेश गर्‍यो। राज्यको निर्मम दमनविरुद्ध जनयुद्ध, जनआन्दोलन र विभिन्न समुदायका जनताको बलिदानीपूर्ण संघर्षकै कारण हामीले लोकतान्त्रिक गणतन्त्रको संविधान कोर्न सफल भयौं। नेपालकै इतिहासमा पहिलोपटक दलित, महिला, आदिवासी जनजाति, थारु, मुस्लिम, मधेसी, कर्णाली, सुदूरपश्चिम लगायत उपेक्षित उत्पीडित वर्ग र समुदायको संविधानमार्फत अधिकारको ब्यवस्था गरियो। सिंहदरबारमा केन्द्रीत अधिकार गाउँसम्म पुग्यो। यो चानचुने उपलब्धि थिएन। आज नेपालको राजनीतिक इतिहासमा नयाँ अध्यायको चर्चा गर्दा हामीले इतिहासको यो बलिदानलाई स्मरण गरेर र यसकै जगमा टेकेर मात्रै अग्रगमनतर्फ  बढ्ने संकल्प गर्नुपर्दछ।  \n६.      \tहामीले संविधान कार्यान्वयनमा पर्याप्त गम्भीरता देखाउन नसक्दा व्यवस्थामाथि नै प्रश्न उठ्ने अवस्था सिर्जना भएको छ। त्यसो त संविधान जारी गर्ने बेलामा नै हामीले संविधानमा फरक मत राख्यौं। प्रत्यक्ष कार्यकारी रहने निर्वाचन प्रणालीको वकालत गरर्यौं, दलित, महिला, आदिवासी, जनजाति लगायतका समुदायका थप अधिकार सुनिश्चित गर्नुपर्ने एजेण्डाहरू फरक मतका रूपमा राख्यौं। २०४६ सालयताका  सार्वजनिक पद धारण गरेका उच्चपदस्थ नेता र कर्मचारीको सम्पत्ति छानविनका लागि अधिकारसम्पन्न आयोग गठन गर्नुपर्ने, सांसदहरू मन्त्री बन्न नपाइने र विज्ञहरु मन्त्री बन्नुपर्ने लगायतका हाम्रा फरक मत थिए। त्यतिखेर शक्ति सन्तुलनका हिसाबले संविधान जारी गर्नैपर्ने परिस्थितिमा लिखित फरक मत राखेर समेत हामीले संविधान जारी गरर्यौं । यी फरक मतहरु हाम्रा अहिले पनि छन्। हामीले अघि सारेका यिनै मतहरू सुनिश्चित नहुँदा र जारी भएको संविधान कार्यान्वयनमा समेत कांग्रेस र एमाले परम्पराभन्दा माथि उठन नसक्दा जनतामा आक्रोश चुलिन पुग्यो। आज तिनै मागलाई जेन जी पुस्ताले उठाएको छ। हामीले यसलाई सकारात्मक रूपमा लिएका छौं। आन्दोलनका कैयन् पीडादायी पक्ष भएपनि समग्रमा राष्ट्रले अग्रगमनतर्फ अघि बढ्ने सम्भावनाको ढोका खोलेको छ। यसका लागि जेन-जी पुस्ता विशेष धन्यवादको पात्र हुनुहुन्छ।\n७.  \tजेन-जी आन्दोलनका एजेण्डाहरूले यथास्थिति र तदर्थवादी शासन प्रणालीको साटो उन्नत लोकतन्त्रको माग गरेको छ। यो स्थितिमा आन्दोलनभित्र घुसेर प्रतिगामी तत्वहरुले  तोडफोड, आगजनी र विध्वंसमार्फत बलिदानीपूर्ण संघर्षबाट प्राप्त उपलब्धिहरुलाई उल्ट्याउने धृष्टता गरिरहेका छन्। हाम्रो स्पष्ट मत छ,  लोकतन्त्रको विकल्प समुन्नत र अझ बढी सुदृढ लोकतन्त्र, गणतन्त्रको विकल्प अझ सुदृढ गणतन्त्र मात्रै हो। जेनजी पुस्ताको माग  न लोकतान्त्रिक व्यवस्था र संविधानविरुद्ध थियो, न संसद् विघटनका पक्षमा  नै। उहाँहरुले उठाएका माग संविधान र वर्तमान संसदीय प्रक्रियाभित्रबाट पूरा हुन सक्छन् भन्नेमा हामी विश्वस्त छौं। \n८.    \tहाम्रो ठहर छ, कैयन् कमजोरीका वावजूद सामाजिक न्याय प्रत्याभूत गर्ने सवालमा, समावेशिताको सवालमा नेपाली जनताका प्रतिनिधिहरुले निर्माण गरेको अहिलेको संविधान तुलनात्मक रुपमा उत्कृष्ट संविधान हो। त्यसैले अहिलेको संक्रमणकालिन अवस्थाको निकास समेत संविधानसम्मत तरिकाले हुनुपर्दछ। संविधान र व्यवस्थापिका संसदको शून्यतामा खोजिने राजनीतिक निकासले अन्ततः प्रतिगमनलाई नै फाइदा पुर्‍याउने छ। त्यसैले संविधान कार्यान्वयनमा देखिएका चुनौतीहरुको गम्भीर समिक्षासहित समावेशी लोकतन्त्रको रक्षा गर्दै प्रत्यक्ष कार्यकारी रहने राजनीतिक प्रणालीका पक्षमा संविधान संशोधन गर्न सके मात्रै हामी समुन्नत लोकतन्त्रको विकास गर्न सक्छौं। यो पक्षलाई अत्यन्तै संवेदनशील र गम्भीररुपमा लिएर आन्दोलनकारी पक्षले आफ्नो भावी रणनीति विकास गर्ने विश्वास लिएका छौं। \n९.   \tनेकपा (माओवादी केन्द्र) नेपाली समाज रुपान्तरणका पक्षमा अडिग भएर लड्दै आएको पार्टी हो। हामीले समानता, स्वतन्त्रता र स्वाधीनताको लागि लामो संघर्ष गर्‍यौं।  त्यसैले हामी र अन्य पार्टी एउटै हो भन्ने भाष्य गलत भएको दोहोर्याउन चाहन्छौं। गणतन्त्रका लागि मुक्ति या मृत्युको कसम खाएर लड्ने पार्टी र जनताको त्यस आन्दोलनलाई दमनका भरमा सिध्याउन चाहने पार्टीहरु एउटै होइनन्। गणतन्त्रको अभ्यासका क्रममा भएका कमीकमजोरीको निर्मम समीक्षा गर्दै अघि बढ्ने पार्टी हो हाम्रो। नयाँ र राम्रो गर्नेलाई प्रोत्साहन गर्ने हाम्रो नीति हो। हामी यथास्थितमा बस्न चाहन्नौं। त्यसैले परिवर्तनविरोधीहरुबाट माओवादी केन्द्रबारे भइरहेका झूटो प्रचारको भ्रममा नपर्न सबैमा आग्रह गर्न चाहन्छौं। अग्रगामी परिवर्तनका पक्षमा हुने,  नेपाली जनता अधिकारसम्पन्न हुने, सुशासन र सामाजिक न्याय कायम गर्न सकिने सबैखाले आन्दोलन र पहलकदमीमा हाम्रो साथ, समर्थन रहने छ। \n१०. \tसंक्रमणकालिन परिस्थितिको फाइदा उठाउँदै धमिलो पानीमा माछा मार्ने प्रतिगामी सडयन्त्रविरुद्ध  सचेत रहँदै \tएकजुट \tभएर अघि बढन शान्ति, संविधान र गणतन्त्र पक्षधर सम्पूर्ण शक्ति र आमजनसमुदायसँग अपील गर्दछु। साथै, \tजनताको \tजीउधन, सार्वजनिक संरचना र निजी सम्पत्तिमा तोडफोड, लूटपाट र आगजनी लगायतका गतिविधि \tहुनसक्ने \tसम्भावनाप्रति सजग रहँदै जनतालाई आइपर्ने कुनै पनि खालको समस्यासँग जुध्नका लागि जनताको साथमा \tरही \tतम्तयार रहन पार्टीपंक्तिलाई निर्देशित गर्दछु।  \n\nअन्तमा,  जेन जी पुस्ताले उठाएका मागहरु संविधानसम्मत लोकतान्त्रिक प्रक्रियाबाट पुरा गर्न सम्मानित रास्ट्रपतिबाट भइरहेको पहल तथा शान्ति सुरक्षा कायम गर्दै त्यसमा सहजीकरण गर्न नेपाली सेनालगायतका सुरक्षा निकायले खेलिरहेको भुमिकाको सराहना गर्दै आवश्यक सहयोग पुर्याउन सबैसँग अपील गर्दछु। साथै प्रतिकूल अवस्थामा पनि भविष्यप्रति आशावादी हुन र विचलित नभई संविधानको रक्षा र लोकतन्त्रका पक्षमा दृढतापूर्वक उभिन आग्रह गर्दै सबै पक्षलाई संयमता, उच्च सुझबुझ, व्यापक संवाद र शान्तिपूर्णरुपमा निकासका पक्षमा लाग्न आव्हान गर्दछु। \nधन्यवाद।\n\n………………………\nप्रचण्ड\nअध्यक्ष",
      "link": "https://gorkhapatraonline.com/news/171421",
      "image": "https://gorkhapatraonline.com/storage/media/302450/conversions/prachand-original-thumb.jpg"
    },
    {
      "slug": "171383",
      "title": "जले मिसिल सुनुवाइ स्थगित",
      "timestamp": 1757548800000,
      "source": "gp",
      "content": "जेनजी आन्दोलनका क्रममा भएको आगजनीका कारण सर्वोच्च अदालतले मुद्दाको सुनुवाइ अनिश्चित समयका लागि स्थगन गरेको छ । आगजनीबाट मुद्दाका मिसिल, सूचना व्यवस्थापन तथा पेसी व्यवस्थापन प्रणाली र इजलासमा समेत पूर्ण रूपमा क्षति पुगेको छ । क्षतिका कारण मुद्दाको सुनुवाइ अर्को सूचना नभएसम्मका लागि स्थगित गरिएको हो ।",
      "longContent": "काठमाडौँ, भदौ २६ गते । जेनजी आन्दोलनका क्रममा भएको आगजनीका कारण सर्वोच्च अदालतले मुद्दाको सुनुवाइ अनिश्चित समयका लागि स्थगन गरेको छ । आगजनीबाट मुद्दाका मिसिल, सूचना व्यवस्थापन तथा पेसी व्यवस्थापन प्रणाली र इजलासमा समेत पूर्ण रूपमा क्षति पुगेको छ । क्षतिका कारण मुद्दाको सुनुवाइ अर्को सूचना नभएसम्मका लागि स्थगित गरिएको हो । सर्वोच्चसँगै उच्च अदालत पाटनले पनि अर्को सूचना जारी नभएसम्मका लागि सुनुवाइ स्थगित गरेको छ । काठमाडौँ जिल्ला अदालतमा पनि मुद्दा तत्काल सुनुवाइ हुने अवस्था छैन । उपत्यकाका अदालतमध्ये ललितपुर जिल्ला अदालत र भक्तपुरले भने निषेधाज्ञाको अवस्था अन्त्य भएसँगै सुनुवाइ गर्ने जनाएका छन् । यी दुई अदालतमा प्रदर्शनकारीले क्षति पु¥याएका छैनन् । आन्दोलनले परिस्थिति अनुकूल नरहेको र निषेधाज्ञा जारी रहेकाले न्यायिक काम कारबाही भने तत्काल हुन सकेको छैन । सर्वोच्च अदालतका मुख्य रजिस्टार विमल पौडेलले सूचना जारी गर्दै मिसिल, इजलास र सर्भरमा पूर्ण रूपमा क्षति पुगेकाले अर्को सूचना नभएसम्मका लागि सुनुवाइ स्थगितको जानकारी गराउनुभएको छ । आगजनीले अदालतका सम्पूर्ण कागजातमा क्षति पुगेपछि पौडेलले अदालतको लेटरहेडमा हस्तलिखित सूचना जारी गर्नुभएको छ । पौडेलले जारी गर्नुभएको सूचनामा भनिएको छ, “मिति २०८२/५/२५ गते भएको आगजनीका कारण सर्वोच्च अदालत प्रशासन पूर्ण रूपमा जली अदालतमा रहेका मुद्दाका मिसिल, सर्भर, इजलाससमेत नष्ट भएको हुँदा आजका लागि तोकिएका मुद्दाको पेसी स्थगित गरिएको र भोलिदेखिका पेसीमा रहेका मुद्दाको सुनुवाइ अर्को सूचना नभएसम्मका लागि स्थगित गरिएको व्यहोरासमेत जानकारीका लागि अनुरोध छ ।”मङ्गलबार दिउँसोबाट सर्वोच्चमा भएको आगजनी बुधबार दिउँसो दमकलको सहयोगमा नियन्त्रणमा लिएको थियो । सर्वोच्चमा रहेका नयाँ र अभिलेखमा रहेका झन्डै ६० हजार मुद्दामध्ये कति मिसिलमा क्षति पुग्यो भन्ने यकिन नभएको सर्वोच्च प्रशासनले जनाएको छ । अभिलेखका लागि राखिएको एनेक्स भवनमा रहेका मिसिलमा पनि क्षति पुगेको छ । जसमा तत्कालीन प्रधान न्यायालयदेखिका अभिलेख थिए । तीमध्ये धेरै जलेका र केही आधा जलेको अवस्थामा फेला परेका छन् । आगलागी नियन्त्रणपछि कर्मचारी र कानुन व्यवसायीले केही मिसिल भने सुरक्षित गरेका छन् । एनेक्स भवनमा रहेको सम्पादन शाखामा समेत आगजनी हुँदा धेरै पुराना दस्ताबेज पनि जलेको अनुमान गरिएको छ । बुधबार सुरक्षित गरिएका मिसिल पनि कतिपय आधा जलेको अवस्थामा रहेका छन् । निकालिएको सामग्री भवनबाहिर राख्नुपर्ने भएकाले त्रिपाललगायतका आवश्यक सामग्री उपलब्ध गराउन अदालत प्रशासनले अपिल पनि गरेको छ । सर्वोच्च मात्र होइन काठमाडौँ जिल्ला अदालतमा पनि अधिकांश मिसिलमा क्षति पुगेको छ । जिल्ला सरकारी वकिल कार्यालय काठमाडौँ र विशेष सरकारी वकिल कार्यालयमा रहेका मुद्दासँग सम्बन्धित धेरै फाइल जलेका छन् । सरकारवादी मुद्दाका धेरै मिसिल र निर्णय जलेका हुन् ।उपत्यकासँगै प्रदर्शनकारीले क्षति पु¥याएका उपत्यकाबाहिरका अन्य अदालतमा पनि मुद्दाको सुनुवाइ प्रभावित छ । कास्की जिल्ला अदालतमा पनि प्रदर्शनकारीले आगजनी गरेका छन् । उच्च अदालत जनकपुर र राजविराज इजलास र निषेधाज्ञा आदेश जारी भएका सबै क्षेत्रका अदालतका कामकारबाही ठप्प छन् ।",
      "link": "https://gorkhapatraonline.com/news/171383",
      "image": "https://gorkhapatraonline.com/storage/media/302407/conversions/5556-original-thumb.jpg"
    },
    {
      "slug": "171382",
      "title": "नेपाली सेनाको समन्वयमा संवाद प्रारम्भ, आज निर्णायक वार्ता",
      "timestamp": 1757548800000,
      "source": "gp",
      "content": "जेनजी अभियानको प्रदर्शनसँगै प्रधानमन्त्रीको राजीनामा, राजनीतिक रूपमा सृजित समस्या र नयाँ सरकार गठनका सन्दर्भमा उठेका विमर्शले देश नवीन मोडमा आइपुगेको छ । २६ वटा सामाजिक सञ्जाल बन्द गर्ने निर्णयविरुद्ध जेनजी अभियानले भदौ २३ र २४ गतेको प्रदर्शनपछि सरकार नै ढलेपछि देश नयाँ राजनीतिक गन्तव्य उन्मुख भएको हो ।",
      "longContent": "काठमाडौँ, भदौ २६ गते । जेनजी अभियानको प्रदर्शनसँगै प्रधानमन्त्रीको राजीनामा, राजनीतिक रूपमा सृजित समस्या र नयाँ सरकार गठनका सन्दर्भमा उठेका विमर्शले देश नवीन मोडमा आइपुगेको छ । २६ वटा सामाजिक सञ्जाल बन्द गर्ने निर्णयविरुद्ध जेनजी अभियानले भदौ २३ र २४ गतेको प्रदर्शनपछि सरकार नै ढलेपछि देश नयाँ राजनीतिक गन्तव्य उन्मुख भएको हो । जेनजी पुस्ताका माग सम्बोधन गर्ने सन्दर्भमा परामर्श पनि सुरु भएको छ । राष्ट्रपति एवं नेपाली सेनाका परमाधिपति रामचन्द्र पौडेल र नेपाली सेनाका प्रधानसेनापति अशोकराज सिग्देलबिच देशमा देखिएको राजनीतिक समस्या समाधान गरी संवाद र सहमतिका माध्यमबाट निकासको यात्रा प्रारम्भ गर्न निरन्तर विमर्श भइरहेको छ । उहाँहरूबिच जेनजी पुस्तालाई विश्वासमा लिएर देशलाई निकास दिने दिशातर्फ अघि बढ्ने सन्दर्भमा गहन विमर्श भइरहेको हो । राष्ट्रपतिका प्रेस सल्लाहकार किरण पोखरेलले राष्ट्रको निकासका लागि संवाद भइरहेको पुष्टि गर्नुभयो । प्रधानसेनापति सिग्देलले बुधबार जेनजी मुभमेन्ट अलायन्सका सदस्यसँग संवाद गर्नुभएको नेपाली सेनाका सूचना अधिकारी सहायक रथी राजाराम बस्नेतले जानकारी दिनुभयो । सिग्देलले बिहीबार देशले निकास पाउने गरी जेनजी अभियन्तासँग छलफल गर्नुहुने छ । जेनजी अभियन्ताले सेनासँगै आफ्नो समूहमा बृहत् छलफल गरेका छन् । जेनजी अभियन्ताहरू रक्षा बम र युजन राजभण्डारीले ‘देशले निकास पाएको’ बताउनुभएको छ । अभियन्ता राजभण्डारीले लेख्नुभएको छ, “सबैलाई बधाई, देशले निकास पायो ।” यसअघि अभियन्ता बमले सामाजिक सञ्जालमार्फत जेनजी समूहसँग छलफल गरेर निष्कर्षमा पुग्ने बताउनुभएको थियो । उहाँले “राष्ट्रपतिसँग भेट्न बोलाएर दुर्गा प्रसाईं र रास्वपा समूहसँग वार्तामा बस्नुस्, उहाँहरू पनि स्टेक होल्डर हो भनेर स्वयम् प्रधान सेनापतिले भनिसकेपछि जेनजी आन्दोलनका क्रममा भएको बलिदान र युगान्तकारी परिवर्तनको यात्रा तुहिने भएकाले हामीले त्यस प्रस्तावलाई अस्वीकार गर्दै नेपाली सेनाको मुख्यालयबाट बाहिरिएर प्रदर्शनकारी जेनजी समूहसँग छलफलका निम्ति तयारी गरिरहेका छौँ” भन्नुभएको थियो । कार्कीलाई जेनजीको अनुमोदन प्रधान सेनापति सिग्देलसँगको छलफलपछि जेनजी अभियन्ता सामाजिक सञ्जालमा खुला बहसमा सहभागी भए । १० हजारभन्दा बढी जेनजी पुस्ता र अभियन्ताले देशको परिस्थिति, तत्कालै गर्नुपर्ने काम र भावी कार्यदिशाका सन्दर्भमा पनि छलफल गरेका छन् । प्रधानमन्त्रीका लागि पूर्वप्रधान न्यायाधीश सुशीला कार्कीलाई छलफलमा सहभागी जेनजी पुस्ताको अत्यधिक मत प्राप्त भएको छ । उहाँको नेतृत्वमै अन्तरिम मन्त्रीपरिषद् गठन हुनुपर्नेमा जेनजी अभियन्ताको जोड छ । प्रधान सेनापति सिग्देलसँगको छलफलमा पनि जेनजी अभियन्ताले पूर्वप्रधान न्यायाधीश कार्कीको नेतृत्वमा अघि बढ्न प्रस्ताव गरेका छन् । छलफलमा प्रत्यक्ष निर्वाचित कार्यकारीको व्यवस्था, जेनजी पुस्तालाई समावेश गर्ने गरी सङ्घीय संसद्को निर्वाचन, २०४६ पछि सार्वजनिक पदमा बसेका सबै पदाधिकारीका सम्पत्ति छानबिन, भ्रष्टाचारका मुद्दाको न्यायिक छानबिन गरी कारबाही, सांसद मन्त्री बन्न नपाउने व्यवस्था गर्नुपर्नेसहितका विषयमा विमर्श भएको छ । यसै गरी प्रधानसेनापति सिग्देलले अभियन्ता दुर्गा प्रसाईंसँग पनि छलफल गर्नुभएको छ । छलफलपछि अभियन्ता प्रसाईंले प्रधान सेनापतिसँग देशको पछिल्लो अवस्था र आगामी बाटोबारे गहिरो छलफल भएको जानकारी दिनुभएको छ । उहाँले निष्कर्षसहित सामाजिक सञ्जालमा लेख्नुभएको छ, “मलाई नेतृत्वको मोह छैन । देशलाई जसरी निकास मिल्छ, त्यही नै मेरो प्राथमिकता हो ।”साथै धरान उपमहानगरपालिकाका प्रमुख हर्कराज साम्पाङ राई पनि छलफलका लागि सैनिक मुख्यालय पुगेर प्रधान सेनापति सिग्देलसँग संवाद गर्नुभयो । उहाँले देशको निकासका लागि नयाँ पुस्ताको र देश बनाउने सोच बोकेको नेतृत्व आवश्यक रहेको बताउनुभयो । उहाँ जङ्गी अड्डा पुग्दा समर्थकले काठमाडौँ महानगर प्रमुख शाह वा धरान उपमहानगर प्रमुख साम्पाङलाई देशको नेतृत्व दिनुपर्ने मागसहित नाराबाजी गरेका थिए । वैधानिक उपाय अपनाइयोस् : कांग्रेस नेपाली कांग्रेसले संयम, संवाद र एकताले शान्ति समाधान पहिल्याउन आग्रह गरेको छ । महामन्त्रीद्वय गगनकुमार थापा र विश्वप्रकाश शर्माले विज्ञप्तिमार्फत भदौ २३ र २४ गते दुई दिनमा भएका घटनाक्रमपछि देशलाई शान्ति र पुनर्निर्माणको दिशामा अघि बढाउन सबै पक्षले संयम र एकतासाथ प्रस्तुत हुन जरुरी रहेको बताउनुभएको छ । उहाँहरूले भन्नुभएको छ, “नेपाल देशको समुन्नति र सुन्दर भविष्यका लागि लोकतान्त्रिक प्रणालीको बाटोलाई नवीन ढङ्गले सुनिश्चित गर्ने गुरुत्तर दायित्वप्रति हामी सबै गम्भीर बन्न आवश्यक छ । मुलुकको सार्थक हित चाहने, शान्ति, सुशासन र समुन्नतिको मार्गमा हिँड्न चाहने सबैमा नेपाली कांग्रेस हार्दिक आह्वान गर्दछ ।”महामन्त्री थापा र शर्माले विषम परिस्थितिमा वार्ता र संवादमार्फत निकास दिनका लागि राष्ट्रपतिले लिनुभएको पहलकदमीको स्वागत गर्दै सबै पक्षसँग आवश्यक परामर्श गरी संवादबाट नै समाधान खोज्न आग्रह गर्नुभएको छ । उहाँहरूले नेपाली सेनालगायत सबै सुरक्षा निकायले शान्ति सुरक्षा कायम गर्न आआफ्नो स्थानबाट गरिरहेको प्रयास र संवाद प्रक्रियालाई आमनागरिक, नागरिक समाज, सञ्चारजगत्, अन्तर्राष्ट्रिय समुदाय सबै तहबाट पनि साथसहयोगका लागि अपिल गर्नुभएको छ । उहाँहरूले यो पहललाई जेनजी पुस्ताको भावनाबमोजिम नै निष्कर्षमा पु¥याउन आग्रह गर्दै ‘आवश्यकताको सिद्धान्त’ बमोजिम हुने निर्णयलाई पनि संविधानबमोजिम वैधानिक बाटोबाट नै अगाडिको यात्रा तय गर्न सकिन्छ र गर्नु पर्छ भन्ने कुराको स्मरण गराउनुभएको छ । विज्ञप्तिमा भनिएको छ, “विधि विहीनताले थप अराजकता निम्त्याउँछ त्यसैले वार्ताका क्रममा राष्ट्रपति र जेनजी पक्षलाई हामी आग्रह गर्छौं– अब देश चलाउन र निर्वाचन गर्न नयाँ राजनीतिक संरचना बनाउँदा देशमा लामो संवैधानिक रिक्तता र शून्यता आउन नदिन हरसम्भव वैधानिक उपाय अपनाइयोस्, संविधान र लोकतान्त्रिक बाटोबाट नै समाधान खोज्दै यो बेथितिको अन्त्यको मार्गचित्र तय गरियोस् । त्यसमा हाम्रो समर्थन रहने छ ।”लोकतान्त्रिक पद्धति अपनाइयोस् : एमाले नेकपा (एमाले) का महासचिव शङ्कर पोखरेल र उपमहासचिव प्रदीप ज्ञवालीले देशको विषम परिस्थितिमा अविचलित, एकताबद्ध र भविष्यप्रति आशावादी भएर अगाडि बढ्न आग्रह गर्नुभएको छ । विज्ञप्तिमार्फत निरङ्कुशतन्त्र, सशस्त्र द्वन्द्व, सामाजिक विद्वेषको चरम अवस्था र प्राकृतिक एवं मानवनिर्मित विपत्ति जस्ता असामान्य चुनौतीसँग जुध्दै र तिनीहरूमाथि विजय हासिल गर्दै यस विन्दुसम्म आइपुगेको उल्लेख छ । महासचिव पोखरेल र उपमहासचिव ज्ञवालीले यो प्रतिकूल अवस्था सधैँ नरहने बताउनुभएको छ । विज्ञप्तिमा अहिले समालिनु, एकताबद्ध हुनु र दृढ विश्वासका साथ अगाडि बढ्नु बढी महत्वपूर्ण हुने र राष्ट्र, लोकतन्त्र र कम्युनिस्ट आन्दोलन सबैका सामु गम्भीर चुनौती उत्पन्न भएको प्रतिकूल अवस्थामा यिनको रक्षाका रचनात्मक भूमिकाका लागि अपिल गरिएको छ । सचिव योगेश भट्टराईले पनि देशभित्रको आन्तरिक सहमति, संवैधानिक तथा लोकतान्त्रिक मूल्य, मान्यता अनुरूप निकास दिनु पर्ने बताउनुभएको छ । उहाँले विश्व समुदायले नेपालीको उक्त प्रयत्नलाई सहयोग गर्नु पर्ने बताउनुभएको छ ।",
      "link": "https://gorkhapatraonline.com/news/171382",
      "image": "https://gorkhapatraonline.com/storage/media/302398/conversions/Nepal-Army-Headquarter-1742385337-original-thumb.jpg"
    },
    {
      "slug": "171381",
      "title": "भवन र प्रमाण नष्ट जनतालाई नै कष्ट",
      "timestamp": 1757548800000,
      "source": "gp",
      "content": "जेनजीको नाममा सोमबार र मङ्गलबार भएको तोडफोड तथा लुुटपाटबाट देशभरका स्थानीय तहका प्रशासनिक भवन र तिनका वडा कार्यालयमा आगजनी हुँदा महत्वपूर्ण कागजातसहितका दस्ताबेज जलाइएपछि अत्यावश्यक सेवा प्रभावित भएका छन् ।",
      "longContent": "काठमाडौँ, भदौ २६ गते । जेनजीको नाममा सोमबार र मङ्गलबार भएको तोडफोड तथा लुुटपाटबाट देशभरका स्थानीय तहका प्रशासनिक भवन र तिनका वडा कार्यालयमा आगजनी हुँदा महत्वपूर्ण कागजातसहितका दस्ताबेज जलाइएपछि अत्यावश्यक सेवा प्रभावित भएका छन् । स्थानीय तहका प्रशासनिक र वडा कार्यालयमा रहेका महत्वपूर्ण दस्ताबेज, भौतिक सामग्री नष्ट भएपछि अब स्थानीय तहमा हुने जन्म दर्ता, मृत्यु दर्ता, विवाह दर्ता, सम्बन्धविच्छेद र बसाइँसराइ दर्ता जस्ता अत्यावश्यक कार्य प्रभावित भएका छन् । विकास निर्माणका योजना सम्झौता, सञ्चालन, नगरसभाका महत्वपूर्ण निर्णय, आवधिक र वार्षिक प्रतिवेदनका दस्ताबेज जलेर नष्ट हुँदा नागरिकलाई प्रदान गर्ने सेवामा दीर्घकालीन असर परेका छ । यस्तै नागरिकता, घरजग्गा सिफारिस, शिक्षा, स्वास्थ्य, कृषि, ऐतिहासिक तथा धार्मिक स्थलका दस्ताबेज नै नष्ट भई नागरिकले पाउने अत्यावश्यक सेवा प्रभावित भएका छन् ।  काठमाडौँ उपत्यकाका नगरपालिकाका र तिनका वडा कार्यालयसहित पोखरा महानगरपालिका, विराटनगर महानगरपालिका, इटहरी उपमहानगरपालिका, धरान, हेटौँडा, धनगढी उपमहानगरपालिका कार्यालय र तिनका वडा कार्यालय आगजानी गरी क्षति पु¥याइएका नेपाल नगरपालिका सङ्घले जनाएको छ । सङ्घले सहरी क्षेत्रका अधिकांश नगरपालिका र तिनका वडा कार्यालयमा क्षति पुगेपछि महत्वपूर्ण दस्ताबेज जलेर नष्ट भएको स्पष्ट पारेको छ । नागरिकलाई तल्लो तहबाट दिनुपर्ने सेवा प्रभावित भएसँगै अब पुनर्निर्माण र नवनिर्माण हुन लामो समय लाग्ने जनाइएको छ ।सुनसरीको इटहरी उपमहानगरपालिकाका प्रवक्ता दिवस पोखरेलले उपमहानगरपालिका कार्यालयमा आगजनी गर्दा अत्यावश्यक र महत्वपूर्ण दस्ताबेज जलेर नष्ट भएको जानकारी दिनुभयो । उहाँले भन्नुभयो, “उपमहानगरपालिका प्रशासनिक भवन, गाडी र मोटरसाइकल केही पनि छैन, अबको पुनर्निर्माण शून्यबाट गर्नु पर्छ, वर्तमान नेतृत्वलाई चित्त नबुझ्दा भोलि अर्को नेतृत्व आउँछ, अर्को नेतृत्वले पनि काम गर्ने सोही स्थानबाट नै हो । अब भवन र दस्ताबेज नै नभएपछि कहाँबाट कसरी सेवा दिने अन्योल छ ।” नेपाल सरकारको शिक्षा, स्वास्थ्य, कृषि, पर्यटनलगायतका क्षेत्रमा विनियोजन गरिएको बजेट प्रशासनिक भवन निर्माणमा फेरि खर्च गर्नुपर्ने हुँदा यसले देशलाई आर्थिक बोझ थपिने र विकास निर्माणको काम प्रभावित हुने उहाँले बताउनुभयो ।  काठमाडौँको कागेश्वरी मनोहरा नगरपालिकाका सूचना अधिकारी माधव खतिवडाले नगरपालिकाको प्रशासनिक भवनसहित चार वटा वडा कार्यालयको भवन क्षतविक्षत भएको बताउनुभयो । उहाँका अनुसार वडा नं. १, ६, ७ र ९ को वडा कार्यालय क्षति भएको छ । वडा नं. ६ र ७ को वडा कार्यालयका कागजात  बाहिर ल्याएर जलाइएको छ । वडा नं. ९ मा.पूर्ण रूपमा क्षति पुगेको छ । “अहिले नगरपालिकाले छिटो र सहज रूपमा सेवा प्रवाह गर्ने गरी काम आवश्यक समन्वय र सहजीकरण गरिरहेको छ, केही दिनमा सेवा नियमित हुन्छ,” उहाँले भन्नुभयो । काभ्रेको बनेपा नगरपालिकाका सूचना अधिकारी सुरेशकुमार थापाले नगरपालिकाको प्रशासनिक भवन पूर्ण रूपमा क्षति भएको भन्दै कहाँ कति क्षति पुग्यो भन्ने यकिन विवरण भने आउन बाँकी रहेको बताउनुभयो । नगरपालिकाको प्रशासनिक भवन, महत्वपूर्ण दस्ताबेज, सवारीसाधनलगायतका संरचनामा पूर्ण रूपमा क्षति पुगेको र बिस्तारै अवस्था सामान्य भएपछि भने यकिन विवरण आउन सक्ने उहाँले स्पष्ट पार्नुभयो । नेपाल नगरपालिका सङ्घले धेरै नगरपालिकाको प्रशासनिक भवन र तिनका वडा कार्यालयमा क्षति पुगेकाले यकिन विवरण सङ्कलन हुने व्रmममा नै रहेको जनाएको छ ।",
      "link": "https://gorkhapatraonline.com/news/171381",
      "image": "https://gorkhapatraonline.com/storage/media/302397/conversions/Sthaniya-Sarkar-original-thumb.jpg"
    },
    {
      "slug": "171380",
      "title": "११ हजार ५०५ कैदी भागे, खोजी जारी",
      "timestamp": 1757548800000,
      "source": "gp",
      "content": "मुलुकमा सृजित विषम परिस्थितिको अनुचित फाइदा उठाउँदै देशका विभिन्न स्थानमा रहेका कारागार तोडेर कैदीबन्दी भगाउने र फरार हुने क्रम बढेको छ । जेनजी पुस्ताको शान्तिपूर्ण प्रदर्शनलाई हिंसात्मक बनाउँदै मुलुकमा अकल्पनीय जनधनको क्षति गरिएसँगै कमजोर सुरक्षा व्यवस्थाको मौका छोपी विभिन्न अपराधमा संलग्न कैदी नै फरार भएपछि समाजमा भय सिर्जना भएको छ ।",
      "longContent": "काठमाडौँ, भदौ २६ गते । मुलुकमा सृजित विषम परिस्थितिको अनुचित फाइदा उठाउँदै देशका विभिन्न स्थानमा रहेका कारागार तोडेर कैदीबन्दी भगाउने र फरार हुने क्रम बढेको छ । जेनजी पुस्ताको शान्तिपूर्ण प्रदर्शनलाई हिंसात्मक बनाउँदै मुलुकमा अकल्पनीय जनधनको क्षति गरिएसँगै कमजोर सुरक्षा व्यवस्थाको मौका छोपी विभिन्न अपराधमा संलग्न कैदी नै फरार भएपछि समाजमा भय सिर्जना भएको छ । कारागार व्यवस्था विभागका अनुसार काठमाडौँको सुन्धारास्थित केन्द्रीय कारागार (जगन्नाथदेवल) तोडफोड गरी पूर्वमन्त्री टोपबहादुर रायमाझी, पूर्वगृह सचिव टेकनारायण पाण्डेसहित तीन हजार ४५० कैदी फरार भएका छन् । कारागार व्यवस्था विभागका महानिर्देशक लीला शर्माका अनुसार हालसम्म कम्तीमा ११ हजार ५०५ जना कैदीबन्दी विभिन्न जेल तोडेर फरार भएका छन् । राजधानीको केन्द्र सुन्धाराबाट सबैभन्दा बढी कैदी फरार भएका हुन् । त्यसै गरी गम्भीर प्रकृतिको अपराधमा संलग्न हुने कैदी राखिने सुनसरीको झुम्का कारागारबाट मात्र एक हजार ५७२ जना फरार भएका छन् । मङ्गलबार राष्ट्रिय स्वतन्त्र पार्टीका सभापति रवि लामिछाने कारागारबाट बाहिरिएपछि नख्खु कारागारमा रहेका अन्य एक हजार २७२ जना कैदी जेल तोडेर फरार भएका थिए । उनीहरू फरार भएको सूचना बाहिरिएपछि अन्य कारागार तोडफोड गर्ने क्रम बढेको हो ।सुरक्षाका कारण देखाउँदै मङ्गलबार कारागार प्रशासनले रवि लामिछानेलाई उहाँकी पत्नी निकिता पौडेलको जिम्मा लगाइएको थियो । यो घटनापछि अन्य कैदीले जेल नै फोडेर भागे । त्यसपछि उत्पन्न अवस्थालाई सुरक्षा निकायले नियन्त्रणमा लिन नसक्दा ठुलो सङ्ख्यामा कैदीहरू कारागारबाट भाग्न सफल भएका हुन् । त्यहाँ केही महिलासहितका कैदीबन्दी स्वेच्छाले बसेकाबाहेक सबै कैदीबन्दी फरार रहेको प्रहरीले जनाएको छ ।मङ्गलबार राति १० बजेदेखि नेपाली सेना सुरक्षार्थ खटिई बुधबार बिहानैदेखि कफ्र्यु लगाइए पनि दिउँसो डिल्लीबजारस्थित कारागारमा कैदीबन्दीले गेट तोडेर भाग्ने प्रयास गरे । केही भागिसकेका कैदीबन्दीलाई समेत तत्काल सेनाले नियन्त्रणमा लिई कारागारमै फिर्ता ग¥यो ।  लुम्बिनीमा एक हजार दुई सय फरार लुम्बिनी प्रदेश ब्युरोबाट प्राप्त समाचार अनुसार जेनजी आन्दोलनको अवसर छोपेर देशका विभिन्न कारागार र सुधारगृहबाट एक हजार दुई सयभन्दा बढी कैदीबन्दी फरार भएका छन् । लुम्बिनी प्रदेशका विभिन्न जिल्लाका कारागारबाट भागेका ती कैदीबन्दीमध्ये केहीलाई भने सुरक्षाकर्मीले नियन्त्रणमा लिएका छन् । कैदीबन्दीले गेट फोडेर वा सुरक्षाकर्मीमाथि आक्रमण गर्दै सामूहिक रूपमा भागेका हुन् । केही स्थानमा झडपका कारण मृत्युसमेत भएको छ ।दाङ तुलसीपुरबाट २५३ फरार ४० नियन्त्रणमा घोराही समाचारदाता लीलाधर वलीका अनुसार दाङको तुलसीपुर कारागारबाट २५३ जना कैदीबन्दी भागेकामध्ये ४० जनालाई मात्र नियन्त्रणमा लिइएको छ । मङ्गलबार साँझ ‘ख’ ब्लकबाट १२४ जना र बुधबार बिहान ‘क’ र ‘ख’ ब्लकबाट थप ८९ जना भागेका थिए । कारागार प्रमुख गिरबहादुर सेजुवालका अनुसार १७३ जना अझै फरार छन् भने नेपाली सेना, नेपाल प्रहरी र अन्य सुरक्षा निकायले खोजी जारी राखेका छन् । तुलसीपुर कारागारमा यसअघि ४६९ जना कैदीबन्दी थिए भने अहिले २५६ जना मात्र बाँकी रहेका छन् ।कपिलवस्तुबाट ४३५ फरार ५९ नियन्त्रणमा तौलिहवा समाचारदाता नारद कुँवरका अनुसार कपिलवस्तुको तौलिहवास्थित कारागारबाट बुधबार बिहान करिब ४३५ कैदीबन्दी फरार भए । प्रमुख जिल्ला अधिकारी दिलकुमार तामाङका अनुसार भाग्ने क्रममा करिब ५९ जना नियन्त्रणमा लिइएका छन् । बाँकी कैदीबन्दी अझै फरार छन् ।परासी कारागारबाट पाँच सयभन्दा बढी फरार पश्चिम नवलपरासी समाचारदाता विकास अधिकारीका अनुसार पश्चिम नवलपरासीको परासीस्थित कारागारमा रहेका ५७६ मध्ये पाँच सयभन्दा बढी कैदीबन्दी बुधबार बिहानै गेट फोडेर भागेका छन् । कर्मचारी किरण अर्यालका अनुसार कैदीबन्दीले सामूहिक रूपमा तोडफोड गरेपछि सेना र सशस्त्र प्रहरी परिचालन भए पनि नियन्त्रण गर्न नसकिएको हो । अश्रुग्यास प्रहार गर्दा पनि कैदीहरू नरोकिएपछि अधिकांश भाग्न सफल भए ।पाँच बालबन्दीको मृत्यु नेपालगन्ज समाचारदाता सिराज खानका अनुसार बाँकेको बैजनाथ गाउँपालिकास्थित नौबस्ता बाल सुधारगृहमा मङ्गलबार राति सुरक्षाकर्मी र बालबन्दीबिच झडप हुँदा पाँच बालबन्दीको मृत्यु भएको छ । भाग्न खोज्ने क्रममा सुरक्षाकर्मीको हतियार खोस्ने प्रयासपछि प्रहरीले गोली चलाउँदा दैलेखका भूपेन्द्र खत्री, बाँकेका समीर थापा, अछामका उमेश विष्ट, कैलालीका जगत देउवा र दाङका दिनेश घर्तीमगरको मृत्यु भएको हो । झडपमा चार जना गम्भीर घाइते भएका छन् भने करिब ८० जना बालबन्दी फरार भएका छन् । सुधारगृहसँगै रहेको नौबस्ता कारागारका कैदी पनि भागेका छन् । घटनापछि नेपालगन्जस्थित भेरी अस्पतालमा घाइतेको उपचार भइरहेको छ भने मृतकको शव पनि त्यहीँ राखिएको छ । प्रहरी प्रशासनले हाल सबै कारागार र अस्पताल वरपरको सुरक्षा कडा पारेको छ र फरार कैदी तथा बालबन्दीको खोजी कार्य तीव्र बनाएको जनाएको छ ।कास्की कारागार र जिप्रका हिरासत खालीलेखनाथ समाचारदाता फडिन्द्र अधिकारीका अनुसार आन्दोलनकारीले मङ्गलबार राति जिल्ला कारागार कास्कीका कैदीबन्दी सबैलाई बाहिर निकालेका छन् । दुई नाबालक र ३५ महिलासहित ७७३ जना कैदीबन्दी निस्किएपछि कास्की कारागार खाली भएको छ । आन्दोलनकारीले कारागारको कार्यालय भवन र कागजात जलाए पनि कैदीबन्दी बस्ने भवन भने सकुशल रहेको जेलर राजेन्द्र शर्माले जानकारी दिनुभयो । शर्माले भन्नुभयो, “बाहिरबाट आन्दोलनकारीले निस्कन भने भित्रबाट पनि जान चाहने नै भए ।” यसै गरी जिल्ला प्रहरी कार्यालय कास्कीको हिरासत पनि खाली भएको छ । आन्दोलनकारीले मङ्गलबार राति कार्यालय नियन्त्रणमा लिएर हिरासतमा रहेका ६१ जनालाई निकालेर आगो लगाएका थिए । जिल्ला प्रहरी कार्यालय कास्कीका प्रहरी नायब उपरीक्षक हरिबहादुर बस्नेतले बुधबार कार्यालय पुनस्र्थापित गर्न सुरु गरिएको जानकारी दिनुभयो । “आन्दोलनकारीले कागजात जलाएका छन्, हिरासत खाली बनाएका छन्, हातहतियार पनि लगेका छन्,” बस्नेतले भन्नुभयो, “कुन कुन पक्षमा के के क्षति भो भन्ने सङ्कलन गर्दै छौँ ।” आन्दोलनकारीले ठाउँ ठाउँमा रहेका प्रहरी बिट जलाएका छन् । जिल्ला ट्राफिक प्रहरी कार्यालय कास्कीसमेत जलाएका छन् । जलेश्वरबाट भागे ५७२ जना गौशाला समाचारदाता अजय शाहका अनुसार महोत्तरीको जलेश्वर कारागारबाट मङ्गलबार साँझ ५७२ जना कैदी भागे । प्रहरीका अनुसार कारागारबाहिर रहेका प्रदर्शनकारी र भित्रका कैदीले संयुक्त रूपमा कारागारको पर्खाल भत्काएपछि उनीहरू फरार भएका हुन् । साँझ करिब ७ बजे पाँच सयभन्दा बढी लाठीसहितका प्रदर्शनकारीले भित्रका कैदीसँग हातेमालो गरेका थिए । कैदीहरूले भान्सामा प्रयोग हुने दाउराको सहायताले पर्खाल भत्काएको जिल्ला प्रहरी कार्यालयका प्रहरी नायब उपरीक्षक हेरम्ब शर्मा बताउनुभयो । फरार कैदीबन्दीको खोजी कार्य जारी रहेको प्रहरी नायब उपरीक्षक शर्माले जानकारी दिनुभयो ।गौरबाट २२९ कैदी फरारगौर समाचारदाता सञ्जयकुमार मिश्रका अनुसार रौतहटको गौर कारागारबाट २२९ कैदीबन्दी फरार भएका छन् भने तीमध्ये ६२ जनालाई संयुक्त सुरक्षा फौजले नियन्त्रणमा लिएको प्रमुख जिल्ला अधिकारी विनोदकुमार खड्काले जानकारी दिनुभयो । अदालतको आदेशमा विभिन्न मुद्दामा कैद सजाय भई कैदीबन्दी जीवन बिताइरहेका २९१ कैदीबन्दीमध्ये ६२ जना अहिले कारागारमा रहेका छन् । कारागारमा रहेका कैदीबन्दी मङ्गलबार राति करिब ११ बजेको समयमा कारागारको भित्ताहरू फुटाएर भाग्न सफल भएका हुन् । भागेका कैदीबन्दीहरूमध्ये १० देखि १२ जनालाई नेपाल भारत सीमामा तैनाथ भारतीय सुरक्षाकर्मीले नियन्त्रणमा लिएको बुझिएको छ ।यसैबिच मधेश प्रदेश ब्युरोका अनुसार मधेश प्रदेशका विभिन्न जिल्ला कारागारबाट भागेकामध्ये केहीलाई प्रहरीले नियन्त्रणमा लिएको छ । कारागार कार्यालय सप्तरीको गेट तोडेर बुधबार फरार भएका कैदीमध्ये २४ जनालाई प्रहरीले पक्राउ गरेको कल्याणपुर समाचारदाता विनय कर्णले लेख्नुभएको छ । कारागारमा रहेका ३९५ जना कैदीमध्ये २०५ जना फरार भएकोमा जिल्लाका विभिन्न स्थानबाट २४ जनालाई पक्राउ गरिएको हो । जिल्ला प्रशासन कार्यालय सप्तरीका प्रमुख जिल्ला अधिकारी टुवराज पोखरेलले पत्रकार भेटघाटमा फरार कैदीको खोजी तीव्र रूपमा भइरहेको जानकारी दिनुभयो । कारागारबाट भाग्ने क्रममा एक जना कैदी घाइते भएको र उनको उपचार गजेन्द्रनारायण सिंह अस्पताल राजविराजमा भइरहेको जिल्ला प्रहरी कार्यालय सप्तरीका प्रहरी उपरीक्षक गौतमकुमार केसीले  बताउनुभयो । फरारमध्ये १८१ जना कैदीको खोजी कार्य तीव्र बनाइएको र भारततर्फ भाग्ने खतरा भएकाले विहार राज्यसंँग जोडिएको कुनौली तथा सखडा सीमा (बोर्डर) बन्द गरिएको  प्रहरी उपरीक्षक केसीले जानकारी दिनुभयो । कारागारबाट भाग्ने मनसायले कैदीले आफैँभित्र आगो लगाएपछि अवस्था नियन्त्रणबाहिर गएको थियो । कारागारमा ३९५ जना कैदी थिए । मङ्गलबार दिनभर तनावग्रस्त राजविराजको अधिकांश सरकारी कार्यालयमा आगजनी भएपछि जिल्ला प्रशासन कार्यालयले कफ्र्यु आदेश जारी गरी सुरक्षामा नेपाली सेना खटिइएपछि बुधबार राजविराजको अवस्था सामान्य बनेको छ ।सर्लाही समाचारदाता जनार्जन खत्रीका अनुसार कारागार कार्यालय मलङ्गवामा बुधबार बिहान कैदीबन्दीले प्रदर्शन चर्काए पनि नेपाली सेनासहितको टोलीले स्थिति नियन्त्रणमा लिएको छ । बुधबार बिहानै कैदीबन्दीले कारागारमा आगजनी गरेर भाग्ने प्रयास गरेका थिए तर तत्काल सेना, नेपाल प्रहरी र सशस्त्र प्रहरी चारै दिशामा तैनाथ भएर स्थिति साम्य पारेका हुन् । दुई वर्षअघिबाट मात्रै पुनःर्निर्माण गरी सञ्चालनमा ल्याइएको कारागारको माथिल्लो तलामा कैदीबन्दीले गरेको आगजनी मलङ्गवा नगरपालिकाको दमकलको सहायतामा निभाइएको प्रहरीले जनाएको छ ।",
      "link": "https://gorkhapatraonline.com/news/171380",
      "image": "https://gorkhapatraonline.com/storage/media/302396/conversions/Karagar-original-thumb.jpg"
    },
    {
      "slug": "171379",
      "title": "फोहोर उठाउँदै शान्तिको अपेक्षा",
      "timestamp": 1757548800000,
      "source": "gp",
      "content": "भदौ २३ गते सोमबार जेनजी आन्दोलन नियन्त्रणबाहिर जाँदा भयावह बनेको काठमाडौँ उपत्यकाको अवस्था बुधबार भने शान्तिउन्मुख देखियो । २३ जनाको निधन, प्रमुख सरकारी कार्यालयमा आगजनी, निजी आवास, व्यापारिक तथा उद्योग प्रतिष्ठानमा आगजनी, लुटपाट जस्ता अकल्पनीय घटना भएपछि मङ्गलबार रातिदेखि नेपाली सेनाको नेतृत्वमा शान्ति सुरक्षाका लागि सेना परिचालन गरिएपछि अवस्था शान्तिपूर्ण बन्दै गएको हो ।",
      "longContent": "काठमाडौँ, भदौ २६ गते । भदौ २३ गते सोमबार जेनजी आन्दोलन नियन्त्रणबाहिर जाँदा भयावह बनेको काठमाडौँ उपत्यकाको अवस्था बुधबार भने शान्तिउन्मुख देखियो । २३ जनाको निधन, प्रमुख सरकारी कार्यालयमा आगजनी, निजी आवास, व्यापारिक तथा उद्योग प्रतिष्ठानमा आगजनी, लुटपाट जस्ता अकल्पनीय घटना भएपछि मङ्गलबार रातिदेखि नेपाली सेनाको नेतृत्वमा शान्ति सुरक्षाका लागि सेना परिचालन गरिएपछि अवस्था शान्तिपूर्ण बन्दै गएको हो । बुधबार यहाँको दृश्य फेरिएको देखियो । जेनजी समूहका प्रतिनिधि र स्थानीय समुदाय सबै हिंसाले अस्तव्यस्त सडक, चोक, गल्ली सफा गर्न उत्रिए । सरसफाइसँगै सबैको मन, मुहार आवाजबाट पनि अब यस्तो फेरि नदोहोरियोस् भन्ने भावन बाहिरिँदै थिए । मध्यदिनमा बानेश्वरस्थित संसद् भवनअगाडिका फोहोर सफा गर्न आफ्ना साना दुई छोरीसहित आउनुभएका रामबहादुर ऐरले यस्तो हिंसा नहोस् भन्ने चाहेको सुनाउनुभयो । उहाँले भन्नुभयो, “मेरा यी दुई जना छोरी छन्, उनीहरू जस्तै धेरैका छोराछोरीको भविष्य पनि हेर्नु पर्छ ।”वार्ता र संवादबाटै समाधान निकालेर न्यायको सवालमा पनि ध्यान दिइनुपर्नेमा उहाँको जोड थियो । सोमबार मारिएका पनि आफ्ना जस्तै कसैका छोराछोरी भएको र प्रदर्शनमा दमन हुँदा ज्यान गुमाउनु परेकामा उहाँले दुःख प्रकट गर्नुभयो । त्यो दिन धेरै कुरा आँखाअगाडि भएकाले पनि भोलिपल्टको ध्वंसात्मक प्रदर्शनीमा स्थानीयले आँखा चिम्लेर समर्थन जनाएको टिप्पणी उहाँले गर्नुभयो । जेनजीका समर्थक युवा अब सफा गरौँ, सबैले सद्भाव राखौँ भन्ने नारासहितका पम्प्लेटसँगै झाडु, कुचो र बोरा बोकेर सफाइ गर्दै थिए । कतिपय बुधबार पनि आफ्ना अभिभावकलाई खबर नगरी त्यहाँ पुगेका थिए । मास्क लगाएर संसद् भवनतिर टोलाउँदै बसेकी एक किशोरीले भन्नुभयो, “म बानेश्वरमै छु, बाबालाई नभन है, यहाँ सफा गर्दै छु ।” आफूलाई जेनजीको प्रतिनिधि बताएर सञ्चारकर्मीसँग कुरा गरिरहेका अनिष ठकुरीले अब आफूहरूका मागका विषयमा वार्ता हुने र नयाँ सरकारको गठन हुने आशा व्यक्त गर्नुभयो । अहिले युवाले रुचाएका नेतालाई सरकारको नेतृत्व लिन प्रस्ताव गरिने भन्दै उहाँले कसैले नेतृत्व लिन नखोजे आफू र आफ्ना साथीले नै नेतृत्व लिने बताउनुभयो । उहाँले भन्नुभयो, “पढेको छु, बुझेको छु, पहिलेका नेताहरूले जस्तो भ्रष्टाचार गर्दिनँ, गरेँ भने ठाउँका ठाउँका गोली ठोकिदिनुस् म गोली खान तयार छु ।”नेपाली सेनाका सैनिकले पहरा दिइरहेको संसद् भवनभित्रको अवस्था निकै जर्जर थियो । डढेर कालै भएका कोठामा अझै धुवाँको गन्धको नमिठो राग फैलिरहेको छ । संसद् भवनका कर्मचारी सफा कसरी गर्ने भन्नेमा अन्योलमा देखिन्थे । बाहिर सडकमा काठमाडौँ महानगरपालिकाको बु्रमर भने दिनभरजसो आफ्नै आवाजमा भुइँको कालो धुलो बटुल्दै थियो । अलिक वर जिल्ला अदालत, सडक विभागका जलेका भग्नावशेष नियाल्दै गरेका त्यहाँका कारिन्दा र स्थानीयको भिड थियो । “जे हुनु भैगयो अब शान्ति हुनु पर्छ’’ भन्ने धारणा धेरैले राख्नुभयो । उता सर्वोच्च अदालतपरिसरमा धुवाँको रागको गन्ध आइरहेकै थियो । भित्रैदेखि बाहिरसम्म कालो पिच गरे जस्तै कालाम्य बनेको थियो । जलाइएका फर्निचर र मिसिलका थाक भने अझै जेनजीका किशोरकिशोरी उठाउँदै थिए । उनीहरूलाई सघाउन महानगरका कुचीकार पनि थिए । मङ्गलबार प्रदर्शनकारीले फुटाएको मूलगेट बनाएर बुधबार ठडिएका छन् । कर्मचारी भने मिसिल र तथ्यहरू क्षतिग्रस्त भएकामा चिन्तित थिए । एक जना महिला कर्मचारीले भन्नुभयो, “रातभरि सुत्न सकिनँ, झलझली यही जलिरहेको आँखामा आइरह्यो, काम कसरी गर्ने भन्ने चिन्ताले सताइरह्यो ।” बिहान आँखा मिच्दै सबैजना खोजतलास र सुधार गर्न आइपुगेको उहाँले बताउनुभयो । कम्प्युटरबाट अन्यत्र डाटा सेन्टरमा सारिएका मिसिल तथा कागजात त होलान् भन्ने आशा जागेर आएको उहाँले बताउनुभयो । उहाँले भन्नुभए जस्तै सर्वोच्च अदालतसँगै सिंहदरबारभित्रको कागजातहरूको तथ्य पनि अन्यत्र स्थापना गरिएको डाटा सेन्टरमा सारेर विगतदेखि नै सुरक्षित राख्ने गरिएको छ । विभिन्न सरकारी निकाय जलेपछि त्यहाँका तथ्य अब विलीन भए वा छन् भन्ने प्रश्न सबैमा कायम रहेका बेला ती तथ्य सुरक्षित रहेको अनुमान गरिएको छ । सर्वोच्च अदालतअघि भेटिनुभएका डाटा व्यवस्थापन केन्द्रका प्रमुख मनीष भट्टराईले पनि विभिन्न सरकारी निकायका डाटा सुरक्षित रहेको जानकारी दिनुभयो । आफ्ना अड्डाबाहेक मकवानपुरको हेटौँडामा डाटा सेन्टर स्थापना गरिएको छ । जहाँ यता हराएका तथ्य रिकभरी गरेर पुनस्र्थापना गर्न सकिने उहाँले बताउनुभयो । एकीकृत तथ्याङ्क व्यवस्थापन सुरु भएसँगै यसरी अन्यत्र पनि डाटा सेन्टर स्थापना गरिएको थियो । जसले यस्तै खालका विपत्ति र अप्ठेरो आइपर्दा नष्ट भएका तथ्यहरू पुनस्र्थापित गरेर सरकारलार्ई काम गर्न आगामी दिनमा सघाउने उद्देश्य राखिएको छ । त्यो हेर्न भने सरकारले औपचारिक पत्र दिनुपर्ने हुन्छ । जेनजी समूहका प्रतिनिधिले पनि सरकारको तथ्य तथ्याङ्क नष्ट गर्ने आफूहरूको कुनै योजना नरहेको र रोक्दा रोक्दै आगजनीको अवस्था आएको जानकारी दिए । सिंहदरबार क्षेत्रभित्रको आगो पूरै निभिनसकेको हुनाले दमकल पुगेर निभाउने कार्य जारी छ । बुधबार महानगरपालिकाका दमकलले आलोपालो गर्दै पानी ओसारेका थिए । पश्चिमी गेटमा आगजनीले ठुलो क्षति नपुगे पनि हालसालै मात्र ठुलो लगानीमा पुर्ननिर्माण भएको सिंहदरबारको मुख्य भाग नराम्ररी नष्ट भएको छ । भित्र जतततै जलेका सवारीसाधन, मन्त्रालयका कोठाचोटाबाट अझै पनि धुवाँ पुत्ताइरहेको छ । उपत्यकाका अन्यत्र स्थानमा पनि बुधबार जेनजी र स्थानीयले सडक चोक सफा गरेका छन् । थानकोट प्रहरी कार्यालयमा लगाइएको आगो निभाइएको छ भने नष्ट भएका सामग्री निकालेर सफा गरिँदै छ । हाइभिजनमा भर्खरै बनाइएको ठुलो भवनमा लगाइएको आगो निभाउन नसक्दा अझ उग्र बन्दै छ । डिल्लीबजार, सुन्धारालगायतका कारागार क्षेत्र भने बुधबार पनि अशान्त देखिए । समाजमा शान्ति र सद्भावसँगै आपराधिक गतिविधि हुन नदिन, प्रहरी, सशस्त्र प्रहरी र नेपाली सेनाको संयुक्त सुरक्षा निगरानी बढाउनुपर्ने देखिएको स्थानीय बताउँछन् । सिंहदरबारदेखि नागढुङ्गासम्मको सडकका ठाउँ ठाउँमा सैनिक गस्ती र सुरक्षाजाँच छ । राति १० बजेदेखि सडकमा बसेका सैनिकमाझ पनि के भइरहेछ भन्ने चासो उच्च छ । पत्रकारलाई सुरक्षा जाँच गर्दा सोध्नुहुन्छ, “के भइरहेको छ सर, सरकार कहिले बन्छ, वार्ता भयो कि भएन ?” ढिला हुँदा अर्को तनाव आउनेतर्फ उहाँहरूको चिन्ता छ । शान्ति र सुव्यवस्था कायम हुन जे हुनु पर्छ छिट्टै हुनु पर्छ भन्नेमा आमनागरिकसँगै सबैको चासो रहेकाले जेनजीलाई छिटो एजेन्डासहित वार्ता गर्न आग्रह गरिरहेका छन् ।",
      "link": "https://gorkhapatraonline.com/news/171379",
      "image": "https://gorkhapatraonline.com/storage/media/302395/conversions/sarsafai-gardai-yuwa_sagar_SGR4474-original-thumb.jpg"
    },
    {
      "slug": "171378",
      "title": "त्रिभुवन अन्तर्राष्ट्रिय विमानस्थलमा यात्रुहरूको भीड",
      "timestamp": 1757462400000,
      "source": "gp",
      "content": "आन्दोलनका कारण मङ्गलबार दिउँसोदेखि बन्द भएको त्रिभुवन अन्तरराष्ट्रिय विमानस्थल बुधबार साँझदेखि सञ्चालन भएपछि अहिले यात्रुहरूको भीड लागेको छ ।",
      "longContent": "काठमाडौँ, भदौ २५ गते । आन्दोलनका कारण मङ्गलबार दिउँसोदेखि बन्द भएको त्रिभुवन अन्तरराष्ट्रिय विमानस्थल बुधबार साँझदेखि सञ्चालन भएपछि अहिले यात्रुहरूको भीड लागेको छ ।विमानस्थल सुरक्षा समितिको बैठकले बन्द गरिएको विमानस्थल आज साँझदेखि पुनः सञ्चालन गर्ने निर्णय गरेपछि अहिले विदेश जाने यात्रुहरूको भीड बढेको विमानस्थलका महाप्रबन्धक हंशराज पाण्डेले जानकारी दिनुभयो ।उहाँले भन्नुभयो, “आन्दोलनका कारण मङ्गलबार दिउँसो ३ः३० बजेदेखि विमानस्थल बन्द गरिएको थियो । आजदेखि पुनः सञ्चालन गरिएपछि अहिले यात्रुहरूको भीड बढेको हो ।”विमानस्थल सञ्चालनमा आएपछि काठमाडौँ विमानस्थल प्रशासनले यात्रुहरूलाई आफ्ना टिकट किनेका एजेन्सी वा सम्बन्धित वायुसेवासँग सम्पर्क गरेर मात्रै विमानस्थलमा आउन आग्रह समेत गरेको छ। रासस",
      "link": "https://gorkhapatraonline.com/news/171378",
      "image": "https://gorkhapatraonline.com/storage/media/302394/conversions/trivun-International-airport--original-thumb.jpg"
    }
  ]
}