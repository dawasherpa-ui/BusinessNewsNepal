{
  "date": "2025-05-10T19:32:13.736Z",
  "news": [
    {
      "slug": "154308",
      "title": "पूर्वाधार विकासका प्रयास",
      "timestamp": 1746835200000,
      "source": "gp",
      "content": "लुम्बिनी प्रदेशको भौगोलिक, सांस्कृतिक र जातीय विविधतालाई हेर्दा यो प्रदेशमा सिङ्गो मुलुक देखिन्छ ।",
      "longContent": "लुम्बिनी प्रदेशको भौगोलिक, सांस्कृतिक र जातीय विविधतालाई हेर्दा यो प्रदेशमा सिङ्गो मुलुक देखिन्छ । भौगोलिक रूपमा हिमाल, पहाड र तराईको भूभाग भएको यो प्रदेशमा सुस्ता–मर्चवारदेखि राजापुरसम्मको समथर भूभाग, पाल्पाको रामपुरदेखि रोल्पाको सुन्दर पहाडी भूभाग र सिस्ने तथा पुथा हिमालसहितको हिमाली क्षेत्र रहेको छ । सांस्कृतिक विविधता पनि उस्तै छ । थारू र मगर दुई आदिवासी समुदायका नागरिकको बसोवास र उनीहरूको विशिष्ट संस्कृतिसँगै जातीय विविधता उत्तिकै छ । विश्वशान्तिका अग्रदूत गौतम बुद्धको जन्मस्थल लुम्बिनी र हिन्दु संस्कृतिमा अत्यन्तै महत्त्वपूर्ण स्थल रुरुक्षेत्रलगायत विभिन्न सांस्कृतिक र धार्मिक स्थल लुम्बिनी प्रदेशका मात्रै नभई मुलुककै वैभव हुन् । मुलुकमा २०७२ सालमा नयाँ संविधान बनेपछि सङ्घीय शासन प्रणाली स्थापना भयो तर २०७४ सालमा तहगत सरकारको चुनाव भएपछि मात्र सङ्घीय शासन प्रणालीको विधिवत् स्थापना भयो । तहगत सरकारमध्ये प्रदेश सरकार बिलकुलै नयाँ भएकाले आफू हिँड्ने बाटो आफैँ निर्माण गर्दै हिँड्नुपर्ने बाध्यता थियो किनभने चुनावमार्फत राजनीतिक नेतृत्व स्थापित भए पनि सरकार चल्नका लागि कानुन थिएन, स्थायी सरकार मानिने प्रशासन संयन्त्रको बलियो जग निर्माण भएको थिएन । सरकार चल्नका लागि कानुन र कर्मचारी प्रशासनको संस्थागत प्रबन्ध गर्दै ‘समृद्ध प्रदेश, खुसी प्रदेशवासी’ को नारा अघि सार्दै योजनाबद्ध विकासको थालनी भयो । शून्य विन्दुबाट अघि बढेको प्रदेशले जसरी योजनाबद्ध विकासको थालनी गर्‍यो, त्यसले सङ्घीय शासन प्रणालीप्रति नकारात्मक मानसिकता रहेको समाजलाई सकारात्मक बनाउन सम्भव भयो । प्रदेशको वस्तुस्थिति विवरण तयार गर्दै पाँचबर्से आवधिक योजना, आवधिक योजनाका आधारमा प्रदेशको नीति, बजेट र कार्यव्रmम अघि बढ्नुले आशा जगाउनु स्वाभविकै थियो । बजेट विनियोजन मागका आधारमा होइन, योजनाका आधारमा हुनु पर्छ, त्यसो गर्न सक्दा मात्रै विकासको प्रतिफल नागरिकले पाउन सक्छन् भन्ने मान्यतालाई व्यवहारमा स्थापित गर्ने केही सकारात्मक प्रयास भए । प्रदेश स्थापनाताका भएका सकारात्मक प्रयासलाई मूल बाटोमै अलपत्र पारिएको जनगुनासो छ । प्रदेशप्रति आमनागरिकको अपनत्व बढाउन सकारात्मक पहलकदमीलाई नेतृत्वले निरन्तर अघि बढाउनुपर्ने अपेक्षा स्वाभाविक छ ।सङ्घीयताको मर्म, नागरिकको अपनत्व प्रदेश सभा स्थापनाको ३१ महिना २९ दिनपछि यो प्रदेशको राजधानी र नाम  टुङ्गो लाग्यो  । २० असोज, २०७७ मा दाङको राप्ती र गढवा गाउँपालिका तथा अर्घाखाँचीको शीतगङ्गा नगरपालिकाभित्रको राप्ती उपत्यकालाई प्रदेशको राजधानी तोकियो । विश्वशान्तिका अग्रदूत गौतम बुद्धको जन्मस्थल लुम्बिनी नै प्रदेशको नाम राख्ने सरकारको प्रस्ताव प्रदेश सभाले पारित गर्नु दूरदर्शी निर्णय हो ।लुम्बिनी प्रदेश तीन वटा आञ्चलिक मनोविज्ञानबाट बनेको छ । राज्य पुनर्संरचनाअघिको लुम्बिनी, राप्ती र भेरीका १२ जिल्ला रहेको लुम्बिनी प्रदेशमा साबिक लुम्बिनीका नवलपरासी, रूपन्देही, कपिलवस्तु, पाल्पा, अर्घाखाँची र गुल्मी गरी छ, राप्तीका दाङ, प्युठान, रोल्पा र रुकुम गरी चार र भेरीका बाँके र बर्दिया दुई जिल्ला समावेश छन् । राप्ती उपत्यकामा राजधानी र नाम लुम्बिनी रहने निर्णयले लुम्बिनी, राप्ती र भेरीको आञ्चलिक मनोविज्ञानलाई जोड्ने काम गरेको छ । प्रदेशका दुई बहुल जाति थारू र मगर समुदायले पनि यो निर्णयको अपनत्व लिएका छन् । भौगोलिक दूरीका हिसाबले पनि मध्यभागमा पर्ने राप्ती उपत्यकाको निर्णयले विगतको आञ्चलिक मनोविज्ञानलाई तोड्ने कडी भएको छ । क्षेत्रीय र जातीय रूपमा जोड्ने गरी भएको दूरदर्शी निर्णय हो । यो निर्णयले द्वन्द्व व्यवस्थापनमा बल पुगेको छ । एकात्मक राज्य प्रणालीको मनोविज्ञान तोडेर नयाँ आधारमा एकताको आधार खोजेर आपसमा जोड्ने निर्णयले अहिले सङ्घीयता र प्रदेशप्रति सबैले अपनत्व महसुस गर्ने वातावरण बन्दै गएको छ ।प्रदेश राजधानी राप्ती उपत्यकामा रहेको लालमटिया, गढवा, सिसनिया जस्ता नाम थारू सभ्यता र संस्कृतिसँग जोडिन्छन् । भालुबाङ मगर सभ्यतासँग जोडिन्छ । प्रदेशमा  थारू र मगर समुदायको बसोबास १५÷१५ प्रतिशत छ । त्यो समुदायले सङ्घीयतामा खोजेको अपनत्व महसुस गर्न पाएको छ । नेपालको कुल क्षेत्रफलको १५.१ प्रतिशत भूभाग लुम्बिनी प्रदेशले ओगटेको छ । प्रदेशको कुल क्षेत्रफलमध्ये जिल्लागत रूपमा हेर्दा सबैभन्दा ठुलो दाङले १७.२ प्रतिशत भूभाग ओगटेको छ । त्यसपछि बाँके र रोल्पा छन् । भावनात्मक हिसाबले मात्रै नभएर भूगोलको कोणबाट हेर्दा पनि राप्ती उपत्यका (भालुबाङ) केन्द्रमै पर्छ ।२०७८ सालको जनगणना अनुसार यो प्रदेशको कुल जनसङ्ख्या ५१ लाख २२ हजार रहेको छ । जनसङ्ख्याको जिल्लागत तथ्याङ्क हेर्दा सबैभन्दा बढी रुपन्देहीमा १९.६ प्रतिशत छ भने कपिलवस्तुमा १२.८, दाङमा १२.३ र बाँकेमा १०.९ प्रतिशत रहेको छ । अन्यमा १० प्रतिशतभन्दा कम बसोवास गर्दछन् । तराई मधेशका छ जिल्लामा कुल जनसङ्ख्याको ७२ प्रतिशत बसोवास गर्दछन् भने बाँकी २८ प्रतिशत पहाडका छ जिल्लामा बसोवास छ । जनसङ्ख्याको उच्च चाप भएका चार जिल्लाको मात्रै नभएर जनसङ्ख्याको उच्च चाप रहेको तराईका छ जिल्लाकै केन्द्र्रमा राप्ती उपत्यका पर्छ । उदाउँदो आर्थिक केन्द्र बुटवल र नेपालगन्जको मध्यभागमा प्रदेशको प्रशासनिक केन्द्र बन्दा समग्र प्रदेशको विकासका लागि आशा र सम्भावनाको  फराकिलो ढोका खुलेको छ । राप्ती उपत्यकामा अहिले सरकारका लागि आवश्यक पूर्वाधार धमाधम निर्माण भइरहेका छन् । स्थायी राजधानी तोकेर पूर्वाधार विकासमा जुट्ने प्रदेश लुम्बिनी पहिलो हो । लुम्बिनी प्रदेश स्थापना भएपछि केही असल अभ्यास भएका छन् । ती कामको प्रभावकारिता देखिन थालेको छ ।‘एक घर, एक धारा’ अभियान संविधानले नागरिकको स्वच्छ खानेपानीको अधिकार सुनिश्चित गरेको छ । नागरिकको अधिकारलाई व्यावहारिक रूपमा स्थापित गर्न ‘एक घर एक धारा’ अभियान चलिरहेको छ । प्रदेशभित्रका हरेक घरधुरीमा धारा पुर्‍याउने सङ्कल्प प्रस्ताव पारित गर्दै स्वच्छ खानेपानी तथा सरसफाइको दिगो एवं योजनाबद्ध विकास तथा व्यवस्थापन गर्नका लागि प्रदेशभरका प्रत्येक स्थानीय तहको खानेपानी, सरसफाइ तथा स्वच्छता योजना लागु गरिएको छ । यद्यपि अपेक्षित योजना सम्पन्न गर्न पर्याप्त बजेट विनियोजन आवश्यक छ । लुम्बिनी प्रदेशमा हालसम्म ८४ प्रतिशत घरधुरीमा आधारभूत खानेपानीको पहुँच पुगेको छ । आर्थिक वर्ष २०८०/८१ मा मात्रै एक अर्ब ५४ करोड रुपियाँ बजेट विनियोजन भएको थियो । आव २०८१/८२ मा ८० प्रतिशत काम भई अलपत्र परेका १६८ आयोजना सम्पन्न गर्ने गरी बजेट विनियोजन भएको छ । अरू आयोजना प्राथमिकता छुट्याएर सम्पन्न गर्ने सरकारको तयारी छ ।सङ्घीयताले सुध्रेका अस्पतालअस्पतालदेखि स्वास्थ्य चौकीसम्म पर्याप्त उपकरणको अभाव, पूर्वाधारको समस्या र दक्ष जनशक्ति सकेसम्म बस्नै नखोज्ने प्रवृत्तिको अन्त्य भएको छ । प्रादेशिक र जिल्ला अस्पतालमा पूर्वाधार मात्रै राम्रो बनेको नभई सेवा प्रवाहमा पनि गुणात्मक सुधार आएको छ । पहिले झैँ जनशक्ति बस्नै नखोज्ने र पायक पर्ने ठाउँमा काज मिलाएर बस्ने प्रवृत्तिको अन्त्य हुँदा नागरिकको भरोसा र विश्वास बढेको छ । अस्पतालमा आवश्यकता अनुसार उपकरणको व्यवस्था छ । बुटवलमा सुविधासम्पन्न प्रयोगशाला स्थापना भएपछि बिरामीले छिटोछरितो सेवा पाएका छन् । यो प्रयोगशालाको स्थापना भएपछि जाँचका लागि काठमाडौँ पठाउनुपर्ने बाध्यता हटेको छ । जिल्ला अस्पतालमा गाडी, शव राख्ने मर्चरी फ्रिज, भिडियो एक्सरे र प्रयोगशाला व्यवस्था छ । अहिले रोल्पा, गुल्मीलगायत पहाडी जिल्लाका जिल्ला अस्पतालले सामान्य शल्यक्रियाका लागि रिफर गर्नुपर्ने अवस्थाको अन्त्य भएको छ । सीमावर्ती बर्दिया, परासीको पृथ्वीचन्द्र र भैरहवाको भीम अस्पतालमा सीमावर्ती भारतीय गाउँबाट बिरामीको लर्को लाग्नुले हाम्रा अस्पताल सुधारको एउटा सूचक हो ।प्रदेश सरकारले लुम्बिनी प्रादेशिक अस्पताल र राप्ती प्रादेशिक अस्पताललाई विशिष्टीकृत अस्पतालका रूपमा विकास गर्ने योजनालाई कार्यान्वयन अघि बढाएको छ । राप्ती अस्पतालको पूर्वाधार विकासमा ११ करोड रुपियाँ लगानी भएको छ । यो अस्पतालमा छ सय शय्या स्तरोन्नति गर्ने गरी विस्तृत परियोजना प्रतिवेदन तयार हुँदै छ । लुम्बिनी प्रादेशिक अस्पतालको विस्तृत परियोजना प्रतिवेदन तयार भई ठेक्का लागेको छ । लुम्बिनी प्रादेशिक अस्पतालमा एक हजार दुई सय शय्यामा स्तरोन्नति गर्ने गरी छ अर्ब १८ करोड ७५ लाख रुपियाँमा ठेक्का सम्झौता भई भवन निर्माणको काम अघि बढेको छ । भवन निर्माण गर्न आव २०८१/८२ का लागि एक अर्ब ८० करोड रुपियाँ विनियोजन गरिएको छ । आव २०८०/८१ मा ७० करोड रुपियाँ विनियोजन भएको थियो । यसै गरी सबै जिल्ला अस्पतालमा राम्रो पूर्वाधार विकास भएको छ । भीम अस्पतालमा ११ करोडको लागतमा अस्पतालको सुविधासम्पन्न भवन बन्दै छ । लुम्बिनी आयुर्वेद चिकित्सालयको पूर्वाधार विकासमा चार करोड लगानी भइसकेको छ ।सङ्घीयतापछि सुधार भएका केही अस्पतालको अहिलेको अवस्थालाई हेरौँ– राणाकालमा विसं १९९० मा स्थापना भएको भीम अस्पतालमा समय बित्दै जाँदा पूर्वाधार जीर्ण भयो । उपकरणको अभाव र अस्तव्यस्त व्यवस्थापनले बिरामीले पर्याप्त सेवा पाउँदैनथे । हुनेखाने निजी अस्पताल पुग्थे । उपचारका लागि पुग्ने गरिब र विपन्न नागरिक त्यहाँको अवस्था देखेरे उपचारका लागि डाक्टरले अन्यत्र रिफर गरिदिए हुन्थ्यो भन्थे । अहिले गरिब र विपन्नको होइन, हुनेखानेको पनि भरोसाको अस्पताल भएको छ । आव २०७५/७६ मा यहाँ  दैनिक एक सय बिरामी उपचार गर्न आउँथे । अहिले दैनिक चार सय बिरामी अस्पताल आउँछन् । आएका बिरामीको विशेषज्ञ डाक्टरबाट जाँच हुन्छ । अस्पतालका अनुसार अहिले जटिल खालका बिरामीबाहेक अरू बिरामी उपचार गर्न बाहिर जानु पर्दैन । अस्पतालमा  चौबिसै घण्टा प्रयोगशाला, सिटी स्क्यान, रक्तसञ्चार र आकस्मिक सेवा उपलब्ध छ । अस्पतालले  बाल, आँखा, नाक, कान, घाँटी, छाला तथा यौन, स्त्री तथा प्रसूति र सर्जरी गरी सात वटा विशेषज्ञ सेवा उपलब्ध गराएको छ । भीमसहित लुम्बिनी प्रदेशका १३ अस्पताल प्रदेश सरकार मातहत आएपछि अस्पतालको सेवा प्रवाहले छलाङ मारेको छ । चाहे गर्न सकिन्छ भन्ने यो एउटा उदाहरण हो ।अस्पतालको उपचार सेवामा गरेको सुधारले बिरामीको सङ्ख्या बर्सेनि उकालो लागेको छ ।  गत आव २०७९/८० मा अस्पतालको बहिरङ्ग विभागमा ८४ हजार ४८३ ले जाँच गराएका थिए भने आव २०८०/८१ को जेठसम्म एक लाख तीन हजार दुई सय बिरामीले सेवा लिए । पाँच वर्षअघि आव २०७५/७६ मा ३८ हजार ६७८ बिरामी अस्पताल आएका थिए । लामो समयदेखि २५ शय्या रहेको अस्पतालमा स्तरोन्नति भई ५० शøया पुगेको छ । बिरामीको चाप बढेपछि भीम अस्पताल विकास समितिले आन्तरिक स्रोतबाट ७० शय्या थप गरेको छ । अहिले अस्पतालमा १२० शøया पुगेको छ ।  कुनैबेला बुटवलको लुम्बिनी आयुर्वेद चिकित्सालय बिरामी नभएर सुनसान हुन्थ्यो । स्वास्थ्यकर्मीलाई दिन कटाउन सकस थियो । बिरामी नै नआएपछि दरबन्दीमा आएका डाक्टर बस्न खोज्दैनथे । अहिले आएका बिरामीलाई समयमै उपचार दिन कठिन हुँदै गएको छ । चिकित्सालयका अनुसार पाँच वर्षअघि दैनिक ४० को हाराहारीमा आउने यो अस्पतालमा अहिले दैनिक सय जनाभन्दा बढी आउँछन् । गत वर्ष यो अस्पताल स्तरोन्नति भई १५ शय्या भएको छ । चिकित्सालयमा पञ्चकर्म सेवा विस्तार भएको छ । प्रयोगशाला, नागरिक आरोग्य केन्द्र, ज्येष्ठ नागरिक घरदैलो सेवा र योग सेवा विस्तार हुँदा अस्पतालप्रति विश्वास बढेको छ । औधषीबिना विभिन्न थेरापीसहितको विधिबाट गरिने पञ्चकर्मप्रति आकर्षण बढेको छ । सीमावर्ती भारतीय सहरमा पञ्चकर्म विधिबाट उपचार सम्भव नभएपछि अहिले यो अस्पतालमा उपचारका लागि भारतबाट समेत आउँछन् । कुनैबेला दैनिक १५० बिरामी आउने तुलसीपुरको राप्ती प्रादेशिक अस्पतालमा अहिले दैनिक पाँच सय बिरामीले सेवा लिइरहेका छन् । विभिन्न विशेषज्ञ डाक्टरको सेवा उपलब्ध छ । अस्पतालको आफ्नै अक्सिजन प्लान्ट र  सिटी स्क्यान सेवा उपलब्घ छ । आइसियु चलाउने प्रव्रिmया अघि बढेको छ । पहिले २० जनाले मिर्गौलाको डायलासिस गर्दै आएकोमा अहिले ७५ जनाले गर्छन् । लुम्बिनी प्रदेश, स्वास्थ्य मन्त्रालयले विभिन्न सूचकाङ्कका आधारमा प्रदेशका अस्पतालको सेवा प्रवाह मूल्याङ्कन गर्छ । प्रदेश मातहतका बुटवलको लुम्बिनी प्रादेशिक र दाङको राप्ती प्रादेशिक गरी दुई विशिष्टीकृत र अरू ११ अस्पतालको मूल्याङ्कन अङ्क हेर्दा बर्सेनि सबै अस्पतालको अङ्क बढेको छ । सबै अस्पतालको अङ्क विगतमा भन्दा बढ्दै गएको देखिनु सेवा प्रवाह गुणस्तरीय बन्दै गएको प्रमाण हो ।कोरोनामा लुम्बिनी मोडल लुम्बिनी प्रदेशले कोभिड–१९ नियन्त्रण र उपचारमा केही नमुना काम ग¥यो । जुन काम अरूका लागि पनि अनुकरणीय भए । कोरोना सङ्क्रमण सुरु भएलगत्तै चार वटा कोरोना विशेष अस्पताल बनाउने र त्यसको संयोजन मन्त्रीले गर्ने व्यवस्था गरी महामारीप्रति सरकार संवेदनशील देखियो । कोरोना विशेष अस्पताल बनाउने निर्णयले कोरोना उपचारमा प्रभावकारी भयो । यसो गर्दा अस्पतालका अन्य नियमित सेवा प्रभावित भएनन् । कोभिड विशेष अस्पताल निर्माण गरी महामारी नियन्त्रणमा अग्रसर भएको लुम्बिनी प्रदेशको काम अरू प्रदेशको भन्दा पृथक् हो । कोरोना उपचार कोष खडा गरियो । क्वारेन्टाइन र आइसोलेसन निर्माणका लागि स्थानीय तहका लागि बजेट व्यवस्थापन गरेर अभिभावकीय भूमिकामा प्रदेश सरकार रह्यो । १०९ वटै स्थानीय तहलाई बजेट उपलब्ध गराई महामारी नियन्त्रणमा तहगत सरकारबिचको संयोजन प्रभावकारी रूपमा अघि बढ्यो  ।भारतबाट आएका नेपालको दुईतिहाइभन्दा धेरै जिल्लामा जाने नागरिकको व्यवस्थापन केही समय रुपन्देही र बाँके जिल्लाले गरेका थिए । निकै सङ्कट र जोखिमपूर्ण अवस्थामा हतास नभई क्वारेन्टाइन र होल्डिङ सेन्टर व्यवस्थापनमा यी जिल्लाले गरेको काम प्रशंसनीय छ । अन्य जिल्लाबाट घर पुग्नका लागि नागरिक बाटोमा लाम लागेर हिँडिरहेका बेला यो प्रदेशका प्रमुख सहरी क्षेत्रमा काम गर्ने ठुलो सङ्ख्याका मजदुरलाई स्थानीय तहसँगको समन्वयमा सुरुमा नै घरमा पुग्ने व्यवस्था मिलाउन सफल भएकाले प्रदेश सरकारप्रति नागरिकले अपनत्व महसुस गरे ।पर्यटनबाट समृद्धि लुम्बिनीको समृद्धिका लागि कृषिबाट प्रस्थान र पर्यटनमार्फत छलाङ मार्न सकिन्छ । कृषिको व्यावसायिक विकासका लागि भए गरेका सकारात्मक पहलको नतिजालाई केलाएर प्रभावका आधारमा बजेट विनियोजन गरी अझै प्रतिफलमुखी बनाउन आवश्यक छ । गाउँको उत्पादन सहरमा आउने माहोल बनेको छ । पालिका र वडाकेन्द्रित पकेट क्षेत्र बनाएर उत्पादनको अभियान चलेको छ । अहिले गाउँको उत्पादन पुर्‍याउन प्रदेश सरकारसँगको सहकार्यमा पालिकाले काम गरिरहेका छन् ।प्रदेशको समृद्धिको प्रमुख आधार पर्यटनको विकासका लागि केही काम अघि बढेका छन् । गौतम बुद्ध अन्तर्राष्ट्रिय विमानस्थल सञ्चालनमा आउनेबित्तिकै लुम्बिनीको पर्यटनले छलाङ मार्ने छ । सिद्धबाबा सुरुङमार्गको निर्माण सम्पन्न भएपछि पाल्पा र पोखरामा भारतीय पर्यटकको आगमन बढ्ने निश्चित छ । विमानस्थल चलाउन र सुरुङमार्ग समयमै निर्माण सक्न सङ्घीय सरकारको पहलकदमी महत्त्वपूर्ण छ ।रुरु क्षेत्रको बृहत्तर विकासको काम अघि बढेको  छ । नेपालका मात्रै नभई भारतीय हिन्दुलाई आकर्षित गर्ने गरी रुरु बृहत्तर आयोजना निर्माण लुम्बिनी प्रदेशको ‘ड्रिम प्रोजेक्ट’ हो । यसका लागि पर्याप्त बजेटको आवश्यकता छ । प्रदेश सरकारले रेसुङ्गामा सडक र अन्य पर्यटकीय पूर्वाधार निर्माणको काम गर्दा अहिले रेसुङ्गामा आन्तरिक र बाह्य पर्यटकको ओइरो लागेको छ । यसले तम्घासको आर्थिक गतिविधि चलायमान बनाउन सघाएको छ । बजेट प्रतिफलमुखी आयोजनामा लगानी गर्दाको एउटा उदाहरण हो यो । प्रदेश सरकारले आन्तरिक र भारतीय पर्यटकलक्षित हिल स्टेसन निर्माणका काम अघि बढाएर निजी क्षेत्रलाई लगानीका लागि आकर्षित गरेको  छ । पाल्पाको नुवाकोट र श्रीनगर तथा दाङको घोरदौरामा सांस्कृतिक डबली निर्माण गर्नुको उद्देश्य पर्यटकलक्षित हिल स्टेसनको विकास गर्नका लागि हो । अब यी सांस्कृतिक डबली चलाउने गरी योजनाबद्ध काम गर्दा पर्यटन प्रवर्धनले गति लिन्छ । प्रदेश सरकारले अघि बढाएको रामपुर–कपुरकोट सडकको एउटा उद्देश्य हिल स्टेसनको ढोका खोल्नु हो । यो सडकको निर्माणले कृषिको व्यावसायिक विकासका साथै पर्यटन प्रवर्धनमा बल पुग्ने निश्चित छ ।",
      "link": "https://gorkhapatraonline.com/news/154308",
      "image": "https://gorkhapatraonline.com/storage/media/272048/conversions/Untitled-1-original-thumb.jpg"
    },
    {
      "slug": "154291",
      "title": "यथार्थपरक बजेट ल्याउन माग",
      "timestamp": 1746835200000,
      "source": "gp",
      "content": "कर्णाली प्रदेश सरकार आगामी आर्थिक वर्ष २०८२/८३ को बजेट निर्माणमा जुटेको छ । सरकार बजेट निर्माणमा जुटिरहेका बेला सरोकारवालाले पनि बजेटमाथिको चासो देखाएका छन् ।",
      "longContent": "बुलबुले समाचारदातासुर्खेत, वैशाख २७ गते । कर्णाली प्रदेश सरकार आगामी आर्थिक वर्ष २०८२/८३ को बजेट निर्माणमा जुटेको छ । सरकार बजेट निर्माणमा जुटिरहेका बेला सरोकारवालाले पनि बजेटमाथिको चासो देखाएका छन् । आगामी बजेटबारे छलफल र सरकारलाई सुझाव पेस गर्नेसम्मका गतिविधि भइरहेका छन् । यसै क्रममा वीरेन्द्रनगरमा बजेटसम्बन्धी छलफल गरिएको छ । ऋति फाउन्डेसनले आयोजना गरेको आव २०८२/८३ वर्षको बजेटसम्बन्धी छलफलका सहभागीले कार्यान्वयन योग्य र यथार्थपरक बजेट ल्याउन सरकारलाई सुझाव दिएका छन् । सुर्खेत उद्योग वाणिज्य सङ्घका निवर्तमान अध्यक्ष लक्ष्मण कँडेलले उत्पादन र रोजगारीमा केन्द्रित बजेट, नीति तथा कार्यक्रम ल्याउनुपर्ने सुझाव दिनुभयो । उहाँले धेरै आयोजना प्रस्ताव गर्नेभन्दा ठुला र कार्यान्वयनयोग्य आयोजनामा प्राथमिकता दिनुपर्नेमा जोड दिनुभयो । नेपाल उद्योग वाणिज्य महासङ्घ कर्णाली प्रदेश अध्यक्ष पदमबहादुर शाहीले वैचारिक र नीतिगत स्पष्टतासहित कार्यान्वयनयोग्य बजेटलाई प्राथमिकता दिनुपर्ने बताउनुभयो । पर्याप्त स्रोतसाधन नभई राज्यले सबै कुरा गर्न खोज्दा समस्या आएको उल्लेख गर्दै उहाँले सार्वजनिक, निजी, सहकारी र समुदायको भूमिका पनि स्पष्ट हुनुपर्नेमा जोड दिनुभयो । कर्णाली प्रदेश योजना आयोगका उपाध्यक्ष सूर्यनाथ योगीले दोस्रो पञ्चवर्षीय योजना अनुरूप नीति तथा कार्यक्रम र बजेट निर्माण गर्न सरकारलाई सुझाव दिनुभयो । आयोजना बैङ्क निर्माण गरेर लगानी सम्मेलन गर्ने तयारी भइरहेको समेत उहाँको भनाइ छ । आयोगले नीति तथा विधि निर्माण गरेको उहाँले जानकारी दिनुभयो । आर्थिक मामिला तथा योजनामन्त्री राजीवविक्रम शाहले आगामी आव २०८२/८३ का लागि ल्याउने बजेटको आकार बढ्ने बताउनुभयो । सङ्घीय सरकारबाट बजेटको सिलिङ बढेर आएपछि प्रदेश सरकार पनि आकार बढाएर बजेट निर्माणमा जुटेको उहाँको भनाइ छ ।  आगामी वर्षका लागि सङ्घीय सरकारबाट राजस्व बाँडफाँटतर्फ १० अर्ब, समानीकरणतर्फ पनि १० अर्ब र अन्य गरेर करिब २१ अर्बको बजेट सिलिङ प्रदेश सरकारले प्राप्त गरेको शाहले जानकारी दिनुभयो ।",
      "link": "https://gorkhapatraonline.com/news/154291",
      "image": "https://gorkhapatraonline.com/storage/media/271969/conversions/Bujet-Discation-skt-rajani-original-thumb.jpg"
    },
    {
      "slug": "154290",
      "title": "निजी विद्यालयमा वाणिज्यको अनुगमन",
      "timestamp": 1746835200000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागले सेवाप्रदायक संस्था निजी विद्यालयकेन्द्रित अनुगमन सुरु गरेको छ ।",
      "longContent": "गोरखापत्र समाचारदाता काठमाडौँ, वैशाख २७ गते । वाणिज्य, आपूर्ति तथा उपभोक्ता संरक्षण विभागले सेवाप्रदायक संस्था निजी विद्यालयकेन्द्रित अनुगमन सुरु गरेको छ । विभागले बिहीबारदेखि निजी विद्यालयका बेथितिकेन्द्रित भएर अनुगमन गरेको हो । विभागका अनुसार विभागको अनुगमन टोलीले शुक्रबार ललितपुरको जेम्स स्कुल र प्रिमियर इन्टरनेसनल स्कुललाई तीन दिनभित्र सम्पूर्ण कागजातसहित विभागमा उपस्थित हुन निर्देशन दिएको छ । यस्तै विभागले बिहीबार भक्तपुरको मोडर्न इङ्लिस स्कुलको स्थलगत अनुगमन गरेर तीन दिनभित्र सम्पूर्ण विवरणसहित विभागमा उपस्थित हुन निर्देशन दिएको थियो । विभागका महानिर्देशक कुमार दाहालले निजी विद्यालयमा शिक्षक कर्मचारीलाई असाध्यै न्यूनतम दिने तर विद्यार्थीसँग भर्ना, वार्षिक र ट्युसनका फरक फरक शीर्षकमा मनलाग्दी शुल्क लिने गरेको गुनासो आउने क्रम बढेपछि विभागले विद्यालयकेन्द्रित अनुगमन थालेको जानकारी दिनुभयो । उहाँका अनुसार विद्यालयको अनुगमनका क्रममा विद्यालयले फरक फरक शीर्षकमा विद्यार्थीसँग लिने शुल्क, शिक्षक कर्मचारीलाई दिने पारिश्रमिक वा सेवा सुविधालगायतको विवरण मागिएको छ । विभागका अनुसार निजी विद्यालयले प्रत्येक वर्ष विद्यार्थीसँग भर्ना शुल्क लिने गरेको, वार्षिक र ट्युसन शुल्क मनलाग्दी भएको भन्ने धेरै गुनासो आएको छ । कानुन अनुसार मासिक ट्युसन शुल्कको दुई महिनाभन्दा बढीको वार्षिक शुल्क लिन नपाउने व्यवस्था छ तर निजी विद्यालयले छ महिनाको ट्युसन शुल्क बराबरको रकम वार्षिक शुल्कमा लिने गरेको पाइएको छ । विभागका महानिर्देशक दाहालले विद्यालयसँग विवरण माग गरिएकाले कानुनविपरीत शुल्क लिएको प्रमाणित भएमा जुनसुकै विद्यालय कानुन अनुसार कारबाहीको भागिदार हुने बताउनुभयो । विद्यालयको अनुगमन सुरुवात हो, यसलाई अभियानका रूपमा सञ्चालन गरिने र सम्पूर्ण विद्यालयको स्थलगत अनुगमन गरेर विवरण माग गरिने उहाँको भनाइ छ ।",
      "link": "https://gorkhapatraonline.com/news/154290",
      "image": "https://gorkhapatraonline.com/storage/media/271968/conversions/school_1-original-thumb.jpg"
    },
    {
      "slug": "154288",
      "title": "लगानी वृद्धिको नीति लिन परिसङ्घको सुझाव",
      "timestamp": 1746835200000,
      "source": "gp",
      "content": "नेपाल उद्योग परिसङ्घले आगामी आर्थिक वर्ष २०८२/८३ को बजेटका लागि अर्थ मन्त्रालयलाई सुझाव पेस गर्दै लगानी वृद्धिलाई सहज गर्ने गरी बजेट ल्याउन आग्रह गरेको छ ।",
      "longContent": "गोरखापत्र समाचारदाताकाठमाडौँ, वैशाख २७ गते । नेपाल उद्योग परिसङ्घले आगामी आर्थिक वर्ष २०८२/८३ को बजेटका लागि अर्थ मन्त्रालयलाई सुझाव पेस गर्दै लगानी वृद्धिलाई सहज गर्ने गरी बजेट ल्याउन आग्रह गरेको छ ।परिसङ्घले अर्थमन्त्री विष्णुप्रसाद पौडेलसमक्ष शुक्रबार सुझाव पेस गर्दै निजी क्षेत्रलाई विकासको इन्जिनका रूपमा लिई आत्मविश्वाससाथ लगानी वृद्धि गर्ने नीति अवलम्बन गरी यस्ता आर्थिक नीति आगामी १० वर्षसम्म स्थिर हुने सुनिश्चितता गर्न आग्रह गरेको छ ।परिसङ्घका तर्फबाट सुझाव प्रस्तुत गर्दै परिसङ्घका अध्यक्ष राजेशकुमार अग्रवालले ‘समृद्धिका लागि जे पनि’ को भावनासहित लगानीको वातावरण निर्माण गर्न आवश्यक रहेको बताउनुभयो । उहाँले आगामी १० वर्षका लागि लगानी वर्ष घोषणा गरी लगानी प्रवर्धन गर्ने नीति लिन आग्रह गर्नुभयो ।स्वदेशी उद्योगको विकास तथा प्रवर्धन गर्न सरकार तथा निजी क्षेत्रको सहकार्यलाई थप जोड दिनुपर्ने बताउँदै उहाँले आयातलाई सामान्य नियमन तथा आन्तरिक उत्पादनमा सामान्य सहुलियत उपलब्ध गराउँदा स्वदेशमा लगानी बढ्ने, उत्पादन वृद्वि हुने एवं आत्मनिर्भरतातर्फ जान सक्ने वस्तुको पहिचान गरी यस्ता उद्योगलाई प्रोत्साहन गर्न आयात निरुत्साहन गरिनुपर्ने बताउनुभयो ।यस्तै परिसङ्घले तयारी वस्तुमा लागेको भन्सारदर भन्दा सो वस्तु उत्पादन गर्न प्रयोग हुने कच्चा पदार्थमा लाग्ने भन्सार दर कम्तीमा एक तह कम हुने कानुनी व्यवस्था (औद्योगिक व्यवसाय ऐन, २०७६ को दफा २५ को उपदफा (घ) रहेकोमा यस्तो फरक कम्तीमा दुई तहको हुने व्यवस्था गर्न सुझाएको छ ।आगामी वर्ष नेपालमा विद्यमान अनेक थरिका करलाई एकीकृत गर्दै सीमित प्रकारका करहरू (आयकर, भन्सार, अन्तःशुल्क तथा मूल्य अभिवृद्धि कर) मात्र रहने व्यवस्था गर्न, मूल्य अभिवृद्धि करलाई बहुदरको (०, ५, १३ तथा १८) बनाई यस करमा आबद्ध हुनुपर्ने न्यूनतम कारोबारको सीमालाई कम गरी सबैलाई यसै करमा आबद्ध गर्न परिसङ्घले सुझाव दिएको छ ।",
      "link": "https://gorkhapatraonline.com/news/154288",
      "image": "https://gorkhapatraonline.com/storage/media/271966/conversions/images-original-thumb.jpg"
    },
    {
      "slug": "154286",
      "title": "बुटवल औद्योगिक क्षेत्र साँघुरो",
      "timestamp": 1746835200000,
      "source": "gp",
      "content": "बुटवलका उद्योगीले बुटवल औद्योगिक क्षेत्रमा जग्गा अभावका कारण उद्योग विस्तार गर्न समस्या परेको भन्दै मोतीपुर औद्योगिक क्षेत्र छिटो निर्माण गर्न आग्रह गरेका छन् ।",
      "longContent": "बुटवल समाचारदाताबुटवल, वैशाख २७ गते । बुटवलका उद्योगीले बुटवल औद्योगिक क्षेत्रमा जग्गा अभावका कारण उद्योग विस्तार गर्न समस्या परेको भन्दै मोतीपुर औद्योगिक क्षेत्र छिटो निर्माण गर्न आग्रह गरेका छन् ।  बुटवल औद्योगिक क्षेत्र २०३२ सालमा निर्माण भएको हो । औद्योगिक क्षेत्रमा ६० वटा उद्योग सञ्चालनमा छन् । ती उद्योगले ३८० रोपनी क्षेत्रफल जग्गा ओगटेका छन् । औद्योगिक क्षेत्रमा थप जग्गा नभएका कारण उद्योगको क्षमता विस्तारमा समस्या परेको भन्दै मोतीपुर औद्योगिक क्षेत्र छिटो निर्माण गर्न उद्योगीको आग्रह छ । बुटवल औद्योगिक क्षेत्रमा रहेको मेटल कास्ट उद्योगका सञ्चालक निश्चल शर्माले बुटवल औद्योगिक क्षेत्रको जग्गा साँघुरो भइसकेको बताउनुभयो । उहाँले २०५२ सालमा उद्योग स्थापना गर्दाकै जग्गामा अहिले उद्योग चलाउनु परेको भन्दै मोतीपुर औद्योगिक क्षेत्र छिटो बनाउन आग्रह गर्नुभयो । उहाँको उद्योगमा ठुला परियोजनाका लागि फलामका सामान उत्पादन तथा मर्मतसम्भारको काम हुन्छ । उहाँले जग्गा साँघुरो हुँदा काम गर्न कठिनाइ भएको बताउनुभयो । मेटल कास्ट उद्योगलाई मात्रै होइन, २०६६ सालमा स्थापना भएको युनाइटेड प्लास्टिक उद्योगलाई पनि जग्गा साँघुरो भएको छ । उद्योगका प्रबन्ध निर्देशक तुलसीबहादुर गुरुङले बुटवल औद्योगिक क्षेत्रमा उद्योगलाई आवश्यक थप जग्गा नभएकाले समस्या परेको बताउनुभयो । यसैबिच बुटवल उद्योग वाणिज्य सङ्घ रुपन्देहीको टोलीले बुटवल औद्योगिक क्षेत्रसहित बुटवलका विभिन्न उद्योगमा स्थलगत अवलोकन गर्नुका साथै उद्योगका समस्या सङ्कलन गरेको थियो ।  सङ्घका अध्यक्ष हरिप्रसाद अर्यालले बुटवल औद्योगिक क्षेत्रका उद्योगीले उद्योगको क्षमता अनुसार ठाउँ साँघुरो भएको बताउँदै मोतीपुर औद्योगिक क्षेत्र छिटो बनाउन आग्रह गरेको बताउनुभयो । अध्यक्ष अर्यालले उद्योगीले बुटवल औद्योगिक क्षेत्रमा डेडिकेटेड फिडरको व्यवस्था रहे पनि विद्युत् जानेआउने समस्या नरोकिएका कारण उद्योग चलाउन समस्या परेको गुनासो गरेको बताउनुभयो । बुटवल औद्योगिक क्षेत्रमा अधिकांश उद्योग प्लास्टिक र फेब्रिकेसनका छन् । यो प्रकृतिका उद्योगका लागि चौबिसै घण्टा विद्युत्को आवश्यकता पर्छ । बुटवल औद्योगिक क्षेत्र उद्योग सङ्घका वरिष्ठ उपाध्यक्ष प्रज्वल थान्जुका अनुसार केही मिनेट मात्रै विद्युत् अवरुद्ध हुँदा उद्योगले धेरै नोक्सान बेहोर्नु पर्छ ।बुटवल उद्योग वाणिज्य सङ्घका वरिष्ठ उपाध्यक्ष टङ्कप्रसाद गैरेले उद्योगीका समस्या पहिचान गर्न स्थलगत अवलोकन गरिएको र प्राप्त सुझाव सल्लाहका आधारमा समस्या समाधानका लागि सङ्घले रणनीति तय गर्ने बताउनुभयो ।बुटवल उद्योग वाणिज्य सङ्घ रुपन्देहीका उद्योग उपाध्यक्ष सुरज भट्टराईले उद्योगहरूको स्थलगत अवलोकनबाट प्राप्त भएका सुझाव सङ्घमा छलफल गरी स्थानीयस्तरमा हुन सक्ने समस्यामा सङ्घले पहल गर्ने र माथिल्लो निकायमा राख्नुपर्ने विषयमा नेपाल उद्योग वाणिज्य महासङ्घमार्फत समाधानका लागि पहल र पैरवी गरिने बताउनुभयो ।",
      "link": "https://gorkhapatraonline.com/news/154286",
      "image": "https://gorkhapatraonline.com/storage/media/271964/conversions/butwal-industrial-Zone-original-thumb.jpg"
    },
    {
      "slug": "154285",
      "title": "खरबुजा बेच्न चटारो",
      "timestamp": 1746835200000,
      "source": "gp",
      "content": "नदीआसपास बसोबास गर्ने कैलालीका किसानलाई खरबुजा बिक्री गर्न भ्याइनभ्याइ भएको छ ।",
      "longContent": "धनगढी समाचारदाताधनगढी, वैशाख २७ गते । नदीआसपास बसोबास गर्ने कैलालीका किसानलाई खरबुजा बिक्री गर्न भ्याइनभ्याइ भएको छ । उत्पादन राम्रो भएपछि किसानलाई खरबुजा बिक्रीको चटारो भएको हो । धनगढी उपमहानगरपालिकाभित्रका किसानले धनगढी बजारमा पुर्‍याएर आफ्नो उत्पादन बिक्री गरिरहेका छन् । वैशाख दोस्रो साताबाट खरबुजा पाक्न सुरु भएकाले बिक्री गर्न दौडधुप बढेको धनगढी उपमहानगरपालिका–९, बङ्गरा कटानका कृषक सियाराम चौधरीले बताउनुभयो । “साँझ बारीबाट टिपेर खरबुजा ल्याउने र भोलिपल्ट बिहानैदेखि बयलगाडामा राखेर बजारमा बिक्री गर्ने गरेको छु,” उहाँले भन्नुभयो, “दैनिक एक बयलगाडा खरबुजा बेच्ने काम भइरहेको छ ।”कृषक चौधरीले मोहना नदी बगरमा यस वर्ष सात कट्ठा जमिनमा व्यावसायिक खरबुजा खेती गर्नुभएको छ । विगत सात वर्षदेखि खरबुजा खेती गर्दै आएको उहाँले जानकारी दिनुभयो । किसानले मोहनासहित खुटिया, शिवगङ्गा नदी बगरमा खरबुजा खेती गरेका छन् । यस वर्ष सबैभन्दा बढी धनगढी उपमहानगरपालिका–१७ को पथरी, धुरझन्नास्थित खुटिया नदीमा खरबुजा खेती भएको जनाइएको छ । त्यस्तै मोहना नदी बगरको बङ्गरा कटान, घुइँयाघाट, जुगेडा क्षेत्रमा पनि धेरथोर किसानले व्यावसायिक खरबुजा खेती गरेका छन् । सबै क्षेत्रका किसानको खरबुजा बिक्रीको केन्द्र धनगढी बजार बनेको छ । उनीहरू बयलगाडामा राखेर टोल टोल डुल्दै आफ्नो उत्पादन बिक्री गरिरहेका छन् । विगत वर्षदेखि करिब १७ कट्ठा जमिनमा खरबुजा खेती गर्दै आएका पथरीका हरिराम चौधरीले हरेक दिन धनगढी बजार पुगेर खरबुजा बिक्री गर्ने गरेको जानकारी दिनुभयो । गाउँका धेरै किसान आफ्नो उत्पादन बयलगाडामा लिएर बिहानै धनगढी बजार पुग्ने गरेको उहाँको भनाइ छ । सुरुमा उत्पादन कम भएको बेला प्रतिकेजी ५० रुपियाँसम्ममा बिक्री भएको खरबुजा धनगढी बजारमा अहिले प्रतिकेजी ३० रुपियाँमा बिक्री भइरहेको छ । किसानको उत्पादन बढेपछि खरबुजाको मूल्य घटेको हो । प्रत्येक दिन एक किसानले तीनदेखि छ हजारसम्मको खरबुजा बिक्री गरिरहेका बताइएको छ । बारीमा पाके अनुसार कुनै दिन एक/दुई क्विन्टलभन्दा बढी कुनै दिन त्योभन्दा कम खरबुजा बिक्रीका लागि ल्याउने गरेको उनीहरूको भनाइ छ । खरबुजा बिक्री गरेर धान खेतीका लागि कृषि बिउबिजन जोहो गर्न र परिवारको खर्च धान्न सजिलो हुने गरेको कृषक सियारामले बताउनुभयो । “यो काममा मेहनत पनि बढी छ, फाइदा पनि छ,” उहाँले भन्नुभयो, “घाममा बयलगाडा डुलाउँदै खरबुजा बिक्री गर्नु पर्छ ।”खरबुजा गर्मीयाममा खानका लागि फलदायी मानिन्छ । यहाँका नदी बगरमा थारू समुदायका व्यक्तिसहित भारतीयले पनि व्यावसायिक खरबुजा खेती गर्दै आएका छन् ।",
      "link": "https://gorkhapatraonline.com/news/154285",
      "image": "https://gorkhapatraonline.com/storage/media/271963/conversions/223-original-thumb.jpg"
    },
    {
      "slug": "154193",
      "title": "तोलामा एक हजार चार सयले घट्यो सुन",
      "timestamp": 1746748800000,
      "source": "gp",
      "content": "अन्तर्राष्ट्रिय बजारमा सुनको मूल्यमा सामान्य कमी आएसँगै त्यसको प्रभाव स्थानीय बजारमा पनि परेको छ । बिहीबारको तुलनामा आज तोलामा रु एक हजार ४०० घटेको छ । चाँदीमा भने प्रतितोला रु पाँचले वृद्धि भएको छ ।",
      "longContent": "काठमाडौँ,  वैशाख २५ गते । अन्तर्राष्ट्रिय बजारमा सुनको मूल्यमा सामान्य कमी आएसँगै त्यसको प्रभाव स्थानीय बजारमा पनि परेको छ । बिहीबारको तुलनामा आज तोलामा रु. एक हजार ४०० घटेको छ । चाँदीमा भने प्रतितोला रु. पाँचले वृद्धि भएको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु. एक लाख ९० हजार ८०० कायम भएको छ । त्यसैगरी, एक तोला चाँदी रु. एक हजार ९६० मा बेचबिखन भइरहेको छ । बिहीबार प्रतितोला सुन रु. एक लाख ९२ हजार २०० र त्यति नै परिमाणको चाँदी रु. एक हजार ९५५ मा खरिदबिक्री भएको थियो । अन्तर्राष्ट्रिय बजारमा आज एक औँस सुन तीन हजार ३३३ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/154193",
      "image": "https://gorkhapatraonline.com/storage/media/271793/conversions/_gold-original-thumb.jpg"
    },
    {
      "slug": "154170",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1746748800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  वैशाख २६ गते ।    कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (भारतीय) प्रतिकिलो रु ७०, गोलभेँडा सानो (लोकल) प्रतिकिलो रु ६०, गोलभेँडा सानो (भारतीय) प्रतिकिलो रु ३५, गोलभेँडा सानो (तराई) प्रतिकिलो रु ४५, आलु रातो प्रतिकिलो रु ३६, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ६०, गाजर (तराई) प्रतिकिलो रु ३०, बन्दा (लोकल) प्रतिकिलो रु १५, काउली (स्थानीय) प्रतिकिलो रु ७०, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ३५, भन्टा डल्लो प्रतिकिलो रु ४०, तने बोडीको मूल्य प्रतिकिलो रु ८० कायम गरिएको छ ।\tयसैगरी, मटरकोसा प्रतिकिलो रु १००, घिउ सिमी (लोकल) प्रतिकिलो रु ६०, घिउ सिमी (हाइब्रिड) प्रतिकिलो रु ६०, भटमास कोसा प्रतिकिलो रु १५०, तितो करेला प्रतिकिलो रु २०, लौका प्रतिकिलो रु २५, परबर (लोकल) प्रतिकिलो रु ५०, परबर (तराई) प्रतिकिलो रु ६०, चिचिण्डो प्रतिकिलो रु ४०, घिरौला प्रतिकिलो रु ३०, झिगुनी प्रतिकिलो रु ८०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु २५, हरियो फर्सी (डल्लो) प्रतिकिलो रु ३०, सलगम प्रतिकेजी रु ८०, भिण्डी प्रतिकिलो रु ४५ कायम गरिएको छ । यस्तै, सखरखण्ड प्रतिकिलो ६०, बरेला प्रतिकिलो रु ५०, पिँडालु प्रतिकिलो रु ९०, स्कूस प्रतिकिलो रु ५०, रायो साग प्रतिकिलो रु ६०, पालुङ्गो साग प्रतिकिलो ८०, चमसुरको साग रु ८०, तोरीको साग प्रतिकिलो रु ३५, मेथीको साग प्रतिकिलो रु ८०, प्याज हरियो प्रतिकिलो रु ५०, बकुला प्रतिकिलो रु ५०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३५०, कुरिलो प्रतिकिलो रु ६०० निर्धारण गरिएको छ ।निगुरो प्रतिकिलो रु ४५, ब्रोकाउली प्रतिकिलो रु ८०, चुकुन्दर प्रतिकिलो रु ६०, सजीवन प्रतिकिलो रु ८०, कोइरालो प्रतिकिलो रु १८०, रातो बन्दा प्रतिकिलो रु ६०, जिरीको साग प्रतिकिलो रु ६५, ग्याठकोभी प्रतिकेजी रु ६०, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु १००, पुदिना प्रतिकिलो रु २४०, गान्टे मूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३४०, केरा (दर्जन) रु १६०, कागती प्रतिकिलो रु २८०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १४०, तरबुजा हरियो प्रतिकिलो रु ५०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३०, रुख कटहर प्रतिकिलो रु ८०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, स्ट्रबेरी (भुइँऐसेलु) प्रतिकिलो रु २५०, किबी प्रतिकिलो रु ४६०, आभोकाडो प्रतिकिलो रु ६४० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ७०, खुर्सानी हरियो (माछे) प्रतिकिलो रु ५०, खुर्सानी हरियो (अकबरे) प्रतिकेजी रु ४००, भेडे खुर्सानी प्रतिकिलो रु ७५, लसुन हरियो प्रतिकिलो रु १००, हरियो धनिया प्रतिकिलो रु १००, लसुन सुकेको चाइनिज प्रतिकिलो रु ३००, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १६०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ ।  रासस",
      "link": "https://gorkhapatraonline.com/news/154170",
      "image": "https://gorkhapatraonline.com/storage/media/271760/conversions/tarkari-original-thumb.jpg"
    },
    {
      "slug": "154153",
      "title": "प्रसारण लाइन निर्माणमा प्राविधिक त्रुटि ?",
      "timestamp": 1746748800000,
      "source": "gp",
      "content": "म्याग्दी, वैशाख २६ गते । राहुघाट बेसिनमा निर्माणको अन्तिम चरणमा पुगेका चारवटा जलविद्युत् आयोजनाबाट उत्पादित विद्युत्लाई केन्द्रीय प्रणालीमा आबद्ध गराउन प्राविधिक हिसाबले त्रुटिपूर्ण प्रसारण लाइन बनाएका छन् । जलविद्युत् आयोजनाले डाँडाखेत–राहुघाट १३२ केभी क्षमताको भन्दा मुनि २२० केभी क्षमताको प्रसारण लाइनको तार पर्ने र दुईवटा प्रसारण लाइनको तारको दूरी मापदण्डभन्दा कम हुने गरेर ‘क्रसिङ’ बनाएका हुन् । रघुगङ्गा गाउँपालिका–३ पिप्लेमा उत्तरबाट दक्षिणतर्फ आउने आयोजनाको र पश्चिमबाट पूर्व दिशातर्फ जाने डाँडाखेत–राहुघाटको प्रसारण लाइन एकापसमा ‘क्रसिङ’ हुन्छ । प्राविधिक हिसाबले बढी क्षमताको प्रसारण लाइनको तार कम क्षमताको लाइनभन्दा माथि हुनुपर्छ । क्रसिङ हुने ठाउँमा १३२ केभीको लाइनको माथिल्लो तारदेखि २२० केभीको तलको तार बीचको दूरी चार दशमलव पाँच हुनुपर्ने मापदण्ड छ । म्याग्दी नदी र सहायक खोलामा निर्माणाधीन जलविद्युत् आयोजनाबाट उत्पादन हुने विद्युत्लाई केन्द्रीय ग्रिडमा जोड्न नेपाल विद्युत् प्राधिकरणले मालिका गाउँपालिका–७ डाँडाखेतबाट रघुगङ्गा गाउँपालिका–३ अम्बाङ जोड्ने २५ किलोमिटर लामो १३२ केभी क्षमताको प्रसारण लाइन र दुवै ठाउँमा सबस्टेशन निर्माण अन्तिम चरणमा पुर्याएको छ ।डाँडाखेत–राहुघाट प्रसारण लाइनको ‘एपीटु’ र ‘एपीथ्री’ नम्बरको टावरको बीचमा जलविद्युत् आयोजनाले बनाएको प्रसारण लाइन क्रसिङ हुन्छ । सन् २०२१ देखि निर्माण सुरू भएको डाँडाखेत–राहुघाट प्रसारण लाइन निर्माणमा ढिलाइ भएपछि एक सय ३० दशमलव आठ मेगावाट क्षमताका चारवटा आयोजनाले अम्बाङको सबस्टेशनका विकल्पमा २२० केभी क्षमताको दाना–खुर्कोट प्रसारण लाइनमा जोड्न पिप्लेबाट तिल्केनीचौरसम्म वैकल्पिक प्रसारण लाइन बनाएका हुन् । राहुघाट बेसिनमा ३७।५ मेगावाटको चिमखोला–राहुघाट–मङ्गले, ४८.५ मेगावाटको अपर राहुघाट, २१.३ मेगावाटको ठूलोखोला र २३.५ मेगावाटको माथिल्लो ठूलोखोला जलविद्युत् आयोजना परीक्षण उत्पादनको तयारीमा छन् । डाँडाखेत–राहुघाट प्रसारण लाइन आयोजनाका प्रमुख रोशन अग्रवालले जलविद्युत् आयोजनाहरूले समन्वय नगरी मापदण्डविपरीत जथभावी टावर बनाएर प्राविधिक हिसाबले त्रुटिपूर्ण प्रसारण लाइन बनाएका बताउनुभयो । “जलविद्युत् आयोजनाले हाम्रो लाइन मुनि बनाएको लाइन हटाउन नौ महिनादेखि पत्राचार गरे पनि अटेरी र बेवास्ता गरेका छन्”, उहाँले भन्नुभयो, “१३२ केभीभन्दा माथि तार पर्ने गरेर अर्को टावर बनाएर लाइन तान्ने सहमति पनि कार्यान्वयन नगर्दा उनीहरूलाई समस्या पर्ने अवस्था आएको हो ।”यस विषयमा प्रतिक्रिया लिन ठूलोखोलाका प्रतिनिधि गोपाल निउरे, अपर राहुघाट र चिमखोला–मङ्गले–राहुघाटको प्रवर्द्धक तुदी पावरका प्रतिनिधि इन्द्र ढकाललाई सम्पर्क गर्दा उहाँहरूले फोन उठाउनु भएन । तुदी पावरका आवासीय इञ्जिनियर प्रकाश तिमिल्सिनाले सहमतिअनुसार १३२ केभीको भन्दा २२० केभीको तार माथि पर्ने गरेर अग्लो टावर बनाउने तयारी गरेको प्रतिक्रिया दिनुभयो ।",
      "longContent": "म्याग्दी, वैशाख २६ गते । राहुघाट बेसिनमा निर्माणको अन्तिम चरणमा पुगेका चारवटा जलविद्युत् आयोजनाबाट उत्पादित विद्युत्लाई केन्द्रीय प्रणालीमा आबद्ध गराउन प्राविधिक हिसाबले त्रुटिपूर्ण प्रसारण लाइन बनाएका छन् । जलविद्युत् आयोजनाले डाँडाखेत–राहुघाट १३२ केभी क्षमताको भन्दा मुनि २२० केभी क्षमताको प्रसारण लाइनको तार पर्ने र दुईवटा प्रसारण लाइनको तारको दूरी मापदण्डभन्दा कम हुने गरेर ‘क्रसिङ’ बनाएका हुन् । रघुगङ्गा गाउँपालिका–३ पिप्लेमा उत्तरबाट दक्षिणतर्फ आउने आयोजनाको र पश्चिमबाट पूर्व दिशातर्फ जाने डाँडाखेत–राहुघाटको प्रसारण लाइन एकापसमा ‘क्रसिङ’ हुन्छ । प्राविधिक हिसाबले बढी क्षमताको प्रसारण लाइनको तार कम क्षमताको लाइनभन्दा माथि हुनुपर्छ । क्रसिङ हुने ठाउँमा १३२ केभीको लाइनको माथिल्लो तारदेखि २२० केभीको तलको तार बीचको दूरी चार दशमलव पाँच हुनुपर्ने मापदण्ड छ । म्याग्दी नदी र सहायक खोलामा निर्माणाधीन जलविद्युत् आयोजनाबाट उत्पादन हुने विद्युत्लाई केन्द्रीय ग्रिडमा जोड्न नेपाल विद्युत् प्राधिकरणले मालिका गाउँपालिका–७ डाँडाखेतबाट रघुगङ्गा गाउँपालिका–३ अम्बाङ जोड्ने २५ किलोमिटर लामो १३२ केभी क्षमताको प्रसारण लाइन र दुवै ठाउँमा सबस्टेशन निर्माण अन्तिम चरणमा पुर्याएको छ ।डाँडाखेत–राहुघाट प्रसारण लाइनको ‘एपीटु’ र ‘एपीथ्री’ नम्बरको टावरको बीचमा जलविद्युत् आयोजनाले बनाएको प्रसारण लाइन क्रसिङ हुन्छ । सन् २०२१ देखि निर्माण सुरू भएको डाँडाखेत–राहुघाट प्रसारण लाइन निर्माणमा ढिलाइ भएपछि एक सय ३० दशमलव आठ मेगावाट क्षमताका चारवटा आयोजनाले अम्बाङको सबस्टेशनका विकल्पमा २२० केभी क्षमताको दाना–खुर्कोट प्रसारण लाइनमा जोड्न पिप्लेबाट तिल्केनीचौरसम्म वैकल्पिक प्रसारण लाइन बनाएका हुन् । राहुघाट बेसिनमा ३७।५ मेगावाटको चिमखोला–राहुघाट–मङ्गले, ४८.५ मेगावाटको अपर राहुघाट, २१.३ मेगावाटको ठूलोखोला र २३.५ मेगावाटको माथिल्लो ठूलोखोला जलविद्युत् आयोजना परीक्षण उत्पादनको तयारीमा छन् । डाँडाखेत–राहुघाट प्रसारण लाइन आयोजनाका प्रमुख रोशन अग्रवालले जलविद्युत् आयोजनाहरूले समन्वय नगरी मापदण्डविपरीत जथभावी टावर बनाएर प्राविधिक हिसाबले त्रुटिपूर्ण प्रसारण लाइन बनाएका बताउनुभयो । “जलविद्युत् आयोजनाले हाम्रो लाइन मुनि बनाएको लाइन हटाउन नौ महिनादेखि पत्राचार गरे पनि अटेरी र बेवास्ता गरेका छन्”, उहाँले भन्नुभयो, “१३२ केभीभन्दा माथि तार पर्ने गरेर अर्को टावर बनाएर लाइन तान्ने सहमति पनि कार्यान्वयन नगर्दा उनीहरूलाई समस्या पर्ने अवस्था आएको हो ।”यस विषयमा प्रतिक्रिया लिन ठूलोखोलाका प्रतिनिधि गोपाल निउरे, अपर राहुघाट र चिमखोला–मङ्गले–राहुघाटको प्रवर्द्धक तुदी पावरका प्रतिनिधि इन्द्र ढकाललाई सम्पर्क गर्दा उहाँहरूले फोन उठाउनु भएन । तुदी पावरका आवासीय इञ्जिनियर प्रकाश तिमिल्सिनाले सहमतिअनुसार १३२ केभीको भन्दा २२० केभीको तार माथि पर्ने गरेर अग्लो टावर बनाउने तयारी गरेको प्रतिक्रिया दिनुभयो ।",
      "link": "https://gorkhapatraonline.com/news/154153",
      "image": "https://gorkhapatraonline.com/storage/media/271790/conversions/adfhsdfbn-original-thumb.jpg"
    },
    {
      "slug": "154146",
      "title": "एनसेलको पहिलो ‘एनसेल सप इन सप’ भैरहवामा",
      "timestamp": 1746748800000,
      "source": "gp",
      "content": "एनसेलले भैरहवामा बिहीबारदेखि ‘एनसेल सप इन सप’ सञ्चालनमा ल्याएको छ ।",
      "longContent": "गोरखापत्र समाचारदाताकाठमाडौँ, वैशाख २६ गते । एनसेलले भैरहवामा बिहीबारदेखि ‘एनसेल सप इन सप’ सञ्चालनमा ल्याएको छ । भैरहवाको मैलावरमा रहेको एनसेलको आधिकारिक खुद्रा विक्रेता न्यु लुम्बिनी एटुजेड मोबाइलसँगको साझेदारीमा एनसेलले आफ्नो यो पहिलो सप इन सप सञ्चालन गरेको जनाइएको छ । एनसेलका चिफ अफ स्टाफ स्टिवन रोड्रिगेजले यो एनसेल सप इन सपको उद्घाटन गर्नुभयो । सप इन सपबाट ग्राहकले एनसेलका सेवा सुविधासम्बन्धी साधारण सोधपुछदेखि सम्पूर्ण सेवा एनसेल सेन्टरबाट जस्तै गरी लिन सक्ने कम्पनीले जनाएको छ । ग्राहकले सिम लिने, रिचार्ज गर्ने, केवाइसी अपडेट गर्ने, सिम स्वामित्व पुनः प्रमाणीकरण गर्ने, लोकप्रिय सधैँ अन रिन्युअल जस्ता प्याक, सेवा, सुविधा लिने, ई सिममा स्तरोन्नति गर्ने, इन्टरनेट सेटिङ मिलाउनेलगायतका विविध ग्राहक सेवा लिन सक्ने जनाइएको छ ।आइतबारदेखि शुक्रबार हप्ताको छ दिन यस सप इन सपले ग्राहकलाई सेवा प्रदान गर्ने छ । एनसेलले देशका विभिन्न भागमा ३३ वटा एनसेल सेन्टर पनि सञ्चालन गर्दै आएको छ ।",
      "link": "https://gorkhapatraonline.com/news/154146",
      "image": "https://gorkhapatraonline.com/storage/media/271729/conversions/Ncell-pr-final-original-thumb.jpg"
    },
    {
      "slug": "154145",
      "title": "बजेटबारे स्थानीय सरकारसँग छलफल",
      "timestamp": 1746748800000,
      "source": "gp",
      "content": "सुदूरपश्चिम प्रदेश सरकारले आगामी आर्थिक वर्ष २०८२/८३ को बजेटबारे बिहीबार प्रदेशका पालिकासँग छलफल गरेको छ ।",
      "longContent": "कैलाली समाचारदाताधनगढी, वैशाख २६ गते । सुदूरपश्चिम प्रदेश सरकारले आगामी आर्थिक वर्ष २०८२/८३ को बजेटबारे बिहीबार प्रदेशका पालिकासँग छलफल गरेको छ । प्रदेश तथा स्थानीय शासन सबलीकरण कार्यक्रम प्रादेशिक सहयोग एकाइले धनगढीमा आयोजना गरेको नीति तथा कार्यक्रम र बजेटसम्बन्धी छलफलमा नौ वटै जिल्लाका पालिकासँग छलफल गरिएको हो । त्यस अवसरमा मुख्यमन्त्री कमलबहादुर शाहले सही रूपमा परिचालन हुने बजेट निर्माण गर्न आवश्यक रहेको औँल्याउनुभयो । उहाँले बजेट निर्माणमा त्रुटि गर्न छुट नरहेको उल्लेख गर्दै थप्नुभयो, “बजेट निर्माणमा हामीले सधैँ त्रुटि गरिरहने र जनताले सधैँ गुनासो गरिरहने परिपाटी दोहोर्‍याउने हो भने सङ्घीय संरचनामा उभिएको अर्थै भएन ।”उहाँले तीन तहकै सरकारबिचको सम्बन्धलाई प्रगाढ बनाउन आवश्यक रहेको औँल्याउनुभयो । अस्तित्व स्विकार्न नसक्ने परिपाटीका कारण समस्या भइरहेको भन्दै मुख्यमन्त्री शाहले सबैले सबैका अस्तित्व स्विकार्न आवश्यक रहेको जोड दिनुभयो । छलफलमा प्रदेश नीति तथा योजना आयोगका उपाध्यक्ष डा. जीवन रानाले सरकारको नीति तथा कार्यक्रम र बजेटको सन्दर्भमा कार्यपत्र प्रस्तुत गर्नुभएको थियो । छलफलमा ८८ वटै पालिकाका प्रमुख, उपप्रमुखको उपस्थिति रहेको थियो । कार्यक्रममा जिल्लागत योजनाबारे छलफल गरिएको छ ।",
      "link": "https://gorkhapatraonline.com/news/154145",
      "image": "https://gorkhapatraonline.com/storage/media/271728/conversions/Chief-Minister-original-thumb.jpg"
    },
    {
      "slug": "154144",
      "title": "निर्यात प्रवर्धनमा लाग्न आग्रह",
      "timestamp": 1746748800000,
      "source": "gp",
      "content": "उद्योग, वाणिज्य तथा आपूर्तिमन्त्री दामोदर भण्डारीले सरकारले औद्योगिक विकास, स्वदेशी उत्पादनको बजारीकरण र निर्यात प्रवर्धनका लागि विभिन्न नीतिगत सुधार र सहजीकरणका प्रयास गरिरहेको बताउनुभएको छ ।",
      "longContent": "गोरखापत्र समाचारदाताकाठमाडौँ, वैशाख २६ गते । उद्योग, वाणिज्य तथा आपूर्तिमन्त्री दामोदर भण्डारीले सरकारले औद्योगिक विकास, स्वदेशी उत्पादनको बजारीकरण र निर्यात प्रवर्धनका लागि विभिन्न नीतिगत सुधार र सहजीकरणका प्रयास गरिरहेको बताउनुभएको छ । शुक्रबारदेखि यहाँ सुरु भएको नेपाल अन्तर्राष्ट्रिय व्यापार मेला २०२५ को १० औँ संस्करणलाई उद्घाटन गर्दै उहाँले यस्तो बताउनुभएको हो ।सरकारले रुग्ण उद्योगको पुनरुत्थान, नयाँ औद्योगिक सम्भावनाको पहिचान र लगानीमैत्री वातावरण निर्माणलाई प्राथमिकतामा राखेको जानकारी उहाँले दिनुभयो । निजी क्षेत्रले भने अनुसार नीतिगत सुधारका लागि सरकारले काम गरिरहको उल्लेख गर्दै उहाँले नेपाली उद्योगी व्यवसायीलाई उत्पादन र उत्पादकत्व वृद्धि गरी निर्यात प्रवर्धनमा लाग्न आग्रह गर्नुभयो ।हालै संसद्मा पेस भएको नीति तथा कार्यक्रममा औद्योगिक विकास तथा निजी क्षेत्र प्रवर्धनलाई प्राथकितामा राखिएको बताउँदै उहाँले देशको आर्थिक विकासमा सरकार निजी क्षेत्रको साथमा रहेको उल्लेख गर्नुभयो । मेलाले नेपाली वस्तुको गुणस्तर र मौलिकतालाई विश्व बजारमा स्थापित गर्न र स्वदेशी उत्पादनको ब्रान्डिङ गर्न मेलाले सहयोग पुर्‍याउने बताउँदै नेपाली व्यवसायीलाई आफ्नो प्रतिस्पर्धात्क क्षमता बढाउन मन्त्री भण्डारीले आग्रह गर्नुभयो । नेपाल उद्योग वाणिज्य महासङ्घका वरिष्ठ उपाध्यक्ष अञ्जन श्रेष्ठले नेपाली उत्पादनको अन्तर्राष्ट्रिय बजार प्रवर्धन र मुलुकको आर्थिक विकासमा मेलाले महत्वपूर्ण योगदान पुर्‍याउने बताउनुभयो । मुलुकको अर्थतन्त्र अझै पनि जटिल मोडमा रहेको र बजारमा माग बढ्न नसकेको अवस्थामा आफूहरूले मेला आयोजना गरेर बजारमा सकारात्मक सन्देश दिन खाजेको उहाँको धारणा थियो ।",
      "link": "https://gorkhapatraonline.com/news/154144",
      "image": "https://gorkhapatraonline.com/storage/media/271727/conversions/maxresdefault-original-thumb.jpg"
    },
    {
      "slug": "154143",
      "title": "कुलेखानी तेस्रोको एउटा युनिटमा समस्या",
      "timestamp": 1746748800000,
      "source": "gp",
      "content": "मकवानपुरमा रहेको कुलेखानी जलविद्युत् आयोजना विद्युत् अधिक माग हुने समयमा पनि पूर्ण क्षमतामा सञ्चालनमा आउन सकेको छैन ।",
      "longContent": "राममणि दाहालमकवानपुर, वैशाख २६ गते । मकवानपुरमा रहेको कुलेखानी जलविद्युत् आयोजना विद्युत् अधिक माग हुने समयमा पनि पूर्ण क्षमतामा सञ्चालनमा आउन सकेको छैन । आयोजनाका तीन वटा केन्द्रमध्ये भीमफेदी गाउँपालिकाको सानुटारस्थित कुलेखानी जलविद्युत् तेस्रो जलविद्युत् केन्द्रको एउटा युनिटमा समस्या आएपछि एक साताभन्दा लामो समयदेखि पूर्ण क्षमतामा सञ्चालनमा नल्याएको हो ।कुलेखानी जलविद्युत् तेस्रो जलविद्युत् केन्द्रको दुई वटा युनिटमध्ये एउटा युनिटको जेनेरेटरको प्लेटमा खराबी आएपछि गत मङ्गलबारदेखि मर्मत भइरहेको केन्द्रका प्रमुख प्रसन्नमणि ताम्राकारले जानकारी दिनुभयो । उहाँले आइसोलेसन प्लेटमा समस्या आएपछि फेर्ने काम भएको भन्दै टर्बाइन र जेनेरेटरको एलाइनमेन्ट मिलाउने काम भइरहेको बताउनुभयो । “चिनियाँ प्राविधिकबाट काम भइरहेको छ, एलाइनमेन्ट नमिलाउँदा समस्या आउँछ,” केन्द्र प्रमुख ताम्राकारले भन्नुभयो, “मर्मत गरेर सञ्चालनमा ल्याउन अझै दुई/तीन दिन लाग्छ ।” कुलेखानीको तीन वटै केन्द्र गरी १०६ मेगावाटको रहेको छ । कुलेखानी प्रथम ६०, दोस्रो ३२ र तेस्रो केन्द्र १४ मेगावाट क्षमतामा रहेको छ । हाल तेस्रो मर्मतका क्रममा रहेकाले पहिलो पूर्ण क्षमतामा सञ्चालन गर्दा पानी खेर जाने भएको पूर्ण क्षमतामा सञ्चालनमा नरहेको उहाँको भनाइ छ । “कुलेखानी आयोजनाबाट मागका आधारमा र विद्युत् आपूर्तिलाई सन्तुलित बनाउन उत्पादन गर्ने हो,” उहाँले भन्नुभयो, “कुलेखानी प्रथमबाट करिब ४० मेगावाट उत्पादन भइरहेको छ, दोस्रो पूर्ण क्षमतामा र तेस्रोको क्षमताको आधा मात्र उत्पादन भइरहेको छ । कुलेखानी आयोजनाबाट विद्युत् अधिक माग भएको समयमा विद्युत् उत्पादन हुँदै आएको छ । कुलेखानी तेस्रोमा सात/सात मेगावाट क्षमताका दुई वटा युनिट रहेका छन् ।”",
      "link": "https://gorkhapatraonline.com/news/154143",
      "image": "https://gorkhapatraonline.com/storage/media/271726/conversions/2323-original-thumb.jpg"
    },
    {
      "slug": "154142",
      "title": "महसुल विवाद निरूपणमा आयोगको सक्रियता आवश्यक",
      "timestamp": 1746748800000,
      "source": "gp",
      "content": "ऊर्जा, जलस्रोत तथा सिँचाइमन्त्री दीपक खड्काले डेडिकेटेड र ट्रङ्क लाइन महसुल विवाद निरूपणमा विद्युत् नियमन आयोगले भूमिका खेल्नुपर्ने बताउनुभएको छ । आयोगको छैटौँ वार्षिकोत्सव समारोहलाई सम्बोधन गर्दै उहाँले यो विवाद अब छिट्टै टुङ्गिनुपर्ने पनि बताउनुभयो ।",
      "longContent": "गोरखापत्र समाचारदाताकाठमाडौँ, वैशाख २६ गते । ऊर्जा, जलस्रोत तथा सिँचाइमन्त्री दीपक खड्काले डेडिकेटेड र ट्रङ्क लाइन महसुल विवाद निरूपणमा विद्युत् नियमन आयोगले भूमिका खेल्नुपर्ने बताउनुभएको छ । आयोगको छैटौँ वार्षिकोत्सव समारोहलाई सम्बोधन गर्दै उहाँले यो विवाद अब छिट्टै टुङ्गिनुपर्ने पनि बताउनुभयो ।नेपाल विद्युत् प्राधिकरणले सार्वजनिक गरेको पछिल्लो विवरण अनुसार प्रिमियमबापतको महसुल र ब्याज तथा जरिबाना गरी करिब २३ अर्ब रुपियाँ विभिन्न उद्योगबाट असुल हुन बाँकी छ । प्राधिकरणको सञ्चालक समितिले निर्णय गरेरै यही वैशाख मसान्तभित्र महसुलमा चित्त नबुझेको भए पुनरवलोकका लागि आउन पनि भनेको छ तर उद्योगीले प्राधिकरणले आफूहरूलाई प्रमाणित बिल नदिएको भन्दै पुनरवलोकनमा जान नसकिने बताउँदै आएका छन् । ऊर्जामन्त्री खड्काले कार्यक्रममा यो समस्याको निराकरणमा विद्युत् नियमन आयोगको भूमिकाप्रति पनि असन्तुष्टि जनाउनुभयो । “प्राधिकरणले बिल दिएको भन्छ । उद्योगीहरू त्यो बिल होइन भन्दै आएका छन्, यति लामो समय भइसक्यो, नियामक रहेको आयोगले त यसमा छिनोफानो गर्नु पर्‍यो नि,” उहाँले प्रश्न गर्नुभयो, “तिनुपर्नेले रकम नतिर्ने, उठाउनुपर्नेले नउठाउने, यस्तो पनि हुन्छ ?” उद्योगीले टिओडी विवरण, आधिकारिक बिल दिनूस् भन्ने र प्राधिकरणले बिल पठाइसकेका छौँ भन्ने विवादास्पद अवस्थाको निरूपण आयोगबाट हुनुपर्ने मन्त्री खड्काको भनाइ छ । सरकारले यो महसुल नउठाउन कहिल्यै नभनेको पनि उहाँको जिकिर थियो ।कार्यक्रममा आयोगका अध्यक्ष रामप्रसाद धितालले यो विषयमा कुनै प्रतिक्रिया भने जनाउनुभएन । वार्षिकोत्सव समारोहलाई सम्बोधन गर्दै उहाँले आयोग पाँचबर्से मार्गचित्र बनाएर काम गरिरहेको जानकारी दिनुभयो । उहाँले विद्युत् क्षेत्रमा निजी क्षेत्रको लगानीलाई प्रवर्धन गर्दै प्रतिस्पर्धात्मक अभिवृद्धि तथा उपभोक्तालाई सेवाप्रदायक छनोटको अवसर प्रदान गर्ने दिशामा कार्यरत रहेको जानकारी गराउनुभयो ।",
      "link": "https://gorkhapatraonline.com/news/154142",
      "image": "https://gorkhapatraonline.com/storage/media/271725/conversions/Energy-Minister-Photo-original-thumb.jpg"
    },
    {
      "slug": "154141",
      "title": "मकैको बिउमा आत्मनिर्भर, किसान भने आयातित नै रोज्छन्",
      "timestamp": 1746748800000,
      "source": "gp",
      "content": "तराई, भित्री मधेश र मध्य पहाडी क्षेत्रका किसानले भारत र चीनबाट आयातित वर्णशङ्कर जातको मकैमा रुचि राख्दा सरकारले विकास र सिफारिस गरेका मकैका बिउ भने ओझेलमा परेका छन् ।",
      "longContent": "काठमाडौँ, वैशाख २६ गते । तराई, भित्री मधेश र मध्य पहाडी क्षेत्रका किसानले भारत र चीनबाट आयातित वर्णशङ्कर जातको मकैमा रुचि राख्दा सरकारले विकास र सिफारिस गरेका मकैका बिउ भने ओझेलमा परेका छन् । राष्ट्रिय बिउबिजन केन्द्र रामपुरबाट नेपालकै रैथाने र हावापानी सुहाउँदा ४१ जातलाई उपयुक्त रहेको सिफारिस गरेको छ । तीमध्ये १० वटा वर्णशङ्कर र ३१ वटा उन्नत जात छन् । सिफारिस गरिएका जातका मकै कम्तीमा ९० दिनदेखि अधिकतम १८० दिनसम्ममा पाक्ने र तराई, पहाड र हिमाली क्षेत्रमा फल्ने फरक फरक जातका छन् । बिउबिजन तथा गुण नियन्त्रण केन्द्रले ११४ जातका मकै नेपालमा उपयुक्त भएको सिफारिस गरेको छ । तीमध्ये २०३३ सालमा सफल प्रयोग भएको रामपुर कम्पोजिटसँग अत्याधिक ताप सहन गर्न सक्ने क्षमता छ । अहिले नेपालमा बिउ अभाव भएको भनिएका ठाउँमा सो मकै उपयुक्त हुने राष्ट्रिय बिउबिजन केन्द्रका संयोजक तीर्थराज रिजालले जानकारी दिनुभयो । लामो समयको अध्ययन अनुसन्धानबाट सिफारिस भएको र समुद्री सतहदेखि पाँच हजार मिटरसम्ममा खेती हुने खालका मकैका बिउ सिफारिस गरिएको बताउनुभयो । सरकारी र गैरसरकारी क्षेत्रबाट कृषकसम्म समयमै प्रचार हुन नसक्दा नेपाली बिउ ओझेलमा परेको पनि उहाँले स्पष्ट पार्नुभयो । राष्ट्रिय बिउबिजन केन्द्रले मकैको बुवाआमा तयार पारेर कम्पनीलाई उपलब्ध गराउने र सोही आधारमा कम्पनीले उत्पादन गर्ने गरेको उहाँले बताउनुभयो तर सममयै उत्पादन हुन नसक्नु र नेपाली कम्पनीले ठुलो मात्रामा उत्पादन गर्न नसक्दा किसान आयातित वर्णशङ्करतर्फ आकर्षित भएको हुन सक्ने उहाँले बताउनुभयो । सरकारीस्तरबाट नै नेपाली बिउलाई प्रोत्साहन गर्न र कम्पनीसँग समन्वय गर्न आवश्यक हुने उहाँले बताउनुभयो । तराईमा हुने रामपुर कम्पोजिट, मध्यपहाडमा देउती उच्च पहाडमा हुने गणेशलगायतका सबै बिउको राम्रोसँग प्रचार हुन नसकेको उहाँले उल्लेख गर्नुभयो । नेपालमै सिफारिस भएको मकै तोकिएकै क्षेत्रमा मात्रै रोपिन्छ र शतप्रतिशत सफल पनि भएको छ तर आयातित वर्णशङ्करको मकैको बिउमा हुने गडबडीले घोगा नलाग्ने र घोगामा दान नलाग्ने समस्या देखिने गरेको छ । किसानले पटक पटक आन्दोलन गर्ने परेको किसान अगुवा ज्ञानेन्द्र दाहालले बताउनुभयो । उहाँले अघिल्लो वर्ष ४० रोपनी बारीमा रोपेको सफल भएपछि यो वर्ष रामपुर कम्पोजिटलाई दुई सय रोपनीमा विस्तार गरिएको बताउनुभयो तर धेरै किसान वर्णशङ्करमै आकर्षित भएकाले स्थानीय जातको प्रोत्साहन आवश्यक रहेको उल्लेख गर्नुभयो । धेरै आयातित वर्णशङ्कर सात सय मिटरभन्दा कम उचाइमा फल्ने सिफारिस भए पनि एक हजार पाँच सय मिटरसम्म पनि रोपिँदै आएको छ तर त्यसबारे सरकारी र निजी क्षेत्रबाट कुनै अनुसन्धान नै सुरु गरिएको छैन । कृषक आफैँले त्यस्ता मकैको बिउको माग गर्ने गरेका छन् । किसानले पछिल्लो समय आकर्षक प्याकेजिङ र सर्वसुलभ भएसँगै अन्तर्राष्ट्रिय कम्पनीका वर्णशङ्करमा बिउमा ध्यान दिने गरेका हुन् ।  कृषि प्रसार अधिकृत कृष्ण धितालले सिफारिस भएका स्थानीय जातको मकैको राम्रोसँग प्रसार हुन नसक्दा विदेशी बिउले जरा गाडेको उल्लेख गर्नुभयो । तराई, भित्री, मधेश, पहाडी र उच्च पहाडी जिल्लामा लाग्ने मकैको बिउ भए पनि त्यसबारे किसानसम्म प्रसार हुन नसक्दा नेपाली बिउले बजार लिन नसकेको उहाँले स्पष्ट पार्नुभयो । वरिष्ठ कृषि प्रसार अधिकृत कुलप्रसाद दवाडीले नेपाल मकैको बिउमा आत्मनिर्भर रहे पनि किसानसम्म नेपाली बिउको प्रचार हुन नसक्दा आयातित वर्णशङ्कर बिउमा किसानको आकर्षण बढेको जानकारी दिनुभयो ।नेपालमा उत्पादित बिउको राम्रो प्याकेजिङ छैन, जसको कारणले किसानले चम्किला आकर्षक बिउका प्याकेटमा बिउ मात्रै किन्ने गर्दा नेपाली बिउ ओझेलमा परेको उहाँले उल्लेख गर्नुभयो । किसानस्तरमा बिउको महìव बुझाएर स्थानीय रोग प्रतिरोधात्मक क्षमता भएका बिउ प्रोत्साहन गर्ने कार्यक्रम सरकारले ल्याउनु आवश्यक रहेको सुझाव दिनुभयो । केही नेपाली कम्पनी युनिक सिड, लुम्बिनी सिड र गोरखा सिड कम्पनीले स्थानीय जातका बिउ उत्पादन गरे पनि पर्याप्त नहुँदा किसानसम्म पुग्न सकेका छैनन् । एकातिर नेपाली कम्पनीको उत्पादन कम हुँदा समस्या परेको छ भने विदेशी कम्पनीले बलियो मार्केटिङ पोलिसी बनाएर बजार नै कब्जा जस्तै गरेका छन् । वितरकलाई बिउ बेच्ने लक्ष्य दिएर हरेक वर्ष बिउ कम्पनीले वितरकलाई विदेश भ्रमणसमेत गराउने गरेका छन्, जसका कारणले वितरण स्थानीय बिउलाई प्राथमिकतामा राख्दैनन् । स्थानीय बिउमा नाफासमेत कम हुने भन्दै व्यापारीले त्यसलाई प्राथमिकता दिने गरेका छैनन् । छिटो पाक्ने नयाँ जात सिफारिसको तयारी राष्ट्रिय बिउबिजन केन्द्रले असारसम्ममा छिटो पाक्ने जातको बिउ बिउबिजन गुणस्तर तथा नियन्त्रण केन्द्रमा सिफारिस गर्ने तयारी थालेको छ । केन्द्रले अनुमोदन गरेर राष्ट्रिय बिउ नियन्त्रण केन्द्रमा पठाएपछि त्यहाँ अनुमोदन भएपछि व्यावसायिक उत्पादनका लागि आउने संयोजक रिजालले उल्लेख गर्नुभयो । यस कार्यक्रममार्फत नेपालमा अहिलेसम्म उन्नत जातका लागि ३१ वटा मकैका बिउका जात सिफारिस गरिएको छ, जुन नेपाली जनताले रुचाएका छन् । उच्च पहाडका लागि गणेश १ र २, मध्यपहाडका लागि मनकामना १, ३, ५, ७ र ९ जात सिफारिस गरिएको छ । यस्तै तराईका लागि रामपुर जातका मकै सिफारिस गरिएको छ । अब सिफारिस गर्न लागिएका मकै तराई र मध्यपहाडी क्षेत्रका लागि उपयुक्त हुने उहाँले दाबी गर्नुभयो । किसानलाई चाँडो पाक्ने खालका मकै पनि सिफारिस गरिएको छ । जसमा अरुण १, २, ३, ४, ५, ६ जातका रहेका छन् । यी मकै लगाएको ८० देखि ९० दिनमा तयारी हुने गर्छन् । अन्य मकै १२० देखि १५० दिनसम्म लाग्ने गर्दछन् । कार्यालयले हाइब्रिड मकैतर्फ अहिलेसम्म १० जात सिफारिस गरेको छ । अहिले तीन जात सिफारिसको चरणमा रहेको र त्यसपछि हाइब्रिडको सङ्ख्या १३ पुग्ने छ । सिफारिस गर्न लागिएका जात सिएएच १५११, सिएएच ११८७, सिएएच १९ छन् । यी मकैमा तापक्रम सहन सक्ने क्षमता भएकाले भित्री मधेश र तराईका जिल्लाका लागि सिफारिसको काम भइरहेको रिजालले बताउनुभयो । २०७७ सालदेखि हामीले कुनै जातको मकै सिफारिस भएको छैन । किसानले नरुचाएका आठ वटा जातलाई सूचीबाट हटाइसकिएको छ भने पाँच वटा जातलाई सूचीबाट हटाउन सिफारिसको तयारी थालिएको छ । चलनचल्तीमा नआएका, रोग र किराले समस्या बनाएका यस्ता जातलाई सूचीबाट हटाउन सिफारिस गरिने गरिन्छ ।",
      "link": "https://gorkhapatraonline.com/news/154141",
      "image": "https://gorkhapatraonline.com/storage/media/271724/conversions/makai-ko-biu--(1)-original-thumb.jpg"
    },
    {
      "slug": "154092",
      "title": "कृषि एम्बुलेन्समा गाउँको तरकारी बजारमा",
      "timestamp": 1746662400000,
      "source": "gp",
      "content": "कृषि एम्बुलेन्सको व्यवस्था भएपछि गाउँ–घरमा उत्पादन भएका तरकारी सदरमुकाम बेसीसहर झर्न थालेको छ।",
      "longContent": "नवीनराज कुइँकेललमजुङ, वैशाख २५ गते। कृषि एम्बुलेन्सको व्यवस्था भएपछि गाउँ–घरमा उत्पादन भएका तरकारी सदरमुकाम बेसीसहर झर्न थालेको छ। बेसीसहर नगरपालिकाले किसानको उत्पादन बजारीकरण गर्न कृषि एम्बुलेन्सको व्यवस्था गरेपछि हरियो तरकारी तथा फलफूल बजार ल्याउन सजिलो भएको हो। तरकारी सङ्कलनका लागि नगरपालिकाले एकता कृषि सहकारी संस्थालाई कृषि एम्बुलेन्स सञ्चालनको जिम्मेवारी दिएको छ। सहकारीले गाउँ गाउँमा पुगेर तरकारी संकलन गरि बजारमा ल्याउने गरेको छ।सहकारीले गाउँको तरकारी संकलनका लागि रुटिङ (समय तालिका) बनाएको छ।  साताव्यापी तालिका तोकेर गाउँको तरकारी ‘किसान घरमा’ ल्याउन सुरु गरेको एकता कृषि सहकारी संस्थाका अध्यक्ष हरिबहादुर घिमिरले बताउनुभयो। तालिका अनुसार आइतबार बेसीशहर–१ स्थित नयाँगाउँ, धिमिरे, वडा नम्बर–२ को हटिया र भकुण्डेको तरकारी संकलन हुनेछ। सोमबार बेसीशहर–२ को चिसापानी, वडा नम्बर–५ को पुरानोकोट, वडा नम्बर–४ को नाल्मा, वडा नम्बर–३ को गाउँ र रानीकुवाको तरकारी संकलन गरिने छ। त्यसैगरी मंगलबार बडा नम्बर–१० को सालडाँडा, वडा नम्बर ११ को बस्नेत गाउँ, स्याउता, तिलहार, रामचोकबेसी, वडा नम्बर १ को उदिपुरका किसानको तरकारी संकलन गरिने एकता कृषि सहकारी संस्थाले जनाएको छ।कृषि एम्बुलेन्सले बुधबार वडा नम्बर ९ को बिम्दाबेसी, साम्दी, दिहीथोक, पाखाथोक र बिहीबार वडा नम्बर ७ को वनथोक, वडा नम्बर ६ को मकैडाँडा, सारिङ, भलमशेरा, बेलौती बिसौनाको तरकारी संकलन गरी बजारमा ल्याउने भएको छ। शुक्रबार वडा नम्बर १० को खासुरबेसी, बाँझाखेतबाट तरकारी संकलन हुनेछ भने शनिबार अत्यावश्यक स्थानमा पुग्ने कृषि सहकारी संस्थाका अध्यक्ष घिमिरेले बताउनुभयो।कृषि एम्बुलेन्स सञ्चालन भएपछि किसानका उत्पादन बजारमा ल्याउन सहज भएको नगरप्रमुख गुमानसिंह अर्यालले बताउनुभयो। उहाँले किसानले उत्पादन गरेका तरकारीको मुख्य समस्या नै बजारीकरण रहेकाले त्यसको निराकरणमा पालिका लागेको उहाँले बताउनुभयो। स्वामित्व नगरपालिकामै रहनेगरी आगामी असार मसान्तसम्म सञ्चालन तथा व्यवस्थानका लागि एकता कृषि सहकारी संस्थालाई कृषि एम्बुलेन्स प्रदान गरिएको बेसीशहर नगरपालिकाका नगर उपप्रमुख पद्मा गुरुङले जानकारी दिनुभयो। कृषि एम्बुलेन्सबाट बजार ल्याइएको तरकारी विक्री गर्नका लागि सहकारीले बेसीसहर बजारमा ‘किसान घर’ सञ्चालन गर्दै आएको छ।",
      "link": "https://gorkhapatraonline.com/news/154092",
      "image": "https://gorkhapatraonline.com/storage/media/271646/conversions/krishi-ambulense-original-thumb.jpg"
    },
    {
      "slug": "154048",
      "title": "तोलामा छ सयले बढ्यो सुन",
      "timestamp": 1746662400000,
      "source": "gp",
      "content": "अन्तर्राष्ट्रिय बजारमा सुनको मूल्यमा सामान्य वृद्धि भएसँगै त्यसको प्रभाव स्थानीय बजारमा पनि परेको छ । आज तोलामा छ सयले वृद्धि भएको छ ।",
      "longContent": "काठमाडौँ,  वैशाख २५  गते ।  अन्तरराष्ट्रिय बजारमा सुनको मूल्यमा सामान्य वृद्धि भएसँगै त्यसको प्रभाव स्थानीय बजारमा पनि परेको छ । आज तोलामा छ सयले वृद्धि भएको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य एक लाख ९२ हजार २०० कायम भएको छ । त्यसैगरी, एक तोला चाँदी एक हजार ९५५ मा बेचबिखन भइरहेको छ । बुधबार प्रतितोला सुन एक लाख ९१ हजार ६०० र त्यति नै परिमाणको चाँदी एक हजार ९६५ मा खरिदबिक्री भएको थियो । अन्तर्राष्ट्रिय बजारमा आज एक औँस सुन तीन हजार ३९५ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/154048",
      "image": "https://gorkhapatraonline.com/storage/media/271592/conversions/_gold-original-thumb.jpg"
    },
    {
      "slug": "154014",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1746662400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  वैशाख २५ गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (भारतीय) प्रतिकिलो रु ७०, गोलभेँडा सानो (लोकल) प्रतिकिलो रु ६०, गोलभेँडा सानो (भारतीय) प्रतिकिलो रु ४५, गोलभेँडा सानो (तराई) प्रतिकिलो रु ४५, आलु रातो प्रतिकिलो रु ३५, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ६०, गाजर (तराई) प्रतिकिलो रु ३०, बन्दा (लोकल) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ७०, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ३५, भन्टा डल्लो प्रतिकिलो रु ४०, तने बोडीको मूल्य प्रतिकिलो रु ८० कायम गरिएको छ ।\tयसैगरी, मटरकोसा प्रतिकिलो रु ९०, घिउ सिमी (लोकल) प्रतिकिलो रु ७०, घिउ सिमी (हाइब्रिड) प्रतिकिलो रु ७०, टाटे सिमी प्रतिकिलो रु ८०, भटमास कोसा प्रतिकिलो रु १५०, तितो करेला प्रतिकिलो रु २५, लौका प्रतिकिलो रु २५, परबर (लोकल) प्रतिकिलो रु ६०, चिचिण्डो प्रतिकिलो रु ४०, घिरौला प्रतिकिलो रु ३०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु २५, हरियो फर्सी (डल्लो) प्रतिकिलो रु ३०, सलगम प्रतिकेजी रु ८०, भिण्डी प्रतिकिलो रु ५० कायम गरिएको छ । यस्तै, सखरखण्ड प्रतिकिलो ६०, बरेला प्रतिकिलो रु ५०, पिँडालु प्रतिकिलो रु ९०, स्कूस प्रतिकिलो रु ५०, रायो साग प्रतिकिलो रु ६०, पालुङ्गो साग प्रतिकिलो ९०, चमसुरको साग रु ९०, तोरीको साग प्रतिकिलो रु ३५, मेथीको साग प्रतिकिलो रु ८०, प्याज हरियो प्रतिकिलो रु ६०, बकुला प्रतिकिलो रु ५०, तरुल प्रतिकिलो रु १००, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३२०, कुरिलो प्रतिकिलो रु ६०० निर्धारण गरिएको छ ।निगुरो प्रतिकिलो रु ५०, ब्रोकाउली प्रतिकिलो रु ७०, चुकुन्दर प्रतिकिलो रु ६०, सजीवन प्रतिकिलो रु १००, कोइरालो प्रतिकिलो रु १९०, रातो बन्दा प्रतिकिलो रु ६०, जिरीको साग प्रतिकिलो रु ६५, ग्याठकोभी प्रतिकेजी रु ६०, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु १००, पुदिना प्रतिकिलो रु २४०, गान्टे मूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३४०, केरा (दर्जन) रु १६०, कागती प्रतिकिलो रु २८०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १४०, तरबुजा हरियो प्रतिकिलो रु ५०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३०, रुख कटहर प्रतिकिलो रु ८०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, उखु प्रतिगोटा रु ८०, स्ट्रबेरी (भुइँऐसेलु) प्रतिकिलो रु २५०, किबी प्रतिकिलो रु ४६०, आभोकाडो प्रतिकिलो रु ६४० निर्धारण गरिएको छ ।यसैगरी, अदुवा प्रतिकिलो रु १००, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ८०, खुर्सानी हरियो (माछे) प्रतिकिलो रु ५०, खुर्सानी हरियो (अकबरे) प्रतिकेजी रु ४००, भेडे खुर्सानी प्रतिकिलो रु ८०, लसुन हरियो प्रतिकिलो रु १००, हरियो धनिया प्रतिकिलो रु १००, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १६०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ । रासस",
      "link": "https://gorkhapatraonline.com/news/154014",
      "image": "https://gorkhapatraonline.com/storage/media/271525/conversions/adrhs-original-thumb.jpg"
    },
    {
      "slug": "154002",
      "title": "यस्तो छ आजका लागि विदेशी मुद्राको विनिमय दर",
      "timestamp": 1746662400000,
      "source": "gp",
      "content": "काठमाडौँ, वैशाख २५ गते । नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३५ रुपैयाँ ४३ पैसा र बिक्रीदर १३६ रुपैयाँ ०३ पैसा कायम भएको छ । युरोपियन युरो एकको खरिददर १५३ रुपैयाँ ९५ पैसा र बिक्रीदर १५४ रुपैयाँ ६३ पैसा, युके पाउन्ड स्ट्रलिङ एकको खरिददर १८० रुपैयाँ ८० पैसा र बिक्रीदर १८१ रुपैयाँ ६० पैसा, स्विस फ्र्याङ्क एकको खरिददर १६४ रुपैयाँ ३७ पैसा र बिक्रीदर १६५ रुपैयाँ ०९ पैसा कायम गरिएको छ । अष्ट्रेलियन डलर एकको खरिददर ८७ रुपैयाँ ७० पैसा र बिक्रीदर ८८ रुपैयाँ ०९ पैसा, क्यानेडियन डलर एकको खरिददर ९८ रुपैयाँ १९ पैसा र बिक्रीदर ९८ रुपैयाँ ६३ पैसा, सिङ्गापुर डलर एकको खरिददर १०४ रुपैयाँ ९२ पैसा र बिक्रीदर १०५ रुपैयाँ ३९ पैसा निर्धारण गरिएको छ । जापानी येन १० को खरिददर ९ रुपैयाँ ४५ पैसा र बिक्रीदर ९ रुपैयाँ ४९ पैसा, चिनियाँ युआन एकको खरिददर १८ रुपैयाँ ७४ पैसा र बिक्रीदर १८ रुपैयाँ ८३ पैसा, साउदी अरेबियन रियाल एकको खरिददर ३६ रुपैयाँ ११ पैसा र बिक्रीदर ३६ रुपैयाँ २६ पैसा, कतारी रियाल एकको खरिददर ३७ रुपैयाँ १५ पैसा र बिक्रीदर ३७ रुपैयाँ ३२ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रुपैयाँ १५ पैसा र बिक्रीदर चार रुपैयाँ १६ पैसा, युएई दिराम एकको खरिदर ३६ रुपैयाँ ८७ पैसा र बिक्रीदर ३७ रुपैयाँ ०४ पैसा, मलेसियन रिङ्गेट एकको खरिददर ३१ रुपैयाँ ८५ पैसा र बिक्रीदर ३२ रुपैयाँ ०९ पैसा, साउथ कोरियन वन एक सयको खरिददर ९ रुपैयाँ ७३ पैसा र बिक्रीदर ९ रुपैयाँ ७८ पैसा, स्विडिस क्रोनर एकको खरिददर १४ रुपैयाँ ११ पैसा र बिक्रीदर १४ रुपैयाँ १७ पैसा र डेनिस क्रोनर एकको खरिददर २० रुपैयाँ ६३ पैसा र बिक्रीदर २० रुपैयाँ ७२ पैसा तोकिएको छ । राष्ट्र बैङ्कले हङकङ डलर एकको खरिददर १७ रुपैयाँ ४५ पैसा र बिक्रीदर १७ रुपैयाँ ५३ पैसा, कुवेती दिनार एकको खरिददर ४४१ रुपैयाँ ७४ पैसा र बिक्रीदर ४४३ रुपैयाँ ७० पैसा, बहराइन दिनार एकको खरिददर ३५९ रुपैयाँ २० पैसा र बिक्रीदर ३६० रुपैयाँ ७९ पैसा, ओमनी रियाल एकको खरिददर ३५१ रुपैयाँ ७७ पैसा र बिक्रीदर ३५३ रुपैयाँ ३३ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैङ्कले यो विनिमय दरलाई आवश्यकताअनुसार जुनसुकै समयमा पनि संशोधन गर्न सक्ने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको वेबसाइटमा उपलब्ध हुने जनाइएको छ ।",
      "longContent": "काठमाडौँ, वैशाख २५ गते । नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३५ रुपैयाँ ४३ पैसा र बिक्रीदर १३६ रुपैयाँ ०३ पैसा कायम भएको छ । युरोपियन युरो एकको खरिददर १५३ रुपैयाँ ९५ पैसा र बिक्रीदर १५४ रुपैयाँ ६३ पैसा, युके पाउन्ड स्ट्रलिङ एकको खरिददर १८० रुपैयाँ ८० पैसा र बिक्रीदर १८१ रुपैयाँ ६० पैसा, स्विस फ्र्याङ्क एकको खरिददर १६४ रुपैयाँ ३७ पैसा र बिक्रीदर १६५ रुपैयाँ ०९ पैसा कायम गरिएको छ । अष्ट्रेलियन डलर एकको खरिददर ८७ रुपैयाँ ७० पैसा र बिक्रीदर ८८ रुपैयाँ ०९ पैसा, क्यानेडियन डलर एकको खरिददर ९८ रुपैयाँ १९ पैसा र बिक्रीदर ९८ रुपैयाँ ६३ पैसा, सिङ्गापुर डलर एकको खरिददर १०४ रुपैयाँ ९२ पैसा र बिक्रीदर १०५ रुपैयाँ ३९ पैसा निर्धारण गरिएको छ । जापानी येन १० को खरिददर ९ रुपैयाँ ४५ पैसा र बिक्रीदर ९ रुपैयाँ ४९ पैसा, चिनियाँ युआन एकको खरिददर १८ रुपैयाँ ७४ पैसा र बिक्रीदर १८ रुपैयाँ ८३ पैसा, साउदी अरेबियन रियाल एकको खरिददर ३६ रुपैयाँ ११ पैसा र बिक्रीदर ३६ रुपैयाँ २६ पैसा, कतारी रियाल एकको खरिददर ३७ रुपैयाँ १५ पैसा र बिक्रीदर ३७ रुपैयाँ ३२ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रुपैयाँ १५ पैसा र बिक्रीदर चार रुपैयाँ १६ पैसा, युएई दिराम एकको खरिदर ३६ रुपैयाँ ८७ पैसा र बिक्रीदर ३७ रुपैयाँ ०४ पैसा, मलेसियन रिङ्गेट एकको खरिददर ३१ रुपैयाँ ८५ पैसा र बिक्रीदर ३२ रुपैयाँ ०९ पैसा, साउथ कोरियन वन एक सयको खरिददर ९ रुपैयाँ ७३ पैसा र बिक्रीदर ९ रुपैयाँ ७८ पैसा, स्विडिस क्रोनर एकको खरिददर १४ रुपैयाँ ११ पैसा र बिक्रीदर १४ रुपैयाँ १७ पैसा र डेनिस क्रोनर एकको खरिददर २० रुपैयाँ  ६३ पैसा र बिक्रीदर २० रुपैयाँ ७२ पैसा तोकिएको छ । राष्ट्र बैङ्कले हङकङ डलर एकको खरिददर १७ रुपैयाँ ४५ पैसा र बिक्रीदर १७ रुपैयाँ ५३ पैसा, कुवेती दिनार एकको खरिददर ४४१ रुपैयाँ ७४ पैसा र बिक्रीदर ४४३ रुपैयाँ ७० पैसा, बहराइन दिनार एकको खरिददर ३५९ रुपैयाँ २० पैसा र बिक्रीदर ३६० रुपैयाँ ७९ पैसा, ओमनी रियाल एकको खरिददर ३५१ रुपैयाँ ७७ पैसा र बिक्रीदर ३५३ रुपैयाँ ३३ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैङ्कले यो विनिमय दरलाई आवश्यकताअनुसार जुनसुकै समयमा पनि संशोधन गर्न सक्ने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको वेबसाइटमा उपलब्ध हुने जनाइएको छ ।",
      "link": "https://gorkhapatraonline.com/news/154002",
      "image": "https://gorkhapatraonline.com/storage/media/271512/conversions/money-exchange-original-thumb.jpg"
    },
    {
      "slug": "153996",
      "title": "विज्ञापन एजेन्सी र विक्रेतालाई सम्मान",
      "timestamp": 1746662400000,
      "source": "gp",
      "content": "गोरखापत्र दैनिकको १२५ औँ वार्षिक उत्सव तथा गोरखापत्र संस्थानको ६३ औँ वार्षिकोत्सवका अवसरमा विभिन्न विज्ञापन एजेन्सी तथा बिक्री सेन्टरलाई सम्मान गरिएको छ ।",
      "longContent": "गोरखापत्र समाचारदाताकाठमाडौँ, वैशाख २५ गते । गोरखापत्र दैनिकको १२५ औँ वार्षिक उत्सव तथा गोरखापत्र संस्थानको ६३ औँ वार्षिकोत्सवका अवसरमा विभिन्न विज्ञापन एजेन्सी तथा बिक्री सेन्टरलाई सम्मान गरिएको छ । बुधबार आयोजित कार्यक्रममा तीन विज्ञापन एजेन्सी र तीन बिक्री एजेन्टलाई सम्मान गरिएको हो । सम्मानित हुने विज्ञापन एजेन्सीमा जोइन मिडिया प्रालि पहिलो, फ्युचर हब मिडिया मल्टिप्रपोज प्रालि दोस्रो र अल मिडिया प्रालि तेस्रो रहेका छन् । त्यस्तै बिक्री एजेन्टमा पवित्रा कार्की काठमाडौँ, दुर्गा थपलिया भरतपुर चितवन र ज्ञानेन्द्रबहादुर श्रेष्ठ, श्रेष्ठ बुक्स एन्ड न्युज सेन्टर रहेका छन् ।",
      "link": "https://gorkhapatraonline.com/news/153996",
      "image": "https://gorkhapatraonline.com/storage/media/271506/conversions/Ajency-paraskrkit-_keshab-gurung-(4)-original-thumb.jpg"
    },
    {
      "slug": "153993",
      "title": "राष्ट्र बैङ्कले बुझायो बजेट सुझाव",
      "timestamp": 1746662400000,
      "source": "gp",
      "content": "नेपाल राष्ट्र बैङ्कले आगामी आर्थिक वर्ष २०८२/८३ को बजेटमा समेट्नुपर्ने सुझावसहितको प्रतिवेदन सरकारलाई बुझाएको छ ।",
      "longContent": "गोरखापत्र समाचारदाताकाठमाडौँ, वैशाख २५ गते । नेपाल राष्ट्र बैङ्कले आगामी आर्थिक वर्ष २०८२/८३ को बजेटमा समेट्नुपर्ने सुझावसहितको प्रतिवेदन सरकारलाई बुझाएको छ । नेपाल राष्ट्र बैङ्कका कायममुकायम गभर्नर डा. नीलम ढुङ्गाना तिम्सिनाले उपप्रधानमन्त्री एवं अर्थमन्त्री विष्णुप्रसाद पौडेललाई बुधबार पूर्वबजेटकालीन समीक्षा प्रतिवेदन बुझाउनुभएको हो । राष्ट्र बैङ्कले अध्ययनमा आधारित रहेर प्रतिवेदन तयार गरेको जनाएको छ । कायममुकायम गभर्नर तिम्सिनाले देशका विभिन्न ठाउँमा पुगेर अध्ययन तथा छलफल गरी प्रतिवेदन तयार पारेको सो क्रममा जानकारी गराउनुभयो । अर्थमन्त्री पौडेलले प्रतिवेदनले आगामी वर्षको बजेट निर्माणमा महत्वपूर्ण सहयोग पुर्‍याउने बताउनुभयो । आगामी बजेट निर्माणको तीव्र तयारीमा रहेको मन्त्रालयले मन्त्रालयगत छलफल सम्पन्न गरेर अहिले विभिन्न सरोकारवालासँग सुझावका लागि छलफल तथा अन्तर्क्रिया गरिरहेको छ । संवैधानिक व्यवस्था अनुरूप जेठ १५ गते नै बजेट सार्वजनिक गर्नुपर्ने भएकाले मन्त्रालयले तालिका नै बनाएर बजेट निर्माणको प्रक्रिया अघि बढाइरहेको छ । आगामी आवका लागि राष्ट्रिय योजना आयोगले १८ खर्ब रुपियाँको बजेट सीमा निर्धारण गरेको छ । स्रोतको दबाबमा रहेको मन्त्रालयले यस पटक नयाँ आयोजनाभन्दा क्रमागत आयोजनालाई प्राथमिकता दिने र अनौपचारिक क्षेत्रलाई समेत करको दायरामा ल्याउने तयारी गरिरहेको छ ।",
      "link": "https://gorkhapatraonline.com/news/153993",
      "image": "https://gorkhapatraonline.com/storage/media/271503/conversions/NRB-PHOTO-2025-05-07-15-42-27-original-thumb.jpg"
    },
    {
      "slug": "153992",
      "title": "अन्तर्राष्ट्रिय उडानको माग गर्दै व्यवसायीको धर्ना",
      "timestamp": 1746662400000,
      "source": "gp",
      "content": "गौतम बुद्ध अन्तर्राष्ट्रिय विमानस्थलबाट नियमित उडान माग गर्दै उद्योगी व्यवसायीले विमानस्थलको मुख्य प्रवेशद्वारमा धर्ना दिएका छन् ।",
      "longContent": "भैरहवा समाचारदाताभैरहवा, वैशाख २५ गते । गौतम बुद्ध अन्तर्राष्ट्रिय विमानस्थलबाट नियमित उडान माग गर्दै उद्योगी व्यवसायीले विमानस्थलको मुख्य प्रवेशद्वारमा धर्ना दिएका छन् । लामो समयदेखि विमानस्थल पूर्ण क्षमतामा सञ्चालनको माग गरिरहेका उद्योगी व्यवसायीले माग सुनुवाइ नभएपछि विरोध सभासहित बुधबार धर्ना दिएका हुन् । उद्योग व्यापार सङ्गठन, रुपन्देही (चेम्बर अफ कमर्स) को अगुवाइमा बुधबार बिहान १० देखि ११ बजेसम्म विमानस्थलको मुख्य प्रवेशद्वार छेकेर धर्ना र प्रदर्शन गरिएको हो । धर्नामा दर्जनौँ सङ्घ संस्था ब्यानरसहित सहभागी थिए । सहभागीले विमानस्थल सञ्चालनको माग लेखिएका प्लेकार्डसमेत बोकेर धर्ना दिएका थिए ।प्रदर्शनमा सहभागीले अन्तर्राष्ट्रिय उडानलाई निरन्तरता दिन यसअघि गरिएका वाचा पूरा गर्न सरकारसँग माग गरेका छन् । उद्योग व्यापार सङ्गठन, रुपन्देहीका अध्यक्ष दर्पण श्रेष्ठले विमानस्थल सञ्चालनका लागि मुलुकका सबै राजनीतिक दलका प्रमुख, पूर्व र वर्तमान प्रधानमन्त्रीलाई ज्ञापनपत्र बुझाउँदासमेत कुनै सुनुवाइ नभएपछि दबाबपूर्ण आन्दोलनमा उत्रिनु परेको बताउनुभयो ।“यसअघि ज्ञापनपत्र, छलफलमार्फत विमानस्थल सञ्चालनका लागि दबाब सिर्जना गर्दै आयौँ तर सरकारले सुनेन,” उहाँले भन्नुभयो, “बाध्य भएर धर्नामा उत्रिएका हौँ ।” उहाँले सरकारले अझै नियमित उडानको वातावरण नबनाए थप आन्दोलन गर्ने बताउनुभयो । दबाबमूलक धर्ना कार्यक्रमको बेवास्ता नगर्न उद्योगी व्यवसायीको चेतावनी छ ।अन्तर्राष्ट्रिय विमानस्थल प्रवेशद्वार छेकेर उनीहरूले ब्यानर र प्लेकार्ड प्रदर्शन गरेका थिए । उनीहरूले विमानस्थल सञ्चालनका लागि आवश्यक म्यानपावर, भिसा र मेडिकल सेन्टर तत्काल खोल्न माग गरेका थिए । “आवश्यक कार्यालय नै नखोले कसरी विमानस्थल चल्छ ?” सरकारसँग प्रश्न गर्दै अध्यक्ष श्रेष्ठले भन्नुभयो, “निजी क्षेत्र आत्महत्या गर्ने अवस्थामा पुग्दासमेत सरकारले केही सुनेन ।”चेम्बर अफ कमर्स लुम्बिनी प्रदेशका अध्यक्ष टङ्कप्रसाद पोखरेलले विमानस्थल के कारणले ठप्प भइरहेको छ भन्नेबारे सरकारले जानकारी दिनुपर्ने बताउनुभयो । “यो चर्को घाममा सडकमा दबाब कार्यक्रम गर्ने हाम्रो पनि रहर होइन,” उहाँले भन्नुभयो, “तर सरकारले हाम्रो माग सुनेन, व्यवसायी ऋणमा डुबेको देखेन, त्यसैले बाध्य भएर सङ्घर्षका कार्यक्रम गर्नु परेको हो ।” उहाँले निजी क्षेत्रले लगातार विमानस्थल नियमित सञ्चालनको माग गरे पनि सरकारले नसुनेको दुःखेसो गर्नुभयो ।सिद्धार्थ उद्योग वाणिज्य सङ्घका अध्यक्ष नेत्रप्रसाद आचार्यले सरकारले पटक पटक अन्तर्राष्ट्रिय उडान सञ्चालन गर्ने वाचा गरे पनि पूरा गर्न नसकेकोमा चिन्ता गर्नुभयो । “ज्ञापनपत्र र छलफल कार्यक्रमले दबाब पुग्नै छाडेपछि निजी क्षेत्र सडकमा उत्रिन बाध्य भएको हो,” उहाँले भन्नुभयो, “अब पनि सुनुवाइ नभए कडा आन्दोलनमा उत्रिन तयार छौँ ।” नेपाल उद्योग वाणिज्य महासङ्घ लुम्बिनी प्रदेश अध्यक्ष कुलप्रसाद न्यौपाने, सिद्धार्थ सञ्जाल रुपन्देही अध्यक्ष अनिलकुमार ज्ञवाली, उद्योग व्यापार सङ्गठनका पूर्वअध्यक्ष नारायणप्रसाद भण्डारी, सङ्गठनकी महासचिव लक्ष्मी अधिकारी, लुम्बिनी इँटा उद्योग व्यवसायी सङ्घका अध्यक्ष अजयकुमार गुप्ता, सिद्धार्थनगर–४ का अध्यक्ष मुक्तिनाथ यादव, मोबाइल व्यवसायी सङ्घका अध्यक्ष बैजनाथ गुप्तालगायतले बोल्दै निजी क्षेत्र उठ्नै नसक्ने अवस्थामा पुग्दासमेत विमानस्थल सञ्चालनमा सरकारले बेवास्ता गरिरहेको बताउनुभयो । अर्बौं लगानी जोखिममा पर्दा राज्यले नदेखे झैँ गर्नु विडम्बना रहेको उनीहरूको भनाइ छ ।रुपन्देहीका उद्योगी व्यवसायीले एक वर्षअघि पनि दबाबपूर्ण कार्यक्रम सञ्चालन गरेका थिए । सिद्धार्थ होटेल सङ्घ नेपालका अध्यक्ष चन्द्रप्रकाश श्रेष्ठ (सिपी) का अनुसार त्यसबेला १५ दिन विमानस्थलबाहिर धर्ना दिइएको थियो । त्यतिले मात्र दबाब नपुगेपछि व्यावसायीको प्रतिनिधिमण्डलले काठमाडौँसम्म पुगेर विभागीय मन्त्रीलाई दबाब दिएका थिए ।",
      "link": "https://gorkhapatraonline.com/news/153992",
      "image": "https://gorkhapatraonline.com/storage/media/271502/conversions/Airport-dharna-original-thumb.jpg"
    },
    {
      "slug": "153991",
      "title": "मकै छर्ने बेलामा छैन मल",
      "timestamp": 1746662400000,
      "source": "gp",
      "content": "यो वर्ष समयमै वर्षा भएपछि मकै छर्न थालेका काभ्रेपलाञ्चोक, सिन्धुपाल्चोक, रामेछाप र दोलखाका किसान रासायनिक मल नपाउँदा चिन्तामा परेका छन् । नियमित तथा मौज्दात मल वितरणमै कमजोरी भएपछि यहाँ मलको हाहाकार देखिएको छ ।",
      "longContent": "काठमाडौँ, वैशाख २५ गते । यो वर्ष समयमै वर्षा भएपछि मकै छर्न थालेका काभ्रेपलाञ्चोक, सिन्धुपाल्चोक, रामेछाप र दोलखाका किसान रासायनिक मल नपाउँदा चिन्तामा परेका छन् । नियमित तथा मौज्दात मल वितरणमै कमजोरी भएपछि यहाँ मलको हाहाकार देखिएको छ । बाढीपहिरोको विपत्तिलाई भुलेर खेतीमा रमाउने प्रयासमा रहेका काभ्रेपलाञ्चोकका किसानले युरिया मल नपाउँदा मानसिक तनाव झेलिरहेका हुन् ।प्राकृतिक विपत्ति झेलेर पुरानै अवस्थामा फर्कन लागेका किसानलाई सहजै रासायनिक मल उपलब्ध गराउन काभ्रेलाई पहिलो प्राथमिकता दिन अनुरोध गरेर पत्र लेखे पनि त्यसो हुन नसक्दा युरिया मलको अभाव देखिएको कृषि सामग्री कम्पनीका अधिकारीले उल्लेख गरेका छन् । कृषि सामग्री कम्पनी काभ्रेका शाखा प्रबन्धक योगेन्द्रकुमार पराजुलीले नियमित तथा मौज्दात मल काभ्रेपलाञ्चोकमा कम आएकाले युरियामा समस्या देखिएको उल्लेख गर्नुभयो । कुनै समय वार्षिक १९ हजार मेट्रिक टन मल खपत गरेको काभ्रेलाई अहिले मुस्किलले आठ हजार मेट्रिक टन आउने गरेको छ । केन्द्रको मौज्दात मलबाट बागमती प्रदेशमा आएको मलको मौज्दातलाई भाग लगाउँदा काठमाडौँमा भन्दा काभ्रेपलाञ्चोक जिल्लामा कम मल उपलब्ध गराइएको छ । बागमती प्रदेशमा रहेको मल व्यवस्थापन समितिमा रहेको पाँच मेट्रिक टन मलमध्ये भागबन्डामा काभ्रेले ६० मेट्रिक टन मात्रै मल पाउँदा काठमाडौँले भने ७५ मेट्रिक टन पाएको छ । काठमाडौँमा भन्दा काभ्रेमा मलको आवश्यकता १० गुणा धेरै छ । काठमाडौँमा भाग लगाइएको मल कृषि सहकारीमार्फत व्यापारीसँग पुग्ने र कालोबजारी हुन सक्ने भन्दै किसानले चिन्ता व्यक्त गरेका छन् । प्रदेशले लगाइएको भागबन्डामा सिन्धुलीले ७५ मेट्रिक टन, सिन्धुपाल्चोकले ४०, मकवानपुरले ८०, नुवाकोटाले ६०, धादिङले ६०, भक्तपुरले १५ र ललितपुरले ३० मेट्रिक टन पाएका थिए । काभ्रेपलाञ्चोक नेपालमै सबैभन्दा धेरै रासायनिक मल खपत गर्ने जिल्ला भए पनि कम मल पाउँदा समस्या देखिएको शाखा प्रबन्धक पराजुलीले जानकारी दिनुभयो । बागमतीले पाएको अर्को पाँच सय मेट्रिक टन युरिया मल चैत महिनामै चैते धानका लागि भन्दै चितवन जिल्लालाई उपलब्ध गराइसकेको छ । मल वितरणका लागि समानुपातिक प्रणालीको विकास गर्ने भन्दै २०७४ साल मङ्सिर १ बाट नयाँ प्रणाली लागु भएपछि काभ्रेमा मलको समस्या सुरु भएको हो । त्यसअघि काभ्रेले वार्षिक १९ हजार मेट्रिक टनको मलको खपत गर्ने गरेकामा त्यसपछि कोटा प्रणालीले आठ हजार मेट्रिक टन आउने गरेको र बाँकी मल चर्को मूल्यमा किन्न किसान बाध्य छन् ।नेपालमै धेरै मल खपत गर्ने काभ्रेमा कोटा प्रणाली लागु भएपछि कम मल आउन थालेको हो । कोटा सुरु भएपछि मोरङले एक हजार एक सय मेट्रिक टन पाउँदा काभ्रेले ५४३ मेट्रिक टन मात्रै पाउने गरेको छ । काभ्रेमा अहिले ३५ हजार बोरा युरिया मल आवश्यक रहेकोमा मुस्किलले २० हजार बोरा आएको छ । समानुपातिक प्रणाली अनुसार कोशी प्रदेशले २१.५, मधेशले २६.५, गण्डकीले ४.९, लुम्बिनीले २०.६, सुदुरपश्चिमले ९.७, कर्णालीले दुई र बागमती प्रदेशले १४.८ प्रतिशत मल पाउने गर्छ । कुल मलको १० प्रतिशत मौज्दात केन्द्रमा रहने गर्दछ । सामाजिक सञ्जालमा ती जिल्लामा १० किलो मल लिन लामो लाइन बसेका तस्बिर र भिडियो सार्वजनिक हुन थालेका छन् । यसले आफूलाई झन् समस्यामा पारेको पबवन्धक पराजुलीले उल्लेख गर्नुभयो । तीन सय बोरा युरिया आवश्यक भएको कृषि सहकारीलाई ३० बोरा मल दिन नसक्ने अवस्था आएको उहाँले स्पष्ट पार्नुभयो । ‘‘चुरोट र रक्सी भने जति किन्न पाउने, सुर्ती र पराग गाउँ गाउँका पसलमा पाइने तर दुःख गर्छु, पसिना निकाल्छु र खेती गर्छु भन्दा मल नपाइने,” रोशी गाउँपालिका–९ का पूर्वदर्शन श्रेष्ठले भन्नुभयो । आफ्नो वडामा तीन सय बोरा मलको आवश्यकता भएकामा कृषि सामग्री केन्द्र लिमिटेडले ३० बोरा युरिया मल कोटामा दिएपछि मल लिएर जाने कि नजाने भन्ने दुबिधामा परेको उहाँले बताउनुभयो । १० किलो रासायनिक मलका लागि लाममा बस्नुभएको काभ्रेपलाञ्चोक जिल्लाको मण्डनदेउपुर नगरपालिका–७ का रवीन्द्र सापकोटाले युरिया मलको अभाव देखिएको उल्लेख गर्नुभयो । सरकारी अनुदानको रासायनिक मल खरिदको जिम्मा पाएको कृषि सामग्री कम्पनीले ७० र साल्ट ट्रेडिङ कर्पोरेसनले ३० प्रतिशत रासायनिक मल बिक्री गर्ने गरेका छन् । सिन्धुपाल्चोक साँगाचोकगढी नगरपालिकाका किसान रमेशबहादुर कार्कीले मलको माग अत्यधिक भएको र कृषि सामग्रीबाट उपलब्ध हुन नसक्दा समस्या देखिएको बताउनुभयो ।",
      "link": "https://gorkhapatraonline.com/news/153991",
      "image": "https://gorkhapatraonline.com/storage/media/271501/conversions/mal-Mandan-original-thumb.jpg"
    },
    {
      "slug": "153980",
      "title": "नेप्से परिसूचकमा उच्च अङ्कको वृद्धि",
      "timestamp": 1746576000000,
      "source": "gp",
      "content": "नेपाल स्टक एक्सेचन्ज (नेप्से) परिसूचकमा उच्च अङ्कको वृद्धि देखिएको छ । बुधबार नेप्से परिसूचक ६२ दशमलव २५ अङ्कले बढेर दुई हजार छ सय ७३ दशमलव ६९ को विन्दुमा कायम भएको हो । यो दुई दशमलव ३८ प्रतिशतको वृद्धि हो ।",
      "longContent": "काठमाडौँ, वैशाख २४ गते । नेपाल स्टक एक्सेचन्ज (नेप्से) परिसूचकमा उच्च अङ्कको वृद्धि देखिएको छ । बुधबार नेप्से परिसूचक ६२ दशमलव २५ अङ्कले बढेर दुई हजार छ सय ७३ दशमलव ६९ को विन्दुमा कायम भएको हो । यो दुई दशमलव ३८ प्रतिशतको वृद्धि हो ।आज नेप्सेमा कारोबार रकम पनि बढेर साढे १० अर्ब नाँघेको छ । तीन सय आठ कम्पनीको दुई करोड ७२ लाख ४५ हजार चार सय ५९ कित्ता शेयर ९९ हजार चीन सय पाँच पटक खरिदबिक्री हुँदा १० अर्ब ५१ करोड ८४ लाख छ हजार तीन सय ५२ बराबरको कारोबार भएको हो ।आजको कारोबारमा सबै समूहको उपसूचक बढेको छ । सबैभन्दा बढी वित्त समूह पाँच दशमलव ४७ र जलविद्युत् समूह तीन दशमलव १३ प्रतिशतले बढेको छ । बैंकिङ दुई दशमलव ९७, विकास बैँक दुई दशमलव ४०, होटल तथा पर्यटन एक दशमलव ५९, लगानी शून्य दशमलव ८१ र जीवन बिमा समूह दुई दशमलव ४४ प्रतिशतले बढेको छ । उत्पादन तथा प्रशोधन एक दशमलव १८, लघुवित्त दुई दशमलव २४, म्युचुअल फन्ड शून्य दशमलव ५७, निर्जीवन बिमा दुई दशमलव ६७, व्यापार शून्य दशमलव ५३ र अन्य समूह दुई दशमलव ५३ प्रतिशतले बढेको छ ।नेपाल माइक्रोइन्स्योरेन्स कम्पनी लिमिटेड र क्रेष्ट माइक्रोलाइफ इन्स्योरेन्स लिमिटेडको शेयर मूल्यमा आज सकारात्मक सर्किट लागेको छ । सबैभन्दा बढी न्यादी हाइड्रोपावर लिमिटेडको शेयर मूल्य चार दशमलव ५० प्रतिशतले घटेको छ ।कारोबार रकमका आधारमा आज सबैभन्दा बढी सानिमा माई हाइड्रोपावर लिमिटेडको ५९ करोड २० लाख ९६ हजार आठ सय २६ बराबरको शेयर किनबेच भएको छ । कारोबार सङ्ख्याका आधारमा सिङ्गटी हाइड्रोइनर्जी लिमिटेडको १४ लाख २६ हजार तीन सय ७९ कित्ता शेयर खरिदबिक्री भएको छ । रासस",
      "link": "https://gorkhapatraonline.com/news/153980",
      "image": "https://gorkhapatraonline.com/storage/media/271483/conversions/nepse1-original-thumb.jpg"
    },
    {
      "slug": "154390",
      "title": "शान्तिको कामना गर्दै तीन दिन बुद्ध जयन्ती मनाइँदै",
      "timestamp": 1746835200000,
      "source": "gp",
      "content": "शान्तिका नायकका रूपमा विश्वमा परिचित सिद्धार्थ गौतमको २५६९ औँ जयन्ती आइतबारदेखि रुपन्देही जिल्लाको लुम्बिनीमा मनाइँदैछ । प्रत्येक वर्ष वैशाख शुक्ल पूर्णिमाका दिन बुद्ध जयन्ती मनाइने गरेकोमा यस वर्ष तीन दिनसम्म विभिन्न कार्यक्रम गरी मनाउने तयारी छ ।",
      "longContent": "प्रतीक पौडेलरुपन्देही, वैशाख २७ गते । शान्तिका नायकका रूपमा विश्वमा परिचित सिद्धार्थ गौतमको २५६९ औँ जयन्ती आइतबारदेखि रुपन्देही जिल्लाको लुम्बिनीमा मनाइँदैछ । प्रत्येक वर्ष वैशाख शुक्ल पूर्णिमाका दिन बुद्ध जयन्ती मनाइने गरेकोमा यस वर्ष तीन दिनसम्म विभिन्न कार्यक्रम गरी मनाउने तयारी छ ।आजभन्दा २६४९ वर्ष अघि ई.पू. ६२३ मा लुम्बिनीमा मायादेवीको कोखबाट शुक्ल पूर्णिमाका दिन जन्मिएका सिद्धार्थ गौतमले विश्व शान्ति स्थापनाका लागि गरेको योगदानको स्मरण स्वरूप यो पर्व मनाउने गरिएको हो ।बुद्धको जन्म, ज्ञान प्राप्ति, महा परिनिर्वाण (मृत्यु) वैशाख शुक्ल पूर्णिमाकै तीथिमा परेकाले यस दिन नेपाललगायत विश्वका बौद्ध धर्मावलम्बीले बुद्धप्रति भावपूर्ण श्रद्धा र भक्तिले बुद्ध जयन्ती मनाउने गर्दछन् ।महामानव गौतम बुद्धको जन्मभूमि लुम्बिनीमा प्रत्येक बर्षझै यस वर्ष तीन दिनसम्म २५६९ औँ जयन्ती तथा लुम्बिनी दिवस विश्व शान्तिको कामना गर्दै मनाउन लागिएको छ । वैशाख २८, २९ र ३० गते तीन दिन उत्सवका रूपमा बुद्ध जयन्ती मनाइने कोषका उपाध्यक्ष डा. ल्यारकाल लामाले बताउनुभयो । लामाले संसारभर अशान्तिको माहौल बढिरहेको बेला यस पटक लुम्बिनीले बुद्ध जयन्तीको समारोह मार्फत विश्वभर शान्तिको आह्वान गर्ने जानकारी दिनुभयो ।  बुद्ध जयन्तीको मूल समारोह वैशाख २९ गते प्रधानमन्त्री केपी शर्मा ओलीको प्रमुख आतिथ्यमा अन्तर्राष्ट्रिय बौद्ध सम्मेलन तथा ध्यान केन्द्रमा हुने कोषका कोषाध्यक्ष एवं प्रचार संयोजक सिद्धिचरण भट्टराईले बताउनुभयो । भट्टराईले प्रधानमन्त्रीसहित कोषका अध्यक्ष एवं संस्कृति पर्यटन तथा नागरिक उड्डयनमन्त्री बद्रीप्रसाद पाण्डे, सङ्घीय मन्त्रीहरू, लुम्बिनी प्रदेशका प्रदेश प्रमुख, मुख्यमन्त्री, प्रतिनिधिसभा सदस्यहरू, प्रदेशसभा सदस्यहरू, उच्चस्तरीय पदाधिकारी, कूटनीतिक नियोगका प्रतिनिधिहरू, विभिन्न देशका राजदूतहरू, कूटनीतिक नियोगका प्रतिनिधिहरू र विभिन्न देशका पाहुनाहरूको सहभागिता रहने जानकारी दिनुभयो ।तीन दिने कार्यक्रम अन्तर्गत वैशाख २८ गते आइतबार साँझ मायादेवी मन्दिर परिसरमा अहोरात्र महा परित्राण पाठ, वैशाख २९ गते बुद्ध पूर्णिमाको दिन बिहान ६ बजेदेखि भिक्षु भिक्षुणी, लामा गुरुहरू तथा उपासक उपासिकाहरुको सहभागितामा प्रार्थना सभा, बिहान साढे  ७ बजे ५ नम्बर गेटबाट शोभा यात्रा हुने कोषका सदस्य सचिव सानुराजा शाक्यले जानकारी दिनुभयो ।शाक्यले लुम्बिनीमा सरसफाइ कार्यक्रम, दीप प्रज्ज्वलन, खेलकुद प्रतियोगिता, आँखा शिविर, रक्तदान कार्यक्रम, नाट्य प्रस्तुति, शान्ति ध्यान, उत्सव लगायत कार्यक्रम आयोजना गरिने बताउनुभयो ।  बुद्ध जयन्तीको अवसरमा लुम्बिनीमा मात्र नभएर बृहत्तर लुम्बिनी क्षेत्र अन्तर्गत अस्तधातु रहेको रामग्राम, प्राचीन तिलौराकोट दरबार, कुदान, देवदहमा पनि बुद्ध जयन्तीका अवसरमा कोष र स्थानीय तहहरूसँगको समन्वयमा विविध कार्यक्रम गरेर मनाइने कोषले जनाएको छ ।बुद्ध जयन्तीको भोलिपल्ट वैशाख ३० गते बर्सेनी हुँदैआएको बोधिसत्व सिद्धार्थको शोभा यात्रा र  लुम्बिनीबाट नवजात शिशु राजकुमार सिद्धार्थलाई कपिलवस्तुको तिलौराकोट लगिने कार्यक्रम रहेको छ । तीन दिनसम्म हुने कार्यक्रमका लागि एक करोड रुपियाँ बजेट छुट्टाइएको कोषले जनाएको छ ।",
      "link": "https://gorkhapatraonline.com/news/154390",
      "image": "https://gorkhapatraonline.com/storage/media/272167/conversions/mayadevi-original-thumb.jpg"
    },
    {
      "slug": "154385",
      "title": "तिलिचो ताल जाने पर्यटकलाई आश्रयस्थल",
      "timestamp": 1746835200000,
      "source": "gp",
      "content": "मुस्ताङबाट सबैभन्दा छिटो पुगिने संसारकै अग्लो स्थानमा रहेको आकर्षक पर्यटकीय गन्तव्य तिलिचो ताल जाने पर्यटकलाई लक्षित गरी अन्नपूर्ण संरक्षण क्षेत्र आयोजना (एक्याप) इलाका संरक्षण कार्यालय जोमसोमले आश्रयस्थल निर्माण गरेको छ ।",
      "longContent": "हरिकृष्ण शर्मामुक्तिनाथ (मुस्ताङ), वैशाख २७ गते । मुस्ताङबाट सबैभन्दा छिटो पुगिने संसारकै अग्लो स्थानमा रहेको आकर्षक पर्यटकीय गन्तव्य तिलिचो ताल जाने पर्यटकलाई लक्षित गरी अन्नपूर्ण संरक्षण क्षेत्र आयोजना (एक्याप) इलाका संरक्षण कार्यालय जोमसोमले आश्रयस्थल निर्माण गरेको छ ।सामुन्द्रिक सतहदेखि चार हजार ५४५ मिटर उचाइमा पर्यटक आश्रयस्थल बनाइएको हो । स्वदेशी तथा विदेशी पर्यटकको रोजाइमा परेको तिलिचो तालमा मुस्ताङबाट जाने पर्यटकको सङ्ख्या बढेसँगै एक्यापको आर्थिक तथा सैनिक उच्च शिखर शिक्षालय मुस्ताङको श्रमदानमा साढे दुई लाख खर्चिएर आश्रयस्थल बनाएको एक्याप जोमसोमले जनाएको छ । जोमसोम–ठिनी–कैसाङ हुँदै मनाङको तिलिचो ताल पुग्ने पदमार्गमा पर्ने उच्च लेकमा आश्रयस्थल बनेसँगै पर्यटकलाई सहज भएको छ । एक्याप जोमसोमका रेञ्जर दीपक ओलीले रातको समयमा बास बस्न समस्या हुने पर्यटकलाई आश्रय भवन बनेपछि सहज भएको बताउनुभयो । रेञ्जर ओलीले भन्नुभयो, ‘‘पर्यटकको आवश्यकता महसुस गरी निर्माण गरिएको छ, एकै पटकमा धेरै पर्यटक बस्न मिल्छ ।’’ जस्तापाताले तयार गरेको आश्रयस्थल आसपासका क्षेत्रमा थप संरचना बनाउन सकिने अवस्था रहेको छ । मनाङ जिल्लाको नेस्याङ गाउँपालिका–९ मा पर्ने तिलिचो तालमा पछिल्लो समय बेनी–जोमसोम सडकखण्ड अन्तर्गत घरपझोङ गाउँपालिकाका विभिन्न बस्ती हुँदैजाने पर्यटकको चाप अत्यधिक रहेको छ । रातको समयमा पदमार्गमा आश्रयस्थल नहुँदा पर्यटकले टेन्ट तथा खुला आकाशमा रात बिताउनुपर्ने बाध्यता थियो । यसअघि घरपझोङ गाउँपालिका र अन्नपूर्ण संरक्षण क्षेत्र आयोजना (एक्याप) इलाका संरक्षण कार्यालय जोमसोमको सहयोगमा ठिनी गाउँबाट वडा ४ र ५ को विभिन्न ठाउँमा पदमार्ग निर्माण र स्तरोन्नति गरिएको थियो । त्यस्तै, एक्यापमार्फत पुरानो पदमार्ग मर्मत र नयाँ पदमार्ग निर्माण गरेपछि पर्यटकलाई सहज भएको थियो । जोमसोम–ठनी हुँदै तीन दिनमा तिलिचो पुगेर फर्किन सकिन्छ । स्थानीय तह र एक्यापले बर्सेनि पदमार्ग निर्माण तथा स्तरोन्नतिका लागि खर्च गर्ने गरेको छ । ३.९ किलोमिटर लम्बाइ र १.६ किलोमिटर चौडाइ रहेको ताल कुल ४.८ वर्ग किमिभन्दा बढी क्षेत्रफलमा फैलिएको छ । तालबाट नीलगिरि हिमाल, नमखु, तिलिचो हिमाल, अन्नपूर्ण रेन्जका प्राकृतिक सौन्दर्यको अवलोकन गर्न सकिन्छ ।",
      "link": "https://gorkhapatraonline.com/news/154385",
      "image": "https://gorkhapatraonline.com/storage/media/272158/conversions/Padmarnga-ma-selter-for-tourist--(1)-original-thumb.jpg"
    },
    {
      "slug": "154368",
      "title": "नेपाल–भारत सीमामा सुरक्षा व्यवस्था कडा",
      "timestamp": 1746835200000,
      "source": "gp",
      "content": "छिमेकी दुई देश भारत र पाकिस्तानबिच आपसी द्वन्द्व चर्किएपछि सप्तरीको नेपाल–भारत सुरक्षा सिमा क्षेत्रमा चेकजाँच र सतर्कता बढाइएको छ ।",
      "longContent": "सुधा देवभारदह (सप्तरी), वैशाख २७ गते । छिमेकी दुई देश भारत र पाकिस्तानबिच आपसी द्वन्द्व चर्किएपछि सप्तरीको नेपाल–भारत सुरक्षा सिमा क्षेत्रमा चेकजाँच र सतर्कता बढाइएको छ ।भारतबाट नेपाल आउने र नेपाबाट भारत जानेहरूको चेकजाँच गरी परिचयपत्र हेरेर मात्र प्रवेश गर्न दिने गरेको सप्तरीका प्रहरी प्रमुख ढकेन्द्र खतिवडाले जानकारी दिनुभयो । उहाँले भन्नुभयो, “जिल्लाको हामी सुरक्षा निकायका प्रमुखहरूले सीमा क्षेत्रको निरीक्षण गर्दै सीमामा उच्च सुरक्षा सतर्कता बढाएका छौँ ।’सशस्त्र सुरक्षा बल सप्तरीले पनि भारतीय सुरक्षाकर्मीसँग समन्वय गरेर संयुक्त रूपमा चेकजाँच गरिरहेको छ । सप्तरीमा ७८ किलोमिटर भारतसँग सिमा जोडिएको सबै नाकामा सुरक्षा व्यवस्था कडा राख्न बाेर्डर आउटपोस्ट बिओपीलाई सक्रिय बनाएको उहाँले जानकारी दिनुभएको छ ।",
      "link": "https://gorkhapatraonline.com/news/154368",
      "image": "https://gorkhapatraonline.com/storage/media/272117/conversions/Surkchha-sima-original-thumb.jpg"
    },
    {
      "slug": "154358",
      "title": "ग्रामीण सडक हुन थाले कालोपत्रे",
      "timestamp": 1746835200000,
      "source": "gp",
      "content": "गुल्मीका गाउँ टोलमा सडक कालोपत्रे हुन थालेपछि स्थानीय खुसी भएका छन् । वर्षौ ग्रामीण कच्ची सडकमा हिलो र धुलोको सास्ती स्थानीयले सडक कालोपत्रे हुँदा खुसी भएका हुन् ।",
      "longContent": "टोपलाल अर्यालरेसुङ्गा,  वैशाख २७ गते । गुल्मीका गाउँ टोलमा सडक कालोपत्रे हुन थालेपछि स्थानीय खुसी भएका छन् । वर्षौं ग्रामीण कच्ची सडकमा हिलो र धुलोको सास्ती स्थानीयले सडक कालोपत्रे हुँदा खुसी भएका हुन् । अहिले इस्मा गाउँपालिका –३ दर्लामचौरका विभिन्न खण्डमा सडक स्तरोन्नति, ढलाल र कालोपत्रेको काम भइरहेको छ । इस्मा गाउँपालिका –३ दर्लामचौरको नयाँ पोखरा क्षेत्रमा स्थानीय पूर्वाधार विकास आयोजना कार्यालय रूपन्देहीमार्फत करिब एक किलोमिटर सडक कालोपत्रे भइरहेको छ । पुष्पाञ्जली निर्माण सेवा प्रालि तानसेनले इस्मामा कालोपत्रे र मालिकामा ढलान गर्ने गरे दुई करोड ११ लाख २७ हजार ७६१ रुपियाँमा निर्माण सम्झौता गरेको स्थानीय पूर्वाधार विकास आयोजना कार्यालय रूपन्देहीका सब–इन्जिनीयर प्रदीप पाण्डेयले जानकारी दिनुभयो । उहाँले ठाढुङ्गा–रामकोट–इस्मामैदान–घमिर सडक कालोपत्रे योजना अन्तर्गत कालोपत्रे र ढलानको काम भएको बताउनुभयो । ठाढुङ्गा र नयाँपोखरा बजार क्षेत्रमा कालोपत्रेले भएपछि धुलोबाट हुने सास्ती हटेको स्थानीय व्यवसायी टिकेन्द्र मानन्धरले बताउनुभयो । उहाँले भन्नुभयो, “घर अगाडि कालोपत्रे हुँदा खुसी नहुने कुरै भएन । कालोपत्रले यात्रा सहज मात्र नभएर धुलोको सास्ती हटाएको छ ।” सडक डिभिजन कार्यालय पाल्पामार्फत एक करोड रुपियाँको लागतमा दर्लामचौरको ठाढुङ्गा बजार क्षेत्रको ३०० मिटर कालोपत्रे भएको छ । कालिका निर्माण सेवाले सडक कालोपत्रे निर्माणको काम गरेको थियो । त्यस्तै, अहिले दर्लामचौरकै छिनुना खण्डमा सडक डिभिजन कार्यालय पाल्पामार्फत एक करोड रुपियाँको लागतमा २०० मिटर सडक कालोपत्रेको काम हुँदै छ । रेसुङ्गा कन्स्ट्रक्सन तम्घासले छिनुवामा ढलान, ग्याविङ्ग वालसहित कालोपत्रेको काम गरिरहेको छ । त्यस्तै, सडक पूर्वाधार कार्यालय गुल्मीमार्फत नयाँ पोखरादेखि दोहली खण्डको २०० मिटर सकड पनि कालोपत्रे हुने चरणमा छ । करिब २५ लाख रुपियाँमा विष्णुदेवी निर्माण सेवाले २०० मिटर सडक कालोपत्रेको काम गरिरहेको इस्मा गाउँपालिका–३ का वडाध्यक्ष ज्योतिराज कुवँरले जानकारी दिनुभयो । यो वर्ष नै दर्लामचौरको मथरे र बोहोराताला खण्डमा ढलान र स्तरोन्नतिको काम पनि हुँदै छ । सडक डिभिजन कार्यालय पाल्पामार्फत बोहोराताला खण्डमा करिष्मा कन्स्ट्रक्सनले मथरे क्षेत्रमा २४ लाख रुपियाँको लागत २०० मिटर सडक स्तरोन्नति गरिने कुवँरले बताउनुभयो । इस्मा गाउँपालिका –३ वडा कार्यालयको २५ लाख रुपियाँको लागतमा जानका कन्स्ट्रक्सनले ३०० मिटर सडक ढलानको काम गर्नेछ । वडाध्यक्ष कुवँरले पूर्वमन्त्री तथा सांसद गोकर्ण विष्टसहित प्रदेश र पालिका स्तरबाट पनि सडक निर्माणका कामहरू धमाधम भइरहेको बताउनुभयो । उहाँले भन्नुभयो, “माननीयज्यूहरूको पहलमा ठुला काम र पालिकास्तरबाट साना योजनाका कामहरू इस्मामा अघि बढेका छन् । सडक, खानेपानीलगायतका महत्त्वपूर्ण पूर्वाधारमा दिनरात खटिएर काम गरिरहेका छौं ।”इस्मा गाउँपालिका –२ हस्तिचौर टारहुँदै अर्खाबाङ्ग जोडने सडकमा पनि कालोपत्रेको काम अघि बढेको छ । समयमै काम नहुँदा आलोचना भइरहेको उहाँको भनाइ छ । इस्मा गाउँपालिका –६ अमरपुरदेखि मालिका गाउँपालिका –६ अर्जे जोडने सडकको पनि बुल्मखण्डमा कालोपत्रे सडक निर्माणको काम भइरहेको छ । रेसुङ्गा नगरपालिकाले गाउँका भित्री सडकहरू कालोपत्रेको कामलाई तिब्रता दिएको छ । धुर्कोट गाउँपालिकाको मुख्य सडक सेउघा–सिमाघाट–बरवोट–पुर्कोटदह खण्डको अधिकांश भाग र केही भित्री सडक कालोपत्रे भएका छन् । रुरुक्षेत्र गाउँपालिकामा मुख्य मदन भण्डारी सडक बाहेक पनि गाउँ जोड्ने सडकहरू धमाधम कालोपत्रेको काम भएका छन् । मुसिकोट नगरपालिका, मदाने गाउँपालिका, छत्रकोट, चन्द्रकोट र कालिगण्डकी गाउँपालिकाका मुख्य तथा केही सहायक सडकहरू कालोपत्रे भइरहेका छन् ।",
      "link": "https://gorkhapatraonline.com/news/154358",
      "image": "https://gorkhapatraonline.com/storage/media/272097/conversions/Isma-Kalopatre-sadak-original-thumb.jpg"
    },
    {
      "slug": "154355",
      "title": "पोखरीमा डुबेर किशोरको मृत्यु",
      "timestamp": 1746835200000,
      "source": "gp",
      "content": "तुलसीपुर उपमहानगरपालिका वडा नम्बर १८ धरमपुर एक्कासीमा रहेको कृत्रिम जलाशयमा पौडी खेल्ने क्रममा एक जना किशोरको मृत्यु भएको छ। शनिबार पौडी खेल्नेक्रममा भूपेन्द्र विश्वकर्माको मृत्यु भएको इलाका प्रहरी कार्यालयल तुलसीपुरका जनाएको छ।",
      "longContent": "गोकर्ण पौडेल तुलसीपुर, वैशाख २७ गते। तुलसीपुर उपमहानगरपालिका वडा नम्बर १८ धरमपुर एक्कासीमा रहेको कृत्रिम जलाशयमा पौडी खेल्ने क्रममा एक जना किशोरको मृत्यु भएको छ। शनिबार पौडी खेल्ने क्रममा भूपेन्द्र विश्वकर्माको मृत्यु भएको इलाका प्रहरी कार्यालयल तुलसीपुरका जनाएको छ।त्रिवेणी गाउँपालिका वडा नम्बर ९ सिस्नेरी स्थायी घर भएका १६ वर्षीय विकको मृत्यु भएको हो।  इलाका प्रहरी कार्यालय तुलसीपुरका प्रहरी निरीक्षक सूर्य रानाका अनुसार  मृतक विश्वकर्मा तुलसीपुर बसोवास गर्दै आएका विश्वकर्मा साथीसँग अम्बाखोली सामुदायिक वनको हाताभित्र निर्माण भएको कृत्रिम तालमा नुहाउने क्रममा मृत्यु भएको हो। मृतकको शवलाई पोस्टमार्टमका लागि राप्ती प्रादेशिक अस्पताल तुलसीपुर लगिएको छ।",
      "link": "https://gorkhapatraonline.com/news/154355",
      "image": "https://gorkhapatraonline.com/storage/media/272089/conversions/death-original-thumb.jpg"
    },
    {
      "slug": "154350",
      "title": "स्वतन्त्र प्रेस र सुसूचित नागरिक प्रजातन्त्रका पहरेदार",
      "timestamp": 1746835200000,
      "source": "gp",
      "content": "परराष्ट्रमन्त्री डा. आरजु राणा देउवाले स्वतन्त्र प्रेस र सुसूचित नागरिक नै प्रजातन्त्रका पहरेदार हुन् भन्नुभएको छ ।",
      "longContent": "काठमाडौँ, वैशाख २७ गते । परराष्ट्रमन्त्री डा. आरजु राणा देउवाले स्वतन्त्र प्रेस र सुसूचित नागरिक नै प्रजातन्त्रका पहरेदार हुन् भन्नुभएको छ । नेपाल प्रेस युनियनद्वारा आज ललितपुरमा आयोजित लोमान्थाङ इन्टरनेसनल मिडिया समिटलाई सम्बोधन गर्दै उहाँले भन्नुभयो “स्वतन्त्र प्रेसले नै प्रजातान्त्रिक शासन व्यवस्थाको पहरेदारी गर्न सक्दछ । त्यसैले प्रेस स्वतन्त्रता बिनाको प्रजातन्त्र कल्पना गर्न सकिँदैन ।” मन्त्री डा. राणाले नागरिकको वाक तथा अभिव्यक्ति एवम् प्रेस स्वतन्त्रता अहिलेको युगमा झन् अत्यावश्क र महत्त्वपूर्ण रहेको बताउँदै यही बाटो भएर मात्र लोकतान्त्रिक, समुन्नत र समावेशी समाज निर्माण गर्न सकिने तर्क गर्नुभयो । त्यसैले वर्तमान सरकार प्रेस स्वतन्त्रताप्रति पूर्णरूपमा प्रतिबद्ध रहेको उहाँको भनाइ थियो । उहाँले भन्नुभयो “सरकार सदैव प्रेस तथा अभिव्यक्ति स्वतन्त्रताको पक्षमा छ । नेपालको वर्तमान संविधानले मौलिक हकअन्तर्गत मात्र नभएर प्रस्तावनामा नै प्रेस स्वतन्त्रताको व्यवस्था गरेको छ । यसबाट पनि नेपालको प्रतिबद्धता स्पष्ट रूपमा झल्किन्छ ।” मन्त्री डा. राणाले लोकतन्त्रले अहिले विविध खाले चुनौतीहरूको सामना गरिरहेको र जसका कारण मुलुकका लोकतान्त्रिक संस्थाहरूप्रतिको विश्वास घट्दो देखिएको बताउँदै यस्तो अवस्थामा लोकतन्त्र एवम् नागरिक स्वतन्त्रताप्रति जनताको आशा जगाउने काममा प्रेसको महत्त्वपूर्ण भूमिका रहन्छ भन्नुभयो । फरक मतप्रतिको सम्मान गर्ने आधारभूत मूल्यमान्यताहरूमा पहिलेभन्दा तीव्र रूपमा कमी आइरहेको वर्तमान अवस्थामा पत्रकारिताको महत्त्वपूर्ण भूमिका हुने र पत्रकारिताले नै सत्यको संरक्षण गरी फरक आवाजहरूका लागि मञ्च प्रदान गर्ने उहाँले बताउनुभयो । मन्त्री डा. राणाले मिसइन्फरमेसन र डिसइन्फरमेसनले अहिले नेपाल तथा अन्यत्र पनि नकारात्मकता फैलाइरहेकाले यस्ता गलत सूचनाको बाढीलाई रोकेर सत्यतथ्य र मर्यादित सूचना सम्प्रेषण गरी असल समाज निर्माणको अगुवाई गर्न समग्र सञ्चारकर्मीहरूलाई आग्रह गर्नुभयो । मन्त्री डा. राणाले गलत सूचना सम्प्रेषणले प्रजातान्त्रिक प्रणालीमै आघात पुर्‍याउने भएकाले यस्ता गलत अभ्यासलाई रोक्नका लागि मिडियाकर्मीहरू आफै लाग्नुपर्ने सुझाव पनि दिनुभयो । नेपालले जलवायु परिवर्तनका कारण अकल्पनीय क्षति बेहोरिरहेको वर्तमान अवस्थामा यस विषयलाई पनि थिमका रूपमा राखेर मिडिया समिट आयोजना गरेकोमा आयोजकलाई धन्यवाद दिनुभयो । यसै विषयमा केन्द्रित रहेर नेपाल सरकारले यसै हप्ता सगरमाथा संवादको आयोजना गरेको जानकारी दिँदै नेपालले विश्व मञ्चहरूमा उठाउँदै आएको जलवायु न्यायको आवाजलाई थप बुलन्द पार्न तथा अन्तर्राष्ट्रिय स्तरमा नेपालको उपस्थिति दर्शाउन यो सम्मेलन महत्त्वपूर्ण हुने अपेक्षा गरिएको बताउनुभयो ।  मन्त्री डा. राणाले नेपालले अन्तर्राष्ट्रिय अदालत एवम् विभिन्न अन्तर्राष्ट्रिय मञ्चहरूमा आफ्नो अवस्था दर्शाउँदै जलवायु न्यायको माग गरिरहेको प्रसंग उल्लेख गर्दै भन्नुभयो “नेपालको न्याय मागको यो अभियानलाई विश्वव्यापी बनाइदिन म यस मिडिया समिटमा उपस्थित विभिन्न देशका पत्रकार मित्रहरूलाई हार्दिक अनुरोध गर्दछु ।",
      "link": "https://gorkhapatraonline.com/news/154350",
      "image": "https://gorkhapatraonline.com/storage/media/272175/conversions/KRB-KTM-27_U3A0068copy-original-thumb.jpg"
    },
    {
      "slug": "154348",
      "title": "आतङ्कवाद, अराजकता र निरङ्कुशता लोकतन्त्र र प्रेस स्वतन्त्रताका शत्रु",
      "timestamp": 1746835200000,
      "source": "gp",
      "content": "सञ्चार तथा सूचना प्रविधिमन्त्री पृथ्वी सुब्बा गुरुङले आतङ्कवाद, अराजकता र निरङ्कुशता लोकतन्त्र र प्रेस स्वतन्त्रताका शत्रु हुन् भन्नुभएको छ ।",
      "longContent": "पाटन (ललितपुर), वैशाख २७ गते । सञ्चार तथा सूचना प्रविधिमन्त्री पृथ्वी सुब्बा गुरुङले आतङ्कवाद, अराजकता र निरङ्कुशता लोकतन्त्र र प्रेस स्वतन्त्रताका शत्रु हुन् भन्नुभएको छ ।नेपाल प्रेस युनियन केन्द्रीय समितिद्वारा लोमान्थाङ अन्तर्राष्ट्रिय मिडिया समिटको शनिबार ललितपुरमा उद्घाटन गर्दै उहाँले लोकतन्त्र र प्रेस स्वतन्त्रतालाई बलियो बनाउन कार्यशैलीमा सुधार गर्नुपर्नेमा जोड दिनुभयो । “लोकतन्त्र, प्रेस स्वतन्त्रता र जलवायु परिवर्तनका विषयमा भएको समिट महत्त्वपूर्ण छ, लोकतन्त्रमा चुनौती थपिएको देख्छु, लोकतान्त्रिक शासनमा जनताको अभिमत बलियो हुनुपर्छ, लोकतन्त्र कमजोर हुँदा प्रेस स्वतन्त्रता कमजोर हुन्छ”, उहाँले भन्नुभयो । लोकतन्त्र र प्रेस स्वतन्त्रताबिच अन्तर सम्बन्ध रहेको चर्चा गर्दै मन्त्री गुरुङले प्रेस स्वतन्त्रताबाट समाज कसरी लाभान्वित हुन्छ भन्नेतर्फ ध्यान दिनुपर्नेमा जोड दिनुभयो । उहाँले भन्नुभयो, “अनलाइनबाट गलत सूचना सम्प्रेषण भइरहेको छ, यसलाई नियन्त्रण गर्न चुनौतीपूर्ण छ । धार्मिक सहिष्णुता, सांस्कृतिक विविधतामाथि सामाजिक सञ्जालबाट गलत सूचना प्रवाह गरेर लोकतन्त्रलाई कमजोर पार्नेहरूविरुद्ध सम्पूर्ण सञ्चारजगत् एकजुट हुनुपर्छ ।” सञ्चार तथा सूचना प्रविधिमन्त्री उहाँले जलवायु परिवर्तनको असर रोेक्न एकीकृत ढङ्गले काम गर्नुपर्ने बताउँदै “हामीले काम गर्दा कुनै नेता वा पार्टी विशेषको स्वार्थमा परेर काम गर्नु हुँदैन, हामीले जनताका आवश्यकताका आधारमा विकास– निर्माणका काम गर्नुपर्छ । यसले लोकतन्त्रलाई सुदृढ बनाउँछ”, उहाँले भन्नुभयो । मन्त्री गुरुङले विधिको शासन स्थापना र निष्पक्ष पत्रकारितामा जोड दिँदै मिडिया काउन्सिल विधेयकमा स्वनियमनको दायरामा अनलाइन मिडियालाई ल्याउनेगरी प्रबन्ध भइरहेको जानकारी दिनुभयो । “प्रेस भन्नेबित्तिकै छापामाध्यमलाई बढी बुझ्ने गरिन्छ, अनलाइन माध्यम पनि  प्रेस नै हो, अनलाइन माध्यमबाट समस्या भएको छ”, गत महिना रु २० करोडभन्दा बढी ठगी भएको दृष्टान्त प्रस्तुत गर्दै उहाँले  सामाजिक सञ्जाललाई नियमन गर्न जरुरी भएको बताउदै भन्नुभयो । सञ्चार तथा सूचना प्रविधिमन्त्रीले जलवायु परिवर्तनको प्रत्यक्ष असर हेर्ने ठाउँ लोमान्थाङ हो भन्दै यो समिट महत्त्वपूर्ण भएको बताउनुभयो ।अन्तर्राष्ट्रिय पत्रकार महासङ्घका उपाध्यक्ष सविना इन्द्रजितले प्रेस स्वतन्त्रताविना लोकतन्त्र सुदृढ नहुने बताउनुभयो । उहाँले १५० भन्दाबढी राष्ट्रमा महासङ्घको उपस्थिति रहेको जानकारी दिँदै महासङ्घले प्रेस स्वतन्त्रताका पक्षमा काम गर्दै आएको बताउनुभयो ।नेपाल पत्रकार महासङ्घका कार्यवाहक अध्यक्ष दीपक आचार्यले जलवायु सङ्कट विश्वको समस्या बनेको बताउँदै प्रेस स्वतन्त्रत र जलवायु परिवर्तनसम्बन्धी  विषयलाई अगाडि बढाउनुपर्ने विचार व्यक्त गर्नुभयो । महासङ्घका पूर्वध्यक्ष हरिहर विरहीले लोकतन्त्रमा मात्र नागरिक सर्वोच्चता सुनिश्चित हुने बताउँदै लोकतन्त्रको सफलता र मिडियाको भविष्यका लागि मिडिया, नागरिक समाज र राजनीतिक दल सशक्त हुनुपर्छ भन्नुभयो । दक्षिण एशियाली क्षेत्रीय ट्रेड युनियन परिषद्का महासचिव लक्ष्मण बस्नेतले लोकतन्त्र, स्वतन्त्र प्रेस र जलवायु परिवर्तनमा नेपाल प्रेस युनियनले चालेको कदमको सराहना गर्नुभयो ।त्यस अवसरमा नेपाल प्रेस युनियनका केन्द्रीय वरिष्ठ उपाध्यक्ष प्रेम केसी, महासचिव दिलीप पौडेलका साथै भारत, बङ्गलादेश, भुटानका प्रतिनिधिले प्रेस स्वतन्त्रता र जलवायु परिवर्तनका विविध पक्षबारे मन्तव्य व्यक्त गर्नुभएको थियो ।यहाँको सम्मेलन सकेर उपस्थित १२० जना पत्रकार लोमान्थाङ प्रस्थान गरेका छन् । लोकतन्त्र, प्रेस स्वतन्त्रता र जलवायु परिवर्तनमा केन्द्रित रहेर नेपाल प्रेस युनियनले सम्मेलन आयोजना गरेको हो । रासस",
      "link": "https://gorkhapatraonline.com/news/154348",
      "image": "https://gorkhapatraonline.com/storage/media/272071/conversions/KRB-KTM-27_U3A0070copy-original-thumb.jpg"
    },
    {
      "slug": "154344",
      "title": "सालघारीको फडानी हुने क्रमलाई कडाइका साथ रोकिने",
      "timestamp": 1746835200000,
      "source": "gp",
      "content": "प्रधानमन्त्री केपी शर्मा ओलीले वैज्ञानिक वन व्यवस्थापनका नाममा सालघारीको सर्पट फडानी हुने क्रमलाई कडाइका साथ रोकिने बताउनुभएको छ ।",
      "longContent": "काठमाडौँ, वैशाख २७ गते । प्रधानमन्त्री केपी शर्मा ओलीले वैज्ञानिक वन व्यवस्थापनका नाममा सालघारीको सर्पट फडानी हुने क्रमलाई कडाइका साथ रोकिने बताउनुभएको छ । वन तथा वातावरण मन्त्रालयद्वारा शनिबार आयोजित दोस्रो राष्ट्रिय वन सम्वर्धन गोष्ठीको उद्घाटन गर्नुहुँदै प्रधानमन्त्री ओलीले नेपालको सालघारी प्रकृतिको अनुपम उदाहरण भएको र पानी पार्नका लागि यस्ता अग्ला रुखहरूको महत्त्व हुने भएकाले उमेर नपुगेसम्म साललाई व्यावसायिक उपयोगमा लान नहुने बताउनुभयो । “हरियो वन नेपालको धनको नारा पुरानै भए पनि धनको रूपमा वनको सदुपयोग भएको थिएन, तर अहिले हामीले एउटा सङ्कल्प लिएका छौँ । किन वनको विनास हुन नदिएर सौर्यमण्डलको सार्थकताका लागि वन संरक्षण गरेर कसरी उपयोग गर्न सकिन्छ भनेर लागेका छौँ ।”, प्रधानमन्त्री ओलीले भन्नुभयो, “वन क्षेत्रको संरक्षण हामीले बढाएका छौँ । अब यसको विस्तार गर्नमा भन्दा उत्पादनमा जानुपर्छ । वनको व्यावसायिक उपयोगका लागि हतार पनि नगर्ने र ढिलो पनि नगर्ने नीति लिनुपर्छ ।” हाल नेपालमा हाल ४६ प्रतिशत वनको भाग रहेको छ । प्रधानमन्त्री ओलीले आफूहरू प्राकृतिक र जीवनमय देशमा हुर्केको उल्लेख गर्दै यो विश्व वातावरणका लागि पनि योगदानको विषय भएकाले अब वन सवलीकरण गर्ने र बुट्यानहरूलाई पनि सघन वनमा रूपान्तरण गर्नुपर्नेमा जोड दिनुभयो । कृषि र वनको अधिकृत मिलेर फलफूल खेतीमा जोड दिन सकिने भन्दै उहाँले हिमाली भेगमा प्रशस्त जैतुनको खेती गर्न सकिने भएकाले क्षेत्रवादी नभई एकार्का क्षेत्रलाई सहयोगी हुन आग्रह गर्नुभयो । उहाँले किसानहरूलाई पशुपालनजस्ता कुराहरूमा प्रेरित गर्दा नवीकरणीय वनलाई सहयोग हुने र चरिचरणको विस्तार गर्दा वन र कृषिको पर्यावरणलाई जोड्न सकिने बताउनुभयो । “मैले बाघको सङ्ख्या अब बढाउनु पर्दैन भन्दा वातावरणविरोधी भयो भनेर नबुझीकन टिप्पणी पनि गरियो । बाघले कानुनको किताब पढेको हुँदैन । उसले भोक लागेर खाना नपाएपछि मान्छेलाई आक्रमण गर्छ । फोटाका बाघ हेरेर यसले केही गर्दैन भनेर हुँदैन ।”, प्रधानमन्त्री ओलीले भन्नुभयो, “हामीले अन्तर्राष्ट्रिय प्रतिबद्धताबमोजिम दोब्बरभन्दा बढी सङ्ख्यामा बाघ बढाएका छौँ । वनको छेउमा बस्नेलाई यसको पीरमर्का थाहा छ । वातावरणको संरक्षण मानव जातिका लागि गर्ने हो । मानव जाति नै असुरक्षित भएर वातावरणको संरक्षण गर्न सकिँदैन ।”प्रधानमन्त्री ओलीले पेरिस सम्झौता नमान्ने केही केही देशहरू रहेको उल्लेख गर्दै विश्व सहकार्यमा सबै आउनुपर्नेमा जोड दिनुभयो । उहाँले यो महत्त्व आज बुझिएन भने भोलि बुझ्न ढिलो हुने लागेर नेपालले सगरमाथा संवादको आयोजना गर्न लागेको स्पष्ट गर्नुभयो ।",
      "link": "https://gorkhapatraonline.com/news/154344",
      "image": "https://gorkhapatraonline.com/storage/media/272066/conversions/dc708b9b-fa82-48fd-949a-88e6b4302d3e-original-thumb.jpg"
    },
    {
      "slug": "154338",
      "title": "सुमोको ठक्करले पैदलयात्री गम्भीर",
      "timestamp": 1746835200000,
      "source": "gp",
      "content": "मकवानपुरको हेटौंडा उपमहानगरपालिका –८ कमानेमा सुमोको ठक्करबाट एक जना पैदलयात्री गम्भीर घाइते हुनुभएको छ ।",
      "longContent": "स्मिता अर्जेल मकवानपुरगढी, वैशाख २७ गते । मकवानपुरको हेटौंडा उपमहानगरपालिका –८ कमानेमा सुमोको ठक्करबाट एक जना पैदलयात्री गम्भीर घाइते हुनुभएको छ । शनिबार बिहान अन्दाजी ९ः५० बजेको समयमा कमाने मास्टर चोकनजिक पूर्व पश्चिम सडक खण्डमा काठमाडौंबाट वीरगन्जतर्फ जाँदै गरेको ना. १ ज. ६९६४ नम्बरको सुमोले पैदलयात्री बाराको जितपुर सिमरा उपमहानगरपालिका –२१ बस्ने अन्दाजी ५५ वर्षे जयबहादुर मोक्तानलाई ठक्कर दिएको जिल्ला प्रहरी कार्यालय मकवानपुरका प्रवक्ता एवम् प्रहरी नायव उपरीक्षक श्यामु अर्यालले जानकारी दिनुभयो । प्रहरीका अनुसार घाइते मोक्तानलाई उपचारका लागि हेटौंडा अस्पताल लगिएकोमा बिहान १०ः५० बजेको समयमा पुरानो मेडिकल कलेज भरतपुर रिफर गरिएको छ । घाइते मोक्तानको शरीरको विभिन्न भागमा चोट लागेको र अवस्था गम्भीर रहेको प्रहरीले जनाएको छ । त्यस्तै, सुमो चालक पर्साको बहादुरमाई नगरपालिका –९ बस्ने वर्ष २४ को सन्तु राउत कुर्मी र सुमो प्रहरीको नियन्त्रणमा रहेका छन् ।",
      "link": "https://gorkhapatraonline.com/news/154338",
      "image": "https://gorkhapatraonline.com/storage/media/272049/conversions/accident-bus-original-thumb.jpg"
    },
    {
      "slug": "154337",
      "title": "‘विकासका लागि मन्त्रालय धाउनै पर्ने बाध्यता छ’",
      "timestamp": 1746835200000,
      "source": "gp",
      "content": "नेकपा (एमाले) को तर्फबाट प्रतिनिधिसभा सदस्य रहनुभएका उर्मिला थेवेले यो सरकारले सबैभन्दा बढी काम गरेको बताउनुभएको छ । ऐन नियमहरू बनाउने काम पनि रफ्तारमा भइरहेको उहाँको भनाइ छ ।",
      "longContent": "काठमाडौँ, वैशाख २७ गते । नेकपा (एमाले) को तर्फबाट प्रतिनिधिसभा सदस्य रहनुभएका उर्मिला थेवेले यो सरकारले सबैभन्दा बढी काम गरेको बताउनुभएको छ । ऐन नियमहरू बनाउने काम पनि रफ्तारमा भइरहेको उहाँको भनाइ छ ।  संविधान जारी भएको तीन वर्षमा सबै ऐन नियम बनिसक्नुपर्ने संवैधानिक व्यवस्था रहे पनि यसअघिका सरकारले त्यसमा गम्भीर नहुँदा नौ वर्ष बिते पनि आवश्यक ऐन बन्न नसकेको उहाँको बुझाइ छ । ताप्लेजुङ निवासी सांसद थेवेले भन्नुभयो, “जनताले ऐन कानुन बनाउनुभन्दा विकासको काम गर्न भन्नुहुन्छ । हामीले आफ्नो जिम्मेवारी पूरा गर्न सक्रिय रहँदा पनि विविध कारणले सबै ऐन कानुन अझै बनिनसकेको अवस्था छ ।” एउटा सांसदले २०–२२ मन्त्रालय धाएर विकासको योजना पार्ने चटारो सांसदलाई हुने गरेको उहाँले सुनाउनुभयो । पाँचथरमा वि.सं. २०१६ असार १५ गते जन्मिनुभएकी सांसद थेवे विसं २०३१ देखि राजनीतिमा सक्रिय हुनुभएको हो । २०३८ सालदेखि अखिल नेपाल महिला सङ्घको स्थानीय कमिटी र जिल्ला कमिटीदेखि केन्द्रीय कमिटीमा काम गर्नुभयो । विद्यार्थी जीवनमा जेल, नजरबन्दमा पनि पर्नुभएकी सांसद थेवे अहिले एमाले केन्द्रीय सदस्य हुनुहुन्छ । सांसद थेवे २०३५ सालमा विवाह गरी ताप्लेजुङ पुग्नुभएको थियो । उहाँका दुई छोरा र दुई छोरी हुनुहुन्छ । उहाँ अहिले एमाले ताप्लेजुङ (क) को संयोजकको जिम्मेवारीमा रहनुभएको छ । सांसदहरू जिम्मेवारीपूर्वक आफ्नो जिम्मेवारी निर्वाह गरिरहेको दाबी गर्नुहुँदै उहाँले भन्नुभयो, “समितिका धेरै बैठकहरू हुन्छन् । विकास निर्माणका लागि आयोजना पार्न मन्त्रालयमा धाउनुपर्छ । पार्टीका बैठक र जनताको समस्याका लागि काममा खटिनुपर्दा कहिलेकाहिँ संसद बैठकमा केही समय अनुपस्थित हुनुपर्ने सांसदहरूलाई बाध्यता आइपर्छ । हाजिर लगाएर भाग्ने काम सांसदहरूले गर्नु हुँदैन ।”प्रस्तुत छ नेकपा एमालेका केन्द्रीय सदस्य तथा प्रतिनिधिसभा सदस्य उर्मिला थेवेसँग गोरखापत्र अनलाइनका निमित्त सम्पादक लक्की चौधरी र प्राविधिकतर्फ मनोजरत्न शाही र केशब गुरुङले गर्नुभएको सांसदलाई सवाल भिडियो सामग्री :",
      "link": "https://gorkhapatraonline.com/news/154337",
      "image": "https://gorkhapatraonline.com/storage/media/272052/conversions/Urmila-thebe-sketch-original-thumb.jpg"
    },
    {
      "slug": "154335",
      "title": "भारत–पाकिस्तान तनावको असर नेपाल–भारत सीमामा",
      "timestamp": 1746835200000,
      "source": "gp",
      "content": "भारत–पाकिस्तानबिचको तनावको असर नेपाल–भारत सीमा क्षेत्रमा समेत देखिएको छ । प्रहरी प्रधान कार्यालयले नेपाल–भारत सीमामा सुरक्षा शतर्कता बढाउन निर्देशन दिएको हो ।",
      "longContent": "जनकपुरधाम, वैशाख २७ गते । भारत–पाकिस्तानबिचको तनावको असर नेपाल–भारत सीमा क्षेत्रमा समेत देखिएको छ । प्रहरी प्रधान कार्यालयले नेपाल–भारत सीमामा सुरक्षा शतर्कता बढाउन निर्देशन दिएको हो । सोही निर्देशन अनुसार भारतसँग जोडिएको सीमामा सुरक्षामा सुरक्षा कडाई धनुषामा समेत बढाइएको जिल्ला प्रहरी कार्यालय धनुषाका प्रहरी नायब उपरीक्षक वरुणबहादुर सिंहले बताउनुभयो । उहाँले सीमामा आवत जावत गर्ने यात्रुको परिचय पत्र प्रमाणीकरण गर्नुका साथै आवतजावतको प्रयोजन र सवारी साधनको समेत रेकर्ड राख्न तदारुकता देखाइएको जानकारी दिनुभयो । उहाँले भारत र पाकिस्तानबिच देखिएको विवादलाई मध्यनजर गरेर प्रहरी प्रधान कार्यालय, मधेश प्रदेश प्रहरी कार्यालयबाट भएका निर्देशनलाई कार्यान्वयन गरिरहेको बताउनुभयो । सीमामा हुने आवागमनलाई व्यवस्थित र सुरक्षित बनाउन लागिरहेको जानकारी दिनुभयो । आउने र जाने प्रयोजन रेकर्ड गरेर मात्रै आवतजावत गर्न दिने व्यवस्था मिलाइएको बताउनुभयो । यसअघि सीमावर्ती भारतीय बजार क्षेत्र वा सीमावर्ती भारतबाट आवतजावत गर्न अर्थात स्थल मार्गबाट दुवै देशका नागरिक बिना रोकावट आउने जाने गर्दथे ।",
      "link": "https://gorkhapatraonline.com/news/154335",
      "image": "https://gorkhapatraonline.com/storage/media/272029/conversions/1746848913-mHaT2-original-thumb.jpg"
    },
    {
      "slug": "154325",
      "title": "वनमा पाटेको निर्वाध शासन",
      "timestamp": 1746835200000,
      "source": "gp",
      "content": "नेपाली जङ्गलमा दुर्लभ पाटेबाघ छन् ।",
      "longContent": "नेपाली जङ्गलमा दुर्लभ पाटेबाघ छन् । जङ्गलको राजा मानिने पाटेबाघ बस्ने जङ्गलमा हात्ती निर्वाध घुमिरहेका पाइन्छन् । पाटेबाघकै इलाकामा एकसिङे गैँडा सुस्तसुस्त डुलिरहन्छन् । पाटेबाघ देखेपछि बुर्कुसी मार्ने मृग, चित्तल, घोरल, बँदेलजस्ता वन्यजन्तु हात्ती र गैँडासँग एकरत्ति डराउँदैनन् । घुम्छन् सँगसँगै । डुल्छन् सँगसँगै । नदीकिनारमा मस्त आहाल खेलिरहन्छन् गोही । यही सुन्दर दृश्य अवलोकनका लागि आउने पर्यटक भन्छन्, “आहा ! जङ्गलमा पनि सत्ताको अभ्यास पो रहेछ ।” मांशहारी पाटेबाघको शासन चल्छ जङ्गलमा । तथापि शाकाहारी हात्ती र गैँडाको सिकार गर्न पाटेबाघ पनि हच्किन्छ । त्यसैले जङ्गलमै रम्ने चितुवा, भालु, गोही, मृग, जरायो, चित्तल, घोरल, बँदेललगायत जनावर पाटेबाघको जङ्गली राज्यका प्रजाजस्तै लाग्छन् । जङ्गलको ‘महाराज’ पाटेबाघ बसोवास रहेको जङ्गल पर्यावरणीय दृष्टिमा समेत सन्तुलित मानिन्छ । जहाँ हरेकप्रकारका जीवजन्तुको बसोवास रहेको हुन्छ । घना जङ्गलका असङ्ख्य वन्यजन्तु, पशुपक्षी तथा जलचरको प्राकृतिक शासन सन्तुलनमा राख्न चोरीसिकार नियन्त्रणको सुरक्षा व्यवस्था उत्तिकै महत्वपूर्ण हुन्छ ।जङ्गली हात्ती, भालु, चितुवालगायत वन्यजन्तु बसोवासका कारण जङ्गलको वातावरण शान्त छ । चित्तल, घोरल, मृग, बँदेललगायत जनावरको सङ्ख्या बढ्दै जाँदा पाटेबाघको आहारामा कुनै कमी छैन । एकले अर्कोलाई आहारा बनाउने जङ्गलको जीवनचक्रभित्र नेपालले पर्यटनको सम्भावना खोज्न थालेको धेरै भइसक्यो । त्यसो त दुर्लभ एकसिङे गैँडा भएपछि संसारभरका पर्यटकको आर्कषण यसै बढ्ने भयो । पर्यटकको आगमनपछि आर्थिक अवस्था यसै सबल हुने नै भयो । निकुञ्जमा ससाना बच्चासहित निर्वाध डुलिरहेका एकसिङे गैँडा पर्यटक देख्नेबित्तिकै कान र टाउको हल्लाउँदै ढुक्कले घाँसेमैदान तथा सिमसार चहारेको, जङ्गली हात्तीको ओहोरदोहोरले पर्यटकको जङ्गल सफारी अविस्मरणीय बन्न पुग्छ । यी दुर्लभ वन्यजन्तुको सुरक्षार्थ सरकारले ५० वर्षदेखि वन्यजन्तु तथा पर्यावरण सुरक्षाको (राष्ट्रिय निकुञ्ज) जिम्मा नेपाली सेनालाई दिएको छ । तथापि चोरीसिकारका समाचार नआएका होइनन् । महाराजा बनेको बाघचितवन राष्ट्रिय निकुञ्जको सुरक्षार्थ नयाँ गोरख गण खटिएको छ । गस्तीमा जाने सेनाले बाघलाई ‘महाराजा’ कोड नाम दिएको छ । एकसिङे गैँडालाई ‘सरकार’ र जङ्गली हात्तीलाई ‘सर’ भनेर सम्बोधन गरिन्छ । जङ्गलमा वन्यजन्तुको अन्तरसम्बन्धको ख्याल गरी सायद यस्तो सम्बोधन राखिएको होला । यिनै ‘महाराज’, ‘सरकार’ र ‘सर’ को सुरक्षा व्यवस्थापनमा ध्यान दिएकैले पछिल्लो समय वनजङ्गलमा मानव अतिव्रmमण रोकिनुका साथै मानव–वन्यजन्तु द्वन्द्व कम भई जङ्गल तथा मानव बस्तीको वातावरण शान्त बन्दै गएको छ । नेपाली सेनाले सुरक्षा प्रदान गरेका नेपालका १२ वटा राष्ट्रिय निकुञ्ज तथा एक आरक्षण र एक सिकार आरक्षमा विश्वमै दुर्लभ बन्दै गएका बाघ, गैँडा, सोँस (डल्फिन), घडियाल, रेडपान्डालगायत वन्यजन्तु तथा पक्षीको सङ्ख्या उल्लेख्य वृद्धि भएको छ । राष्ट्रिय निकुञ्जका दुर्लभ वन्यजन्तु तथा वन पैदावर संरक्षण गर्न सेनाले २०६७ सालदेखि सञ्चालन गरेको ‘अपरेसन संरक्षण’ पछि पछिल्लो डेढ वर्षमा चोरीसिकार पूर्ण नियन्त्रणमा आएको दाबी गरिएको छ । चोरीसिकार तथा तस्करी पूर्ण नियन्त्रण आउनुमा नेपाली सेनाको चुस्त सुरक्षा व्यवस्थापन, समस्या पहिचान तथा प्रभावकारी समन्वय रहेको बताइन्छ । प्रकृति संरक्षणमा ५० वर्ष प्रकृति तथा पर्यावरण संरक्षणका लागि नेपाली सेनाले जिम्मेवारी लिएको ५० वर्ष पूरा भएको छ । २०३२ सालदेखि सेनाले औपचारिक रूपमा चिनवन राष्ट्रिय निकुञ्जबाट प्रकृति तथा पर्यावरणको सुरक्षा दिन थालेको हो ।पहिलो पटक प्रकृति संरक्षणको शुभारम्भ नागार्जुन जङ्गलबाट भएको थियो । राजा सुरेन्द्र वीरविक्रम शाहले सन्‌ १८६९ मा संरक्षणको सुरु गरेका थिए । नेपाली सेनाको आठ वटा गण, सात वटा गुल्म र एक प्रकृति संरक्षण शिक्षालयमार्फत झन्डै नौ हजार सैनिक प्रकृति संरक्षणमा खटिएका छन् । वन तथा वातावरण मन्त्रालय अन्तर्गत रहेको राष्ट्रिय निकुञ्ज तथा वन्यजन्तु संरक्षण अन्तर्गतको राष्ट्रिय निकुञ्ज कार्यालय तथा मध्यवर्ती क्षेत्र व्यवस्थापन समितिको सहकार्यमा निकुञ्ज सुरक्षा र व्यवस्थापन हुँदै आएको छ । यसैबिच मध्यवर्ती क्षेत्रका बासिन्दाको जीवनस्तर उठाउने अनेक प्रयास भइरहेका छन् ।वन्यजन्तु हेर्न बढे पर्यटकसन् २०११ मा रसियाको पिटर्सवर्गमा बाघ पाइने राष्ट्रका प्रमुखहरूको सम्मेलन भएको थियो । सम्मेलनमा सहभागी नेपालसहितका राष्ट्रप्रमुखले बाघको सङ्ख्या तीन गुणा बनाउने प्रतिबद्धता व्यक्त गरे । अन्य राष्ट्र लक्ष्यमा अझै पुग्न सकेका छैनन् । तथापि नेपालले तीन गुणाले बाघको वृद्धि गरी नयाँ रेकर्डसँगै विश्वको ध्यान खिच्न सफल भएको छ । सन् २०११ मा नेपालमा १२१ को सङ्ख्यामा रहेको पाटेबाघ अहिले ३५५ पुगेको छ । सन् २००५ मा ४०० को सङ्ख्यामा रहेको एकसिङे गैँडाको सङ्ख्या ७५२ पुगेको छ । चितवन राष्ट्रिय निकुञ्जमा हात्ती ४५, चौँरीगाई ३८८, घडियाल गोही ६९४ रहेका छन् । स्तनधारी ७० प्रजातिका, चरा ५४६, सरिसृप र १२० प्रजातिका माछा रमाइरहेका छन् । अघिल्लो आर्थिक वर्षमा चितवन राष्ट्रिय निकुञ्जमा मात्र तीन लाख ६० हजार पर्यटक पुगेकोमा चालु आवको नौ महिनामा एक लाख ८२ हजार पर्यटकले भ्रमण गरेका छन् । यस आर्थिक वर्षमा हालसम्म २३ अर्ब ६४ करोड ९९ लाख ९५ हजार ९०० राजस्व सङ्कलन भएको बताइन्छ । बढ्दो बसाइँसराइका कारण तराई क्षेत्रका वनजङ्गलको अतिक्रमण रोकिएको छैन । निकुञ्ज सुरक्षार्थ आवश्यक प्रविधिसहितको जनशक्तिको साङ्गठनिक क्षमता अभिवृद्धि, पूर्वाधार विकास, प्रभावकारी सूचनाको पहुँच विस्तारमा राज्यले समयमै ध्यान दिन नसके संरक्षित चोरी तस्करी फेरि बढ्ने पो हो कि भन्ने चिन्ता आमसरोकारवाला निकायमा छ । निकुञ्ज सुरक्षाका लागि निर्धारित गस्ती, सवारी गस्तीको संयुक्त अनुगमन, सिसी क्यामरा तथा चोरीसिकारको रेकर्ड राख्ने स्प्रे क्यामराबाट पनि अनुगमन गरिँदै आएको छ । निकुञ्ज भ्रमण गर्ने पर्यटकका सवारीको निगरानी गर्न भिटिआरएस जडान गरिएको सेनाले जनाएको छ । सुरक्षाको समन्वयसशस्त्र द्वन्द्वको सुरुवातसँगै बढ्दो हतियार प्रयोगका कारण वन्यजन्तु चोरीसिकार बढेको थियो । द्वन्द्वको त्यो अवधिमा एकसिङे गैँडा र पाटेबाघको अस्तित्व झन्डै समाप्त हुने अवस्थामा पुग्यो । तर नेपाली सेना वन्यजन्तु संरक्षणको दायित्वबाट पछि हटेन । सैनिक मुख्यालय जङ्गी अड्डाका अनुसार निकुञ्ज सुरक्षार्थ तैनाथ रहँदा वन्यजन्तु तथा चोरीसिकारीको आक्रमणमा परी हालसम्म ११६ जना सैनिकले ज्यान गुमाएका छन् । बाघको सुरक्षा, वासस्थान व्यवस्थापन र आहार प्रजातिको उपलब्धताका आधारमा चितवन राष्ट्रिय निकुञ्ज सन् २०१५ मा बाघ पाइने देशमध्ये पहिलो राष्ट्रिय निकुञ्जका रूपमा पुरस्कृत भयो । निकुञ्जमा सेनाको तैनाथीपछि बाघ, गैँडा, हात्ती, घडियाल गोहीजस्ता दुर्लभ वन्यजन्तु चोरीसिकार नियन्त्रण र वासस्थान विनाश रोकिँदा यी जनावर नेपालबाट लोप हुनबाट जोगिएका हुन् ।डेढ वर्षअघि अर्थात् २०८० कात्तिक ३० गते चितवन राष्ट्रिय निकुञ्जको पूर्वी सेक्टर अन्तर्गत चपरचुली क्षेत्रमा तस्करले खाडलमा हालेर छ र १८ वर्षका दुई वटा पोथी गैँडा मारे ।तिहारलगायत चाडबाडको समयमा घना जङ्गलभित्र योजनाबद्ध रूपमा गैँडा मारिएको घटनाले सुरक्षाकर्मीलगायत संरक्षणकर्मीलाई स्तब्ध बनायो । यो घटनाबारे सरकारले पाँच सदस्यीय छानबिन समिति गठन गरेको थियो । समितिको छानबिन चलिरहेका बेला नेपाल प्रहरीको केन्द्रीय अनुसन्धान ब्युरो (सिआइबी), नेपाली सेना र निकुञ्ज प्रशासनको संयुक्त अपरेसनबाट घटनाको दुई हप्ता नपुग्दै तस्कर समूहका आठ जना जना पक्राउ परे ।घटनाको अनुसन्धान र छानबिन समितिको प्रतिवेदनमा खाग तस्करीका लागि गैँडा मार्न तस्करले निकै लामो योजनाबद्ध तयारी गरेको भेटियो । यो घटनापछि नेपाली सेना, निकुञ्ज व्यवस्थापन तथा मध्यवर्ती क्षेत्र व्यवस्थापन समितिले संयुक्त रूपमा वन्यजन्तुको चोरीसिकार नियन्त्रण तथा अवैध गतिविधि नियन्त्रणका लागि संयुक्त अपरेसन सुरु गरे ।सम्भावित चोरीसिकार हुने इलाकामा एम्बुस, सर्च एन्ड स्विप, चेक प्वाइन्टलगायतका कारबाहीले सुरक्षा थप बलियो बनायो । पैदल गस्तीसँगै संरक्षण कार्यमा खटिएका फौजले साइकल, मोटरसाइकल, भेहिकल, हात्ती तथा डुङ्गा गस्तीमार्फत निकुञ्ज क्षेत्रलाई पूर्ण रूपमा निगरानी र नियन्त्रणमा राखिएको छ ।चालु आर्थिक वर्षमा सेनाले गस्तीका क्रममा ११ थान हतियार, एक हजार चार सय ६७ पासो, एक हजार पाँच सय ६५ घरेलु औजार, दुई सय ५२ सवारीसाधन र १० वटा आखेटोपहार बरामद गरेको जनाएको छ ।प्रविधिको बढ्दो प्रयोग, वनजङ्गल अतिक्रमण र सीमित स्रोतसाधनका कारण प्रकृति संरक्षण जटिल र चुनौतीपूर्ण बन्दै गएको छ । संयुक्त सुरक्षा प्रणाली अपनाएपछि गैँडा, बाघलगायतका वन्यजन्तु नेपालबाट लोप हुनबाट जोगिएका छन् तर वनजङ्गलको विनाश र मानवजन्य चुनौती बढ्दै गइरहेका कारण अहिलेको अवस्था कायम गर्न चुनौतीपूर्ण बनेको छ । बढ्दो सहरीकरण तथा न्यून आर्थिक स्रोतका कारण मानिसको जङ्गलप्रतिको परनिर्भरता बढ्दो छ । वन्यजन्तुका लागि निकुञ्ज तथा आरक्षण क्षेत्रभित्र सुहाउँदो वातावरण, वासस्थान तथा आहारा अभावका कारण वन्यजन्तु गाउँबस्तीभित्र प्रवेश गर्नाले मानव–वन्यजन्तु द्वन्द्व बढेका छन् । वन्यजन्तु तस्करले प्रयोग गर्ने आधुनिक हातहतियार, जाल तथा एम्बुसजस्ता उपकरणको निरन्तर निगरानीका लागि सेनासँगै निकुञ्ज प्रशासन र संरक्षण कार्यमा साझेदार निकायबिच प्रभावकारी समन्वय आवश्यक देखिन्छ ।निकुञ्ज तथा आरक्षणभित्र हुने गतिविधि निगरानी तथा नियन्त्रणका लागि ‘रियल टाइम पेट्रोल मनिटरिङ सिस्टम, स्मार्ट आई, भेहिकल ट्र्याकिङ रेकर्ड सिस्टम (भिटिआरएस) तथा सिसी क्यामरा प्रयोग गरेको छ ।चितवन राष्ट्रिय निकुञ्ज विश्व सम्पदा सूची तथा रामसार क्षेत्रका रूपमा सूचीकृत छ । ४० भन्दा बढी प्राकृतिक ताल रहेको निकुञ्ज रिउ, राप्ती र नारायणी नदीको घेरोमा घेरिएको छ । यस निकुञ्जमा गैँडा, पाटेबाघ, सोँस, गौरीगाई, काठेभालु, चितुवा, रतुवा, चित्तल, लगुना, जरायो, चौसिङे, बाँदर र लङ्गुरलगायत ६० भन्दा बढी किसिमका स्तनधारी जनावर रहेका छन् । चुनौती प्रकृति संरक्षणमा हाल उल्लेख्य उपलब्ध हासिल भए पनि यसलाई जोगाइराख्ने चुनौती कायम छ । निकुञ्ज तथा मध्यवर्ती क्षेत्रको अतिक्रमण अवैध तथा छाडा चरिचरन, निकुञ्जभित्र विकासका पूर्वाधार निर्माण, वन्यजन्तुमैत्री पूर्वाधार अभाव, बढ्दो औद्योगिकीकरण, वातावरणीय प्रदूषण, खुला सिमानालगायतले संरक्षण कार्य थप चुनौतीपूर्ण तथा जटिल बन्दै गइरहेको छ । जीर्ण बन्दै गएका बर्सौं पुराना मचान (सुरक्षा निगरानी गर्ने काठका टावर) ले उल्टै सुरक्षा चुनौती बढाएका छन् । सञ्चार र विद्युत् अभावका कारण गस्ती गरेका सुरक्षाकर्मी नै वन्यजन्तु तथा तस्करको आक्रमणको निशानामा पर्ने खतरा बढी छ । गस्तीमा बर्सौं पुरान सवारीसाधनको विकल्प हट्न सकेको छैन । आवश्यक स्रोतसाधन अभावका कारण गैँडा, बाघलगायतका दुर्लभ वन्यजन्तुको गणनै रोकिएको छ । बाघले पर्यावरण सन्तुलन गर्छ डा. गणेश पन्त संरक्षणविज्ञ, चितवन राष्ट्रिय निकुञ्ज जङ्गलको पर्यावरण सन्तुलनको आधारै बाघको उपस्थितिमा आधारित हुने गर्छ । बाघका लागि औसत हप्तामा एक सिकार अनिवार्य हुन्छ । मृग, जरायो, हरिण, घोरल, बँदेल र निलगाई बाघका मुख्य आहारा हुन् । यी जनावरका लागि पानीको प्रशस्त स्रोत, घना जङ्गल, खुला घाँसेमैदान आवश्यक हुने भएकाले बाघ रहेको जङ्गल पर्यावरणीय सन्तुलित मानिन्छ । चोरीसिकारको पूर्ण नियन्त्रणपछि निकुञ्ज क्षेत्रमा बाघ, गैँडा, हात्तीलगायत जनावरको सङ्ख्या उल्लेख्य वृद्धि भएको छ । २०३० सालमा स्थापना भएको चितवन राष्ट्रिय निकुञ्ज ९५२.६३ वर्गकिमिमा फैलिएको छ । २०५३ सालमा थप ७२९ वर्गकिमि मध्यवर्ती क्षेत्र विस्तार भएपछि वन्यजन्तु अवलोकनालका लागि आकर्षक गन्तव्य बनेको छ । चोरीसिकार नियन्त्रण छ प्रकाश ढुङ्गाना अध्यक्ष, चितवन राष्ट्रिय निकुञ्ज मध्यवर्ती क्षेत्र व्यवस्थापन समितिनेपाली सेनाको कुशल सुरक्षा व्यवस्थापनका कारण वन्यजन्तुको चोरीसिकार पूर्ण नियन्त्रण अर्थात् जिरो पोचिङमा पुगेको छ । मध्यवर्ती क्षेत्रका बासिन्दाको जीवनस्तर उकास्ने गरी गरिएका विभिन्न प्रयास, प्रभावकारी जनचेतनासँगै बलियो सुरक्षा व्यवस्थापनका कारण चोरीसिकार नियन्त्रण हुँदा वन्यजन्तुको सङ्ख्या उल्लेख्य वृद्धि भई निकुञ्ज पर्यटकको आकर्षणको केन्द्र बन्न सफल भएको छ ।निकुञ्जको सुरक्षालाई दीर्घकालीन बनाउने गरी राज्यले समयमै ध्यान दिन सके दक्षिण एसियामै नेपाललाई इको टुरिजमको हब बनाउन सकिने सम्भावना प्रशस्त रहेको छ । चितवनका वन्यजन्तु तर्संदैनन्सागर गिरीवाइल्डलाइफ फोटोग्राफर चितवन राष्ट्रिय निकुञ्जकमा पहिले पाटेबाघ, एकसिङे गैँडा मानिस देख्नेबित्तिकै तर्सेर कोसौँ भाग्ने गर्थे तर अहिले मानिसको आवतजावत हुँदा यी जनावर त्यसो गर्दैनन् । बारा, कोशीटप्पु, बाँकेका धेरै जङ्गलमा बाघ, गैँडाको फोटो लिन धेरै कठिन छ । चोरसिकारीको डरले होला मानिस देख्नेबित्तिकै त्यहाँका जनावर धेरै पर भाग्छन् । चितवन राष्ट्रिय निकुञ्जको अवस्था ठिक फरक छ । बाघ, गैँडाको सङ्ख्या उल्लेख्य बढेको छ । वन्यजन्तु संरक्षणमा भएका प्रयासका परिणामस्वरूप बिस्तारै यहाँका जनावर मानिससँग ‘फेमिलियर’ हुँदै गइरहेका छन् । चितवन राष्ट्रिय निकुञ्जको व्यवस्थापन र सुरक्षा समन्वय अत्यन्तै प्रभावकारी देखिन्छ ।लयमा फर्कंदै पर्यटनवासुदेव ढुङ्गानापर्यटन व्यवसायी, सौराहा चितवन राष्ट्रिय निकुञ्जको सुरक्षा व्यवस्थापन, समन्वय विश्वका लागि उदाहरणीय रहेको छ । कोभिड–१९ सङ्क्रमणपछि पर्यटन व्यवसाय पुरानै लयमा फर्किने प्रयासमा रहेको छ । सौराहा क्षेत्रमा पर्यटनको उच्च सम्भावना भएका कारण अन्तर्राष्ट्रिय प्रख्यात होटलहरूले सौराहामा शाखा खोल्न इच्छा देखाइरहेका छन् ।‘चितवन राष्ट्रिय निकुञ्ज संरक्षणमा अपनाइएको संयुक्त अभ्यास विश्वका लागि उदाहरणीय छ । नेपाली सेनाको अथक प्रसायका कारण शून्य चोरीसिकारका अवस्थामा पुगेका कारण दुर्लभ वन्यजन्तुको सङ्ख्या उल्लेख्य वृद्धि हुँदा पर्यटन प्रवर्धनमा टेवा पुगेको छ । पारिस्थितिक प्रणालीमा अनुकूलगौरवकुमार केसी प्रवक्ता, नेपाली सेनानेपाली सेनाले राष्ट्रिय निकुञ्ज र संरक्षित क्षेत्रको सुरक्षा र संरक्षणमा जिम्मेवारी लिएपश्चात् लोपोन्मुख जीव, वनस्पति, वनजङ्गल तथा जङ्गली जनावरको सङ्ख्यामा उल्लेखनीय वृद्धि हुनुका साथै समग्र पारिस्थितिक प्रणालीमा अनुकूल हुँदै गएको छ । सीमित स्रोतसाधन र कठिन भौगोलिक अवस्थाको बाबजुद पनि नेपाली सेनाले संरक्षण कार्यमा उल्लेखनीय जनशक्ति परिचालन गरी नतिजामुखी परिणाम हासिल गर्दै आएको छ ।",
      "link": "https://gorkhapatraonline.com/news/154325",
      "image": "https://gorkhapatraonline.com/storage/media/272028/conversions/ttt-original-thumb.jpg"
    },
    {
      "slug": "154309",
      "title": "सुशासनको बाटोमा अघि बढ्दै छौँ : मुख्यमन्त्री",
      "timestamp": 1746835200000,
      "source": "gp",
      "content": "चेतनारायण आचार्य विसं २०८१ साउन ७ गते लुम्बिनी प्रदेशको मुख्यमन्त्रीमा नियुक्त हुनुभएको हो ।",
      "longContent": "चेतनारायण आचार्य विसं २०८१ साउन ७ गते लुम्बिनी प्रदेशको मुख्यमन्त्रीमा नियुक्त हुनुभएको हो । उहाँ नेतृत्वको प्रदेश सरकारले छोटो समयमै विभिन्न क्षेत्रमा सुधारात्मक प्रयास अघि बढाएको छ । प्रदेशमा सुशासन कायम गर्नेदेखि लिएर विभिन्न विकासका योजना अगाडि बढाउन प्रदेश सरकारले योजना बनाएर काम गरिरहेको मुख्यमन्त्री आचार्यको भनाइ छ । प्रस्तुत छ : मुख्यमन्त्री आचार्यसँग प्रदेश सरकारको नीति, योजना, कार्यक्रम र प्राथमिकताका विषयमा केन्द्रित रहेर गोरखापत्रका लुम्बिनी प्रदेश संयोजक लक्ष्मण पौडेलले गर्नुभएको कुराकानी : प्रदेश सरकारको प्राथमिकतामा के कस्ता कार्य समावेश छन् ?लुम्बिनी प्रदेश सरकारले विभिन्न विषयलाई प्राथमिकतामा राखेर आफ्ना काम अघि बढाएको छ । सरकारको नेतृत्व सम्हालेकै दिन खादा र माला नलगाउने निर्णय गरिएको थियो । तडकभडक र देखावटी शैलीलाई निरुत्साहित गर्ने काम भयो । यसले जनमानसमा नयाँ सन्देश प्रवाह गर्‍यो । अहिले सरकारका मुख्यमन्त्री, मन्त्री उपस्थित कार्यक्रममा खादामाला लगाउने कुरा अन्त्य जस्तै भएको छ । यति मात्र होइन, अघिल्ला सरकारले पूर्वविशिष्ट व्यक्तिलाई सरकारको तर्फबाट सेवासुविधा दिने निर्णय गरेको थियो । यो निर्णयलाई  उल्टाइएको छ । जसबाट पूर्वविशिष्ट व्यक्तिले खाइपाई आएको सेवासुविधा पनि फिर्ता गर्नु पर्‍यो । ती पूर्वविशिष्ट व्यक्तिले प्रयोग गर्दै आएका सवारीसाधन प्रदेश सरकारलाई बुझाइसकेका छन् । मन्त्रीपरिषद् बैठक डाकेर अतिरिक्त सेवासुविधा खारेज गर्ने निर्णय गरिएको छ । मासिक रूपमा तेल, भत्ता, चालक अनि सुरक्षागार्डको सुविधा प्रदेश सरकारले दिँदै आएकोमा अहिले त्यो सुविधा रोकिएको छ । न आफू पूर्व हुँदा लिने न अरूलाई त्यो सुविधा प्रयोग गर्न दिने । राज्यको स्रोतलाई बचाउने गरी यस प्रकारको निर्णयले दूरगामी प्रभाव पार्ने छ । सुशासनको बाटोमा सरकार अघि बढेको छ भन्ने यो ज्वलन्त उदाहरण हो । गत साउन ७ गते मुख्यमन्त्रीमा नियुक्त भएपछि सरकारले सुशासन प्रवर्धनलाई प्राथमिकतामा राखेर काम गरिरहेको छ । पाँच लाखभन्दा माथिका योजनालाई प्रतिस्पर्धाका माध्यमबाट कार्यान्वयनमा लगिएको छ । योजना कार्यान्वयनमा देखिने बेथितिलाई रोक्न सकियो भने योजनाको गुणस्तरमा समेत प्रभावकारिता देखिने छ । उपभोक्ताको नाममा योजना ल्याउने र बजेटको दुरुपयोग हुन सक्ने जोखिमलाई अन्त्य गर्न सफल भएका छौंँ । म जिल्लामा पुग्दा सकेसम्म होटेलमा बास बस्दिनँ । सरकारी गेस्ट हाउसको प्रयोग गर्दै आएको छु । यसबाट राज्यको स्रोत जोगिएको छ । तडकभडक शैलीलाई तोडेका छौँ । सुशासन प्रवर्धन र भ्रष्टाचारविरुद्ध पाँच बर्से रणनीतिक योजना निर्माण गरेर कार्यान्वयनमा ल्याइसकेका छौँ । यसले पनि प्रदेशको सुशासन प्रवर्धन र भ्रष्टाचारविरुद्धका कदममा साथ दिएको छ । सरकारले अहिलेसम्ममा गरेका मुख्य काम के के हुन् ?वर्तमान सरकार संविधानको धारा १६८(२) बमोजिमको संयुक्त सरकार हो । शासन व्यवस्थालाई प्रभावकारी बनाउन, नागरिक सेवासुविधा सुधार गर्न र आर्थिक, सामाजिक तथा सांस्कृतिक विकासलाई प्रवर्धन गर्न विभिन्न कानुनी सुधार तथा नीतिगत निर्णय सरकारले गर्दै आएको छ । यी सुधारले प्रदेश सरकारको सेवा प्रवाहलाई थप पारदर्शी, व्यवस्थित र जनउत्तरदायी बनाउने लक्ष्य लिएका छन् । प्रदेश सरकारले प्रशासनिक संरचनालाई व्यवस्थित गर्दै जनसेवामा गुणात्मक सुधार ल्याउने उद्देश्यले स्थानीय निजामती सेवा ऐन निर्माण गरेको छ । यस ऐनमार्फत कर्मचारी व्यवस्थापन, सेवा प्रवाह र जिम्मेवारी निर्धारणलाई स्पष्ट पारिएको छ । त्यसै गरी बदलिँदो आवश्यकता अनुरूप प्रदेश निजामती ऐनको पहिलो संशोधन गरिएको छ । यस संशोधनले निजामती सेवाका कर्मचारीको कार्यक्षमता अभिवृद्धि गर्ने तथा सेवा प्रवाहलाई थप प्रभावकारी बनाउने लक्ष्य लिएको छ । स्वास्थ्य सेवा पहुँचलाई सहज बनाउन प्रदेश स्वास्थ्य उपचार विशेष आर्थिक सुविधा निर्देशिका, २०७८ संशोधन गरिएको छ । यसअघि उपचारका लागि प्रदेश सरकारको अनुमतिका लागि केन्द्रमा निर्भर हुनुपर्ने व्यवस्थालाई हटाई अब जिल्ला तहबाटै सिफारिस गर्ने प्रणाली लागु गरिएको छ, जसले स्वास्थ्य उपचारमा सहजता ल्याउने छ ।प्रदेश सरकारले अनुसन्धान र प्रशिक्षणलाई प्रवर्धन गर्न लुम्बिनी अनुसन्धान तथा प्रशिक्षण प्रतिष्ठान विधेयक ल्याएको थियो । जुन प्रदेश सभाबाट पारित भएको छ । यस विधेयकले प्रदेशस्तरीय अनुसन्धान कार्यलाई व्यवस्थित गर्ने छ भने सरकारी कर्मचारी तथा अन्य क्षेत्रका व्यक्तिलाई प्रभावकारी प्रशिक्षण प्रदान गरिने छ । त्यस्तै भाषा, साहित्य, संस्कृति तथा बौद्धिक सम्पदाको संरक्षण र प्रवर्धन गर्ने उद्देश्यले लुम्बिनी प्रदेश प्रज्ञा–प्रतिष्ठान ऐन निर्माणका लागि सैद्धान्तिक स्वीकृति प्रदान गरिएको छ । यस प्रतिष्ठानले भाषा र संस्कृतिको अभिलेखीकरण गर्ने, अनुसन्धान कार्यलाई प्रवर्धन गर्ने तथा साहित्यिक सिर्जनाको संरक्षण गर्न महत्वपूर्ण भूमिका खेल्ने छ । प्रदेश सरकारले ल्याएका विकासका योजना कस्ता छन् ?लुम्बिनी प्रदेश सरकारले स्वास्थ्य क्षेत्रलाई उच्च प्राथमिकतामा राखेर गौरवका आयोजना सुरु गरेको छ । लुम्बिनी प्रादेशिक अस्पताललाई देशकै ठुलो अस्पताल बनाउने लक्ष्यसहित काम गरिरहेको छ । १२ तला र एक हजार दुई सय शय्याको अस्पताल निर्माणको काम अघि बढेको छ । प्रदेशले आफ्नै साधनस्रोतबाट यो आयोजना सम्पन्न गर्दै छ । अहिले जे जस्ता सुविधा स्वास्थ्यतर्फ प्राप्त भइरहेका छन्, यो अस्पताल सञ्चालनमा आएको खण्डमा कैयौँ गुणा सुधार हुने छ । योसहित चार वटा योजनालाई प्रादेशिक गौरवका आयोजनाका रूपमा अघि बढाएको छ । लुम्बिनी प्रदेशमा प्रदेशको आफ्नै प्रशासनिक केन्द्र छ । जहाँ मुख्यमन्त्री तथा मन्त्रीपरिषद् कार्यालयसहित अन्य मन्त्रालय, प्रदेश सभा, प्रदेश सभा सचिवालयलगायतका सबै संरचना निर्माणाधीन छन् । यो निर्माणको काम अब सकिँदै छ । आफ्नै प्रशासनिक भवनबाट सञ्चालन हुने पहिलो प्रदेश बन्ने छ । लुम्बिनीको सिंहदरबारका रूपमा यसले परिचय स्थापित गरेको छ । यो प्रदेशको गौरवको आयोजनाका रूपमा छ । यति मात्र होइन, अब सहरी पूर्वाधार निर्माणको कामले पनि गति लिँदै छ । राजधानी क्षेत्रको १२ हजार बिघा जग्गालाई जग्गा विकास आयोजनामा जोड्ने योजना प्रदेश सरकारको छ । अनि प्रदेशले आफ्नै प्राविधिक विश्वविद्यालय चलाएको छ । लुम्बिनी प्राविधिक विश्वविद्यालय बाँकेमा छ । जहाँ विद्यार्थीको आकर्षण थपिँदै छ । पाल्पाको रामपुरदेखि रोल्पाको जिनावाङसम्म जोड्ने सडकलाई प्राथमिकतामा राखिएको छ । मध्यपहाडी लोकमार्गभन्दा मुनि र पूर्वपश्चिम राजमार्गभन्दा माथि गरेर बिचको भागबाट यो मार्ग अघि बढ्ने छ । जसले प्रदेशका जिल्लालाई एकअर्कासँग जोड्ने छ । अन्तर्राष्ट्रिय सम्बन्ध एवं अन्तरप्रदेशबिचको समन्वय र सहकार्य कस्तो छ ?लुम्बिनी प्रदेश सरकारले सङ्घीयताको सफल कार्यान्वयन, छिमेकी प्रदेशसँगको सहकार्य तथा अन्तर्राष्ट्रिय सम्बन्ध विस्तारलाई उच्च प्राथमिकता दिँदै आएको छ । यस परिप्रेक्ष्यमा प्रदेशले विभिन्न समन्वयात्मक बैठकहरू आयोजना गरी विकास निर्माण, सीमासम्बन्धी समस्याको समाधान तथा अन्तर्राष्ट्रिय साझेदारीलाई थप सुदृढ बनाउने प्रयास गरेको छ ।लुम्बिनी प्रदेशले सुदूरपश्चिम प्रदेश, कर्णाली प्रदेश र गण्डकी प्रदेशसँग विशेष समन्वय बैठकहरू सम्पन्न गरेको छ । यी बैठकमा मुख्य रूपमा सीमासम्बन्धी समस्या समाधान र छिमेकी प्रदेशबिच विकास निर्माण योजनालाई प्रभावकारी रूपमा अगाडि बढाउने समझदारी भएको छ । यस पहलले प्रदेशबिचको आपसी सम्बन्ध सुधार्दै, सङ्घीय लोकतान्त्रिक गणतन्त्रलाई संस्थागत गर्न महत्त्वपूर्ण योगदान पुर्‍याएको छ । यसका अतिरिक्त आर्थिक विकास, पूर्वाधार निर्माण तथा जनहितका योजना कार्यान्वयन गर्न प्रदेशबिच समन्वय बढाउने भूमिका खेलेको हो ।प्रदेश सरकार छिमेकी देशसँगको सम्बन्धलाई थप प्रगाढ बनाउन विशेष ध्यान दिँदै आएको छ । यस सन्दर्भमा, चीनको सिचुआन प्रान्तसँगको मितेरी सम्बन्धलाई नयाँ उचाइमा पु¥याउन सफल प्रयास भएका छन् । हालै सम्पन्न चीन भ्रमणले पर्यटन, कृषि, शिक्षा, तथा व्यापारका क्षेत्रमा दुईपक्षीय सहकार्यलाई थप विस्तार गर्ने अवसर सिर्जना गरेको छ । विशेष गरी, सिचुआन प्रान्तबाट लुम्बिनीमा पर्यटक भित्र्याउने उद्देश्यले गौतम बुद्ध अन्तर्राष्ट्रिय विमानस्थलमा सिधा हवाई उडान सञ्चालन गर्ने पहल भइरहेको छ । यसले दुई प्रदेशबिचको सांस्कृतिक एवं आर्थिक सम्बन्धलाई थप मजबुत बनाउने छ । स्वास्थ्य क्षेत्रमा के के सुधारका काम हुँदै छन् ?लुम्बिनी प्रदेश सरकारले मातृ मृत्युदर, बाल मृत्युदर र कुपोषण न्यूनीकरणलाई प्रदेशको प्रमुख स्वास्थ्य प्राथमिकता बनाएको छ । स्वास्थ्य संस्थाहरूको स्तरोन्नति, निःशुल्क औषधी तथा सेवाको विस्तार, पोषण सुधार कार्यक्रम र स्थानीय तहसँगको समन्वयले प्रदेशको स्वास्थ्य सूचकाङ्क सुधार गर्ने अपेक्षा गरिएको छ । यी पहलले दीर्घकालीन रूपमा प्रदेशको सम्पूर्ण स्वास्थ्य संरचनालाई बलियो बनाउने छन् । यस प्रदेशमा मातृ मृत्युदर, बाल मृत्युदर र कुपोषणका गम्भीर स्वास्थ्य चुनौती रहेका छन् । यी समस्याले प्रत्यक्ष रूपमा आमाहरूको स्वास्थ्य, नवजात शिशुको जीवित रहने सम्भावना तथा बालबालिकाको समग्र शारीरिक र मानसिक विकासलाई असर पु¥याइरहेको छ । यी चुनौतीलाई सम्बोधन गर्न प्रदेश सरकारले पोषण कार्यक्रमलाई प्राथमिकताका साथ सञ्चालन गरिरहेको छ । लुम्बिनीमा एक लाख जीवित जन्ममा २०७ जना आमाले ज्यान गुमाउने गरेको तथ्याङ्क छ । यो तथ्याङ्क देशका सात वटै प्रदेशमध्येकै उच्च हो । त्यही भएर सरकारले यो समस्यालाई प्राथमिकताका साथ अघि बढाएको छ । कतिपय सङ्घीय कानुन नबनेर अधिकार प्रत्यायोजनका कुरामा असर परेको गुनासो सुनिने गरेको छ । तपाईंले कस्तो अनुभव गर्दै आउनुभएको छ ?सङ्घीय सरकारले बनाउनुपर्ने कानुन नबन्दा प्रदेशले त्यसको समस्या भोग्नु परेको छ । यो साँचो कुरा हो तर सङ्घीयस्तरबाट आउनुपर्ने कानुन नआउँदा हामी थपक्क बस्ने अवस्था पनि रहेन । हामीले सङ्घीय कानुन नबन्दा पनि प्रदेश तहबाट त्यसलाई अभ्यासमा लगेका छौँ । प्रदेश निजामती सेवा ऐन निर्माण गरेर कार्यान्वयनमा लगेका छौँ । प्रदेश सरकारले कर्मचारीको वृत्ति विकासदेखि परिचालनको कामलाई अघि बढाएको छ । यसै गरी प्रदेश निजामती सेवा ऐन पनि ल्याएर कर्मचारी परिचालनको काम अघि बढेको हो । अर्को कुरा प्रहरी समायोजन ऐन सङ्घीयस्तरमा नबन्दा प्रदेश सरकारले प्रहरी भर्ना गर्न सकेको छैन । लुम्बिनी प्रदेशको पहिलो प्रदेश सभाबाट प्रदेश प्रहरी ऐन बनाएका छौँ तर त्यो कार्यान्वयनमा आउन सकिरहेको छैन । शिक्षा ऐन पनि सङ्घीयस्तरमा नबन्दा कतिपय शिक्षा क्षेत्रको काम गर्न सकिएको छैन । सङ्घीय सरकारले ल्याउनुपर्ने महत्त्वपूर्ण ऐनहरू नआउँदा प्रदेशले पनि केही जटिलताको सामना गर्नु परिरहेको छ । चाँडै सङ्घीयस्तरमा ऐन आउने र त्यसलाई प्रदेशले नबाझिने गरी बनाउने अनि कार्यान्वयनमा लैजाने कुरामा हामी स्पष्ट छौँ । जनतासँग जोडिएका, सेवा प्रवाहसँग जोडिएका विषयमा प्रदेशले ऐन, कानुन निर्माण गरेर आफ्ना काम गर्दै आएको छ । केन्द्रको दलीय समीकरण फेरिनासाथै प्रदेशमा पनि तत्काल प्रभाव पर्ने स्थितिले प्रदेश सरकार केन्द्र सरकारको छायामा परेको जस्तो देखिन्छ नि ?सङ्घीय लोकतान्त्रिक गणतन्त्र स्थापना भएपछि तीन तहका सरकार बनेका छन् । नयाँ सरकारका रूपमा प्रदेश तह रहेको छ । प्रदेश स्थापना भएको यो अवधिसम्म आइपुग्दा प्रदेश तहलाई नागरिकस्तरमा बलियो गरी स्थापित गर्न सफल हुँदै छौँ । नागरिकका दैनिक जीवनसँग जोडिएका क्षेत्रमा प्रदेश सरकारले लगानी गरिरहेको छ । योबिचमा राजनीतिक अस्थिरताका कारण सरकार गठनमा केही प्रभाव देखिए । छिटो छिटो सरकार फेरिने अवस्थालाई अन्त्य गर्न यो मुलुकका दुई ठुला राजनीतिक दलको समीकरणका आधारमा सरकार बनेको छ । अहिलेको सरकार भनेको राजनीतिक स्थायित्वको निमित्त हो । त्यही भएर हामी स्थिरता, समृद्धि र विकासको पक्षमा अघि बढेका छौँ । मूलतः राजनीतिक स्थायित्व जनताको चाहना हो । त्यही चाहना अनुसार हामी अघि बढेको अवस्था हो । जहाँसम्म केन्द्र सरकारको छायामा प्रदेश पर्‍यो कि भन्ने छ, त्यो स्वाभाविकै हो किनभने तिनै तहका सरकार एकअर्कासँग अन्तरसम्बन्धित छन् । कार्यसम्पादनमा सहज होस् भनेर पनि यसो भएको हुन सक्छ । मुख्य कुरा समीकरण बदिलिने भन्दा पनि विकास र सुशासन कायम भयो कि भएन भन्ने हो । यसतर्फ सोच्न सकियो र काम गर्न सकियो भने समीकरण केन्द्रको छाया प्रदेशमा पर्दैमा केही फरक पर्दैन । प्रदेश समृद्धिका आगामी कार्ययोजना के के छन् ?प्रदेश सरकारले अब निर्णय कार्यान्वयनलाई प्राथमिकतामा राखेर अघि बढ्ने छ । फजुल र चालु खर्चलाई घटाउँदै पुँजीगत खर्च बढाउने, नागरिकमा आशा जगाउने कामलाई विशेष कार्यान्वयनको योजना बनाएर अघि बढ्नु नै आजको आवश्यकता हो । सङ्घीय शासन प्रणालीलाई बलियो बनाउने भनेकै प्रदेश तहले हो । प्रदेशले गाउँ तहमा विकास पुर्‍याउने काम गरेको छ । यसले प्रदेशलाई स्थापित गरेको छ तर पनि प्रदेशले केही गरेको छैन भन्ने भाष्य खडा गरिँदै छ । यसलाई चिर्ने पनि प्रदेश तहले नै हो । आफूले गरेका कामलाई व्यवस्थित प्रचारप्रसार र नागरिक तहमा काम गरेको सन्दर्भमा जानकारी हुन जरुरी छ । काम गर्ने तर जस नपाउने अवस्थामा प्रदेश देखिन्छ । यसलाई अन्त्य गर्दै जसले काम गर्छ उसले जस पाउनु पर्छ भन्ने सिद्धान्तलाई आत्मसात् गरेर अघि बढाउन जरुरी छ । लुम्बिनी प्रदेशले स्थापनाको आठ वर्षको अवधिमा सङ्घीय शासन प्रणालीलाई बलियो बनाउन, स्थापित गर्न आफ्नो कामबाट उदाहरण पेस गरिसकेको छ । स्थापनाकालमा बसेको जगलाई वर्तमान सरकारले अघि बढाउने काम गरिरहेको हो ।",
      "link": "https://gorkhapatraonline.com/news/154309",
      "image": "https://gorkhapatraonline.com/storage/media/272042/conversions/5556-original-thumb.jpg"
    },
    {
      "slug": "154284",
      "title": "माओवादी अभियानको कार्यतालिका सार्वजनिक",
      "timestamp": 1746835200000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) को मध्यपहाडी लोकमार्ग (पुष्पलाल मार्ग) अन्तर्गत दोस्रो अभियानको कार्यतालिका सार्वजनिक भएको छ । यसअघि बसेको पदाधिकारी बैठकले अभियान सञ्चालन गर्ने निर्णय गरेपछि तीन सदस्यीय कार्यदलले अभियानलाई मूर्तरूप दिएको हो ।",
      "longContent": "गोरखापत्र समाचारदाता काठमाडौँ, वैशाख २७ गते । नेपाल कम्युनिस्ट पार्टी (माओवादी केन्द्र) को मध्यपहाडी लोकमार्ग (पुष्पलाल मार्ग) अन्तर्गत दोस्रो अभियानको कार्यतालिका सार्वजनिक भएको छ । यसअघि बसेको पदाधिकारी बैठकले अभियान सञ्चालन गर्ने निर्णय गरेपछि तीन सदस्यीय कार्यदलले अभियानलाई मूर्तरूप दिएको हो । कार्यदलमा महासचिव देव गुरुङको संयोजकत्वमा उपमहासचिव गिरिराजमणि पोखरेल र वर्षमान पुन रहेको तीन सदस्यीय कार्यदल गठन गरिएको थियो । माओवादी केन्द्रका उपमहासचिव सुदूरपश्चिम प्रदेशका इन्चार्ज गिरिराजमणि पोखरेलले बैतडीको पाटनबाट जेठ १ गते अभियान उद्घाटन हुने जानकारी दिनुभयो । उहाँले भन्नुभयो, “अध्यक्ष प्रचण्डसहित शीर्ष नेता वैशाख ३१ गते साँझ बैतडी पुगिसक्नुहुने छ । जेठ १ गते बिहानै बैतडीको पाटनमा अभियान उद्घाटन हुने छ । पहिलो चरणमा जेठ १ देखि १० गतेसम्म बैतडीदेखि कास्कीसम्म कार्यतालिका बनाएको छ ।” पार्टीको अभियानमा स्थानीय सरकारसँगै विभिन्न जातजातिले आआफ्नो संस्कृति अनुसार स्वागत गर्ने गरेको उहाँले दाबी गर्नुभयो । उहाँले भन्नुभयो, “हुलाकी राजमार्गकेन्द्रित अभियान मूलतः सफल भयो । लगत्तै मध्यपहाडी राजमार्ग अभियान सुरु हुँदै छ । यसमा जनताको उल्लेख्य सहभागिता छ ।” उहाँले पार्टी अभियानमा गएपछि नेतृत्वलाई नागरिकका तर्फबाट स्थानीय समस्यालाई सम्बोधन गर्न मागपत्र र ज्ञापनपत्र थुप्रै बुझाएको बताउनुभयो ।",
      "link": "https://gorkhapatraonline.com/news/154284",
      "image": "https://gorkhapatraonline.com/storage/media/271962/conversions/maoist_center_office-original-thumb.jpg"
    },
    {
      "slug": "154283",
      "title": "आतङ्कवादलाई निरुत्साही गर्नु पर्छ",
      "timestamp": 1746835200000,
      "source": "gp",
      "content": "नेपाली कांग्रेसले आतङ्कवादी गतिविधिलाई निरुत्साहित गर्नुपर्ने निष्कर्ष निकालेको छ ।",
      "longContent": "गोरखापत्र समाचारदाता काठमाडौँ, वैशाख २७ गते । नेपाली कांग्रेसले आतङ्कवादी गतिविधिलाई निरुत्साहित गर्नुपर्ने निष्कर्ष निकालेको छ । सभापति शेरबहादुर देउवा निवास बुढानीलकण्ठमा शुक्रबार सम्पन्न पदाधिकारी र पूर्वपदाधिकारी बैठकले असंलग्न परराष्ट्र नीतिलाई दृष्टिगत गर्दै पार्टी सधैँ आतङ्कवादी गतिविधिविरुद्ध रहने प्रस्ट पारेको हो । बैठकपछि प्रवक्ता डा. प्रकाशशरण महतले भारत र पाकिस्तानबिच बढेको तनावका सन्दर्भमा छलफल भएको बताउनुभयो । उहाँले भन्नुभयो, “कसैको पक्षमा उभिनेभन्दा पनि अहिले आतङ्कवादी गतिविधिको विपक्षमा उभिने हो । त्यसलाई संरक्षण गर्ने प्रवृत्ति हुनुहुन्न र आतङ्कवादलाई संरक्षण गर्नुहुँदैन भन्ने कांग्रेसको निष्कर्ष हो । हामी हाम्रा मित्रराष्ट्रलाई पनि यही आग्रह गर्दछौँ ।”उहाँले केही दिनअघि भारतको पहलगाममा निहत्था नागरिकको हत्याको निन्दा गर्दै विकसित परिस्थितिबारे छलफल भएको बताउनुभयो । उहाँले भन्नुभयो, “हामी जहिल्यै पनि आतङ्कवादविरुद्ध छौँ । आतङ्कवादविरुद्ध हुने कारबाहीलाई जायज ठान्छौँ र कसैले पनि आतङ्कवादलाई प्रश्रय नदिओस् भन्ने हो । युद्ध नहोस्, चाँडै शान्ति बहाल होस् भन्ने चाहन्छौँ । विश्वभरि हुने आतङ्कवादी गतिविधि निरुत्साहित गर्नु पर्छ भन्नेमा कांग्रेस प्रस्ट छ ।”टिआरसीबारे छलफल प्रवक्ता महतका अनुसार बैठकमा बेपत्ता पारिएका व्यक्तिको छानबिन र सत्य निरूपण तथा मेलमिलाप आयोगका पदाधिकारी र सदस्य नियुक्त गरेर सङ्क्रमणकालीन न्यायलाई टुङ्गोमा पु¥याउने सन्दर्भमा पनि छलफल भएको छ । उहाँले सरोकारवाला, राजनीतिक दल र द्वन्द्वपीडितसँग छलफल अघि बढाउने र यसलाई कुनै पक्ष वा विपक्ष नभई बेपत्ता र सत्य निरूपणको विषय टुङ्गो लगाउनुपर्नेमा कांग्रेस प्रस्ट रहेको बताउनुभयो । प्रवक्ता महतले भन्नुभयो, “सिफारिस समितिले आयोग पदाधिकारी र सदस्य टुङ्ग्याउने काम गरिरहेकै छ । सर्वोच्च अदालतको परिमार्जन गर्ने आदेशपछि कानुन निर्माण भयो तर संरचना बनेको छैन । चाँडो टुङ्ग्याउनु पर्छ भन्ने निष्कर्ष निकालिएको छ ।” उहाँले संवैधानिक निकायमा पदाधिकारी र सदस्य नियुक्ति एवं पदपूर्तिको विषय पनि छलफल भएको बताउनुभयो । साथै नेपाल राष्ट्र बैङ्कको गभर्नर नियुक्त गर्ने सन्दर्भमा पनि छलफल भएको छ । उहाँले भन्नुभयो, “व्यावसायिक व्यक्ति र राष्ट्र बैङ्कको नेतृत्व मौद्रिक र वित्त नीतिलाई समन्वयात्मक ढङ्गबाट अघि बढाउन सक्ने क्षमतावान व्यक्तिलाई नियुक्त गर्नु पर्छ । सभापति देउवाले चाँडै निर्णय हुने जानकारी बैठकमा गराउनुभयो ।” शिक्षा ऐन ल्याइने बैठकमा शिक्षा विधेयकलाई चाँडै टुङ्ग्याउने विषय छलफल भएको छ । प्रवक्ता महतका अनुसार सार्वजनिक विद्यालयलाई गुणस्तरीय बनाउने, संस्थागत विद्यालयलाई कायम राख्ने र निजी विद्यालयलाई कायम राख्दै भविष्यमा निजी विद्यालय स्थापना गर्न दिने गरी ऐन निर्माण गर्न कांग्रेसका पहल रहने बताउनुभयो । उहाँले निजी विद्यालयले शिक्षकको सेवासुविधाका सन्दर्भमा ध्यान दिनुपर्ने, अत्यधिक नाफामुखी नहुने, राज्यले नियमन गर्ने गरी कानुन निर्माण हुने बताउनुभयो ।",
      "link": "https://gorkhapatraonline.com/news/154283",
      "image": "https://gorkhapatraonline.com/storage/media/271961/conversions/Prakash-saran-original-thumb.jpg"
    },
    {
      "slug": "154282",
      "title": "आइपुग्यो हेमोफिलियाको औषधी",
      "timestamp": 1746835200000,
      "source": "gp",
      "content": "स्वास्थ्य तथा जनसङ्ख्यामन्त्री प्रदीप पौडेलले घोषणा गर्नुभएको रगत नजम्ने वंशाणुगत समस्या हेमोफिलिया रोगका बिरामीलाई वितरण गर्ने निःशुल्क औषधी नेपाल आएको छ ।",
      "longContent": "गोरखापत्र समाचारदाताकाठमाडौँ, वैशाख २७ गते । स्वास्थ्य तथा जनसङ्ख्यामन्त्री प्रदीप पौडेलले घोषणा गर्नुभएको रगत नजम्ने वंशाणुगत समस्या हेमोफिलिया रोगका बिरामीलाई वितरण गर्ने निःशुल्क औषधी नेपाल आएको छ । हेमोफिलिया रोग भएका बिरामीलाई निःशुल्क औषधी उपलब्ध गराउन स्वास्थ्य मन्त्रालय र विश्व हेमोफिलिया महासङ्घबिच गत फागुन ४ गते सम्झौता भएको थियो । स्वास्थ्य मन्त्रालय, व्यवस्थापन महाशाखा प्रमुख डा. पवनजङ्ग रायमाझीले सम्झौता अनुसारको औषधी स्वास्थ्य सेवा विभागमा आइपुगेको र अब वितरण प्रव्रिmया सुरु हुने जानकारी दिनुभयो । उहाँले पाँच प्रकारका औषधी आएको जानकारी दिँदै आवश्यकता अनुसार वितरण सूची तयार गरी अस्पतालमा पठाइने बताउनुभयो । सात वटै प्रदेशका अन्य थप १० प्रादेशिक अस्पतालमा औषधी पुग्ने व्यवस्था मन्त्रालयले मिलाएको छ । विश्व स्वास्थ्य सङ्गठनले नेपालमा पहिचान हुन नसकेका यस्ता करिब पाँच हजार बिरामी रहेको अनुमान गरेको छ । २०७८ को जनगणनामा २.२ प्रतिशतमा अपाङ्गता देखिएकामध्ये ०.८ मा हेमोफिलिया भएको हुन सक्ने अनुमान गरिएको छ ।",
      "link": "https://gorkhapatraonline.com/news/154282",
      "image": "https://gorkhapatraonline.com/storage/media/271960/conversions/66-original-thumb.jpg"
    },
    {
      "slug": "154281",
      "title": "उच्च प्रविधियुक्त प्रयोगशाला स्थापना",
      "timestamp": 1746835200000,
      "source": "gp",
      "content": "राष्ट्रिय जनस्वास्थ्य प्रयोगशालामा सङ्क्रामक रोग तथा महामारीका बेला सुरक्षित नमुना परीक्षण गर्ने उद्देश्यले उच्च प्रविधियुक्त प्रयोगशाला एकाइ स्थापना गरिएको छ ।",
      "longContent": "गोरखापत्र समाचारदाताकाठमाडौँ, वैशाख २७ गते । राष्ट्रिय जनस्वास्थ्य प्रयोगशालामा सङ्क्रामक रोग तथा महामारीका बेला सुरक्षित नमुना परीक्षण गर्ने उद्देश्यले उच्च प्रविधियुक्त प्रयोगशाला एकाइ स्थापना गरिएको छ । प्रयोगशाला उद्घाटन गर्दै स्वास्थ्य तथा जनसङ्ख्यामन्त्री प्रदीप पौडेलले प्रयोगशालालाई पछिल्ला दिनमा सबलीकरण गर्न मन्त्रालयले प्राथमिकतासाथ काम गरेको बताउनुभयो । उहाँले प्रयोगशाला परीक्षणमा नेपाललाई आत्भनिर्भर बनाउनका लागि मन्त्रालय प्रतिबद्ध रहेको जानकारी दिनुभयो । प्रयोगशालालाई पूर्ण क्षमताको केन्द्रीय प्रयोगशालाका रूपमा विकास गर्नु आवश्यक रहेको भन्दै उहाँले मन्त्रालयले सहयोगी भूमिकामा रहने बताउनुभयो ।मन्त्री पौडेलले स्वास्थ्य क्षेत्रका सहयोगी दातालाई प्रयोगशाला व्यवस्थित बनाउनका लागि सहकार्यका लागिसमेत आग्रह गर्नुभयो । मन्त्री पौडेलले नेपालमा परीक्षण सम्भव नभएका क्यान्सरका जटिल परीक्षणका लागि प्रयोगशालामा व्यवस्था मिलाउनुपर्ने बताउनुभयो । हाल राष्ट्रिय जनस्वास्थ्य प्रयोगशालाले विभिन्न सरकारी अस्पतालमा सम्भव नभएका परीक्षणका लागिसमेत सुपथ मूल्यमा व्यवस्था मिलाएको छ । नेपालमा पहिलो पटक निर्मित यो ल्याबको करिब चार करोड लागतमा निर्माण सम्पन्न भएको हो । प्रयोगशालाका निर्देशक डा. रञ्जन भट्टले नेपालमा प्राथमिकता प्राप्त ५२ रोग परीक्षणका लागि आवश्यक उपकरण विश्व स्वास्थ्य सङ्गठनले मन्त्रालयलाई हस्तान्तरण गरेको बताउनुभयो । उहाँले यसले परीक्षण सहज हुने विश्वास गरिएको बताउनुभयो । स्वास्थ्यमन्त्री पौडेलले आधारभूत तहसम्म अनिवार्य परीक्षण हुनुपर्ने सूचीसहितको पुस्तिका अनावरण गर्नुभयो ।",
      "link": "https://gorkhapatraonline.com/news/154281",
      "image": "https://gorkhapatraonline.com/storage/media/271959/conversions/helth-lab-1200x560_T3i7awL8HL-original-thumb.jpg"
    },
    {
      "slug": "154280",
      "title": "सडक बालबालिकामुक्त घोषणा गर्न निर्देशन",
      "timestamp": 1746835200000,
      "source": "gp",
      "content": "राष्ट्रिय बाल अधिकार परिषद्ले आगामी वैशाख मसान्तसम्म वडा, स्थानीय तह र जेठ मसान्तसम्म सातै प्रदेशले सडक बालबालिकामुक्त भएको घोषणा गर्न निर्देशन दिएको छ । यो निर्देशन सडक प्रदेश, स्थानीय तह र वडालाई निर्देशन दिइएको हो ।",
      "longContent": "गोरखापत्र समाचारदाता काठमाडौँ, वैशाख २७ गते । राष्ट्रिय बाल अधिकार परिषद्ले आगामी वैशाख मसान्तसम्म वडा, स्थानीय तह र जेठ मसान्तसम्म सातै प्रदेशले सडक बालबालिकामुक्त भएको घोषणा गर्न निर्देशन दिएको छ । यो निर्देशन सडक प्रदेश, स्थानीय तह र वडालाई निर्देशन दिइएको हो ।राष्ट्रिय बाल अधिकार परिषद्का संरक्षण अधिकृत रामबहादुर चन्दले सरकारको नीतिबमोजिम सडकमुक्त बालबालिका नभएको घोषणा गर्न लागेको जानकारी दिनुभयो । उहाँले भन्नुभयो, “देशैभरका वडालाई वैशाख मसान्त, ७५३ स्थानीय तहलाई जेठ १५ गते र सातै प्रदेशलाई जेठ मसान्तभित्र बालबालिकामुक्त भएको घोषणा गर्न परिपत्र गरिएको छ । यदि बालबालिका सडकमा पाए तत्काल उद्धार गरेर पुनस्र्थापना केन्द्रमा राख्ने व्यवस्था मिलाइने छ ।” उहाँका अनुसार प्रदेश र स्थानीय तहले आफ्नो अनुकूलतामा सडकमा बालबालिका नभएको अवस्था सिर्जना गर्ने कार्यक्रम गर्न सक्ने भएका छन् । उक्त जानकारी मन्त्रालय र परिषद्लाई गराउनुपर्ने छ । प्रदेश र स्थानीय तहले सडक बालबालिका नभएको घोषणा गरेपछि मात्रै सङ्घीय सरकारले कार्यक्रम गरेर घोषणा गर्ने तयारी गरेको हो । परिषद्ले २०७३ वैशाख २७ देखि २०८१ चैत मसान्तसम्म देशैभर दुई हजार ४८५ जना सडकबाट उद्धार गरिएको जनाएको छ । यस्तै आर्थिक वर्ष २०८१/८२ को साउनदेखि चैतसम्म १३६ जना बालबालिका सडकबाट उद्धार गरिएको संरक्षण अधिकृत चन्दले जानकारी दिनुभयो ।",
      "link": "https://gorkhapatraonline.com/news/154280",
      "image": "https://gorkhapatraonline.com/storage/media/271958/conversions/National-Council-on-Child-Rights-original-thumb.jpg"
    },
    {
      "slug": "154279",
      "title": "त्रासमा नेपाली विद्यार्थी",
      "timestamp": 1746835200000,
      "source": "gp",
      "content": "भारत र पाकिस्तानबिच आक्रमण प्रत्याक्रमणको क्रम सुरु भएको छ । दुई साताअघि जम्मु काश्मीरको पहलगाममा आतङ्कवादी समूहको आक्रमणपछि भारतले बुधबार आतङ्कवादीका संरचनालाई लक्षित गरी जवाफी आक्रमण गरेसँगै दुई देशबिच आक्रमण र प्रत्याक्रमणको सिलसिला सुरु भएको हो ।",
      "longContent": "काठमाडौँ, वैशाख २७ गते । भारत र पाकिस्तानबिच आक्रमण प्रत्याक्रमणको क्रम सुरु भएको छ । दुई साताअघि जम्मु काश्मीरको पहलगाममा आतङ्कवादी समूहको आक्रमणपछि भारतले बुधबार आतङ्कवादीका संरचनालाई लक्षित गरी जवाफी आक्रमण गरेसँगै दुई देशबिच आक्रमण र प्रत्याक्रमणको सिलसिला सुरु भएको हो । बुधबार भारतको आक्रमणपछि पाकिस्तानले आतङ्कवादको नाममा सैन्य इलाकामा भारतले आक्रमण गरेको भन्दै बिहीबार राति भारतीय सीमा क्षेत्रमा प्रत्याक्रमण गरेको हो । भारतको पश्चिमी सीमा क्षेत्रस्थित जम्मु, उधमपुर र पन्जाब प्रान्तका भारतीय सैन्य शिविर लक्षित गर्दै पाकिस्तानले आक्रमण गरेको जनाइएको छ । भारतीय सेनाको अतिरिक्त लोकसूचना महानिर्देशनालयले मध्यरातमा ड्रोन र अन्य अस्त्रसहित पश्चिमी सीमा क्षेत्रमा आक्रमण गरेको प्रस्ट्याएको छ । भारतीय सेनाले त्यसरी भएका आक्रमणको प्रत्यक्ष भिडियो प्रकाशन वा प्रसारण नगर्न चेतावनी दिएको छ । सञ्चार माध्यमले आधिकारिक सूचना मात्र प्रकाशन तथा प्रसारण गर्न उसले अनुरोध गरेको छ । सरकारविरोधी गतिविधि गरेको भन्दै भारतस्थित केही अनलाइन सञ्चार माध्यमलाई प्रतिबन्ध पनि लगाएको छ । नेपाली विद्यार्थी मारमाभारत र पाकिस्तान युद्धतिर लम्कँदै गर्दा दुई देशमा अध्ययनका लागि रहेका नेपाली विद्यार्थीमा त्रास छाएको छ । बुधबार भारतले र बिहीबार पन्जाबलगायतका स्थानमा पाकिस्तानको आक्रमणपछि नेपाली विद्यार्थीले आफूहरूको ज्यान असुरक्षित रहेको जानकारी दिँदै सुरक्षाको माग गरेका छन् । बिहीबार रातको आक्रमणपछि झन् त्रास बढेको बताउँदै उनीहरूले सामाजिक सञ्जालमार्फत सुरक्षाका लागि माग गरेका हुन् ।  यसैबिच नेपालको परराष्ट्र मन्त्रालयले हालै विकसित घटनाक्रमका सन्दर्भमा ती देशमा रहेका आफ्ना नागरिकको सुरक्षाका लागि सरकार तत्पर रहेको प्रस्ट पारेको छ । शुक्रबार मन्त्रालयले वक्तव्य जारी गर्दै पाकिस्तानमा अध्ययनरत नेपाली विद्यार्थी एवं अन्य नेपालीको सुरक्षा तथा हित सुनिश्चित गर्नेतर्फ नेपाल सरकार पूर्ण रूपमा सचेत रहेको प्रस्ट्याएको हो । वक्तव्यमा भनिएको छ, “यसका निमित्त पाकिस्तानस्थित नेपाली राजदूतावासले त्यहाँ रहेका सम्पूर्ण विद्यार्थी एवं नेपालीसँग निरन्तर सम्पर्कमा रही काम गरिरहेको छ ।”दुई देशबिचको तनावमा तत्कालै थप कुनै सहयोग आवश्यक परेमा नेपाली विद्यार्थी तथा उहाँका अभिभावक, आफन्त एवं त्यहाँ रहेका नेपालीले इस्लामावादस्थित नेपाली राजदूतावासमा सम्पर्क गर्न मन्त्रालयले अनुरोध गरेको छ ।वक्तव्यमार्फत दूतावासका निम्न फोन नम्बरमा जुनसुकै समयमा सम्पर्क गर्न भनिएको छ । जस अनुसार द्वितीय सचिव वृन्दा सुवेदी खड्का +९२ ३३१३२९३११९ र आर्सलन मेहमुद +९२ ३४०५१७४२६१ नम्बर रहेका छन् । साथै इमेल ठेगाना eonislamabad@mofa.gov.np मा पनि सम्पर्क गर्न सकिने मन्त्रालयले जनाएको छ ।",
      "link": "https://gorkhapatraonline.com/news/154279",
      "image": "https://gorkhapatraonline.com/storage/media/271957/conversions/1212-original-thumb.jpg"
    },
    {
      "slug": "154278",
      "title": "एसइई नतिजा तयारी, उत्तरपुस्तिका परीक्षण रातिसम्मै",
      "timestamp": 1746835200000,
      "source": "gp",
      "content": "करिब महिना दिनसम्म चलेको शिक्षक आन्दोलनका कारण माध्यमिक शिक्षा परीक्षा (एसइई) को नतिजा प्रकाशनको दबाबमा रहेको राष्ट्रिय परीक्षा बोर्डले उत्तरपुस्तिका परीक्षण कार्यलाई तीव्रता दिएको छ ।",
      "longContent": "काठमाडौँ, वैशाख २७ गते । करिब महिना दिनसम्म चलेको शिक्षक आन्दोलनका कारण माध्यमिक शिक्षा परीक्षा (एसइई) को नतिजा प्रकाशनको दबाबमा रहेको राष्ट्रिय परीक्षा बोर्डले उत्तरपुस्तिका परीक्षण कार्यलाई तीव्रता दिएको छ । शिक्षक आन्दोलनका क्रममा छुटेको कामलाई पूर्ति गर्ने गरी बोर्डले काम गरिरहेको छ । बोर्डका अनुसार मुलुकभरका ५० वटा केन्द्रबाट उत्तरपुस्तिका परीक्षण भइरहेको छ । जसमध्ये काठमाडौँ, भक्तपुर र ललितपुरमा एक/एक वटा केन्द्र छन् । यस पटक पाँच लाख १४ हजार थान उत्तरपुस्तिका परीक्षण गर्नु पर्छ । समयको दबाबका कारण उत्तरपुस्तिका परीक्षण गर्ने शिक्षक सङ्ख्या पनि बढाइएको छ । विगतमा दैनिक अधिकतम १० हजार जना शिक्षक उत्तरपुस्तिका परीक्षणमा सक्रिय हुने गरेकामा अहिले दैनिक न्यूनतम १५ हजार शिक्षक परिचालन गरिएको छ । परीक्षा बोर्ड (कक्षा १०) का परीक्षा नियन्त्रक डा. गणेश भट्टराईका अनुसार उत्तरपुस्तिका परीक्षण गर्न यस पटक विगतका भन्दा धेरै शिक्षकलाई अभिमुखीकरण पनि गराइएको थियो । एक जना शिक्षकले दैनिक एक सयको हाराहारीमा उत्तरपुस्तिका परीक्षण गर्ने गरेका छन् । बोर्डको आग्रह अनुसार केही जिल्लामा त रातको समयमा पनि उत्तरपुस्तिका परीक्षण हुने गरेको छ । भक्तपुरको केन्द्रमा बिहान ४ बजेदेखि स्कुल नखुल्दासम्म र साँझ विद्यालय बन्द भएपछि राति ११ बजेसम्म पनि उत्तरपुस्तिका परीक्षण गर्ने गरिएको छ । “शिक्षकहरू दिउँसोको समयमा पढाउन जानुपर्ने भएकाले बिहानबेलुकाको समय पारेर उत्तरपुस्तिका परीक्षण गर्ने गरिएको हो,” भट्टराईले भन्नुभयो, “भर्खरै आन्दोलनबाट फर्किएका कारण शिक्षकलाई विद्यालयबाट छुटाउन पनि मिल्दैन । आन्दोलन नभइदिएको भए यतिखेर उत्तरपुस्तिका परीक्षण कार्य सकिसक्थ्यो ।”भट्टराईले भन्नुभयो, “अवस्था सामान्य भएको भए उत्तरपुस्तिका परीक्षणका बेला शैक्षिक सत्र सकिएर बिदा भएको समय हुन्थ्यो, अहिले विद्यालय खुलेको समय भएकाले शिक्षकले पनि अतिरिक्त समयमा काम गर्नुपर्ने भएको छ ।”उत्तरपुस्तिका परीक्षण भइरहेको सबै जसो केन्द्रलाई अनुरोध गर्दै हरेक दिनको उत्तरपुस्तिका परीक्षणको अपडेट लिने गरिएको छ । सबै जसो जिल्लाको शिक्षा विकास तथा समन्वय एकाइमा उत्तरपुस्तिका परीक्षण हुने गरेको छ । परीक्षा नियन्त्रक भट्टराईका अनुसार मुलुकभरि औसतमा ३० प्रतिशत उत्तरपुस्तिका परीक्षणको काम सकिएको छ । केही जिल्लामा भने ६० प्रतिशतसम्म काम सकिएको पनि उहाँले बताउनुभयो । नेपाल शिक्षक महासङ्घको आह्वानमा काठमाडौँकेन्द्रित सडक प्रदर्शनका कारण उत्तरपुस्तिका परीक्षणको काम झन्डै एक महिना ढिलो गरी सुरु भएको हो । शिक्षकहरू गत चैत २० गतेदेखि वैशाख १७ गतेसम्म आन्दोलनमा थिए । १७ गते बुधबार शिक्षक र सरकारबिच सहमति भएपछि केही केन्द्रमा शुक्रबारबाट तथा अन्यमा गत शनिबारदेखि शिक्षकले उत्तरपुस्तिका परीक्षण सुरु गरेका हुन् । बोर्डले यसअघि परीक्षा सकिएको तीन महिनामा नतिजा निकाल्ने योजना बनाएको थियो । योजना अनुसार कापी परीक्षणको काम सुरु हुन्थ्यो भने असार ७ गते आसपासमा नतिजा सार्वजनिक गर्ने कार्यतालिका तयार गरेको थियो । बोर्डका अनुसार उत्तरपुस्तिका परीक्षण सकिएपछि नतिजा प्रकाशनसम्बन्धी कामका लागि थप एक महिना लाग्छ तर जनशक्तिको समस्याले पनि नतिजा प्रकाशन कार्य प्रभावित हुने गरेको छ । बोर्डमा विशेष गरी प्राविधिक जनशक्तिको अभाव छ ।",
      "link": "https://gorkhapatraonline.com/news/154278",
      "image": "https://gorkhapatraonline.com/storage/media/271956/conversions/National-Exam-Board-SEE-original-thumb.jpg"
    },
    {
      "slug": "154277",
      "title": "सीमा क्षेत्रमा कडा सुरक्षा निगरानी",
      "timestamp": 1746835200000,
      "source": "gp",
      "content": "भारतको काश्मीरस्थित पर्यटकीय क्षेत्र पहलगाममा दुई साताअधि आतङ्कवादी समूहले नेपाली युवा सुदीप न्यौपानेसहित २६ जना पर्यटकको हत्या गरेपछि भारत र पाकिस्तानबिच तनाव सुरु भएको छ । पछिल्ला घटनक्रमपछि समग्र सुरक्षाको विषयमा आमचासो हुनुका साथै  विभिन्न विश्लेषण भइरहेका छन् ।",
      "longContent": "काठमाडौँ, वैशाख २७ गते । भारतको काश्मीरस्थित पर्यटकीय क्षेत्र पहलगाममा दुई साताअधि आतङ्कवादी समूहले नेपाली युवा सुदीप न्यौपानेसहित २६ जना पर्यटकको हत्या गरेपछि भारत र पाकिस्तानबिच तनाव सुरु भएको छ । पछिल्ला घटनक्रमपछि समग्र सुरक्षाको विषयमा आमचासो हुनुका साथै  विभिन्न विश्लेषण भइरहेका छन् ।क्षेत्रीय सुरक्षामा देखिएका पछिल्ला घटनाक्रमपछि राष्ट्रिय सुरक्षा परिषद्को बैठकले अन्तर्राष्ट्रिय सीमानाकालगायत अन्तर्राष्ट्रिय विमानस्थलबाट हुने आवतजावतमाथि उच्च सुरक्षा निगरानी बढाएको छ । दुई देशबिचको तनावले तत्काल नेपालको राष्ट्रिय सुरक्षामा कुनै ठुलो असर नपर्ने भए पनि द्वन्द्व बढ्दै गएमा मुलुकको स्वतन्त्रता, सार्वभौमसत्ता, भौगोलिक अखण्डता र राष्ट्रिय एकतामा त्यसको असर पर्न नदिन सुरक्षा व्यवस्था थप मजबुत पारिएको छ । सैन्य तथा आणविक शक्तिराष्ट्रबिचको तनाव बढदै जाँदा सम्भावित क्षेत्रमा निगरानी बढाइएको छ । दुई मुलुकबिच युद्ध नै हुने अवस्था तत्काल नरहे पनि तनाव शान्त नभएसम्म राष्ट्रिय सुरक्षाका कम्पोनेन्टलाई असर पार्ने भएकाले सोही अनुसारको पूर्वतयारी र सतर्कता अपनाउन विज्ञले सुझाएका छन् । राष्ट्रिय अनुसन्धान विभागका पूर्वप्रमुख देवीराम शर्मा भारत र पाकिस्तानीबिचको तनावले नेपालको राष्ट्रिय सुरक्षामै तत्काल असर नपर्ने तर आर्थिक, पारवहन र पर्यटन क्षेत्रमा भने असर पर्न सक्ने बताउनुहुन्छ ।शर्मा भन्नुहुन्छ, “भारत–पाकिस्तानबिच तनावको मुख्य कारण अप्रिल २२ मा काश्मीरमा गरिएको आतङ्कवादी हमला हो । सो निन्दनीय घटनामा आतङ्कवादीले हिन्दु युवालाई मात्र जसरी निसानामा पारे त्यसको जवाफमा भारतले आतङ्कवादीमाथि निसाना गरेको हो । यसलाई पाकिस्तानमाथिको आक्रमणका रूपमा मात्र बुझ्न हुँदैन ।” उहाँले दुई देशबिचको तनाव अरू बढ्दै गएमा आतङ्कवादीले नेपालको सिमाना दुरुपयोग गर्न सक्ने भएकाले नेपालका सुरक्षा निकाय निकै चनाखो हुनुपर्ने बताउँदै गैरनागरिकको नेपाल आगमनलाई सूक्ष्म निगरानी गरी उनीहरूका सम्पूर्ण सूचना लिनुपर्ने बताउनुभयो । उहाँले नेपालसँग रहेका खुला सिमानामा सुरक्षाको चुनौती बढी हुने हुनाले पहाडी क्षेत्रलगायत जगेडामा रहेको सुरक्षाकर्मी सीमा क्षेत्रमा परिचालन गर्नुपर्ने र सुरक्षा निकायले नागरिकसँग सम्बन्ध सुधार गरी सूचना प्राप्त गर्ने अवस्था सिर्जना गर्नुपर्ने बताउनुभयो । भारत र पाकिस्तानले एकअर्का देशका नागरिकलाई देश निकाला गर्ने निर्णय गरिसकेको र बर्सौंदेखि एकअर्काको देशमा रहेका गौरनागरिक फर्किन असहज हुँदा खुला सिमाना भएका कारण नेपालतर्फ प्रवेश गर्ने सम्भावना रहेकाले सुरक्षा सतर्कता बढाउनुपर्ने शर्माले बताउनुभयो । यसका साथै उहाँले नेपालका अन्तर्राष्ट्रिय विमानस्थलको आवागमनमा पनि विशेष सतर्कता अपनाउनुपर्नेमा जोड दिनुभयो ।  रणनीतिक सुरक्षाका जानकार नेपाली सेनाका पूर्वरथी नेपाल भूषणचन्द भारतले पकिस्तानमाथि नभई आतङ्कवादीमाथि कारबाही सुरु गरेको बताउनुहुन्छ । चन्द भन्नुहुन्छ, “काश्मीरको पहलगाममा नेपाली युवा सुदीप न्यौपानेसहित २६ जना निर्दोष हिन्दु पर्यटकको जसरी हत्या भयो, भारतले पूर्वघोषित रूपमा नै यसको उचित जवाफ दिने बताइसकेको थियो । भारतको कारबाही पाकिस्तानमाथि भन्दा आतङ्कवादलक्षित देखिन्छ ।” उहाँले दुई देशबिच तनाव बढ्दै गएर युद्धको अवस्था सिर्जना भएमा नेपाललगायतका छिमेकी मुलुकमा आर्थिक, सामाजिक, सुरक्षालगायतका विषयमा प्रत्यक्ष असर पर्ने र यसबाट जोगिन उच्च सतर्कता अपनाउनुपर्ने जरुरी रहेको बताउनुभयो । उहाँ दुई देशबिच तनाव बढ्दै गए नेपाललले कूटनीतिक तटस्थता कायम गरी दुवै मुलुकलाई शान्तिपूर्ण अवस्थामा फर्काउन पनि पहल गर्नुपर्ने बताउहुन्छ । विशेष गरी भारत–पाकिस्तान द्वन्द्वका कारण भारत बसेर उग्रवादी गतिविधि गरिरहेका हुन सक्ने कतिपय समूहसमेत नेपालतिर मोडिन सक्ने सम्भावना रहेकाले उच्च सुरक्षा सतर्कता अपनाउनुपर्ने सुझाव सुरक्षाविज्ञहरूको  छ ।पाकिस्तानविरुद्ध सैनिक कारबाही ‘अपरेसन सिन्दूर’ सुरु गरेलगत्तै भारतले सीमा क्षेत्रमा सुरक्षा व्यवस्थालाई ‘उच्च सतर्कता’ बढाइएको छ । भूपरिवेष्ठित नेपाललाई तीन दिशाबाट भारतले घेरेको छ । दुई देशबिच करिब एक हजार आठ सय किलोमिटर खुला सिमानामा प्रहरी, सशस्त्र प्रहरी बल, राष्ट्रिय अनुसन्धान विभागको टोली परिचालन गरिएको छ ।पाकिस्तानमा रहेका आतङ्कवादी समूहहरू लुकिछिपी नेपाल प्रवेश गर्ने र भारतमाथि आक्रमण गरे नेपालमाथि ठुलो सुरक्षा चुनौती बढ्ने भएकाले सुरक्षा मजबुती अपनाइएको छ ।उच्च सुरक्षा सतर्कता विकसित क्षेत्रीय सुरक्षा परिस्थितिलाई ध्यानमा राख्दै नेपालसँग जोडिएका अन्तर्राष्ट्रिय सीमानाकामा सुरक्षा सतर्कता बढाइएको छ । सशस्त्र प्रहरीका प्रवक्ता कालीदास धौबजीका अनुसार नेपालसँग जोडिएका अन्तर्राष्ट्रिय खुला सीमाको दुरुपयोग नहोस् र गैरकानुनी आगमन नहोस् भनी पूर्वसचेतना अपनाइएको छ । सीमा सुरक्षाको जिम्मेवारी बोकेको सशस्त्र प्रहरीले सीमा क्षेत्रबाट हुन सक्ने अवैध घुसपैठलाई रोक्नका लागि भारतीय सशस्त्र सीमा बल (एसएसबी) सँगको समन्वयमा सिमानामा संयुक्त रूपमा गस्ती पट्रोल र खबर आदानप्रदानलाई तीव्रता दिएको छ । सशस्त्र प्रहरी बलले आठ सय ४४ स्थानमा चेक प्वाइन्ट चेकजाँच सुरु गरेको जनाएको छ । प्रवक्ता धौबजीले सीमा सुरक्षाका लागि तैनाथ सशस्त्र प्रहरीका एक ‘बोर्डर आउट पोस्ट’ (बिओपी) बाट अर्को बिओपीसम्म २४ घण्टा सीमा इलाकामा रहने गरी पट्रोलिङ सुरु गरिएको जानकारी दिनुभयो ।अनधिकृत घुसपैठ नियन्त्रण र निगरानीका लागि सीमा क्षेत्रमा पर्ने सबै बाहिनीपतिलाई प्रधान कार्यालयबाट विशेष निर्देशन दिइएको छ ।सीमा क्षेत्रलाई व्यवस्थित गर्न र हुन सक्ने अवैध घुसपैठलाई रोक्न नेपाल प्रहरी, राष्ट्रिय अनुसन्धान विभाग तथा स्थानीय जनप्रतिनिधि तथा सर्वसाधारणसँग समेत समन्वय गरी सीमा भएर आउजाउ गर्नेमाथि कडा निगरानी गरिएको छ ।  नेपाल–भारत सिमानामा परम्परादेखि चलिआएको परम्परागत आवतजावतलाई असहज तथा हैरानी नहोस् भन्नेतर्फ पनि सचेत हुँदै त्यस प्रकारको आवतजावतलाई सहजीकरण पनि गरिएको छ । नेपाल प्रहरीका केन्द्रीय प्रवक्ता रमेश थापाले सम्भावित सुरक्षा अवस्थाको आकलन गरी सुरक्षा सतर्कता अपनाइएको जानकारी दिनुभयो । भारत – पाकबिचको आक्रमण प्रत्याक्रमबाट हालसम्म पाकिस्तानतर्फ ३१ जना र भारततर्फ १५ जना मारिएको अन्तर्राष्ट्रिय सञ्चार माध्यले जनाएका छन् । अमेरिकी विदेश मन्त्रालयले सन् २०१९ मा सार्वजनिक गरेको आतङ्कवादसम्बन्धी रिपोर्टमा इन्डियन मुजाहिद्दीन (आइएम) नामक समूह भारत, नेपाल र पाकिस्तानमा सक्रिय रहेको उल्लेख गरेको थियो । भारतमा हुने आतङ्कवादी हमलामा यिनै समूहको हात रहेको भारतीय पक्षको आरोप छ ।",
      "link": "https://gorkhapatraonline.com/news/154277",
      "image": "https://gorkhapatraonline.com/storage/media/271955/conversions/45444444-original-thumb.jpg"
    },
    {
      "slug": "154276",
      "title": "विराटनगरमा ‘पोडवे’ को पहल",
      "timestamp": 1746835200000,
      "source": "gp",
      "content": "कोशी प्रदेशमा ‘पोडवे’ सेवा सञ्चालनका लागि अध्ययन गर्न सम्झौता भएको छ । वैशाख १८ र १९ गते कोशी प्रदेशमा भएको लगानी सम्मेलनमा कोशी प्रदेश सरकार र काठमाडौँ पोडवे कम्पनीबिच सम्झौता भएको हो ।",
      "longContent": "काठमाडौँ, वैशाख २७ गते ।  कोशी प्रदेशमा ‘पोडवे’ सेवा सञ्चालनका लागि अध्ययन गर्न सम्झौता भएको छ । वैशाख १८ र १९ गते कोशी प्रदेशमा भएको लगानी सम्मेलनमा कोशी प्रदेश सरकार र काठमाडौँ पोडवे कम्पनीबिच सम्झौता भएको हो ।  ‘पोडवे’ रेल प्रविधिमा आधारित सार्वजनिक यातायातको नवीन साधन हो । पोडवे यन्त्रको सहायताले तारको लिकमा गुड्ने अत्याधुनिक प्रविधि हो । रेलको अत्याधुनिक स्वरूप भएकाले यसलाई सार्वजनिक यातायातका क्षेत्रमा विकास गरिएको नयाँ प्रविधिका रूपमा लिइन्छ । सरकारले २०८० मङ्सिर ७ मा राजपत्रमा सूचना प्रकाशित गरी पोडवे सेवालाई कानुनी मान्यता दिइसकेको छ । काठमाडौँ पोडवे कम्पनीका उपाध्यक्ष नील भट्टराईले लगानी सम्मेलनमा पोडवे सञ्चालनको अध्ययन गर्न सम्झौता भएको जानकारी दिनुभयो । पहिलो चरणमा सो सेवा सञ्चालन गर्नका लागि प्राविधिक, वातावरणीय रूपमा उपयुक्त छ/छैन भनेर अध्ययन गरिने उहाँले जानकारी दिनुभयो । यस चरणमा सात किलोमिटरमा पोडवे सेवा सञ्चालन गर्न तीनदेखि पाँच अर्ब रुपियाँ लागत लाग्ने अनुमान गरिएको उहाँले जानकारी दिनुभयो । पहिलो पटक विराटनगरको रानी भन्सार कार्यालयदेखि विराटनगर बसपार्कसम्म सात किलोमिटर दुरीमा पोडवे सेवा सञ्चालन गर्न प्रस्ताव गरिएको उहाँले जानकारी दिनुभयो । भौगोलिक विकटता र यातायात सेवाको चाप बढी भएको क्षेत्रमा यो सेवा सञ्चालन गर्न थप प्रभावकारी हुने उहाँको भनाइ छ । यो सेवा कोशी प्रदेशका लागि मात्र नभएर देशकै लागि आर्थिक वृद्धि, पर्यटन र पूर्वाधार विकासलाई अगाडि बढाउन सहयोग पुग्ने उहाँको भनाइ छ । यातायातविज्ञ एवं नेपाल इन्टरमोडल यातायात विकास समितिका कार्यकारी निर्देशक आशिष गजुरेलले पोडवे सेवा सञ्चालनका लागि प्रारम्भिक रूपमा अध्ययन गर्न आवश्यक रहेको बताउनुभयो ।सडकभन्दा माथि गुड्ने हुनाले ट्राफिक जाम कम हुनुका साथै वातावरण प्रदूषण न्यूनीकरण हुने हुँदा निजी क्षेत्रबाट पोडवे सेवा सञ्चालन गर्न उपयुक्त रहेको उहाँको भनाइ छ । हाल दुबई र बेलारुसले उक्त प्रविधिमा आधारित पोडवे सञ्चालनमा ल्याइसकेका छन् । अमेरिका र भारतमा सञ्चालन हुने क्रममा छ । प्रतिघण्टा १५० किमी चल्ने मेट्रोरेलको जस्तै पोडवेले सुविधा दिने कम्पनीले जनाएको छ । पोडवे सञ्चालनका लागि छुट्टै ट्र्याकको आवश्यकता पर्छ । स्वचालित प्रविधिमा आधारित भएकाले पनि त्यसका लागि छुट्टै मार्ग निर्माण गर्नुपर्ने हुन्छ ।पोडवे कृत्रिम बौद्धिकता (एआई) ले नै नियन्त्रण गर्ने र सेवा अटोमेटिक हुने कम्पनीले जनाएको छ । एउटा विशेष नियन्त्रण कक्षले त्यसको सञ्चालन गर्ने छ । त्यसका लागि हरेक दुई/दुई किलोमिटरमा पोल निर्माण गर्न सकिन्छ । यात्रु चढाउन र ओराल्न अकासेपुल जस्तै संरचना तयार गर्नुपर्ने हुन्छ ।केबुलकारमा जस्तै पोडवे स्टेसनमा रोक्ने तथा झर्ने समयमा स्वचालित (अटोमेटिक) सुविधा प्राप्त हुने छ । हाल निर्माण भएका सडकको किनारा वा सडकको माथिबाट पोडवे हिँड्ने भएकाले पनि थप सजिलो हुने कम्पनीले जनाएको छ ।कम्पनीका अनुसार पोडवे सञ्चालन गर्दा दुर्घटनाको जोखिम कम हुनाका साथै समयमै सामान ढुवानी हुने तथा एकै पटक सय टन बराबरको सामान एक स्थानबाट अर्को स्थानमा लैजान सकिन्छ । यस प्रकारको यातायात सञ्चालनले बिजुलीको खपत बढाउन सहयोग पु¥याउने छ । बिजुलीबाट चल्ने हुँदा यो प्रविधिमा ढुवानी खर्च कम लाग्ने र कम समयमै पु¥याउन सकिनुका साथै पेट्रोल, डिजेलको खपत पनि कम हुने कम्पनीले जनाएको छ ।",
      "link": "https://gorkhapatraonline.com/news/154276",
      "image": "https://gorkhapatraonline.com/storage/media/271954/conversions/Untitled-1-original-thumb.jpg"
    },
    {
      "slug": "154275",
      "title": "पौडी खेल्न गएका किशोर कर्णालीमा बेपत्ता",
      "timestamp": 1746748800000,
      "source": "gp",
      "content": "कर्णाली नदीमा पौडी खेल्न गएका एक किशोर डुबेर बेपत्ता भएका छन् । कालीकोटको पचालझरना गाउँपालिकास्थित जारकोट नजिकै कर्णाली नदीमा पौडी खेल्ने क्रममा नदीमा डुबेर १६ वर्षीय बालक बेपत्ता भएका हुन् ।",
      "longContent": "प्रेमराज सिम्खडा कालीकोट, वैशाख २६ गते । कर्णाली नदीमा पौडी खेल्न गएका एक किशोर डुबेर बेपत्ता भएका छन् । कालीकोटको पचालझरना गाउँपालिकास्थित जारकोट नजिकै कर्णाली नदीमा पौडी खेल्ने क्रममा नदीमा डुबेर १६ वर्षीय बालक बेपत्ता भएका हुन् । बेपता हुनेमा नरहरिनाथ गाउँपालिका १ कोटबाडाका बिराज बिष्ट (विश्व) रहेको प्रहरीले जनाएको छ । जिल्ला प्रहरी कार्यलय कालीकोटका प्रमुख डिएसपि टेकबहादुर रावतले कर्णाली नदीमा पौडी खेल्ने क्रममा किशोर बेपत्ता भएको बताउनुभयो । बालक शुक्रबार नदीमा नुहाउन गएका थिए। बेपत्ता बालकको खोजीका लागि स्थानीयवासी, नेपाल प्रहरी खटेको रावतले बताउनभयो। हालसम्म बालकको अवस्था पत्ता लाग्न सकेको छैन।",
      "link": "https://gorkhapatraonline.com/news/154275",
      "image": "https://gorkhapatraonline.com/storage/media/271953/conversions/Badhi-original-thumb.jpg"
    },
    {
      "slug": "154273",
      "title": "महाराणा प्रतापको जन्मजयन्तीमा कार्यक्रम",
      "timestamp": 1746748800000,
      "source": "gp",
      "content": "संविधान सभा सदस्य कृपाराम रानाले रानाथारु भाषा चुनौतीको घेराबन्दीमा रहेको बताउनुभएको छ । शुक्रवार भारतको उत्तराखण्ड प्रदेशको खटिमा स्थित रानाथारु विकास भवनको हलमा आयोजित महाराणा प्रतापको जन्मजयन्तीको अवसरमा उहाँले सो कुरा बताउनुभएको हो ।",
      "longContent": "भवानी दत्त भट्टबेलौरी (कञ्चनपुर), वैशाख २६ गते । संविधान सभा सदस्य कृपाराम रानाले रानाथारु भाषा चुनौतीको घेराबन्दीमा रहेको बताउनुभएको छ । शुक्रवार भारतको उत्तराखण्ड प्रदेशको खटिमा स्थित रानाथारु विकास भवनको हलमा आयोजित महाराणा प्रतापको जन्मजयन्तीको अवसरमा उहाँले सो कुरा बताउनुभएको हो । राना थारु जातिको संस्कृतिमाथि आधुनिक परिवेश र अन्य समुदायको प्रभुत्व दिन प्रतिदिन बढ्दै जाँदा रानाथारु भाषा चुनौतीको घेराबन्दीमा रहेको उहाँले बताउनुभयो । रानाथारु समुदायको पहिचानको मुख्य आधार भाषा, संस्कृति रहन सहन, सामाजिक संरचना भएको हुँदा यसको संरक्षणमा समुदाय र राज्य दुवैले महत्वपूर्ण साथ दिनुपर्ने उहाँले बताउनुभयो ।  नेपाल भारतमा बोलिने रानाथारु भाषा रानाथारु समुदायको साझा भाषा भएकाले यसको संरक्षण सम्वर्धन हुँदै सरकारी तवरबाट जगेर्ना गर्नुपर्ने, सरकारी कामकाजी भाषाको मान्यता दिइनु पर्नेमा उहाँले जोड दिनुभयो । समुदायस्तरबाट यसको संरक्षण, सम्वर्धन र विकासको अभियान सञ्चालन गरिनुपर्ने अहिले मुख्य आवश्यकता रहेको उहाँले बताउनुभयो । महाराणा प्रतापको जन्मजयन्तीको अवसर पारी भारतको उत्तराखण्ड प्रदेशको खटिमास्थित भव्यताका साथ जन्मजयन्ती मनाइएको हो । कार्यक्रममा संविधान सभा सदस्य कृपाराम राना, कञ्चनपुरको लालझाडी गाउँपालिकाका अध्यक्ष निर्मल राना, नेपाल राना थारु समाजका केन्द्रीय अध्यक्ष कमलसिङ राना, नेपाल राना थारु समाज कञ्चनपुरका अध्यक्ष प्रेमवती राना लगायतको सहभागिता रहेको थियो । प्रत्येक वर्ष राना थारु समुदायले मे ९ मा विशेष कार्यक्रमको आयोजना गरी महाराणा प्रतापको जन्मजयन्ती मनाउँदै आएका छन् । भारतको खटिमा जिल्लास्थित उद्यमसिंह नगरमा उहाँको घोडामा चढेको प्रतिमा पनि बनाइएको छ । राना थारु समुदायले महाराणा प्रतापलाई पूर्वजको रुपमा मान्दैआएका छन् ।",
      "link": "https://gorkhapatraonline.com/news/154273",
      "image": "https://gorkhapatraonline.com/storage/media/271950/conversions/ranathau-3-original-thumb.jpg"
    }
  ]
}