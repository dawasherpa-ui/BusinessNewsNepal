{
  "date": "2025-10-11T15:39:40.254Z",
  "news": [
    {
      "slug": "174957",
      "title": "एटिएमबाट निकाल्ने पैसाको सीमा घट्यो",
      "timestamp": 1760140800000,
      "source": "gp",
      "content": "एटिएमको प्रयोग गरी डेबिट कार्डबाट गरिने कारोबारको सीमा घटाइएको छ । नेपाल राष्ट्र बैङ्कले शुक्रबार जारी गरेको निर्देशन अनुसार डेबिट कार्डबाट गरिने कारोबार सीमा २० देखि ५० प्रतिशतसम्म घटाइएको हो ।",
      "longContent": "गोरखापत्र समाचारदाताकाठमाडौँ, असोज २५ गते । एटिएमको प्रयोग गरी डेबिट कार्डबाट गरिने कारोबारको सीमा घटाइएको छ । नेपाल राष्ट्र बैङ्कले शुक्रबार जारी गरेको निर्देशन अनुसार डेबिट कार्डबाट गरिने कारोबार सीमा २० देखि ५० प्रतिशतसम्म घटाइएको हो ।हाल डेबिट कार्ड प्रयोग गरी एटिएमबाट प्रतिकारोबार २५ हजार रुपियाँ झिक्न सकिन्छ । त्यसै गरी दैनिक एक लाख र मासिक चार लाख रुपियाँको सीमा तोकिएको छ । अब भने प्रतिकारोबार एटिएमबाट २० हजार, दैनिक ५० हजार र मासिक तीन लाख रुपियाँ मात्रै झिक्न सकिने छ ।बैङ्क तथा वित्तीय संस्थाले जारी गर्ने प्रिपेड कार्डको प्रतिकारोबार १० हजार, प्रतिदिन २० हजार र प्रतिमहिना दुई लाख रुपियाँको सीमा यथावत रहेको छ ।त्यसै गरी क्रेडिट कार्डको सीमा पनि परिवर्तन भएको छैन । बैङ्क तथा वित्तीय संस्थाबाहेकका सेवाप्रदायक संस्थाले जारी गर्ने प्रिपेड कार्डको प्रतिदिन पाँच हजार र प्रतिमहिना २५ हजार रुपियाँको सीमा पनि परिवर्तन भएको छैन ।",
      "link": "https://gorkhapatraonline.com/news/174957",
      "image": "https://gorkhapatraonline.com/storage/media/308437/conversions/atm-4-752x501_11_30_2017_5_03_17-original-thumb.jpg"
    },
    {
      "slug": "174955",
      "title": "तिहारलक्षित अनुगमन सुरु",
      "timestamp": 1760140800000,
      "source": "gp",
      "content": "सरकारको केन्द्रीय संयुक्त बजार अनुगमन समितिले तिहारलक्षित बजार अनुगमन सुरु गरेको छ । वाणिज्य, आपूर्ति तथा उपभोक्ता संरक्षण विभागले बिहीबारदेखि तिहारलक्षित बजार अनुगमन सुरु गरेको हो ।",
      "longContent": "गोरखापत्र समाचारदाता काठमाडौँ, असोज २५ गते । सरकारको केन्द्रीय संयुक्त बजार अनुगमन समितिले तिहारलक्षित बजार अनुगमन सुरु गरेको छ । वाणिज्य, आपूर्ति तथा उपभोक्ता संरक्षण विभागले बिहीबारदेखि तिहारलक्षित बजार अनुगमन सुरु गरेको हो । विभागका निर्देशक भरतप्रसाद आचार्यले तिहारमा बढी खपत हुने मिठाई, विद्युतीय सामान, भाँडाकुँडा र भाइ मसलाकेन्द्रित बजार अनुगमन सुरु गरेको जानकारी दिनुभयो । उहाँले बिहीबारदेखि सार्वजनिक बिदाको दिनमा समेत दैनिक पाँच/छ वटा टोलीले नियमित रूपमा चाडपर्वलक्षित बजार अनुगमन गरिरहेको जानकारी दिनुभयो । यस्तो अनुगमन नयाँ नभएर विगतकै निरन्तरता हो । त्यसैले पनि यसको उपलब्धि देखिँदैन । उपभोक्ता अधिकारकर्मी सरकारको बजार अनुगमन खाली कर्मकाण्डी र बजेट सक्ने मात्रै भएको आरोप लगाउँदै आएका छन् । राष्ट्रिय उपभोक्ता मञ्चका अध्यक्ष प्रेमलाल महर्जनले सरकारको बजार अनुगमनको उद्देश्य राम्रो भए पनि अहिलेको बजार अनुगमन बजेट सक्नेबाहेक केही नभएको आरोप लगाउनुभयो । विभागका निर्देशक आचार्यले तिहारलक्षित अनुगमनले मूल्यभन्दा पनि गुणस्तर र वैधानिकतामा विशेष ध्यान दिएको बताउनुभयो । वस्तुमा म्याद सकिएको वा बिग्रिएको पाइएमा नमुना सङ्कलन गरी खाद्य प्रविधि तथा गुण नियन्त्रण विभागमा परीक्षणका लागि पठाउने जानकारी दिनुभयो ।विभागका महानिर्देशक रोशन ज्ञवालीले स्वयम् उपभोक्ता सचेत नभएसम्म बजार अनुगमनले मात्रै बजार आमउपभोक्ताले चाहे जस्तो सुधार गर्न नसकिने बताउनुभयो ।",
      "link": "https://gorkhapatraonline.com/news/174955",
      "image": "https://gorkhapatraonline.com/storage/media/308435/conversions/Banijya-Bivag_apurti_upabhogta-Bivag-original-thumb.jpg"
    },
    {
      "slug": "174954",
      "title": "सुनको कोटा बढ्यो, मूल्य घट्यो",
      "timestamp": 1760140800000,
      "source": "gp",
      "content": "नेपाल राष्ट्र बैङ्कले सुनको कोटा बढाएर २५ केजी पुर्‍याएको छ । यसअघि दैनिक २० केजी सुन आयात गर्न सकिने परिमाणबाट पाँच केजी बढाएर २५ केजी पुर्‍याएको हो ।",
      "longContent": "गोरखापत्र समाचारदाताकाठमाडौँ, असोज २५ गते । नेपाल राष्ट्र बैङ्कले सुनको कोटा बढाएर २५ केजी पुर्‍याएको छ । यसअघि दैनिक २० केजी सुन आयात गर्न सकिने परिमाणबाट पाँच केजी बढाएर २५ केजी पुर्‍याएको हो । नेपाल राष्ट्र बैङ्कले एकीकृत परिपत्र २०८१ लाई संशोधन गर्दै सुनको कोटा बढाउने निर्णय गरेको हो । आयातको परिपत्रसहित शुक्रबार बैङ्क तथा वित्तीय संस्थालाई परिपत्र गरेको राष्ट्र बैङ्कले जनाएको छ । विभिन्न वाणिज्य बैङ्कले सुनको आयात गर्दै आएका छन् ।सुनचाँदी व्यवसायी भने केन्द्रीय बैङ्कको यो निर्णयबाट उत्साहित छैनन् । मूल्य बढेर बजारमा सुनको माग कम भएका बेला सुनको कोटा बढाउन आवश्यक नभएको व्यवसायीको भनाइ छ । सुनचाँदी व्यवसायी तेजरत्न शाक्यले बजारमा सुनको ९० प्रतिशतले माग घटेका बेला सुनको कोटा वृद्धि गर्नु उपयुक्त नभएको जानकारी दिनुभयो ।पछिल्लो समय बजारमा सुनको मूल्य बढेकाले कारोबार बढ्न सकेको छैन । उपभोक्ताले सुनका गहना मात्र खरिद गर्न पाउने व्यवस्था रहेकोमा ढिकासमेत बिक्री गर्न पाउने व्यवस्था गर्नुपर्ने उहाँको भनाइ छ । बजारमा ढिका सुनको माग बढी रहेकाले बढाएको कोटाको सुन ढिका बनाएर बिक्री गर्ने व्यवस्था गर्नुपर्ने उहाँको भनाइ छ । तिहार नजिकिँदै गर्दा बजारमा सुन र चाँदीको असर्फी बढी बिक्री हुने गर्छ । यस्तै विदेशबाट आउने विप्रेषण (रेमिट्यान्स) को भुक्तानी सीमामा पनि परिवर्तन गरेको छ । अब नेपाली वा विदेशी नागरिक तथा नेपालमा दर्ता भएका फर्म, कम्पनी, संस्था, शाखा कार्यालयले बिक्री, कमिसन, शुल्क, पारिश्रमिकलगायतका विभिन्न प्रयोजनका लागि विदेशबाट प्राप्त हुने र फिर्ता गर्नु नपर्ने रकम इजाजतपत्र प्राप्त विप्रेषण कम्पनीमार्फत सम्बन्धित बेनेफिसियरीको खातामा जम्मा गर्दा दैनिक २५ लाख रुपियाँसम्म (एक पटक वा पटक पटक) भुक्तानी गर्न सकिने छ । यसअघि यस्तै सीमा २० लाख रुपियाँ रहेको थियो । नेपाल भित्रिएको विप्रेषणको विवरण अनुसूची २४.४ को ढाँचामा मासिक रूपमा प्रत्येक महिना समाप्त भएको सात दिनभित्र विभाग, सम्बन्धित सुपरिवेक्षण विभाग र आर्थिक अनुसन्धान विभागमा पेस गर्नुपर्ने छ । मूल्य चार हजारले घट्योसाताको अन्तिम दिन शुक्रबार स्थानीय बजारमा सुनको मूल्य चार हजार दुई सय रुपियाँले घटेको छ । बिहीबार प्रतितोला दुई लाख ३९ हजार दुई सय रुपियाँमा कारोबार भएको सुनको मूल्य शुक्रबार घटेर दुई लाख ३५ हजार रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ । अन्तर्राष्ट्रिय बजारमा मूल्य बढ्दा त्यसको प्रभाव स्थानीय बजारमा पर्न गएको हो । दसैँपछि निरन्तर बढ्दै गएको सुनको मूल्य शुक्रबार घटेको हो । शुक्रबार अन्तर्राष्ट्रिय बजारमा प्रतिऔँस सुनको मूल्य तीन हजार ९३१ अमेरिकी डलरमा झरेको छ । त्यस्तै चाँदीको मूल्य भने प्रतितोला ६० रुपियाँले बढेर तीन हजार ८५ रुपियाँमा कारोबार भएको महासङ्घले जनाएको छ ।",
      "link": "https://gorkhapatraonline.com/news/174954",
      "image": "https://gorkhapatraonline.com/storage/media/308434/conversions/43-original-thumb.jpg"
    },
    {
      "slug": "174952",
      "title": "निर्यातमा दिइँदै आएको नगद अनुदान खारेज",
      "timestamp": 1760140800000,
      "source": "gp",
      "content": "सरकारले निर्यातमा व्यवसायीलाई दिँदै आएको नगद अनुदान खारेज गरेको छ । चालु आर्थिक वर्ष २०८२/८३ मा बजेट नछुट्याएको र स्रोत अभाव देखाउँदै नगद अनुुदान खारेज गरिएको उद्योग विभागले जनाएको छ ।",
      "longContent": "गोरखापत्र समाचारदाताकाठमाडौँ, असोज २५ गते । सरकारले निर्यातमा व्यवसायीलाई दिँदै आएको नगद अनुदान खारेज गरेको छ । चालु आर्थिक वर्ष २०८२/८३ मा बजेट नछुट्याएको र स्रोत अभाव देखाउँदै नगद अनुुदान खारेज गरिएको उद्योग विभागले जनाएको छ । विभागले सूचना जारी गरी चालु आवमा थप दायित्व सिर्जना हुने गरी निवेदन लिनु उपयुक्त नभएको जनाएको छ । उद्योग, वाणिज्य तथा आपूर्ति मन्त्रालयले असोज ५ मा थप दायित्व सिर्जना हुने गरी निवेदन नलिन विभागलाई पत्राचार गरेको थियो । सोही अनुसार विभागले खारेज गरेको हो । विभागले निर्यातमा नगद अनुदानसम्बन्धी कार्यविधि, २०७५ को दोस्रो संशोधन अन्तर्गत मूल्य अभिवृद्धि प्रमाणीकरणका लागि आवश्यक स्वघोषणा पेस गर्ने प्रक्रिया नै रोकेको जनाएको हो । जेनजी युवाको आन्दोलनले थप आर्थिक दबाब सिर्जना गरेपछि चालु आवमा थप आर्थिक दायित्व सिर्जना नहुने गरी स्थगित गरेको विभागले जनाएको छ । सरकारले स्वदेशी वस्तुको निर्यात प्रवर्धन गरी व्यापार घाटा न्यूनीकरण गर्ने उद्देश्यले आव २०६८/६९ बाट स्वदेशी मूल्य अभिवृद्धि भएका वस्तुको निर्यातलाई प्रोत्साहन दिन नगद अनुदानको व्यवस्था सुरु गरेको थियो । सुरुमा चार प्रतिशतदेखि सुरु भएको यो अनुदान पछि बढाएर आठ प्रतिशतसम्म पु¥याएको थियो । उद्योग विभागमार्फत सञ्चालित यो कार्यक्रमले विगत १२ वर्षमा सात अर्ब ८९ करोड रुपियाँभन्दा बढी रकम अनुदानबापत वितरण गरेको तथ्याङ्क छ । सिमेन्ट, हस्तकला, कृषि उत्पादन, कपडा, कार्पेट र जडीबुटी जस्ता वस्तु निर्यातमा अनुदानको व्यवस्था थियो । उद्योगी व्यवसायीले भने निर्यात अनुदान बन्द नगर्न आग्रह गर्दै आएका थिए । नेपाल चेम्बर अफ कमर्सले शुक्रबार नै उद्योग वाणिज्य तथा आपूर्तिमन्त्री अनिलकुमार सिन्हालाई भेटेर निर्यातमा दिइँदै आएको सहुलियत अनुदान बन्द नगर्न आग्रह गरेको थियो । चेम्बर अध्यक्ष कमलेशकुमार अग्रवालसहितको टोलीसँगको भेटमा मन्त्री सिन्हाले निजी क्षेत्रमा सुरक्षाको प्रत्याभूतिसहित लगानीमैत्री वातावरण सिर्जना गरेर अर्थतन्त्रलाई निकास दिन आफूहरू प्रयासरत रहेको जानकारी दिनुभयो । औद्योगिक तथा व्यावसायिक क्षेत्रको सुरक्षाका लागि चेम्बरले राखेको एकीकृत सुरक्षा प्रणालीको अवधारणा उपयुक्त हुने मन्त्री सिन्हाको भनाइ छ । अर्थतन्त्रका विद्यमान समस्या समाधान र लगानीकर्ताको मनोबल उकास्ने गरी नीतिगत सहजता गर्न चेम्बरले उद्योगमन्त्री सिन्हासमक्ष आग्रहसमेत गरेको छ ।चेम्बर अध्यक्ष अग्रवालले मुलुकमा ५० प्रतिशतभन्दा बढी युवा जनशक्ति रहेको भन्दै युवालाई रोजगारीको मूल प्रवाहमा ल्याएर आत्मनिर्भर अर्थतन्त्रको जग बसाल्नुपर्ने बताउनुभयो । वर्तमान परिस्थितिमा औद्योगिक तथा व्यावसायिक सुरक्षाको प्रत्याभूतिका साथै लगानीमैत्री वातावरण निर्माण गर्न उहाँले आग्रह गर्नुभयो । आन्तरिक उत्पादनको निर्यात क्षमता प्रतिस्पर्धी बन्न नसकेको, उत्पादन लागत उच्च भएका बेलामा सरकारको पछिल्लो निर्णयले निर्यात निरुत्साहित हुने चेम्बरद्वारा जारी विज्ञप्तिमा उल्लेख गरिएको छ । अर्थतन्त्रलाई सबल बनाउन निजी क्षेत्रसँग साझेदारी गर्दै नीतिगत स्पष्टता, लगानीमैत्री वातावरण र व्यावसायिक सुरक्षाको सुनिश्चित गर्ने विषयलाई सरकारले उच्च प्राथमिकतामा राख्नुपर्ने चेम्बरको भनाइ छ । यस्तै आन्दोलनबाट गम्भीर रूपमा प्रभावित उद्योग र व्यवसायलाई कर्जाको पुनर्तालिकीकरण, सहुलियत दरमा कर्जा उपलब्धता एवं पुनर्निर्माणका क्रममा उद्यमी, व्यवसायीले आयात गर्ने सामानमा ५० प्रतिशत भन्सार छुट र अन्तःशुल्क छुटको व्यवस्था तथा दुरत गतिमा बिमा दाबी फस्र्योट गर्ने नीतिगत व्यवस्थाको चेम्बरले स्वागत गरेको छ । जेनजी आन्दोलनको मर्म अनुसार युवा उद्यमीलाई छिटो र सजिलो कर्जाको पहुँच दिन र सिपमा आधारित व्यवसायलाई प्राथमिकतासाथ अघि बढाउनुपर्नेमा चेम्बरले जोड दिएको छ । यस्तै व्यवसाय दर्ता, कर तथा लाइसेन्ससम्बन्धी प्रक्रियालाई पारदर्शी, डिजिटल मैत्री र सरल बनाउन चेम्बरले सुझाव छ ।",
      "link": "https://gorkhapatraonline.com/news/174952",
      "image": "https://gorkhapatraonline.com/storage/media/308432/conversions/345-original-thumb.jpg"
    },
    {
      "slug": "174939",
      "title": "गोदावरी फूलको प्रतियोगितात्मक प्रदर्शनी हुँदै",
      "timestamp": 1760054400000,
      "source": "gp",
      "content": "ललितपुरमा असोज २९ देखि कात्तिक २ गतेसम्म १८ औं गोदावरी फूलको प्रतियोगितात्मक प्रदर्शनी हुँदैछ ।",
      "longContent": "काठमाडौँ, असोज २४ गते । ललितपुरमा असोज २९ देखि कात्तिक २ गतेसम्म १८ औं गोदावरी फूलको प्रतियोगितात्मक प्रदर्शनी हुँदैछ । फ्लोरिकल्चर एशोसिएसन नेपालका अनुसार गोदावरी फूलको विकास, विस्तार तथा प्रवर्द्धन गर्ने उद्देश्यले ललितपुरको खेल मैदानमा सो प्रदर्शनी आयोजना गरिँदैछ । यस विषयमा असोज २६ गते आइतबार पत्रकार सम्मेलनमार्फत विस्तृत जानकारी गराउने एशोसियसनका महासचिव हिरामणि शर्माले जानकारी दिनुभयो । फ्लोरिकल्चर एशोसिएसनको पत्रकार सम्मेलन आइतबार दिउँसो १ बजे आरम्भ रेष्टुरेन्ट बुद्धनगरमा हुनेछ ।",
      "link": "https://gorkhapatraonline.com/news/174939",
      "image": "https://gorkhapatraonline.com/storage/media/308408/conversions/puspa-mela-original-thumb.jpg"
    },
    {
      "slug": "174853",
      "title": "सुनको मूल्यमा सामान्य गिरावट",
      "timestamp": 1760054400000,
      "source": "gp",
      "content": "नेपाल सुनचाँदी व्यवसायी महासङ्घका अनुसार बिहीबार रु‍ दुई लाख ३९ हजार २०० मा कारोबार भएको एक तोला सुनको मोल आज रु रु चार हजार २०० ले घटेर रु दुई लाख ३५ हजार कायम भएको छ ।",
      "longContent": "काठमाडौँ,  असोज २४ गते ।  सुनको मूल्यमा सामान्य गिरावट भएको छ । बिहीबारको तुलनामा एक तोला सुन रु‍. चार हजार २०० ले सस्तो भएको छ । नेपाल सुनचाँदी व्यवसायी महासङ्घका अनुसार बिहीबार रु‍‍. दुई लाख ३९ हजार २०० मा कारोबार भएको एक तोला सुनको मोल आज रु.  चार हजार २०० ले घटेर रु‍. दुई लाख ३५ हजार कायम भएको छ । चाँदीको मूल्य भने बढेको छ । बिहीबार एक तोला चाँदी रु. तीन हजार २५ मा खरिदबिक्री भएकामा आज त्यति नै परिमाणको चाँदी रु. तीन हजार ८५ मा क्रयविक्रय भइरहेको महासङ्घले जनाएको छ । अन्तर्राष्ट्रिय बजारमा आज एक औँस सुन तीन हजार ५८ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमले जनाएका छन् ।  रासस",
      "link": "https://gorkhapatraonline.com/news/174853",
      "image": "https://gorkhapatraonline.com/storage/media/308234/conversions/_gold-original-thumb.jpg"
    },
    {
      "slug": "174814",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1760054400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, असोज २४  गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ४०, गोलभेँडा सानो (टनेल) प्रतिकिलो रु ५५, आलु रातो प्रतिकिलो रु ५५, आलु रातो (भारतीय) प्रतिकिलो रु ३९, आलु रातो (मुडे) प्रतिकिलो रु ४८, प्याज सुकेको (भारतीय) प्रतिकिलो रु ३६ रहेको छ । यस्तै, गाजर (लोकल) प्रतिकिलो रु ११०, गाजर (तराई) प्रतिकिलो रु १००, लोकल बन्दा प्रतिकिलो रु ६०, काउली स्थानीय प्रतिकिलो रु ८०, काउली तराई प्रतिकिलो रु ७०, रातो मूला प्रतिकेजी रु ५५, सेतो मूला (लोकल) प्रतिकिलो रु ३०, सेतो मूला (हाइब्रिड) प्रतिकिलो रु ५५, भन्टा लाम्चो प्रतिकिलो रु ३५, भन्टा डल्लो प्रतिकिलो रु ४५, तने बोडी प्रतिकिलो रु १६०, मकै बोडी प्रतिकिलो रु ७० मटरकोसा प्रतिकिलो रु २२० कायम भएको छ । यसैगरी, घिउ सिमी (लोकल) प्रतिकिलो रु १३०, घिउ सिमी (हाइब्रिड) प्रतिकिलो रु ११०, घिउ सिमी (राजमा) प्रतिकिलो रु २१०, टाटे सिमी प्रतिकेजी रु ७०, भटमास कोसा प्रतिकिलो रु ८५, तीतो करेला प्रतिकिलो रु ६०, लौका प्रतिकिलो रु ६०, परबर (लोकल) प्रतिकिलो रु ८०, परबर (तराई) प्रतिकिलो रु ८०, चिचिण्डो प्रतिकिलो रु ४५, घिरौँला प्रतिकिलो रु ६०, फर्सी पाकेको प्रतिकिलो रु ७०, हरियो फर्सी (लाम्चो) प्रतिकिलो रु ७० हरियो फर्सी (डल्लो) प्रतिकिलो रु ४०, सलगम प्रतिकिलो रु ९० भिन्डी प्रतिकिलो १५० रु सखरखण्ड प्रतिकिलो ८० रु बरेला प्रतिकिलो रु ११० कायम गरिएको छ । पिँडालु प्रतिकिलो रु ८०, स्कूस प्रतिकिलो रु १५, रायोसाग प्रतिकिलो रु १४०, पालुङ्गो साग प्रतिकेजी रु १३०, चमसुर प्रतिकेजी रु १५०, तोरीको साग प्रतिकिलो रु ८०, हरियो प्याज प्रतिकिलो रु ८०, च्याउ (कन्य) प्रतिकिलो रु २००, च्याउ (डल्ले) प्रतिकिलो रु ३१०, कुरिलो प्रतिकिलो रु ४५०, निगुरो प्रतिकिलो रु ८० निर्धारण गरिएको छ ।ब्रोकाउली प्रतिकिलो रु १९०, चुकुन्दर प्रतिकिलो रु ७०, रातो बन्दा प्रतिकिलो रु १८०, जिरीको साग प्रतिकिलो रु २२०, सेलरी प्रतिकिलो रु ३००, पार्सले प्रतिकिलो रु ७००, सौफको साग प्रतिकिलो रु १४०, पुदिना प्रतिकिलो रु ६००, गन्टे मूला प्रतिकिलो रु ७०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १४० र गुन्द्रुक प्रतिकिलो रु ३०० तोकिएको छ ।समितिले स्याउ (झोले) प्रतिकिलो रु २३०, स्याउ (फुजी) प्रतिकिलो रु ३००, केरा (दर्जन) रु १४०, कागती प्रतिकिलो रु १४०, अनार प्रतिकिलो रु ३५०, सुन्तला (भारतीय) प्रतिकिलो रु १५०, तरबुजा हरियो प्रतिकिलो रु ७०, मौसम प्रतिकिलो रु १८०, जुनार प्रतिकिलो रु २६०, भुइँकटहर प्रतिगोटा रु १६०, काँक्रो (लोकल) प्रतिकिलो रु ८०, काँक्रो (हाइब्रिड) प्रतिकिलो रु ४०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २४०, मेवा (नेपाली) प्रतिकिलो रु ५५, मेवा (भारतीय) प्रतिकिलो रु १००, अम्बा प्रतिकिलो रु १२० र लप्सी प्रतिकिलो रु ६५, किबी प्रतिकिलो रु ३००, सरिफा प्रतिकिलो रु ११० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ४५, खुर्सानी हरियो (माछे) प्रतिकिलो रु १००, खुर्सानी हरियो (अकबरे) प्रतिकिलो रु १५०, भेडे खुर्सानी प्रतिकिलो रु १२०, हरियो धनियाँ प्रतिकिलो रु १५०, हरियो लसुन प्रतिकिलो रु १६०, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २३०, रूख टमाटर प्रतिकिलो रु १९० राजा च्याउ प्रतिकिलो रु ३००, सिताके च्याउ प्रतिकिलो रु १००० निर्धारण गरिएको छ । रासस",
      "link": "https://gorkhapatraonline.com/news/174814",
      "image": "https://gorkhapatraonline.com/storage/media/308185/conversions/adrhs-original-thumb.jpg"
    },
    {
      "slug": "174800",
      "title": "फर्सी, काँक्रो र घिरौँलामा अधिक विषादी",
      "timestamp": 1760054400000,
      "source": "gp",
      "content": "देशकै ठुलो तरकारी बजार कालीमाटीमा भित्रिएका हरिया तरकारी (हरियो फर्सी, काक्रो र घिरौँला) अत्यधिक विषादीको मात्रा भेटिएको छ ।  कालीमाटी फलफूल तथा तरकारी विकास समितिमा रहेको विषादी अवशेष द्रुत विश्लेषण एकाइले बजारमा भित्रिएका तरकारीको नमुना परीक्षण गर्दा ती तरकारीमा विषादीको मात्रा अधिक देखिएको हो ।",
      "longContent": "गोरखापत्र समाचारदाता काठमाडौँ, असोज २४ गते । देशकै ठुलो तरकारी बजार कालीमाटीमा भित्रिएका हरिया तरकारी (हरियो फर्सी, काक्रो र घिरौँला) अत्यधिक विषादीको मात्रा भेटिएको छ ।कालीमाटी फलफूल तथा तरकारी विकास समितिमा रहेको विषादी अवशेष द्रुत विश्लेषण एकाइले बजारमा भित्रिएका तरकारीको नमुना परीक्षण गर्दा ती तरकारीमा विषादीको मात्रा अधिक देखिएको हो । समितिका अनुसार बिहीबार कालीमाटीमा रहेको प्रयोगशालाले विभिन्न ठाउँबाट आएका १५ प्रकारका तरकारीको नमुना लिएर परीक्षण गरेकामा तीन वटा नमुनामा अगार्नोफस्फेट नामको विषादी अधिक प्रयोग भएको पाइएको छ । काठमाडौँबाट आएको काँक्रोमा अगार्नोफस्फेट रोकावट दरको मात्रा ५२.९२१ प्रतिशत, धादिङबाट आएको घिरौँलामा अगार्नोफस्फेट रोकावट दरको मात्रा ६५.०३० प्रतिशत र मकवानपुरबाट आएको हरियो फर्सीमा अगार्नोफस्फेट रोकावट दरको मात्रा ४५.५८९ प्रतिशत पाइएको समितिले जनाएको छ । विषादीको रोकावट दर ३५ प्रतिशतभन्दा कम उपभोगयोग्य, ३५ देखि ४५ प्रतिशतसम्म केही दिन राखेर खान मिल्ने र ४५ प्रतिशतभन्दा बढी खान अयोग्य मानिन्छ । सरकारी स्वामित्वको देशकै सबैभन्दा ठुलो तरकारी बजार कालीमाटी फलफूल बजारमा नियमित रूपमा हुने परीक्षणका क्रममा पछिल्लो समयमा सबैभन्दा बढी मौसमी तरकारीमा विषादीको मात्रा पाइएको छ ।",
      "link": "https://gorkhapatraonline.com/news/174800",
      "image": "https://gorkhapatraonline.com/storage/media/308169/conversions/kakro-original-thumb.jpg"
    },
    {
      "slug": "174799",
      "title": "दसैँका छ दिनमा बिदेसिए चार हजार युवा",
      "timestamp": 1760054400000,
      "source": "gp",
      "content": "देशबाहिर रहेका परिवारका सदस्यसमेत नेपाल आएर दसैँ मनाउने बेलामा करिब चार हजार युवा रोजगारीका लागि बिदेसिएका छन् । स्वदेशमा रोजगारीका अवसर नपाएपछि दसैँको समेत वास्ता नगरी युवा कामका लागि बिदेसिन बाध्य भएका हुन् ।",
      "longContent": "गोरखापत्र समाचारदाता काठमाडौँ, असोज २४ गते । देशबाहिर रहेका परिवारका सदस्यसमेत नेपाल आएर दसैँ मनाउने बेलामा करिब चार हजार युवा रोजगारीका लागि बिदेसिएका छन् । स्वदेशमा रोजगारीका अवसर नपाएपछि दसैँको समेत वास्ता नगरी युवा कामका लागि बिदेसिन बाध्य भएका हुन् । विदेशबाट आएको भिसाले नेपालका चाडपर्व चिन्दैन । ढिला गरे भिसाको समय सकिने डरका कारण युवा चाडपर्वको खुसी नै छोडेर विदेश गए ।वैदेशिक रोजगार विभागका अनुसार दसैँ बिदाको फूलपातीदेखि छ दिनको अवधिमा तीन हजार ८५० जना युवा श्रम स्वीकृति लिएर रोजगारीका लागि गएका छन् । यस अवधिमा सबैभन्दा धेरै संयुक्त अरब इमिरेट्स (युएई), साउदी अरब, कतार गएको विभागले जनाएको छ । विभागका महानिर्देशक कमलप्रसाद भट्टराईले नेपाली जाने श्रम गन्तव्य देशमा बिदा नहुने भएकाले त्यस्ता देशमा जानैपर्ने श्रमिकका लागि विभागबाट सहज रूपमा श्रम स्वीकृति दिने व्यवस्था गरिएको थियो ।",
      "link": "https://gorkhapatraonline.com/news/174799",
      "image": "https://gorkhapatraonline.com/storage/media/308168/conversions/baidesik-rojgar-original-thumb.jpg"
    },
    {
      "slug": "174798",
      "title": "बाढी प्रभावित जलविद्युतलाई राहत माग",
      "timestamp": 1760054400000,
      "source": "gp",
      "content": "स्वतन्त्र ऊर्जा उत्पादकको संस्था, नेपाल (इप्पान) ले बाढी प्रभावित जलविद्युत् आयोजनालाई विभिन्न राहत प्याकेज दिन सरकारसँग माग गरेको छ । ऊर्जा, जलस्रोत तथा सिँचाइमन्त्री कुलमान घिसिङसँग भेट गरी इप्पानका अध्यक्षसहितको प्रतिनिधिमण्डलले बाढीबाट क्षति पुगेका जलविद्युत् आयोजना पुनर्निर्माणका लागि सरकारले राहत प्याकेज नै घोषणा गर्नुपर्ने माग गरेको हो ।",
      "longContent": "गोरखापत्र समाचारदाताकाठमाडौँ, असोज २४ गते । स्वतन्त्र ऊर्जा उत्पादकको संस्था, नेपाल (इप्पान) ले बाढी प्रभावित जलविद्युत् आयोजनालाई विभिन्न राहत प्याकेज दिन सरकारसँग माग गरेको छ । ऊर्जा, जलस्रोत तथा सिँचाइमन्त्री कुलमान घिसिङसँग भेट गरी इप्पानका अध्यक्षसहितको प्रतिनिधिमण्डलले बाढीबाट क्षति पुगेका जलविद्युत् आयोजना पुनर्निर्माणका लागि सरकारले राहत प्याकेज नै घोषणा गर्नुपर्ने माग गरेको हो ।इप्पानले २०८० सालदेखि नै विभिन्न समयमा बाढीले क्षति पु¥याएका आयोजनासहित हालैको बाढीबाट क्षतिग्रस्त आयोजना सबैलाई ध्यानमा राखी सुविधा दिन आग्रह गरिएको हो । भेटमा इप्पानका अध्यक्ष गणेश कार्कीले विद्युत् उत्पादन सुरु गर्नुपर्ने मिति (आरसिओडी), अनुमतिपत्रको अवधि, कर्जा पुनर्तालिकीकरण, दीर्घकालीन वित्त व्यवस्थापन र भन्सार महसुलमा छुट उपलब्ध गराउनुपर्ने माग गर्नुभयो । भेटमा मन्त्री घिसिङले बाढी प्रभावित आयोजनालाई सक्दो राहत उपलब्ध गराउन पहल गर्ने बताउनुभयो । उहाँले ऊर्जा आयोजनाका वनसँग सम्बन्धित समस्या समाधानका लागि मन्त्रीपरिषद् बैठकमा प्रस्ताव प्रस्तुत गर्ने पनि जानकारी गराउनुभयो । यही असोज १७ देखि १९ गतेसम्म आएको अति भारी वर्षाका कारण सञ्चालनमा रहेका २० वटा जलविद्युत् आयोजना प्रभावित भएकोमा १३५ मेगावाटका १७ वटा जलविद्युत् आयोजनाको उत्पादन पूर्ण रूपमा बन्द भएका छन् । १५६ मेगावाटका तीन वटा आयोजना आंशिक प्रभावित भएका छन् । त्यसै गरी निर्माणाधीन ५२० मेगावाट क्षमताका १७ जलविद्युत् आयोजनामा क्षति पुगेको छ । इप्पानले बाढी प्रभावित आयोजनाको पुनर्निर्माणका लागि मेसिनरी उपकरण एक प्रतिशत भन्सार शुल्कमा आयात गर्न दिन माग गरेको छ । त्यस्तै क्षति पुगेका निर्माणाधीन आयोजनाको व्यावसायिक उत्पादन अनुमतिको अवधि तीन वर्ष र अनुमतिपत्रको अवधि पाँच वर्ष थप गर्न आवश्यक रहेको औँल्याइएको छ । प्रभावित आयोजनाको कर्जा पुनर्तालिकीकरण र पुनर्कर्जाको माग पनि राखिएको छ ।  बाढी प्रभावित आयोजनाको रोकिएको आइपिओ र हकप्रद सेयर छिटो निष्कासनको व्यवस्था गर्नुपर्ने इप्पानको माग छ ।",
      "link": "https://gorkhapatraonline.com/news/174798",
      "image": "https://gorkhapatraonline.com/storage/media/308167/conversions/121-(1)-original-thumb.jpg"
    },
    {
      "slug": "174797",
      "title": "चार आयोजनाका लागि ऊर्जा बन्ड जारी गरिने",
      "timestamp": 1760054400000,
      "source": "gp",
      "content": "नेपाल विद्युत् प्राधिकरणले आफ्ना आयोजना निर्माणका लागि २० अर्ब रुपियाँसम्मको ऊर्जा बन्ड निष्कासन गर्न अनुमति पाएको छ । बुधबार बसेको मन्त्रीपरिषद् बैठकले आवश्यकता अनुसार क्रमिक रूपमा बन्ड जारी गर्ने गरी अनुमति दिएको नेपाल सरकारका प्रवक्ता सञ्चार तथा सूचना प्रविधिमन्त्री जगदीश खरेलले जानकारी दिनुभयो ।",
      "longContent": "गोरखापत्र समाचारदाताकाठमाडौँ, असोज २४ गते । नेपाल विद्युत् प्राधिकरणले आफ्ना आयोजना निर्माणका लागि २० अर्ब रुपियाँसम्मको ऊर्जा बन्ड निष्कासन गर्न अनुमति पाएको छ । बुधबार बसेको मन्त्रीपरिषद् बैठकले आवश्यकता अनुसार क्रमिक रूपमा बन्ड जारी गर्ने गरी अनुमति दिएको नेपाल सरकारका प्रवक्ता सञ्चार तथा सूचना प्रविधिमन्त्री जगदीश खरेलले जानकारी दिनुभयो । नेपाल विद्युत् प्राधिकरणले यसअघि जलविद्युत् आयोजना निर्माणमा वित्तीय स्रोत जुटाउन ऊर्जा बन्ड जारी गर्ने अनुमतिका लागि ऊर्जा, जलस्रोत तथा सिँचाइ मन्त्रालयमा प्रस्ताव पठाएको थियो । सोही प्रस्ताव अनुसार मन्त्रालयले बन्ड जारीको स्वीकृति दिन मन्त्रीपरिषद्मा प्रस्ताव पेस गरेको ऊर्जा सचिव चिरञ्जीवी चटौतले जानकारी दिनुभयो । “अब आयोजना निर्माणका लागि नेपाल विद्युत् प्राधिकरणले वित्त व्यवस्थापनका लागि एउटा महत्वपूर्ण स्रोत प्रयोग गर्न पाउने भएको छ,” उहाँले भन्नुभयो, “लागत प्रभावी र आवश्यक आयोजनामा प्राधिकरणले यो उपकरणमार्फत रकम प्राप्त गर्न सक्ने छ ।”नेपाल विद्युत् प्राधिकरणले यो उपकरणमार्फत चार वटा जलविद्युत् आयोजना निर्माणमा ऋण प्राप्त गर्ने तयारी छ । प्राधिकरणका कार्यकारी निर्देशक मनोज सिलवालका अनुसार प्राधिकरणले सहायक कम्पनीमार्फत निर्माण गर्न लागेको अप्पर अरुण, तामाकोशी पाँचौँ, मोदी र चैनपुर सेती जलविद्युत् आयोजना निर्माणका लागि ऋणपत्र जारी गर्ने छ ।एक हजार ६३.३६ मेगावाट क्षमताको अर्धजलाशययुक्त अप्पर अरुण जलविद्युत् आयोजना सङ्खुवासभाको भोटखोला गाउँपालिका क्षेत्रमा निर्माण गर्न पहुँच मार्ग तथा अन्य पूर्वाधार निर्माण भइरहेको छ । दोलखाको बिगु र गौरीशङ्कर क्षेत्रमा निर्माण प्रस्ताव गरिएको ९९.८ मेगावाटको तामाकोशी पाँचौँ आयोजना प्राधिकरणकै सहायक कम्पनी तामाकोशी जलविद्युत् कम्पनीले निर्माण गर्न लागेको आयोजना हो । १४ मेगावाटको मोदीखोला जलविद्युत् आयोजना पर्वतमा प्रस्तावित छ । सुदूरपश्चिमको रूपान्तरणकारी आयोजनाका रूपमा बझाङमा बन्न लागेको चैनपुर सेती जलविद्युत् आयोजना २१० मेगावाट क्षमताको छ । यो आयोजनाको पनि अडिट टनेल, पहुँच मार्गलगायतको पूर्वाधार निर्माण भइरहेको छ ।",
      "link": "https://gorkhapatraonline.com/news/174797",
      "image": "https://gorkhapatraonline.com/storage/media/308166/conversions/5f-original-thumb.jpg"
    },
    {
      "slug": "174796",
      "title": "बङ्गलादेशमा गोलभेँडा निर्यात",
      "timestamp": 1760054400000,
      "source": "gp",
      "content": "गोलभेँडाको मूल्यमा बारम्बार उतारचढाव भइरहन्छ । साउनको अन्त्यतिर पनि यस्तै भयो । प्रतिक्रेट दुई हजार रुपियाँमा बेचेको गोलभेँडा प्रतिक्रेट पाँच सय रुपियाँमा पनि बिक्न गाह्रो भएपछि प्लास्टिक घरभित्र गोलभेँडा खेती गरेका अग्रणी किसानको समूहले दक्षिण एसियामा तरकारीको बजारबारे अध्ययन ग¥यो । अध्ययनले बङ्गलादेशमा गोलभेँडा बेच्न सकिने देखायो ।",
      "longContent": "काठमाडौँ, असोज २४ गते । गोलभेँडाको मूल्यमा बारम्बार उतारचढाव भइरहन्छ । साउनको अन्त्यतिर पनि यस्तै भयो । प्रतिक्रेट दुई हजार रुपियाँमा बेचेको गोलभेँडा प्रतिक्रेट पाँच सय रुपियाँमा पनि बिक्न गाह्रो भएपछि प्लास्टिक घरभित्र गोलभेँडा खेती गरेका अग्रणी किसानको समूहले दक्षिण एसियामा तरकारीको बजारबारे अध्ययन ग¥यो । अध्ययनले बङ्गलादेशमा गोलभेँडा बेच्न सकिने देखायो । त्यसपछि त्यहाँका व्यापारीसँगको समन्वयमा नेपाली गोलभेँडाको बङ्गलादेशसम्मको यात्रा तय भयो । पहिलो पटक भएको यात्रा जोखिमपूर्ण थियो । स्थानीय बजारमा सीमित रहेका किसानले आफ्नो उत्पादन अन्तर्राष्ट्रिय बजारसम्म पु¥याउँदै थिए । प्लास्टिक घरभित्रका बोटबाट टिपेका गोलभेँडा हेर्दै खाऊँ खाऊँ लाग्ने थिए । तीन दिनपछि बङ्गलादेश पुगेको नेपालको गोलभेँडा गुणस्तरमा भने निकै कमी आएछ । ढुवानीबाहेक नै नेपाली किसानले प्रतिक्रेट एक हजार रुपियाँ पाए तर त्यसबाट उनीहरू सन्तुष्ट भएनन् । नेपाली गोलभेँडाको बङ्गलादेशसम्मको यात्राको समन्वय गर्ने प्रमुख व्यक्ति महेश्वर बन्जारा हुनुहुन्थ्यो । सरकारसँगको सहकार्य हुने हो भने भारत, श्रीलङ्का र बङ्गलादेशमा नेपाली तरकारीले बजार पाउने आधार तय भएको उहाँको अनुभव छ । “बजारको समस्या देखिएन, राम्रोसँग ढुवानी गर्न मिल्ने सवारीसाधनको अभाव देखियो,” उहाँले भन्नुभयो । ढुवानीको साधन र निर्यात व्यवस्थापन सरकारले सहजीकरण गरिदिने हो भने नेपाली तरकारी अन्तर्राष्ट्रिय बजारसम्म लैजान सकिने उहाँले बताउनुभयो । “एकै पटक ठुलो परिमाणमा गोलभेँडा लिएर बङ्गलादेश पुग्दा गुणस्तर कम हुने रहेछ,” उहाँले उल्लेख गर्नुभयो । ढुवानीका लागि ‘कुलिङ सिस्टम’ भएको भ्यान हुने हो भने अन्तर्राष्ट्रिय बजारमा नेपाली उत्पादनले राम्रो मूल्य पाउने उहाँले उल्लेख गर्नुभयो । “काठमाडौँबाट बङ्गलादेश गोलभेँडा पठाउन तीन दिन लाग्ने रहेछ,” उहाँले भन्नुभयो, “सामान्य ढुवानी गर्ने गाडीमा लिएर जाँदा गुणस्तर कायम भएन, नियमित रूपमा पठाउन सकेनौँ ।” लामो समयदेखि प्लास्टिकको घरभित्र तरकारी खेतीमा आबद्ध श्याम तिमल्सिनाले भन्नुभयो, “बङ्गलादेशसम्म ताजा गोलभेँडा लिएर गएको प्रयास पूर्ण रूपमा सफल भएन तथापि अन्तर्राष्ट्रिय बजारमा नेपाली उत्पादन बिक्री गर्न सकिन्छ ।” लामो ढुवानीकै कारण सोचेको जस्तो गुणस्तर काम हुन नसक्दा निरन्तर निर्यात गर्न नसकिएको उहाँले बताउनुभयो । नेपालमा उत्पादन हुने समयमा बङ्गलादेशमा उत्पादन कम हुने भएकाले सो मौका छोपेर धेरै मूल्य पाउने उहाँले बताउनुभयो । अझ नेपालको पहाडी भूभागमा चिसो मौसममा फलेको गोलभेँडा त्यहाँका उपभोक्ताले औधी मन पराएको उहाँले बताउनुभयो । नेपाली बजारमा भन्दा बङ्गलादेशमा गोलभेँडाको मूल्य धेरै पाइने अनुभव उहाँको छ । “नेपालमा एक क्रेट गोलभेँडाको मूल्य पाँच सय रुपियाँ हुँदा ढुवानीबाहेक नै बङ्गलादेशमा एक हजार रुपियाँसम्म बिक्री हुने रहेछ,” उहाँले थप्नुभयो, “सरकारले ढुवानीका लागि अत्याधुनिक साधनको व्यवस्थापन गर्ने हो भने तरकारी आयात मात्रै नभएर निर्यातको राम्रो सम्भावना खोल्ने छ ।”वर्षा, चिसो हावा र तापक्रम नियन्त्रण हुने हुँदा प्रतिकूल मौसममा पनि तरकारी खेती गर्न सकिने भएकाले किसानको आकर्षण प्लास्टिक घरभित्रको खेतीमा पर्न थालेको छ । त्यसलाई निर्यातसम्म अघि बढाउन सरकारी निकायले समन्वय र नेतृत्वको भूमिका खेल्न उहाँले अनुरोध गर्नुभयो । तरकारीको भाउबारे जानकारी हुने र ढुवानीका लागि अत्याधुनिक सवारीसाधनको व्यवस्थापन गरिदिने हो भने प्लास्टिक घरभित्र उत्पादन भएको तरकारी बङ्गलादेशसम्म पु¥याउन सकिने तरकारी किसान इन्दु श्रेष्ठले भन्नुभयो । गाउँघरमा पाइने बाँसको भाटा र स्थानीय बजारमा पाइने प्लास्टिकको प्रयोग गरी प्लास्टिक घर/टनेल बनाउन सकिन्छ । त्यसतर्फ धेरै ठाउँका किसान आकर्षित भए पनि बजार अभाव भएको गुनासो कायम छ ।",
      "link": "https://gorkhapatraonline.com/news/174796",
      "image": "https://gorkhapatraonline.com/storage/media/308165/conversions/129-original-thumb.jpg"
    },
    {
      "slug": "174701",
      "title": "सुनको मूल्य निरन्तर अकासिँदो",
      "timestamp": 1759968000000,
      "source": "gp",
      "content": "अन्तर्राष्ट्रिय बजारमा सुनको मूल्यमा वृद्धि भएसँगै त्यसको प्रभाव स्थानीय बजारमा पनि परेको छ । बुधबारको तुलनामा आज एक तोला सुन रु एक हजार २०० ले महँगो भएको छ ।",
      "longContent": "काठमाडौँ, असोज  २३ गते ।  अन्तर्राष्ट्रिय बजारमा सुनको मूल्यमा वृद्धि भएसँगै त्यसको प्रभाव स्थानीय बजारमा पनि परेको छ । बुधबारको तुलनामा आज एक तोला सुन रु. एक हजार २०० ले महँगो भएको छ । नेपाल सुनचाँदी व्यवसायी महासङ्घका अनुसार बुधबार रु. दुई लाख ३८ हजारमा कारोबार भएको एक तोला सुनको मोल आज रु. एक हजार २०० ले बढेर रु. दुई लाख ३९ हजार २०० कायम भएको छ । चाँदीको मूल्य पनि बढेको छ । बुधबार एक तोला चाँदी रु. दुई हजार ९५५ मा खरिदबिक्री भएकामा आज त्यति नै परिमाणको चाँदी रु. तीन हजार २५ मा क्रयविक्रय भइरहेको महासङ्घले जनाएको छ ।  अन्तर्राष्ट्रिय बजारमा आज एक औँस सुन चार हजार ५५ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/174701",
      "image": "https://gorkhapatraonline.com/storage/media/307956/conversions/gold1616-original-thumb.jpg"
    },
    {
      "slug": "174674",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1759968000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, असोज २३ गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु २६, गोलभेँडा सानो (टनेल) प्रतिकिलो रु ४३, गोलभेँडा सानो (भारतीय) प्रतिकिलो रु २५, आलु रातो प्रतिकिलो रु ५४, आलु रातो (भारतीय) प्रतिकिलो रु ३८, आलु रातो (मुडे) प्रतिकिलो रु ४८, आलु सेतो प्रतिकेजी रु ४०, प्याज सुकेको (भारतीय) प्रतिकिलो रु ३७ रहेको छ । यस्तै, गाजर (लोकल) प्रतिकिलो रु ११०, गाजर (तराई) प्रतिकिलो रु ९५, लोकल बन्दा प्रतिकिलो रु ७०, बन्दा तराई प्रतिकिलो रु ५५, काउली स्थानीय प्रतिकिलो रु ६०, काउली तराई प्रतिकिलो रु ५०, रातो मूला प्रतिकेजी रु ६५, सेतो मूला (लोकल) प्रतिकिलो रु ४५, सेतो मूला (हाइब्रिड) प्रतिकिलो रु ५५, भन्टा लाम्चो प्रतिकिलो रु ३५, भन्टा डल्लो प्रतिकिलो रु ४५, तने बोडी प्रतिकिलो रु १२०, मकै बोडी प्रतिकिलो रु ७० मटरकोसा प्रतिकिलो रु २२० कायम भएको छ । यसैगरी, घिउ सिमी (लोकल) प्रतिकिलो रु १२०, घिउ सिमी (हाइब्रिड) प्रतिकिलो रु १००, घिउ सिमी (राजमा) प्रतिकिलो रु २२०, टाटे सिमी प्रतिकेजी रु ६०, भटमास कोसा प्रतिकिलो रु ८५, तीतो करेला प्रतिकिलो रु ५०, लौका प्रतिकिलो रु ६०, परबर (लोकल) प्रतिकिलो रु ७०, परबर (तराई) प्रतिकिलो रु ७०, चिचिण्डो प्रतिकिलो रु ४०, घिरौँला प्रतिकिलो रु ५०, फर्सी पाकेको प्रतिकिलो रु ७०, हरियो फर्सी (लाम्चो) प्रतिकिलो रु ७० हरियो फर्सी (डल्लो) प्रतिकिलो रु ४०, सलगम प्रतिकिलो रु ९०, सखरखण्ड प्रतिकिलो ८० रु बरेला प्रतिकिलो रु १२० कायम गरिएको छ । पिँडालु प्रतिकिलो रु ८०, स्कूस प्रतिकिलो रु १५, रायोसाग प्रतिकिलो रु १२०, पालुङ्गो साग प्रतिकेजी रु ११०, चमसुर प्रतिकेजी रु १५०, तोरीको साग प्रतिकिलो रु ८०, हरियो प्याज प्रतिकिलो रु ८०, च्याउ (कन्य) प्रतिकिलो रु १९०, च्याउ (डल्ले) प्रतिकिलो रु ३००, कुरिलो प्रतिकिलो रु ४५०, निगुरो प्रतिकिलो रु ८० निर्धारण गरिएको छ ।ब्रोकाउली प्रतिकिलो रु १८०, चुकुन्दर प्रतिकिलो रु ७०, रातो बन्दा प्रतिकिलो रु १८०, जिरीको साग प्रतिकिलो रु १८०, सेलरी प्रतिकिलो रु ३००, सौफको साग प्रतिकिलो रु १४०, पुदिना प्रतिकिलो रु ६००, गन्टे प्रतिकिलो रु ७०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १४० र गुन्द्रुक प्रतिकिलो रु ३०० तोकिएको छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १४५, कागती प्रतिकिलो रु १५०, अनार प्रतिकिलो रु ३५०, सुन्तला (भारतीय) प्रतिकिलो रु १५०, तरबुजा हरियो प्रतिकिलो रु ७०, मौसम प्रतिकिलो रु १८०, जुनार प्रतिकिलो रु २५०, भुइँकटहर प्रतिगोटा रु १६०, काँक्रो (लोकल) प्रतिकिलो रु ८०, काँक्रो (हाइब्रिड) प्रतिकिलो रु ४०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २४०, मेवा (नेपाली) प्रतिकिलो रु ५५, मेवा (भारतीय) प्रतिकिलो रु १००, अम्बा प्रतिकिलो रु १०० र लप्सी प्रतिकिलो रु ६५, किबी प्रतिकिलो रु ३००, सरिफा प्रतिकिलो रु १२० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ८५, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ६०, खुर्सानी हरियो (बुलेट) प्रतिकिलो रु ६०, खुर्सानी हरियो (माछे) प्रतिकिलो रु ११०, खुर्सानी हरियो (अकबरे) प्रतिकिलो रु १५०, भेडे खुर्सानी प्रतिकिलो रु १२०, हरियो धनियाँ प्रतिकिलो रु ११०, हरियो लसुन प्रतिकिलो रु १६०, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २३०, रूख टमाटर प्रतिकिलो रु २०० राजा च्याउ प्रतिकिलो रु ३००, सिताके च्याउ प्रतिकिलो रु १००० निर्धारण गरिएको छ । रासस",
      "link": "https://gorkhapatraonline.com/news/174674",
      "image": "https://gorkhapatraonline.com/storage/media/307906/conversions/adrhs-original-thumb.jpg"
    },
    {
      "slug": "174655",
      "title": "जर्मनीले पौने सात अर्बको सहयोग गर्ने",
      "timestamp": 1759968000000,
      "source": "gp",
      "content": "नेपालको विद्युत् पूर्वाधार स्तरोन्नति र स्वास्थ्य, कृषि, सुशासन तथा समावेशी विकासको क्षेत्रमा जर्मन सरकारले चार करोड १० लाख युरो (करिब छ अर्ब ७६ करोड रुपियाँ) सहायता प्रदान गर्ने भएको छ । यसका लागि वित्तीय र प्राविधिक सहयोगसम्बन्धी दुई सम्झौतामा बुधबार हस्ताक्षर भएको छ ।",
      "longContent": "सम्झौतामा हस्ताक्षरगोरखापत्र समाचारदाताकाठमाडौँ, असोज २३ गते । नेपालको विद्युत् पूर्वाधार स्तरोन्नति र स्वास्थ्य, कृषि, सुशासन तथा समावेशी विकासको क्षेत्रमा जर्मन सरकारले चार करोड १० लाख युरो (करिब छ अर्ब ७६ करोड रुपियाँ) सहायता प्रदान गर्ने भएको छ । यसका लागि वित्तीय र प्राविधिक सहयोगसम्बन्धी दुई सम्झौतामा बुधबार हस्ताक्षर भएको छ ।नेपालको ऊर्जा, स्वास्थ्य, कृषि, सुशासन तथा समावेशी विकासका प्राथमिकतालाई सहायता गर्ने गरी सम्झौता भएको अर्थ मन्त्रालयले जनाएको छ । सम्झौतापत्रमा नेपाल सरकारका तर्फबाट अर्थ मन्त्रालयका सहसचिव धनिराम शर्मा र जर्मन सरकारका तर्फबाट काठमाडौँस्थित नेपालका लागि सङ्घीय गणतन्त्र जर्मनीका राजदूत उडो भोल्जले हस्ताक्षर गर्नुभयो । वित्तीय सहयोग सम्झौता अन्तर्गत जर्मन सरकारले विद्युत् वितरण सबलीकरण परियोजनाका लागि दुई करोड युरोसम्मको सहायता प्रतिबद्धता जनाएको छ । “सो परियोजना नेपालको विद्युत् वितरण प्रणालीको स्तरोन्नति र सुदृढीकरणमा केन्द्रित हुने छ,” अर्थ मन्त्रालयले जारी गरेको विज्ञप्तिमा भनिएको छ, “नेपाल विद्युत् प्राधिकरणमार्फत कार्यान्वयन हुने यस परियोजनाले देशभर भरपर्दो र प्रभावकारी विद्युत् सेवा सुनिश्चित गर्ने छ ।” पाँच वर्षभित्र सम्पन्न हुने यस कार्यका लागि नेपाल विद्युत् प्राधिकरण र जर्मन विकास बैङ्कबिच कार्यान्वयन सम्झौता पनि हुने जनाइएको छ ।  प्राविधिक सहयोग अन्तर्गत दुई करोड १० करोड युरोसम्मको अनुमानित प्रतिबद्धतासहित जर्मनीले लैङ्गिक समानता तथा सामाजिक समावेशी रणनीतिका लागि स्वास्थ्य प्रणालीमा गुणस्तरीय पूर्वाधारलाई थप स्तरीय बनाइने उल्लेख छ । त्यस्तै कृषि तथा निजी क्षेत्र विकासमा, समावेशी र जलवायु उत्थानशील आर्थिक विकासलाई प्रवर्धन गर्ने ग्रेप कार्यक्रमलाई पनि यसमा समावेश गरिएको छ । त्यस्तै दिगो विकासमा योगदान पु¥याउने गरी सुशासन, राजस्व क्षेत्र सुधारमा आधारित परियोजना अघि बढाइने अर्थ मन्त्रालयले जनाएको छ । यस प्राविधिक सहायता सम्झौताको कार्यान्वयनसमेत पाँच वर्षभित्र अर्थात् ६ सेप्टेम्बर २०२९ सम्म सम्पन्न हुने उल्लेख गरिएको छ ।अर्थ मन्त्रालयका सहसचिव धनीराम शर्माले जर्मनीको निरन्तर सहयोगप्रति आभार व्यक्त गर्दै यी सम्झौताले नेपाल–जर्मनी सम्बन्धको प्रगाढता र स्थायित्वलाई प्रतिविम्बित गर्ने र समावेशी तथा दिगो विकासप्रतिको साझा प्रतिबद्धता दर्साउने बताउनुभयो । उहाँले जर्मन सरकार तथा जर्मन जनतालाई नेपालको सामाजिक तथा आर्थिक विकासमा पु¥याएको दीर्घकालीन सहकार्य र महत्वपूर्ण योगदानप्रति हार्दिक धन्यवाद व्यक्त गर्नुभयो । नेपालका लागि सङ्घीय गणतन्त्र जर्मनीका राजदूत उडो भोल्जले यो नयाँ प्रतिबद्धताले ऊर्जा, दिगो आर्थिक विकास र स्वास्थ्य क्षेत्रमा नेपाल र नेपाली जनतासँगको सहकार्यलाई अझ प्रगाढ बनाएको बताउनुभयो ।",
      "link": "https://gorkhapatraonline.com/news/174655",
      "image": "https://gorkhapatraonline.com/storage/media/307912/conversions/234-original-thumb.jpg"
    },
    {
      "slug": "174654",
      "title": "अन्तर्राष्ट्रिय बजारमै सुनको भाउमा नयाँ रेकर्ड",
      "timestamp": 1759968000000,
      "source": "gp",
      "content": "अमेरिकी ब्याजदर कटौतीको अपेक्षा र सरकारको आंशिक सटडाउनको चिन्ताबिच लगानीकर्ता सुरक्षित स्थानतर्फ लागेपछि बुधबार सुनको मूल्यले इतिहासमै पहिलो पटक प्रतिऔँस चार हजार डलर पार गरेको छ ।",
      "longContent": "हङकङ, असोज २३ गते । अमेरिकी ब्याजदर कटौतीको अपेक्षा र सरकारको आंशिक सटडाउनको चिन्ताबिच लगानीकर्ता सुरक्षित स्थानतर्फ लागेपछि बुधबार सुनको मूल्यले इतिहासमै पहिलो पटक प्रतिऔँस चार हजार डलर पार गरेको छ ।टेक कम्पनीको तीव्र उकालो रेकर्डमा पुगेपछि अब ती बजार अत्यधिक मूल्याङ्कनमा पुगेको चिन्तासँगै सुनमा लगानी बढेको हो । वर्षभरि व्यापारी विश्वव्यापी आर्थिक अनिश्चित, अमेरिकी राष्ट्रपति डोनाल्ड ट्रम्पको व्यापार नीति र भूराजनीतिक तनावबिच सुनमा निर्भर रहँदै आएका छन् । परिणामस्वरूप सुनको मूल्य यस वर्ष मात्र ५० प्रतिशतभन्दा बढीले बढिसकेको छ । फ्रान्समा प्रधानमन्त्रीको राजीनामा र राष्ट्रपति इमानुएल म्याक्रोनमाथिको राजनीतिक दबाबले पनि सुनलाई थप आकर्षक बनाएको थियो । लामो समयदेखि अस्थिरताका समयमा सुरक्षित सम्पत्ति मानिँदै आएको सुन बुधबार प्रतिऔँस चार हजार ३७.१० डलरसम्म पुगेको छ । यससँगै चाँदी पनि आफ्नै रेकर्ड नजिक पुगेको छ । अमेरिकी सरकारका केही विभाग बन्द हुँदा लगानीकर्तामा अनिश्चितता बढेको छ । यसले विशेषतः रोजगारीसम्बन्धी प्रमुख आर्थिक तथ्याङ्क स्थगित गरेको छ र अमेरिकी केन्द्रीय बैङ्क (फेडरल रिजर्भ) लाई ब्याजदरसम्बन्धी निर्णयमा अन्योलमा पारेको छ ।नेसनल अस्ट्रेलिया बैङ्कका अर्थ विश्लेषक टेलर न्युजेन्टले भन्नुभयो, “सुनको तीव्र वृद्धि एक्सचेन्ज–ट्रेडेड फन्डको बढ्दो आगमन, चीनको बलियो माग र विश्वका केन्द्रीय बैङ्कको खरिदले समर्थन गरेको हो । राजनीतिक, आर्थिक र मुद्रास्फीति अनिश्चिततामा सुन सधैँ लाभमा रहन्छ ।”त्यस्तै पेपर स्टोनका क्रिस वेस्टनले लेख्नुभएको छ, “विश्वका कोष र रिजर्भ प्रबन्धकले वित्तीय अस्थिरता, मुद्रा अवमूल्यन र अनपेक्षित सरकारी नीतिबाट जोगिन हेज खोजिरहेका छन् । सुन त्यसको केन्द्रमा छ ।”यसबिच एसियाली बजारमा भने कमजोरी देखिएको छ । कृत्रिम बुद्धिमत्तामा (एआई) लगानीबारे प्रश्न उठेपछि धातु बजार बलियो रहे पनि इक्विटी बजारमा गिरावट आएको छ । एनभिडिया ४० खर्ब डलर मूल्याङ्कनमा शीर्ष स्थानमा रहे पनि ओरेकलको क्लाउड कम्प्युटिङ नाफा अपेक्षाभन्दा कमजोर रहँदा विश्व बजारमा असर प¥यो ।एसपिआई एसेट म्यानेजमेन्टका स्टिफन इन्सले भन्नुभयो, “पूर्णताका लागि मूल्याङ्कन भएको बजारमा नगद प्रवाहमा सानो ढिलाइ पनि अन्तिम कल जस्तै लाग्छ । व्यापारीले स्पष्टीकरणको प्रतीक्षा गरेनन्, उनीहरूले आफ्नो स्थिति घटाउन थाले । ओरेकलको परिणामले पार्टी समाप्त गरेन तर निश्चित रूपमा मौन बनायो ।”एसियाली बजारमा टेक कम्पनीहरूमा बिक्री बढ्यो । हङकङमा अलिबाबा र जेडिडटकम, ताइपेईमा टिएसएमसी र टोकियोमा रेनेसास तीव्र रूपमा घटे । हङकङ र ताइपेई बजार सबैभन्दा बढी प्रभावित भए भने सिड्नी, मुम्बई र सिङ्गापुरमा पनि गिरावट देखियो ।टोकियोमा सत्तारूढ पार्टीका नेतामा व्यापारमैत्री रूढीवादी साने ताकाइचीको विजयसँगै उकालो गएको बजार बुधबार केही कमजोर भयो । लगानीकर्ता थप मौद्रिक सहजता र प्रोत्साहन योजनाको प्रतीक्षा गरिरहेका छन् । यसैबिच लन्डन, पेरिस र फ्रेङ्कफर्टमा बजार स्थिर देखिए भने वेलिङ्टन, मनिला, बैङ्कक र जकार्तामा सन्तुलित कारोबार भइरहेको थियो ।",
      "link": "https://gorkhapatraonline.com/news/174654",
      "image": "https://gorkhapatraonline.com/storage/media/307885/conversions/gold-shop-1-original-thumb.jpg"
    },
    {
      "slug": "174652",
      "title": "प्रत्येक सहिद परिवारलाई चौधरी समूहले रोजगारी दिने",
      "timestamp": 1759968000000,
      "source": "gp",
      "content": "व्यावसायिक घराना चौधरी समूह (सिजी ग्रुप) ले जेनजी आन्दोलनका क्रममा सहादत प्राप्त गरेका प्रत्येक सहिद परिवारका एक जनालाई रोजगारी दिने घोषणा गरेको छ ।  गु्रपका प्रबन्ध निर्देशक निर्वाण चौधरीले बुधबार सामाजिक सञ्जालमा एक वक्तव्य जारी गर्दै यस्तो घोषणा गर्नुभएको हो ।",
      "longContent": "गोरखापत्र समाचारदाताकाठमाडौँ, असोज २३ गते । व्यावसायिक घराना चौधरी समूह (सिजी ग्रुप) ले जेनजी आन्दोलनका क्रममा सहादत प्राप्त गरेका प्रत्येक सहिद परिवारका एक जनालाई रोजगारी दिने घोषणा गरेको छ ।  गु्रपका प्रबन्ध निर्देशक निर्वाण चौधरीले बुधबार सामाजिक सञ्जालमा एक वक्तव्य जारी गर्दै यस्तो घोषणा गर्नुभएको हो ।  उहाँले आन्दोलनका सहिदप्रति उच्च सम्मान व्यक्त गर्दै आन्दोलनका प्रत्येक सहिद परिवारका एक सदस्यलाई रोजगारी प्रदान गर्ने जानकारी गराउनुभएको हो । “आन्दोलनका सहिदप्रति चौधरी ग्रुपका तर्फबाट हार्दिक श्रद्धाञ्जली एवं परिवारजनप्रति गहिरो समवेदनाका साथ उच्च सम्मान व्यक्त गर्दछौँ,” उहाँले लेख्नुभएको छ, “यो केवल हाम्रो वाचा मात्र होइन, हाम्रो गहिरो कर्तव्य र श्रद्धा हो ।”उक्त आन्दोलनका क्रममा हाम्रो निजी निवास, कार्यालय, सोरुम र कारखानामा भएको ठुलो क्षति र विध्वंस भएको थियो । यो क्षतिले आफूहरूलाई गहिरो पीडा दिएको भए पनि पीडादायी घडीमा पनि दृढ आत्मविश्वाससाथ पुनर्निर्माणको यात्रामा अघि बढेको बताउनुभएको छ ।  “हामीसँगै उभिने छौँ, पुनर्निर्माण गर्ने छौँ, आशा, सहानुभूति र सम्मानसहित यो देशको सुन्दर र उज्ज्वल भविष्य निर्माण गर्ने छौँ,” चौधरीले भन्नुभएको छ ।रोजगारी प्रदान गर्ने कार्यका लागि गु्रपको टिमले सम्पूर्ण सहिद परिवारलाई सम्पर्क गर्दै गरेको र यसका लागि कम्पनीका संस्थागत सञ्चार विभाग प्रमुखसँग पनि सम्पर्कमा आउन अनुरोध गर्नुभएको छ । गत भदौ २३ र २४ गते भएको आन्दोलनका क्रममा चौधरी निवासमा तोडफोड भएको थियो । त्यस्तै चौधरी समूहको सतुङ्गलस्थित सिजी पार्कमा तोडफोड लुटपाट तथा आगजनी गरी ध्वस्त पारिएको थियो । त्यस्तै ग्रुप अन्तर्गतको थापाथलीस्थित सिजी अटोको सोरुममा पनि आगजनी भएको थियो । यस्तो क्षति भए पनि समूहले आफ्नो व्यवसायलाई बलियो रूपमा पुनस्र्थापित गर्न लागिरहेको जनाएको छ । जेनजी आन्दोलनका क्रममा सरकारले घोषणा गरेका सहिदका परिवारका प्रस्तावित सदस्यको योग्यता र क्षमताका आधारमा रोजगारी प्रदान गरिने सञ्चार विभाग प्रमुख मधुसूदन पौडेलले जानकारी दिनुभयो । “घोषित सहिदका परिवार सदस्यको योग्यता क्षमताका आधारमा उच्चतम तहसम्मै हामी रोजगारी दिने हाम्रो तयारी छ,” उहाँले भन्नुभयो,“ हाम्रो प्रधान कार्यालय तथा मातहतका विभिन्न औद्योगिक तथा व्यावसायिक प्रतिष्ठानमा हामीले ससम्मान रोजगारीमा आबद्ध गर्ने छौँ ।”",
      "link": "https://gorkhapatraonline.com/news/174652",
      "image": "https://gorkhapatraonline.com/storage/media/307897/conversions/nirwana-chaudhary-original-thumb.jpg"
    },
    {
      "slug": "174649",
      "title": "जर्मनी पुग्छ तोरीपानीको टिमुर",
      "timestamp": 1759968000000,
      "source": "gp",
      "content": "म्याग्दीको एक गाउँमा फलेको टिमुर युरोपको भान्सासम्म पुग्छ । सुरुमा कोसेलीका रूपमा विभिन्न देशमा पुग्ने गरेको टिमुर अहिले व्यावसायिक रूपमा नै जर्मनीमा निर्यात हुने गरेको छ ।",
      "longContent": "बेनी समाचारदाता  बेनी (म्याग्दी), असोज २३ गते । म्याग्दीको एक गाउँमा फलेको टिमुर युरोपको भान्सासम्म पुग्छ । सुरुमा कोसेलीका रूपमा विभिन्न देशमा पुग्ने गरेको टिमुर अहिले व्यावसायिक रूपमा नै जर्मनीमा निर्यात हुने गरेको छ । मुखमा राख्दा रमरम गर्ने स्वाद भएको मसलेदार टिमुर तरकारी, दाल र अचार तथा जडीबुटीका रूपमा प्रयोग हुन्छ । म्याग्दीमा उत्पादन भएको टिमुर राम्रो गुणस्तरको भएकाले विदेशसम्मबाट माग आउने गरेको टिमुर उत्पादक किसानको भनाइ छ । बेनी नगरपालिका–९, तोरीपानीमा उत्पादन भएको टिमुर तीन वर्षदेखि युरोपेली मुलुक जर्मनी पुग्ने गरेको छ । यहाँ उत्पादन भएको टिमुरको स्वाद जर्मन नागरिकले मन पराउन थालेपछि व्यावसायिक रूपमा नै निर्यात हुन थालेको तोरीपानीका टिमुर उत्पादक कृषक इवगिरी सन्न्यासीले बताउनुभयो । उहाँले भन्नुभयो, “सुरुमा कोसेलीका रूपमा पठाउने गरेका थियौँ । पछि त्यहाँका नागरिकले यहाँको टिमुरको स्वाद मन पराउन थालेपछि तीन वर्षदेखि व्यावसायिक रूपमा निर्यात गर्न थालेका छौँ ।”टिमुर बिक्री गरेर थोरै पैसा हात लाग्ने गरे पनि आफूले फलाएको टिमुर विदेश पुग्दा गौरवको अनुभूति हुने उहाँले बताउनुभयो । उहाँले भन्नुभयो, “मैले उत्पादन गरेको टिमुर दुई वर्षअघि एक मुरी र गत वर्ष दुई मुरी जर्मनी निर्यात गरेको थिएँ । यो वर्ष पनि टिमुरको माग आएको छ ।” काठमाडौँमा रहेको इको हिमालको सहयोगमार्फत टिमुर जर्मनी निर्यात हुने गरेको हो । प्रतिकेजी तीन हजार पाँच सय रुपियाँका दरले बिक्री हुने गरेको उहाँले बताउनुभयो । विभिन्न व्यापारी र समूहले यहाँबाट काठमाडौँ पु¥याएको टिमुर विदेशका अन्य मुलुकमा समेत निर्यात गर्ने गरेका छन् । टिमुर बिक्री गरेर तोरीपानीका किसानको घरखर्च राम्रोसँग चलेको सन्न्यासीले बताउनुभयो । पाखोबारीमा प्राकृतिक रूपमा उम्रिएको टिमुरको बोटबाट राम्रो आम्दानी हुन थालेपछि यहाँका किसानले बिरुवा नै उत्पादन गरेर टिमुर खेती गर्न थालेका छन् । अघिल्लो वर्षभन्दा यस वर्ष टिमुर राम्रो फलेको स्थानीय सोविता परियारले बताउनुभयो । यतिखेर टिमुरको बोट फल पाकेर राताम्मे भएका छन् । विदेश निर्यात हुन थालेपछि टिमुरको मूल्य पनि बढेको परियारले बताउनुभयो । जर्मनीका साथै काठमाडौँ पुगेको टिमुर बेल्जियम, कोरिया, जापान र तिब्बतमा समेत निर्यात हुने गरेको भुमेसिद्ध टिमुर सञ्जाल घतानका अध्यक्ष सागर बानियाँले बताउनुभयो । खोल्सा, भिरालो जमिन र खाद्यान्न बाली उत्पादन नहुने ठाउँमा गरिएको टिमुर खेती यहाँका किसानका लागि राम्रो आम्दानीको स्रोत भएको उहाँले बताउनुभयो ।अघिल्लो वर्ष ४० देखि ५० मुरी टिमुर उत्पादन भएको उहाँले बताउनुभयो । यो वर्ष करिब एक सय मुरी टिमुर उत्पादन हुने अनुमान गरिएको छ । सञ्जाल अन्तर्गत १९ वटा समूहका करिब एक सय घरधुरी कृषकले टिमुर खेती गरेका छन् । डिभिजन वन कार्यालय म्याग्दीका अनुसार तोरीपानीका साथै नेप्टेचौर, स्यानीखेत, काउलेगौँडा, भगवती, नारच्याङ, वेग, पिप्ले, ताकम, दरबाङ र मुना, आखरबोट, बरन्जा, मुदी टिमुर खेतीका लागि पकेट क्षेत्र हुन । असोज, कात्तिक महिना टिमुर टिप्ने उपयुक्त समय हो ।  म्याग्दीमा टिमुर उत्पादन र बजारीकरणका लागि गैरसरकारी संस्था इको हिमालले सहयोग गरेको छ । टिमुर खेतीको सम्भाव्यता अध्ययन गरी जर्मनीको प्रयोगशालामा परीक्षण गरेर अन्तर्राष्ट्रिय बजारमा पु¥याउन सहयोग गरेको जडीबुटीको खोज तथा अनुसन्धानमा विगत दुई दशकदेखि सक्रिय डिभिजन वन कार्यालय म्याग्दीका वन अधिकृत चन्द्रमणि सापकोटाले बताउनुभयो । उहाँका अनुसार जिल्लाभर १५० किसानले व्यावसायिक टिमुर खेती गरेका छन् । म्याग्दीमा फलेको टिमुरको ल्याब परीक्षण गर्दा राम्रो र गुणस्तरयुक्त भएको उहाँको भनाइ छ । यहाँका किसानले बोटमा राम्रोसँग पकाएर टिप्ने भएकाले स्वाद र गुणस्तरमा अन्यत्रको भन्दा राम्रो हुने उहाँको भनाइ छ । टिमुरको बिरुवा रोपेको एक वर्षदेखि उत्पादन दिन थाले पनि राम्रो तरिकाले उत्पादन गर्न १० वर्ष लाग्ने उहाँले बताउनुभयो । समुद्री सतहबाट एक हजार पाँच सयदेखि दुई हजार दुई सय मिटरको उचाइसम्ममा टिमुर खेती गर्न सकिने उहाँले बताउनुभयो । गत वर्ष डिभिजन वन कार्यालयले करिब २० हजार टिमुरका बिरुवा किसानलाई वितरण गरेको थियो । टिमुर खेतीको विस्तार भएकाले अबको १० देखि १२ वर्षमा म्याग्दीबाट ट्रकमै राखेर ढुवानी गर्न मिल्ने गरी टिमुर उत्पादन हुने अनुमान गरिएको उहाँले बताउनुभयो । जिल्लामा उत्पादन भएको टिमुर युरोपसम्म पुगेपछि कृषक उत्साहित भएकाले प्रत्येक वर्ष टिमुर खेतीको विस्तार हुने क्रम वृद्धि भएको डिभिजन वन अधिकृत सापकोटाको भनाइ छ ।",
      "link": "https://gorkhapatraonline.com/news/174649",
      "image": "https://gorkhapatraonline.com/storage/media/307880/conversions/timur-tipdai-original-thumb.jpg"
    },
    {
      "slug": "174611",
      "title": "पहिलो पटक चार हजार डलर नाघ्यो सुन : लगानीकर्ता सुरक्षित स्थानमा",
      "timestamp": 1759881600000,
      "source": "gp",
      "content": "अमेरिकी ब्याजदर कटौतीको अपेक्षा र सरकारको आंशिक सटडाउनको चिन्ताबिच लगानीकर्ता सुरक्षित स्थानतर्फ लागेपछि बुधवार सुनको मूल्यले इतिहासमै पहिलो पटक चार हजार डलर पार गरेको छ ।",
      "longContent": "हङकङ, असोज २२ गते । अमेरिकी ब्याजदर कटौतीको अपेक्षा र सरकारको आंशिक सटडाउनको चिन्ताबिच लगानीकर्ता सुरक्षित स्थानतर्फ लागेपछि बुधबार सुनको मूल्यले इतिहासमै पहिलो पटक चार हजार डलर पार गरेको छ ।टेक कम्पनीको तीव्र उकालो रेकर्डमा पुगेपछि अब ती बजार अत्यधिक मूल्याङ्कनमा पुगेको चिन्तासँगै सुनमा लगानी बढेको हो । वर्षभरि व्यापारी विश्वव्यापी आर्थिक अनिश्चितता, अमेरिकी राष्ट्रपति डोनाल्ड ट्रम्पको व्यापार नीति र भू-राजनीतिक तनावबिच सुनमा निर्भर रहँदै आएका छन् । परिणाम स्वरूप सुनको मूल्य यस वर्ष मात्र ५० प्रतिशतभन्दा बढीले बढि सकेको छ । फ्रान्समा प्रधानमन्त्रीको राजीनामा र राष्ट्रपति इमानुएल म्याक्रोनमाथिको राजनीतिक दबाबले पनि सुनलाई थप आकर्षक बनाएको थियो । लामो समयदेखि अस्थिरताका समयमा सुरक्षित सम्पत्ति मानिँदै आएको सुन बुधबार चार हजार ३७ दशमलव १० डलरसम्म पुगेको छ । यससँगै चाँदी पनि आफ्नै रेकर्ड नजिक पुगेको छ । अमेरिकी सरकारका केही विभाग बन्द हुँदा लगानीकर्तामा अनिश्चितता बढेको छ । यसले विशेषतः रोजगारी सम्बन्धी प्रमुख आर्थिक तथ्याङ्क स्थगित गरेको छ र अमेरिकी केन्द्रीय बैँक ‘फेडरल रिजर्भ’ लाई ब्याजदरसम्बन्धी निर्णयमा अन्योलमा पारेको छ ।नेसनल अस्ट्रेलिया बैँकका अर्थ विश्लेषक टेलर न्युजेन्टले भन्नुभयो, “सुनको तीव्र वृद्धि एक्सचेन्ज-ट्रेडेड फन्डको बढ्दो आगमन, चीनबाटको बलियो माग र विश्वका केन्द्रीय बैँकको खरिदले समर्थन गरेको हो । राजनीतिक, आर्थिक र मुद्रास्फीति अनिश्चिततामा सुन सधैँ लाभमा रहन्छ ।”\tत्यस्तै पेपरस्टोनका क्रिस वेस्टनले लेख्नुभएके छ, “विश्वका कोष र रिजर्भ प्रबन्धकले वित्तीय अस्थिरता, मुद्रा अवमूल्यन र अनपेक्षित सरकारी नीतिबाट जोगिन हेज खोजिरहेका छन्र- सुन त्यसको केन्द्रमा छ ।”यसबिच, एसियाली बजारमा भने कमजोरी देखिएको छ । कृत्रिम बुद्धिमत्तामा (एआई) लगानीबारे प्रश्न उठेपछि धातु बजार बलियो रहे पनि इक्विटी बजारमा गिरावट आएको छ । एनभिडिया ४० खर्ब डलर मूल्याङ्कनमा शीर्ष स्थानमा रहे पनि ओरेकलको क्लाउड कम्प्युटिङ नाफा अपेक्षाभन्दा कमजोर रहँदा विश्व बजारमा असर पर्‍याे ।एसपिआई एसेट म्यानेजमेन्टका स्टिफन इन्सले भन्नुभयो, “पूर्णताका लागि मूल्याङ्कन भएको बजारमा नगद प्रवाहमा सानो ढिलाइ पनि ‘अन्तिम कल’ जस्तै लाग्छ । व्यापारीले स्पष्टीकरणको प्रतिक्षा गरेनन्, उनीहरूले आफ्नो स्थिति घटाउन थाले । ओरेकलको परिणामले पार्टी समाप्त गरेन, तर निश्चितरूपमा मौन बनायो ।”एसियाली बजारमा टेक कम्पनीहरूमा बिक्री बढ्यो । हङकङमा अलीबाबा र जेडीडटकम, ताइपेईमा टिएसएमसी र टोकियोमा रेनेसास तीव्र रूपमा घटे । हङकङ र ताइपेई बजार सबैभन्दा बढी प्रभावित भए भने सिड्नी, मुम्बई र सिङ्गापुरमा पनि गिरावट देखियो ।टोकियोमा सत्तारूढ पार्टीको नेतामा व्यापार-मैत्री रूढीवादी साने ताकाइचीको विजयसँगै उकालो गएको बजार बुधबार केही कमजोर भयो । लगानीकर्ता थप मौद्रिक सहजता र प्रोत्साहन योजनाको प्रतीक्षा गरिरहेका छन् । यसैबिच, लन्डन, पेरिस र फ्रेङ्कफर्टमा बजार स्थिर देखिए भने वेलिङ्टन, मनिला, बैंकक र जकार्तामा सन्तुलित कारोबार भइरहेको थियो । रासस/एएफपी",
      "link": "https://gorkhapatraonline.com/news/174611",
      "image": "https://gorkhapatraonline.com/storage/media/307824/conversions/gold-original-thumb.jpg"
    },
    {
      "slug": "174566",
      "title": "नलगाड जलविद्युत् आयोजना अलपत्र",
      "timestamp": 1759881600000,
      "source": "gp",
      "content": "यहाँको राष्ट्रिय गौरवको नलगाड जलविद्युत् आयोजना अलपत्र परेको छ । सात वर्षअघि सुरु भएको नलगाड जलविद्युत् आयोजनाको विस्तृत परियोजना प्रतिवेदन (डिपिआर) स्वीकृत भएको दुई वर्ष बिते पनि सरकारले पहल नगरेपछि अलपत्र परेको हो ।",
      "longContent": "खलङ्गा समाचारदाता जाजरकोट, असोज २२ गते । यहाँको राष्ट्रिय गौरवको नलगाड जलविद्युत् आयोजना अलपत्र परेको छ । सात वर्षअघि सुरु भएको नलगाड जलविद्युत् आयोजनाको विस्तृत परियोजना प्रतिवेदन (डिपिआर) स्वीकृत भएको दुई वर्ष बिते पनि सरकारले पहल नगरेपछि अलपत्र परेको हो । जाजरकोटको नलगाड नगरपालिका दल्लीमा भूमिगत गृह, बारेकोट गाउँपालिकाको अँधेरीखोलामा बाँध निर्माण गर्ने डिपिआरमा छ । राष्ट्रिय गौरवको आयोजना सरकारको प्राथमिकतामा नपरेपछि जाजरकोटीलगायत कर्णालीका जनता निराश भएका छन् । डिपिआरको प्रतिवेदन एक वर्षअघि सरकारलाई बुझाए पनि आयोजनाप्रति बेवास्ता गरेका कारण ओझेलमा परेको छ । कर्णाली प्रदेशकै गौरवको आयोजना मुआब्जालगायत बाहिरी काम सम्पन्न भएको छ । नलगाड जलविद्युत् आयोजनाका साइड इन्जिनियर पदम थापाले अफिसियल भवन, ब्यारेक, ड्याम साइड जाने दुई वटा पहुँच मार्गलगायत बाहिरी काम भएको बताउनुभयो । उहाँका अनुसार स्वदेशी लगानीले निर्माण हुन नसक्ने नलगाड जलविद्युत् आयोजना ४१७ मेगावाट विदेशी लगानीबाट निर्माण सम्भव छ । लगानीकर्ता नहुँदा निर्माण अलपत्र परेको छ । आयोजना सम्पन्न गर्न मुआब्जालगायत अधिकांश काम सम्पन्न भए पनि ५५५ वटा घरको ह्रास कट्टी गर्ने कि नगर्ने भन्ने विवादले सरकारले उपलब्ध गराएको रकम खातामै थन्किएको छ । आयोजना निर्माणका लागि एक खर्ब २३ अर्ब लाग्ने अनुमान गरिएको छ । आयोजना सात वर्षभित्र सम्पन्न गर्ने लक्ष्य लिइएको छ । २०७३ सालमा दुई वर्ष सात महिनामा (डिपिआर) सम्पन्न गर्ने गरी अस्ट्रेलियन कम्पनी स्मेक, अस्ट्रेलियनको एमडब्लुएच र नेपालको उदय जेभी विस्तृत अध्ययन बोलपत्र गरेपछि डिपिआरको ठेक्का पाएका थिए । डिपिआरको कामसात वर्षपछि तयार भएको छ । डिपिआर र वातावरणीय प्रभाव मूल्याङ्कन (इआइए) को काम अस्ट्रेलियन कम्पनी स्मेक, अस्ट्रेलियनको एमडब्लुएच र नेपालको उदय जेभीले गरेका छन् । आयोजनाको बाँध बनेपछि ४७४ करोड पानी भण्डारण हुने छ । आयोजनाका अनुसार ५४५ मिटरको चौडाइ, २१० मिटर अग्लो जलाशय, आठ हजार तीन सय मिटर अग्लो भूमिगत सुरुङ निर्माण गरी ४१७ मेगावाट विद्युत् उत्पादन हुने डिपिआरको प्रतिवेदनमा उल्लेख गरिएको छ । आयोजना निर्माण भएपछि पूर्वाधार विकास, ग्रामीण अर्थतन्त्रको विकास, विदेशी मुद्रा आर्जन, पर्यटन, रोजगारी, व्यापार व्यवसायको अवसरमा वृद्धि हुने नलगाड नगरपालिका–५ का केशवप्रसाद शर्माले बताउनुभयो । उहाँका अनुसार सरकारले प्राथमिकतामा नराखेपछि दुई वर्षदेखि आयोजना अलपत्र अवस्थामा छ । जाजरकोटबाट कर्णाली प्रदेश सभाका सदस्य वेदराज सिंहलगायत आयोजनाप्रति चासो राख्ने सरोकारवाला निकायले सरकारसँग कर्णाली प्रदेशकै गौरवको आयोजनालाई अघि बढाइदिन पटक पटक आग्रह गरे पनि सुनुवाइ नहुँदा ओझेलमा परेको छ । पाँच वर्षपछि पूर्वसम्भाव्यताको काम सकिएको, ६५ किलोमिटर जग्गा अधिग्रहणको प्रक्रिया अघि बढाएको आयोजनाका इन्जिनियर थापाले बताउनुभयो । उहाँका अनुसार २०६९ सालमा नलसिंहगाड जलविद्युत् आयोजना विकास समितिको नामले अघि बढेको आयोजना २०७४ सालमा नलगाड जलविद्युत् हाइड्रोपावर कम्पनी भएको छ । प्रधानमन्त्री, ऊर्जामन्त्री र अर्थमन्त्रीको पहल कदमीबाट आयोजनाले गति लिने, कर्णालीका जनताको भाग्य भविष्य सुन्दर बन्ने इन्जिनियर थापाको भनाइ छ ।",
      "link": "https://gorkhapatraonline.com/news/174566",
      "image": "https://gorkhapatraonline.com/storage/media/307695/conversions/Nalgad-pic-original-thumb.jpg"
    },
    {
      "slug": "174536",
      "title": "विद्युत् आपूर्ति चुस्त बनाउन छलफल",
      "timestamp": 1759881600000,
      "source": "gp",
      "content": "बाढीपहिरोपछि देशका विभिन्न ठाउँबाट छिनछिनमा बत्ती जाने गरेको गुनासो आइरहेका बेला ऊर्जा जलस्रोत तथा सिँचाइमन्त्री कुलमान घिसिङले नेपाल विद्युत् प्राधिकरणका कार्यकारी निर्देशकसहितका अधिकारीसँग छलफल गर्नुभएको छ ।",
      "longContent": "गोरखापत्र समाचारदाताकाठमाडौँ, असोज २२ गते ।  बाढीपहिरोपछि देशका विभिन्न ठाउँबाट छिनछिनमा बत्ती जाने गरेको गुनासो आइरहेका बेला ऊर्जा जलस्रोत तथा सिँचाइमन्त्री कुलमान घिसिङले नेपाल विद्युत् प्राधिकरणका कार्यकारी निर्देशकसहितका अधिकारीसँग छलफल गर्नुभएको छ । प्राधिकरणका पूर्वकार्यकारी निर्देशकसमेत रहनुभएका मन्त्री घिसिङले विद्युत् प्रणालीलाई अझ भरपर्दो, गुणस्तरीय, सुरक्षित र आधुनिक बनाउन अल्पकालीन, मध्यकालीन र दीर्घकालीन रूपमा गर्नुपर्ने आवश्यक नीतिगत एवं प्राविधिक सुधारका विषयमा छलफल गर्नुभएको थियो । सोमबार साँझ घिसिङले नेपाल विद्युत् प्राधिकरणमातहतको स्युचाटारस्थित विद्युत् भार प्रेषण केन्द्रको अनुगमन र सोही क्रममा छलफल गर्नुभएको हो । घिसिङले देशभरको विद्युत् उत्पादन, प्रसारण र वितरण प्रणालीको अवस्था, ग्रिड सञ्चालन, विद्युत् माग तथा आपूर्ति व्यवस्थापन, विद्युत् निर्यात, बाढीपहिरोबाट क्षति भएका विद्युत् आयोजनालगायतका विषयमा जानकारी लिनुभएको थियो । बाढीपहिरोले क्षति पु¥याएका संरचनाको मर्मतसम्भार गरी तत्काल विद्युत् सेवा चालु गराउनुपर्ने बताउँदै घिसिङले छिनछिनमा बत्ती जाने गुनासो तत्काल सम्बोधनलाई उच्च प्राथमिकतामा राखी सोहीबमोजिम मातहतका कार्यालयलाई तयारी अवस्थामा राख्न आग्रह गर्नुभयो । उहाँले विद्युत्गृह, प्रसारण लाइन तथा सबस्टेसनलाई पूर्ण क्षमतामा चलाउन, विद्युत् आपूर्तिका लागि महìवपूर्ण मानिएका मस्र्याङ्दी कोरिडोर २२० केभी, हेटौँडा–ढल्केबर चार सय केभी प्रसारण निर्माणमा विशेष ध्यान दिन, आगामी हिउँदयामको विद्युत् व्यवस्थापनमा लाग्न प्राधिकरण व्यवस्थापनलाई आग्रह गर्नुभयो । प्राधिकरणका कार्यकारी निर्देशक मनोज सिलवाल र केन्द्रका निर्देशक चन्दनकुमार घोषले विद्युत् उत्पादन, माग, आपूर्ति, निर्यात, प्रणाली सञ्चालनको अवस्था तथा समस्यालगायतका विषयमा जानकारी गराउनुभएको थियो । कार्यकारी निर्देशक सिलवालले बाढीपहिरोले क्षति पु¥याएका संरचना मर्मत गरी विद्युत् सेवा चालु गराउन टोली तयारी अवस्थामा राखी सोहीबमोजिम काम भइरहेको जानकारी गराउनुभएको थियो ।",
      "link": "https://gorkhapatraonline.com/news/174536",
      "image": "https://gorkhapatraonline.com/storage/media/307663/conversions/kulman-at-ldc-original-thumb.jpg"
    },
    {
      "slug": "174535",
      "title": "सूर्यज्योतिको एक करोड पचास लाख सहयोग",
      "timestamp": 1759881600000,
      "source": "gp",
      "content": "सूर्यज्योति लाइफ इन्स्योरेन्स कम्पनीले भौतिक पूर्वाधार पूनर्निर्माण कोषमा एक करोड ५० लाख रुपियाँ सहयोग गरेको छ । मङ्गलबार कम्पनीका प्रमुख कार्यकारी अधिकृत प्रकाश विक्रम खत्रीले सो रकम बराबरको चेक अर्थमन्त्री रामेश्वर खनाललाई हस्तान्तरण गर्नुभएको हो ।",
      "longContent": "गोरखापत्र समाचारदाताकाठमाडौँ, असोज २२ गते ।  सूर्यज्योति लाइफ इन्स्योरेन्स कम्पनीले भौतिक पूर्वाधार पूनर्निर्माण कोषमा एक करोड ५० लाख रुपियाँ सहयोग गरेको छ । मङ्गलबार कम्पनीका प्रमुख कार्यकारी अधिकृत प्रकाश विक्रम खत्रीले सो रकम बराबरको चेक अर्थमन्त्री रामेश्वर खनाललाई हस्तान्तरण गर्नुभएको हो । सरकारले गत भदौ २३ र २४ गते भएको जेनजी आन्दोलनका क्रममा भएको क्षति भएका सार्वजनिक भौतिक संरचना पुनर्निर्माण, आर्थिक पुनरुत्थान र राहतलगायतका लागि ‘भौतिक पूर्वाधार पुनर्निर्माण कोष’ स्थापना गरी सबैलाई यसमा सहयोग गर्न आह्वान गरेको थियो । सरकारले आह्वान गरे अनुसार राष्ट्र पुनर्निर्माणको महान् अभियानमा सहभागी हुन कम्पनीले आर्थिक सहयोग प्रदान गर्ने निर्णय भएको कम्पनीले जनाएको छ ।",
      "link": "https://gorkhapatraonline.com/news/174535",
      "image": "https://gorkhapatraonline.com/storage/media/307662/conversions/suryajyoti-aid-original-thumb.jpg"
    },
    {
      "slug": "174534",
      "title": "युएईको भ्रमण भिसामा नयाँ नियम",
      "timestamp": 1759881600000,
      "source": "gp",
      "content": "संयुक्त अरब इमिरेट्स (युएई) ले आप्रवासीलाई भ्रमण भिसासम्बन्धी नयाँ नियम लागु गरेको छ । नयाँ नियम अनुसार युएईमा भ्रमण भिसामा जान चाहने परिवार, आफन्त वा साथीलाई प्रायोजन (स्पोन्सर) गर्न स्पोन्सरको आम्दानीको स्रोत मासिक चार हजारदेखि १५ हजार दिरामसम्म हुनुपर्ने प्रावधान लागु गरेको हो ।",
      "longContent": "गोरखापत्र समाचारदाताकाठमाडौँ, असोज २२ गते । संयुक्त अरब इमिरेट्स (युएई) ले आप्रवासीलाई भ्रमण भिसासम्बन्धी नयाँ नियम लागु गरेको छ । नयाँ नियम अनुसार युएईमा भ्रमण भिसामा जान चाहने परिवार, आफन्त वा साथीलाई प्रायोजन (स्पोन्सर) गर्न स्पोन्सरको आम्दानीको स्रोत मासिक चार हजारदेखि १५ हजार दिरामसम्म हुनुपर्ने प्रावधान लागु गरेको हो ।  नयाँ प्रावधान अनुसार युएई भ्रमणका लागि आफन्तलाई स्पोन्सर गर्नुअघि स्पोन्सरको आम्दानी स्पष्ट हुनुपर्ने छ र न्यूनतम तलब पूरा गर्न सक्नेले मात्रै आफन्त वा साथीलाई भ्रमण भिसामार्फत युएई लैजान सक्ने छन् ।  नयाँ नियम अनुसार विभिन्न चार तह निर्धारण गरिएको छ । जसमा पहिलो तहमा पर्ने बुबाआमा, श्रीमान्/श्रीमती, छोराछोरीलाई भ्रमण भिसामार्फत युएई लैजानका लागि मासिक न्यूनतम चार हजार युएई दिराम मासिक तलब हुनुपर्ने उल्लेख छ । यस्तै दोस्रो तहमा दाजुभाइ, दिदीबहिनी, हजुरबा, हजुरआमा, नातिनातिनीलाई भ्रमण भिसामा लैजानका लागि मासिक आठ हजार दिराम तलब हुनुपर्ने छ । तेस्रो तहमा पर्ने काकाकाकी, मामा, फुपू कजिनलाई भ्रमण भिसामा लैजानेका लागि मासिक आठ हजार दिराम न्यूनतम तलब हुनुपर्ने छ । युएईले नातेदारबाहेकका साथीभाईलाई भ्रमण भिसामा लैजान सकिने तर यसका लागि स्पोन्सरको तलब मासिक १५ हजार दिराम हुनुपर्ने उल्लेख गरेको छ । परराष्ट्र मन्त्रालयका प्रवक्ता लोकबहादुर पौडेल क्षेत्रीले युएईको भ्रमण भिसामा पारदर्शिता कायम गर्न नयाँ नियम लागु गरेको हुन सक्ने बताउनुभयो । उहाँले युएई सरकारको पछिल्लो भ्रमण भिसा परिवर्तनसम्बन्धी नयाँ व्यवस्थाका कारण त्यहाँ रहेका नेपालीलाई पर्ने असरबारे भने युएईस्थित नेपाली दूतावासमार्फत बुझ्ने काम भएको जानकारी दिनुभयो । उहाँले भन्नुभयो, “युएईको नयाँ नियमले युएईमा रहेका हाम्रा नागरिकलाई केकस्तो असर गर्छ भन्ने विषयमा यथार्थ विवरण दुई दिनभित्र परराष्ट्र मन्त्रालयलाई उपलब्ध गराउन युएईमा रहेको दूतावासलाई पत्राचार गरेका छौँ ।”युएईको सङ्घीय प्राधिकरण (आइसिपी) ले पहिचान र नागरिकता, भन्सार र बन्दरगाह सुरक्षाका लागि आय अनिवार्य गरेको हो । नयाँ नियम अनुसार भ्रमण भिसा आवेदन दिँदा नाता प्रमाणित कागजात पेस गर्नुपर्ने छ । आवेदकले कम्तीमा छ महिना म्याद रहेको राहदानी तथा फिर्ती यात्रा टिकट पेस गर्नुपर्ने छ ।",
      "link": "https://gorkhapatraonline.com/news/174534",
      "image": "https://gorkhapatraonline.com/storage/media/307660/conversions/UAE-Flag-original-thumb.jpg"
    },
    {
      "slug": "174533",
      "title": "आर्थिक वृद्धि २.१ प्रतिशतमा झर्ने विश्व बैङ्कको अनुमान",
      "timestamp": 1759881600000,
      "source": "gp",
      "content": "चालु आर्थिक वर्ष २०८२/८३ मा नेपालको आर्थिक वृद्धि २.१ प्रतिशतमा झर्ने अनुमान गरिएको छ । गत भदौ २३ र २४ गतेको जेनजी आन्दोलनका क्रममा भएको अशान्ति र बढेको राजनीतिक तथा आर्थिक अनिश्चितका कारण आव (सन् २०२५/२६) मा आर्थिक वृद्धि २.१ प्रतिशतमा झर्ने अनुमान विश्व बैङ्कले गरेको हो ।",
      "longContent": "गोरखापत्र समाचारदाताकाठमाडौँ, असोज २२ गते । चालु आर्थिक वर्ष २०८२/८३ मा नेपालको आर्थिक वृद्धि २.१ प्रतिशतमा झर्ने अनुमान गरिएको छ । गत भदौ २३ र २४ गतेको जेनजी आन्दोलनका क्रममा भएको अशान्ति र बढेको राजनीतिक तथा आर्थिक अनिश्चितका कारण आव (सन् २०२५/२६) मा आर्थिक वृद्धि २.१ प्रतिशतमा झर्ने अनुमान विश्व बैङ्कले गरेको हो । दक्षिण एसियाको विकासको अद्यावधिक प्रतिवेदन ‘साउथ एसिया डिभलपमेन्ट अपडेट’ शीर्षकमा मङ्गलबार प्रकाशित प्रतिवेदनमा आर्थिक वृद्धिको सम्भावित घट्ने दायरा विद्यमान वृद्धिदरभन्दा १.५ देखि २.६ प्रतिशत हुने अनुमान गरिएको छ । आव २०८१/८२ मा नेपालको आर्थिक वृद्धिदर ४.६१ प्रतिशत थियो । जेनजी आन्दोलनका क्रममा भएको अशान्तिका कारण अन्तर्राष्ट्रिय पर्यटक आगमनमा तीव्र गिरावट आउने र सम्पत्ति नोक्सानीले बिमा उद्योगलाई असर गर्ने अपेक्षा गरिएको प्रतिवेदनमा उल्लेख छ । लगानीकर्ताको कमजोर विश्वासले निजी लगानी र गैरजलविद्युत् निर्माणमा बाधा पु¥याउने प्रक्षेपण विश्व बैङ्कको छ । धान उत्पादन हुने मुख्य क्षेत्रमा ढिलो भएको वर्षाले कृषि क्षेत्रलाई बाधा पु¥याउने तर पुनर्निर्माण प्रयासले पुनर्लाभलाई समर्थन गर्ने र आव सन् २०२७/२८ मा गति लिने अपेक्षा गरिएको छ । सन् २०२६ मा भने नेपालको आर्थिक वृद्धि ४.७ प्रतिशत रहने प्रक्षेपण विश्व बैङ्कको छ । यो प्रतिवेदनले नेपालमा एक महिनाअघि भएको जेनजी आन्दोलनको क्षतिलाई ध्यानमा राख्दै यस्तो प्रक्षेपण गरेको हो । सरकारी र निजी क्षेत्रले सार्वजनिक गरेको प्रारम्भिक विवरण अनुसार सार्वजनिक सम्पत्तिमा एक खर्ब र सङ्गठित निजी क्षेत्रको सम्पत्तिमा ८० अर्ब रुपियाँ बराबरको क्षति पुगेको छ । यसका निजी क्षेत्रको क्षतिको दायित्व बिमा कम्पनीबाट हुने भए पनि सरकारी भौतिक सम्पत्तिको बिमा नभएका कारण क्षतिको सम्पूर्ण दायित्व सरकारको थाप्लामा परेको छ । बिमा कम्पनीमा परेको दाबीको पछिल्लो विवरण अनुसार निजी क्षेत्रबाट २३ अर्ब ३९ करोड रुपियाँ बिमा कम्पनीमा दाबी परेको छ । दाबी आउने क्रम जारी रहेकाले यसमा अरू रकम थपिने छ ।बिमा कम्पनीले भुक्तानी गर्ने काम थालेका छन् । हिमालयन एभरेस्ट इन्स्योरेन्स लिमिटेडले गत भदौ २३ र २४ गतेको जेनजी आन्दोलनका क्रममा क्षति पुगेका सम्पत्तिको २१ करोड ७४ लाख ४५ हजार ८३१ रुपियाँ दाबी भुक्तानी गरेको छ । उक्त कम्पनीले हालसम्म क्षतिपूर्ति दाबी गरिएका २८७ वटा दाबीमध्ये २४५ वटाका लागि उक्त रकम भुक्तानी गरेको जनाएको छ । विश्व बैङ्कको प्रतिवेदनमा जेनजी आन्दोलनसम्मको मूल्याङ्कनलाई आधार मानेर विवरण सार्वजनिक भए पनि त्यसको एक महिनापछि यही असोज १८ र १९ गतेको मुसलधारे वर्षाका भएको भौतिक तथा पूर्वाधारको क्षतिले आर्थिक वृद्धिको प्रक्षेपणलाई अरू तल झार्ने सम्भावना रहेको छ । बाढीपहिरोबाट भएको क्षतिको विवरण आइसकेको छैन । भुटान सबैभन्दा माथिप्रतिवेदन अनुसार सन् २०२६ मा दक्षिण एसियाली देशमा भुटानको आर्थिक वद्धिदर सबैभन्दा बढी ७.३ प्रतिशत रहने छ । त्यसपछि भारतको ६.५ प्रतिशत, बङ्गलादेशको ४.८ प्रतिशत, माल्दिभ्स ३.९ प्रतिशत र श्रीलङ्काको ३.५ प्रतिशत रहने प्रक्षेपण छ । विश्व बैङ्कले यस प्रतिवेदनमा पाकिस्तानलाई समावेश गरेको छैन । प्रतिवेदनले नेपालमा जेनजी आन्दोलन जस्तै बङ्गलादेश र श्रीलङ्कामा भएका आन्दोलनको पनि विश्लेषण गरेको छ । प्रतिवेदनको मुख्य विषय भने रोजगारी, कृत्रिम बौद्धिकता र व्यापार रहेको छ ।",
      "link": "https://gorkhapatraonline.com/news/174533",
      "image": "https://gorkhapatraonline.com/storage/media/307659/conversions/world-bank-1-original-thumb.jpg"
    },
    {
      "slug": "175064",
      "title": "कोरला नाकाबाट हुने ढुवानी सहज",
      "timestamp": 1760140800000,
      "source": "gp",
      "content": "लिजी–नेचुङ नाका (कोरला) बाट आयात हुने सामानलाई कोरला–जोमसोम–बेनी सडक खण्डमा सहज ढुवानी, पर्यटकलाई सचेतना, अपराध नियन्त्रणदेखि विपद् व्यवस्थापनका साथै नाका क्षेत्रमा देखिने अन्य समस्या समाधानसम्मका बिषयमा मुस्ताङ र म्याग्दी जिल्लाले सहकार्य गरिने भएको छ ।",
      "longContent": "हरिकृष्ण शर्मा मुक्तिनाथ (मुस्ताङ), असोज २५ गते । लिजी–नेचुङ नाका (कोरला) बाट आयात हुने सामानलाई कोरला–जोमसोम–बेनी सडक खण्डमा सहज ढुवानी, पर्यटकलाई सचेतना, अपराध नियन्त्रणदेखि विपद् व्यवस्थापनका साथै नाका क्षेत्रमा देखिने अन्य समस्या समाधानसम्मका बिषयमा मुस्ताङ र म्याग्दी जिल्लाले सहकार्य गरिने भएको छ । मुस्ताङमा शनिबार प्रमुख जिल्ला अधिकारीसहित सुरक्षा अधिकारीको अन्तरजिल्ला सुरक्षा समन्वय बैठकमा बेनी–जोमसोम सडकलाई नियमित सञ्चालनका लागि सडक आयोजना तथा अन्य संयन्त्रलाई प्रभावकारी बनाउने, मुस्ताङमा घुम्न आउने पर्यटकलाई सचेतनामुलक अभियानमार्फत स्वास्थ्य समस्या न्यूनिकरण गरिनेछ ।  बैठकमा लागुऔषध नियन्त्रणका लागि जिल्लाका सीमानाकामा कडाई गर्ने, शान्ति सुरक्षा कायम गर्न र सूचनाहरू आदानप्रदान, विपद्का घटनासँग समन्वय, सुरक्षाका लागि अन्तरजिल्लास्तरीय सुरक्षा बैठकलाई समयअनुकुल नियमित गर्ने निर्णय भएको मुस्ताङका प्रमुख जिल्ला अधिकारी विष्णुप्रसाद भुषालले बताउनुभयो । प्रजिअ भुषालले भन्नुभयो, ‘‘कोरला नाकाबाट बाहिरिने ढुवानीका साधनलाई सडकमा देखिएको समस्या समाधानमा धेरै केन्द्रित भइएको छ, अन्य अन्तरजिल्लाका समस्या समाधानमा सहकार्य गर्ने निष्कर्षमा बैठक सकिएको छ ।’’बैठकमा बेनी–जोमसोम सडक ७४ किमी र जोमसोम–कोरला ११० किमी सडकका समस्या, म्याग्दीबाट भित्रिएका पर्यटक सिधै उपल्लो क्षेत्रमा पुग्दा लेक लाग्ने समस्या, बाढीपहिरोले लामो समयसम्म सडक अवरुद्ध हुँदा यात्रुले भोग्नुपरेको सास्ती र लागुऔषध र आपराधिक घटनाबारेमा बैठकमा छलफल भएको म्याग्दीका प्रमुख जिल्ला अधिकारी बद्रीप्रसाद तिवारीले बताउनुभयो ।",
      "link": "https://gorkhapatraonline.com/news/175064",
      "image": "https://gorkhapatraonline.com/storage/media/308621/conversions/Mustang-myagdi-cdo-meeting--(3)-original-thumb.jpg"
    },
    {
      "slug": "175058",
      "title": "टोल विकासद्वारा रक्तदान र सम्मान",
      "timestamp": 1760140800000,
      "source": "gp",
      "content": "नवलपुरको कावासोती-५ मा रहेको पुष्पाञ्जली टोल विकास संस्थाको आयोजनामा शनिबार रक्तदान तथा ज्येष्ठ नागरिक सम्मान कार्यक्रम गरिएको छ ।",
      "longContent": "ज्ञानु पङ्गेनीमध्यविन्दु, असोज २५ गते । नवलपुरको कावासोती-५ मा रहेको पुष्पाञ्जली टोल विकास संस्थाको आयोजनामा शनिबार रक्तदान तथा ज्येष्ठ नागरिक सम्मान कार्यक्रम गरिएको छ ।  कार्यक्रममा ३६ जनाले रक्तदान गरेका छन् । संस्थाले ७० वर्ष नाघेका २४ जना ज्येष्ठ नागरिकलाई पोषणयुक्त खानेकुरा अण्डा र हर्लिक्स तथा खादामालाले सम्मान गरेको छ । यस्तै, १३ जना सहयोगदातालाई सम्मापत्रले सम्मान गरेको छ । कावासोती-५ को समन्वय तथा नवलपुर रक्तसञ्चार सेवाको प्राविधिक सहयोगमा कार्यक्रम भएको हो । टोल विकासका लागि गठन भएको संस्थाले केही रचनात्मक र सामाजिक काम गर्नुपर्छ उद्देश्यले कार्यक्रम आयोजना गरिएको संस्थाका अध्यक्ष हेमराज थापाले जानकारी दिनुभयो । बजारबाट टाढा रहेको, ग्रामीण बस्ती भएको क्षेत्र भए पनि सबैको साथ सहयोगले रक्तदान कार्यक्रम सफल भएको उहाँले बताउनुभयो । वडा ५ का अध्यक्ष निरज पुनले पुष्पाञ्जली टोल विकास संस्थाले उदाहरणीय काम गरेको बताउनुभयो । टोल विकास संस्थाले कावासोती नगरपालिकामा कुनै पनि टोल विकास संस्थाले नगरेको काम गरेको बताउनुभयो । समुदायले गर्ने हरेक काममा हातेमालो गर्न वडा कार्यालय तयार रहेको उहाँले प्रतिबद्धता जनाउनुभयो ।",
      "link": "https://gorkhapatraonline.com/news/175058",
      "image": "https://gorkhapatraonline.com/storage/media/308606/conversions/blood-donation1-original-thumb.jpg"
    },
    {
      "slug": "175049",
      "title": "मनसुन बाहिरियो, किसानलाई धान थन्क्याउन चटारो",
      "timestamp": 1760140800000,
      "source": "gp",
      "content": "दसैँसँगै मनसुन बिदा भएपछि लमजुङका किसानहरूलाई अहिले धान काट्न र थन्क्याउन चटारो छ । गाउँभरिका कृषकहरू खेतमै व्यस्त हुन थालेका छन् ।",
      "longContent": "नवीनराज कुइँकेललमजुङ, असोज २५ गते । दसैंसँगै मनसुन बिदा भएपछि लमजुङका किसानहरूलाई अहिले धान काट्न र थन्क्याउन चटारो छ । गाउँभरिका कृषकहरू खेतमै व्यस्त हुन थालेका छन् । टारी तथा फाँटहरूमा लगाइएका वर्णशङ्कर र उन्नत जातका धान पाकेर पहेँलपुर भएपछि किसानलाई अहिले धान काट्न र थन्क्याउन भ्याइनभ्याई भएको हो ।लमजुङको मध्यनेपाल, दोर्दी, राइनास, मर्स्याङ्दी, सुन्दरबजारका विभिन्न स्थानमा लगाइएका धान काट्न थालिएको छ । रैथानेभन्दा वर्णशङ्कर र उन्नत जातका धानहरू छिटो पाक्ने भएकाले असोजमै धान थन्क्याउन किसानलाई चटारो परेको कृषि ज्ञान केन्द्र लजमुङले जनाएको छ । “रैथाने धान पाक्न मङ्सिर कुर्नुपर्छ, उन्नत र वर्णशङ्कर जातका धान छिट्टै पाकेको छ” कृषि ज्ञान केन्द्र लमजुङका प्रमुख सुदीप खतिवडाले भन्नुभयो, “यतिबेला धान पाकेर फाँटहरू पहेँलपुर भएका छन, मौसम पनि सफा भएकाले किसानलाई धान काट्न र थन्क्याउन चटारो छ ।”कृषि ज्ञान केन्द्रका अनुसार लमजुङमा १६ हजार ४ सय ६३ हेक्टरमा धान खेती हुँदै आएको छ । १५ हजार ५ सय ५२ हेक्टरमा बर्खे धान हुन्छ । ९० प्रतिशतभन्दा बढीमा उन्नत जातको धान खेती हुँदैआएको ज्ञान केन्द्रका प्रमुख सुदीप खतिवडाले बताउनुभयो । कार्यालयको तथ्याङ्कअनुसार उन्नत जातका रामधान, सावित्री, लोकतन्त्र, हर्दिनाथ, सुनौलो सुगन्ध, खुमल ४, सुक्खा १, २, ३, ४ जातका धन खेती गरिँदैआएको छ । वर्णशङ्करमा यूएस ३१२, शङ्कर, गोरखनाथ, चाँदनी र पृथ्वी जातका धान खेती गर्ने गरिएको छ । यस्तै, स्थानीय जातमा एक्ले, मन्सरा, मधेसे, अनादी, आँगा छन् । ज्ञान केन्द्र र स्थानीय तहका कृषि शाखाले ५० देखि ७५ प्रतिशत अनुदानमा उन्नत जातको धानको बिउ वितरण गरेका थिए । यसबाहेक किसान आफैले पनि बजारबाट उन्नत र वर्णशङ्कर जातका धानको बिउ किनेर रोपेका थिए । यस वर्ष धान रोप्ने समयमा मनसुन राम्रो भएको र रोपेपछि भित्र्याउने समयमा पनि मौसमले साथ दिएकाले धान उत्पादनमा वृद्धि हुने कृषि प्राविधिकको अनुमान छ ।",
      "link": "https://gorkhapatraonline.com/news/175049",
      "image": "https://gorkhapatraonline.com/storage/media/308582/conversions/Dhan-katdai-lamjung-original-thumb.jpg"
    },
    {
      "slug": "175048",
      "title": "कर घटेपछि भारतीय बजारमा उपभोक्ताको भिड",
      "timestamp": 1760140800000,
      "source": "gp",
      "content": "भारत सरकारले आफ्नो मुलुकमा वस्तु एवम् सेवा कर (जिएसटी) मा ठुलो परिवर्तन गरेपछि वीरगन्जको स्थानीय बजारमा प्रत्यक्ष प्रभाव पारेको छ । भारत सरकारले दैनिक उपभोग्य सामग्री तथा खाद्यान्नमा लगाउँदै आएको बस्तु एवम् सेवा कर १२ प्रतिशतबाट झारेर ५ प्रतिशतमा सीमित गरेपछि बीरगञ्जका उपभोक्ताहरु सिमापारीको रक्सौल बजार जान थालेपछि बीरगञ्ज बजार सुनसान भएको स्थानीय ब्यवसायीहरुको भनाइ छ।",
      "longContent": "कन्हैयालाल केशरी पर्सा, असोज २५ गते। भारत सरकारले आफ्नो मुलुकमा वस्तु एवम् सेवा कर (जिएसटी) मा ठुलो परिवर्तन गरेपछि वीरगञ्जको स्थानीय बजारमा प्रत्यक्ष प्रभाव पारेको छ । भारत सरकारले दैनिक उपभोग्य सामग्री तथा खाद्यान्नमा लगाउँदै आएको वस्तु एवम् सेवा कर १२ प्रतिशतबाट झारेर ५ प्रतिशतमा सीमित गरेपछि वीरगन्जका उपभोक्ताहरू सीमापारीको रक्सौल बजार जान थालेपछि वीरगन्ज बजार सुनसान भएको स्थानीय व्यवसायीहरूको भनाइ छ।भारतीय बजारमा चामल, दाल, चिनी, खाने तेल, कफी आइसक्रिम, घिउ दुधबाट बनेको सामग्री भुजिया नमकिन, पापड लगायतका समानको मुल्यमा ठुलो गिरावट आएपछि वीरगन्जका स्थानीय सीमापारी जान थालेका हुन् । यस्तै, कस्मेटिक गुड्स विलासिताका समान कपडा तयारी कपडा पेट्रोल, डिजेल, एलपीजी ग्यास लगायतका सामानमा लगाउँदै आएको २८ प्रतिशतलाई १८ प्रतिशत कायम गरेको बताइएको छ । वीरगन्ज उद्योग वाणिज्य सङ्घ वीरगन्जका वरिष्ठ उपाध्यक्ष माधव राजपालले अर्थ मन्त्रालयले भन्सार महसुल दरमा परिवर्तन नगर्ने हो भने तस्करीले प्रोत्साहन पाउने तथा यसको असर मुलुकको अन्य ठाउँमा हेर्न सकिने बताउनुभयो।वीरगन्ज भन्सार कार्यालयका प्रमुख भन्सार प्रशासक विष्णुप्रसाद ज्ञवालीले भारत सरकारले आफ्नो मुलुकमा लगाएको वस्तु एवम् सेवा करको प्रभाव आयातमा कतिको परेको छ भने प्रशासनमा प्रमुख ज्ञवालीले यस विषयमा अर्थ मन्त्रालयले अध्ययन गरिरहेको बताउनुभयो । जिल्ला प्रहरी कार्यालय पर्साका प्रमुख प्रहरी उपरीक्षक सुदीपराज पाठकले भारतले आफ्नो मुलुकमा लगाएको वस्तु एवम् सेवा करले सीमाक्षेत्रमा तस्करीले प्रोत्साहन पाउने सम्भावना बढेकाले सशस्त्र प्रहरीसँग समन्वय गरी सीमा नाकामा थप कडाइ गरेको बताउनुभयो।",
      "link": "https://gorkhapatraonline.com/news/175048",
      "image": "https://gorkhapatraonline.com/storage/media/308575/conversions/pasal-original-thumb.jpg"
    },
    {
      "slug": "175047",
      "title": "राष्ट्रपति पौडेल अस्पताल भर्ना",
      "timestamp": 1760140800000,
      "source": "gp",
      "content": "राष्ट्रपति पौडेल शनिबार  महाराजगन्जस्थित शिक्षण अस्पतालमा भर्ना हुनुभएको अस्पतालका कार्यकारी निर्देशक प्राडा. रत्नमणि गजुरेलले जानकारी दिनुभयो।",
      "longContent": "काठमाडौँ, असोज २५ गते। स्वास्थ्यमा समस्या देखिएपछि राष्ट्रपति रामचन्द्र पौडेल अस्पताल भर्ना हुनुभएको छ।  राष्ट्रपति पौडेल शनिबार महाराजगन्जस्थित शिक्षण अस्पतालमा भर्ना हुनुभएको अस्पतालका कार्यकारी निर्देशक प्राडा. रत्नमणि गजुरेलले जानकारी दिनुभयो। उहाँलाई भर्ना गरेर स्वास्थ्य परीक्षण भइरहेको र स्वास्थ्य अवस्था सामान्य रहेको उहाँले जारी गर्नुभएको विज्ञप्तिमा उल्लेख छ। राष्ट्रपति पौडेलको महाराजगन्जस्थित त्रिभुवन विश्वविद्यालय चिकित्साशास्त्र अध्ययन संस्थाको मनमोहन कार्डियोथोरासिक भास्कुलर तथा ट्रान्सप्लान्ट सेन्टरमा उपचार भइराखेको छ।",
      "link": "https://gorkhapatraonline.com/news/175047",
      "image": "https://gorkhapatraonline.com/storage/media/308610/conversions/ramchandra-paudel-rastrapati-presedent_9aeEuAviXS-original-thumb.jpg"
    },
    {
      "slug": "175043",
      "title": "चार लाख घुस लिएको आरोपमा प्रधानाध्यापक पक्राउ",
      "timestamp": 1760140800000,
      "source": "gp",
      "content": "रौतहटको एक विद्यालयका प्रधानाध्यापक शिक्षक नियुक्तिमा घुस लिएको आरोपमा पक्राउ परेका छन् ।",
      "longContent": "काठमाडौँ, असोज २५ गते । रौतहटको एक विद्यालयका प्रधानाध्यापक शिक्षक नियुक्तिमा घुस लिएको आरोपमा पक्राउ परेका छन् । रौतहटको धरहरीको जय किसान माध्यामिक विद्यालयका प्रधानाध्यापक संजय प्रसादलाई अख्तियार दुरुपयोग अनुसन्धान आयोगको टोलीले घुससहित नियन्त्रणमा लिएको हो।शिक्षक नियुक्तिका लागि खुलाएको विज्ञापनमा रितपूर्वक दर्खास्त दिए पनि प्रधानाध्यापक संजयले बिचौलियामार्फत् घुस लिएको आरोप छ । घुस मिलाउने बिचौलीया अरविन्द प्रकास साह कानुसमेत पक्राउ परेका छन् ।घुस लिएकै अवस्थामा अख्तियारको टोलीले उनीहरूलाई वीरगन्ज नगरपालिका–१३, अदालत रोडमा रहेको एक होटलबाट नियन्त्रणमा लिएको हो ।",
      "link": "https://gorkhapatraonline.com/news/175043",
      "image": "https://gorkhapatraonline.com/storage/media/308572/conversions/pakrau-original-thumb.jpg"
    },
    {
      "slug": "175041",
      "title": "आयोग खारेज गर्ने निर्णयको विरोध",
      "timestamp": 1760140800000,
      "source": "gp",
      "content": "सरकारले भूमि समस्या समाधान आयोग खारेज गर्ने निर्णय गरेपछि भूमिहीनहरू तथा सम्बद्ध संस्थाहरूले त्यसको विरोध गरेका छन् । भूमि अधिकार तथा श्रमिक संगठन नेपालले सरकारको सो कदमलाई जनविरोधी र भूमिहीन समुदायमाथिको आक्रमणको संज्ञा दिएको छ।",
      "longContent": "गोरखापत्र अनलाइनकाठमाडौँ, असोज २५ गते । सरकारले भूमि समस्या समाधान आयोग खारेज गर्ने निर्णय गरेपछि भूमिहीनहरू तथा सम्बद्ध संस्थाहरूले त्यसको विरोध गरेका छन् । भूमि अधिकार तथा श्रमिक सङ्गठन नेपालले सरकारको सो कदमलाई जनविरोधी र भूमिहीन समुदायमाथिको आक्रमणको सङ्ज्ञा दिएको छ।सङ्गठनका अध्यक्ष इन्द्र तामाङद्वारा जारी गरिएको प्रेस विज्ञप्तिमा भनिएको छ, “२०८२ असोज २३ गतेको मन्त्रिपरिषद् बैठकले आयोग खारेज गर्ने निर्णय गरेर संविधानमा उल्लेखित नागरिकका मौलिक हक कुण्ठित गरेको छ। यो भूमिहीन, सुकुमवासी, दलित तथा अव्यवस्थित बस्तीमा बसोवास गर्ने करिब १२ लाख नागरिकमाथिको विभेदकारी र अमानवीय व्यवहार हो।”संविधानको धारा ३७, ४०, ४२, ३६ लगायतका प्रावधानहरूमार्फत सबै नागरिकलाई आवास, जमिन, खाद्य सम्प्रभुता र सामाजिक सुरक्षाको हक सुनिश्चित गरिएको छ। आयोगले संविधानमै टेकेर भूमिहीनहरूको पहिचान, लगत संकलन, नापजाँच तथा लालपुर्जा वितरणको तयारी गरिरहेको बेला आयोग खारेज गर्नु  ‘जनविरोधी षड्यन्त्र’ भएको सङ्गठनले भनेको छ । भूमि समस्या समाधान आयोग पुनः स्थापना गर्न पनि सो संस्थाले माग गरेको छ । अध्यक्ष तामाङका अनुसार सङ्गठनले सरकारी निर्णयविरुद्ध शान्तिपूर्ण र लोकतान्त्रिक ढङ्गबाट सङ्घर्षको कार्यक्रम गर्ने छ ।",
      "link": "https://gorkhapatraonline.com/news/175041",
      "image": "https://gorkhapatraonline.com/storage/media/308583/conversions/lama-original-thumb.jpg"
    },
    {
      "slug": "175037",
      "title": "बालिकासम्बन्धी कानुन कार्यान्वयन चुनौतीपूर्ण",
      "timestamp": 1760140800000,
      "source": "gp",
      "content": "मधेश प्रदेशमा बालिकासम्बन्धी ऐन तथा कानुनी संरचनाहरू कार्यान्वयनको चरणमा कमजोर देखिएको भन्दै सरोकारवालाले चासो व्यक्त गरेका छन् ।",
      "longContent": "रवीन्द्र उप्रेतीबर्दीबास, असोज २५ गते । मधेश प्रदेशमा बालिकासम्बन्धी ऐन तथा कानुनी संरचनाहरू कार्यान्वयनको चरणमा कमजोर देखिएको भन्दै सरोकारवालाले चासो व्यक्त गरेका छन् ।अक्टोवर ११ अर्थात ‘अन्तर्राष्ट्रिय बालिका दिवस’ को अवसर पारेर सेभ द चिल्ड्रेन बर्दीबासले शनिवार आयोजना गरेको कार्यक्रममा मधेशका बालिकाको स्वास्थ्य, शिक्षा, सुरक्षा, सशक्तिकरण र नेतृत्व विकासका सम्वन्धमा विविध प्रश्न उठाइएको छ । बालिका संरक्षण तथा सशक्तिकरण ऐन २०८१ सँगै बालबालिकासम्बन्धी ऐन ऐन २०७५ तथा मधेश प्रदेशको बालअधिकार ऐन, २०७७ र सम्बन्धित कानुनी संरचनाहरू अस्तित्वमा रहे पनि कार्यान्वयन पक्ष भने निरासाजनक रहेको औंल्याइएको छ । संघीय कानुनअनुसार बालबालिकाको अधिकार सुनिश्चित गर्ने दायित्व प्रदेश र स्थानीय सरकारको भए पनि बालिकाको अधिकार संरक्षण थप चुनौतीपूर्ण रहेको सरोकारवालाको आरोप छ ।सेभ द चिल्ड्रेन बर्दीबासकी निमित्त प्रमुख रचना थापाले बालिकाहरुको शिक्षा र स्वास्थ्यमा पहुँच, बालश्रम अन्त्य, लैङ्गिक विभेद न्यूनीकरण र हिंसा निवारणजस्ता विषयमा बनेका कानुनी प्रावधानको प्रभावकारी कार्यान्वयनमा चुनौती रहेको बताउनुभयो । उहाँका अनुसार नेपालको संविधानले बालबालिकाको हकलाई मौलिक हकका रूपमा सुनिश्चित गरे पनि मधेश प्रदेशमा अझै पनि बालश्रम, बालविवाह र विद्यालय छोड्ने दर उच्च छ । सप्तरीका बाल अधिकारकर्मी सलमा खातुनले मधेशका बालिका (छोरी) ले सामना गर्नुपरेका चुनौती र मुद्दाहरुलाई उदृत गर्दै बालबालिकासम्बन्धी कानुनी प्रावधान जनस्तरसम्म पुग्न नसक्दा बालिकाहरु सधैं पछाडि पारिएको अनुभव सुनाउनुभयो ।मधेश प्रदेशसभाकी महिला, बालबालिका तथा सामाजिक न्याय समिति सदस्य रुपा यादवका अनुसार बालिका संरक्षण तथा सशक्तिकरण ऐन २०८१ बने पनि कार्यान्वयन पक्ष चुनौतीपूर्ण रहेकाले बालिकाको अधिकार संरक्षण र प्रवर्धन गर्न कठिन भएको हो ।सेभ द चिल्ड्रेन बर्दीबासका सञ्चार संयोजक झम्केश्वर ओझाले बाल अधिकारका लागि मधेश प्रदेशमा संसदीय मञ्च गठन भए पनि राज्यको लगानी कमजोर हुँदा लैंगिक विभेदकोे चक्र तोडन नसकिएको धारणा राख्नुभयो । बाल कल्याण अधिकारी यशोदा कार्कीले कानुन बलियो भए पनि जनशक्ति, बजेट र समन्वयको अभावले बालिकालाई हरेक क्षेत्रमा पछाडि पारिएको बताउनुभयो ।कार्यक्रममा मधेश प्रदेशका बाल अधिकार क्षेत्रमा सक्रिय संघ संस्था, बाल क्लब, अधिकारवादी र राष्ट्रिय बाल अधिकार परिषद्का प्रतिनिधिहरूको सहभागिता रहेको थियो ।",
      "link": "https://gorkhapatraonline.com/news/175037",
      "image": "https://gorkhapatraonline.com/storage/media/308554/conversions/ketiharu--original-thumb.jpg"
    },
    {
      "slug": "175034",
      "title": "बाँकेको खजुरामा पाँच जुवाडे पक्राउ",
      "timestamp": 1760140800000,
      "source": "gp",
      "content": "तिहार सुरु हुनुभन्दा पहिले नै सुरु हुनेगरेको जुवातास विरुद्ध जिल्ला प्रहरी कार्यालयले कारबाही सुरु गरेको छ । दुई दिनअघि नेपालगन्जको एक होटलबाट १४ जना जुवाडे पक्राउ गरिएको प्रहरीले शुक्रवार राति खजुराबाट पाँच जना जुवाडेलाई पुनः पक्राउ गरेको छ ।",
      "longContent": "सिराज खान\tनेपालगन्ज, असोज २५ गते । तिहार सुरु हुनुभन्दा पहिले नै सुरु हुनेगरेको जुवातास विरुद्ध जिल्ला प्रहरी कार्यालयले कारबाही सुरु गरेको छ । दुई दिनअघि नेपालगन्जको एक होटलबाट १४ जना जुवाडे पक्राउ गरिएको प्रहरीले शुक्रबार राति खजुराबाट पाँच जना जुवाडेलाई पुनः पक्राउ गरेको छ ।  जिल्ला प्रहरी कार्यालय बाँकेका प्रहरी प्रमुख प्रहरी उपरीक्षक अङ्गुर जिसीका अनुसार बाँकेको खजुरा गाउँपालिका–४ डिगाउँमा जुवातास खेलिरहेको अवस्थामा पाँच जनालाई पक्राउ गरिएको हो । उहाँले राति करिब २ बजेतिर दिनेश शाहीको बोइलर कुखुरा पालन गर्न बनाएको टहरोभित्र हारजित हुनेगरी जुवातास खेल्दैगरेको सूचनाको आधारमा प्रहरीले छापा मारेको बताउनुभयोे ।  खेल भइरहेको जुवा खालबाट नगद ४७ हजार ३० रुपियाँ र तासका ४६ गड्डी बरामद गरिएको प्रहरीले जनाएको छ । पक्राउ परेका जुवाडेहरूमा बाँके जानकी गाउँपालिका–५ का ४० वर्षीय कृष्ण चौधरी, खजुरा गाउँपालिका–३ का ३२ वर्षीय शैलेन्द्रकुमार मिश्र, सोही गाउँपालिका–४ का ३६ वर्षीय गोपाल बुढाक्षेत्री, सोही ठाउँका ४६ वर्षीय आशिष गुरुङ र बर्दिया बढैयाताल गाउँपालिका–३ का ५० वर्षीय राजेश गुरुङ रहेका छन् । जुवा खेलिरहेका चार जना फरार भएको प्रहरीले जनाएको छ । जिल्ला प्रहरी कार्यालय बाँकेका प्रहरी प्रवक्ता प्रहरी नायब उपरीक्षक दीपक पातलीले समाजमा बढ्दो जुवातास र सट्टेबाजीले अपराध र घरेलु हिंसा बढाउने लगायतका अपराधको जोखिम रहेकाले कडाई गरिएको बताउनुभयो ।",
      "link": "https://gorkhapatraonline.com/news/175034",
      "image": "https://gorkhapatraonline.com/storage/media/308580/conversions/Langur_Burja_Hetauda-original-thumb.jpg"
    },
    {
      "slug": "175032",
      "title": "तीन वर्षमा पन्ध्र हजारभन्दा बढीको आँखा उपचार",
      "timestamp": 1760140800000,
      "source": "gp",
      "content": "सगरमाथा चौधरी आँखा अस्पताल लहानले तीन वर्षमा लहान नगरपालिकाको पन्ध्र हजार विरामीको उपचार गरेको जनाएको छ । ‘‘दियोमुनि अँन्ध्यारो रहनु हुँदैन’’ नारासाथ लहानमा यो अभियान चलाइएको छ ।",
      "longContent": "जीवछ यादवलहान, असोज २५ गते । सगरमाथा चौधरी आँखा अस्पताल लहानले तीन वर्षमा लहान नगरपालिकाको पन्ध्र हजार विरामीको उपचार गरेको जनाएको छ । ‘‘दियोमुनि अँन्ध्यारो रहनु हुँदैन’’ नारासाथ लहानमा यो अभियान चलाइएको छ । लहान नगरपालिकाको आर्थिक सहयोगमा अन्धोपन निवारण कार्यक्रम अन्तर्गत पन्ध्र हजारभन्दा बढीको आँखा उपचार र दुई हजारभन्दा बढीको मोतियाबन्दुको शल्यक्रिया गरिएको अस्पतालको प्रमुख प्रशासक अभिषेक रोशनले जानकारी दिनुभयो ।  यस वर्षको लहान नगरपालिकामा आँखा शिविर धार्मिक पर्यटकीयस्थल लहान –१५ बाट तीन दिनअघि सुरु गरिएको थियो । शिविरमा ३०१ जनाको आँखा जाँचगर्दा ९६ जनामा मोतियाबिन्दुको विरामी फेला परेको शिविरका टोली प्रमुख राजकुमार यादवले बताउनुभयो । उहाँको अनुसार ५० जनाको शल्यक्रिया सम्पन्न भएको र ४६ जनाको शल्ल्यक्रिया आज गरिदै छ । लहान नगरपालिकाको २४ वटै वडाहरुमा सञ्चालन गरिने शिविरबाट मोतियाबिन्दुको शल्यक्रिया गराउनु पर्ने विरामीहरुको शल्यक्रिया गराएर आर्थिक अवस्था कमजोर भएका सबै उमेर समूहका नगरवासीहरुलाई आँखासम्बन्धी निःशुल्क उपचारका लागि लहान नगरपालिकाले बजेट विनियोजन गरेर तीन वर्षदेखि शिविर चलाउँदैआएको छ ।  लहान नगरपालिका अभिभावकत्वको भूमिका खेलेकोमा आँखाको शल्यक्रिया गराएर संसार हेर्ने दृष्टि दिएको ६५ वर्षिय निरसी पासवानले खुसी साट्नुभयो । उहाँले भन्नुभयो, ‘‘गरीव दलितमा मानवीय सङकट आउँदा राहत लिएर आइपुग्ने लहान नगरप्रमुख महेशप्रसाद चौधरी आँखाको उपचार गराएर नयाँ जीवन दिएकोमा शुभआशीर्वाद दिन चाहन्छु ।’’नेपालमा ७० लाख आँखाको विरामीहरु मध्ये एकलाखको शल्यक्रिया गर्नुपर्ने आवश्यक देखिएको अवस्थामा सगरमाथा चौधरी आँखा अस्पताल लहानले केही वर्षमा नै नेपाल र भारतका गरी दुई करोडको उपचार र २५ लाखको शल्यक्रिया गरेर नयाँ रेकर्ड कायम गर्न लागेको अस्पतालका अध्यक्ष रविन्द्रलाल चौधरीले जानकारी दिनुभयो ।",
      "link": "https://gorkhapatraonline.com/news/175032",
      "image": "https://gorkhapatraonline.com/storage/media/308549/conversions/15-hajarko-eye-upchar.newsphotocapsion-original-thumb.jpg"
    },
    {
      "slug": "175030",
      "title": "तेक्वान्दो सङ्घ बागलुङमा श्रेष्ठ निर्विरोध",
      "timestamp": 1760140800000,
      "source": "gp",
      "content": "नेपाल तेक्वान्दो सङ्घ, जिल्ला शाखा बागलुङको आठौं साधारणसभा तथा ५ औं अधिवेशन शनिबार सम्पन्न भएको छ । अधिवेशनले कल्पना श्रेष्ठको अध्यक्षतामा नयाँ कार्यसमिति चयन गरेको छ ।",
      "longContent": "रामकृष्ण बोहराबागलुङ, असोज २५ गते । नेपाल तेक्वान्दो सङ्घ, जिल्ला शाखा बागलुङको आठौं साधारणसभा तथा ५ औं अधिवेशन शनिबार सम्पन्न भएको छ । अधिवेशनले कल्पना श्रेष्ठको अध्यक्षतामा नयाँ कार्यसमिति चयन गरेको छ । निर्विरोध निर्वाचित समितिको उपाध्यक्षमा सुमन बाँस्कोटा, सचिवमा अनिता घिमिरे, सहसचिवमा लालबहादुर बस्याल, कोषाध्यमा कृष्ण केसी, सदस्यहरूमा लोकेन्द्र थापा, सुवास श्रेष्ठ, लालबहादुर मोक्तान, गणेशबहादुर क्षेत्री र दिपशिखा घर्तीमगर रहनुभएको छ । बाँकी सदस्य पछि मनोनयन गर्नेगरी अधिवेशन सम्पन्न भएको निर्वाचन समितिका सदस्य सञ्जिव श्रेष्ठले जानकारी दिनुभयो । सङ्घले अधिवक्ता प्रकाश बराल र सञ्जिव श्रेष्ठ रहेको निर्वाचन समिति बनाएको थियो ।सो अवसरमा बोल्दै तेक्वान्दो सङ्घका सल्लाहकार तथा चिल्ड्रेन लाइफ बोर्डिङ स्कुलका प्रिन्सिपल नवराज श्रेष्ठले खेल क्षेत्रको विकासमा खेलाडी र आम नागरिकको चासो बढाउन राज्य र सरकारले खेल क्षेत्रमा लगानी बढाउन आवश्यक भएको बताउनुभयो । उहाँले खेलाडी आकर्षित गर्न प्रशिक्षकहरू पनि बढाउनु पर्ने धारणा राख्नुभयो । खेलले युवाहरूमा अनुशासन बढाउने उहाँको भनाइ छ । सङ्घका उपाध्यक्ष बालकृष्ण शर्माको अध्यक्षता, सचिव कल्पना श्रेष्ठको सञ्चालन र सदस्य अनिता घिमिरेको स्वागतमा सम्पन्न उद्घाटन सत्रमा सङ्घका गण्डकी प्रदेश सचिव गङ्गा गुरुङ, प्रशिक्षक पर्शुनारायण बोहोरा लगायतले शुभकामना मन्तव्य व्यक्त गर्नुभएको थियो ।",
      "link": "https://gorkhapatraonline.com/news/175030",
      "image": "https://gorkhapatraonline.com/storage/media/308574/conversions/Tekwando-Sang-Photo-original-thumb.jpg"
    },
    {
      "slug": "175028",
      "title": "गर्जुरा क्षेत्रको दैनिक डेढसय बढी पर्यटकद्वारा अवलोकन",
      "timestamp": 1760140800000,
      "source": "gp",
      "content": "गुल्मीको गुल्मीदरबार–२, जुभुङ्गका उमेश क्षेत्री दसैँ बिदामा काठमाडौबाट घर आउनुभएको थियो । उहाँले बर्सेनि दसैँतिहारमा छोराछोरीको पनि बिदा हुनेभएकाले घुम्ने र आफन्त भेट्ने गर्नुहुन्छ । लामो समयपछि रेसुङ्गा गर्जुरा घुम्न आउनुभएका क्षेत्रीलाई रेसुङ्गाको कालोपत्रे सडक, पर्यटकीय संरचनाको विकास देखेर निकै खुशी लाग्यो ।",
      "longContent": "टोपलाल अर्यालरेसुङ्गा (गुल्मी), असोज २५ गते । गुल्मीको गुल्मीदरबार–२, जुभुङ्गका उमेश क्षेत्री दसैं बिदामा काठमाडौँबाट घर आउनुभएको थियो । उहाँले बर्सेनि दसैँतिहारमा छोराछोरीको पनि बिदा हुनेभएकाले घुम्ने र आफन्त भेट्ने गर्नुहुन्छ । लामो समयपछि रेसुङ्गा गर्जुरा घुम्न आउनुभएका क्षेत्रीलाई रेसुङ्गाको कालोपत्रे सडक, पर्यटकीय संरचनाको विकास देखेर निकै खुसी लाग्यो । गाउँ छाडेर लामो समयदेखि काठमाडौँ बस्दै आउनुभएका क्षेत्रीले लगभग १० वर्षमा रेसुङ्गा घुम्ने समय मिलेको बताउनुभयो । रेसुङ्गा गर्जुरा पार्क, गौशाला, पोखरी, सानो रेसुङ्गा, सीताराम मन्दिर र यज्ञशाला रेसुङ्गाका गन्तव्य हुन् । सडक कालोपत्रे भएपछि तम्घासबाट केही समयमै रेसुङ्गा पुग्ने भएकाले धेरैले घुम्न, वनभोज खान तथा धार्मिक अनुरागीहरूले यज्ञशाला दर्शन गर्न आउने गरेका छन् । मालिका गाउँपालिका–१ का सरोज थापाको परिवार पहिलो पटक रेसुङ्गा आएको छ । धेरै पटक साउने मेलामा रेसुङ्गा आउने चाहाना बनाए पनि वर्षाका कारण अनुकुल नहुँदा अहिले सबै परिवार घुम्न निस्किएको थापाले बताउनुभयो । उहाँले खुलेको आकाशका कारण रेसुङ्गा धार्मिकस्थलको दर्शनसहित उत्तरका मनमोहन हिमशृङखला देख्न पाएको बताउनुभयो ।  पछिल्लो समय रेसुङ्गा क्षेत्र आन्तरिक तथा बाह्य पर्यटकहरूको रोजाई बन्न थालेको छ । साउनभर रेसुङ्गामा साउने मेला लाग्छ । नयाँ वर्ष, दसैं तिहार र  विभिन्न समयमा हुने यज्ञ तथा एकादशी बाहेक पनि बिदामा धेरैले रेसुङ्गा घुम्ने योजना बनाउने गरेका छन् । तम्घासबाट गाडी चढेपछि १५ मिनेटमा रेसुङ्गा गर्जुरा पार्कमा पुगिन्छ । अहिले गर्जुरा पार्क मनोरञ्जनका लागि उपयुक्त स्थान बनेको छ । खेल्ने, फोटा खिच्ने र बस्ने आनन्दको ठाउँ भएकाले रेसुङ्गा गर्जुरा पार्कमा धेरैले समय बिताउँछन् । रेसुङ्गा गर्जुरा पार्क रेसुङ्गा नगरपालिकाले सञ्चालन गरिरहेको छ । पार्कको काउन्टरमा कार्यरत नविन कुँवरका अनुसार दसैँ सुरु भएदेखी दैनिक १५० बढी रेसुङ्गा गर्जुरा पार्क पुग्ने गरेका छन् । गत नयाँ वर्षको एकै दिन एक हजार ७०० बढीले टिकट खरिद गरेका थिए। अहिले दसैको भोलिपल्ट १७ गते ४०० बढिले एकैदिन टिकट लिएको कुँवरले जानकारी दिनुभयो । गत बर्ष १० हजार विद्यार्थीसहित ३४ हजार व्यक्तिले रेसुङ्गा गर्जुरा क्षेत्रको भ्रमण गरेका थिए । पार्कमा बालबालिकालाई २५ रुपियाँ र ठुलालाई ५० रुपियाँ शुल्क लाग्ने गरेको छ ।पार्क पाँच करोड ५९ लाख ५३ हजारको लागतमा धुलिखेल–अर्जुन–न्यू लिजा जेभीले निर्माण गरेको पार्क डेढ वर्षदेखि सञ्चालनमा रहेको छ । रेसुङ्गा गर्जुरा पार्क तीन दशमलव ९६ हेक्टर क्षेत्रफलमा फैलिएको छ । पार्क क्षेत्रभित्र भ्युटावर, पाँच वटा पिकनिक ट्रस, फोटोग्राफी जोन, बालबालिकाका प्लेजोन, पिकनिक स्पोर्ट, दुई शौचालय, प्रशासकीय भवन, टिकट काउन्टर र पुलसहितको पोखरी छन् । त्यस्तै भीर पिङ्ग र दुरबिन लगायतका पर्यटकीय संरचनाको कारण निकै रमाइलो हुनेगरेको इस्मा गाउँपालिका–१ का महेन्द्र कुँवरले बताउनुभयो ।रेसुङ्गा धार्मिक, ऐतिहासिक, प्राकृतिक एवं पर्यटकीय दृष्टिकोणले आफैमा महत्त्वपूर्ण छ । पछिल्ला वर्षमा बनेका आधुनिक संरचनाले रेसुङ्गाको सौन्दर्यतामा झनै आर्कषण थपेको छ । गर्जुरा पार्क र कालोपत्रे सडकले आन्तरिक तथा बाह्य पर्यटकको रोजाइमा परेको छ । रेसुङ्गा क्षेत्रमा पर्यटक घुम्ने, खानपीन र बाससहित मनोरञ्जन गर्ने थुपै विकल्पहरू निर्माण भएका छन् । गर्जुरा पार्क, कालोपत्रे सडक, सानो रेसुङ्गामा निर्माण भएको आकर्षण मन्दिर, पोखरीदेखि यज्ञशाला हुँदै भ्युटावरसम्म निर्माण भएका आधुनिक र आकर्षक सिँढी निर्माण भएपछि रेसुङ्गा पुग्नेहरूको सङ्ख्या दोब्बर हुँदैगएको यज्ञशाला मन्दिरमा लामो समयदेखि पूजा गर्दै आउनुभएका पण्डित कृष्ण पन्थीले बताउनुभयो ।त्यस्तै रेसुङ्गा नगरपालिकाले गर्जुरा क्षेत्रमा खनाल एन्फ्रा प्रालिले एक करोड २५ लाख रुपियाँको लागतमा जीपलाइन र स्काई साइक्लिङको काम सुरु गरेको छ । करोड २५ लाख रुपियाँको लागतमा निर्माण हुने जिपलाइन ४२५ र स्काई साइक्लिङ १८० मिटर लामो हुने नगरपालिकाका सूचना प्रविधि अधिकृत सुरेश खनालले जानकारी दिनुभयो ।धार्मिक तथा ऐतिहासिक क्षेत्र रेसुङ्गालाई पर्यटकीय दृष्टिकोणले थप विकास गर्न जीपलाइन र स्काई साइक्लिङ निर्माणको काम अघि बढेको रेसुङ्गा नगरपालिकाका प्रमुख खिलध्वज पन्थीले बताउनुभयो । उहाँले गर्जुरा पार्क, रेसुङ्गामा निर्माण भएका संरचना, पक्की सडक तथा ‘जाउँ हिड रेसुङ्गा’ अभियानले पर्यटकहरूको सङ्ख्या ह्वात्तै बढेको दाबी गर्नुभयो । रुरुक्षेत्र गाउँपालिकाले स्याङजाको कालीगण्डकी गाउँपालिकासँग साझेदारीमा रिडीको देवदक्तपार्कबाट स्याङजाको हनुमानबाटिका जोड्ने गरेर जिपलाइन निर्माणका लागि डिपिआर तयार गरिएको छ ।",
      "link": "https://gorkhapatraonline.com/news/175028",
      "image": "https://gorkhapatraonline.com/storage/media/308545/conversions/g-2-original-thumb.jpg"
    },
    {
      "slug": "174995",
      "title": "निर्वाचन नै संवैधानिक निकास : प्रचण्ड",
      "timestamp": 1760140800000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) का संयोजक पुष्पकमल दाहाल ‘प्रचण्ड’ ले व्यापक राष्ट्रिय सहमति गरेर निर्वाचनमा जानु नै वर्तमान सङ्कटपूर्ण अवस्थाको संवैधानिक निकास भएको बताउनुभएको छ ।",
      "longContent": "गोरखापत्र समाचारदाता ललितपुर, असोज २५ गते । नेपाल कम्युनिस्ट पार्टी (माओवादी केन्द्र) का संयोजक पुष्पकमल दाहाल ‘प्रचण्ड’ ले व्यापक राष्ट्रिय सहमति गरेर निर्वाचनमा जानु नै वर्तमान सङ्कटपूर्ण अवस्थाको संवैधानिक निकास भएको बताउनुभएको छ । जेनजीले सुशासन र भ्रष्टाचारमुक्त समाजका लागि प्रदर्शन गरेको सविस्तारसहित उहाँले भन्नुभयो, “अब जेनजी पुस्तासहित व्यापक राष्ट्रिय सहमति गरेर निर्वाचनमा जानुको कुनै विकल्प छैन, यो मात्र संवैधानिक समाधान हो ।’” जेनजीको आन्दोलनपछि गत महिना गठित अन्तरिम सरकारले आगामी फागुन २१ गते निर्वाचन घोषणा गरी तयारी अघि बढिरहेको सन्दर्भमा संयोजक प्रचण्डले निर्वाचनको सफलतामै मुलुकको सङ्घीय लोकतान्त्रिक गणतन्त्रको भविष्य सुनिश्चित रहेको स्पष्ट पार्नुभयो । हालै पार्टीको केन्द्रीय संरचना भङ्गपछि महाधिवेशन तयारी समितिको संयोजकका रूपमा शुक्रबार सम्पादकसँगको संवाद कार्यक्रममा उहाँले विकसित राजनीतिक घटनाक्रमको विस्तृत समीक्षा गरेर विगतका कमीकमजोरी भए स्वीकार गर्न र त्यसलाई सच्याउन आफू र पार्टी तयार रहेको बताउनुभयो । कमीकमजोरीको समीक्षा गर्नका निम्ति सम्पादकहरूसँग संवादमा बसेको स्पष्ट गर्दै संयोजक प्रचण्डले आगामी दिनमा आफू राजनीतिक भूमिकाबाट बाहिर नरहने तर आसन्न पार्टी महाधिवेशनपछि अध्यक्ष नै भइरहनु पर्छ भन्ने सोचमा भने नरहेको बताउनुभयो । संवादका क्रममा सहभागी अधिकांश सम्पादकले मुख्य पार्टीका शीर्ष नेतृत्वले अब बिदा लिने समय आएको सुझाव दिएका थिए । उहाँले भदौ २४ गते आफू सिंहदरबारभित्रै रहेको र त्यसपछि पनि नेपाली सेनाको सम्पर्कमा रही सङ्कटको निकास दिन राष्ट्रपतिसँग निरन्तर संवादमा रहेको दाबी गर्नुभयो । उहाँले अन्तरिम सरकार निर्वाचन गरी मुलुकलाई सङ्कटबाट मुक्त गर्न बनेको बताउनुभयो । अब विगतको गम्भीर समीक्षा गरी ताजा जनादेशपछि संविधान संशोधन गरी नयाँ मार्गचित्रबाट लोकतन्त्रको भविष्य सुनिश्चिन गर्नुपर्ने बताउनुभयो । संविधान बनेको १० वर्षमा समीक्षा गरी संशोधन गर्ने सहमति उतिबेला पनि भएको उहाँले स्मरण गर्नुभयो । तीन दलका शीर्ष नेतृत्व सबै उस्तै भन्ने जनसाधारणमा भाष्य बनेकाप्रति चित्त दुखाउँदै आफूले प्रधानमन्त्री र विपक्षी दलको नेतृत्व गर्दा धेरै काम गरेको सविस्तारसहित आफ्नो बचाउ गर्नुभयो । दलाल र बिचौलियाका जगजगी चिर्न खोज्दा आफूलाई सरकारबाट विस्थापित गरिएको दाबीसमेत उहाँको थियो ।",
      "link": "https://gorkhapatraonline.com/news/174995",
      "image": "https://gorkhapatraonline.com/storage/media/308478/conversions/112-original-thumb.jpg"
    },
    {
      "slug": "174952",
      "title": "निर्यातमा दिइँदै आएको नगद अनुदान खारेज",
      "timestamp": 1760140800000,
      "source": "gp",
      "content": "सरकारले निर्यातमा व्यवसायीलाई दिँदै आएको नगद अनुदान खारेज गरेको छ । चालु आर्थिक वर्ष २०८२/८३ मा बजेट नछुट्याएको र स्रोत अभाव देखाउँदै नगद अनुुदान खारेज गरिएको उद्योग विभागले जनाएको छ ।",
      "longContent": "गोरखापत्र समाचारदाताकाठमाडौँ, असोज २५ गते । सरकारले निर्यातमा व्यवसायीलाई दिँदै आएको नगद अनुदान खारेज गरेको छ । चालु आर्थिक वर्ष २०८२/८३ मा बजेट नछुट्याएको र स्रोत अभाव देखाउँदै नगद अनुुदान खारेज गरिएको उद्योग विभागले जनाएको छ । विभागले सूचना जारी गरी चालु आवमा थप दायित्व सिर्जना हुने गरी निवेदन लिनु उपयुक्त नभएको जनाएको छ । उद्योग, वाणिज्य तथा आपूर्ति मन्त्रालयले असोज ५ मा थप दायित्व सिर्जना हुने गरी निवेदन नलिन विभागलाई पत्राचार गरेको थियो । सोही अनुसार विभागले खारेज गरेको हो । विभागले निर्यातमा नगद अनुदानसम्बन्धी कार्यविधि, २०७५ को दोस्रो संशोधन अन्तर्गत मूल्य अभिवृद्धि प्रमाणीकरणका लागि आवश्यक स्वघोषणा पेस गर्ने प्रक्रिया नै रोकेको जनाएको हो । जेनजी युवाको आन्दोलनले थप आर्थिक दबाब सिर्जना गरेपछि चालु आवमा थप आर्थिक दायित्व सिर्जना नहुने गरी स्थगित गरेको विभागले जनाएको छ । सरकारले स्वदेशी वस्तुको निर्यात प्रवर्धन गरी व्यापार घाटा न्यूनीकरण गर्ने उद्देश्यले आव २०६८/६९ बाट स्वदेशी मूल्य अभिवृद्धि भएका वस्तुको निर्यातलाई प्रोत्साहन दिन नगद अनुदानको व्यवस्था सुरु गरेको थियो । सुरुमा चार प्रतिशतदेखि सुरु भएको यो अनुदान पछि बढाएर आठ प्रतिशतसम्म पु¥याएको थियो । उद्योग विभागमार्फत सञ्चालित यो कार्यक्रमले विगत १२ वर्षमा सात अर्ब ८९ करोड रुपियाँभन्दा बढी रकम अनुदानबापत वितरण गरेको तथ्याङ्क छ । सिमेन्ट, हस्तकला, कृषि उत्पादन, कपडा, कार्पेट र जडीबुटी जस्ता वस्तु निर्यातमा अनुदानको व्यवस्था थियो । उद्योगी व्यवसायीले भने निर्यात अनुदान बन्द नगर्न आग्रह गर्दै आएका थिए । नेपाल चेम्बर अफ कमर्सले शुक्रबार नै उद्योग वाणिज्य तथा आपूर्तिमन्त्री अनिलकुमार सिन्हालाई भेटेर निर्यातमा दिइँदै आएको सहुलियत अनुदान बन्द नगर्न आग्रह गरेको थियो । चेम्बर अध्यक्ष कमलेशकुमार अग्रवालसहितको टोलीसँगको भेटमा मन्त्री सिन्हाले निजी क्षेत्रमा सुरक्षाको प्रत्याभूतिसहित लगानीमैत्री वातावरण सिर्जना गरेर अर्थतन्त्रलाई निकास दिन आफूहरू प्रयासरत रहेको जानकारी दिनुभयो । औद्योगिक तथा व्यावसायिक क्षेत्रको सुरक्षाका लागि चेम्बरले राखेको एकीकृत सुरक्षा प्रणालीको अवधारणा उपयुक्त हुने मन्त्री सिन्हाको भनाइ छ । अर्थतन्त्रका विद्यमान समस्या समाधान र लगानीकर्ताको मनोबल उकास्ने गरी नीतिगत सहजता गर्न चेम्बरले उद्योगमन्त्री सिन्हासमक्ष आग्रहसमेत गरेको छ ।चेम्बर अध्यक्ष अग्रवालले मुलुकमा ५० प्रतिशतभन्दा बढी युवा जनशक्ति रहेको भन्दै युवालाई रोजगारीको मूल प्रवाहमा ल्याएर आत्मनिर्भर अर्थतन्त्रको जग बसाल्नुपर्ने बताउनुभयो । वर्तमान परिस्थितिमा औद्योगिक तथा व्यावसायिक सुरक्षाको प्रत्याभूतिका साथै लगानीमैत्री वातावरण निर्माण गर्न उहाँले आग्रह गर्नुभयो । आन्तरिक उत्पादनको निर्यात क्षमता प्रतिस्पर्धी बन्न नसकेको, उत्पादन लागत उच्च भएका बेलामा सरकारको पछिल्लो निर्णयले निर्यात निरुत्साहित हुने चेम्बरद्वारा जारी विज्ञप्तिमा उल्लेख गरिएको छ । अर्थतन्त्रलाई सबल बनाउन निजी क्षेत्रसँग साझेदारी गर्दै नीतिगत स्पष्टता, लगानीमैत्री वातावरण र व्यावसायिक सुरक्षाको सुनिश्चित गर्ने विषयलाई सरकारले उच्च प्राथमिकतामा राख्नुपर्ने चेम्बरको भनाइ छ । यस्तै आन्दोलनबाट गम्भीर रूपमा प्रभावित उद्योग र व्यवसायलाई कर्जाको पुनर्तालिकीकरण, सहुलियत दरमा कर्जा उपलब्धता एवं पुनर्निर्माणका क्रममा उद्यमी, व्यवसायीले आयात गर्ने सामानमा ५० प्रतिशत भन्सार छुट र अन्तःशुल्क छुटको व्यवस्था तथा दुरत गतिमा बिमा दाबी फस्र्योट गर्ने नीतिगत व्यवस्थाको चेम्बरले स्वागत गरेको छ । जेनजी आन्दोलनको मर्म अनुसार युवा उद्यमीलाई छिटो र सजिलो कर्जाको पहुँच दिन र सिपमा आधारित व्यवसायलाई प्राथमिकतासाथ अघि बढाउनुपर्नेमा चेम्बरले जोड दिएको छ । यस्तै व्यवसाय दर्ता, कर तथा लाइसेन्ससम्बन्धी प्रक्रियालाई पारदर्शी, डिजिटल मैत्री र सरल बनाउन चेम्बरले सुझाव छ ।",
      "link": "https://gorkhapatraonline.com/news/174952",
      "image": "https://gorkhapatraonline.com/storage/media/308432/conversions/345-original-thumb.jpg"
    },
    {
      "slug": "174950",
      "title": "संविधान रक्षाका लागि निर्वाचन अपरिहार्य",
      "timestamp": 1760140800000,
      "source": "gp",
      "content": "जेनजी विद्रोहबाट सत्ता उथलपुथल भएको लामो समयपछि बल्ल विघटित सङ्घीय संसद्मा प्रतिनिधित्व गर्ने राजनीतिक दल सर्वदलीय परामर्शमा जुटेका छन् । राष्ट्रपति रामचन्द्र पौडेलको आह्वान एवं प्रधानमन्त्री सुशीला कार्कीको उपस्थितिमा जेनजी आन्दोलन, नयाँ सरकार, फागुन २१ गतेका लागि घोषित निर्वाचन र समसामयिक राजनीतिक विषयमा दलहरू संवादमा जुटेका हुन् ।",
      "longContent": "अशोक अधिकारी/सूर्य पाण्डेकाठमाडौँ, असोज २५ गते । जेनजी विद्रोहबाट सत्ता उथलपुथल भएको लामो समयपछि बल्ल विघटित सङ्घीय संसद्मा प्रतिनिधित्व गर्ने राजनीतिक दल सर्वदलीय परामर्शमा जुटेका छन् । राष्ट्रपति रामचन्द्र पौडेलको आह्वान एवं प्रधानमन्त्री सुशीला कार्कीको उपस्थितिमा जेनजी आन्दोलन, नयाँ सरकार, फागुन २१ गतेका लागि घोषित निर्वाचन र समसामयिक राजनीतिक विषयमा दलहरू संवादमा जुटेका हुन् । सिंहदरबार, सर्वोच्च अदालत, सङ्घीय संसद् भवनसहित देशभर प्रशासनिक भवन, प्रमुख दलका नेताका घरसम्पत्ति एवं व्यापारिक प्रतिष्ठान जलेर नष्ट भएसँगै नयाँ सरकार गठन र देश क्रमशः लयमा फर्किने प्रयासमा रहँदा राष्ट्रपति पौडेल सरकार र दलबिच संवादको वातावरण बनाउन अग्रसर हुनुभएको हो । बैठकमा दलका नेताले निर्वाचनमा जाने नजाने तय भइनसकेको र केन्द्रीय कार्यसमितिबाट निर्णय गर्ने बताउँदा प्रधानमन्त्री कार्कीले भने निर्वाचनको वातावरण बनाउने प्रतिबद्धता व्यक्त गर्नुभयो । दलका नेताको अभिव्यक्ति केही जिम्मेवार र केही आक्रोशयुक्त पनि रहेको बैठकमा सहभागीले जनाएका छन् । निर्वाचनमा केन्द्रित हुन आग्रह राष्ट्रपति रामचन्द्र पौडेलले देश, जनता, लोकतन्त्र र संविधानको रक्षाका लागि निर्वाचन एक मात्र विकल्प भएको प्रस्ट पार्नुभयो । उहाँले फागुन २१ गतेका लागि तय भएको प्रतिनिधि सभा निर्वाचनमा केन्द्रित हुन दलहरूलाई आग्रह गर्नुभयो । राष्ट्रपति पौडेलले लोकतन्त्रको रक्षाका लागि सबै मिलेर निर्वाचन सम्पन्न गराउनुपर्ने बताउँदै राजनीतिक दलमा कुनै दुबिधा र अस्पष्टता भए बैठकमा राख्न आग्रह गर्नुभयो । उहाँले निर्वाचनबाहेक अन्य विकल्प खोज्न थालिएमा यसले देशलाई कहाँ पु¥याउँछ भन्ने पनि सोच्न आग्रह गर्नुभयो । उहाँले पार्टीहरूले पनि कुनै किसिमको दुबिधा सिर्जना नगरी जेन्जीको माग पनि आफूहरूले पूरा गर्ने भनेर जनतामा जान आग्रह गर्दै दलहरूको सुरक्षाको चिन्तालाई सरकारले तत्काल सम्बोधन गर्नुपर्ने बताउनुभयो । राष्ट्रपतिका प्रेस सल्लाहकार किरण पोखरेलका अनुसार राष्ट्रपति पौडेलले शान्ति सुरक्षाको आवश्यक प्रबन्ध गरी निष्पक्ष र भयरहित वातावरणमा निर्वाचन गराउने विश्वास आमनागरिकलाई दिलाउन सरकारलाई सुझाव दिनुभयो । भयरहित निर्वाचन हुन्छ : प्रधानमन्त्री प्रधानमन्त्री सुशीला कार्कीले दलहरूको सहभागिताबिना निर्वाचन नहुने विषयमा सरकार जानकार रहेको बताउनुभयो । उहाँले स्वतन्त्र निष्पक्ष र भयरहित निर्वाचन गराउन सरकारले शान्ति सुरक्षाको प्रबन्ध गर्ने विश्वास दिलाउनुभयो । उहाँले जेनजीहरू हामी सबैका छोराछोरी भएकाले उनीहरूबाट किन अहिले यस्तो असन्तुष्टि व्यक्त भयो भन्ने बुझेर परिवर्तनलाई आत्मसात् गर्दै अगाडि बढ्न दलहरूलाई आग्रह गर्नुभयो ।राजनीतिक दलको आग्रह राजनीतिक दलका नेताले लोकतन्त्रमा विश्वास गर्ने राजनीतिक दल निर्वाचनमा जान सधैँ तयार रहेको बताएका छन् । बैठकमा सहभागी नेकपा (एकीकृत समाजवादी) का नेता राजेन्द्रप्रसाद पाण्डेका अनुसार दलका प्रतिनिधिले निर्वाचनको वातावरण, लुटिएका हतियारबाट हुने खतरा र सरकार निर्वाचनप्रति गम्भीर छ÷छैन भन्ने कुरा बैठकमा राख्नुभएको थियो । पाण्डेले भन्नुभयो, “अझै पनि प्रहरीबाट लुटिएका हतियार कहाँ छन् भन्ने प्रस्ट छैन । सरकारले निर्वाचन गराउने हो कि नेता थुन्नेतर्फ लाग्ने हो ? सुरक्षाको प्रत्याभूति कसरी गर्ने हो भन्नेलगायत समग्र विषयमा सरकारको ध्यानाकर्षण गराइएको छ ।”उहाँका अनुसार कांग्रेस र एमालेका नेताले केन्द्रीय कार्यसमिति बैठक बसेपछि मात्रै निर्वाचनमा सहभागी हुने सन्दर्भमा निर्णय गर्ने प्रस्ट पारेका छन् । अन्य नेताले अहिलेको सुरक्षा व्यवस्थाले निष्पक्ष र स्वतन्त्र वातावरणमा निर्वाचन हुने विषयमा संशय पैदा भएको बताए । उनीहरूले यो शङ्का र संशय हटाएर निष्पक्ष, स्वतन्त्र र भयरहित वातावरणमा निर्वाचन सम्पन्न हुने विश्वास दिलाउन सरकारले सक्नुपर्ने बताए । जेनजी प्रतिनिधिसँग पनि छलफल राष्ट्रपति पौडेलले शनिबार जेनजीका प्रतिनिधिसँग पनि निर्वाचनका सन्दर्भमा परामर्श गर्दै हुनुहुन्छ । सरकारसँग निरन्तर संवादमा रहेका जेनजी प्रतिनिधिलाई उहाँले छलफलका लागि बोलाउनुभएको छ । प्रेस सल्लाहकार पोखरेलले भन्नुभयो, “निर्वाचन र निर्वाचनका लागि वातावरण बनाउने सन्दर्भमा नै जेनजीका प्रतिनिधिसँग राष्ट्रपतिले छलफल गर्दै हुनुहुन्छ ।”सर्वदलीय बैठकमा नेपाली कांग्रेसका उपसभापति पूर्णबहादुर खड्का र महामन्त्री गगनकुमार थापा, नेकपा (एमाले) का वरिष्ठ उपाध्यक्ष ईश्वर पोखरेल र महासचिव शङ्कर पोखरेल, नेकपा (माओवादी केन्द्र) का वरिष्ठ उपाध्यक्ष नारायणकाजी श्रेष्ठ, उपमहासचिव वर्षमान पुन सहभागी हुनुहुन्थ्यो ।राष्ट्रिय स्वतन्त्र पार्टीका कार्यवाहक सभापति डोलप्रसाद अर्याल र सहमहामन्त्री विपिनकुमार आचार्य, राष्ट्रिय प्रजातन्त्र पार्टीका प्रवक्ता ज्ञानबहादुर शाही र मीना लामा, एकीकृत समाजवादीका वरिष्ठ उपाध्यक्ष राजेन्द्रप्रसाद पाण्डे र महासचिव धनश्याम भुसाल सहभागी हुनुहुन्थ्यो ।त्यस्तै जनता समाजवादी पार्टीकी नेतृ रेनु यादव, जसपा नेपालका नेता विद्युत् वज्राचार्य र प्रकाश अधिकारी, जनमत पार्टीका अध्यक्ष डा. चन्द्रकान्त (सिके) राउत र डा. जयकुमार राउत, लोकतान्त्रिक समाजवादी पार्टीका ज्ञानेन्द्र झा र सर्वेन्द्रनाथ शुक्ला, नागरिक उन्मुक्ति पार्टीका नेता रेशमलाल चौधरी र नेपाल मजदुर किसान पार्टीका नेता सुनील प्रजापती सहभागी हुनुहुन्थ्यो ।",
      "link": "https://gorkhapatraonline.com/news/174950",
      "image": "https://gorkhapatraonline.com/storage/media/308430/conversions/PRO_KTM_93a7b7bc-7d0d-45a7-9b88-3957559c9014-original-thumb.jpg"
    },
    {
      "slug": "174947",
      "title": "काठमाडौँमा प्रदर्शन गर्न रोक",
      "timestamp": 1760140800000,
      "source": "gp",
      "content": "जिल्ला प्रशासन कार्यालय काठमाडौँले माइतीघरलगायतका स्थानमा ¥याली, धर्ना, प्रदर्शनका लागि अनुमति नदिने निर्णय गरेको छ । भदौ २३ र २४ गते जेनजी आन्दोलनपछि उत्पन्न शान्ति सुरक्षाको अवस्थालाई ध्यानमा राखी जिल्ला प्रशासन कार्यालयले शान्तिपूर्ण धर्ना, जुलुससमेत गर्न अनुमति नदिने निर्णय गरेको हो ।",
      "longContent": "गोरखापत्र समाचारदाता काठमाडौँ, असोज २५ गते ।  जिल्ला प्रशासन कार्यालय काठमाडौँले माइतीघरलगायतका स्थानमा र्‍याली, धर्ना, प्रदर्शनका लागि अनुमति नदिने निर्णय गरेको छ । भदौ २३ र २४ गते जेनजी आन्दोलनपछि उत्पन्न शान्ति सुरक्षाको अवस्थालाई ध्यानमा राखी जिल्ला प्रशासन कार्यालयले शान्तिपूर्ण धर्ना, जुलुससमेत गर्न अनुमति नदिने निर्णय गरेको हो ।पछिल्लो समय केही जेनजी युवा र विभिन्न पार्टीका भ्रातृ सङ्गठनले एकपछि अर्को गरी धर्ना तथा प्रदर्शन गर्ने तयारी गरिरहेका छन् । यस्ता शान्तिपूर्ण कार्यक्रममा अवाञ्छित व्यक्तिको घुसपैठ भई थप अराजकता निम्तिन सक्ने भन्दै सुरक्षा निकायले सरकारको ध्यानाकर्षण गराउँदै आएका छन् । काठमाडौँका प्रमुख जिल्ला अधिकारी ईश्वरराज पौडेलद्वारा जारी विज्ञप्तिमा शान्ति सुरक्षामा चुनौती थपिन सक्ने अवस्थालाई ध्यानमा राखेर अहिले कसैलाई पनि र्‍याली, जुलुस, धर्ना गर्न नदिने निर्णय गरिएको उल्लेख गरिएको छ । शनिबार फरक फरक समूहले काठमाडौँ जिल्लाका विभिन्न स्थानमा मोटरसाइकल र्‍याली तथा सभा गर्ने भनी प्रचारप्रसार भएपछि जिप्रका काठमाडौँले शुक्रबार सूचना जारी गरी र्‍याली, धर्ना, जुलुसमा रोक लगाएको हो  ।काठमाडौँ प्रशासनले भदौ २३ गते गतेको जेनजी आन्दोलनपछिका दिनमा भएको तोडफोड, आगजनी तथा सार्वजनिक र निजी सम्पत्तिमा भएको क्षतिसमेतका घटना हुन पुगेको सबैलाई विदितै रहेको बताउँदै शान्ति सुरक्षाको स्थिति बनाइराख्न, सार्वजनिक सम्पत्तिको संरक्षण गर्दै सेवा प्रवाह सञ्चालन गर्ने कार्यमा सहयोग गर्न पनि आग्रह गरेको छ । काठमाडौँ प्रशासनले कुनै पनि र्‍याली, प्रदर्शन जस्ता कार्यक्रम गर्न कोही कसैलाई पनि स्वीकृति प्रदान नगर्ने भनी स्पष्ट पारेको  छ । साथै पूर्वस्वीकृतिबिना कुनै पनि प्रकारका कार्यक्रम नगर्न नगराउनु हुन स्थानीय प्रशासन ऐन, २०२८ को दफा ६ को उपदफा ३ को देहाय खण्ड (क) र प्रहरी ऐन, २०१२ को दफा १९ को व्यवस्थाबमोजिमको सूचना सम्बद्ध सबैलाई जानकारीका लागि जारी गरेको छ । युवा सङ्घको माग यसैबिच नेपाल कम्युनिस्ट पार्टी (एमाले) को भ्रातृ सङ्गठन युवा सङ्घ नेपालले आइतबार गर्ने भनेको मोटरसाइकल ¥याली गर्ने वातावरण बनाउन सरकारसँग माग गरेको छ । शनिबार मोटरसाइकल र्‍ याली आयोजना गर्ने भनिएको कार्यक्रमका लागि जिल्ला प्रशासन कार्यालय, काठमाडौँबाट स्वीकृति प्राप्त नभएपछि युवा सङ्घले शुक्रबार साँझ पत्रकार सम्मेलन आयोजना गरी आइतबार र्‍याली गर्ने वातावरण बनाउन माग गरेको हो । युवा सङ्घका अध्यक्ष क्षितिज थेबेले पछिल्लो राजनीतिक परिस्थितिप्रति गम्भीर एवं जिम्मेवारीबोध भएको भन्दै आमजनता त्रसित भएको र अन्योलको वातावरण सिर्जना भएको बताउनुभयो । उहाँले जेनजी आन्दोलनलाई काँधमा राखेर गलत समूहले फाइदा उठाउन खोजेको धारणा राख्दै परिवर्तनको पक्षमा रहेका जेनजीलाई मार्गनिर्देश गर्न युवा सङ्घ सक्षम रहेको दाबी गर्नुभयो ।",
      "link": "https://gorkhapatraonline.com/news/174947",
      "image": "https://gorkhapatraonline.com/storage/media/308425/conversions/WhatsApp-Image-2024-04-06-at-4.16.41-PM-original-thumb.jpg"
    },
    {
      "slug": "174946",
      "title": "एम्बुलेन्सलाई बाटो छैन, बिरामी स्ट्रेचरमा",
      "timestamp": 1760140800000,
      "source": "gp",
      "content": "बिरामी पर्दा सिधै एम्बुलेन्सबाट बनेपा र काठमाडौँसम्म आउने काभ्रेपलाञ्चोक जिल्लाको महाभारत गाउँपालिका र खानीखोला गाउँपालिकाका स्थानीय पुनः स्टे«चरमै  बिरामी बोक्न बाध्य बनेका छन् ।",
      "longContent": "काठमाडौँ, असोज २५ गते । बिरामी पर्दा सिधै एम्बुलेन्सबाट बनेपा र काठमाडौँसम्म आउने काभ्रेपलाञ्चोक जिल्लाको महाभारत गाउँपालिका र खानीखोला गाउँपालिकाका स्थानीय पुनः स्ट्रेचरमै  बिरामी बोक्न बाध्य बनेका छन् । गाउँपालिकामा सुविधा सम्पन्न एम्बुलेन्स पनि छन् तर पहिरोले दर्जनौँ ठाउँमा अवरोध भएपछि त्यहाँका नागरिक पुनः स्ट्रेचरमै बोकाएर अस्पतालसम्म ल्याउने बाध्यता सुरु भएको छ । डाडाँपारिवासीले एम्बुलेन्स सेवा पाउन लागेको दुई वर्ष मात्रै भयो । त्यसअघि सिधा सडक सम्पर्क नभएका गाउँपालिकाले सङ्घीयता कार्यान्वयनपछि आफूलाई विकटभित्रको विकट गाउँबाट क्रमशः सुगम गाउँमा रूपान्तरण गर्दै थिए । गाउँपालिकाले एम्बुलेन्स सेवामा सहुलियत दिएका थिए । २०८१ असोज १० देखि १२ गतेसम्म भएको अविरल वर्षापछि डाडाँपारिका दुई गाउँपालिकाको ‘लाइफलाइन’ का रूपमा रहेको रोसीखोलामा बनेको पक्की पुल बगाएपछि डाडाँपारिवासी फेरि स्ट्रेचरकै जोरजाम गर्दै छन् । पक्की पुल बगाएपछि बनाएको अस्थायी कलभर्ट पनि असोज १८ गते भएको अविरल वर्षापछि आएको बाढीले बगाएपछि सडक, बिजुली सेवाबाट दुई वटा पालिका वञ्चित भएका हुन् । दुई पालिकालाई जोड्ने सडक अवरुद्ध भएका छन् । रोसी गाउँपालिकाका धेरै वडासम्म जाने सडक सञ्जाल टुटेको छ । पालिकासँग एस्काभेटर र डोजर भए पनि पर्याप्त डिजेल नहुँदा समस्या छ । एक वर्षमा पटक पटक सङ्घीय सरकार र प्रदेश सरकारबाट बेलीब्रिजको आश्वासन पाए पनि कार्यान्वयन भने हुन सकेको छैन । रोसी गाउँपालिका–७ र नमोबुद्ध नगरपालिका–५ को सिमाना थाङसेनबेँसीमा रहेको पक्की पुल बगाएपछि डाडाँपारिवासीको दुःखका दिन फेरि सुरु भएको महाभारत गाउँपालिकाका अध्यक्ष कान्छालाल जिम्बाले उल्लेख गर्नुभयो । महाभारत गाउँपालिकामा भएका १२ वटा स्वास्थ्य चौकीमा प्रारम्भिक उपचार भए पनि गम्भीर प्रकृतिको उपचारका लागि स्ट्रेचरमा बोकेर ल्याउने गरेको उहाँले बताउनुभयो । सरकारले सुत्केरी हुन नसकेकाका लागि हेलिकोप्टरको व्यवस्थापन गरे पनि सबैलाई त्यसो गर्न सम्भव नभएपछि स्ट्रेचरको विकल्प नभएको बताउनुभयो । “एक जना बिरामी ल्याउन १० जनासम्मको जनशक्ति आवश्यक पर्ने र दुई दिनको बाटो बोकेर ल्याउने बाध्यता छ,” जिम्बाले भन्नुभयो । महाभारत गाउँपालिका, खानीखोला गाउँपालिका र रोसी गाउँपालिकाबाट स्ट्रेचरबाट नै दैनिक १० जनासम्म बिरामी बोकेर ल्याउने गरेको मनसुनजन्य विपत् उद्धार अस्थायी वेश भकुन्डेबेँसीका प्रमुख आलोक बस्नेतले उल्लेख गर्नुभयो । निक्कै सिकिस्त बिरामी ल्याउने गरेको र बिरामी ल्याउन आवश्यक सहयोग र सहजीकरण सुरक्षा निकायले पनि गरिरहेको उहाँले उल्लेख गर्नुभयो । बत्तीमुनिको अँध्यारो भने जस्तै सङ्घीय राजधानीबाट १३० किलोमिटर र प्रदेश राजधानीबाट ५० किलोमिटरको दुरीमा रहेको डाँडापारि क्षेत्रका जनताले समस्या बेहोरेको खानीखोला गाउँपालिकाका अध्यक्ष इन्द्रबहादुर थिङले उल्लेख गर्नुभयो । उहाँले अविरल वर्षापछि आफ्नो गाउँपालिकाको प्रमुख सडक पूर्ण रूपमा अवरुद्ध भएको र त्यसको मारमा गम्भीर प्रकृतिका बिरामी परेको बताउनुभयो । “गाउँपालिकासँग अत्याधुनिक एम्बुलेन्स छन् तर एम्बुलेन्स चलाउने बाटो नभएपछि स्ट्रेचरमै बोक्ने बाध्यता छ, उहाँले थप्नुभयो, हामी युद्धस्तरमा सडक खुलाउने कार्यमा जुटेका छौँ, आशा गरौँ एक/दुई दिनमा सडक खुल्छ ।’’",
      "link": "https://gorkhapatraonline.com/news/174946",
      "image": "https://gorkhapatraonline.com/storage/media/308423/conversions/Stechar-original-thumb.jpg"
    },
    {
      "slug": "174945",
      "title": "प्रशासनिक सुधारले मात्र सुशासन सुनिश्चित",
      "timestamp": 1760140800000,
      "source": "gp",
      "content": "जेनजीको मागलाई सम्बोधन गर्न दक्ष व्यक्तिलाई कार्यालय प्रमुखको नेतृत्व प्रदान गरी विधिको शासन कायम गरेर प्रशासनिक सुधार गर्नु पर्छ । कर्मचारीमा सेवा भाव जागृत गराई सुशासन र भ्रष्टाचारमुक्त प्रशासन कायम गर्न सके मात्र जेनजीको भावना अनुसारको निजामती प्रशासन निर्माण गर्न सकिन्छ ।",
      "longContent": "काठमाडौँ, असोज २५ गते । जेनजीको मागलाई सम्बोधन गर्न दक्ष व्यक्तिलाई कार्यालय प्रमुखको नेतृत्व प्रदान गरी विधिको शासन कायम गरेर प्रशासनिक सुधार गर्नु पर्छ । कर्मचारीमा सेवा भाव जागृत गराई सुशासन र भ्रष्टाचारमुक्त प्रशासन कायम गर्न सके मात्र जेनजीको भावना अनुसारको निजामती प्रशासन निर्माण गर्न सकिन्छ । अहिले निजामती प्रशासनमा प्रविधिको उच्चतम प्रयोग गरी नागरिकलाई सहज र सरल रूपमा सेवा प्रदान गर्न सक्ने दक्ष जनशक्ति भएकाले त्यस्ता कर्मचारीलाई सेवाको भावनाले उत्प्रेरित गर्दै नागरिकमैत्री सेवा प्रदान गर्दा जेनजीको भावना समेट्न सकिने प्रशासनविद्ले औँल्याएका छन् । जेनजीले सरकारको नीति, कार्यक्रम र बजेट कार्यान्वयन गर्ने निजामती प्रशासनमा समयसापेक्ष रूपमा परिवर्तन ल्याई भ्रष्टाचाररहित र जनमुखी प्रशासन निर्माण गर्नुपर्ने माग गर्दै आएका छन् । कानुन तथा प्रशासनविद् काशीराज दाहालले सूचना र प्रविधिको उच्चतम प्रयोग गर्दै भ्रष्टाचारमुक्त प्रशासन निर्माण गर्दा मात्र जेनजीले राखेको माग अनुसारको प्रशासन निर्माण हुन सक्ने बताउनुभयो । उहाँले भन्नुभयो, “अहिले निजामती प्रशासनमा नै भएकै जनशक्तिलाई उच्चतम प्रयोग गर्दै व्यवस्थापनमा सुधार, दक्ष र योग्यतम व्यक्तिलाई कार्यालय प्रमुखको जिम्मेवारी दिने हो । भ्रष्टाचाररहित प्रशासन निर्माण गर्ने हो । जेनजीले उठाएका सवाल पनि यही हो ।” उहाँका अनुसार अहिले नागरिकको घरदैलोमा सेवा पु¥याउने सार्वजनिक प्रशासन चुस्त, प्रभावकारी, सेवाग्राहीमैत्री नभई अनियमितता र ढिलासुस्तीबाट गुज्रँदै आएका छन् । जेनजीले सार्वजनिक प्रशासनमा आमूल सुधारको खाँचो औँल्याएका छन् । अब राजनीति मात्र परिवर्तन भएर नपुग्ने र नीति कार्यान्वयन गर्ने निजामती प्रशासन परिवर्तन नहुँदासम्म जेनजीको भावना समेट्न नसकिने दाहालले स्पष्ट पार्नुभयो । सार्वजनिक पदमा बसेका व्यक्तिको व्यक्तिगत सम्पत्ति सार्वजनिक गरिनुपर्ने, छानबिनका क्रममा अकुत सम्पत्ति देखिए तत्काल कारबाही गनुपर्ने, भ्रष्टाचारको मुद्दालाई अदालतले पनि सामान्य फौजदारी मुद्दा हेरेको जस्तो गरेर हेर्न नहुने उहाँ उल्लेख गर्नुहुन्छ । तीन अर्ब बजेटका योजनामा दुई अर्ब रुपियाँ मिलेमतोमा खाने प्रवृत्ति बन्द गरेर निजामती प्रशासनलाई सुशासन र सेवाग्राहीमैत्री बनाउँदै जान उहाँले सरकारलाई सुझाव दिनुभयो । दाहालले भन्नुभयो, “निजामती प्रशासनमा उच्च मनोबलसहितको सेवा भावको इच्छाशक्ति चाहिन्छ । जनदबाब चाहिन्छ । प्रधानमन्त्री, मन्त्री, सबै प्रदेशका मुख्यमन्त्री स्थानीय तहका प्रमुख तथा उपप्रमुखको सल्लाहकार र सचिवालय खारेज गर्नु पर्छ । उच्च पदस्थ व्यक्तिकै सचिवालयबाट भ्रष्टाचारको योजना बन्ने गरेका छन् ।” प्रशासनविद् डा. बालचन्द्र मिश्रले प्रधानमन्त्री, मुख्य सचिव, मन्त्रालयका सचिव र कार्यालय प्रमुखले आफू र मातहतका कर्मचारीलाई घुस लेनदेनमा कडाइ गर्ने हो भने प्रशासन स्वतः भ्रष्टाचाररहित बनाउन सकिने बताउनुभयो । मिश्रले भन्नुभयो, “यति कुरा गर्न कुनै कानुन परिवर्तन गर्न आवश्यक छैन । यो नियमित गर्ने काममा सुधार गर्दा मात्र पनि पुग्छ । यति गर्दा पनि जेनजीले उठाएका प्रशासनका सुधारका सवालमा परिवर्तन ल्याउन सकिन्छ ।” कानुनबाटै प्रशासनको सुधार गर्नुपर्ने विषयलाई आगामी निर्वाचनपछि आउने संसद्ले गर्न सक्छ । अन्य प्रशासनिक सुधार ल्याउन कर्मचारीको कार्यशैलीमा सुधार ल्याए मात्र पनि पुग्ने उहाँको भनाइ छ । कर्मचारीको नेतृत्व गरिरहेको सङ्घीय मामिला तथा सामान्य प्रशासन मन्त्रालयका सचिव रविलाल पन्थले अहिले निजामती प्रशासनबाट तोकिएको समयमा सहज र सर्वसुलभ रूपमा सेवा प्रवाह नहुँदा आमनागरिकमा निजामती प्रशासनप्रति वितृष्णा जागृत भएकाले आगामी दिनमा कर्मचारीले त्यस्तो प्रवृत्तिको अन्त्य गर्नुपर्ने बताउनुभयो । “निर्धारित समयमा आयोजना सम्पन्न हुँदैन, सेवा लिँदा सेवाग्राहीलाई अनेकौँ नाममा फाइल अड्काउने गरिन्छ र सरकारी सेवा झन्झटिलो र ढिलासुस्ती छ । त्यसको प्रत्यक्ष असर सेवाग्राहीलाई परेकाले जेनजीले उठाएका सवाललाई सम्बोधन गर्न कर्मचारी सच्चिनुको विकल्प छैन,” उहाँले भन्नुभयो । सरकारको कामको परिणाम सार्वजनिक प्रशासनको प्रभावकारितामा भर पर्छ । सङ्घीयताले तहगत संरचनामा परिवर्तन ल्याए पनि राज्यको नीति र नियम कार्यान्वयन गर्ने कर्मचारीको कार्यशैलिीमा परिवर्तन नभएकाले जेनजी सडक सङ्घर्षमा उत्रन बाध्य भएका हुन् । न्यूनतम सुविधा सुनिश्चित गर्नु पर्छ नेपाल राष्ट्रिय कर्मचारी सङ्गठनका अध्यक्ष अम्बादत्त भट्टले कर्मचारीले नगदमा कुनै पनि काम गर्न नपर्ने गरी सबै कर्मचारीको गाँस, बास र कपाससहितको आधारभूत सेवासुविधा पूर्ण रूपमा प्रदान गर्दा भ्रष्टाचारको अन्त्य भई सुशासन कायम हुने बताउनुभयो । उहाँले थप्नुभयो, “अहिले कर्मचारीलाई पद अनुसारका सेवा सुविधा प्रदान गरिँदै आएको छ । अब पद अनुसार होइन, कार्यसम्पादनमा आधारित सेवासुविधा दिनु पर्छ । कर्मचारीको शिक्षा, स्वास्थ्य र सामाजिक सुरक्षाको राज्यले पूर्ण रूपमा जिम्मेवारी लिई कर्मचारीलाई उत्प्रेरित बनाउनु पर्छ ।”संरचनागत पुनरवलोकन केन्द्रीय तहमा विज्ञसहितको छरितो सङ्गठन संरचना निर्माण गर्ने, परिवर्तित सन्दर्भ अनुसार कार्यबोझ र कार्यजिम्मेवारीका आधारमा सङ्गठन तथा व्यवस्थापन सर्वेक्षण गरी नेपाल सरकारका निकायको कर्मचारी दरबन्दीमा पुनरवलोकन गर्नु पर्छ । पुनरवलोकन गर्दा बढी हुन आउने दरबन्दी कार्यबोझ बढी हुने र सेवा प्रवाह गर्ने निकायमा स्थानान्तरण गर्नुपर्ने विज्ञको सुझाव छ । निजामती सेवाका सेवा समूहबिचमा विभिन्न विभेद रहेकाले त्यसको सम्बोधन नगरी कर्मचारीको उत्प्रेरणा र मनोबल उच्च बनाउन सकिँदैन । न्यून मनोबल र उत्प्रेरणा कम भएका कर्मचारीबाट सञ्चालित सार्वजनिक प्रशासनले अपेक्षित नतिजा दिन सक्दैन । कर्मचारीले परिचालन गर्ने स्रोतसाधन र पाउने सुविधालाई समानता बनाउँदै जानुपर्ने प्रशासनविद् दाहालको भनाइ छ । सरकारले कर्मचारीलाई भौगोलिक क्षेत्रमा काम गर्नै पर्ने गरी पूर्वानुमानयोग्य, स्वचालित र चक्रीय सरुवा प्रणाली कार्यान्वयन गर्नुपर्ने सुझाव प्रशासनविद्को छ । अहिले एक लाख ३६ हजार निजामती कर्मचारीको दरबन्दी भए पनि एक लाखको सङ्ख्यामा निजामती कर्मचारी कार्यरत रहेको राष्ट्रिय किताबखाना (निजामती) ले जनाएको छ ।",
      "link": "https://gorkhapatraonline.com/news/174945",
      "image": "https://gorkhapatraonline.com/storage/media/308422/conversions/snfg-original-thumb.jpg"
    },
    {
      "slug": "174941",
      "title": "सर्वदलीय बैठकमा राष्ट्रपतिले भन्नुभयो– ‘संविधानको रक्षाका लागि चुनावमा लाग्नुस्’",
      "timestamp": 1760054400000,
      "source": "gp",
      "content": "राष्ट्रपति रामचन्द्र पौडेलले देश, जनता लोकतन्त्र र संविधानको रक्षाका लागि निर्वाचन एक मात्र विकल्प भएको बताउनुभएको छ।",
      "longContent": "काठमाडौँ, असोज २४ गते। राष्ट्रपति रामचन्द्र पौडेलले देश, जनता लोकतन्त्र र संविधानको रक्षाका लागि निर्वाचन एक मात्र विकल्प भएको बताउनुभएको छ। फागुन २१ गतेका लागि तोकिएको प्रतिनिधिसभा निर्वाचनमा केन्द्रीत हुन दललाई आग्रह गर्नुहुँदै शुक्रबार राष्ट्रपति पौडेलले यस्तो बताउनुभएको हो। राष्ट्रपति कार्यालय शीतल निवासमा आह्वान गर्नुभएको अन्तरिम सरकारसहितको सर्वदलीय बैठकमा  उहाँले यस्तो आग्रह गर्नुभएको हो। उहाँले शान्ति सुरक्षाको आवश्यक प्रबन्ध गरी  निष्पक्ष र भयरहित वातावरणमा निर्वाचन गराउने विश्वास आम नागरिकलाई दिलाउन सरकारलाई सुझाव दिनुभएको प्रेस सल्लाहकार किरण पोखरेलले जानकारी दिनुभयो।राष्ट्रपति पौडेलले लोकतन्त्रको रक्षाका लागि सबै मिलेर निर्वाचन सम्पन्न गराउनुपर्ने बताउनुभयो। उहाँले पौडेलले राजनीतिक दलहरूमा कुनै द्विविधा र अस्पष्टता भए बैठकमा राख्न आग्रह गर्दै निर्वाचनबाहेक अन्य विकल्प खोज्न थालियो भने यसले देशलाई कहाँ पु¥याउँछ भन्ने पनि सोच्न आग्रह गर्नुभयो। उहाँले पार्टीले  कन्फ्युजन सिर्जना नगरी जेनजीको माग पनि आफूहरूले पुरा गर्ने भनेर जनतामा जान आग्रह गर्दै दलको सुरक्षाको चिन्तालाई सरकारले तत्काल सम्बोधन गर्नुपर्ने बताउनुभयो।  बैठकमा सहभागी राजनीतिक दलका नेताहरूले लोकतन्त्रमा विश्वास गर्ने राजनीतिक दल निर्वाचनमा जान सधैँ तयार रहेको बताउँदै अहिलेको सुरक्षा व्यवस्थाले निष्पक्ष र स्वतन्त्र वातावरणमा निर्वाचन हुने विषयमा संसय पैदा भएको बताउनुभएको थियो। अन्तरिम सरकारका प्रधानमन्त्री सुशीला कार्कीले दलहरूको सहभातिाविना निर्वाचन नहुने विषयमा सरकार प्रष्ट जानकार रहेको भन्दै स्वतन्त्र निष्पक्ष र भयरहित निर्वाचन गराउन सरकारले शान्ति सुरक्षाको प्रबन्ध गर्ने विश्वास दिलाउनुभयो। जेनजीहरू हामीहरू सबैको छोरा नाती भएकाले उनीहरूले किन आज यस्तो असंतुष्टी व्यक्त गरे भन्ने बुझेर परिवर्तनलाई आत्मसात गर्दै अगाडि बढ्न दलहरूलाई आग्रह गर्नुभएको थियो।  बैठकमा अन्तरिम सरकारका प्रधानमन्त्री कार्कीसहित सबैमन्त्री सहभागी हुनुहुन्थ्यो। सो बैठकमा नेपाली कांग्रेसबाट उपसभापति पूर्णबहादुर खड्का र महामन्त्री गगन थापा, नेकपा एमालेबाट वरिष्ठ उपाध्यक्ष ईश्वर पोखरेल र महासचिव शंकर पोखरेल, नेकपा माओवादी केन्द्रबाट वरिष्ठ उपाध्यक्ष नारायणकाजी श्रेष्ठ, सचिव वर्षमान पुनलगायत सहभागी हुनुहुन्थ्यो। राष्ट्रिय स्वतन्त्र पार्टीबाट कार्यबहाक सभापति डिपी अर्याल र सहमहामन्त्री विपिन कुमार आचार्य, राष्ट्रिय प्रजातन्त्र पार्टीबाट प्रवक्ता ज्ञानेन्द्र शाही र मिना लामा, नेकपा एकीकृत समाजवादीबाट उपाध्यक्ष राजेन्द्र पाण्डे र  महासचिव धनश्याम भुषालको सहभागीता थियो। त्यस्तै, जनता समाजवादी पार्टीबाट रेनु यादव, जसपा नेपालबाट विद्युत बज्रचार्य र प्रकाश अधिकारी, जनमत पार्टीबाट चन्द्रकान्त राउत र डा. जयकुमार राउत, लोकतान्त्रिक समाजवादी पार्टीबाट ज्ञानेन्द्र झा र सर्वेन्द्रनाथ शुक्ला, नागरिक उन्मुक्ती पार्टीबाट रेशम चौधरी र नेपाल मजदुर किसान पार्टीबाट सुनिल प्रजापती, सहभागी हुनुहुन्थ्यो।",
      "link": "https://gorkhapatraonline.com/news/174941",
      "image": "https://gorkhapatraonline.com/storage/media/308409/conversions/president-original-thumb.jpg"
    },
    {
      "slug": "174940",
      "title": "नेपाल समूह विजेता बन्दै विश्वकप छनोटको सुपर सिक्समा, जापान पाँच विकेटले पराजित",
      "timestamp": 1760054400000,
      "source": "gp",
      "content": "नेपाल आइसिसी टी–२० विश्वकप एसिया तथा इस्ट एसिया प्यासिफिक छनोटको समूह विजेता बन्दै सुपर सिक्समा प्रवेश गरेको छ ।",
      "longContent": "काठमाडौँ, असोज २४ गते । नेपाल आइसिसी टी–२० विश्वकप एसिया तथा इस्ट एसिया प्यासिफिक छनोटको समूह विजेता बन्दै सुपर सिक्समा प्रवेश गरेको छ ।समूह चरणको अन्तिम खेलमा जापानलाई पाँच विकेटले हराउँदै दुई अंकका साथमा नेपाल सुपर सिक्समा प्रवेश गरेको हो । सुरुमा ब्याटिङ गरेको जापानले दिएको १३२ रनको लक्ष्य नेपालले १८ ओभरको समाप्तिमा पाँच विकेट गुमाएर भेट्टाएको हो । समूह ‘बी’को उपविजेता बन्दै जापानसमेत सुपर सिक्समा प्रवेश गरेको छ । नेपालका लागि आशिफ शेखले सर्वाधिक ३८ रन बनाउनुभयो । शेखले २१ बलको सामना गर्दा एक छौका र चार छक्का प्रहार गर्नुभयो । गुल्सन झाले २८ रन बनाउँदा कुशल भुर्तेलले २१ रनको योगदान गर्नुभयो । कप्तान रोहित पौडेलले १८ रन जोड्दा दीपेन्द्रसिंह ऐरीले १४ रन थप्नुभयो । जापानका लागि शोमा स्लेटरले दुई विकेट हात पार्दा रेओ साकुरानो थोमस, सबोरिश रविचन्द्रन र डेक्लान सुजुकीले एक एक विकेट लिनुभयो ।सुरुमा ब्याटिङ गरेको जापानले निर्धारित २० ओभरमा ८ विकेटको क्षतिमा १३१ रन बनाएको थियो । जापानका लागि केन्डेल काडोवाकी फ्लेमिङले अर्धशतक प्रहार गर्नुभयो । उहाँले ४६ बलमा ६० रन जोड्नुभएको हो । उसका लागि इसम रहमानले २५ बलमा ३१ रन थप्नुभयो । सुरुमा आक्रामक ब्याटिङ गरेको जापानको पछिल्लोक्रम नेपाली बलरसामु टिक्न सकेको थिएन ।जापानलाई सस्तैमा समेट्न नेपालका लागि सन्दीप लामिछाने र गुल्सन झाले दुईदुई विकेट हात पर्नुभयो भने सोमपाल कामी र नन्दन यादवले एकएक विकेट लिनुभयो । कसिलो बलिङ गर्नुभएका दीपेन्द्रसिंह ऐरीले तीन ओभर बलिङ गर्दा १५ रन खर्चिनुभयो । नेपालका लागि अलराउण्ड प्रदर्शन गरेका गुल्सन झा प्लेयर अफ द म्याच बन्नुभयो । उहाँले बलिङमा दुई विकेट हात पार्दा ब्याटिङमा महत्त्वपूर्ण २८ रन जोड्नुभयो । नेपालले सुपर सिक्सको पहिलो खेल समूह ‘ए’को विजेता यूएईसँग आइतबार खेल्नेछ ।",
      "link": "https://gorkhapatraonline.com/news/174940",
      "image": "https://gorkhapatraonline.com/storage/media/308414/conversions/560724143_1265119798977731_1635231517829798519_n-original-thumb.jpg"
    },
    {
      "slug": "174934",
      "title": "बलात्कार गरेको आरोपमा पक्राउ",
      "timestamp": 1760054400000,
      "source": "gp",
      "content": "फरक क्षमता भएकी आफ्नै दिदिलाई बलात्कार गरेको अभियोगमा खोटाङका एक पुरुषलाई प्रहरीले पक्राउ गरेको छ । फरक क्षमता भएकी ६५ वर्षीया वृद्धा दिदिलाई बलात्कार गरेको अभियोगमा खोटाङ हलेसी तुवाचुङ नगरपालिकाका ४२ वर्षीया भाई पक्राउ परेका हुन् ।",
      "longContent": "राजकुमार भट्टराईखोटाङ, असोज २४ गते । फरक क्षमता भएकी आफ्नै दिदिलाई बलात्कार गरेको अभियोगमा खोटाङका एक पुरुषलाई प्रहरीले पक्राउ गरेको छ । फरक क्षमता भएकी ६५ वर्षीया वृद्धा दिदिलाई बलात्कार गरेको अभियोगमा खोटाङ हलेसी तुवाचुङ नगरपालिकाका ४२ वर्षीया भाई पक्राउ परेका हुन् । असोज २१ गते मौखिक जाहेरीका आधारमा उनलाई पक्राउ गरिएको जिल्ला प्रहरी कार्यालय खोटाङका प्रहरी निरीक्षक राजु विष्टले बताउनुभयो । असोज २२ गते जाहेरी दर्ता गरेर जिल्ला अदालत खोटाङबाट म्याद थप गरी अनुसन्धान सुरु गरिएको उहाँको भनाइ छ । पीडित महिलाको असोज २२ गते जिल्ला अस्पताल खोटाङमा स्वास्थ्य परीक्षण गरिएको प्रहरीले जनाएको छ ।",
      "link": "https://gorkhapatraonline.com/news/174934",
      "image": "https://gorkhapatraonline.com/storage/media/308395/conversions/Pakrau-original-thumb.jpg"
    },
    {
      "slug": "174924",
      "title": "राष्ट्रपति कार्यालयमा प्रधानमन्त्रीसहित दलका नेताहरू छलफलमा",
      "timestamp": 1760054400000,
      "source": "gp",
      "content": "राष्ट्रपति रामचन्द्र पौडेलले आह्वान गर्नु भएको सर्वदलीय बैठक राष्ट्रपति कार्यालयमा सुरु भएको छ । बैठकमा २०८२ फागुन २१ गते हुने प्रतिनिधि सभा सदस्य निर्वाचनको तयारी र राजनीतिक सहकार्यका विषयमा छलफल हुँदैछ ।",
      "longContent": "गाेरखापत्र अनलाइन काठमाडौं, असोज २४ गते । राष्ट्रपति रामचन्द्र पौडेलले आह्वान गर्नु भएको सर्वदलीय बैठक राष्ट्रपति कार्यालयमा सुरु भएको छ । बैठकमा २०८२ फागुन २१ गते हुने प्रतिनिधि सभा सदस्य निर्वाचनको तयारी र राजनीतिक सहकार्यका विषयमा छलफल हुँदैछ । राष्ट्रपतिभवन शीतल निवासमा शुक्रबार बसेको उक्त बैठकमा अन्तरिम सरकारका प्रधानमन्त्री सुशीला कार्कीसहित सबै मन्त्रीको सहभागिता रहेको छ । बैठकमा नेपाली कांग्रेसतर्फबाट उपसभापति पूर्णबहादुर खड्का र महामन्त्री गगन थापा, नेकपा (एमाले) तर्फबाट वरिष्ठ उपाध्यक्ष ईश्वर पोखरेल र महासचिव शंकर पोखरेल, नेकपा (माओवादी केन्द्र) तर्फबाट वरिष्ठ उपाध्यक्ष नारायणकाजी श्रेष्ठ र सचिव वर्षमान पुन सहभागी हुनुहुन्छ । त्यसैगरी, राष्ट्रिय स्वतन्त्र पार्टीतर्फबाट कार्यबहाक सभापति डीपी अर्याल र सह–महामन्त्री विपिन कुमार आचार्य, राष्ट्रिय प्रजातन्त्र पार्टीतर्फबाट प्रवक्ता ज्ञानेन्द्र शाही र मिना लामा, नेकपा (एकीकृत समाजवादी) तर्फबाट उपाध्यक्ष राजेन्द्र पाण्डे र महासचिव घनश्याम भुषाल बैठकमा उपस्थित हुनुहुन्छ । यस्तै, जनता समाजवादी पार्टी (जसपा) बाट रेनु यादव, जनमत पार्टीबाट चन्द्रकान्त राउत र डा. जयकुमार राउत, लोकतान्त्रिक समाजवादी पार्टी (लोसपा) बाट ज्ञानेन्द्र झा र सर्वेन्द्रनाथ शुक्ला, नागरिक उन्मुक्ति पार्टीबाट रेशम चौधरी, नेपाल मजदुर किसान पार्टीबाट सुनिल प्रजापति, र जसपा नेपालबाट विद्युत बज्राचार्य र प्रकाश अधिकारी सहभागी हुनुहुन्छ ।",
      "link": "https://gorkhapatraonline.com/news/174924",
      "image": "https://gorkhapatraonline.com/storage/media/308406/conversions/prez-24-original-thumb.jpg"
    },
    {
      "slug": "174884",
      "title": "सुतेको अवस्थामा पुरुष मृत फेला",
      "timestamp": 1760054400000,
      "source": "gp",
      "content": "धनकुटाको साँगुरीगढी गाउँपालिका –१, स्थित जोगेनमा सुतेकै अवस्थामा एक पुरुष मृत फेला पर्नुभएको छ । शुक्रबार बिहान करिब ५ बजे मृत अवस्थामा पुरुष मृत फेला पर्नुभएको हो ।",
      "longContent": "सन्तोष सुवेदीपाख्रीबास, (धनकुटा) असोज २४ गते । धनकुटाको साँगुरीगढी गाउँपालिका –१, स्थित जोगेनमा सुतेकै अवस्थामा एक पुरुष मृत फेला पर्नुभएको छ । शुक्रबार बिहान करिब ५ बजे मृत अवस्थामा पुरुष मृत फेला पर्नुभएको हो । मृत्यु हुनेमा स्थानीय ४२ वर्षीय पृथ्वीराज राई रहनुभएको छ । उहाँ बिहीबार साँझ खाना खाएर सुत्नुभएको थियो । भोलिपल्ट बिहान राईकी छोरीले मृत अवस्थामा फेला पारेको जिल्ला प्रहरी कार्यालय धनकुटाका प्रहरी प्रवक्ता डिएसपी राजन कार्कीले जानकारी दिनुभयो । घटनापश्चात् जिल्ला प्रहरी कार्यालय धनकुटाबाट प्रहरी टोली खटिएको छ । थप अनुसन्धान भइरहेको प्रहरीले जनाएको छ ।राईको मृत्युको कारण खुल्न बाँकी छ, थप अनुसन्धान तथा कानुनी प्रक्रिया अगाडि बढाइएको शवलाई पोष्टमार्टमका लागि जिल्ला अस्पताल धनकुटा ल्याइएको प्रहरीले जानकारी दिएको छ ।",
      "link": "https://gorkhapatraonline.com/news/174884",
      "image": "https://gorkhapatraonline.com/storage/media/308304/conversions/death-1-original-thumb.jpg"
    },
    {
      "slug": "174882",
      "title": "पशुहाटको नालीमा व्यक्ति मृत फेला",
      "timestamp": 1760054400000,
      "source": "gp",
      "content": "झापाको दमकमा एक व्यक्तिको शव फेला परेको छ । दमक वडा –७ पशुहाटको नालीभित्र एक पुरुषको शङ्कास्पद अवस्थामा शव फेला परेको इलाका प्रहरी कार्यालय दमकले जनाएको छ ।",
      "longContent": "विष्णुप्रसाद पोखरेलदमक, असोज २४ गते । झापाको दमकमा एक व्यक्तिको शव फेला परेको छ । दमक वडा –७ पशुहाटको नालीभित्र एक पुरुषको शङ्कास्पद अवस्थामा शव फेला परेको इलाका प्रहरी कार्यालय दमकले जनाएको छ ।शुक्रबार बिहान स्थानीयले टिनको छानो भएको पशु राख्ने टहरामा रहेको गाईवस्तुले पानी खाने नालीभित्र शव देखेपछि स्थानीयले नजिकै रहेको इलाका प्रहरी कार्यालय दमकलाई खबर गरेका थिए । हरेक बुधबार साप्ताहिक रुपमा दमकको पशुहाटमा पशुबजार लाग्ने गरेको छ ।इलाका प्रहरी कार्यालय दमकका प्रमुख राम तिम्सिनाका अनुसार ५० देखि ५५ वर्षका उमेरजस्तै देखिने पुरुष मृत फेला परेको पहिचान खुल्न सकेको छैन । उहाँका अनुसार मृतकको दाहिने गालामा धारिलो हतियार प्रहार गरेकोजस्तो देखिन्छ । शवको पहिचान र घटनाको विषयमा थप अनुसन्धान जारी रहेको तिम्सिनाले बताउनुभयो । यसैबिच करिब एक सातादेखि बेपत्ता रहनुभएको एक युवाको शव सडेगलेको अवस्थामा फेला परेको छ । मेचीनगर वडा १ देवीगन्ज बस्ने २५ वर्षीय सुजन राजपूतको शव सडेको अवस्थामा फेला परेको जिल्ला प्रहरी कार्यालय झापाले जनाएको छ । असोज १७ गतेदेखि बेपत्ता राजपूतको शव मेचीनगर –१ स्थित सीता पाण्डेको धान खेतमा बिहीबार अपरान्ह फेला परेको हो ।",
      "link": "https://gorkhapatraonline.com/news/174882",
      "image": "https://gorkhapatraonline.com/storage/media/308296/conversions/death-2-original-thumb.jpg"
    }
  ]
}