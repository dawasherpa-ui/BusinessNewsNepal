{
  "date": "2025-10-09T03:39:32.636Z",
  "news": [
    {
      "slug": "174655",
      "title": "जर्मनीले पौने सात अर्बको सहयोग गर्ने",
      "timestamp": 1759968000000,
      "source": "gp",
      "content": "नेपालको विद्युत् पूर्वाधार स्तरोन्नति र स्वास्थ्य, कृषि, सुशासन तथा समावेशी विकासको क्षेत्रमा जर्मन सरकारले चार करोड १० लाख युरो (करिब छ अर्ब ७६ करोड रुपियाँ) सहायता प्रदान गर्ने भएको छ । यसका लागि वित्तीय र प्राविधिक सहयोगसम्बन्धी दुई सम्झौतामा बुधबार हस्ताक्षर भएको छ ।",
      "longContent": "सम्झौतामा हस्ताक्षरगोरखापत्र समाचारदाताकाठमाडौँ, असोज २३ गते । नेपालको विद्युत् पूर्वाधार स्तरोन्नति र स्वास्थ्य, कृषि, सुशासन तथा समावेशी विकासको क्षेत्रमा जर्मन सरकारले चार करोड १० लाख युरो (करिब छ अर्ब ७६ करोड रुपियाँ) सहायता प्रदान गर्ने भएको छ । यसका लागि वित्तीय र प्राविधिक सहयोगसम्बन्धी दुई सम्झौतामा बुधबार हस्ताक्षर भएको छ ।नेपालको ऊर्जा, स्वास्थ्य, कृषि, सुशासन तथा समावेशी विकासका प्राथमिकतालाई सहायता गर्ने गरी सम्झौता भएको अर्थ मन्त्रालयले जनाएको छ । सम्झौतापत्रमा नेपाल सरकारका तर्फबाट अर्थ मन्त्रालयका सहसचिव धनिराम शर्मा र जर्मन सरकारका तर्फबाट काठमाडौँस्थित नेपालका लागि सङ्घीय गणतन्त्र जर्मनीका राजदूत उडो भोल्जले हस्ताक्षर गर्नुभयो । वित्तीय सहयोग सम्झौता अन्तर्गत जर्मन सरकारले विद्युत् वितरण सबलीकरण परियोजनाका लागि दुई करोड युरोसम्मको सहायता प्रतिबद्धता जनाएको छ । “सो परियोजना नेपालको विद्युत् वितरण प्रणालीको स्तरोन्नति र सुदृढीकरणमा केन्द्रित हुने छ,” अर्थ मन्त्रालयले जारी गरेको विज्ञप्तिमा भनिएको छ, “नेपाल विद्युत् प्राधिकरणमार्फत कार्यान्वयन हुने यस परियोजनाले देशभर भरपर्दो र प्रभावकारी विद्युत् सेवा सुनिश्चित गर्ने छ ।” पाँच वर्षभित्र सम्पन्न हुने यस कार्यका लागि नेपाल विद्युत् प्राधिकरण र जर्मन विकास बैङ्कबिच कार्यान्वयन सम्झौता पनि हुने जनाइएको छ ।  प्राविधिक सहयोग अन्तर्गत दुई करोड १० करोड युरोसम्मको अनुमानित प्रतिबद्धतासहित जर्मनीले लैङ्गिक समानता तथा सामाजिक समावेशी रणनीतिका लागि स्वास्थ्य प्रणालीमा गुणस्तरीय पूर्वाधारलाई थप स्तरीय बनाइने उल्लेख छ । त्यस्तै कृषि तथा निजी क्षेत्र विकासमा, समावेशी र जलवायु उत्थानशील आर्थिक विकासलाई प्रवर्धन गर्ने ग्रेप कार्यक्रमलाई पनि यसमा समावेश गरिएको छ । त्यस्तै दिगो विकासमा योगदान पु¥याउने गरी सुशासन, राजस्व क्षेत्र सुधारमा आधारित परियोजना अघि बढाइने अर्थ मन्त्रालयले जनाएको छ । यस प्राविधिक सहायता सम्झौताको कार्यान्वयनसमेत पाँच वर्षभित्र अर्थात् ६ सेप्टेम्बर २०२९ सम्म सम्पन्न हुने उल्लेख गरिएको छ ।अर्थ मन्त्रालयका सहसचिव धनीराम शर्माले जर्मनीको निरन्तर सहयोगप्रति आभार व्यक्त गर्दै यी सम्झौताले नेपाल–जर्मनी सम्बन्धको प्रगाढता र स्थायित्वलाई प्रतिविम्बित गर्ने र समावेशी तथा दिगो विकासप्रतिको साझा प्रतिबद्धता दर्साउने बताउनुभयो । उहाँले जर्मन सरकार तथा जर्मन जनतालाई नेपालको सामाजिक तथा आर्थिक विकासमा पु¥याएको दीर्घकालीन सहकार्य र महत्वपूर्ण योगदानप्रति हार्दिक धन्यवाद व्यक्त गर्नुभयो । नेपालका लागि सङ्घीय गणतन्त्र जर्मनीका राजदूत उडो भोल्जले यो नयाँ प्रतिबद्धताले ऊर्जा, दिगो आर्थिक विकास र स्वास्थ्य क्षेत्रमा नेपाल र नेपाली जनतासँगको सहकार्यलाई अझ प्रगाढ बनाएको बताउनुभयो ।",
      "link": "https://gorkhapatraonline.com/news/174655",
      "image": "https://gorkhapatraonline.com/storage/media/307912/conversions/234-original-thumb.jpg"
    },
    {
      "slug": "174654",
      "title": "अन्तर्राष्ट्रिय बजारमै सुनको भाउमा नयाँ रेकर्ड",
      "timestamp": 1759968000000,
      "source": "gp",
      "content": "अमेरिकी ब्याजदर कटौतीको अपेक्षा र सरकारको आंशिक सटडाउनको चिन्ताबिच लगानीकर्ता सुरक्षित स्थानतर्फ लागेपछि बुधबार सुनको मूल्यले इतिहासमै पहिलो पटक प्रतिऔँस चार हजार डलर पार गरेको छ ।",
      "longContent": "हङकङ, असोज २३ गते । अमेरिकी ब्याजदर कटौतीको अपेक्षा र सरकारको आंशिक सटडाउनको चिन्ताबिच लगानीकर्ता सुरक्षित स्थानतर्फ लागेपछि बुधबार सुनको मूल्यले इतिहासमै पहिलो पटक प्रतिऔँस चार हजार डलर पार गरेको छ ।टेक कम्पनीको तीव्र उकालो रेकर्डमा पुगेपछि अब ती बजार अत्यधिक मूल्याङ्कनमा पुगेको चिन्तासँगै सुनमा लगानी बढेको हो । वर्षभरि व्यापारी विश्वव्यापी आर्थिक अनिश्चित, अमेरिकी राष्ट्रपति डोनाल्ड ट्रम्पको व्यापार नीति र भूराजनीतिक तनावबिच सुनमा निर्भर रहँदै आएका छन् । परिणामस्वरूप सुनको मूल्य यस वर्ष मात्र ५० प्रतिशतभन्दा बढीले बढिसकेको छ । फ्रान्समा प्रधानमन्त्रीको राजीनामा र राष्ट्रपति इमानुएल म्याक्रोनमाथिको राजनीतिक दबाबले पनि सुनलाई थप आकर्षक बनाएको थियो । लामो समयदेखि अस्थिरताका समयमा सुरक्षित सम्पत्ति मानिँदै आएको सुन बुधबार प्रतिऔँस चार हजार ३७.१० डलरसम्म पुगेको छ । यससँगै चाँदी पनि आफ्नै रेकर्ड नजिक पुगेको छ । अमेरिकी सरकारका केही विभाग बन्द हुँदा लगानीकर्तामा अनिश्चितता बढेको छ । यसले विशेषतः रोजगारीसम्बन्धी प्रमुख आर्थिक तथ्याङ्क स्थगित गरेको छ र अमेरिकी केन्द्रीय बैङ्क (फेडरल रिजर्भ) लाई ब्याजदरसम्बन्धी निर्णयमा अन्योलमा पारेको छ ।नेसनल अस्ट्रेलिया बैङ्कका अर्थ विश्लेषक टेलर न्युजेन्टले भन्नुभयो, “सुनको तीव्र वृद्धि एक्सचेन्ज–ट्रेडेड फन्डको बढ्दो आगमन, चीनको बलियो माग र विश्वका केन्द्रीय बैङ्कको खरिदले समर्थन गरेको हो । राजनीतिक, आर्थिक र मुद्रास्फीति अनिश्चिततामा सुन सधैँ लाभमा रहन्छ ।”त्यस्तै पेपर स्टोनका क्रिस वेस्टनले लेख्नुभएको छ, “विश्वका कोष र रिजर्भ प्रबन्धकले वित्तीय अस्थिरता, मुद्रा अवमूल्यन र अनपेक्षित सरकारी नीतिबाट जोगिन हेज खोजिरहेका छन् । सुन त्यसको केन्द्रमा छ ।”यसबिच एसियाली बजारमा भने कमजोरी देखिएको छ । कृत्रिम बुद्धिमत्तामा (एआई) लगानीबारे प्रश्न उठेपछि धातु बजार बलियो रहे पनि इक्विटी बजारमा गिरावट आएको छ । एनभिडिया ४० खर्ब डलर मूल्याङ्कनमा शीर्ष स्थानमा रहे पनि ओरेकलको क्लाउड कम्प्युटिङ नाफा अपेक्षाभन्दा कमजोर रहँदा विश्व बजारमा असर प¥यो ।एसपिआई एसेट म्यानेजमेन्टका स्टिफन इन्सले भन्नुभयो, “पूर्णताका लागि मूल्याङ्कन भएको बजारमा नगद प्रवाहमा सानो ढिलाइ पनि अन्तिम कल जस्तै लाग्छ । व्यापारीले स्पष्टीकरणको प्रतीक्षा गरेनन्, उनीहरूले आफ्नो स्थिति घटाउन थाले । ओरेकलको परिणामले पार्टी समाप्त गरेन तर निश्चित रूपमा मौन बनायो ।”एसियाली बजारमा टेक कम्पनीहरूमा बिक्री बढ्यो । हङकङमा अलिबाबा र जेडिडटकम, ताइपेईमा टिएसएमसी र टोकियोमा रेनेसास तीव्र रूपमा घटे । हङकङ र ताइपेई बजार सबैभन्दा बढी प्रभावित भए भने सिड्नी, मुम्बई र सिङ्गापुरमा पनि गिरावट देखियो ।टोकियोमा सत्तारूढ पार्टीका नेतामा व्यापारमैत्री रूढीवादी साने ताकाइचीको विजयसँगै उकालो गएको बजार बुधबार केही कमजोर भयो । लगानीकर्ता थप मौद्रिक सहजता र प्रोत्साहन योजनाको प्रतीक्षा गरिरहेका छन् । यसैबिच लन्डन, पेरिस र फ्रेङ्कफर्टमा बजार स्थिर देखिए भने वेलिङ्टन, मनिला, बैङ्कक र जकार्तामा सन्तुलित कारोबार भइरहेको थियो ।",
      "link": "https://gorkhapatraonline.com/news/174654",
      "image": "https://gorkhapatraonline.com/storage/media/307885/conversions/gold-shop-1-original-thumb.jpg"
    },
    {
      "slug": "174652",
      "title": "प्रत्येक सहिद परिवारलाई चौधरी समूहले रोजगारी दिने",
      "timestamp": 1759968000000,
      "source": "gp",
      "content": "व्यावसायिक घराना चौधरी समूह (सिजी ग्रुप) ले जेनजी आन्दोलनका क्रममा सहादत प्राप्त गरेका प्रत्येक सहिद परिवारका एक जनालाई रोजगारी दिने घोषणा गरेको छ ।  गु्रपका प्रबन्ध निर्देशक निर्वाण चौधरीले बुधबार सामाजिक सञ्जालमा एक वक्तव्य जारी गर्दै यस्तो घोषणा गर्नुभएको हो ।",
      "longContent": "गोरखापत्र समाचारदाताकाठमाडौँ, असोज २३ गते । व्यावसायिक घराना चौधरी समूह (सिजी ग्रुप) ले जेनजी आन्दोलनका क्रममा सहादत प्राप्त गरेका प्रत्येक सहिद परिवारका एक जनालाई रोजगारी दिने घोषणा गरेको छ ।  गु्रपका प्रबन्ध निर्देशक निर्वाण चौधरीले बुधबार सामाजिक सञ्जालमा एक वक्तव्य जारी गर्दै यस्तो घोषणा गर्नुभएको हो ।  उहाँले आन्दोलनका सहिदप्रति उच्च सम्मान व्यक्त गर्दै आन्दोलनका प्रत्येक सहिद परिवारका एक सदस्यलाई रोजगारी प्रदान गर्ने जानकारी गराउनुभएको हो । “आन्दोलनका सहिदप्रति चौधरी ग्रुपका तर्फबाट हार्दिक श्रद्धाञ्जली एवं परिवारजनप्रति गहिरो समवेदनाका साथ उच्च सम्मान व्यक्त गर्दछौँ,” उहाँले लेख्नुभएको छ, “यो केवल हाम्रो वाचा मात्र होइन, हाम्रो गहिरो कर्तव्य र श्रद्धा हो ।”उक्त आन्दोलनका क्रममा हाम्रो निजी निवास, कार्यालय, सोरुम र कारखानामा भएको ठुलो क्षति र विध्वंस भएको थियो । यो क्षतिले आफूहरूलाई गहिरो पीडा दिएको भए पनि पीडादायी घडीमा पनि दृढ आत्मविश्वाससाथ पुनर्निर्माणको यात्रामा अघि बढेको बताउनुभएको छ ।  “हामीसँगै उभिने छौँ, पुनर्निर्माण गर्ने छौँ, आशा, सहानुभूति र सम्मानसहित यो देशको सुन्दर र उज्ज्वल भविष्य निर्माण गर्ने छौँ,” चौधरीले भन्नुभएको छ ।रोजगारी प्रदान गर्ने कार्यका लागि गु्रपको टिमले सम्पूर्ण सहिद परिवारलाई सम्पर्क गर्दै गरेको र यसका लागि कम्पनीका संस्थागत सञ्चार विभाग प्रमुखसँग पनि सम्पर्कमा आउन अनुरोध गर्नुभएको छ । गत भदौ २३ र २४ गते भएको आन्दोलनका क्रममा चौधरी निवासमा तोडफोड भएको थियो । त्यस्तै चौधरी समूहको सतुङ्गलस्थित सिजी पार्कमा तोडफोड लुटपाट तथा आगजनी गरी ध्वस्त पारिएको थियो । त्यस्तै ग्रुप अन्तर्गतको थापाथलीस्थित सिजी अटोको सोरुममा पनि आगजनी भएको थियो । यस्तो क्षति भए पनि समूहले आफ्नो व्यवसायलाई बलियो रूपमा पुनस्र्थापित गर्न लागिरहेको जनाएको छ । जेनजी आन्दोलनका क्रममा सरकारले घोषणा गरेका सहिदका परिवारका प्रस्तावित सदस्यको योग्यता र क्षमताका आधारमा रोजगारी प्रदान गरिने सञ्चार विभाग प्रमुख मधुसूदन पौडेलले जानकारी दिनुभयो । “घोषित सहिदका परिवार सदस्यको योग्यता क्षमताका आधारमा उच्चतम तहसम्मै हामी रोजगारी दिने हाम्रो तयारी छ,” उहाँले भन्नुभयो,“ हाम्रो प्रधान कार्यालय तथा मातहतका विभिन्न औद्योगिक तथा व्यावसायिक प्रतिष्ठानमा हामीले ससम्मान रोजगारीमा आबद्ध गर्ने छौँ ।”",
      "link": "https://gorkhapatraonline.com/news/174652",
      "image": "https://gorkhapatraonline.com/storage/media/307897/conversions/nirwana-chaudhary-original-thumb.jpg"
    },
    {
      "slug": "174649",
      "title": "जर्मनी पुग्छ तोरीपानीको टिमुर",
      "timestamp": 1759968000000,
      "source": "gp",
      "content": "म्याग्दीको एक गाउँमा फलेको टिमुर युरोपको भान्सासम्म पुग्छ । सुरुमा कोसेलीका रूपमा विभिन्न देशमा पुग्ने गरेको टिमुर अहिले व्यावसायिक रूपमा नै जर्मनीमा निर्यात हुने गरेको छ ।",
      "longContent": "बेनी समाचारदाता  बेनी (म्याग्दी), असोज २३ गते । म्याग्दीको एक गाउँमा फलेको टिमुर युरोपको भान्सासम्म पुग्छ । सुरुमा कोसेलीका रूपमा विभिन्न देशमा पुग्ने गरेको टिमुर अहिले व्यावसायिक रूपमा नै जर्मनीमा निर्यात हुने गरेको छ । मुखमा राख्दा रमरम गर्ने स्वाद भएको मसलेदार टिमुर तरकारी, दाल र अचार तथा जडीबुटीका रूपमा प्रयोग हुन्छ । म्याग्दीमा उत्पादन भएको टिमुर राम्रो गुणस्तरको भएकाले विदेशसम्मबाट माग आउने गरेको टिमुर उत्पादक किसानको भनाइ छ । बेनी नगरपालिका–९, तोरीपानीमा उत्पादन भएको टिमुर तीन वर्षदेखि युरोपेली मुलुक जर्मनी पुग्ने गरेको छ । यहाँ उत्पादन भएको टिमुरको स्वाद जर्मन नागरिकले मन पराउन थालेपछि व्यावसायिक रूपमा नै निर्यात हुन थालेको तोरीपानीका टिमुर उत्पादक कृषक इवगिरी सन्न्यासीले बताउनुभयो । उहाँले भन्नुभयो, “सुरुमा कोसेलीका रूपमा पठाउने गरेका थियौँ । पछि त्यहाँका नागरिकले यहाँको टिमुरको स्वाद मन पराउन थालेपछि तीन वर्षदेखि व्यावसायिक रूपमा निर्यात गर्न थालेका छौँ ।”टिमुर बिक्री गरेर थोरै पैसा हात लाग्ने गरे पनि आफूले फलाएको टिमुर विदेश पुग्दा गौरवको अनुभूति हुने उहाँले बताउनुभयो । उहाँले भन्नुभयो, “मैले उत्पादन गरेको टिमुर दुई वर्षअघि एक मुरी र गत वर्ष दुई मुरी जर्मनी निर्यात गरेको थिएँ । यो वर्ष पनि टिमुरको माग आएको छ ।” काठमाडौँमा रहेको इको हिमालको सहयोगमार्फत टिमुर जर्मनी निर्यात हुने गरेको हो । प्रतिकेजी तीन हजार पाँच सय रुपियाँका दरले बिक्री हुने गरेको उहाँले बताउनुभयो । विभिन्न व्यापारी र समूहले यहाँबाट काठमाडौँ पु¥याएको टिमुर विदेशका अन्य मुलुकमा समेत निर्यात गर्ने गरेका छन् । टिमुर बिक्री गरेर तोरीपानीका किसानको घरखर्च राम्रोसँग चलेको सन्न्यासीले बताउनुभयो । पाखोबारीमा प्राकृतिक रूपमा उम्रिएको टिमुरको बोटबाट राम्रो आम्दानी हुन थालेपछि यहाँका किसानले बिरुवा नै उत्पादन गरेर टिमुर खेती गर्न थालेका छन् । अघिल्लो वर्षभन्दा यस वर्ष टिमुर राम्रो फलेको स्थानीय सोविता परियारले बताउनुभयो । यतिखेर टिमुरको बोट फल पाकेर राताम्मे भएका छन् । विदेश निर्यात हुन थालेपछि टिमुरको मूल्य पनि बढेको परियारले बताउनुभयो । जर्मनीका साथै काठमाडौँ पुगेको टिमुर बेल्जियम, कोरिया, जापान र तिब्बतमा समेत निर्यात हुने गरेको भुमेसिद्ध टिमुर सञ्जाल घतानका अध्यक्ष सागर बानियाँले बताउनुभयो । खोल्सा, भिरालो जमिन र खाद्यान्न बाली उत्पादन नहुने ठाउँमा गरिएको टिमुर खेती यहाँका किसानका लागि राम्रो आम्दानीको स्रोत भएको उहाँले बताउनुभयो ।अघिल्लो वर्ष ४० देखि ५० मुरी टिमुर उत्पादन भएको उहाँले बताउनुभयो । यो वर्ष करिब एक सय मुरी टिमुर उत्पादन हुने अनुमान गरिएको छ । सञ्जाल अन्तर्गत १९ वटा समूहका करिब एक सय घरधुरी कृषकले टिमुर खेती गरेका छन् । डिभिजन वन कार्यालय म्याग्दीका अनुसार तोरीपानीका साथै नेप्टेचौर, स्यानीखेत, काउलेगौँडा, भगवती, नारच्याङ, वेग, पिप्ले, ताकम, दरबाङ र मुना, आखरबोट, बरन्जा, मुदी टिमुर खेतीका लागि पकेट क्षेत्र हुन । असोज, कात्तिक महिना टिमुर टिप्ने उपयुक्त समय हो ।  म्याग्दीमा टिमुर उत्पादन र बजारीकरणका लागि गैरसरकारी संस्था इको हिमालले सहयोग गरेको छ । टिमुर खेतीको सम्भाव्यता अध्ययन गरी जर्मनीको प्रयोगशालामा परीक्षण गरेर अन्तर्राष्ट्रिय बजारमा पु¥याउन सहयोग गरेको जडीबुटीको खोज तथा अनुसन्धानमा विगत दुई दशकदेखि सक्रिय डिभिजन वन कार्यालय म्याग्दीका वन अधिकृत चन्द्रमणि सापकोटाले बताउनुभयो । उहाँका अनुसार जिल्लाभर १५० किसानले व्यावसायिक टिमुर खेती गरेका छन् । म्याग्दीमा फलेको टिमुरको ल्याब परीक्षण गर्दा राम्रो र गुणस्तरयुक्त भएको उहाँको भनाइ छ । यहाँका किसानले बोटमा राम्रोसँग पकाएर टिप्ने भएकाले स्वाद र गुणस्तरमा अन्यत्रको भन्दा राम्रो हुने उहाँको भनाइ छ । टिमुरको बिरुवा रोपेको एक वर्षदेखि उत्पादन दिन थाले पनि राम्रो तरिकाले उत्पादन गर्न १० वर्ष लाग्ने उहाँले बताउनुभयो । समुद्री सतहबाट एक हजार पाँच सयदेखि दुई हजार दुई सय मिटरको उचाइसम्ममा टिमुर खेती गर्न सकिने उहाँले बताउनुभयो । गत वर्ष डिभिजन वन कार्यालयले करिब २० हजार टिमुरका बिरुवा किसानलाई वितरण गरेको थियो । टिमुर खेतीको विस्तार भएकाले अबको १० देखि १२ वर्षमा म्याग्दीबाट ट्रकमै राखेर ढुवानी गर्न मिल्ने गरी टिमुर उत्पादन हुने अनुमान गरिएको उहाँले बताउनुभयो । जिल्लामा उत्पादन भएको टिमुर युरोपसम्म पुगेपछि कृषक उत्साहित भएकाले प्रत्येक वर्ष टिमुर खेतीको विस्तार हुने क्रम वृद्धि भएको डिभिजन वन अधिकृत सापकोटाको भनाइ छ ।",
      "link": "https://gorkhapatraonline.com/news/174649",
      "image": "https://gorkhapatraonline.com/storage/media/307880/conversions/timur-tipdai-original-thumb.jpg"
    },
    {
      "slug": "174611",
      "title": "पहिलो पटक चार हजार डलर नाघ्यो सुन : लगानीकर्ता सुरक्षित स्थानमा",
      "timestamp": 1759881600000,
      "source": "gp",
      "content": "अमेरिकी ब्याजदर कटौतीको अपेक्षा र सरकारको आंशिक सटडाउनको चिन्ताबिच लगानीकर्ता सुरक्षित स्थानतर्फ लागेपछि बुधवार सुनको मूल्यले इतिहासमै पहिलो पटक चार हजार डलर पार गरेको छ ।",
      "longContent": "हङकङ, असोज २२ गते । अमेरिकी ब्याजदर कटौतीको अपेक्षा र सरकारको आंशिक सटडाउनको चिन्ताबिच लगानीकर्ता सुरक्षित स्थानतर्फ लागेपछि बुधबार सुनको मूल्यले इतिहासमै पहिलो पटक चार हजार डलर पार गरेको छ ।टेक कम्पनीको तीव्र उकालो रेकर्डमा पुगेपछि अब ती बजार अत्यधिक मूल्याङ्कनमा पुगेको चिन्तासँगै सुनमा लगानी बढेको हो । वर्षभरि व्यापारी विश्वव्यापी आर्थिक अनिश्चितता, अमेरिकी राष्ट्रपति डोनाल्ड ट्रम्पको व्यापार नीति र भू-राजनीतिक तनावबिच सुनमा निर्भर रहँदै आएका छन् । परिणाम स्वरूप सुनको मूल्य यस वर्ष मात्र ५० प्रतिशतभन्दा बढीले बढि सकेको छ । फ्रान्समा प्रधानमन्त्रीको राजीनामा र राष्ट्रपति इमानुएल म्याक्रोनमाथिको राजनीतिक दबाबले पनि सुनलाई थप आकर्षक बनाएको थियो । लामो समयदेखि अस्थिरताका समयमा सुरक्षित सम्पत्ति मानिँदै आएको सुन बुधबार चार हजार ३७ दशमलव १० डलरसम्म पुगेको छ । यससँगै चाँदी पनि आफ्नै रेकर्ड नजिक पुगेको छ । अमेरिकी सरकारका केही विभाग बन्द हुँदा लगानीकर्तामा अनिश्चितता बढेको छ । यसले विशेषतः रोजगारी सम्बन्धी प्रमुख आर्थिक तथ्याङ्क स्थगित गरेको छ र अमेरिकी केन्द्रीय बैँक ‘फेडरल रिजर्भ’ लाई ब्याजदरसम्बन्धी निर्णयमा अन्योलमा पारेको छ ।नेसनल अस्ट्रेलिया बैँकका अर्थ विश्लेषक टेलर न्युजेन्टले भन्नुभयो, “सुनको तीव्र वृद्धि एक्सचेन्ज-ट्रेडेड फन्डको बढ्दो आगमन, चीनबाटको बलियो माग र विश्वका केन्द्रीय बैँकको खरिदले समर्थन गरेको हो । राजनीतिक, आर्थिक र मुद्रास्फीति अनिश्चिततामा सुन सधैँ लाभमा रहन्छ ।”\tत्यस्तै पेपरस्टोनका क्रिस वेस्टनले लेख्नुभएके छ, “विश्वका कोष र रिजर्भ प्रबन्धकले वित्तीय अस्थिरता, मुद्रा अवमूल्यन र अनपेक्षित सरकारी नीतिबाट जोगिन हेज खोजिरहेका छन्र- सुन त्यसको केन्द्रमा छ ।”यसबिच, एसियाली बजारमा भने कमजोरी देखिएको छ । कृत्रिम बुद्धिमत्तामा (एआई) लगानीबारे प्रश्न उठेपछि धातु बजार बलियो रहे पनि इक्विटी बजारमा गिरावट आएको छ । एनभिडिया ४० खर्ब डलर मूल्याङ्कनमा शीर्ष स्थानमा रहे पनि ओरेकलको क्लाउड कम्प्युटिङ नाफा अपेक्षाभन्दा कमजोर रहँदा विश्व बजारमा असर पर्‍याे ।एसपिआई एसेट म्यानेजमेन्टका स्टिफन इन्सले भन्नुभयो, “पूर्णताका लागि मूल्याङ्कन भएको बजारमा नगद प्रवाहमा सानो ढिलाइ पनि ‘अन्तिम कल’ जस्तै लाग्छ । व्यापारीले स्पष्टीकरणको प्रतिक्षा गरेनन्, उनीहरूले आफ्नो स्थिति घटाउन थाले । ओरेकलको परिणामले पार्टी समाप्त गरेन, तर निश्चितरूपमा मौन बनायो ।”एसियाली बजारमा टेक कम्पनीहरूमा बिक्री बढ्यो । हङकङमा अलीबाबा र जेडीडटकम, ताइपेईमा टिएसएमसी र टोकियोमा रेनेसास तीव्र रूपमा घटे । हङकङ र ताइपेई बजार सबैभन्दा बढी प्रभावित भए भने सिड्नी, मुम्बई र सिङ्गापुरमा पनि गिरावट देखियो ।टोकियोमा सत्तारूढ पार्टीको नेतामा व्यापार-मैत्री रूढीवादी साने ताकाइचीको विजयसँगै उकालो गएको बजार बुधबार केही कमजोर भयो । लगानीकर्ता थप मौद्रिक सहजता र प्रोत्साहन योजनाको प्रतीक्षा गरिरहेका छन् । यसैबिच, लन्डन, पेरिस र फ्रेङ्कफर्टमा बजार स्थिर देखिए भने वेलिङ्टन, मनिला, बैंकक र जकार्तामा सन्तुलित कारोबार भइरहेको थियो । रासस/एएफपी",
      "link": "https://gorkhapatraonline.com/news/174611",
      "image": "https://gorkhapatraonline.com/storage/media/307824/conversions/gold-original-thumb.jpg"
    },
    {
      "slug": "174566",
      "title": "नलगाड जलविद्युत् आयोजना अलपत्र",
      "timestamp": 1759881600000,
      "source": "gp",
      "content": "यहाँको राष्ट्रिय गौरवको नलगाड जलविद्युत् आयोजना अलपत्र परेको छ । सात वर्षअघि सुरु भएको नलगाड जलविद्युत् आयोजनाको विस्तृत परियोजना प्रतिवेदन (डिपिआर) स्वीकृत भएको दुई वर्ष बिते पनि सरकारले पहल नगरेपछि अलपत्र परेको हो ।",
      "longContent": "खलङ्गा समाचारदाता जाजरकोट, असोज २२ गते । यहाँको राष्ट्रिय गौरवको नलगाड जलविद्युत् आयोजना अलपत्र परेको छ । सात वर्षअघि सुरु भएको नलगाड जलविद्युत् आयोजनाको विस्तृत परियोजना प्रतिवेदन (डिपिआर) स्वीकृत भएको दुई वर्ष बिते पनि सरकारले पहल नगरेपछि अलपत्र परेको हो । जाजरकोटको नलगाड नगरपालिका दल्लीमा भूमिगत गृह, बारेकोट गाउँपालिकाको अँधेरीखोलामा बाँध निर्माण गर्ने डिपिआरमा छ । राष्ट्रिय गौरवको आयोजना सरकारको प्राथमिकतामा नपरेपछि जाजरकोटीलगायत कर्णालीका जनता निराश भएका छन् । डिपिआरको प्रतिवेदन एक वर्षअघि सरकारलाई बुझाए पनि आयोजनाप्रति बेवास्ता गरेका कारण ओझेलमा परेको छ । कर्णाली प्रदेशकै गौरवको आयोजना मुआब्जालगायत बाहिरी काम सम्पन्न भएको छ । नलगाड जलविद्युत् आयोजनाका साइड इन्जिनियर पदम थापाले अफिसियल भवन, ब्यारेक, ड्याम साइड जाने दुई वटा पहुँच मार्गलगायत बाहिरी काम भएको बताउनुभयो । उहाँका अनुसार स्वदेशी लगानीले निर्माण हुन नसक्ने नलगाड जलविद्युत् आयोजना ४१७ मेगावाट विदेशी लगानीबाट निर्माण सम्भव छ । लगानीकर्ता नहुँदा निर्माण अलपत्र परेको छ । आयोजना सम्पन्न गर्न मुआब्जालगायत अधिकांश काम सम्पन्न भए पनि ५५५ वटा घरको ह्रास कट्टी गर्ने कि नगर्ने भन्ने विवादले सरकारले उपलब्ध गराएको रकम खातामै थन्किएको छ । आयोजना निर्माणका लागि एक खर्ब २३ अर्ब लाग्ने अनुमान गरिएको छ । आयोजना सात वर्षभित्र सम्पन्न गर्ने लक्ष्य लिइएको छ । २०७३ सालमा दुई वर्ष सात महिनामा (डिपिआर) सम्पन्न गर्ने गरी अस्ट्रेलियन कम्पनी स्मेक, अस्ट्रेलियनको एमडब्लुएच र नेपालको उदय जेभी विस्तृत अध्ययन बोलपत्र गरेपछि डिपिआरको ठेक्का पाएका थिए । डिपिआरको कामसात वर्षपछि तयार भएको छ । डिपिआर र वातावरणीय प्रभाव मूल्याङ्कन (इआइए) को काम अस्ट्रेलियन कम्पनी स्मेक, अस्ट्रेलियनको एमडब्लुएच र नेपालको उदय जेभीले गरेका छन् । आयोजनाको बाँध बनेपछि ४७४ करोड पानी भण्डारण हुने छ । आयोजनाका अनुसार ५४५ मिटरको चौडाइ, २१० मिटर अग्लो जलाशय, आठ हजार तीन सय मिटर अग्लो भूमिगत सुरुङ निर्माण गरी ४१७ मेगावाट विद्युत् उत्पादन हुने डिपिआरको प्रतिवेदनमा उल्लेख गरिएको छ । आयोजना निर्माण भएपछि पूर्वाधार विकास, ग्रामीण अर्थतन्त्रको विकास, विदेशी मुद्रा आर्जन, पर्यटन, रोजगारी, व्यापार व्यवसायको अवसरमा वृद्धि हुने नलगाड नगरपालिका–५ का केशवप्रसाद शर्माले बताउनुभयो । उहाँका अनुसार सरकारले प्राथमिकतामा नराखेपछि दुई वर्षदेखि आयोजना अलपत्र अवस्थामा छ । जाजरकोटबाट कर्णाली प्रदेश सभाका सदस्य वेदराज सिंहलगायत आयोजनाप्रति चासो राख्ने सरोकारवाला निकायले सरकारसँग कर्णाली प्रदेशकै गौरवको आयोजनालाई अघि बढाइदिन पटक पटक आग्रह गरे पनि सुनुवाइ नहुँदा ओझेलमा परेको छ । पाँच वर्षपछि पूर्वसम्भाव्यताको काम सकिएको, ६५ किलोमिटर जग्गा अधिग्रहणको प्रक्रिया अघि बढाएको आयोजनाका इन्जिनियर थापाले बताउनुभयो । उहाँका अनुसार २०६९ सालमा नलसिंहगाड जलविद्युत् आयोजना विकास समितिको नामले अघि बढेको आयोजना २०७४ सालमा नलगाड जलविद्युत् हाइड्रोपावर कम्पनी भएको छ । प्रधानमन्त्री, ऊर्जामन्त्री र अर्थमन्त्रीको पहल कदमीबाट आयोजनाले गति लिने, कर्णालीका जनताको भाग्य भविष्य सुन्दर बन्ने इन्जिनियर थापाको भनाइ छ ।",
      "link": "https://gorkhapatraonline.com/news/174566",
      "image": "https://gorkhapatraonline.com/storage/media/307695/conversions/Nalgad-pic-original-thumb.jpg"
    },
    {
      "slug": "174536",
      "title": "विद्युत् आपूर्ति चुस्त बनाउन छलफल",
      "timestamp": 1759881600000,
      "source": "gp",
      "content": "बाढीपहिरोपछि देशका विभिन्न ठाउँबाट छिनछिनमा बत्ती जाने गरेको गुनासो आइरहेका बेला ऊर्जा जलस्रोत तथा सिँचाइमन्त्री कुलमान घिसिङले नेपाल विद्युत् प्राधिकरणका कार्यकारी निर्देशकसहितका अधिकारीसँग छलफल गर्नुभएको छ ।",
      "longContent": "गोरखापत्र समाचारदाताकाठमाडौँ, असोज २२ गते ।  बाढीपहिरोपछि देशका विभिन्न ठाउँबाट छिनछिनमा बत्ती जाने गरेको गुनासो आइरहेका बेला ऊर्जा जलस्रोत तथा सिँचाइमन्त्री कुलमान घिसिङले नेपाल विद्युत् प्राधिकरणका कार्यकारी निर्देशकसहितका अधिकारीसँग छलफल गर्नुभएको छ । प्राधिकरणका पूर्वकार्यकारी निर्देशकसमेत रहनुभएका मन्त्री घिसिङले विद्युत् प्रणालीलाई अझ भरपर्दो, गुणस्तरीय, सुरक्षित र आधुनिक बनाउन अल्पकालीन, मध्यकालीन र दीर्घकालीन रूपमा गर्नुपर्ने आवश्यक नीतिगत एवं प्राविधिक सुधारका विषयमा छलफल गर्नुभएको थियो । सोमबार साँझ घिसिङले नेपाल विद्युत् प्राधिकरणमातहतको स्युचाटारस्थित विद्युत् भार प्रेषण केन्द्रको अनुगमन र सोही क्रममा छलफल गर्नुभएको हो । घिसिङले देशभरको विद्युत् उत्पादन, प्रसारण र वितरण प्रणालीको अवस्था, ग्रिड सञ्चालन, विद्युत् माग तथा आपूर्ति व्यवस्थापन, विद्युत् निर्यात, बाढीपहिरोबाट क्षति भएका विद्युत् आयोजनालगायतका विषयमा जानकारी लिनुभएको थियो । बाढीपहिरोले क्षति पु¥याएका संरचनाको मर्मतसम्भार गरी तत्काल विद्युत् सेवा चालु गराउनुपर्ने बताउँदै घिसिङले छिनछिनमा बत्ती जाने गुनासो तत्काल सम्बोधनलाई उच्च प्राथमिकतामा राखी सोहीबमोजिम मातहतका कार्यालयलाई तयारी अवस्थामा राख्न आग्रह गर्नुभयो । उहाँले विद्युत्गृह, प्रसारण लाइन तथा सबस्टेसनलाई पूर्ण क्षमतामा चलाउन, विद्युत् आपूर्तिका लागि महìवपूर्ण मानिएका मस्र्याङ्दी कोरिडोर २२० केभी, हेटौँडा–ढल्केबर चार सय केभी प्रसारण निर्माणमा विशेष ध्यान दिन, आगामी हिउँदयामको विद्युत् व्यवस्थापनमा लाग्न प्राधिकरण व्यवस्थापनलाई आग्रह गर्नुभयो । प्राधिकरणका कार्यकारी निर्देशक मनोज सिलवाल र केन्द्रका निर्देशक चन्दनकुमार घोषले विद्युत् उत्पादन, माग, आपूर्ति, निर्यात, प्रणाली सञ्चालनको अवस्था तथा समस्यालगायतका विषयमा जानकारी गराउनुभएको थियो । कार्यकारी निर्देशक सिलवालले बाढीपहिरोले क्षति पु¥याएका संरचना मर्मत गरी विद्युत् सेवा चालु गराउन टोली तयारी अवस्थामा राखी सोहीबमोजिम काम भइरहेको जानकारी गराउनुभएको थियो ।",
      "link": "https://gorkhapatraonline.com/news/174536",
      "image": "https://gorkhapatraonline.com/storage/media/307663/conversions/kulman-at-ldc-original-thumb.jpg"
    },
    {
      "slug": "174535",
      "title": "सूर्यज्योतिको एक करोड पचास लाख सहयोग",
      "timestamp": 1759881600000,
      "source": "gp",
      "content": "सूर्यज्योति लाइफ इन्स्योरेन्स कम्पनीले भौतिक पूर्वाधार पूनर्निर्माण कोषमा एक करोड ५० लाख रुपियाँ सहयोग गरेको छ । मङ्गलबार कम्पनीका प्रमुख कार्यकारी अधिकृत प्रकाश विक्रम खत्रीले सो रकम बराबरको चेक अर्थमन्त्री रामेश्वर खनाललाई हस्तान्तरण गर्नुभएको हो ।",
      "longContent": "गोरखापत्र समाचारदाताकाठमाडौँ, असोज २२ गते ।  सूर्यज्योति लाइफ इन्स्योरेन्स कम्पनीले भौतिक पूर्वाधार पूनर्निर्माण कोषमा एक करोड ५० लाख रुपियाँ सहयोग गरेको छ । मङ्गलबार कम्पनीका प्रमुख कार्यकारी अधिकृत प्रकाश विक्रम खत्रीले सो रकम बराबरको चेक अर्थमन्त्री रामेश्वर खनाललाई हस्तान्तरण गर्नुभएको हो । सरकारले गत भदौ २३ र २४ गते भएको जेनजी आन्दोलनका क्रममा भएको क्षति भएका सार्वजनिक भौतिक संरचना पुनर्निर्माण, आर्थिक पुनरुत्थान र राहतलगायतका लागि ‘भौतिक पूर्वाधार पुनर्निर्माण कोष’ स्थापना गरी सबैलाई यसमा सहयोग गर्न आह्वान गरेको थियो । सरकारले आह्वान गरे अनुसार राष्ट्र पुनर्निर्माणको महान् अभियानमा सहभागी हुन कम्पनीले आर्थिक सहयोग प्रदान गर्ने निर्णय भएको कम्पनीले जनाएको छ ।",
      "link": "https://gorkhapatraonline.com/news/174535",
      "image": "https://gorkhapatraonline.com/storage/media/307662/conversions/suryajyoti-aid-original-thumb.jpg"
    },
    {
      "slug": "174534",
      "title": "युएईको भ्रमण भिसामा नयाँ नियम",
      "timestamp": 1759881600000,
      "source": "gp",
      "content": "संयुक्त अरब इमिरेट्स (युएई) ले आप्रवासीलाई भ्रमण भिसासम्बन्धी नयाँ नियम लागु गरेको छ । नयाँ नियम अनुसार युएईमा भ्रमण भिसामा जान चाहने परिवार, आफन्त वा साथीलाई प्रायोजन (स्पोन्सर) गर्न स्पोन्सरको आम्दानीको स्रोत मासिक चार हजारदेखि १५ हजार दिरामसम्म हुनुपर्ने प्रावधान लागु गरेको हो ।",
      "longContent": "गोरखापत्र समाचारदाताकाठमाडौँ, असोज २२ गते । संयुक्त अरब इमिरेट्स (युएई) ले आप्रवासीलाई भ्रमण भिसासम्बन्धी नयाँ नियम लागु गरेको छ । नयाँ नियम अनुसार युएईमा भ्रमण भिसामा जान चाहने परिवार, आफन्त वा साथीलाई प्रायोजन (स्पोन्सर) गर्न स्पोन्सरको आम्दानीको स्रोत मासिक चार हजारदेखि १५ हजार दिरामसम्म हुनुपर्ने प्रावधान लागु गरेको हो ।  नयाँ प्रावधान अनुसार युएई भ्रमणका लागि आफन्तलाई स्पोन्सर गर्नुअघि स्पोन्सरको आम्दानी स्पष्ट हुनुपर्ने छ र न्यूनतम तलब पूरा गर्न सक्नेले मात्रै आफन्त वा साथीलाई भ्रमण भिसामार्फत युएई लैजान सक्ने छन् ।  नयाँ नियम अनुसार विभिन्न चार तह निर्धारण गरिएको छ । जसमा पहिलो तहमा पर्ने बुबाआमा, श्रीमान्/श्रीमती, छोराछोरीलाई भ्रमण भिसामार्फत युएई लैजानका लागि मासिक न्यूनतम चार हजार युएई दिराम मासिक तलब हुनुपर्ने उल्लेख छ । यस्तै दोस्रो तहमा दाजुभाइ, दिदीबहिनी, हजुरबा, हजुरआमा, नातिनातिनीलाई भ्रमण भिसामा लैजानका लागि मासिक आठ हजार दिराम तलब हुनुपर्ने छ । तेस्रो तहमा पर्ने काकाकाकी, मामा, फुपू कजिनलाई भ्रमण भिसामा लैजानेका लागि मासिक आठ हजार दिराम न्यूनतम तलब हुनुपर्ने छ । युएईले नातेदारबाहेकका साथीभाईलाई भ्रमण भिसामा लैजान सकिने तर यसका लागि स्पोन्सरको तलब मासिक १५ हजार दिराम हुनुपर्ने उल्लेख गरेको छ । परराष्ट्र मन्त्रालयका प्रवक्ता लोकबहादुर पौडेल क्षेत्रीले युएईको भ्रमण भिसामा पारदर्शिता कायम गर्न नयाँ नियम लागु गरेको हुन सक्ने बताउनुभयो । उहाँले युएई सरकारको पछिल्लो भ्रमण भिसा परिवर्तनसम्बन्धी नयाँ व्यवस्थाका कारण त्यहाँ रहेका नेपालीलाई पर्ने असरबारे भने युएईस्थित नेपाली दूतावासमार्फत बुझ्ने काम भएको जानकारी दिनुभयो । उहाँले भन्नुभयो, “युएईको नयाँ नियमले युएईमा रहेका हाम्रा नागरिकलाई केकस्तो असर गर्छ भन्ने विषयमा यथार्थ विवरण दुई दिनभित्र परराष्ट्र मन्त्रालयलाई उपलब्ध गराउन युएईमा रहेको दूतावासलाई पत्राचार गरेका छौँ ।”युएईको सङ्घीय प्राधिकरण (आइसिपी) ले पहिचान र नागरिकता, भन्सार र बन्दरगाह सुरक्षाका लागि आय अनिवार्य गरेको हो । नयाँ नियम अनुसार भ्रमण भिसा आवेदन दिँदा नाता प्रमाणित कागजात पेस गर्नुपर्ने छ । आवेदकले कम्तीमा छ महिना म्याद रहेको राहदानी तथा फिर्ती यात्रा टिकट पेस गर्नुपर्ने छ ।",
      "link": "https://gorkhapatraonline.com/news/174534",
      "image": "https://gorkhapatraonline.com/storage/media/307660/conversions/UAE-Flag-original-thumb.jpg"
    },
    {
      "slug": "174533",
      "title": "आर्थिक वृद्धि २.१ प्रतिशतमा झर्ने विश्व बैङ्कको अनुमान",
      "timestamp": 1759881600000,
      "source": "gp",
      "content": "चालु आर्थिक वर्ष २०८२/८३ मा नेपालको आर्थिक वृद्धि २.१ प्रतिशतमा झर्ने अनुमान गरिएको छ । गत भदौ २३ र २४ गतेको जेनजी आन्दोलनका क्रममा भएको अशान्ति र बढेको राजनीतिक तथा आर्थिक अनिश्चितका कारण आव (सन् २०२५/२६) मा आर्थिक वृद्धि २.१ प्रतिशतमा झर्ने अनुमान विश्व बैङ्कले गरेको हो ।",
      "longContent": "गोरखापत्र समाचारदाताकाठमाडौँ, असोज २२ गते । चालु आर्थिक वर्ष २०८२/८३ मा नेपालको आर्थिक वृद्धि २.१ प्रतिशतमा झर्ने अनुमान गरिएको छ । गत भदौ २३ र २४ गतेको जेनजी आन्दोलनका क्रममा भएको अशान्ति र बढेको राजनीतिक तथा आर्थिक अनिश्चितका कारण आव (सन् २०२५/२६) मा आर्थिक वृद्धि २.१ प्रतिशतमा झर्ने अनुमान विश्व बैङ्कले गरेको हो । दक्षिण एसियाको विकासको अद्यावधिक प्रतिवेदन ‘साउथ एसिया डिभलपमेन्ट अपडेट’ शीर्षकमा मङ्गलबार प्रकाशित प्रतिवेदनमा आर्थिक वृद्धिको सम्भावित घट्ने दायरा विद्यमान वृद्धिदरभन्दा १.५ देखि २.६ प्रतिशत हुने अनुमान गरिएको छ । आव २०८१/८२ मा नेपालको आर्थिक वृद्धिदर ४.६१ प्रतिशत थियो । जेनजी आन्दोलनका क्रममा भएको अशान्तिका कारण अन्तर्राष्ट्रिय पर्यटक आगमनमा तीव्र गिरावट आउने र सम्पत्ति नोक्सानीले बिमा उद्योगलाई असर गर्ने अपेक्षा गरिएको प्रतिवेदनमा उल्लेख छ । लगानीकर्ताको कमजोर विश्वासले निजी लगानी र गैरजलविद्युत् निर्माणमा बाधा पु¥याउने प्रक्षेपण विश्व बैङ्कको छ । धान उत्पादन हुने मुख्य क्षेत्रमा ढिलो भएको वर्षाले कृषि क्षेत्रलाई बाधा पु¥याउने तर पुनर्निर्माण प्रयासले पुनर्लाभलाई समर्थन गर्ने र आव सन् २०२७/२८ मा गति लिने अपेक्षा गरिएको छ । सन् २०२६ मा भने नेपालको आर्थिक वृद्धि ४.७ प्रतिशत रहने प्रक्षेपण विश्व बैङ्कको छ । यो प्रतिवेदनले नेपालमा एक महिनाअघि भएको जेनजी आन्दोलनको क्षतिलाई ध्यानमा राख्दै यस्तो प्रक्षेपण गरेको हो । सरकारी र निजी क्षेत्रले सार्वजनिक गरेको प्रारम्भिक विवरण अनुसार सार्वजनिक सम्पत्तिमा एक खर्ब र सङ्गठित निजी क्षेत्रको सम्पत्तिमा ८० अर्ब रुपियाँ बराबरको क्षति पुगेको छ । यसका निजी क्षेत्रको क्षतिको दायित्व बिमा कम्पनीबाट हुने भए पनि सरकारी भौतिक सम्पत्तिको बिमा नभएका कारण क्षतिको सम्पूर्ण दायित्व सरकारको थाप्लामा परेको छ । बिमा कम्पनीमा परेको दाबीको पछिल्लो विवरण अनुसार निजी क्षेत्रबाट २३ अर्ब ३९ करोड रुपियाँ बिमा कम्पनीमा दाबी परेको छ । दाबी आउने क्रम जारी रहेकाले यसमा अरू रकम थपिने छ ।बिमा कम्पनीले भुक्तानी गर्ने काम थालेका छन् । हिमालयन एभरेस्ट इन्स्योरेन्स लिमिटेडले गत भदौ २३ र २४ गतेको जेनजी आन्दोलनका क्रममा क्षति पुगेका सम्पत्तिको २१ करोड ७४ लाख ४५ हजार ८३१ रुपियाँ दाबी भुक्तानी गरेको छ । उक्त कम्पनीले हालसम्म क्षतिपूर्ति दाबी गरिएका २८७ वटा दाबीमध्ये २४५ वटाका लागि उक्त रकम भुक्तानी गरेको जनाएको छ । विश्व बैङ्कको प्रतिवेदनमा जेनजी आन्दोलनसम्मको मूल्याङ्कनलाई आधार मानेर विवरण सार्वजनिक भए पनि त्यसको एक महिनापछि यही असोज १८ र १९ गतेको मुसलधारे वर्षाका भएको भौतिक तथा पूर्वाधारको क्षतिले आर्थिक वृद्धिको प्रक्षेपणलाई अरू तल झार्ने सम्भावना रहेको छ । बाढीपहिरोबाट भएको क्षतिको विवरण आइसकेको छैन । भुटान सबैभन्दा माथिप्रतिवेदन अनुसार सन् २०२६ मा दक्षिण एसियाली देशमा भुटानको आर्थिक वद्धिदर सबैभन्दा बढी ७.३ प्रतिशत रहने छ । त्यसपछि भारतको ६.५ प्रतिशत, बङ्गलादेशको ४.८ प्रतिशत, माल्दिभ्स ३.९ प्रतिशत र श्रीलङ्काको ३.५ प्रतिशत रहने प्रक्षेपण छ । विश्व बैङ्कले यस प्रतिवेदनमा पाकिस्तानलाई समावेश गरेको छैन । प्रतिवेदनले नेपालमा जेनजी आन्दोलन जस्तै बङ्गलादेश र श्रीलङ्कामा भएका आन्दोलनको पनि विश्लेषण गरेको छ । प्रतिवेदनको मुख्य विषय भने रोजगारी, कृत्रिम बौद्धिकता र व्यापार रहेको छ ।",
      "link": "https://gorkhapatraonline.com/news/174533",
      "image": "https://gorkhapatraonline.com/storage/media/307659/conversions/world-bank-1-original-thumb.jpg"
    },
    {
      "slug": "174530",
      "title": "आन्दोलनले पर्यटनमा असर",
      "timestamp": 1759881600000,
      "source": "gp",
      "content": "देशमा उत्पन्न विषम परिस्थितिको असरका कारण पर्यटक आगमन घटेको छ । नेपालमा सेप्टेम्बर र अक्टोबरको समयलाई पर्यटनका लागि आकर्षक यामका रूपमा लिइन्छ तर यामको सुरुमै पर्यटकीय संरचनामा पुगेको क्षति र सुरक्षा संवेदनशीलताका कारण सेप्टेम्बरमा गत वर्षभन्दा १८ प्रतिशतले पर्यटक घटेका छन् ।",
      "longContent": "गोरखापत्र समाचारदाताकाठमाडौँ, असोज २२ गते । देशमा उत्पन्न विषम परिस्थितिको असरका कारण पर्यटक आगमन घटेको छ । नेपालमा सेप्टेम्बर र अक्टोबरको समयलाई पर्यटनका लागि आकर्षक यामका रूपमा लिइन्छ तर यामको सुरुमै पर्यटकीय संरचनामा पुगेको क्षति र सुरक्षा संवेदनशीलताका कारण सेप्टेम्बरमा गत वर्षभन्दा १८ प्रतिशतले पर्यटक घटेका छन् । पर्यटन बोर्डका कार्यकारी निर्देशक दीपकराज जोशीले भन्नुभयो, “आन्दोलनपछि दिनचर्या करिब सामान्य अवस्थामा फर्किए पनि अन्तर्राष्ट्रिय समुदायमा प्रवाह भएको असुरक्षा र अस्थिरताको गलत सन्देशका कारण पर्यटक आगमनमा असर देखिएको छ । सामाजिक सञ्जालमार्फत फैलिएका प्रदर्शनका दृश्य, जेल तथा कारागारबाट भागेका कैदी र लुटिएका हतियारबारेका सुरक्षा संवेदनशील प्रचारले पर्यटन क्षेत्रको अन्तर्राष्ट्रिय छविमा नै प्रतिकूल असर पुगेको देखिन्छ ।”आन्दोलनका कारण धेरै पर्यटकले नेपाल भ्रमण रद्द गरे पनि पछिल्ला सात दिनमा सरदर दैनिक चार हजारका दरले पर्यटक आगमन वृद्धि हुँदै गएको उहाँले जानकारी दिनुभयो । सन् २०२४ को सेप्टेम्बरमा ९६ हजार ३०२ विदेशी पर्यटक भित्रिएकामा यो वर्षको सोही अवधिमा ७८ हजार ७११ विदेशी पर्यटक नेपाल आएका छन् । जुन गत वर्षको तुलनामा १८.३ प्रतिशतले कमी हो । त्यसअघि सन् २०२३ को सेप्टेम्बरमा ९१ हजार १२ जना विदेशी पर्यटक नेपाल आएका थिए ।  बोर्डका अनुसार सन् २०२५ को नौ महिनामा आठ लाख १५ हजार २७३ पर्यटक नेपाल भित्रिएका छन् । यसअघि जनवरीमा ७९ हजार ९९१, फेब्रुअरीमा ९६ हजार ८८०, मार्चमा एक लाख २१ हजार ६८७, अप्रिलमा एक लाख १६ हजार ४९०, मेमा ८६ हजार २१६, जुनमा ७६ हजार ४२५, जुलाईमा ७० हजार १९३ र अगस्ट महिनामा ८८ हजार ६८० जना विदेशी पाहुना नेपाल भ्रमणमा आएका थिए ।",
      "link": "https://gorkhapatraonline.com/news/174530",
      "image": "https://gorkhapatraonline.com/storage/media/307656/conversions/tourist-sancharkarmi-ph.-original-thumb.jpg"
    },
    {
      "slug": "174497",
      "title": "श्रीलङ्काको मन्दीबाट रिकभरी ‘असमान’ र सुस्त : विश्व बैँक",
      "timestamp": 1759795200000,
      "source": "gp",
      "content": "विश्व बैँकले मङ्गलबार नगद सङ्कटमा परेको श्रीलङ्काको सबैभन्दा खराब आर्थिक मन्दीबाट पुनः प्राप्ति ‘असमान र अपूर्ण’ रहेको र धेरै घरपरिवारले सन् २०२२ को सङ्कटको समयमा गुमाएको जीविकोपार्जन पुनः प्राप्त गर्न नसकेको बताएको छ ।",
      "longContent": "कोलम्बो, असोज २१ गते । विश्व बैँकले मङ्गलबार नगद सङ्कटमा परेको श्रीलङ्काको सबैभन्दा खराब आर्थिक मन्दीबाट पुनः प्राप्ति ‘असमान र अपूर्ण’ रहेको र धेरै घरपरिवारले सन् २०२२ को सङ्कटको समयमा गुमाएको जीविकोपार्जन पुनः प्राप्त गर्न नसकेको बताएको छ ।दक्षिण एसियाली यस टापु राष्ट्रको पछिल्लो समीक्षामा विश्व बैँकले सन् २०२५ मा ४.६ प्रतिशत र सन् २०२६ मा ३.५ प्रतिशतमा अर्थतन्त्र वृद्धि हुने अनुमान गरेको छ । यो गत वर्षको ५ प्रतिशतबाट घटेको हो । श्रीलङ्काको अर्थतन्त्रले सन् २०२२ मा सबैभन्दा खराब मन्दीको सामना गरेको थियो । उक्त वर्ष अर्थचतन्त्र ७.३ प्रतिशतले सङ्कुचित भएको थियो । सोही समयमा तत्कालीन राष्ट्रपति गोटाबाया राजापाक्षलाई महिनौँको सडक विरोधपछि राजीनामा दिन बाध्य पारिएको थियो । “यद्यपि हालको आर्थिक प्रगति उत्साहजनक छ, रिकभरी असमान र अपूर्ण छ”, विश्व बैँकका श्रीलङ्का विश्लेषक डेभिड सिस्लेनले कोलम्बोमा पत्रकारलाई भन्नुभयो ।गरिबी दर घटेको भए पनि सन् २०१९ को तुलनामा अझै दोब्बर रहेको छ । “श्रम बजार सुधार गर्न ढिलो भएको छ”, सिस्लेनले भन्नुभयो, दुई करोड २० लाख मानिसमध्ये करिब १० प्रतिशत अझै गरिबीको रेखामुनि बस्छन् ।” खाद्यान्न मूल्य उच्च रहिरहँदा विशेष गरी कमजोर समूहमा कुपोषण गम्भीर समस्या बनेको छ ।देशले सन् २०२२ अप्रिलमा ४६ अर्ब डलरको विदेशी ऋण चुकाएको थियो र सन् २०२३ को सुरुमा अन्तर्राष्ट्रिय मुद्रा कोषबाट दुई अर्ब ९० करोड डलरको चार वर्षे बेलआउट प्राप्त गरेको थियो । एक वर्षअघि सत्तामा आउनुभएका राष्ट्रपति अनुरा कुमार दिसानायकेको प्रशासनले उहाँका पूर्ववर्तीले ल्याएका धेरै कठोर उपाय र उच्च कर कायम राखेको छ । रासस/एएफपी",
      "link": "https://gorkhapatraonline.com/news/174497",
      "image": "https://gorkhapatraonline.com/storage/media/307580/conversions/The-world-bank-original-thumb.jpg"
    },
    {
      "slug": "174466",
      "title": "सुनको मूल्य निरन्तर अकासिँदो",
      "timestamp": 1759795200000,
      "source": "gp",
      "content": "अन्तर्राष्ट्रिय बजारमा सुनको मूल्यमा वृद्धि भएसँगै त्यसको प्रभाव स्थानीय बजारमा पनि परेको छ । सोमबारको तुलनामा आज एक तोला सुन दुई हजार ३०० ले महँगो भएको छ ।",
      "longContent": "काठमाडौँ, असोज २१  गते ।  अन्तर्राष्ट्रिय बजारमा सुनको मूल्यमा वृद्धिभएसँगै त्यसको प्रभाव स्थानीय बजारमा पनि परेको छ । सोमबारको तुलनामा आज एक तोला सुन दुई हजार ३०० ले महँगो भएको छ । नेपाल सुनचाँदी व्यवसायी महासङ्घका अनुसार सोमबार दुई लाख ३३ हजार १०० मा कारोबार भएको एक तोला सुनको मोल आज दुई हजार ३०० ले बढेर दुई लाख ३५ हजार ४०० कायम भएको छ । चाँदीको मूल्य भने स्थिर छ ।सोमबार एक तोला चाँदी दुई हजार ९६० मा खरिदबिक्री भएको थियो । गत आइतबार एक तोला सुन दुई लाख ३० हजार ६०० मा किनबेच भएको थियो भने त्यति नै परिमाणको चाँदी दुई हजार ९३० मा क्रयविक्रय भएको थियो । अन्तर्राष्ट्रिय बजारमा आज एक औँस सुन तीन हजार ९६५ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/174466",
      "image": "https://gorkhapatraonline.com/storage/media/307491/conversions/_gold-original-thumb.jpg"
    },
    {
      "slug": "174465",
      "title": "सूर्यज्योति लाइफ इन्स्योरेन्सद्वारा डेढ करोड सहयोग",
      "timestamp": 1759795200000,
      "source": "gp",
      "content": "सूर्यज्योति लाइफ इन्स्योरेन्स कम्पनी लिमिटेडले  क्षतिग्रस्त भौतिक संरचनाको पुनःनिर्माणका लागि नेपाल सरकारलाई एक करोड पचास लाख रुपियाँ सहयोग गरेको छ।",
      "longContent": "काठमाडौँ, असोज २० गते । सूर्यज्योति लाइफ इन्स्योरेन्स कम्पनी लिमिटेडले  क्षतिग्रस्त भौतिक संरचनाको पुनःनिर्माणका लागि नेपाल सरकारलाई एक करोड पचास लाख रुपियाँ सहयोग गरेको छ।सो रकम भौतिक पूर्वाधार कोषमा जम्मा गरिनेछ । भदौ २३ र २४ गतेको जेन्जी आन्दोलनका क्रममा क्षतिग्रस्त भएका संरचना पुनः निर्माणका लागि सो सहयोग प्रदान गरिएको जानकारी कम्पनीका प्रमुख कार्यकारी अधिकृत प्रकाश विक्रम थापाले दिनुभयो । अर्थ मन्त्रालय, सिंहदरबारमा आयोजित कार्यक्रममा उक्त रकम बराबरको चेक अर्थमन्त्री रामेश्वरप्रसाद खनाललाई हस्तान्तरण गरिएको छ । सूर्यज्योति लाइफ इन्स्योरेन्सले विगतदेखि नै प्राकृतिक विपत्, शिक्षा, स्वास्थ्य, र सामाजिक उत्तरदायित्वअन्तर्गतका विभिन्न क्षेत्रमा योगदान गर्दै आएको छ।",
      "link": "https://gorkhapatraonline.com/news/174465",
      "image": "https://gorkhapatraonline.com/storage/media/307481/conversions/artha-1ff-original-thumb.jpg"
    },
    {
      "slug": "174419",
      "title": "बाढीबाट बत्तिस जलविद्युत् आयोजना प्रभावित",
      "timestamp": 1759795200000,
      "source": "gp",
      "content": "यही असोज १७ गतेदेखि १९ गतेसम्म आएको भारी वर्षाका कारण तीन प्रदेशका १० जिल्लामा रहेका ३२ जलविद्युत् आयोजना प्रभावित भएका छन् ।",
      "longContent": "गोरखापत्र समाचारदाताकाठमाडौँ, असोज २१ गते । यही असोज १७ गतेदेखि १९ गतेसम्म आएको भारी वर्षाका कारण तीन प्रदेशका १० जिल्लामा रहेका ३२ जलविद्युत् आयोजना प्रभावित भएका छन् । स्वतन्त्र ऊर्जा उत्पादकको संस्था, नेपाल (इप्पान) का अनुसार हालसम्म सञ्चालनमा रहेका १८० मेगावाट क्षमताका १७ आयोजना र निर्माणाधीन ३३८ मेगावाट क्षमताका १५ जलविद्युत् आयोजना बाढीबाट प्रभावित भएको विवरण प्राप्त भएको छ । विगतका वर्षमा बाढीको पूर्वसूचना प्राप्त नहुँदा तथा प्राप्त सूचनाप्रति पनि विश्वस्त नहुँदा ठुलो मानवीय क्षतिसमेत हुँदै आएकोमा सूचना प्राप्तिकै कारण यस पटक मानवीय क्षति हुन नपाएको इप्पानका अध्यक्ष गणेश कार्कीले बताउनुभयो । १५ आयोजना इलामका बाढीपहिरोका कारण सबैभन्दा बढी इलामका १५ वटा जलविद्युत् आयोजनाको उत्पादन बन्द भएको छ । जसमा ४.५ मेगावाटको माईखोला, आठ मेगावाटको माईखोला क्यासकेड, २२ मेगावाटको माईखोला (सानिमा माई), सात मेगावाटको माई क्यासकेड, ७.८ मेगावाटको सुपरमाई, ९.६ मेगावाटको सुपरमाई ‘ए’ छन् । त्यस्तै तीन मेगावाटको सुपरमाई ‘ए’ क्यासकेड, ७.६ मेगावाटको जोगमाई खोला, ५.२ मेगावाटको जोगमाई क्यासकेड, ६.२ मेगावाटको तल्लो जोगमाई पनि क्षतिग्रस्त छन् । क्षतिका कारण बन्द भएका अन्य आयोजनामा ९.५ मेगावाटको माईबेनी, ९.९ मेगावाटको माथिल्लो माई, ५.१ मेगावाटको माई ‘सी’ क्यासकेड, ४.६ मेगावाटको पुवा २ र तीन मेगावाटको अप्पर पुवा १ जलविद्युत् आयोजना रहेका छन् । पाँचथरमा रहेको १४.९ मेगावाटको हेवाखोला र बागमती प्रदेशमा रहेको ५२.४ मेगावाटको लिखु ४ जलविद्युत् आयोजना प्रभावित भएका छन् । लिखु ४ मर्मतपश्चात् सञ्चालनमा आइसकेकोे छ ।बन्दै गरेका आयोजनामा पनि क्षतिनिर्माणाधीन जलविद्युत् आयोजनामा सबैभन्दा धेरै क्षति पहुँच मार्गमा देखिएको छ । मनाङमा रहेको ४९.९५ मेगावाटको दाना खोला जलविद्युत् आयोजनाको पहुँचमार्ग धेरै स्थानमा बिग्रिएको प्रवर्धक कम्पनी लालुपाते हाइड्रोपावरका सञ्चालक मोहनकुमार डाँगीले जानकारी दिनुभयो ।इलाममा रहेको १० मेगावाटको सिद्धिखोला जलविद्युत् आयोजना १० दिनभित्र व्यावसायिक उत्पादनमा जाने तयारीमा रहेकोमा बाढीले क्षति पु‍याउँदा यसको विद्युत् उत्पादन मिति अनिश्चित भएको छ ।  पाँचथरमा रहेको २१.५ मेगावाटको सभाखोला ‘बी’ र ९.९ मेगावाटको हेवाखोला जलविद्युत् आयोजनाको निर्माण सामग्री र निर्माण उपकरण नै बगाएको जनाइएको छ ।सिन्धुपाल्चोकमा रहेका चार जलविद्युत् आयोजनाको पहुँचमार्ग पनि बाढीले बगाएको छ । जसमा ३६.५१ मेगावाटको ब्रह्मायणी, १५.१५ मेगावाटको माथिल्लो ब्रह्मायणी, चार मेगावाटको बलेफी र २२.५ मेगावाटको तल्लो बलेफी जलविद्युत् आयोजनाको पहुँच मार्ग बाढीले बगाएको छ ।रसुवामा रहेको २० मेगावाटको लाङटाङ खोला, भोजपुरमा रहेको १५.५ मेगावाटको इर्खुवा खोला ‘बी’, १४.५ मेगावाटको माथिल्लो इर्खुवा, म्याग्दीमा रहेको २२.५ मेगावाटको माथिल्लो ठुलो खोला, लमजुङमा रहेको ६.८२ मेगावाटको हिडी खोला, रामेछापमा रहेको ४८.८ मेगावाटको खिम्ति २ र धादिङमा रहेको ४.५ मेगावाटको गसाली खोला जलविद्युत् आयोजनाको पहुँच मार्गलगायतका विभिन्न संरचनामा क्षति पुगेको इप्पानले जनाएको छ ।",
      "link": "https://gorkhapatraonline.com/news/174419",
      "image": "https://gorkhapatraonline.com/storage/media/307424/conversions/IMG_5391-original-thumb.jpg"
    },
    {
      "slug": "174418",
      "title": "दुई दर्जन उद्योग डुबानमा",
      "timestamp": 1759795200000,
      "source": "gp",
      "content": "मोरङ–सुनसरी औद्योगिक करिडोरका उद्योगमा वर्षापछिको बाढीका पुगेको क्षतिको विवरण सङ्कलन सुरु गरिएको छ । क्षतिको यकिन विवरणका लागि उद्योगी–व्यवसायीका छाता संस्थाले सोमबारदेखि डुबानग्रस्त उद्योगको निरीक्षण सुरु गरेका हुन् ।",
      "longContent": "नवराज कट्टेलविराटनगर, असोज २१ गते । मोरङ–सुनसरी औद्योगिक करिडोरका उद्योगमा वर्षापछिको बाढीका पुगेको क्षतिको विवरण सङ्कलन सुरु गरिएको छ । क्षतिको यकिन विवरणका लागि उद्योगी–व्यवसायीका छाता संस्थाले सोमबारदेखि डुबानग्रस्त उद्योगको निरीक्षण सुरु गरेका हुन् । सुनसरी–मोरङ कोरिडोर र मोरङको कटहरी गाउँपालिकामा रहेका लगभग दुई दर्जन उद्योगमा पानी पसेर क्षति गरेको छ । उद्योग सङ्गठन मोरङका महाप्रबन्धक चुडामणि भट्टराईका अनुसार बाढीबाट ५० करोड रुपियाँभन्दा बढीको क्षति पुगेको प्रारम्भिक अनुमान गरिएको छ । त्यसको यकिन विवरण सङ्कलन भइसकेको छैन । असोज १८ र १९ गतेको वर्षापछि डुबान तथा खोलाको बाढी उद्योगभित्र पसेको हो । अहिलेसम्मको प्रारम्भिक तथ्याङ्क अनुसार उत्पादन र मेसिनमा क्षति पुगेको बताइएको छ । सुनसरीको दुहबी नगरपालिका–८ स्थित अरिहन्त मल्टिफाइबर्समा ट्याङ्ग्रा खोलाको बाढी पस्दा सबैभन्दा धेरै क्षति पुगेको छ । इलाका प्रहरी कार्यालय दुहबीका प्रहरी निरीक्षक सागर तिम्सिनाका अनुसार ७० मिटर लामो बाहिरी पर्खाल बाढीले भत्काउँदा उद्योग परिसर जलमग्न भएको हो । आरके गोल्छा ग्रुपका निर्देशक सोम अधिकारीका अनुसार अरिहन्त मल्टिफाइबर्स उद्योग परिसरका जुटको कच्चा तथा मेसिनमा क्षति पुगेको हो । बाढीले जुट, उत्पादित सामग्री र मेसिनमा समेत क्षति पुगेको छ । प्रमुख कार्यकारी अधिकृत गोविन्द बजगाईंले कच्चा पदार्थ, तयारी वस्तु र मेसिनरीसमेत गरेर ३० करोड रुपियाँ बराबरको क्षति अनुमान गरिएको छ । उद्योगमा क्षति पुगेपछि दैनिक चार हजार दुई सय जना मजदुरलाई केही दिन होल्डमा बस्न भनिएको छ । दैनिक तीन सिफ्ट चल्ने उद्योग सञ्चालनमा आउन केही दिन लाग्ने बताइएको छ ।  त्यसै गरी क्वालिटी बिस्कुट, पशुपति सिमप्याक, प्रगति टेक्सटायल, बाबा मैदा मिल, हुलास वायरलगायतमा बढी क्षति देखिएको सङ्गठनका महाप्रबन्धक भट्टराईले जानकारी दिनुभयो ।",
      "link": "https://gorkhapatraonline.com/news/174418",
      "image": "https://gorkhapatraonline.com/storage/media/307423/conversions/55-original-thumb.jpg"
    },
    {
      "slug": "174417",
      "title": "नयाँ सरकारलाई सुधारको जग बसाल्ने अवसर : निजी क्षेत्र",
      "timestamp": 1759795200000,
      "source": "gp",
      "content": "निजी क्षेत्रका प्रतिनिधिमूलक तीन संस्थाले वर्तमान सरकारको मुख्य लक्ष्य निर्वाचन गर्ने भए पनि यही सरकारले विगतका विभिन्न बेथिति हटाएर सुधार गर्ने जग बसाल्ने अवसर पाएको बताएका छन् । नेपाल उद्योग वाणिज्य महासङ्घ, नेपाल उद्योग परिसङ्घ र नेपाल चेम्बर अफ कमर्सले सोमबार संयुक्त वक्तव्य जारी गर्दै सरकार गठनपछि चालिएका कदमले सुधारमा योगदान दिने भन्दै सन्तुष्टिसमेत जनाएका छन् ।",
      "longContent": "गोरखापत्र समाचारदाताकाठमाडौँ, असोज २१ गते । निजी क्षेत्रका प्रतिनिधिमूलक तीन संस्थाले वर्तमान सरकारको मुख्य लक्ष्य निर्वाचन गर्ने भए पनि यही सरकारले विगतका विभिन्न बेथिति हटाएर सुधार गर्ने जग बसाल्ने अवसर पाएको बताएका छन् । नेपाल उद्योग वाणिज्य महासङ्घ, नेपाल उद्योग परिसङ्घ र नेपाल चेम्बर अफ कमर्सले सोमबार संयुक्त वक्तव्य जारी गर्दै सरकार गठनपछि चालिएका कदमले सुधारमा योगदान दिने भन्दै सन्तुष्टिसमेत जनाएका छन् । खास गरी राजस्व प्रशासनमा गरिएको सुधार र निजी क्षेत्रलाई सरकारले दिएको साथप्रति ती संस्थाले सन्तुष्टि जनाएका हुन् । नेपाल उद्योग वाणिज्य महासङ्घका अध्यक्ष चन्द्रप्रसाद ढकाल, नेपाल उद्योग परिसङ्घका अध्यक्ष वीरेन्द्रराज पाण्डे र नेपाल चेम्बर अफ कमर्सका अध्यक्ष कमलेशकुमार अग्रवालले अर्थमन्त्री रामेश्वर खनालसँग मन्त्रालयमा भेटसमेत गरेका थिए । सरकारले पुनर्निर्माणका लागि राजस्व छुट, बैङ्किङ सहुलियत र बिमामा सहजीकरणका कार्यक्रम सार्वजनिक गरेको छ । भेटमा अध्यक्षले यस्तो व्यवस्थाले जेनजी आन्दोलनका क्रममा पीडित बनेका उद्यमी व्यवसायी पुनः लयमा फर्कन सहायता मिल्ने बताउनुभएको थियो । यसै गरी सन्दर्भ मूल्य खारेज गरी भन्सारमा अनलाइन डेटाबेस प्रणाली लागु गरिएपछि बजारमा पारदर्शी कारोबारले प्रश्रय पाउने अपेक्षा निजी क्षेत्रको रहेको संयुक्त विज्ञप्तिमा उल्लेख छ । भेटमा अर्थमन्त्री रामेश्वर खनालले निजी क्षेत्रको मनोबल बढाउन सरकार निरन्तर प्रयत्नशील रहेको बताउनुभएको थियो । अध्यक्षले निजी क्षेत्रको मागबमोजिम जडित नयाँ डेटाबेस प्रक्रियाको उपयोग गर्न तिनै संस्थाले सदस्य एवं उद्यमी व्यवसायीलाई आग्रह गरेको अर्थमन्त्री खनाललाई जानकारी गराउनुभएको थियो । असोज ९ गते अर्थमन्त्री रामेश्वर खनालबाट विराटनगर भन्सारमा उद्घाटन भएको उक्त प्रणालीले हरेक छ महिनामा परिमार्जन हुने सन्दर्भ पुस्तिकाका विषयमा व्यवसायीको गुनासो सम्बोधन गर्ने अपेक्षा निजी क्षेत्रको छ ।  यस विधिमा जाँचपास भएको सबै वस्तुको मूल्य विवरण सङ्ग्रह गरिने छ । सरकारका अनुसार यो भन्सार जाँचपासमा आएका वस्तुको विश्लेषण र तुलना गर्न मिल्ने डिजिटल स्रोत हो, जसले कारोबार मूल्य पहिचान गर्न  सहयोग पुग्छ । भेटमा सकारात्मक परिवर्तनका लागि युवाको आन्दोलनका क्रममा भएको घुसपैठका कारण निजी क्षेत्रमाथि आक्रमण भएको र यसले उद्यमी व्यवसायी निरुत्साहित भएको उहाँहरूको भनाइ थियो । उहाँहरूले लुटपाट तथा आगजनीमा संलग्नमाथि कारबाही गर्न सरकारको ध्यानाकर्षण गराउनुभयो । निजी क्षेत्र भ्रष्टाचारविरुद्ध शून्य सहनशीलता कायम गर्ने कार्यमा निरन्तर क्रियाशील रहने बताउँदै अध्यक्षले सरकारले पनि उद्यमी व्यवसायीले निर्बाध रूपमा काम गर्न पाउने वातावरण बनाउनुपर्ने सुझाव दिनुभएको थियो ।सरकारले निजी क्षेत्रका माग सम्भव भएसम्म तत्काल सम्बोधन गरिरहेको हुँदा निजी क्षेत्रले पनि इमानदारीपूर्वक व्यावसायिक आचारसंहिता अनुरूप व्यवसाय गर्न अध्यक्षहरूले उद्यमी व्यवसायीलाई आह्वान गरेको विज्ञप्तिमा उल्लेख छ । अर्थमन्त्रीसँगको भेटमा उहाँहरूले लगानी र अन्य स्रोत आकर्षित गर्न निजी क्षेत्रको अगुवाइ वा संलग्नतामा बहुपक्षीय वित्त सम्मेलन आयोजना गरी सबै सरोकारवालालाई आश्वस्त पार्नुपर्नेमा जोड दिनुभयो । निर्वाचनले नै खुला बजार र लोकतान्त्रिक व्यवस्था बलियो हुने हुँदा समयमै निर्वाचन गर्न सहयोग र सहकार्य गर्न निजी क्षेत्र तयार रहेको विज्ञप्तिमा उल्लेख छ ।",
      "link": "https://gorkhapatraonline.com/news/174417",
      "image": "https://gorkhapatraonline.com/storage/media/307422/conversions/niji-original-thumb.jpg"
    },
    {
      "slug": "174416",
      "title": "हिमालयन एभरेस्टले गर्‍यो बाइस करोड बिमा दाबी भुक्तानी",
      "timestamp": 1759795200000,
      "source": "gp",
      "content": "हिमालयन एभरेस्ट इन्स्योरेन्स लिमिटेडले गत भदौ २३ र २४ गतेको जेनजी आन्दोलनका क्रममा क्षति पुगेका सम्पत्तिको २१ करोड ७४ लाख ४५ हजार ८३१ रुपियाँ दाबी भुक्तानी गरेको छ । उक्त कम्पनीले हालसम्म क्षतिपूर्ति दाबी गरिएका २८७ वटा दाबीमध्ये २४५ वटाका लागि उक्त रकम भुक्तानी गरेको जनाएको छ ।",
      "longContent": "गोरखापत्र समाचारदाताकाठमाडौँ, असोज २१ गते । हिमालयन एभरेस्ट इन्स्योरेन्स लिमिटेडले गत भदौ २३ र २४ गतेको जेनजी आन्दोलनका क्रममा क्षति पुगेका सम्पत्तिको २१ करोड ७४ लाख ४५ हजार ८३१ रुपियाँ दाबी भुक्तानी गरेको छ । उक्त कम्पनीले हालसम्म क्षतिपूर्ति दाबी गरिएका २८७ वटा दाबीमध्ये २४५ वटाका लागि उक्त रकम भुक्तानी गरेको जनाएको छ । उक्त दाबी भुक्तानी रकम जेनजी आन्दोलनका क्रममा क्षति पुगेका सम्पत्तिको अग्रिम तथा अन्तिम दाबी भुक्तानीबापत रहेको कम्पनीले जनाएको छ । नियामकीय प्रावधानभित्र रही सरल र सहज दाबी भुक्तानीका लागि कम्पनी प्रतिबद्ध रहेको दाबी विभाग प्रमुख रोजराज लुइटेलले बताउनुभयो । साथै उच्च प्राथमिकताका साथ भइरहेको दाबी भुक्तानी २१ गते मङ्गलबारबाट पुनः यथावत् हुने कम्पनीले जनाएको छ ।  यसका साथै हिमालयन एभरेस्टमार्फत बिमा भई क्षतिपूर्तिको दाबी भुक्तानी बाँकी रहेका बिमितलाई आवश्यक कागजात र प्रक्रिया पु¥याई आफूलाई पायक पर्ने कम्पनीको नजिकको शाखा वा केन्द्रीय कार्यालयमा सम्पर्क गर्नसमेत कम्पनीले अनुरोध गरेको छ ।",
      "link": "https://gorkhapatraonline.com/news/174416",
      "image": "https://gorkhapatraonline.com/storage/media/307421/conversions/himalayan-everest-insu-1759745922-original-thumb.jpg"
    },
    {
      "slug": "174394",
      "title": "सरकार निजी क्षेत्रको मनोबल बढाउन प्रयत्नशील  : अर्थमन्त्री",
      "timestamp": 1759708800000,
      "source": "gp",
      "content": "अर्थमन्त्री रामेश्वर खनालले निजी क्षेत्रको मनोबल बढाउन सरकार निरन्तर प्रयत्नशील रहेको बताउनुभएको छ ।",
      "longContent": "काठमाडौँ, असोज २० गते । अर्थमन्त्री रामेश्वर खनालले निजी क्षेत्रको मनोबल बढाउन सरकार निरन्तर प्रयत्नशील रहेको बताउनुभएको छ ।नेपाल उद्योग वाणिज्य महासङ्घका अध्यक्ष चन्द्रप्रसाद ढकाल, नेपाल उद्योग परिसङ्घका अध्यक्ष वीरेन्द्रराज पाण्डे र नेपाल चेम्बर अफ कमर्शका अध्यक्ष कमलेशकुमार अग्रवालसँग आज भएको भेटमा अर्थमन्त्री खनालले उक्त धारणा राख्नुभएको हो ।सरकारले पुनर्निर्माणका लागि राजस्व छुट, बैंकिङ सहुलियत र बिमामा सहजीकरणका कार्यक्रम सार्वजनिक गरेको उल्लेख गर्दै अर्थमन्त्री खनालले सन्दर्भ मूल्य खारेज गरी भन्सारमा ‘अनलाइन डेटाबेस’ प्रणाली लागू गरिएपछि बजारमा पारदर्शी कारोबारले प्रश्रय पाउने बताउनुभयो ।यही असोज ९ गते अर्थमन्त्री खनालले उद्घाटन गर्नुभएको उक्त प्रणालीले हरेक छ महिनामा परिमार्जन हुने सन्दर्भ पुस्तिकाका विषयमा व्यवसायीको गुनासो सम्बोधन गर्ने अपेक्षा गरिएको छ । यस विधिमा जाँचपास भएका सबै वस्तुको मूल्य विवरण सङ्ग्रह गरिने जनाइएको छ । उक्त प्रणाली भन्सार जाँचपासमा आएका वस्तुको विश्लेषण र तुलना गर्न मिल्ने डिजिटल स्रोत हो, जसले कारोबार मूल्य पहिचान गर्न सहयोग गर्छ । निजी क्षेत्रका प्रतिनिधिमूलक संस्थाका अध्यक्षहरूले सरकारको उक्त कदमको प्रशंसा गर्नुभएको थियो । निजी क्षेत्रको मागबमोजिम जडित नयाँ ‘डेटाबेस’ प्रक्रियाको उपयोग गर्न तीनै संस्थाले सदस्य एवं उद्यमी व्यवसायीलाई आग्रह गरेका छन् ।  त्यस अवसरमा उहाँहरूले ‘जेनजी’ प्रदर्शनका क्रममा निजी क्षेत्रका व्यापारिक प्रतिष्ठानमाथि भएको तोडफोड, लुटपाट र आगजनीमा संलग्नमाथि कारबाहीको माग गर्नुभयो । दोषीमाथि छानबिन भई कारबाही नहुने हो भने निजी क्षेत्र थप निरुत्साहित हुने हुँदा तत्काल कानुनी कारबाही गर्नुपर्ने उहाँहरूको माग थियो । निजी क्षेत्र भ्रष्टाचारविरुद्ध शून्य सहनशीलता कायम गर्ने कार्यमा निरन्तर क्रियाशील रहने बताउँदै उहाँहरूले सरकारले पनि उद्यमी व्यवसायीले निर्वाध रूपमा काम गर्न पाउने वातावरण बनाउनुपर्नेमा जोड दिनुभयो ।सरकारले निजी क्षेत्रका माग सम्भव भएसम्म तत्काल सम्बोधन गरिरहेको हुँदा निजी क्षेत्रले पनि इमान्दारितापूर्वक व्यावसायिक आचारसंहिताअनुरुप व्यवसाय गर्न अध्यक्षहरूले उद्यमी व्यवसायीलाई आग्रह गर्ने बताउनुभएको थियो । “वर्तमान सरकारको मुख्य लक्ष्य निर्वाचन भए पनि सुधारको जग बसाल्ने अवसर पनि हो । लगानी र अन्य स्रोत आकर्षित गर्न निजी क्षेत्रको अगुवाइ वा संलग्नतामा बहुपक्षीय वित्त सम्मेलन आयोजना गरी सबै सरोकारवालालाई आश्वस्त पार्नुपर्ने आवश्यकता छ”, उहाँहरूले भन्नुभएको थियो । निर्वाचनले नै खुला बजार र लोकतान्त्रिक व्यवस्था बलियो हुने हुँदा समयमै निर्वाचन गर्न सहयोग र सहकार्य गर्न निजी क्षेत्र तयार रहेको पनि उहाँहरूले प्रतिबद्धता व्यक्त गर्नुभयो । रासस",
      "link": "https://gorkhapatraonline.com/news/174394",
      "image": "https://gorkhapatraonline.com/storage/media/307388/conversions/opkkkk-original-thumb.jpg"
    },
    {
      "slug": "174306",
      "title": "आजको लागि विदेशी मुद्राको विनिमय दर",
      "timestamp": 1759708800000,
      "source": "gp",
      "content": "नेपाल राष्ट्र बैंकले आज सोमवारका लागि विदेशी मुद्राको विनिमय दर निर्धारण गरेको छ । राष्ट्र बैंकका अनुसार अमेरिकी डलर एकको खरिदर एक सय ४१ रुपैयाँ ७४ पैसा र बिक्रीदर एक सय ४२ रुपैयाँ ३४ पैसा कायम भएको छ ।",
      "longContent": "काठमाडौँ,  असोज २० गते ।  नेपाल राष्ट्र बैंकले आज सोमवारका लागि विदेशी मुद्राको विनिमय दर निर्धारण गरेको छ । राष्ट्र बैंकका अनुसार अमेरिकी डलर एकको खरिदर एक सय ४१ रुपैयाँ ७४ पैसा र बिक्रीदर एक सय ४२ रुपैयाँ ३४ पैसा कायम भएको छ । युरोपियन युरो एकको खरिदर एक सय ६६ रुपैयाँ ४४ पैसा र बिक्रीदर एक सय ६७ रुपैयाँ १४ पैसा, युके पाउण्ड स्ट्रलिङ एकको खरिदर एक सय ९१ रुपैयाँ ६ पैसा र बिक्रीदर एक सय ९१ रुपैयाँ ८७ पैसा, स्वीस फ्रयाङ्क एकको खरिदर एक सय ७८ रुपैयाँ २१ पैसा र बिक्रीदर एक सय ७८ रुपैयाँ ९७ पैसा कायम गरिएको छ । अष्ट्रेलियन डलर एकको खरिदर ९३ रुपैयाँ ६१ पैसा र बिक्रीदर ९४ रुपैयाँ ९१, क्यानेडियन डलर एकको खरिदर १०१ रुपैयाँ ५९ पैसा र बिक्रीदर १०२ रुपैयाँ २ पैसा, सिङ्गापुर डलर एकको खरिदर एक सय ९ रुपैयाँ ९७ पैसा र बिक्रीदर एक सय १० रुपैयाँ ४४ पैसा निर्धारण गरिएको छ । जापानी येन १० को खरिदर नौ रुपैयाँ ६१ पैसा र बिक्रीदर नौ रुपैयाँ ६५ पैसा, चिनियाँ युआन एकको खरिदर १९ रुपैयाँ ९१ पैसा र बिक्रीदर १९ रुपैयाँ ९९ पैसा, साउदी अरेबियन रियाल एकको खरिदर ३७ रुपैयाँ ७९ पैसा र बिक्रीदर ३७ रुपैयाँ ९५ पैसा, कतारी रियाल एकको खरिदर ३८ रुपैयाँ ८९ पैसा र बिक्रीदर ३९ रुपैयाँ ५ पैसा कायम भएको छ । केन्द्रीय बैंकका अनुसार थाइ भाट एकको खरिदर चार रुपैयाँ ३९ पैसा र बिक्रीदर चार रुपैयाँ ४० पैसा, युएई दिराम एकको खरिदर ३८ रुपैयाँ ५९ पैसा र बिक्रीदर ३८ रुपैयाँ ७६ पैसा, मलेसियन रिङ्गेट एकको खरिदर ३३ रुपैयाँ ६८ पैसा र बिक्रीदर ३३ रुपैयाँ ८३ पैसा, साउथ कोरियन वन एक सयको खरिद १० रुपैयाँ ७ पैसा र बिक्रीदर १० रुपैयाँ ११ पैसा, स्वीडिस क्रोनर एकको खरिदर १५ रुपैयाँ १२ पैसा र बिक्रीदर १५ रुपैयाँ १९ पैसा र डेनिस क्रोनर एकको खरिदर २२ रुपैयाँ  २९ पैसा र बिक्री दर २२ रुपैयाँ ३९ पैसा तोकिएको छ । राष्ट्र बैंकले हङकङ डलर एकको खरिदर १८ रुपैयाँ २२ पैसा र बिक्रीदर १८ रुपैयाँ २९ पैसा, कुवेती दिनार एकको खरिदर चार सय ६४ रुपैयाँ ९५ पैसा र बिक्रीदर चार सय ६६ रुपैयाँ ९२ पैसा, बहराइन दिनार एकको खरिदर तीन सय ७५ रुपैयाँ ९८ पैसा र बिक्रीदर तीन सय ७७ रुपैयाँ ५७ पैसा, ओमनी रियाल एकको खरिदर तीन सय ६८ रुयैयाँ १४ पैसा र विक्रिदर तीन सय ६९ रुपैयाँ ७० पैसा रहेको छ । भारतीय रुपैयाँ एक सयको खरिदर एक सय ६० रुपैयाँ र बिक्रीदर एक सय ६० रुपैयाँ १५ पैसा तोकेको छ । राष्ट्र बैंकले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैंकको वेबसाइटमा उपलब्ध हुने जनाइएको छ ।रासस",
      "link": "https://gorkhapatraonline.com/news/174306",
      "image": "https://gorkhapatraonline.com/storage/media/307214/conversions/dolor-original-thumb.jpg"
    },
    {
      "slug": "174288",
      "title": "भित्र्याइँदै चिसो धान",
      "timestamp": 1759708800000,
      "source": "gp",
      "content": "दाङको राप्ती गाउँपालिका–७, पहरूवा निवासी किसान चोटाराम चौधरीलाई चाडपर्वभन्दा पाकेको धान भित्र्याउने चटारो बढी छ । जल तथा मौसम विज्ञान विभागले सार्वजनिक गरेको सूचना अनुसार असोज २० गतेसम्म ठुलो वर्षा हुने भएपछि खेतमा काटेको धान थ्रेसरबाट दाउन लागेको चौधरीले बताउनुभयो ।",
      "longContent": "घोराही समाचारदाता घोराही, असोज २० गते । दाङको राप्ती गाउँपालिका–७, पहरूवा निवासी किसान चोटाराम चौधरीलाई चाडपर्वभन्दा पाकेको धान भित्र्याउने चटारो बढी छ । जल तथा मौसम विज्ञान विभागले सार्वजनिक गरेको सूचना अनुसार असोज २० गतेसम्म ठुलो वर्षा हुने भएपछि खेतमा काटेको धान थ्रेसरबाट दाउन लागेको चौधरीले बताउनुभयो । उहाँले पानी परेपछि डुबानमा पर्ने खेत भएकाले हतार हतार काटेको धान भित्र्याउन थालेको बताउनुभयो । बाह्र कट्ठामध्ये काटेको दुई कट्ठाको धान दाउन थालेको भन्दै उहाँले भन्नुभयो, “दसैँअघिसम्म बिस्तारै काट्दै थियौँ, तर अब पानी पर्ने डरले काटेको धान तुरुन्तै थ्रेसरमा हालेर झार्दै छौँ ।” उहाँले गाउँघरमा सबै मिलेर काटेको धान चिसै भए पनि भित्र्याउन लागेको बताउनुभयो । चोटाराम चौधरी जस्तै राप्ती गाउँपालिका–५ कालापानी निवासी सीमा चौधरीले पनि खेतमा काटेको धान थ्रेसरबाट दाउने तयारीमा लागेको बताउनुभयो । उहाँले काटेको धान पानीले नोक्सान गर्ने डरका कारण थोरै भए पनि भित्र्याउन लागेको बताउनुभयो । खेतमा धान पाकेर सबै काट्ने भए पनि पानी पर्ने जस्तो मौसम हुनेबित्तिकै नकाटेर काटेको चाहिँ झार्ने तयारीमा लागेको बताउनुभयो ।कृषि ज्ञान केन्द्र दाङका अनुसार जिल्लाको ६९ हजार ९५० हेक्टर खेतीयोग्य जमिनमध्ये ६५ हजार ९८० हेक्टर जमिनमा खेती हुने गरेको छ ।",
      "link": "https://gorkhapatraonline.com/news/174288",
      "image": "https://gorkhapatraonline.com/storage/media/307192/conversions/kishan-original-thumb.jpg"
    },
    {
      "slug": "174287",
      "title": "जलविद्युत् र सिँचाइतर्फ करोडौँको क्षति",
      "timestamp": 1759708800000,
      "source": "gp",
      "content": "गत शुक्रबारदेखि परेको अविरल र भीषण वर्षाका कारण विभिन्न जलविद्युत् आयोजना, वितरण तथा प्रसारणलाइन, सिँचाइका आयोजनाका बाँध तथा नहरमा करोडौँ रुपियाँ बराबरको क्षति भएको छ । भौतिक पूर्वाधार तथा यातायात मन्त्रालयमा पत्रकार सम्मेलन गरी ऊर्जा जलस्रोत तथा सिँचाइमन्त्री कुलमान घिसिङले क्षतिको प्रारम्भिक विवरण सार्वजनिक गर्नुभएको हो ।",
      "longContent": "काठमाडौँ, असोज २० गते । गत शुक्रबारदेखि परेको अविरल र भीषण वर्षाका कारण विभिन्न जलविद्युत् आयोजना, वितरण तथा प्रसारणलाइन, सिँचाइका आयोजनाका बाँध तथा नहरमा करोडौँ रुपियाँ बराबरको क्षति भएको छ । भौतिक पूर्वाधार तथा यातायात मन्त्रालयमा पत्रकार सम्मेलन गरी ऊर्जा जलस्रोत तथा सिँचाइमन्त्री कुलमान घिसिङले क्षतिको प्रारम्भिक विवरण सार्वजनिक गर्नुभएको हो ।जानकारी अनुसार मुलुकका विभिन्न भागमा एक हजार पाँच सय मिटर तटबन्ध कटान भएको छ । यसबाट कम्तीमा १० करोड रुपियाँ बराबरको क्षति भएको उहाँको भनाइ छ । बाढी घटेपछि यकिन क्षतिको विवरण सङ्कलन हुने घिसिङले जानकारी दिनुभयो । बाढी आउने पूर्वसूचनाका आधारमा नहर जोगाउन समयमै बाँध खोलिएकाले ठुलो क्षति हुन नपाएको घिसिङले जानकारी गराउनुभयो । “कोशी र मधेश प्रदेशमा वर्षा अधिक भएका कारण सोही क्षेत्रमा बढी क्षति भएको छ,” मन्त्री घिसिङले भन्नुभयो, “सिँचाइ प्रणालीको बाँध क्षेत्रमा बाढीलाई सुरक्षित तवरले नदीमा फर्काउन हेड रेगुलेटर, मूल नहर र शाखा नहरका गेट समयमा नै खोलिएकाले सिँचाइ प्रणालीमा धेरै क्षति हुन पाएन ।”सुनकोशीको बाढीले सुनकोशी मरिन डाइभर्सन बहुउद्देश्यीय आयोजना अन्तर्गतको निर्माणाधीन बाँधस्थल डुबेको छ । जलसतह घटेपछि मात्रै यसको यकिन विवरण प्राप्त हुने उहाँले जानकारी गराउनुभयो ।विवरण अनुसार कन्काई नदीले गौरीगन्ज–२ झापामा हुलाकी राजमार्गको तल्लोतटीय दायाँ किनारमा करिब दुई सय मिटर तटबन्धन कटान भएको छ । झापा गाउँपालिका–२ को कुवाडीमा दुई सय मिटर तटबन्ध पनि कटानमा परेको छ । यसै गरी मेची नदीले विभिन्न ठाउँका स्पर बगाएको छ भने कमला नदीको पूर्वी किनार, सिराहा–१७, पटेरुवाको तटबन्धमा करिब २५ लाख रुपियाँ बराबरको क्षति भएको छ । रौतहटमा लालबकैया नदीको दायाँ किनारमा करिब ६० मिटर तटबन्ध बगाएको छ । बौदीमाई गाउँमा करिब १२० मिटर तटबन्ध बगाई दुई सय हेक्टर धान तथा घरगोठ डुबानमा परेको छ । त्यस्तै महोत्तरीमा रातो नदीले तटबन्ध बगाउँदा आठ करोड रुपियाँ बराबरको क्षति भएको जनाइएको छ ।२० जलविद्युत् आयोजनामा क्षतिबाढीपहिरोका कारण इलाममा रहेका धेरै जलविद्युत् आयोजनामा क्षति भएको पाइएको छ । स्वतन्त्र ऊर्जा उत्पादकको संस्था इप्पानले सङ्कलन गरेको तथ्याङ्क अनुसार निर्माण सम्पन्न भएका १५ र निर्माणाधीन पाँच जलविद्युत् आयोजनामा क्षति पुगेको छ । क्षति अझै धेरै हुन सक्ने इप्पानले जनाएको छ । क्षति भएका कुल २० मध्ये १५ जलविद्युत् आयोजना इलामका छन् । निर्माण सम्पन्न आयोजना बन्द हुँदा ११३.३६ मेगावाट विद्युत् उत्पादन बन्द भएको छ । क्षति हुनेमा सबैभन्दा ठुलो २२ मेगावाटको माइखोला आयोजना रहेको छ । आयोजनामा इन्टेक, पावर हाउस, कल्भर्ट डिसेन्डरलगायतका पूर्वाधारमा क्षति भएको इप्पानले जनाएको छ । आयोजनामा कति रकमको क्षति भयो भन्ने यकिन हुन बाँकी नै छ । त्यसै गरी निर्माणाधीन आयोजनामा क्षति पुगेकामध्ये पाँचथरमा दुई, इलाममा एक र सिन्धुपाल्चोकमा दुई छन् । प्रवेश मार्ग, मुहान संरचना, विद्युत्गृह, क्याम्पमा क्षति तथा निर्माण सामग्री बगाएका कारण यी छ आयोजनाको उत्पादन तालिकामा असर पर्ने भएको छ ।‘विद्युत् आपूर्ति नियमित हुन्छ’ बाढीपहिरो र बर्सातका कारण विभिन्न प्रसारण तथा वितरण लाइनमा क्षति पुगेकाले विभिन्न स्थानमा विद्युत् आपूर्ति रोकिन पुगेको र आइतबार बिहानदेखि नै मर्मतसम्भार सुरु भएको पनि उहाँले जानकारी दिनुभयो । विशेष गरी ललितपुरको दक्षिणी क्षेत्र र पूर्वी नेपालमा पोल ढलेको र मर्मतका लागि प्राविधिकले काम सुरु गरिसकेकाले विद्युत् आपूर्ति तुरुन्तै नियमित हुने जानकारी उहाँले दिनुभयो ।",
      "link": "https://gorkhapatraonline.com/news/174287",
      "image": "https://gorkhapatraonline.com/storage/media/307191/conversions/IMG_5391-original-thumb.jpg"
    },
    {
      "slug": "174286",
      "title": "वर्षाले धान नासिँदा मर्कामा किसान",
      "timestamp": 1759708800000,
      "source": "gp",
      "content": "विजया दशमीको टीका सकेर अन्नबाली भित्र्याउने तयारीमा रहेका बर्दियाका कृषकलाई पछिल्लो वर्षाले समस्यामा पारेको छ । गत मङ्गलबार बिहान आएको हावाहुरीसहितको पानीले धान बालीमा ठुलो क्षति पु¥याएको हो ।",
      "longContent": "बबई समाचारदाताबबई (बर्दिया), असोज २० गते । विजया दशमीको टीका सकेर अन्नबाली भित्र्याउने तयारीमा रहेका बर्दियाका कृषकलाई पछिल्लो वर्षाले समस्यामा पारेको छ । गत मङ्गलबार बिहान आएको हावाहुरीसहितको पानीले धान बालीमा ठुलो क्षति पु¥याएको हो ।गुलरिया नगरपालिका–७, चौगजीका कृषक प्रवेज यादवले भन्नुभयो, “दसैँ सकेर धान काट्ने तयारी गर्दै गरेका थियौँ, तर अष्टमीको दिन परेको पानीले धानमा ठुलो क्षति पुगेको छ । अहिले खेतमा पानी भरिएको छ र धान कुहिन थालेको छ ।”मौसमको भारी प्रभावले गुलरिया, मधुवन, बढैयाताल गाउँपालिका, राजापुर, बारबर्दिया, ठाकुरबाबा, बासगढी र गेरुवा गाउँपालिकाका कृषकको धानमा पनि क्षति पुगेको छ । विशेष गरी अग्लो र पाकेको धान बढी मात्रामा ढलेको देखिएको छ । मधुवन नगरपालिका–२, रजवाराका कृषक सन्तोष बस्यालले भन्नुभयो, “कहिले कृषक रासायनिक मल नपाएर हैरान हुन्छन् त कहिले पाकेको धान स्याहार्न नपाएर । यस पटक मौसमले नै कृषकलाई धेरै दुःख दिएको छ ।”बिदा र मौसमको अचानक परिवर्तनका कारण बर्दियामा कति हेक्टर धानमा क्षति पुगेको छ भन्ने तथ्याङ्क अहिलेसम्म सङ्कलन हुन सकेको छैन । एकीकृत कृषि तथा पशुपन्छी विकास कार्यालय बर्दियाका प्रमुख कमला अधिकारीका अनुसार, कार्यालय खुल्नेबित्तिकै क्षतिको विवरण सङ्कलन गरिने छ । बर्दिया जिल्लामा करिब ५० हजार २५० हेक्टर जमिनमा धान खेती हुने गरेको छ । यहाँ उत्पादन भएको धान मुख्य गरी नेपालगन्ज, सुर्खेत, बुटवल, चितवन र पोखरामा बिक्री हुँदै आएको छ ।",
      "link": "https://gorkhapatraonline.com/news/174286",
      "image": "https://gorkhapatraonline.com/storage/media/307189/conversions/Dhan-Nokasani-bardiya-original-thumb.jpg"
    },
    {
      "slug": "174285",
      "title": "अलपत्र यात्रुलाई होटेलको साथ",
      "timestamp": 1759708800000,
      "source": "gp",
      "content": "वर्षापछिको बाढीपहिरोका कारण स्थलमार्ग अवरुद्ध हुँदा अलपत्र परेका यात्रुलाई चितवनका होटेल व्यवसायीले होटेलको बसाइमा ७५ प्रतिशतसम्म छुट दिएका छन् । बाढीपहिरोका कारण सडक अवरुद्ध भएको पहिलो दिन शनिबार ९० जना यात्रुले यो सुविधा लिएका चितवन होटेल सङ्घका अध्यक्ष लोकनाथ भट्ट कृष्णले जानकारी दिनुभयो ।",
      "longContent": "वसन्त पराजुलीनारायणगढ, असोज २० गते । वर्षापछिको बाढीपहिरोका कारण स्थलमार्ग अवरुद्ध हुँदा अलपत्र परेका यात्रुलाई चितवनका होटेल व्यवसायीले होटेलको बसाइमा ७५ प्रतिशतसम्म छुट दिएका छन् । बाढीपहिरोका कारण सडक अवरुद्ध भएको पहिलो दिन शनिबार ९० जना यात्रुले यो सुविधा लिएका चितवन होटेल सङ्घका अध्यक्ष लोकनाथ भट्ट कृष्णले जानकारी दिनुभयो । “शनिबार साँझ हामीले चितवनका प्रमुख जिल्ला अधिकारी गणेश अर्यालसहित सुरक्षा निकायका प्रमुखसँगको छलफलमा गरेको निर्णय अनुसार हामीले अलपत्र यात्रुलाई ७५ प्रतिशतसम्म छुट दिएर राखेका छौँ,” उहाँले भन्नुभयो । यो क्रम पानी परेमा र पहिरोले सडक अवरुद्ध भएमा आइतबार पनि जारी राख्ने उहाँले जनाउनुभयो । “सडक यात्राका क्रममा कुनै पनि समस्यामा परे होटेल सङ्घमा सम्पर्क गरेर आए हामी राख्छौँ,” उहाँले भन्नुभयो । कतिपय यात्रुलाई बसाइ मात्रै नभई खानामा समेत विशेष छुट दिएको उहाँले बताउनुभयो । उहाँका अनुसार चितवनका झन्डै तीन सय होटेलमा एक हजार पाँच सय जनासम्म राख्न सक्ने क्षमता छ । जिल्ला सुरक्षा समितिले शनिबार साँझ होटेल सङ्घलाई बोलाएर अलपत्र यात्रुको व्यवस्थापन गर्न अनुरोध गरेको थियो । सङ्घले चितवनका सौराहा, टाँडी, भरतपुर, मुग्लिङ र नारायणगढका होटेलमा अलपत्र यात्रुलाई आश्रय दिएको थियो । आइतबार होटेलले छुट सुविधा कायमै राखे पनि चितवनमा अलपत्र परेका यात्रु भने कम छन् । आइतबार दिनभरि जसो नै चितवनमा वर्षा नभएका कारण चितवन भएर जाने अलपत्र परेका सवारीसाधनलाई सुरक्षासाथ गन्तव्यतर्फ पठाउने काम गरिएको जिल्ला प्रहरी कार्यालय चितवनका प्रहरी प्रमुख गोविन्द पुरीले जानकारी दिनुभयो । चितवनमा नारायणगढ मुग्लिङ सडकको तुइन खोला र पृथ्वी राजमार्गको फिस्लिङको पहिरो पन्छाउँदै सवारीसाधन चलाउँदै गरेको उहाँलेजानकारी दिनुभयो । हवाई सेवामा भिडसडक यात्रामा बढ्दो जोखिमका कारण हवाई यात्रामा चाप बढेको छ । भरतपुर विमानस्थलमा बुद्ध एयरले नियमित जस्तै सात उडान सञ्चालन गरेपछि यात्रुको चाप थेग्न नसकेर यात्रुवाहक सवारीसाधनलाई विमानस्थलमै लगेर यात्रुलाई काठमाडौँ पठाउने काम गरिएको छ । चितवनका प्रमुख जिल्ला अधिकारी गणेश अर्यालले नियमितभन्दा बढी उडान थप्न नसकिने भएपछि यात्रुलाई सडकबाटै पठाउने काम गरिएको बताउनुभयो । विमानस्थलबाट तीन वटा गाडीले ३९ जना यात्रु लगेको आवश्यक परे थप गाडी पनि तयारी अवस्थामा राखिएको उहाँले जनाउनुभयो । शनिबार हवाई सेवा अवरुद्ध बनेपछि शनिबारका लागि टिकट लिएका यात्रु र आजका लागि पुनः विमानस्थल पुगेका यात्रुका कारण विमानस्थलमा यात्रुको चाप बढेको हो । भरतपुरमा बुद्ध एयरले सात वटा नियमित उडानमार्फत सेवा दिँदै आएको छ ।",
      "link": "https://gorkhapatraonline.com/news/174285",
      "image": "https://gorkhapatraonline.com/storage/media/307187/conversions/photo-jamghat-original-thumb.jpg"
    },
    {
      "slug": "174647",
      "title": "हट्यो २५ करोडको सेयर कर्जा सीमा",
      "timestamp": 1759968000000,
      "source": "gp",
      "content": "नेपाल राष्ट्र बैङ्कले बैङ्क तथा वित्तीय संस्थालाई निर्देशन जारी गर्दै व्यक्तिलाई दिन पाउने सेयर कर्जा सीमा हटाएको छ । योसँगै बैङ्कले व्यक्तिलाई दिन पाउने २५ करोडको सेयर कर्जा सीमा हटेको छ । अर्थमन्त्री रामेश्वर खनालले गठन गरेको पुँजी बजार सुधार सुझाव कार्यदलले  यसअघि दिएको सुझाव कार्यान्वन गर्दै राष्ट्र बैङ्कले यस्तो निर्देशन जारी गरेको हो । यसै गरी बैङ्कहरूलाई सेयर खरिद बिक्रीमा पनि सहजीकरण गरिएको छ ।",
      "longContent": "गोरखापत्र समाचारदाता काठमाडौँ, असोज २३ गते । नेपाल राष्ट्र बैङ्कले बैङ्क तथा वित्तीय संस्थालाई निर्देशन जारी गर्दै व्यक्तिलाई दिन पाउने सेयर कर्जा सीमा हटाएको छ । योसँगै बैङ्कले व्यक्तिलाई दिन पाउने २५ करोडको सेयर कर्जा सीमा हटेको छ । अर्थमन्त्री रामेश्वर खनालले गठन गरेको पुँजी बजार सुधार सुझाव कार्यदलले  यसअघि दिएको सुझाव कार्यान्वन गर्दै राष्ट्र बैङ्कले यस्तो निर्देशन जारी गरेको हो । यसै गरी बैङ्कहरूलाई सेयर खरिद बिक्रीमा पनि सहजीकरण गरिएको छ । बैङ्कले सेयर खरिद गरेको वर्ष दिन व्यतीत भएका लगानीमध्येबाट एक आर्थिक वर्षमा प्राथमिक पुँजीको २० प्रतिशत रकमसम्मको लगानी मात्र बिक्री गर्न सक्ने व्यवस्था रहेकोमा यसलाई हटाइएको छ ।",
      "link": "https://gorkhapatraonline.com/news/174647",
      "image": "https://gorkhapatraonline.com/storage/media/307878/conversions/NRB_1-original-thumb.jpg"
    },
    {
      "slug": "174646",
      "title": "चार सय चालिस भवन पुनर्निर्माण प्रक्रिया सुरु",
      "timestamp": 1759968000000,
      "source": "gp",
      "content": "जेनजीको नाममा भदौ २४ गते भएको आगजनी, तोडफोड र लुटपाटबाट क्षतिग्रस्त सरकारी भवनको पुनर्निर्माण प्रक्रिया सुरु गरिएको छ ।  पुनर्निर्माणका लागि क्षतिग्रस्त भवनहरूको ‘आगजनीपछिको द्रुत विश्लेषण’ (¥यापिड भिजुअल एसिसमेन्ट) सम्पन्न गरी पुनर्निर्माण प्रक्रिया अगाडि बढाइएको सहरी विकास तथा भवन निर्माण विभागले जानकारी गराएको छ ।",
      "longContent": "काठमाडौँ, असोज २३ गते । जेनजीको नाममा भदौ २४ गते भएको आगजनी, तोडफोड र लुटपाटबाट क्षतिग्रस्त सरकारी भवनको पुनर्निर्माण प्रक्रिया सुरु गरिएको छ ।पुनर्निर्माणका लागि क्षतिग्रस्त भवनहरूको ‘आगजनीपछिको द्रुत विश्लेषण’ (¥यापिड भिजुअल एसिसमेन्ट) सम्पन्न गरी पुनर्निर्माण प्रक्रिया अगाडि बढाइएको सहरी विकास तथा भवन निर्माण विभागले जानकारी गराएको छ ।सहरी विकास तथा भवन निर्माण विभागका महानिर्देशक मचाकाजी महर्जनले भदौ २४ गते भएको आगजनी, तोडफोड र लुटपाटबाट क्षतिग्रस्त सरकारी भवनको अध्ययन सम्पन्न गरी पुनर्निर्माण प्रक्रिया सुरु गरिएको जानकारी दिनुभयो । पुनर्निर्माणका लागि भवनहरूको डिजाइनको जिम्मेवारीसमेत तोकिसकिएको छ । उहाँका अनुसार तत्काल ४४० वटा भवनको पुनर्निर्माण प्रक्रिया अगाडि बढाइएको छ । राष्ट्रपतिको कार्यालय, प्रधानमन्त्री तथा मन्त्रीपरिषद्को कार्यालय (सिंहदरबार), संसद् भवन, प्रधानमन्त्रीको निवास, विभिन्न मन्त्रालय र मन्त्री निवासलगायतका ५५ वटा विशिष्ट भवनको पुनर्निर्माण सङ्घीय सचिवालय निर्माण तथा व्यवस्थापन कार्यालयमार्फत अगाडि बढाइने उहाँले जानकारी दिनुभयो ।भवन विभागले गरेको अध्ययन अनुसार देशभरिका ४४० वटा क्षतिग्रस्त सङ्घीय सरकारी कार्यालयमध्ये ३० वटा भवनमा सामान्य क्षति, १३४ वटा पूर्ण क्षति र १७६ वटा भवनमा आंशिक क्षति भएका छन् । उहाँले भन्नुभयो, ‘‘सामान्य क्षति भएका १३० वटा भवनको सामान्य मर्मतले पुग्ने भएकाले त्यसको पुनर्निर्माण तत्काल सुरु गरिने छ । आंशिक र पूर्ण क्षति भएका भवनमा आगलागीले पु¥याएको क्षतिबारे विस्तृत अध्ययन गर्नुपर्ने हुन्छ । सबै भवनको मर्मतका लागि साढे छ अर्ब रुपियाँ खर्च हुने अनुमान गरिएको छ ।’’डिजाइनको जिम्मामहानिर्देशक महर्जनले क्षतिग्रस्त भवनहरूको पुनर्निर्माणका लागि गर्नुपर्ने डिजाइनको जिम्मेवारी पुल्चोक इन्जिनियरिङ क्याम्पस, नेपाल विद्युत् प्राधिकरण र चिलिमे इन्जिनियरिङ एन्ड सर्भिसेजलाई दिने निर्णय गरिएको जानकारी दिनुभयो । दुई महिनाभित्र भवनहरूको डिजाइन सम्पन्न हुने छ । ती कम्पनीलाई भवनको डिजाइनको जिम्मेवारी ‘जिटुजी’ ढाँचामा दिइएको छ ।उहाँका अनुसार सिंहदरबारभित्रका भवनको, बालुवाटारस्थित प्रधानमन्त्रीको सरकारी निवास डिजाइनको जिम्मा पुल्चोक इन्जिनियरिङ क्याम्पसलाई दिइएको छ । यस क्याम्पसलाई काठमाडौँ, कास्की र तनहुँंका सरकारी भवनहरू, अख्तियार दुरुपयोग अनुसन्धान आयोग पोखरा कार्यालय, लोक सेवा आयोगलगायतका ३८ वटा भवनको डिजाइनको जिम्मेवारी दिइएको छ ।  त्यसै गरी नेपाल विद्युत् प्राधिकरणलाई ३३ वटा भवनको डिजाइनको जिम्मेवारी दिइएको छ । विराटनगरका उच्च अदालत, जिल्ला प्रशासन कार्यालय, आन्तरिक राजस्व कार्यालय, मालपोत, भन्सार र सरकारी वकिललगायत विभिन्न ३३ वटा भवनको डिजाइनको जिम्मेवारी नेपाल विद्युत् प्राधिकरणलाई दिइएको छ ।त्यसै गरी आगजनीबाट क्षतिग्रस्त भएको ललितपुरको भैँसेपाटीस्थित मन्त्री निवासको पुनर्निर्माणका लागि डिजाइनको जिम्मेवारी चिलिमे इन्जिनियरिङ एन्ड सर्भिसेजलाई दिइएको महानिर्देशक महर्जनले जानकारी दिनुभयो । चिलिमेलाई ३२ वटा भवनको डिजाइनको जिम्मेवारी दिइएको छ ।कुन जिल्लामा कति क्षति ?महानिर्देशक महर्जनका अनुसार आगजनीबाट सबैभन्दा बढी कास्की जिल्लामा रहेका सरकारी भवनको भएको छ । कास्कीमा ७० वटा सरकारी भवनमा क्षति पुगेको छ । त्यसपछि दोस्रोमा सबभन्दा बढी काठमाडौँ जिल्लामा भएको छ । काठमाडौँमा ५६ वटा भवन क्षतिग्रस्त भएका छन् । सबभन्दा कम ओखलढुङ्गा जिल्लामा एउटा सरकारी भवन क्षतिग्रस्त भएको छ । त्यसै गरी चितवनमा ५३, झापामा २०, मोरङमा ४३, कैलालीमा ३४, रुपन्देहीमा ३१, बाँकेमा २९, धनुषामा १७, पर्सामा २० र दाङमा २० वटा भवनमा क्षति पुगेको छ ।",
      "link": "https://gorkhapatraonline.com/news/174646",
      "image": "https://gorkhapatraonline.com/storage/media/307877/conversions/apo-chapur--marammat-original-thumb.jpg"
    },
    {
      "slug": "174645",
      "title": "जेनजी आन्दोलनमा घाइते भएका तिसको उपचार हुँदै एघार जना ट्रमा सेन्टरमा",
      "timestamp": 1759968000000,
      "source": "gp",
      "content": "जेनजी आन्दोलनका क्रममा घाइते भएकाको उपचार विभिन्न अस्पतालमा जारी छ ।   स्वास्थ्य तथा जनसङ्ख्या मन्त्रालयसँग जेनजी आन्दोलनका क्रममा देशभर दुई हजार ३९६ जना घाइते भएको तथ्याङ्क छ ।",
      "longContent": "गोरखापत्र समाचारदाताकाठमाडौँ, असोज २३ गते ।  जेनजी आन्दोलनका क्रममा घाइते भएकाको उपचार विभिन्न अस्पतालमा जारी छ । स्वास्थ्य तथा जनसङ्ख्या मन्त्रालयसँग जेनजी आन्दोलनका क्रममा देशभर दुई हजार ३९६ जना घाइते भएको तथ्याङ्क छ ।मन्त्रालयका प्रवक्ता डा. प्रकाश बुढाथोकीले सबैभन्दा धेरै ११ जना घाइतेको राष्ट्रिय ट्रमा सेन्टरमा उपचार भइरहेको जानकारी दिनुभयो । डा. बुढाथोकीका अनुसार त्रिवि शिक्षण अस्पतालमा पाँच जना, काठमाडौँ मेडिकल कलेजमा तीन जना, बी एन्ड बी हस्पिटल ग्वार्कोमा तीन जनाको उपचार भइरहेको छ । यसै गरी सिभिल अस्पताल एक, पाटन स्वास्थ्य विज्ञान प्रतिष्ठानमा एक, नेपाल प्रहरी अस्पतालमा एक, कीर्तिपुर अस्पतालमा एक, धुम्बाराहीस्थित ह्याम्स अस्पतालमा एक, विराट मेडिकल कलेज विराटनगरमा एक, नोबेल मेडिकल कलेजमा एक र पोखरा स्वास्थ्य विज्ञान प्रतिष्ठान पोखरामा एक जना घाइतेको उपचार भइरहेको छ । स्वास्थ्य तथा जनसङ्ख्या मन्त्रालयका सचिव डा. विकास देवकोटाले मन्त्रालयले घाइतेको उपचारमा कुनै कमी हुन नदिएको दाबी गर्नुभयो । उहाँले औषधी, उपचारलगायत शल्यक्रियाका सामग्रीसमेत सरकारले बेहोरेको जानकारी दिँदै कुनै औषधी तथा सामग्री अस्पतालसँग नभएको अवस्थामा बिरामीले व्यवस्था गर्ने गरेको बताउनुभयो । उहाँले सङ्घीय १६ अस्पतालबाट जेनजी क्लिनिक सञ्चालनमा ल्याइएको जानकारी दिँदै जेनजी क्लिनिकमा उपचारका लागि आउने घाइतेको उपचार निःशुल्क गरिएको स्पष्ट पार्नुभयो । डा. देवकोटाले अस्पतालमा आएर उपचारका क्रममा मृत्यु हुनेको सङ्ख्या ४९ जना रहेको जानकारी गराउनुभयो । राष्ट्रिय ट्रमा सेन्टरका निर्देशक डा. बद्री रिजालले पटक पटक शल्यक्रिया गर्नुपर्ने र जटिल अवस्थाका घाइतेको अझै उपचार जारी रहेको जानकारी दिनुभयो ।",
      "link": "https://gorkhapatraonline.com/news/174645",
      "image": "https://gorkhapatraonline.com/storage/media/307876/conversions/Karki-original-thumb.jpg"
    },
    {
      "slug": "174643",
      "title": "‘नेपालको सकारात्मक प्रवर्धनमा लाग्नूस्’",
      "timestamp": 1759968000000,
      "source": "gp",
      "content": "प्रधानमन्त्री सुशीला कार्कीले अन्तर्राष्ट्रिय समुदायमाझ नेपालको सकारात्मक प्रवर्धन गर्न परराष्ट्र मन्त्रालय तथा विदेशस्थित नियोग तथा दूतावासलाई निर्देशन दिनुभएको छ ।",
      "longContent": "काठमाडौँ, असोज २३ गते । प्रधानमन्त्री सुशीला कार्कीले अन्तर्राष्ट्रिय समुदायमाझ नेपालको सकारात्मक प्रवर्धन गर्न परराष्ट्र मन्त्रालय तथा विदेशस्थित नियोग तथा दूतावासलाई निर्देशन दिनुभएको छ ।परराष्ट्रमन्त्रीको जिम्मेवारीसमेत समाल्नुभएकी उहाँले विदेशस्थित नेपाली दूतावासका राजदूतसँग बुधबार भर्चुअल छलफल गर्दै अन्तर्राष्ट्रिय समुदायमाझ नेपालको परिवर्तित परिस्थितिका विषयमा सकारात्मक पहलसहितको प्रवर्धन गर्न मन्त्रालय र दूतावासलाई निर्देशन दिनुभयो ।जेनजीको चाहनाबमोजिम गठित वर्तमान सरकारलाई नेपाली जनता र अन्तर्राष्ट्रिय समुदाय सबैको सद्भाव रहेको उल्लेख गर्दै उहाँले भन्नुभयो, “छिमेकी राष्ट्र भारत र चीनसहित सबै मित्रराष्ट्र, विकास साझेदारलगायत सबैको सद्भाव र समर्थन रहेको परिप्रेक्ष्यमा जेनजीको चाहनाबमोजिम वर्तमान सरकारले आफ्नो म्यान्डेट समयमै सफलतापूर्वक सम्पन्न गर्ने कुरामा म सबैलाई विश्वस्त गराउन चाहन्छु ।”नेपालमा भएको जेनजी आन्दोलनपछि गठित अन्तरिम सरकार र सरकारको गतिविधिका बारेमा अवगत गराउँदै प्रधानमन्त्री कार्कीले देश र नागरिकलाई हित हुने किसिमले आफ्ना हरेक क्रियाकलापलाई अघि बढाउन आग्रह गर्नुभयो । उहाँले भन्नुभयो, “जेनजी आन्दोलनले हामीलाई वास्तवमै एउटा नयाँ धरातलमा उभ्याएको छ, चुनौतीको सामना गर्दै देशलाई लोकतन्त्र र समतामूलक समृद्धिको मार्गमा बलियोसँग उभ्याउने जिम्मेवारी यो सरकारलाई आइपरेको छ ।” नेपाल अहिले एक निर्णायक राजनीतिक सङ्व्रmमणको मोडमा रहेकाले यस्तो बेलामा परराष्ट्र मन्त्रालय र यस अन्तर्गतका निकायको भूमिका महत्वपूर्ण रहने प्रधानमन्त्रीको भनाइ थियो । आमनिर्वाचन निष्पक्ष बनाउन जुटौँसरकारले आगामी फागुन २१ गते आमनिर्वाचन सम्पन्न गर्न तयारी सुरु गरिसकेको राजदूतलाई प्रधानमन्त्री कार्कीले अवगत गराउनुभयो । आन्दोलनका क्रममा भौतिक क्षति भएका संरचना पुनर्निर्माण गर्न सरकारले कोष सञ्चालन गरेको र त्यसमा आवश्यक सहयोग जुटाउन अन्तर्राष्ट्रिय तहमा दूतावासले पहल गर्नुपर्नेमा पनि उहाँले जोड दिनुभयो । उहाँले थप्नुभयो, “सरकारको प्रमुख प्राथमिकता निर्वाचन भए पनि देशमा सुशासन स्थापना गर्ने कार्यमा उच्चतम मानक स्थापना गर्ने गरी काम गर्न म प्रतिबद्ध छु, यही प्रतिबद्धताका साथ तपाईंहरू सबैले आफ्नो कार्यसम्पादन गर्नुहुने छ ।”संवादका क्रममा प्रधानमन्त्री कार्कीले बुँदागत रूपमा पाँच सुझाव प्रस्तुत गर्दै नेपालमा भएको परिवर्तन, नागरिकको चाहना र अन्तरिम सरकारको प्राथमिकताका बारेमा सरोकारवालाई जानकारी दिन सुझाउनुभयो । त्यस्तै आगामी फागुनमा हुने आमनिर्वाचनलाई स्वतन्त्र, निष्पक्ष र भयमुक्त निर्वाचन बनाउन अन्तर्राष्ट्रिय संस्था र साझेदारसँग आवश्यक समन्वय गर्न पनि राजदूतलाई निर्देशन दिनुभयो । उहाँले भन्नुभयो, “कुनै मित्रराष्ट्रबाट खास प्राविधिकलगायत अन्य सहयोग लिनुपर्ने अवस्थामा हामीले छुट्टै र छिट्टै यहाँहरूलाई जानकारी गराउने छौँ, यसबाहेक निर्वाचनताका अन्तर्राष्ट्रिय प्रचलन अनुरूप गरिने निर्वाचनको पर्यवेक्षणका सम्बन्धमा पनि निर्वाचन आयोगले आवश्यक तयारी सुरु गरेको छ ।”यी विषयमा सम्बन्धितसँग सम्पर्क र समन्वयमा बस्न र विदेशमा अस्थायी रूपमा रहेका नेपाली नागरिकलाई पनि निर्वाचनमा सहभागी गराउन सकिन्छ भन्नेबारे सूचना सङ्कलन तथा सुझाबको अपेक्षा सरकारले गरेको प्रस्ट पार्नुभयो ।आर्थिक गतिविधिमा सहयोग जुटाउँनेपालमा अहिले अवस्था सामान्य बनिसकेको र आर्थिक क्रियाकलापसमेत सही ढङ्गले सञ्चालन भइरहेको अवस्थामा देश र यहाँको राजनीतिक तथा अन्य अवस्थाका बारेमा अन्तर्राष्ट्रिय समुदायलाई सकारात्मक पहलका साथ सन्देश प्रवाह गर्न पनि प्रधानमन्त्री कार्कीले निर्देशन दिनुभयो ।नयाँ पुस्ताले हामीबाट उत्तरदायित्व, सुशासन, पारदर्शिता, भ्रष्टाचारमुक्त नेपाल, रोजगारी सिर्जना र चुस्त एवं प्रविधिमैत्री सेवा प्रवाहको अपेक्षा राखेको औँल्याउँदै उहाँले यी अपेक्षा अप्राप्य अपेक्षा नभई सार्वभौम जनताले आफूद्वारा अनुमोदित सरकारबाट सुशासनको माग गर्नु स्वाभाविक रहेको प्रस्ट पार्नुभयो । सो क्रममा प्रधानमन्त्री काकीले जेनजी आन्दोलनका कारण नेपालको पर्यटन क्षेत्रमा कुनै प्रभाव नपरेको र आफ्नै लयमा पर्यटकीय गतिविधि अघि बढिसकेकाले पर्यटकीय आवागमनका लागि नेपाल सुरक्षित छ भन्ने सकारात्मक सन्देश विदेशी मुलुकमा प्रवाह गर्न राजदूत तथा नियोग प्रमुखलाई निर्देशन दिनुभयो । नेपाली नागरिकलाई सेवामा तदारुकता दिउँविदेशस्थित विभिन्न दूतावासले आफ्नो नियमित कार्यलाई तदारुकताका साथ गर्दै त्यहाँ स्थित नेपाली नागरिकलाई दिनुपर्ने सबै खालका सुविधा तथा सेवा प्रवाहमा कमी नगर्न पनि प्रधानमन्त्री कार्कीले दूतावासहरूलाई निर्देशन दिनुभयो ।नेपाली युवा तथा नागरिक लाखौँको सङ्ख्यामा रोजगारी, अध्ययन, जागिर, पेसालगायतका कामका सिलसिलामा संसारका विभिन्न मुलुकमा रहेको स्मरण गर्दै देशमा भएको यति ठुलो परिवर्तनमा उहाँहरूको योगदान, साथ र सहयोगको अपेक्षा सरकारले गरेको प्रधानमन्त्रीले जिकिर गर्नुभयो ।खाडी मुलुक र मलेसियामा उल्लेख्य सङ्ख्यामा नेपालीले काम गरिरहेको प्रसङ्ग कोट्याउँदै प्रधानमन्त्री कार्कीले उहाँहरूको हकहितको सुरक्षा एवं अधिकार र मागप्रति संवेदनशील रहन आग्रह गर्नुभयो । पछिल्लो समय भिजिट भिसाको दुरुपयोगबाट उत्पन्न समस्यालगायत अन्य निकायसँग समन्वय गनुपर्ने विषयमा मन्त्रालय र विभाग सक्रिय छन् । रोजगारीको सिलसिलामा विदेश जाने नेपाली नागरिकलाई बिचौलियाको शोषणबाट बचाउन आवश्यक सबै उपाय अवलम्बन गर्न आवश्यक पहल गर्नुपर्नेमा जोड दिनुभयो । यसै गरी अतिकम विकसित राष्ट्रबाट आगामी वर्ष स्तरोन्नति, दिगो विकासका लक्ष्य हासिल गर्न मित्रराष्ट्रसँग रहिआएको सहयोगात्मक सम्बन्धलाई अझै बलियो बनाउँदै बहुपक्षीय र क्षेत्रीय सङ्गठनसँगको सहकार्यलाई बढाउँदै परस्पर लाभमुखी बनाउनुपर्नेमा उहाँले जोड दिनुभयो ।पछिल्लो समय नेपालमा आइपरेको प्राकृतिक विपत्ति स्मरण गर्दै उहाँले नेपाल जस्ता राष्ट्रले बेहोर्नुपर्ने यस प्रकारका प्राकृतिक प्रकोपसँग जुध्न, जलवायु परिवर्तनसँग सम्बन्धित अन्तर्राष्ट्रिय कोषबाट लाभ लिन, वित्त, साधनस्रोत र प्रविधिसँग जोडिएका विषय केन्द्रित छलफलमा समन्वयात्मक र प्रभावकारी तयारीसहित सहभागी हुन पनि उहाँले मन्त्रालय र दूतावासलाई निर्देशन दिनुभयो ।",
      "link": "https://gorkhapatraonline.com/news/174643",
      "image": "https://gorkhapatraonline.com/storage/media/307873/conversions/WhatsApp-Image-2025-10-08-at-6.02-original-thumb.jpg"
    },
    {
      "slug": "174642",
      "title": "पोखराको लिचीबारी जग्गा प्रकरण : कोमाथि के आरोप, घटना के हो  ?",
      "timestamp": 1759968000000,
      "source": "gp",
      "content": "पोखराको चर्चित लिचीबारी जग्गा नामसारी गरिदिने प्रयोजनका लागि घुस लिएको आरोपमा अख्तियार दुरुपयोग अनुसन्धान आयोगले दुई पूर्वमन्त्रीसहित सात जनाविरुद्ध भ्रष्टाचार मुद्दा दायर गरेको छ ।",
      "longContent": "दुई पूर्वमन्त्रीसहित सात जनाविरुद्ध भ्रष्टाचार मुद्दाकाठमाडौँ, असोज २३ गते । पोखराको चर्चित लिचीबारी जग्गा नामसारी गरिदिने प्रयोजनका लागि घुस लिएको आरोपमा अख्तियार दुरुपयोग अनुसन्धान आयोगले दुई पूर्वमन्त्रीसहित सात जनाविरुद्ध भ्रष्टाचार मुद्दा दायर गरेको छ । आयोगले बुधबार विशेष अदालत काठमाडौँमा दायर गरेको भ्रष्टाचार मुद्दामा पूर्वसङ्घीय मामिला तथा सामान्य प्रशासनमन्त्री राजकुमार गुप्ता र पूर्वभूमि व्यवस्था, सहकारी तथा गरिबी निवारणमन्त्री रन्जिता श्रेष्ठलाई प्रतिवादी बनाएको छ । उक्त प्रकरणमा गुप्ताले बिचौलिया सुजन लामासँग घुस डिल गरेको र उक्त डिलमा रञ्जिताले मध्यस्थकर्ताको भूमिका खेलेको आयोगको दाबी छ ।यही प्रकरणमा संलग्न भएको आरोपमा आयोगले मालपोत कार्यालय कास्कीका तत्कालीन प्रमुख मालपोत अधिकृत रामचन्द्र अधिकारी, घरजग्गा व्यवसायी सुजनकुमार तामाङ, खमबहादुर पुन, यामकुमारी गुरुङ र तुल्सीराम बुढामगरलाई पनि प्रतिवादी बनाएर मुद्दा दायर गरेको छ । के हो घटना ?आयोगका अनुसार कास्की जिल्ला पोखरा महानगरपालिका–१६ (साबिक बाटुलेचौर–१) मा रहेको दीप विर्ता (लिची बगैँचा) मा रहेको भनिएको नक्सा नं २५, २६ र २८ को जग्गा दुर्गादेवी शाहको नाममा नामसारी गर्न अदालतले फैसला गरेको थियो । सोही फैसलाबमोजिम दुर्गादेवीका हकवाला सुरज शाह ठकुरीसमेतका नाममा दा.खा. तथा नामसारी गर्ने गराउने कार्यका लागि निज सुरज शाह ठकुरीले मालपोत कार्यालय कास्कीमा निवेदन दिएका थिए । आयोगका अनुसार उक्त कार्यालयका प्रमुख मालपोत अधिकृत रामचन्द्र अधिकारीसमेतले अस्वाभाविक विलम्ब गरेका थिए । विलम्ब गराएपश्चात् ठकुरी घरजग्गा व्यवसायी/बिचौलिया सुजनकुमार तामाङको सम्पर्कमा पुगेका थिए । तामाङले अन्य प्रतिवादी यामकुमारी गुरुङ र तुल्सीराम बुढामगरसँगको मिलेमतो तथा योजनामा उक्त जग्गाको दा.खा. नामसारी गराएबापत दुर्गादेवी शाहको हकवालाको नाममा दर्ता हुन आएको एकमुष्ठ जग्गामध्ये ४० प्रतिशत जग्गा आफूसमेतले लिने गरी २०८१ जेठ २० गते करारनामा कागज गराएको आयोगको अनुसन्धानबाट खुलेको थियो । आयोगका प्रवक्ता राजेन्द्रकुमार पौडेलका अनुसार उक्त कार्य सम्पन्न नहुँदै २०८१ पुस १८ गते भूमि व्यवस्था सहकारी तथा गरिबी निवारण मन्त्रालयको सचिवस्तरीय निर्णय अनुसार मालपोत कार्यालय कास्कीका प्रमुख अधिकारीको मालपोत कार्यालय लमुजुङमा सरुवा भएको थियो । पछि मन्त्री गुप्ताले कास्कीस्थित मालपोत कार्यालयका प्रमुख अधिकारीको सरुवा रोकिदिने र भूमि आयोगमा सदस्य बनाइदिने भन्दै घरजग्गा व्यवसायीबाट ५३ लाख रुपियाँ घुस लिएको प्रमाण फेला परेको थियो । त्यस्तै मन्त्री गुप्ता र पूर्वमन्त्री रञ्जिता श्रेष्ठले आपसी मिलेमतोमा पदको दुरुपयोग गर्दै कार्यसुविधा प्रदान गर्नका लागि २५ लाख रुपियाँ घुस लिएको पनि आयोगले जनाएको छ । आयोगका अनुसार कुल ७८ लाख रुपियाँको घुस र रिसवत लेनदेनसम्बन्धी अडियो प्रमाण, बैङ्क कारोबार विवरण र डिजिटल फरेन्सिक परीक्षण प्रतिवेदनबाट तथ्य पुष्टि भएको छ । डिजिटल फरेन्सिक ल्याबको परीक्षणमा श्रव्य, दृश्य (अडियो, भिडियो) सामग्री प्रतिवादीसँग मेल खाएको र छेडछाड नभएको आयोगले निष्कर्ष निकालेको छ । आयोगले पूर्वमन्त्रीद्वय गुप्ता र श्रेष्ठविरुद्ध ७८ लाख रुपियाँ, पूर्वप्रमुख मालपोत अधिकृत अधिकारीविरुद्ध ५३ लाख रुपियाँ रकम कसुर तथा सजायको माग दाबी गरिएको आयोगले जनाएको छ । यसै गरी घरजग्गा व्यवसायी सुजनकुमार तामाङ, यामकुमारी गुरुङ, तुल्सीराम बुढाविरुद्ध ७८ लाख रुपियाँ र खमबहादुर पुनविरुद्ध २५ लाख रुपियाँ रकम कसुर तथा सजायको माग दाबी लिएको आयोगले विशेष अदालतमा दायर गरेको आरोपपत्रमा उल्लेख छ । घुस प्रकरणमा मुछिएपछि तत्कालीन मन्त्री गुप्ताले गत असार ३१ गते राजीनामा दिनुभएको थियो । यसै गरी आयोगले तत्कालीन भूमि व्यवस्था, सहकारी तथा गरिबी निवारणमन्त्री बलराम अधिकारीले ३२ लाख र तत्कालीन सचिव अर्जुनप्रसाद पोखरेल (हाल अवकाश प्राप्त) ले पाँच लाख १० हजारको सामान, ग्लेनफिडिच रक्सी र दुई वटा वन कुखुरासमेत घुस रिसवत दिए लिएको विषयका सम्बन्धमा छुट्टै मिसिल खडा गरी अनुसन्धान अधिकृत तोकी थप अनुसन्धान गर्ने निर्णय गरेको छ ।",
      "link": "https://gorkhapatraonline.com/news/174642",
      "image": "https://gorkhapatraonline.com/storage/media/307872/conversions/554-original-thumb.jpg"
    },
    {
      "slug": "174641",
      "title": "सरकार, दल र नवपुस्ताबिच समन्वय जरुरी",
      "timestamp": 1759968000000,
      "source": "gp",
      "content": "भदौ २३ र २४ गतेको जेनजी विद्रोहपछि गठित सरकारले फागुन २१ गतेका लागि प्रतिनिधि सभा निर्वाचन घोषणा गरेको छ । जेनजी आन्दोलनले ल्याएको परिवर्तनसँगै प्रधानमन्त्री सुशीला कार्कीको नेतृत्वमा सरकार निर्वाचन गराउने तयारीमा जुटेको हो ।",
      "longContent": "काठमाडौँ, असोज २३ गते । भदौ २३ र २४ गतेको जेनजी विद्रोहपछि गठित सरकारले फागुन २१ गतेका लागि प्रतिनिधि सभा निर्वाचन घोषणा गरेको छ । जेनजी आन्दोलनले ल्याएको परिवर्तनसँगै प्रधानमन्त्री सुशीला कार्कीको नेतृत्वमा सरकार निर्वाचन गराउने तयारीमा जुटेको हो । मुख्यतः निर्वाचन गराउने कार्यादेश प्राप्त सरकारले निर्वाचन आयोगसँग संवाद अघि बढाउँदै गर्दा आयोगले पनि मतदाता नामावली अद्यावधिक गर्ने र दल दर्ताको प्रक्रिया आरम्भ गरिसकेको छ । निर्वाचनको मिति घोषणा भएपछि राजनीतिक दल केन्द्रीय कार्यसमितिको बैठकदेखि विशेष महाधिवेशन गरी नेतृत्व र साङ्गठनिक रूपान्तरणतर्फ अघि बढेका छन् । नवीन परिवेश, जेनजी आन्दोलनमा उठान भएका सुशासन, भ्रष्टाचार निवारण र समग्र सुधारका विषयसँगै प्रमुख राजनीतिक दलभित्र अर्थपूर्ण रूपान्तरणको सन्दर्भ चर्को बहसमा छ । विज्ञले फागुन २१ गतेको निर्वाचन निष्पक्ष, पारदर्शी र सहभागितामूलक बनाउन साझा राष्ट्रिय दृष्टिकोण निर्माण गर्नुपर्ने बताएका छन् । पूर्वराजदूत एवं त्रिभुवन विश्वविद्यालयका पूर्वउपकुलपति केदारभक्त माथेमा र निर्वाचन आयोगका पूर्वकार्यवाहक प्रमुख आयुक्त दोलखबहादुर गुरुङले निर्वाचनलाई औचित्यपूर्ण बनाउन साझा राष्ट्रिय सङ्कल्प, अठोट र जेनजी पुस्ताको आन्दोलनको मर्मलाई आत्मसात् गर्न सुझाव दिनुभएको छ । राजनीतिक विश्लेषक तुलानारायण शाहले जेनजी विद्रोहपछि सृजित राजनीतिक परिस्थितिलाई दृष्टिगत गरी सबैले निर्वाचनमा सहभागी हुने वातावरण तयार गर्नुपर्ने बताउनुभयो । त्रिविका पूर्वउपकुलपति प्राडा माथेमाले निर्वाचन गराउनु सरकारकै जिम्मेवारी भएको प्रस्ट पार्दै निष्पक्ष निर्वाचन हुने प्रत्याभूति दिनुपर्ने बताउनुभयो । उहाँले सुरक्षाकर्मीको मनोबल वृद्धि गर्नुपर्ने र जनमत परीक्षण गर्नका लागि फागुन २१ गते निर्वाचन गर्ने घोषणा भइसकेकाले धर्ना, जुलुस, प्रदर्शन जस्ता कार्यक्रम बन्द गर्नुपर्ने बताउनुभयो । उहाँले भन्नुभयो, “कुनै राजनीतिक दलविशेषले तर्साउन सक्दैन । अब नेपालमा शान्ति छ है भन्ने भावनाको विकास गर्ने, सुरक्षाको प्रत्याभूति गर्ने वातावरण तयार गर्नु पर्छ । यो काम सरकार एक्लैले गर्न सक्दैन । राजनीतिक दलसँगै सबै सरोकारवालाबिच समन्वय चाहिन्छ ।” सरकार र आयोगको प्रमुख दायित्व पूर्वकार्यवाहक प्रमुख निर्वाचन आयुक्त गुरुङले अन्तरिम सरकारलाई प्राप्त कार्यादेश अनुसार निर्वाचनको वातावरण निर्माण गर्नुपर्ने बताउनुभयो । उहाँले निर्वाचनको मिति घोषणा भएपछि यसका सबै प्राविधिक पक्ष व्यवस्थापन गर्न चुनौतीपूर्ण रहेको बताउनुभयो । उहाँले भन्नुभयो, “जेनजी आन्दोलनपछि देश निर्वाचनमा होमिँदै छ, यो परिवर्तन ल्याउने जेनजी पुस्ता, सरकार र राजनीतिक दलबिच निर्वाचन स्वच्छ, स्वतन्त्र र निष्पक्ष बनाउनका लागि सहमति, सहकार्य, समन्वय र सहभागिता सुनिश्चित गराउनु पर्छ । नत्र निर्वाचन औचित्यपूर्ण हुँदैन ।”प्राडा माथेमाले निर्वाचनबाटै पार्टीभित्र आन्तरिकसँगै देशको लोकतान्त्रिक व्यवस्था सुदृढ हुने बताउनुभयो । उहाँले दलहरू जनतासमक्ष जाने, आफ्ना विचार, कार्ययोजना र समग्र विषय जनतामाझ राख्ने भएकाले जनताले आफ्नो मतमार्फत देशको रूपान्तरण सुशासनका लागि ढाँचा बदलिने अभिप्रायका साथ निर्वाचन कुरिरहेको बताउनुभयो । उहाँले भन्नुभयो, “निर्वाचन भयरहित, निष्पक्ष र सहभागिता वृद्धि गर्ने गरी हुनु पर्छ । सरकार कुनै राजनीतिक दल विषयको नभएकाले निष्पक्ष निर्वाचन हुने आधार पनि छ । त्यसैले सरकारका लागि सबै पार्टी बराबर हुन् । निर्वाचनको माहोल बनाउनु सबै लाग्नु पर्छ ।”समन्वय आवश्यक प्राडा माथेमा र पूर्वआयुक्त गुरुङले सबै पक्षबिच समन्वय हुनुपर्नेमा जोड दिनुभयो । प्राडा माथेमाले निर्वाचनबाटै राजनीतिक दल खारिने भएकाले ठुलासाना सबै दलले निर्वाचनमा भाग लिनुपर्ने बताउनुभयो । उहाँले भन्नुभयो, “ठुला दलले निर्वाचन बहिस्कार गर्ने अवस्था बन्नु हुँदैन । निर्वाचनलाई विश्वसनीय बनाउनु पर्छ । सरकारले अभिभावकीय जिम्मेवारीमा रहनु पर्छ । सरकारले दलसँग संवाद गर्नु पर्छ । दलहरूलाई विश्वासमा लिएरै, संविधानमाथि प्रश्न नउठ्ने गरी निर्वाचनको वातावरण बनाउनु पर्छ ।”पूर्वआयुक्त गुरुङले निर्वाचन आयोगले पनि समन्वयनात्मक भूमिकाका साथ अघि बढ्नुपर्ने बताउनुभयो । उहाँले निर्वाचन सम्पन्न गराउन सरकारपछि निर्वाचन आयोगको दायित्व हुने र दलबिच लोकतन्त्रवादी दलका लागि निर्वाचन सर्वोपरि रहने भएकाले सरकार, दल, निर्वाचन आयोग र जेनजीबिच समन्वय हुनुपर्ने बताउनुभयो । राजनीतिक विश्लेषक तुलानारायण शाहले लोकतान्त्रिक अभ्यास अनुसार विघटित संसद्मा प्रतिनिधित्व गर्ने सबै दलले अविलम्ब विशेष महाधिवेशन गरी नेतृत्वसँगै साङ्गठनिक रूपान्तरण गर्नुपर्नेमा जोड दिनुभयो । उहाँले भयमुक्त वातावरणमा निर्वाचन सम्पन्न हुने आधार निर्माण हुनुपर्ने बताउनुभयो ।",
      "link": "https://gorkhapatraonline.com/news/174641",
      "image": "https://gorkhapatraonline.com/storage/media/307871/conversions/Untitled-1-original-thumb.jpg"
    },
    {
      "slug": "174640",
      "title": "बालिकाको हत्या आरोपमा एक पक्राउ",
      "timestamp": 1759881600000,
      "source": "gp",
      "content": "असोज १७ गते बेपत्ता भई २० गते मृत फेला परेकी १० वर्षीया बालिका भारती (एन्जल) देउवाको हत्या आरोपमा प्रहरीले एक जनालाई पक्राउ गरेको छ ।",
      "longContent": "यज्ञप्रसाद सापकोटागुलरिया (बर्दिया), असोज २२ गते । असोज १७ गते बेपत्ता भई २० गते मृत फेला परेकी १० वर्षीया बालिका भारती (एन्जल) देउवाको हत्या आरोपमा प्रहरीले एक जनालाई पक्राउ गरेको छ । गेरुवा गाउँपालिका वडा ५ झबही बस्ने २१ वर्षीय समिर तिरुवा सुनारलाई प्रहरीले पक्राउ गरेको हो । पक्राउ परेका तिरुवाले बालिका देउवालाई लगाएको गहनाको लोभमा हत्या गरेको स्विकारेको प्रहरीले जनाएको छ । जिल्ला प्रहरी कार्यालय बर्दियाका प्रहरी उपरीक्षक सरोज पौडेलले तिरुवाले हत्या गरेको स्विकारेको र अरु थप अनुसन्धान भइरहेको बताउनुभयो । उहाँका अनुसार  आरोपी तिरुवा गेरुवा र राजापुरका विभिन्न सुन पसलमा बालिकाको सुन बेच्न पुगेका थिए । सो ठाउँमा सुन नबिकेपछि कैलालीसम्म सुन बेच्न पुगेको अनुसन्धानबाट खुलेको छ । प्रहरीका अनुसार एक्लै साइकल डोर्याएर हिँडेकी एन्जलले सुन लगाएको देखेपछि समिरले समातेको र झाँडीमा लगि घाँटी थिचेर मारेको स्विकारेका छन् । हत्या आरोपी तिरुवालाई आज बर्दिया आदालतमा उपस्थित गराई पाँच दिनको म्याद थपी अनुसन्धान सुरु गरिएको छ । बालिकाको आमा देउमा देउवाले भारतीको हत्या भएको हुनसक्ने भएकोले शवको पोष्टमार्ट गरी घटनाको अनुसन्धान गर्नका लागि इलाका प्रहरी कार्यालय पाताभारमा जाहेरी दिएको इलाका प्रहरी कार्यालय पाताभारका प्रमुख तथा प्रहरी निरीक्षक मदनबहादुर गुरुङले बताउनुभयो ।",
      "link": "https://gorkhapatraonline.com/news/174640",
      "image": "https://gorkhapatraonline.com/storage/media/307870/conversions/Pakrau-original-thumb.jpg"
    },
    {
      "slug": "174638",
      "title": "फागुन २१ मै निर्वाचन गराउन सरकार प्रतिबद्ध छ : प्रधानमन्त्री कार्की",
      "timestamp": 1759881600000,
      "source": "gp",
      "content": "प्रधानमन्त्री सुशीला कार्कीले विदेशस्थित नेपाली दूतावास र नियोग प्रमुखहरुलाई आज भर्चुअल सम्बोधन गर्नुभएको छ ।",
      "longContent": "काठमाडौँ, असोज २२ गते । प्रधानमन्त्री सुशीला कार्कीले विदेशस्थित नेपाली दूतावास र नियोग प्रमुखहरुलाई आज भर्चुअल सम्बोधन गर्नुभएको छ । सम्बोधनका क्रममा प्रधानमन्त्री कार्कीले नेपालमा हालै भएको जेनजी प्रदर्शन पछिको नयाँ राजनीतिक परिवेश र त्यसपछि गठन भएको अन्तरिम सरकार र त्यसले गरिरहेका कामहरुबारेमा दूतावास र नियोग प्रमुखहरुलाई जानकारी गराउनुभयो ।त्यसक्रममा प्रधानमन्त्री कार्कीले हाल देशमा आर्थिक गतिविधिहरु पूर्ववत रुपमा सञ्चालन भइसकेकोबारे जानकारी गराउनु हुँदै सम्बन्धित मुलुक र सरोकारवालाहरुबीच सो सन्देश प्रवाह गर्न निर्देशन दिनुभयो ।प्रधानमन्त्री कार्कीले आफू नेतृत्वको अन्तरिम सरकार आगामी फागुन २१ गते प्रतिनिधिसभाको निर्वाचन सम्पन्न गर्न प्रतिबद्ध रहेको भन्नुहुँदै आन्दोलनका कारण केही प्रभावित भएको पर्यटन क्षेत्र पुनः लयमा फर्किसकेकाले नेपाल सुरक्षित छ भन्ने सन्देश प्रवाह गर्न पनि निर्देशन दिनुभयो ।त्यसैगरी, हालैको प्रदर्शनका क्रममा क्षति पुगेका भौतिक संरचनाहरुको पुनर्निर्माण गर्न सरकारले पुनर्निर्माण कोष खोलेको बारेमा प्रचार प्रसार गरी सहयोग जुटाउन पहलका लागि पनि प्रधानमन्त्रीले विदेशस्थित नेपाली नियोग प्रमुखहरुलाई निर्देशन दिनुभएको परराष्ट्र मन्त्रालयका प्रवक्ता लोकबहादुर पौडेल क्षेत्रीले जानकारी दिनुभयो ।भर्चुअल सम्बोधनका क्रममा प्रधानमन्त्री कार्कीले ठूलो संख्यामा नेपाली समुदाय विदेशमा रहेकाले उनीहरुलाई राज्यका तर्फबाट दिइने सेवा प्रवाहमा तदारुकता देखाउन पनि निर्देशन दिनुभएको प्रवक्ता क्षेत्रीले जानकारी दिनुभयो ।सम्माननीय प्रधानमन्त्री श्रीमती सुशीला कार्कीज्यूद्वारा विदेशस्थित नेपाली राजदूत र नियोग प्रमुखहरूलाई सम्बोधन :बुधबार, २०८२ असोज २२ (८ अक्टोबर २०२५), काठमाडौंपरराष्ट्र सचिवज्यू,विदेशस्थित महामहिम नेपाली राजदूतज्यूहरू,परराष्ट्र मन्त्रालय र नेपाली नियोगहरूमा कार्यरत सम्पूर्ण राष्ट्रसेवकहरू कर्मचारी साथीहरूयहाँहरू सबैलाई थाहै छ गत भाद्र २३ र २४ को जेन – जी पुस्ताको बलिदानीपूर्ण आन्दोलनबाट सृजित यस विशिष्ट परिस्थितिमा हामी आज भर्चुअल माध्यमबाट जोडिएका छौं। आन्दोलनका क्रममा ठूलो जनधनको क्षति भएको छ। सयौं घाइतेहरू अझै पनि उपचाररत हुनुहुन्छ। जेन – जी पुस्ताको आन्दोलनले हामीलाई वास्तवमै एउटा नयाँ धरातलमा उभ्याएको छ। उनीहरूका अपेक्षाहरू सम्बोधन गर्न हामी अहोरात्र खट्नुपर्ने समय आएको छ। हामी अवसर र चुनौतीहरूको सम्मुखमा खडा भएका छौं। चुनौतीहरूको सामना गर्दै देशलाई लोकतन्त्र र समतामूलक समृद्धिको मार्गमा बलियोसँग उभ्याउने जिम्मेवारी यो सरकारलाई आइपरेको छ। वर्तमान सरकारको काँधमा ५ मार्च २०२६ (२०८२ फागुन २१) मा आम निर्वाचन सम्पन्न गर्ने जिम्मेवारी रहेको छ। निर्वाचनको मिति आउन अब ५ महिना भन्दा पनि कम समय बाँकी छ। साथै, नयाँ पुस्ताले हामीबाट उत्तरदायित्व, सुशासन, पारदर्शिता, भ्रष्टाचारमुक्त नेपाल, रोजगारी सृजना र चुस्त एवम् प्रविधिमैत्री सेवा प्रवाहको अपेक्षा राखेका छन्। यी अपेक्षा अप्राप्य अपेक्षा पनि होइनन्। सार्वभौम जनताले आफूद्वारा अनुमोदित सरकारबाट सुशासनको माग गर्नु सर्वथा स्वाभाविक विषय हो।यो सरकारको प्रमुख प्राथमिकता निर्वाचन भए पनि देशमा सुशासन स्थापना गर्ने कार्यमा उच्चतम मानक स्थापना गर्ने गरी काम गर्न म प्रतिवद्ध छु। यही प्रतिवद्धताका साथ तपाईहरू सबैले आफ्नो कार्य सम्पादन गर्नुहुनेछ। आफ्नो कर्तव्य र इमानमा सम्झौता गर्ने कुनै पनि प्रकारको व्यवहारलाई सहन गरिने छैन।  जेन-जीको चाहनाबमोजिम गठित वर्तमान सरकारलाई नेपाली जनता र अन्तर्राष्ट्रिय समुदाय सबैको सद्भाव रहेको छ। छिमेकी राष्ट्रहरू भारत र चीन सहित सबै मित्रराष्ट्रहरू, विकास साझेदारहरू लगायत सबैको सद्भाव र समर्थन रहेको परिप्रेक्ष्यमा जेन-जीको चाहनाबमोजिम वर्तमान सरकारले आफ्नो म्यानडेट समयमै सफलतापूर्वक सम्पन्न गर्ने कुरामा म सबैलाई विश्वस्त गराउन चाहन्छु।  हाल लाखौं नेपाली युवा दिदीबहिनी र दाजुभाईहरू रोजगारी, अध्ययन, जागिर, पेशा लगायतका कामका सिलसिलामा संसारका विभिन्न मुलुकमा हुनुहुन्छ। देशमा भएको यति ठूलो परिवर्तनमा उहाँहरूको योगदान, साथ र सहयोग रहेको छ, र अपेक्षा पनि उत्तिकै रहेको छ। खाडी मुलुकहरू र मलेशियामा उल्लेख्य संख्यामा नेपालीहरूले काम गर्नुहुन्छ। उहाँहरूको हकहितको सुरक्षा एवं अधिकार र मागहरू प्रति हामी संवेदनशील हुनुपर्दछ। तत्कालका लागि नियोगहरूबाट उहाँहरूका समस्याहरू समयमै प्रभावकारी ढंगले समाधान गर्न र सेवा प्रवाह अझ चुस्तदुरूस्त र प्रविधिमैत्री बनाउँदै लैजानुपर्ने देखिन्छ भने दीर्घकालमा नेपालमै रोजगारीका अवसरहरू सृजना गरी सबै मिलेर यो देशको विकासमा लाग्नुको विकल्प छैन।जेन–जी पुस्ताका मागहरू राजनीतिक, आर्थिक लगायत समग्र शासकीय प्रबन्धसँग सम्बन्धित छन् र ती दूरगामी प्रकृतिका समेत रहेका छन्। ती मागहरू पूरा गर्ने अत्यन्त ऐतिहासिक र अभूतपूर्व अवसर सृजना भएको छ। गत २०८२ भदौ २७ गते मेरो नेतृत्वमा गठित यो अन्तरिम सरकारको प्रमुख लक्ष्य भनेकै सुशासनका स्तम्भलाई सुदृढ पार्नु र आगामी आम निर्वाचन सफलतापूर्वक सम्पन्न गर्नु हो। नेपालको लोकतान्त्रिक मार्गलाई मजबुत बनाउने यही नै अहिलेको अनिवार्य आवश्यकता हो।नेपाल अहिले एक निर्णायक राजनीतिक संक्रमणको मोडमा छ। यो बेलामा परराष्ट्र मन्त्रालय लगायत अन्तर्गतका निकायहरूले खेल्नुपर्ने भूमिका ठूलो छ। यस सन्दर्भमा म खासगरी पाँचवटा महत्वपूर्ण विषयहरूमा यहाँहरूले विशेष ध्यान केन्द्रित गर्नुहुन आग्रह गर्दछु ।१. पहिलो, नेपालमा भएको यति ठूलो आन्दोलन, परिवर्तनका लागि नागरिकको चाहना र अन्तरिम सरकारको प्राथमिकताका बारेमा यहाँहरू कार्यरत र सहप्रमाणिकृत मुलुकका सरकारी निकाय लगायतका सबै सरोकारवालाहरूलाई जानकारी गराउन आवश्यक देखिएको छ। २. दोश्रो हो ५ मार्च २०२५ मा हुने आम निर्वाचन। लोकतन्त्रको मुख्य आधार नै स्वतन्त्र, निष्पक्ष र भयमुक्त निर्वाचन हो। यस विषयमा वर्तमान सरकार दृढ र प्रतिबद्ध छ। यहाँहरूको कार्यक्षेत्रका सरकारी निकाय, अन्तर्राष्ट्रिय संस्था र साझेदारहरूसँग यस विषयमा जानकारी र आवश्यक समन्वय जरुरी छ। कुनै मित्रराष्ट्रबाट खास प्राविधिक लगायत अन्य सहयोग लिनुपर्ने अवस्थामा हामीले छुट्टै र छिट्टै यहाँहरूलाई जानकारी गराउने छौं। यस बाहेक निर्वाचनताका अन्तर्राष्ट्रिय प्रचलन अनुरूप गरिने निर्वाचनको पर्यवेक्षणका सम्बन्धमा पनि निर्वाचन आयोगले आवश्यक तयारी शुरू गरेको छ। यी विषयमा सम्बन्धितसँग सम्पर्क र समन्वयमा बस्नुपर्ने हुन्छ। विदेशमा अस्थायी रुपमा रहेका नेपाली नागरिकहरुले निर्वाचनमा मतदान गर्न पाउने विषयमा गृहकार्य भइरहेको छ। उनीहरुलाई कसरि निर्वाचनमा सहभागी गराउन सकिन्छ भन्ने बारेमा सूचना संकलन तथा सुझाबको अपेक्षा गरेका छौं।३. तेस्रो, राहत, पुनर्निर्माण र आर्थिक पुनरुत्थानका लागि सरकारले भौतिक पूर्वाधार पुनर्निर्माण कोष (Physical\nInfrastructure Reconstruction Fund)  स्थापना गरेको छ। यस प्रकारको आधिकारिक कोष सञ्चालनबाट स्रोतको सही, पारदर्शी र समुचित उपयोग हुने र समानान्तर र अपारदर्शी ढङ्गको स्रोत संकलन र दुरुपयोग हुन नदिने उद्देश्य राखिएको छ। सबै नियोगहरूलाई बैंक खाता नम्बर सहितको जानकारी उपलब्ध गराइसकिएको छ। यस विषयमा नियोगहरूबाट प्रचारप्रसार आवश्यक छ।४. चौथो, आन्दोलनपश्चात नेपालको पर्यटन क्षेत्रमा आघात परेको छ। पर्यटनको उच्च सिजनको महिना अक्टोबरमा पूरा क्षमताको ७० प्रतिशतको हाराहारी हुनुपर्ने होटल बुकिङ्गहरू हाल ३० प्रतिशतको हाराहारीमा झरेको छ। यस सम्बन्धमा हाल नेपालमा परिस्थिति सामान्य भइसकेको र पर्यटन, व्यापार, लगानी लगायतका आर्थिक गतिविधिहरू पूर्ववत रूपमा सञ्चालनमा आइसकेको व्यहोरा सम्बन्धित सबैलाई जानकारी गराउन अत्यावश्यक भएको छ। साथै, आन्दोलनका क्रममा कुनै पनि विदेशी पर्यटकलाई लक्षित नगरिएको र बरु उनीहरूलाई सहयोग गरिएको दृष्टान्तहरूबाट असहज परिस्थितिमा पनि अतिथि देवो भवः को विशिष्ट नेपाली संस्कृति प्रदर्शन भएको विषय पनि स्मरणीय छ। ५. पाँचौं, हाल लाखौं नेपाली नागरिकहरू कामका सिलसिलामा विदेशमा रहेको विषय मैले अघि नै उल्लेख गरिसकेको छु। विदेश जाने क्रम बढेसँगै त्यहाँ रहेका नेपालीहरूसँग सम्बन्धित कामहरू बढेका छन्। उनीहरूलाई आवश्यक सेवा प्रवाह प्रभावकारी बनाउनु र उनीहरूको सम्मान, मर्यादा र हकहितको सुरक्षा गर्नु अत्यावश्यक छ। हाल सयौं नेपालीहरू विदेशी जेलमा छन, सयौंको ज्यान गुमेको अवस्था छ। क्षतिपूर्तिका लागि परिवारहरू भौतारिरहेको दुःखद अवस्था रहेको छ। विदेशमा रहेका नेपालीहरू र नेपालमा रहेका उनीहरूका परिवारले मन्त्रालय र अन्तर्गतका विभागहरू र नियोगहरूबाट चुस्त, पारदर्शी र प्रभावकारी सेवा प्रवाहको अपेक्षा राखेका छन्। जेन(जी आन्दोलनपश्चात कुशल, तटस्थ, पारदर्शी, उत्तरदायी, निष्पक्ष, प्रविधिमैत्री र प्रभावकारी सेवा प्रवाह र कार्यसम्पादनमा सबैको अपेक्षा बढेको छ। हामी सार्वजनिक र कानूनी उत्तरदायित्वबाट पन्छिन मिल्ने अवस्था छैन। विदेशमा अन्य सेवाका अतिरिक्त उद्धार, शव झिकाउने, क्षतिपूर्तिलगायतका कन्सुलर सेवाहरू स्थानीयस्तरमै सबैले घरबाटै सहजै प्रयोग गर्न सकिने गरी अनलाईन प्रणालीको विकास गरिएको परिप्रेक्षमा यसको उच्चतम प्रयोगका लागि प्रचारप्रसार र सचेतना  बढाउनुपर्ने आवश्यकता छ। तसर्थ, यी लगायतका विषयको उचित सम्बोधन, समन्वय र नियमित प्रतिवेदनका लागि नियोग प्रमुखहरूले आवश्यक प्रबन्ध मिलाउनुहोला। समस्याहरू अरू पनि छन्। भिजिट भिषाको दुरूपयोगबाट उत्पन्न समस्या लगायत अन्य निकायसँग समन्वय गनुपर्ने विषयमा मन्त्रालय र विभागहरू सक्रिय छन्। रोजगारीको सिलसिलामा विदेश जाने नेपाली दाजुभाई दिदीबहिनीहरूलाई विचौलियाको शोषणबाट बचाउन आवश्यक सबै उपाय अवलम्बन गर्नुपर्दछ। यस विषयमा नियोगहरूबाट पनि ठोस सुझावको अपेक्षा गरिएको छ।   महामहिमज्यूहरू, हालको हाम्रो राष्ट्रिय परिस्थितिसँगै विश्व मामिला र व्यवस्था नियाल्दा हामीले के देखेका छौं भने आजको विश्व राजनीतिक तथा आर्थिक अस्थिरता र सम्भावनाको संगम बनेको छ। एकातिर, विभिन्न खाले भूराजनीतिक प्रतिस्पर्धा र द्वन्द्वले विश्वव्यापी अनिश्चितता सिर्जना गरिरहेका छन् भने अर्कातिर, विश्व समुदाय दिगो विकास, जलवायु न्याय र समावेशी प्रविधिको नयाँ युगमा प्रवेश गरिसकेको छ। सबै देशहरू विकास, प्रविधि, क्षमता र साधनस्रोतमा समान छैनन्। तसर्थ चुनौतीहरू त छन् नै तर नेपालजस्ता देशका लागि नयाँ अवसरहरू पनि देखिएका छन्। त्यसकारण राष्ट्र हितलाई केन्द्रमा राखी हामीले अझ प्रभावकारी कूटनीति सञ्चालन र सक्रियता प्रदर्शन गर्नु अपरिहार्य देखिन्छ। अतिकम विकसित राष्ट्रबाट आगामी बर्ष स्तरोन्नति हुने लगायत दिगो विकासका लक्षहरू हासिल गर्न हामीले मित्रराष्ट्रहरूसँग रहिआएको सहयोगात्मक सम्बन्धलाई अझै बलियो बनाउँदै एवं बहुपक्षीय र क्षेत्रीय संगठनहरूसँगको सहकार्यलाई बढाउँदै परस्पर लाभदायी सहयोग, सहकार्य, दिगो लगानी र साझा समृद्धितर्फ अघि बढ्नुपर्ने देखिन्छ। बहुपक्षीय र क्षेत्रीय मञ्चहरूमा नेपालको प्रभावकारी भूमिका स्थापित गर्न साधन र स्रोतले भ्याएसम्मका नेतृत्वदायी जिम्मेवारीहरू लिने र नेपालको सकारात्मक छवि बढाउँदै जानुपर्छ। हालैमात्र इलाम लगायतका जिल्लाहरूमा बाढीपहिरोबाट धेरै क्षति पुगेको सन्दर्भमा बर्षेनी नेपाल जस्ता राष्ट्रले बेहोर्नुपर्ने यस प्रकारका प्राकृतिक प्रकोपहरूसँग जुध्न, जलवायु परिवर्तनसँग सम्बन्धित अन्तर्राष्ट्रिय कोषहरूबाट लाभ लिन र वित्त, साधनस्रोत र प्रविधिसँग जोडिएका विषय केन्द्रित  छलफलहरूमा समन्वयात्मक र प्रभावकारी तयारी सहित सहभागी भई परिणाममा देखिने गरी नेपालको हित प्रवर्द्धन गर्नु आवश्यक छ।त्यसैगरी, एकातिर नेपालको आर्थिक कूटनीति प्रभावकारी रूपमा सञ्चालन गर्नुपर्ने आवश्यकता छ भने अर्कोतिर सौम्य शक्तिका आधारस्तम्भहरूको पहिचान र प्रवर्द्धनका माध्यमबाट विश्व समुदायमा नेपालको प्रतिष्ठा र छवि अभिवृद्धि गर्न सार्वजनिक कूटनीति सबल बनाउँदै लैजानुपर्ने देखिन्छ। साथै, श्रम आप्रवासन र गैरआवासीय नेपालीसँग सम्बन्धित विषयहरूको कानूनी, नीतिगत र कार्यकुशलताका माध्यमबाट उचित सम्बोधन हुनु पनि जरुरी देखेको छु। यी सबै काम प्रभावकारी र परिणाममुखी बनाउन परराष्ट्र मन्त्रालय र अन्तर्गतका विभागहरू र नियोगहरूको क्षमता बढाउँदै लैजानुपर्ने देखिन्छ। हाम्रा नियोगहरूलाई साधनस्रोत सम्पन्न बनाउँदै लैजानुपर्ने त छँदैछ, भएको साधनस्रोतको समुचित उपयोग गर्नेतर्फ विशेष ध्यान दिनुपर्ने आवश्यकता रहेको छ।अन्त्यमा, हामी इतिहासको एक महत्वपूर्ण कालखण्डमा उभिएका छौं। आ-आफ्नो भूमिका र जिम्मेवारीलाई प्रभावकारी रूपमा बहन गरेर हामी अगाडि बढ्नु नै अहिलेको आवश्यकता हो। सुशासन र प्रभावकारी सेवा प्रवाहका साथसाथै आम निर्वाचनका माध्यमबाट जेन–जी पुस्ताको चाहनाबमोजिमको परिवर्तनलाई आत्मसाथ गर्ने यस ऐतिहासिक जिम्मेवारीमा हामी अवश्य सफल बन्नेछौं। यस दिशामा नियोगहरूको महत्वपूर्ण भूमिका छ। देश र जनताको सेवालाई केन्द्रभागमा राखेर पहिलेको भन्दा बढी जिम्मेवारी बोध र सेवाभावले नियोगको कार्यलाई गतिमय बनाउनुहोला। प्रधानमन्त्री र अहिले परराष्ट्र मन्त्री समेतको हैसियतले यहाँहरूलाई मेरो पूर्ण सहयोग रहिरहने छ। धन्यवाद ।",
      "link": "https://gorkhapatraonline.com/news/174638",
      "image": "https://gorkhapatraonline.com/storage/media/307868/conversions/Pm-ff-original-thumb.jpg"
    },
    {
      "slug": "174635",
      "title": "संवादबाट समस्याको समाधान खोज्न गृह मन्त्रालयको आह्वान",
      "timestamp": 1759881600000,
      "source": "gp",
      "content": "रकारले मुलुकमा शान्ति सुव्यवस्था र अमनचयन कायम राख्दै निर्वाचनलाई सफल बनाउन आमनागरिकसँग अपिल गरेको छ। गृह मन्त्रालयले आज प्रेस विज्ञप्ति जारी गर्दै आफ्ना आवाज शान्तिपूर्वक राख्न र विरोधका कार्यक्रमलाई शान्तिपूर्ण बनाउन अनुरोध गरेको हो।",
      "longContent": "काठमाडौँ, असोज २२ गते। सरकारले मुलुकमा शान्ति सुव्यवस्था र अमनचयन कायम राख्दै निर्वाचनलाई सफल बनाउन आमनागरिकसँग अपिल गरेको छ। गृह मन्त्रालयले आज प्रेस विज्ञप्ति जारी गर्दै आफ्ना आवाज शान्तिपूर्वक राख्न र विरोधका कार्यक्रमलाई शान्तिपूर्ण बनाउन अनुरोध गरेको हो। नागरिकका चासो, सरोकार र मागलाई गम्भीरतापूर्वक वार्ता एवं छलफलमार्फत समाधान गर्न सरकार सधैँ सकारात्मक रहेको उल्लेख गर्दै मन्त्रालयले धर्ना जुलुसलगायतका कार्यक्रम गर्नुअगावै वार्ता र संवादका माध्यमबाट समस्याको समाधान गर्ने खोज्न अनुरोध गरेको छ। नयाँ सरकारको गठनसँगै स्थिति नियन्त्रणमा लिई शान्तिसुरक्षाको अवस्था सामान्य बनाउन र आगामी फागुन २१ गतेका लागि तय भएको निर्वाचनको वातावरण तयार गर्नेतर्फ सरकार क्रियाशील रहेको मन्त्रालयका सहसचिव एवं प्रवक्ता आनन्द काफ्लेद्वारा जारी विज्ञप्तिमा उल्लेख छ। देशमा शान्तिसुरक्षा बहाली गर्दै घोषित मितिमा निर्वाचन सम्पन्न गर्न सरोकारवाला तथा आमनागरिककोसमेत दायित्व भएको मन्त्रालयले स्पष्ट पारेको छ।",
      "link": "https://gorkhapatraonline.com/news/174635",
      "image": "https://gorkhapatraonline.com/storage/media/307857/conversions/Omam-prakash-aryal-original-thumb.jpg"
    },
    {
      "slug": "174629",
      "title": "भारतमा भएको दुर्घटनामा दुई नेपालीको मृत्यु",
      "timestamp": 1759881600000,
      "source": "gp",
      "content": "सीमापारी भारतको विहार राज्य सोनवर्षा बजारमा बुधबार दिउँसो टिप्परमा मोटरसाइकल ठोक्किँदा सर्लाहीका एक युवकसहित दुई जनाको मृत्यु भएको छ ।",
      "longContent": "जनार्जन खत्रीसर्लाही, असोज २२ गते । सीमापारी भारतको विहार राज्य सोनवर्षा बजारमा बुधबार दिउँसो टिप्परमा मोटरसाइकल ठोक्किँदा सर्लाहीका एक युवकसहित दुई जनाको मृत्यु भएको छ । दुर्घटनामा मलङ्गवा नगरपालिका–१०, निवासी दीपेन्द्र राउतका छोरा १९ वर्षीय अजय राउत र अजयकै आफन्त भारत खुरसाहा बस्ने १९ वर्षीय सचिन राउतको मृत्यु भएको हो । सोनवर्षा बजारमा राउतद्वय सवार मधेश प्रदेश ०२–००८ प. ९९४२ नम्बरको मोटरसाइकल बिआर ०८ जिबी ६७१५ नम्बरको टिप्परमा गएर ठोक्किँदा दुवैको घटनास्थलमै मृत्यु भएको भारतीय प्रहरीले जिल्ला प्रहरी कार्यालय सर्लाहीलाई जानकारी दिएको छ । चालक र टिप्पर सोनवर्षा थानामा भारतीय प्रहरीको नियन्त्रणमा रहेको बताइएको छ । मृतक एक जना नेपाली युवक रहे पनि घटना भारतीय भूमिमा रहेकाले आवश्यक कानुनी प्रक्रिया, पोस्टमार्टम लगायत सबै प्रक्रिया भारतमै हुने जिल्ला प्रहरी कार्यालय सर्लाहीका सूचना अधिकारी एवं डिएसपी सरोज राईले बताउनुभयो ।",
      "link": "https://gorkhapatraonline.com/news/174629",
      "image": "https://gorkhapatraonline.com/storage/media/307869/conversions/death-2-original-thumb.jpg"
    },
    {
      "slug": "174626",
      "title": "असोज ३० गते राजनीतिक दलसँग छलफल गर्दै आयोग",
      "timestamp": 1759881600000,
      "source": "gp",
      "content": "निर्वाचन आयोग नेपालले निर्वाचनको तयारीका विषयमा राजनीतिक दलसँग छलफल गर्ने तयारी थालेको छ ।",
      "longContent": "काठमाडौँ, असोज २२ गते । निर्वाचन आयोग नेपालले निर्वाचनको तयारीका विषयमा राजनीतिक दलसँग छलफल गर्ने तयारी थालेको छ । आयोगका कार्यवाहक प्रमुख निर्वाचन आयुक्त रामप्रसाद भण्डारीले असोज ३० गते छलफलका लागि राजनीतिक दललाई पत्र पठाइसकेको जानकारी दिनुभयो ।गोरखापत्रसँग विशेष कुराकानी गर्नुहुँदै कार्यवाहक प्रमुख निर्वाचन आयुक्त भण्डारीले भन्नुभयो, ‘‘निर्वाचनको तयारीका लागि आयोगले संवाद गरिराखेको छ । विभिन्न कोणबाट भइरहेका संवादको अतिरिक्त हामीले असोज ३० गते निर्वाचन आयोगमा दर्ता भएका र कुनै पनि वडास्तरमा एक जना मात्र जनप्रतिनिधि चुनिएको भए पनि हामीले निर्वाचन आयोगमा छलफल र राय परामर्शका लागि आह्वान गरिसकेका छौँ । हामीले पत्र पठाइसकेका छौँ ।’’ प्रमुख आयुक्त भण्डारीले निर्वाचनमा सहभागी हुन चाहनेले कात्तिक मसान्त अगावै दल दर्ता गर्नुपर्ने जानकारी दिनुभएको छ । फागुन २१ गतेको निर्वाचनमा प्रतिस्पर्धा गर्न कात्तिक ३० गते अगाडि नै दल दर्ताको प्रमाणपत्र लिइसक्नुपर्ने छ । ‘‘नयाँ आउने दललाई हामीले २०८२ साल कात्तिक मसान्त अगावै निर्वाचन आयोगमा दर्ता गरेर प्रमाणपत्र लिइसक्नुपर्छ । फागुन २१ को चुनावमा प्रतिस्पर्धा गर्न कात्तिक ३० गते अगाडि नै दल दर्ताको प्रमाणपत्र लिइसक्नुपर्छ ।’’ आयोगमा १२२ वटा दल दर्ता भएका छन् । ‘‘अहिले आयोगमा दर्ता कायम भएका १२२ वटा दल रहेका छन् । यसका अतिरिक्त नयाँ दल दर्ता भइरहेका छन् । कात्तिक मसान्त अगाडि दर्ता भएको, प्रमाणपत्र लिएको, निर्वाचनमा आफ्नो घोषणापत्र र कार्यक्रममार्फत् सरिक हुन चाहने दलले चुनावी प्रतिस्पर्धामा सहभागी हुन पाउने छन् ।’’  प्रमुख आयुक्त भण्डारीले निर्वाचन प्रयोजनका लागि स्रोतको सुनिश्चिता हुन्छ भन्ने विश्वास सरकारले दिलाएको समेत जानकारी गराउनुभयो । उहाँले सुरक्षा निकायले चाहेमा निर्वाचनको सुरक्षा चुनौती नहुनेसमेत प्रष्ट पर्नुभएको छ ।  गोरखापत्र संस्थानका पदाधिकारीसँग छलफल निर्वाचन आयोगका प्रमुख आयुक्त र आयुक्तले निर्वाचनको तयारीका विषयमा गोरखापत्र संस्थानसँगसमेत छलफल गरेका छन् । गोरखापत्रसँगको छलफलमा प्रमुख आयुक्त भण्डारी, निर्वाचन आयुक्त डा. जानकीकुमारी तुलाधर, सगुन शम्शेर जबरा, आयोगका सचिव महादेव पन्थ, प्रवक्ता नारायणप्रसाद भट्टराई लगायतको उपस्थिति थियो । गोरखापत्रसँगको छलफलमा प्रमुख आयुक्त भण्डारीले निर्वाचनको वातावरण बनाउन आयोग सक्रिय रहेको जानकारी गराउनुभयो । उहाँले स्वच्छ र निष्पक्ष निर्वाचनका लागि आयोग सक्रिय रहेको प्रष्ट पार्नुभयो ।आयुक्त तुलाधरले अनलाइनबाट फारम भरेर जुनसुकै निर्वाचन कार्यालयमा गएर फोटो खिच्न र बायोमेट्रिक दिन सकिने भन्दै मतदाता नामावलीमा कात्तिक मसान्तसम्ममा नाम दर्ता गर्ने जस्ता विषयलाई अहिले प्रचार प्रसार गर्नुपर्नेमा जोड दिनुभयो । गोरखापत्र संस्थानको तर्फबाट महाप्रबन्धक लालबहादुर ऐरीले आयोगसँग निर्वाचन तयारी, प्रचारप्रसार र निर्वाचन सफल बनाउन गोरखापत्र संस्थानको तर्फबाट प्रतिबद्धता जनाउनुभयो । छलफलमा गोरखापत्र दैनिकका निमित्त प्रधान सम्पादक जुनारबाबु बस्नेत, दि राइजिङ नेपाल दैनिकका निमित्त प्रधान सम्पादक विष्णुप्रसाद गौतम, डिजिटल प्रमुख नारदमुनि गौतम, प्रशासन विभागका निमित्त निर्देशक रेखादेवी श्रेष्ठ, उत्पादन विभागका निमित्त निर्देशक ओमप्रकाश भुसाल, निमित्त निर्देशक ताराबहादुर बस्याल, अर्थ विभाग प्रमुख राजुकुमार महत, व्यापार विभाग प्रमुख गङ्गबहादुर पन्थीलगायतको उपस्थिति थियो ।",
      "link": "https://gorkhapatraonline.com/news/174626",
      "image": "https://gorkhapatraonline.com/storage/media/307842/conversions/election-news-gorkhapatraonline-original-thumb.jpg"
    },
    {
      "slug": "174616",
      "title": "बाढीमा डुबेर युवकको मृत्यु",
      "timestamp": 1759881600000,
      "source": "gp",
      "content": "महोत्तरीको सदरमुकाम जलेश्वरमा बाढीको पानीमा डुबेर एक बालकको मृत्यु भएको छ । जलेश्वर नगरपालिका-६, धबौली घर भएका नसरुद्धिन साफीका करिब १४ वर्षिया छोरा सलमान साफीको बाढीमा डुबेर मृत्यु भएको हो ।",
      "longContent": "नागेन्द्रकुमार कर्णमहोत्तरी, असोज २२ गते । महोत्तरीको सदरमुकाम जलेश्वरमा बाढीको पानीमा डुबेर एक बालकको मृत्यु भएको छ । जलेश्वर नगरपालिका-६, धबौली घर भएका नसरुद्धिन साफीका करिब १४ वर्षिया छोरा सलमान साफीको बाढीमा डुबेर मृत्यु भएको हो । बुधबार दिउँसो केही बच्चासहित खेल्दाखेल्दै बाढीमा नुहाउन पुगेका बेला उनलाई बाढीले बगाएर बेपत्ता बनाएको थियो । उनीसँगै रहेका बालबालिकाले होहल्ला गरेका थिए । त्यसपछि नेपाल प्रहरी, सशस्त्र प्रहरी, नेपाली सेनालगायतले करिब दुई घण्टासम्म टोली नै बनाएर खोजतलाश गरेका थिए ।बाढीले बगाएर बेपत्ता बनाएको बालक साफीलाई दुई घण्टापछि सुरक्षाकर्मीले फेला पारेर प्रहरीको गाडीमा राखेर प्रादेशिक अस्पताल जलेश्वर लगिएको थियो । जहाँ चिकित्सकहरूले उनलाई मृत घोषित गरेका थिए । शनिबार र आइतबार लगातार परेको पानीको कारण रातो नदीको तटबन्ध भत्किदाँ सदरमुकाम जलमग्न छन् । चार दिन बितिसक्दा समेत बाढीको पानी अहिले पनि जलेश्वरबाट निस्कन सकेको छैन । बुधबारसम्म जलेश्वरको जलेश्वरनाथ महादेव मन्दिरदेखि लिएर नगरपालिका कार्यालय नजिकैको बस स्टेन्डसम्म एक फिट पानी जमेको छ । जसको कारण सो बाटो भएर जलेश्वर आवत–जावत गर्ने यात्रुहरूले सास्ती भोग्नु परिरहेको छ ।",
      "link": "https://gorkhapatraonline.com/news/174616",
      "image": "https://gorkhapatraonline.com/storage/media/307818/conversions/mirtu-bhayeko-balak-original-thumb.jpg"
    },
    {
      "slug": "174615",
      "title": "कांग्रेस बैठक बस्दै, समसामयिक मुद्दामा छलफल हुने",
      "timestamp": 1759881600000,
      "source": "gp",
      "content": "नेपाली कांगेसको केन्द्रीय कार्य समितिको बैठक असोज २६ गते बस्ने र समसामयिक राजनीतिक विषयमा छलफल हुँदैछ ।",
      "longContent": "काठमाडौँ, असोज २२ गते । नेपाली कांगेसको केन्द्रीय कार्य समितिको बैठक असोज २६ गते बस्ने र समसामयिक राजनीतिक विषयमा छलफल हुँदैछ । पार्टी सभापति शेरबहादुर देउवाको अध्यक्षतामा सो बैठक बस्दैछ । यस बैठकमा जेन्जी आन्दोलनपछिको नयाँ राजनीतिक अवस्था र प्रतिनिधि सभा विघटन भई नयाँ निर्वाचनको मिति घोषणा भएपछि कांग्रेसको पहिलो कार्यसमितिको बैठक बस्न लागेको हो ।  कांग्रेस केन्द्रीय कार्यालयका मुख्य सचिव कृष्णप्रसाद पौडेलले कांग्रेस केन्द्रीय कार्यसमितिको बैठक असोज २६ गते दिउँसो १ बजे सानेपास्थित पार्टी केन्द्रीय कार्यालयमा बस्ने जानकारी दिनुभयो। उहाँले भन्नुभयो, “नेपाली कांग्रेसको केन्द्रीय कार्यसमितिको बैठक असोज २६ गते दिउँसो १ बजे केन्द्रीय कार्यालयमा बस्दैछ। समसामयिक राजनीतिक विषयमा सघन छलफल हुने छ ।”उहाँका अनुसार बैठकमा पार्टी सभापति शेरबहादुर देउवा उपस्थित हुनुहुने छ । भदौ २४ गते सभापति देउवाको निवासमा भएको आगजनीपछि उहाँ अहिलेसम्म सार्वजनिक कार्यक्रममा देखिनु भएको छैन।  बैठकको तयारीका लागि बिहीबार पदाधिकारी र पूर्व पदाधिकारीको बैठक बस्ने छ ।",
      "link": "https://gorkhapatraonline.com/news/174615",
      "image": "https://gorkhapatraonline.com/storage/media/307863/conversions/Sher-Bdr.-deuba-original-thumb.jpg"
    },
    {
      "slug": "174614",
      "title": "प्रदेश सरकारले बाढी र पहिरोमा भत्किएका घर निर्माण गरिदिने",
      "timestamp": 1759881600000,
      "source": "gp",
      "content": "कोशी प्रदेश सरकारले केही दिनअघि गएको बाढीपहिरोले भत्किएका र बगाएका सबै घर पुनर्निर्माण गरिदिने भएको छ।",
      "longContent": "खेमराज सापकोटा रानी(विराटनगर), असोज २२ गते । कोशी प्रदेश सरकारले केही दिनअघि गएको बाढीपहिरोले भत्किएका र बगाएका सबै घर पुनर्निर्माण गरिदिने भएको छ। प्रदेशका मुख्यमन्त्री हिक्मत कुमार कार्कीको अध्यक्षतामा विराटनगरमा बसेको प्रदेश विपद् व्यवस्थापन परिषद्को बैठकले ‘पुनर्निर्माण अभियान’ सुरु गर्ने निर्णय गरेको हो । बैठकले सबैभन्दा बढी क्षति भएका इलाम, झापा र मोरङका घर पुनःनिर्माण कार्य तत्काल सुरु गर्ने निर्णय गरेको हो । त्यसका लागि प्रदेश सरकारले घरहरूको विवरण सङ्कलन, नक्सा तयारी र निर्माण कार्य समानान्तर रूपमा अघि बढाउने तयारी गरेको छ ।सङ्कटग्रस्त घोषणा र पुनर्निर्माण समन्वय टोली गठनबैठकले इलामका सात पालिकालाई ‘सङ्कटग्रस्त क्षेत्र’ घोषणा गर्न सङ्घीय सरकारलाई सिफारिस गर्ने निर्णय गरेको छ । त्यहाँ पुनर्निर्माणको नेतृत्व गर्न आर्थिक मामिला तथा योजनामन्त्री रामबहादुर राना, भौतिक पूर्वाधार मन्त्री भूपेन्द्र राई र आन्तरिक मामिला तथा कानुनमन्त्री रेवती रमण भण्डारीलाई जिम्मा दिइएको छ ।सुनसरीमा वन, पर्यटन तथा वातावरणमन्त्री सदानन्द मण्डल र कानुनमन्त्री भण्डारीले समन्वय गर्ने छन् भने झापामा खानेपानी, सिचाइँ तथा ऊर्जा मन्त्री एकराज कार्कीलाई पुनर्निर्माणको प्रमुख संयोजक तोकिएको छ ।बजेट पुनःसंरचना र फिल्ड परिचालनको निर्देशनबैठकले चालु आर्थिक वर्षको बजेटभित्र रहेका केही योजना र खर्च कटौती गरी सो रकम पुनर्निर्माणमा प्रयोग गर्न सिफारिस गरेको छ । भौतिक पूर्वाधार मन्त्रालयलाई सबै बाटोहरू खुलाउने निर्देशन दिँदै मुख्यमन्त्री कार्कीले भन्नुभयो,“यो सरकार केवल राहत दिने होइन, पुनर्निर्माणमा जनताको साथमा उभिने सरकार हो ।”यसैगरी, प्रदेश सरकारले मङ्गलबार हेलिकाेप्टरमार्फत तत्काल आवश्यक खाद्यान्न र औषधी पठाएपछि बुधबार पुनः तीन ट्रकभन्दा बढी राहत सामग्री इलाम र झापाका बाढी–पहिरो प्रभावित गाउँमा पठाएको छ ।मन्त्रीदेखि स्थानीय सरकारसम्मका संयन्त्रहरू राहत वितरण र क्षति मूल्याङ्कनमा फिल्डमै खटिएका छन् । आन्तरिक मामिला तथा कानुनमन्त्री रेवतीरमण भण्डारीले भन्नुभयो, “हामीसँग भएका सबै राहत सामग्री तत्कालै प्रभावितसम्म पुर्‍याउँदै छौँ, कुनै परिवार राहतबिनै बस्नुपर्ने अवस्था रहँदैन ।”मुख्यमन्त्री कार्कीले भने सबै सरकारी संयन्त्र, स्थानीय तह, उद्योगी–व्यवसायी, बैँक–वित्तीय संस्था र नागरिक समाजलाई पुनर्निर्माणमा हातेमालो गर्न आह्वान गर्नुभएको छ । विपद् महाशाखा प्रमुख कमल थापाका अनुसार प्रदेश सरकारले “राहत, पुन:स्थापना र पुनर्निर्माण” यी तीन चरणलाई एउटै राष्ट्रिय जिम्मेवारीको रूपमा अगाडि बढाउने नीति लिएको छ ।",
      "link": "https://gorkhapatraonline.com/news/174614",
      "image": "https://gorkhapatraonline.com/storage/media/307815/conversions/Untitled-3-original-thumb.jpg"
    },
    {
      "slug": "174591",
      "title": "बजेट अभावमा अलपत्र निसीखोलामा आधारभूत अस्पताल",
      "timestamp": 1759881600000,
      "source": "gp",
      "content": "पश्चिम बागलुङको निसीखोला गाउँपालिकामा निर्माणाधिन आधारभूत अस्पताल आर्थिक अभावमा अलपत्र भएको छ । निसीखोला गाउँपालिका वडा ३ र ४ को सिमानामा अस्पताल भवन निर्माणाधीन छ ।",
      "longContent": "रामकृष्ण बोहराबागलुङ, असोज २२ गते । पश्चिम बागलुङको निसीखोला गाउँपालिकामा निर्माणाधिन आधारभूत अस्पताल आर्थिक अभावमा अलपत्र भएको छ । निसीखोला गाउँपालिका वडा ३ र ४ को सिमानामा अस्पताल भवन निर्माणाधीन छ । स्थानीयबाट जग्गा उपलब्ध भएपछि गाउँपालिकाले १० करोड ९९ लाख रुपियाँ लागतमा निर्माणाधिन भवन आर्थिक अभावमा पूरा नभएको हो । १० शय्याको अस्पताल बनाउन नसक्दा पालिकाका बिरामी पाल्पा र बुटवल जान बाध्य छन् । ‘‘झट्ट हेर्दा काम सकिएजस्तो भए पनि धेरै बाँकी छ’’ गाउँपालिकाका अध्यक्ष सूर्यबहादुर घर्तीले भन्नुभयो, ‘‘भवन त राम्रो बनेको छ, तर बजेट नहुँदा पूरा भएको छैन ।’’ भवन निर्माण कम्पनीलाई भुक्तानी गर्न बाँकी रहेको उहाँको भनाइ छ । हिमदुङ एसी आइएस संयुक्त निर्माण कम्पनीले भवन बनाउने ठेक्का लिएको हो । गाउँपालिकाले ९ रोपनी जग्गा उपलब्ध गराएपछि सङ्घीय सरकारले भवन निर्माणका लागि बजेट निकासा गरिदिएको थियो । तर ठेकेदारले अघिल्लो वर्ष गरेको कामको डेढ करोड बढी भुक्तानी पाउन बाँकी छ । जसका कारण यो वर्ष थप काम हुनै नपाएको प्रमुख प्रशासकीय अधिकृत जीवन पुनले बताउनुभयो । सङ्घीय सरकारमा पहल भएपनि बजेट नआएसम्म काम हुनेमा ढुक्क नभएको पुनको भनाइ छ ।अस्पताल भवन पूरा भए पनि उपकरण खरिद, नियमित अस्पताल सञ्चालन तथा दरबन्दीका लागि बजेट छैन । निसीखोलाको पनि आन्तरिक आय १ करोडभन्दा कम छ । पहिलो चरणमा अस्पताल सञ्चालन गर्नुपरेमा ३ करोड बढी खर्च निस्कने अनुमान छ । निसीखोलामा अहिले पनि होम डेलीभरी भेटिन्छ । भएका स्वास्थ्य संस्थामा बर्थिङ सेन्टर सञ्चालन छैन । सुरक्षित सुत्केरी बन्नुपरेमा कतिपय महिला पाल्पा पुगेर डेरा बस्ने गर्छन् ।गत वर्ष गाउँपालिकाले २० लाख खर्चेर अस्पतालको छेउमा रहेको खोलामा पक्की पर्खाल निर्माण गरेको छ । भौगोलिक रूपमा पालिकाको मध्यभागमा परेको र मध्यपहाडी लोकमार्गबाट नजिक भएकोले यो अस्पताल सम्पन्न भए पालिकाका २५ हजारबढीले सेवा लिने अध्यक्ष घर्ती बताउनुहुन्छ ।",
      "link": "https://gorkhapatraonline.com/news/174591",
      "image": "https://gorkhapatraonline.com/storage/media/307749/conversions/Untitled-6-original-thumb.jpg"
    },
    {
      "slug": "174582",
      "title": "दाङको राजपुर जोड्ने हुलाकी सडक निर्माण सुरु",
      "timestamp": 1759881600000,
      "source": "gp",
      "content": "हुलाकी राजमार्ग निर्देशनालयले बाँकेको राप्ती सोनारी गाउँपालिका–३, नारायणपुरबाट दाङको राजपुर गाउँपालिका जोड्ने सडक खण्डको निर्माण प्रक्रिया अगाडी बढाएको जनाएको छ ।",
      "longContent": "सिराज खाननेपालगन्ज, असोज २२ गते । हुलाकी राजमार्ग निर्देशनालयले बाँकेको राप्ती सोनारी गाउँपालिका–३, नारायणपुरबाट दाङको राजपुर गाउँपालिका जोड्ने सडक खण्डको निर्माण प्रक्रिया अगाडि बढाएको जनाएको छ । हुलाकी सडक निर्देशनालय, आयोजना कार्यालय नेपालगन्जका प्रमुख लीलाबहादुर भण्डारीले सो खण्डमा सडक निर्माण नगरिए हुलाकी राजमार्ग अधुरै रहने निस्कर्षसहित निर्माणको प्रक्रिया अगाडि बढाइएको बताउनुभयो ।  उहाँले यो खण्डमा निर्माण कार्य अगाडि बढाउन स्रोत सुनिश्चितताका लागि सम्बिन्धित निकायमा फाइल पेस गरी सकिएको जनाउँदै केही समयमै स्रोत सुनिश्चितता हुने र सो पश्चात ठेक्का व्यवस्थापनको काम अगाडि बढाइने बताउनुभयो।   आयोजनाका अनुसार नारायणपुर–राजपुर सडक खण्ड निर्माण गर्न निर्देशनालयले केही वर्षअघि नै गुरुयोजना (डिपीआर) तयार गरिसकेको थियो । गुरुयोजनाअनुसार यो खण्ड निर्माण गर्न करिब ६ अर्ब रुपियाँ बजेट लाग्ने अनुमान गरिएको छ ।आयोजना कार्यालय नेपालगन्जका प्रमुख भण्डारीले यो खण्डको करिब ३५ किलोमिटर सडक निर्माणको काम सम्पन्न गर्न करिब चार वर्ष समय लाग्ने जनाउँदै सो सडक खण्डमा करिब १५ वटा पुलनिर्माण गर्नुपर्ने देखिएको बताउनुभयो । उहाँले उक्त सडक खण्डको ३५ किमी क्षेत्रमध्ये आधा भन्दा बढी अर्थात् १८ किमी जङ्गल क्षेत्र रहेको पनि बताउनुभयो । प्रमुख भण्डारीले थप्नुभयो, ‘हाम्रो कार्य क्षेत्रमा हुलाकी सडकको काम लगभग सकिएको छ, तर बाँके र दाङ जिल्लालाई जोड्ने मुख्य सडकको काम रोकिएकोले अब अगाडि बढाइने छ ।’ छोटो दूरी र सहजताका कारण निर्माण सम्पन्न भइसकेको नेपालगन्जदेखि अगैयासम्मको स्थानमा सर्वसाधारणका सवारी साधनले हुलाकी सडक नै प्रयोग गर्ने गरेको आयोजनाले जनाएको छ । दाङको कालाकाटेबाट गढवा हुँदै राजपुर गाउँपालिका कार्यालयको मुख्य प्रशासनिक भवनसम्म सडक निर्माण सम्पन्न भइसकेको हुलाकी राजमार्ग निर्देशनालयले जनाएको छ । त्यस क्षेत्रका कतिपय स्थानमा निर्देशनालयले पुल समेत बनाइसकेको छ ।  बाँकेको नारायणपुरबाट दाङको राजपुरसम्मको करिब ३५ किमी खण्डको स्रोत सुनिश्चितता प्राप्त गर्ने अन्तिम अवस्थामा पुगेको हुलाकी सडक निर्देशनालय, आयोजना कार्यालय नेपालगन्जका प्रमुख भण्डारीले बताउनुभयो । सो सडक खण्डभित्र सडक निर्माण गर्दा रुखबिरुवामा ठुलो क्षति पुग्ने दाबी गर्दै वातावरणविदहरूले अदालतमा मुद्दा समेत दायर गरेको जनाइएको छ ।",
      "link": "https://gorkhapatraonline.com/news/174582",
      "image": "https://gorkhapatraonline.com/storage/media/307750/conversions/Untitled-2-original-thumb.jpg"
    },
    {
      "slug": "174544",
      "title": "बाजाको तालमा नाचिने ‘सरायँ’ जोगाउन चुनौती",
      "timestamp": 1759881600000,
      "source": "gp",
      "content": "गलाभरी जमराको पहेँलो माला भिरेर सरायँ नाच्दा–नाच्दै धुर्कोट गाउँपालिका –५ वस्तुका केरमान गन्दर्भ र रामबहादुर गन्दर्भका कपाल फुलेर सेतै भइसके । उमेरले ७० नेटो काटे पनि सरायँ नाचमा उहाँहरुको जोश युवाकोभन्दा कम छैन ।",
      "longContent": "टोपलाल अर्यालरेसुङ्गा (गुल्मी), असोज २२ गते । गलाभरी जमराको पहेँलो माला भिरेर सरायँ नाच्दा–नाच्दै धुर्कोट गाउँपालिका –५ वस्तुका केरमान गन्दर्भ र रामबहादुर गन्दर्भका कपाल फुलेर सेतै भइसके । उमेरले ७० नेटो काटे पनि सरायँ नाचमा उहाँहरुको जोश युवाकोभन्दा कम छैन । उहाँहरु दुई भाइको धुर्कोट कोतमा गर्विलो उपस्थिति हुनेगरेको छ । स्थानीयलाई गन्दर्भ दुई भाइबिना धुर्कोट कोतको सरायँ न्यास्रो लाग्छ । मुसिकोट नगरपालिका–४ वडागाउँ बारुकामा हुने सरायँको ७३ बर्षीय निर्खसिंह ठकुरी पुरानो मध्येको साक्षी हुनुहुन्छ । उहाँ बच्चाबाटै सरायँ खेल्नुहुन्थ्यो । पहिले–पहिले सरायँ खेल्ने र हेर्नेले चौर खचाखच हुन्थ्यो । द्वन्द्वकालअघि रातिमा सरायँ हुने भएकाले जुनको झुल्कोसँगै सरायँ हेर्ने र खेल्नेले बारुकाको खेल मैदान भरिभराउ हुन्थ्यो । सुरक्षाको कारण द्वन्द्वकालपछि दिउसोमा सरायँ गर्न थालिएको ठकुरीले बताउनुभयो । माालिका गाउँपालिका –६ का ६३ बर्षीय डिलबहादुर परियार १८ बर्षको उमेरबाट सरायँ खेल्नुहुन्थ्यो । सरायँमा डिलबहादुरले फुकेकोे नर्सिङ्गा र कर्नालले फुलबारी थर्किन्थ्यो । टहटह पूर्णिमाको जूनेली रातमा सरायँ खेल्ने र हेर्नेहरुले फुलबारीमा खुट्टा राख्ने ठाउँ हुन्थेन् । डिलबहादुरको जोश उस्तै छ । उहाँका अनुसार सरायँ खेल्दा प्रत्येक दुई मिनेटमा नर्सिङ्गा र कर्नाल फुक्नुपर्छ । कम्तीमा आधा घण्टामा पालो दिने मान्छे हुनुपर्छ । उहाँले भन्नुभयो, ‘आँखै अगाडि इस्मा, छाप, घमिर र अर्जैका सरायँ खस्किदै गए । अहिले चौरमा सरायँ खेल्दा चौरमा फेरो समेत पुग्दैन ।”कुम–कुम जोडेर, बसेर र उठेर दमाह ठोक्न ७० बर्षीय मीनबहादुर परियारलाई बुढेशकालमा सजिलो छैन । उमङ्गले गरुङ्गो दमाह पनि हलुङ्गो हुने मीनबहादुर बताउनुहुन्छ । सनाई गीतमा दमाहको ताल नमिले सरायँ खल्लो हुन्छ । हतियार र बाजाको तालमा ‘आयो दसैं गयो, देवी भेट भयो’ । ‘बाँचे आइसल भेट राखे माया पेट’ भन्ने गीतमा खेलिने सरायँ नाच आफैमा मनमोहक छ । अचेल सरायँ नाचमा पाको पुस्ता दुर्लभ बनेका छन् । युवा पुस्तामा टिकेर खेल्ने र मर्म बुझेका निकै कम छन् । त्यो मात्रै नभएर बाजा बजाउनेहरुको पुस्तामा पनि उरन्ठ्यौलोपन भित्रिएको छ । मीनबहादुरले भन्नुभयो, “बाजा बिगारे बा–हजुरबाले कारबाही गर्थे । अहिले देखावटी र नक्कली धेरै भए सम्झाए पनि मान्दैनन् ।”अर्जे पश्चिम गुल्मीको सबैभन्दा व्यवस्थित सरायँ हुने ठाउँ हो । पहिले दसैंको पूर्णिमाको दिन रातमा हुने सरायँ हुने भए पनि पछि पूर्णिमामा हुँदैआएको छ । ऐतिहासिक सरायँ जोगाउन स्थानीयले सबै प्रयास कायम राखेको मालिका गाउँपालिका –६ का पूर्व वडाध्यक्ष शोभाखर गिरीले बताउनुभयो । दसैंको भोलिपल्टबाट इस्मा मैदानमा सरायँ हुन्छ । इस्माली र छपाली एकै ठाउँ भेटेपछि मैदानको बिचभागको मौलो छोप्न आइपुग्छन् । यो परम्परालाई पहिले बहादुरी र बिजयउत्सवको रुपमा विकास गरियो । त्यो बेला इस्माली र छपालीमध्ये कसले पहिले मौलो छुने भन्ने दौड हुन्थ्यो । त्यो मानसिकताका कारण झगडा बढेपछि अहिले आत्मीय सम्मानको रुपमा भेट हुने र सरायँ खेल्ने गरिएको छ । दसैंमा घर आएकाहरु इस्मा मैदान पुगेर सरायँ नहेरी गन्तव्यमा फर्किदैन्थे । इस्मामा सरायँकै बिचमा नाँच्ने र बजाउनेहरुलाई इस्मा ओलक खुवाइन्छ । मनकामना पूजा समितिका अध्यक्ष खगराज बस्नेतका अनुसार ओलक निकै पुरानो प्रचलन हो । दही, केरा र अम्बालाई ओलक भनिन्छ । बस्नेतका अनुसार केही बर्षसम्म इस्मा दोहली, रजस्थल, दर्लामचौर र छापका स्थानीयले ल्याएको दहीले मैदानमा इन्द्रबीर बस्नेतको घर भरिन्थ्यो । कोतको नाममा दही, केरा र अम्बा ल्याउँदा धार्मिक आनन्दता प्राप्त हुन्थ्यो । अहिले गाउँ र मान्छेका मन रुखो बनेका छन् । सहयोग र आस्था मर्दै गएकाले छापले मात्रै ओलक ल्याउने र आफूहरुले दही किनेर सरायँ खेल्नेहरुलाई खुवाउँदै आएको मनकामना पूजा समितिका अध्यक्ष बस्नेतले बताउनुभयो ।",
      "link": "https://gorkhapatraonline.com/news/174544",
      "image": "https://gorkhapatraonline.com/storage/media/307671/conversions/Saraye-original-thumb.jpg"
    },
    {
      "slug": "174532",
      "title": "मधेश प्रदेशमा नयाँ सरकार गठन प्रयास",
      "timestamp": 1759881600000,
      "source": "gp",
      "content": "मधेश प्रदेशमा नयाँ सरकार निर्माणका लागि दलहरूबिच संवाद सुरु भएको छ । नेपाली कांग्रेसका सभापति शेरबहादुर देउवा र लोकतान्त्रिक समाजवादी पार्टी (लोसपा) नेपालका अध्यक्ष महन्थ ठाकुरबिच नयाँ सरकार निर्माणका लागि सहकार्यका सन्दर्भमा छलफल भएको हो ।",
      "longContent": "गोरखापत्र समाचारदाता काठमाडौँ, असोज २२ गते ।  मधेश प्रदेशमा नयाँ सरकार निर्माणका लागि दलहरूबिच संवाद सुरु भएको छ । नेपाली कांग्रेसका सभापति शेरबहादुर देउवा र लोकतान्त्रिक समाजवादी पार्टी (लोसपा) नेपालका अध्यक्ष महन्थ ठाकुरबिच नयाँ सरकार निर्माणका लागि सहकार्यका सन्दर्भमा छलफल भएको हो । अध्यक्ष ठाकुरले  भन्नुभयो, “सङ्घीय सरकारमा सहकार्य गर्दा मधेश प्रदेशमा लोसपा नेपाललाई मुख्यमन्त्री दिने समझदारी अनुसार छलफल थालिएको हो तर कांग्रेसले आफ्नो नेतृत्वमा सरकार बनाउन सहयोग मागेको छ । छलफल चलिरहेको छ ।” मधेश प्रदेशमा नेपाली कांग्रेसले मुख्यमन्त्री सतीषकुमार सिंहको सरकारलाई दिएको समर्थन फिर्ता लिएपछि सरकार अल्पमतमा परेको छ । प्रदेश सभामा कायम रहेको १०७ सदस्य सङ्ख्यामध्ये बहुमतका लागि ५४ सदस्यको समर्थन आवश्यक पर्छ । दलहरू आफ्नो   पक्षमा बहुमत  पु¥याएर नयाँ  सरकार बनाउने प्रयासमा छन् ।",
      "link": "https://gorkhapatraonline.com/news/174532",
      "image": "https://gorkhapatraonline.com/storage/media/307658/conversions/121-original-thumb.jpg"
    },
    {
      "slug": "174531",
      "title": "पूर्वप्रम ओली र पूर्वगृहमन्त्री लेखकविरुद्धको उजुरी जाँचबुझ आयोगमा पठाइयो",
      "timestamp": 1759881600000,
      "source": "gp",
      "content": "नवयुवा (जेनजी) ले गत भदौ २३–२४ गते गरेको आन्दोलनका क्रममा  मृतकका परिवारले तत्कालीन प्रधानमन्त्री केपी शर्मा ओली र गृहमन्त्री रमेश लेखकविरुद्धको जाहेरी प्रहरीले जाँचबुझ आयोगमा पठाएको छ  ।",
      "longContent": "गोरखापत्र समाचारदाता काठमाडौँ, असोज २२ गते । नवयुवा (जेनजी) ले गत भदौ २३–२४ गते गरेको आन्दोलनका क्रममा  मृतकका परिवारले तत्कालीन प्रधानमन्त्री केपी शर्मा ओली र गृहमन्त्री रमेश लेखकविरुद्धको जाहेरी प्रहरीले जाँचबुझ आयोगमा पठाएको छ  ।आन्दोलनको पहिलो दिन भदौ २३ गते जेनजी समूहका १९ जनाको मृत्यु भएको थियो । भोलिपल्ट भएको ध्वंसका क्रममा समेत गरी तीन जना प्रहरीसहित ७४ जनाको ज्यान गएको छ । आन्दोलनका क्रममा प्रमुख प्रशासनिक निकाय सिंहदरबार, सर्वोच्च अदालत, राष्ट्रपति कार्यालयलगायत सयौँ सरकारी तथा निजी संरचनामा आजगनी, तोडफोड र लुटपाटबाट भएको क्षतिको पूर्ण विवरण अझै तयार हुन सकेको छैन । मुलुक नै स्तब्ध हुने गरी भएको मानवीय तथा भौतिक क्षतिको छानबिन गरी दोषीलाई कानुनी दायरामा ल्याउने उद्देश्यले सरकारले पूर्वन्यायाधीश गौरीबहादुर कार्की नेतृत्वमा तीन सदस्यीय न्यायिक जाँचबुझ आयोग गठन गरेको छ ।आयोगले आन्दोलनका क्रममा सरकारी दमनसँगै अराजक र आपराधिक समूहले सुरक्षार्थ तैनाथ हतियारविहीन प्रहरीमाथि गरेको क्रूर हत्या, आगजनी, तोडफोड र लुटपाटबारे छानबिन सुरु गरिसकेको छ । यसै क्रममा आन्दोलनमा ज्यान गुमाएकाका परिवार र आफन्त मङ्गलबार तत्कालीन प्रधानमन्त्री र गृहमन्त्री सो घटनामा दोषी रहेको दाबी गर्दै जिल्ला प्रहरीपरिसर काठमाडौँमा जाहेरी दर्ता गर्न पुगेका थिए । जिल्ला प्रहरीपरिसर काठमाडौँका प्रहरी उपरीक्षक पवनकुमार भट्टराईले मृतकका परिवारका तर्फबाट जाहेरी आएको र सरकारले पनि उक्त घटनाबारे जाँचबुझ गर्न आयोग नै गठन गरिसकेकाले उक्त जाहेरी आयोगमै पठाइएको बताउनुभयो ।प्रहरी उपरीक्षक भट्टराईले भन्नुभयो, “उजुरी जाँचबुझ आयोग सम्बन्धित नै रहेको पाइएकाले उतै पठाएका हौँ ।” जेनजी समूहका केही अगुवाले केपी ओली र रमेश लेखकलाई पक्राउ गर्नुपर्ने भन्दै सामाजिक सञ्जालबाट अभियान नै सञ्चालन गरी प्रहरीमाथिसमेत दबाब बढाएपछि प्रहरी प्रमुख चन्द्रकुवेर खापुङले सोमबार गृहमन्त्री ओमप्रकाश अर्याललाई भेटी सुरक्षा संवेदनशीलताबारे ‘ब्रिफिङ’ गर्नुभएको थियो । जाहेरीसहित प्रहरीपरिसर पुगेका केही जेनजी युवालाई प्रहरीले अधिकारप्राप्त आयोगले काम गरिरहेको अवस्थामा प्रहरीले जाहेरी दर्ताका लागि सरकारकै निर्णय आवश्यक पर्ने जिकिरसहित फर्काएको थियो ।त्यसलगत्तै प्रहरी प्रमुख खापुङसहितका उच्च प्रहरी अधिकारीले पुनः प्रदर्शन हुने अवस्था भए घुसपैठ भई थप अप्रिय घटना हुन सक्ने भन्दै गृहमन्त्रीको ध्यानाकर्षण गराएका थिए । जेनजी आन्दोलनका क्रममा प्रहरीका हतियार र पोसाक लुटिएको र ती हतियार राज्यविरुद्ध नै प्रयोग भए अवस्था नियन्त्रणबाहिर जान सक्नेतर्फ उनीहरूले सचेत गराएका थिए । लुटिएका हतियार सुरक्षाका लागि चुनौती बनेको, प्रहरी अधिकारीमाथि भएको आक्रमण र लुटपाटमा संलग्नलाई कारबाही नगर्न गृह मन्त्रालयले यसअघि जारी गरेको सूचनाले प्रहरीलाई थप अन्योलमा पारेको छ  ।बालेन र सुदन गुरुङविरुद्ध पनि उजुरीयसैबिच नेपाल कम्युनिस्ट पार्टी (एमाले) निकट विद्यार्थी सङ्गठन अनेरास्ववियुले पनि काठमाडौँ महानगरपालिकाका प्रमुख बालेन शाह र ‘हामी नेपाल’ का संस्थापक सुदन गुरुङविरुद्ध प्रहरीपरिसर काठमाडौँमा जाहेरी दिएको छ । अनेरास्ववियुका पूर्वअध्यक्ष समिक बडालको नेतृत्वमा पुगेका विद्यार्थी नेताहरूले महानगर प्रमुख बालेन र सुदनविरुद्ध आन्दोलन हिंसात्मक बनाउन उक्साएको, राष्ट्रिय सम्पदा र अन्य भौतिक संरचना तोडफोड र आगजनी गरी ध्वस्त बनाउन उक्साएको र मातृभूमिप्रति विदेशी जासुसी गरेको ठहरसहित किटानी जाहेरी दिएका छन् ।जाहेरीबारे जानकारी दिँदै बडालले भन्नुभयो, “आन्दोलनका क्रममा राज्यमाथि प्रश्न उठ्दा आन्दोलनलाई उत्तेजित बनाउने, आगजनी, तोडफोड र सुरक्षाकर्मी हत्यामा संलग्न व्यक्तिहरू कुनै पनि हालतमा उम्किने अवस्था हुनुहुँदैन भन्ने हामीले प्रमाणसहितको जाहेरीमा उल्लेख गरेका छौँ ।” बडालले प्रहरीले जाहेरी जाँचबुझ आयोगको क्षेत्राधिकारभित्र पर्ने तर्क गरेको र सरकारी वकिलसँग परामर्श गरी २४ घण्टाभित्र जवाफ दिने प्रतिबद्धता व्यक्त गरेको पनि बताउनुभयो ।परिसरका प्रहरी उपरीक्षक पवनकुमार भट्टराईले जाहेरी थप स्पष्ट हुनुपर्ने देखिएकाले दर्ता हुन बाँकी रहेको बताउनुभयो । परिसर स्रोतका अनुसार सो निवेदनको फोटोकपी लिएर २४ घण्टापछि जवाफ दिइने भएको छ ।",
      "link": "https://gorkhapatraonline.com/news/174531",
      "image": "https://gorkhapatraonline.com/storage/media/307657/conversions/oli-lekhak-07102025025323-original-thumb.jpg"
    },
    {
      "slug": "174529",
      "title": "टिकट लिएर मात्र यात्रा गर्न अनुरोध",
      "timestamp": 1759881600000,
      "source": "gp",
      "content": "सार्वजनिक सवारीसाधनमा अनिवार्य टिकट लिएर मात्रै यात्रा गर्न यातायात व्यवसायी महासङ्घले अनुरोध गरेको छ ।",
      "longContent": "गोरखापत्र समाचारदाता काठमाडौँ, असोज २२ गते । सार्वजनिक सवारीसाधनमा अनिवार्य टिकट लिएर मात्रै यात्रा गर्न यातायात व्यवसायी महासङ्घले अनुरोध गरेको छ । टिकटबिना र मनलाग्दी भाडा लिएको गुनासो बढेको भन्दै महासङ्घले मातहतका निकाय र व्यवसायीलाई टिकट लिएकालाई मात्र यात्रा गराउन निर्देशन दिएको हो । यात्रुले टिकट काट्दा भाडादरमा एक रूपता हुनुका साथै सुरक्षा र विपत्जोखिम न्यूनीकरणमासमेत सहयोग पुग्ने नेपाल यातायात व्यवसायी राष्ट्रिय महासङ्घले जनाएको छ । जेनजी आन्दोलनका सिलसिलामा प्रहरीबाट लुटिएका हातहतियार र आपराधिक प्रवृत्तिका फरार कैदीबन्दीका कारण सुरक्षामा चुनौती देखिएको र सवारीमै चोरी, लुटपाट हुन सक्ने अवस्था भएकाले पनि टिकट काटेरै यात्रा गर्न अनुरोध गरिएको महासङ्घका वरिष्ठ उपाध्यक्ष सरोज सिटौलाले बताउनुभयो । महासङ्घले व्यवसायी र यात्रु दुवै पक्षलाई टिकट काटेर मात्र यात्रा गर्न गराउन आग्रह गरेको जानकारी दिँदै सिटौलाले भन्नुभयो, “टिकट अनिवार्य लिन अनुरोध गरिएको छ । चाडबाड, आन्दोलन र बाढीपहिरोका कारण सडक यातायात चुनौतीपूर्ण छ । यस्तो अवस्थामा बढी भाडा लिने र यात्रुलाई दुःख दिने काम भएको खण्डमा महासङ्घ आफैँले कारबाही गर्छ ।” यात्रु ठगिए वा समस्यामा परे तत्काल प्रहरीलाई पनि सम्पर्क गर्न महासङ्घले आग्रह गरेको छ ।      दसैँ मनाएर काठमाडौँ फर्किने क्रम सुरु भएको छ । सार्वजनिक बिदा र तीन दिनसम्मको बर्सातले रोकिएका सर्वसाधारण राजमार्ग खुलेपछि काठमाडौँ आउनेको सङ्ख्या क्रमशः वृद्धि भइरहेको प्रहरीले जनाएको छ । ट्राफिक प्रहरी पोस्ट नागढुङ्गाका अनुसार सामान्य दिनमा नागढुङ्गाबाट करिब आठ हजार यात्रु भित्रिन्छन् । सोमबारबाट यात्रु सङ्ख्या बढेर दैनिक १२ हजारमा पुगेको नागढुङ्गास्थित ट्राफिक प्रहरी पोस्टले जनाएको छ । दसैँअघि करिब सात लाख यात्रु काठमाडौँ उपत्यकाबाट बाहिरिएका थिए । काठमाडौँ भित्रिने यात्रुसँगै सवारी चाप पनि बढेकाले राजमार्गमा ट्राफिक व्यवस्थापनका लागि पनि महासङ्घले अनुरोध गरेको छ ।",
      "link": "https://gorkhapatraonline.com/news/174529",
      "image": "https://gorkhapatraonline.com/storage/media/307655/conversions/busparkpkr-original-thumb.jpg"
    },
    {
      "slug": "174528",
      "title": "निर्देशित न्यायालय अमान्य : नेपाल बार",
      "timestamp": 1759881600000,
      "source": "gp",
      "content": "कानुन व्यवसायीको छाता सङ्गठन नेपाल बार एसोसिएसन (नेबाए) ले वैधानिक संयन्त्र बाहिरबाट न्यायपालिकालाई भय र त्रासमा राखी निर्देशित न्यायालय सञ्चालन गर्न खोजिएको भन्दै आपत्ति जनाएको छ ।",
      "longContent": "गोरखापत्र समाचारदाताकाठमाडौँ, असोज २२ गते । कानुन व्यवसायीको छाता सङ्गठन नेपाल बार एसोसिएसन (नेबाए) ले वैधानिक संयन्त्र बाहिरबाट न्यायपालिकालाई भय र त्रासमा राखी निर्देशित न्यायालय सञ्चालन गर्न खोजिएको भन्दै आपत्ति जनाएको छ । जेनजी आन्दोलनका अगुवाले प्रधान न्यायाधीश प्रकाशमानसिंह राउतलाई हटाउन माग राखेपछि बारले वक्तव्यमार्फत आपत्ति जनाएको हो । बार महासचिव केदार कोइरालाले विज्ञप्तिमार्फत निर्देशित न्यायालय सञ्चालनको कुचेष्टा भएको भन्दै आपत्ति जनाउनुभएको हो । बारको विज्ञप्तिमा भनिएको छ, “न्यायपालिकाको सुधार न्यायपालिकाकै प्रतिवेदनले देखाएको छ । नेपाल बार एसोसिएसनको १६ औँ अखिल नेपाल कानुन व्यवसायी राष्ट्रिय सम्मेलनले न्यायपालिकाको पुनर्संरचनाको विषयमा आफ्नो धारणा स्पष्ट राखेको छ । न्यायपालिकाको सुधार वैधानिक संयन्त्रमार्फत व्यापक परामर्शमा हुनु पर्छ । हाल सञ्चारमाध्यममार्फत स्वतन्त्र न्यायपालिकालाई भय र त्रासमा राखी निर्देशित न्यायालय सञ्चालन गर्ने कुचेष्टाप्रति नेबाए घोर भत्र्सना गर्दछ ।” न्यायालयको पुनर्संरचना हुनुपर्नेमा बारको राष्ट्रिय सम्मेलनकै साझा निष्कर्ष रहेको र वैधानिक विधिबाट त्यसको हल गरिनुपर्ने वक्तव्यमा उल्लेख छ । कठिन अवस्थामा पनि कानुनी शासनको आधारभूत मानकलाई बेवास्ता गर्न नमिल्ने बारको धारणा छ । स्वच्छ सुनुवाइसहितको मानव अधिकारको आधारभूत मापदण्ड पालना गर्नु राज्यको प्रथम दायित्व भएको स्मरण बारले वक्तव्यमार्फत गराएको छ । सुरक्षा निकायको मनोबल खस्किने गरी भएको गतिविधिमा पनि बारले आपत्ति जनाएको छ । सबै पक्षसँग व्यापक परामर्श र संवाद गर्न बारले सरकारलाई आग्रहसमेत गरेको छ । बारले सर्वोच्च अदालतलगायत सम्पूर्ण अदालतका कामकारबाही अविलम्ब नियमित रूपमा सुरु गर्न पनि माग गरेको छ । बारले जेनजी आन्दोलनमा भएको जनधनको क्षतिबारे छानबिनका लागि गठित आयोगको नेतृत्वबारे पनि प्रश्न उठाएको छ । आयोग अध्यक्षको पूर्वधारणाले कामको निष्पक्षता र प्रतिवेदनको विश्वसनीयता गुमाउने बारले शङ्का गरेको छ ।",
      "link": "https://gorkhapatraonline.com/news/174528",
      "image": "https://gorkhapatraonline.com/storage/media/307653/conversions/nepal-bar-original-thumb.jpg"
    },
    {
      "slug": "174527",
      "title": "बाढीपीडितलाई आवास अनुदान",
      "timestamp": 1759881600000,
      "source": "gp",
      "content": "सरकारले असोज १७ देखि १९ गतेसम्म परेको अविरल वर्षाका कारण आएको बाढीपहिरोबाट घरबास गुमाएकालाई तत्काल अस्थायी आवास निर्माणका लागि अनुदान दिने निर्णय गरेको छ । त्यसै गरी मृतक र बेपत्ताका परिवारलाई राहत उपलब्ध गराउनुका साथै बेपत्ता भएकाको खोज तथा उद्धारलाई निरन्तरता दिने निर्णय पनि भएको छ ।",
      "longContent": "काठमाडौँ, असोज २२ गते । सरकारले असोज १७ देखि १९ गतेसम्म परेको अविरल वर्षाका कारण आएको बाढीपहिरोबाट घरबास गुमाएकालाई तत्काल अस्थायी आवास निर्माणका लागि अनुदान दिने निर्णय गरेको छ । त्यसै गरी मृतक र बेपत्ताका परिवारलाई राहत उपलब्ध गराउनुका साथै बेपत्ता भएकाको खोज तथा उद्धारलाई निरन्तरता दिने निर्णय पनि भएको छ ।प्रधानमन्त्री सुशीला कार्कीको अध्यक्षतामा सिंहदरबारस्थित प्रधानमन्त्री तथा मन्त्रीपरिषद् कार्यालयमा मङ्गलबार बसेको विपत् जोखिम न्यूनीकरण तथा व्यवस्थापन राष्ट्रिय परिषद्को १९ औँ बैठकले त्यस्तो निर्णय गरेको हो ।मन्त्रीहरू रामेश्वरप्रसाद खनाल, कुलमान घिसिङ, ओमप्रकाश अर्याल, अनिलकुमार सिन्हा, महावीर पुन, मदनप्रसाद परियार र जगदीश खरेल, बागमती प्रदेशका मुख्यमन्त्री इन्द्रबहादुर बानियाँ, मधेश प्रदेशका मुख्यमन्त्री सतीशकुमार सिंह, राष्ट्रिय परिषद्का विज्ञ सदस्य गङ्गालाल तुलाधर, मुख्यसचिव एकनारायण अर्याल एवं सचिवहरू, सुरक्षा निकायका प्रमुख सहभागी सो बैठकपछि आयोजित पत्रकार सम्मेलनमा राष्ट्रिय विपत् जोखिम न्यूनीकरण तथा व्यवस्थापन प्राधिकरणका कार्यकारी प्रमुख ई. दिनेशप्रसाद भट्टले निर्णयबारे जानकारी दिनुभयो । कार्यकारी प्रमुख भट्टले यसअघिको मापदण्ड अनुसारै मृतक र बेपत्ताका परिवारलाई तत्काल राहत उपलब्ध गराउने निर्णय गरिएको र यसका लागि गृह मन्त्रालयमार्फत सम्बन्धित निकायलाई निर्देशन दिइएको जानकारी दिनुभयो । मृतकका परिवारलाई राहतस्वरूप दुई लाख रुपियाँ राहत उपलब्ध गराइने छ । उहाँका अनुसार अविरल वर्षाका कारण बाढीपहिरोमा परेर ५२ जनाको मत्यु र पाँच जना बेपत्ता भएका छन् । त्यसै गरी घाइते ४७ जनाको सरकारले निःशुल्क उपचार गरिरहेकोे छ ।कार्यकारी प्रमुख भट्टले बाढीपहिरोबाट घरबास गुमाएकालाई अस्थायी आवास निर्माणका लागि राहतस्वरूप जम्मा ५० हजार रुपियाँ उपलब्ध गराउने निर्णय भएको बताउँदै भन्नुभयो, “सुरुमा २५ हजार रुपियाँ र आवासको प्रारम्भिक संरचना निर्माणपछि बाँकी २५ हजार रुपियाँ उपलब्ध गराउने निर्णय भएको छ । यो रकम घरबास गुमाएकालाई तत्कालै उपलब्ध गराइने छ ।” त्यसै गरी बाढीपहिरोबाट घरबास गुमाएकाको स्थायी आवास निर्माणका लागि हिमाल, पहाड र तराईमा क्रमशः पाँच लाख, चार लाख र तीन लाख रुपियाँ उपलब्ध गराइने निर्णय भएको उहाँले जानकारी दिनुभयो । बैठकले विपत्मा घरबास गुमाएका परिवारका लागि अस्थायी आवास निर्माण गर्न स्थानीय तहको समन्वयमा यथाशीघ्र लाभग्राही पहिचान गरी पठाउन जिल्ला विपत् व्यवस्थापन समितिलाई निर्देशन दिएको छ । साथै लाभग्राही पहिचान भई आएपश्चात् अस्थायी आवास निर्माण अनुदानसम्बन्धी मापदण्ड, २०८१ बमोजिमको अनुदान रकमको पहिलो किस्ता तत्काल उपलब्ध गराउन राष्ट्रिय विपत् जोखिम न्यूनीकरण तथा व्यवस्थापन प्राधिकरणलाई पनि निर्देशन दिइएको छ । बैठकले सडक तथा अत्यावश्यक सेवा सुरु गर्न तीन वटै तहका सरकारबिच समन्वय गर्ने निर्णय गरेको जानकारी दिँदै कार्यकारी प्रमुख भट्टले सडकहरू सङ्घीय, प्रदेश र स्थानीय सरकारको भएको हुनाले तत्तत् निकायले आफ्नो सडक सेवा, खानेपानी, विद्युत्, सञ्चारलगायतका अत्यावश्यक सेवा तत्काल सञ्चालन गर्ने निर्णय भएको जानकारी दिनुभयो । उहाँले भन्नुभयो, “सडक, खानेपानी, विद्युत्, सञ्चारलगायतका अत्यावश्यक सेवा तत्काल सञ्चालन गर्न प्रदेश र स्थानीय सरकारलाई कुनै सहयोग आवश्यक भएको अवस्थामा केन्द्र सरकारले मद्दत गर्ने परिषद् बैठकले निर्णय गरेको हो ।’’बैठकमा कार्यकारी प्रमुख भट्टले देशका विभिन्न स्थानमा परेको अविरल वर्षाका कारण निम्तिएका घटनाबाट भएको क्षति र अहिलेसम्मको खोज तथा उद्धारको स्थितिबारे जानकारी गराउनुभएको थियो । बैठकले घाइतेको शीघ्र स्वास्थ्यलाभको कामना र बेपत्ता व्यक्तिको खोज तथा उद्धारलाई निरन्तरता दिन गृह मन्त्रालय र सबै सुरक्षा निकायलाई निर्देशन दिने निर्णय गरेको छ । त्यसै गरी तिनै तहका सरकारले प्रदान गर्ने राहतलाई समन्वय गरी दोहोरो नपर्ने गरी स्थानीय तहमार्फत प्रदान गर्ने र उक्त घटनाका मृतक र बेपत्ताका परिवारलाई प्रचलित कानुनबमोजिम तत्काल राहत उपलब्ध गराउने व्यवस्था गृह मन्त्रालयले मिलाउने र घाइतेको निःशुल्क उपचार गर्ने व्यवस्था स्वास्थ्य तथा जनसङ्ख्या मन्त्रालयले प्रदेश सरकार र स्थानीय तहसँग समन्वय गरी मिलाउने भएको छ । विपत्पश्चात् फैलिन सक्ने महामारी आकलन गरी महामारीजन्य रोग फैलन नदिन खानेपानी मन्त्रालयले स्वच्छ खानेपानी व्यवस्था र स्वास्थ्य तथा जनसङ्ख्या मन्त्रालयले प्रदेश सरकार र स्थानीय तहसँग समन्वय गरी सम्भाव्य जोखिमयुक्त स्थानमा जनचेतना, स्वास्थ्य शिविर, मनोसामाजिक परामर्शलगायतका कार्यक्रम सञ्चालन गर्ने छ भन्ने निर्णयसमेत परिषद् बैठकले गरेको हो ।बैठकपछि सञ्चारकर्मीसँग कुरा गर्दै परिषद्का विज्ञ सदस्य गङ्गालाल तुलाधरले नेपाली सेना, नेपाल प्रहरी र सशस्त्र प्रहरी बललाई विपत्सँग जुध्न समयानुकूल तालिम र उपकरणले सुसज्जित बनाउनुपर्ने सुझाव दिएको जानकारी गराउनुभयो ।",
      "link": "https://gorkhapatraonline.com/news/174527",
      "image": "https://gorkhapatraonline.com/storage/media/307652/conversions/Sushila-original-thumb.jpg"
    },
    {
      "slug": "174526",
      "title": "रिट सुनुवाइबारे परामर्शमा सर्वोच्च",
      "timestamp": 1759881600000,
      "source": "gp",
      "content": "सर्वोच्च अदालतले रिट निवेदनको नियमित सुनुवाइ प्रक्रिया प्रारम्भ गर्न परामर्श थालेको छ । इजलास र मिसिल व्यवस्थापन नभएसम्म नियमित सुनुवाइमा फर्कन नसकेको अवस्थामा रिट निवेदन सुनुवाइको परामर्श अदालतले गरेको हो ।",
      "longContent": "काठमाडौँ, असोज २२ गते । सर्वोच्च अदालतले रिट निवेदनको नियमित सुनुवाइ प्रक्रिया प्रारम्भ गर्न परामर्श थालेको छ । इजलास र मिसिल व्यवस्थापन नभएसम्म नियमित सुनुवाइमा फर्कन नसकेको अवस्थामा रिट निवेदन सुनुवाइको परामर्श अदालतले गरेको हो । जेनजी आन्दोलनका क्रममा भवन तथा मिसिल जलेपछि अदालतमा करिब एक महिनादेखि नियमित सुनुवाइ हुन सकेको छैन । प्राङ्गणमा पाल हालेर इजलास स्थापना गरेर बन्दीप्रत्यक्षीकरणका निवेदनको सुनुवाइ मात्र अदालतले गरिरहेको छ । भदौ २९ गतेबाट प्राङ्गणमा इजलास खडा गरेर बन्दीका मुद्दा दर्ता र सुनुवाइ अदालतले सुरु गरेको थियो । सर्वोच्चका न्यायाधीशहरूको मङ्गलबारको पूर्ण बैठक (फुलकोर्ट) ले रिट सुनुवाइबारे सरोकारवालासँग परामर्श गर्ने निर्णय गरेको हो । मुद्दाको नियमित सुनुवाइ भने छठपछि मात्र गर्ने सर्वोच्चको तयारी छ । इजलास व्यवस्थापनका लागि समय लाग्ने भएकाले नियमित सुनुवाइ तत्काल सुरु नहुने अदालत स्रोतले बतायो । रिट दर्ता र सुनुवाइबारे फुलकोर्टले बिहीबार सरोकारवालासँग परामर्श गर्ने छ । महान्यायाधिवक्ता सविता भण्डारी तथा चार जना नायब महान्यायाधिवक्तालाई अदालतले छलफलका लागि बोलाएको छ । यस्तै नेपाल बार एसोसिएसन र सर्वोच्च अदालत बार एसोसिएसनलाई पनि परामर्शमा बोलाउने फुलकोर्टले निर्णय गरेको छ । उपत्यकाका अन्य बार इकाइका अध्यक्ष र सचिवलाई पनि छलफलमा आमन्त्रण गरिने सर्वोच्च स्रोतले बतायो । रिट निवेदनको सुनुवाइ र त्यसको व्यवस्थापन कसरी गर्ने भन्नेमा अदालत निचोडमा नपुगेपछि सरोकारवालासँगको समेत परामर्शमा निर्णय गर्न लागिएको हो । जेनजी आन्दोलनका क्रममा सर्वोच्चका ८० प्रतिशत हाराहारीमा मिसिल जलेका छन् । मूल भवन पूर्ण रूपमा क्षतिग्रस्त भएपछि इजलाससमेत छैनन् । अदालतले बन्दीप्रत्यक्षीकरणबाहेकका अन्य निवेदन दर्तासमेत गरेको छैन । आन्दोलनका क्रममा देशभरका २३ वटा अदालतमा क्षति पुगेको छ । क्षति पुगेका अदालतमा भौतिक पूर्वाधार व्यवस्थापनसँगै मिसिल प्राप्तिका लागि पनि प्रक्रिया अघि बढिसकेको छ । व्यवस्थापन हुँदै इजलासछठलगत्तै नियमित रूपमा मुद्दा सुनुवाइको तयारीमा रहेको अदालतलाई सो अवधिसम्म कम्तीमा दस वटा इजलास व्यवस्थापन हुने भएका छन् । अहिले सर्वोच्चको एनेक्स भवनमा रहेको दुई इजलास करिब तयार भइसकेका छन् । एनेक्स भवनमै थप दुई वटा इजलास तिहारसम्म तयार हुने छन् । यस्तै सर्वोच्चकै लागि बनिरहेको नविनिर्मित भवनमा समेत तिहारसम्म छ वटा इजलास बनाएर हस्तान्तरण गर्ने निर्माण कम्पनीले अदालत प्रशासनलाई प्रतिबद्धता जनाएको छ । नयाँ भवनको भुइँ तलामै कर्मचारीलाई कार्यकक्ष व्यवस्थापन भइसकेको छ । कर्मचारीले नयाँ भवनबाट काम सुरु गरेका छन् । नयाँ भवनमा छ वटा इजलास व्यवस्थापन भएमा एनेक्ससमेत गरी दस वटा इजलास हुने छन् । सर्वोच्चमा सामान्यतया दैनिक दस वटा इजलास चल्ने गरेका थिए ।",
      "link": "https://gorkhapatraonline.com/news/174526",
      "image": "https://gorkhapatraonline.com/storage/media/307651/conversions/Untitled-1-(1)-original-thumb.jpg"
    },
    {
      "slug": "174525",
      "title": "माथि पहिरो, तल रोशीको भेल (फोटो फिचर)",
      "timestamp": 1759881600000,
      "source": "gp",
      "content": "तलतिर रोशीको उर्लंदो भेल माथिपट्टि ठाडो भिर, सिधा सडक सम्पर्क टुटेको काभ्रेपलाञ्चोकका नमोबुद्ध नगरपालिका, रोशी गाउँपालिका, तेमाल गाउँपालिका, महाभारत गाउँपालिका, खानीखोला गाउँपालिका र सिन्धुलीको सुनकोशी गाउँपालिका र घ्याङलेक गाउँपालिकाका स्थानीय हातगोडा टेकेर कष्टकर यात्रा गर्न बाध्य छन् ।",
      "longContent": "काभ्रेपलाञ्चोक, असोज २२ गते । तलतिर रोशीको उर्लंदो भेल माथिपट्टि ठाडो भिर, सिधा सडक सम्पर्क टुटेको काभ्रेपलाञ्चोकका नमोबुद्ध नगरपालिका, रोशी गाउँपालिका, तेमाल गाउँपालिका, महाभारत गाउँपालिका, खानीखोला गाउँपालिका र सिन्धुलीको सुनकोशी गाउँपालिका र घ्याङलेक गाउँपालिकाका स्थानीय हातगोडा टेकेर कष्टकर यात्रा गर्न बाध्य छन् । चौकीडाँडासम्म सार्वजनिक यातायात सञ्चालनमा भए पनि त्यहाँभन्दा तलका नागरिक भित्तो समातेर लामबद्ध बिस्तारै पाइला अघि सार्दै गरेको अनेकौँ दृश्य देख्न सकिन्छ । भित्तो नसमाते कतिखेर रोशीको भेलमा परिन्छ भन्ने टुङ्गो छैन । नेपाली सेना, सशस्त्र प्रहरी बल, नेपाल प्रहरी र स्थानीयले पैदल हिँड्नेलाई सहयोग गरिरहेका छन् । यसरी हिँड्नेमा वयस्क मात्रै छैनन्, पिठ्युँमा दुधेबालक बोकेका महिलादेखि लठ्ठी टेकेर हिँड्ने ज्येष्ठ नागरिक पनि छन् । केही दिनयता बिपी राजमार्ग रोशीखोलाले बगाएपछि लामो दुरीका यात्रुले वैकल्पिक मार्ग प्रयोग गरे पनि स्थानीय यात्रुलाई भने चौकीडाँडासम्म हिँड्नुबाहेकको कुनै विकल्प छैन । दसैँको टीका लगाउन आफ्नो थातथलो गएकाहरूले सहर फर्कन यस्तो कष्टकर यात्रा गर्नु परेको छ । धेरैले आफ्ना सवारी साधन सुरक्षित स्थानमा राखेर हिँडेरै यात्रा गरिरहेका छन् । उनीहरू ढुक्कसँग हिँड्न सकिरहेका पनि छैनन्, माथिबाट पहिरो आएर पुरिएला भन्ने पीर छ भने तल रोशीखोलामा परिएला भन्ने चिन्ता पनि छ । पैदलै हिँडेर जान पनि ठाउँठाउँमा रोशी तर्नुपर्ने बाध्यता रहेको पैदल हिँडेका भीष्म तामाङले उल्लेख गर्नुभयो । उहाँले ज्येष्ठ नागरिक र बालबालिकालाई जोखिम धेरै भएको उल्लेख गर्नुभयो । मुख्य राजमार्ग बगाए पनि भिरको बाटो हिँडेर चौकीडाँडासम्म पुग्ने लक्ष्य बोकेर हिँड्ने बाध्यता रहेको शान्ता मैनालीले बताउनुभयो । उहाँले बाटो निक्कै कष्टकर र जोखिमपूर्ण रहेको बताउनुभयो । प्रहरी चौकी कटुन्जेका इन्चार्ज राजेन्द्र ढुङ्गेलले तीन दिनयता एक हजार पाँच सयभन्दा धेरै जनाले पैदल यात्रा गरेर चौकीडाँडासम्म आएको उल्लेख गर्नुभयो । रोशी गाउँपालिकाको मङ्गलटार, कालढुङ्गा र नार्केबाट लामो दुरी पार गरेर चौकीडाँडासम्म आइपुगेका हुन् । सबैलाई स्थानीय जनप्रतिनिधि, प्रहरी प्रशासनले सहयोग गरिरहेको उहाँले बताउनुभयो । जिल्ला ट्राफिक प्रहरी प्रमुख सुनील धाँजूका अनुसार चौकीडाँडा–नेपालथोक सडकखण्डको २० किलोमिटर बाटो पूर्ण रूपमा बन्द छ । सो क्षेत्र पूर्ण रूपमा बन्द भएपछि त्यहाँका स्थानीयले लामो दुरी प्रयोग गरेर यात्रा गर्न पनि सक्दैनन् भने हिँडेर यात्रा गर्ने बाध्यता रहेको छ । सशस्त्र प्रहरी बल १५ नम्बर गण पाँचखालले स्थापना गरेको मनसुन उद्धार बेसका प्रमुख निरीक्षक आलोक बस्नेतले ज्येष्ठ नागरिक, बालबालिका र बिरामीलाई चौकीडाँडासम्म विशेष प्राथमिकतामा राखेर उद्धार गरिरहेको बताउनुभयो । उहाँले सोमबार पनि बिरामीलाई स्टे«चरमा राखेर चौकीडाँडासम्म ल्याएको बताउनुभयो । उहाँले रोशीको बहाव कम हुँदै गएकाले राजमार्गको ट्र्याक खोल्ने कार्य अघि बढ्ने उल्लेख गर्नुभयो ।",
      "link": "https://gorkhapatraonline.com/news/174525",
      "image": "https://gorkhapatraonline.com/storage/media/307654/conversions/1000057438-original-thumb.jpg"
    }
  ]
}