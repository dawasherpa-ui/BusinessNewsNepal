{
  "date": "2025-09-11T03:39:52.952Z",
  "news": [
    {
      "slug": "171388",
      "title": "प्रसारण लाइन मर्मतमा सहजीकरण गरिदिन आग्रह",
      "timestamp": 1757548800000,
      "source": "gp",
      "content": "सुरक्षा संवेदनशीलताका कारण नेपाल विद्युत् प्राधिकरणले विद्युत् प्रसारण तथा वितरण लाइन मर्मत गर्न नसकेको भन्दै आवश्यक सहजीकरण गरिदिन आग्रह गरेको छ ।",
      "longContent": "गोरखापत्र समाचारदाताकाठमाडौँ, भदौ २६ गते । सुरक्षा संवेदनशीलताका कारण नेपाल विद्युत् प्राधिकरणले विद्युत् प्रसारण तथा वितरण लाइन मर्मत गर्न नसकेको भन्दै आवश्यक सहजीकरण गरिदिन आग्रह गरेको छ । प्राधिकरणले वर्तमान कठिन परिस्थितिका कारण क्षतिग्रस्त संरचनाको मर्मत गरी विद्युत् सेवा सुचारु गर्न कठिनाइ भइरहेको भन्दै सहयोग तथा सहजीकरणका लागि सम्बद्ध सबै पक्षसँग बुधबार सार्वजनिक सूचनामार्फत आह्वान गरेको हो ।नेपाल विद्युत् प्राधिकरणको विद्युत् प्रणाली व्यवस्थापन विभाग प्रमुख चन्दनकुमार घोषका अनुसार तीन प्रसारण लाइनमा आएको प्राविधिक समस्या समाधान हुन सकेको छैन । बुधबार साँझसम्म तीन वटा प्रसारण लाइन मर्मत हुन नसक्दा विद्युत् आपूर्ति प्रभावित भएको छ । उहाँका अनुसार ढल्केबर–चन्द्रनिगाहपुर–पथलैया प्रसारणलाइन, रुपनी–कुसाह र भरतपुर–कावासोती प्रसारण लाइनमा फल्ट आए पनि त्यसको पहिचान तथा मर्मतका लागि प्राधिकरणका प्राविधिक फिल्डमा जान सकेका छैनन् । “सुरक्षाको विषम परिस्थितिका कारण हाम्रा कर्मचारी गाडी लिएर जाने अवस्था छैन,” उहाँले भन्नुभयो, “सुरक्षा निकायले पनि तत्काल सहयोग गर्ने अवस्था नरहेको बताएपछि मर्मत हुन सकेको छैन ।” केही जिल्लाका वितरण लाइनमा पनि समस्या रहेको सूचना आए पनि वितरण केन्द्रले मर्मतमा कर्मचारी खटाउन नसकिएको उहाँले बताउनुभयो ।खास गरी संरचनाको मर्मत कार्यमा खटिने अत्यावश्यक सेवाका सवारीसाधनको आवागमन तथा कार्यालय सञ्चालनमा सहजीकरण गर्न प्राधिकरणले आग्रह गरेको छ । प्राधिकरणले विद्युत् आपूर्ति अनियमित भए चौबिसै घण्टा सञ्चालनमा रहने प्राधिकरणको हटलाइन टेलिफोन नम्बर ११५ मा सम्पर्क गरी जानकारी गराउन पनि आह्वान गरेको छ ।",
      "link": "https://gorkhapatraonline.com/news/171388",
      "image": "https://gorkhapatraonline.com/storage/media/302404/conversions/5f-original-thumb.jpg"
    },
    {
      "slug": "171387",
      "title": "वैदेशिक रोजगारीमा जाने अलपत्र",
      "timestamp": 1757548800000,
      "source": "gp",
      "content": "रोजगारी खोज्दै वैदेशिक रोजगारीमा जाने तयारीमा रहेका ठुलो सङ्ख्याका युवा अलपत्र परेका छन् । सोमबारदेखि जारी जेन जी पुस्ताको आन्दोलनका कारण रोजगारी खोज्दै विदेश जाने तयारीमा रहेका युवा अलपत्र परेका हुन् ।",
      "longContent": "गोरखापत्र समाचारदाताकाठमाडौँ, भदौ २६ गते । रोजगारी खोज्दै वैदेशिक रोजगारीमा जाने तयारीमा रहेका ठुलो सङ्ख्याका युवा अलपत्र परेका छन् । सोमबारदेखि जारी जेन जी पुस्ताको आन्दोलनका कारण रोजगारी खोज्दै विदेश जाने तयारीमा रहेका युवा अलपत्र परेका हुन् । सोमबारको टिकट भएका केहीबाहेक अधिकांश उड्न सफल भए पनि मङ्गलबार र बुधबारको टिकट भएका चार हजारभन्दा बढी युवा विदेश जान रोकिएको नेपाल वैदेशिक रोजगार व्यवसायी सङ्घले जनाएको छ । सङ्घका अध्यक्ष भुवनसिंह गुरुङले त्रिभुवन अन्तर्राष्ट्रिय विमानस्थल नै मङ्गलबारदेखि बन्द हुँदा विदेश जान हिँडेका युवा प्रभावित भएको जानकारी दिनुभयो । तथापि बुधबार अपराह्नबाट भने विमानस्थल खुला भएको छ ।मङ्गलबार र बुधबारको टिकट भएका युवा कफ्र्युका कारण विमानस्थल बन्द भएर उडान स्थगन भएपछि टिकट र काम गुम्ने जोखिम रहँदारहँदै पनि महँगो शुल्क तिरेर गेस्ट हाउसमा बस्न बाध्य छन् । यो समयदेखि सामान्य हुन्छ भन्ने अवस्था नरहेकाले बिदामा आएर एक/दुई दिनभित्र विदेश पुग्नुपर्ने श्रमिकको अवस्थामा अन्योल रहेको सङ्घले जनाएको छ । वैदेशिक रोजगार विभागबाट दैनिक औसतमा दुई हजार दुई सय जनाले श्रम स्वीकृति लिने गरेका छन् । मङ्गलबार छिटफुट रूपमा काम भए पनि बुधबार त श्रम कार्यालयमा नै आगजानी भएपछि श्रम स्वीकृतिको कामसमेत प्रभावित भएको छ । वैदेशिक रोजगार विभागको कार्यालयमा पनि आंशिक रूपमा आगजनी भएको जनाइएको छ । जेन जी पुस्ताको आन्दोलनमा मङ्गलबार साँझ कार्यालयको एउटा भवनमा आंशिक क्षति पुगेको विभागले जनाएको छ । विभागका महानिर्देशक कमलप्रसाद भट्टराईले विभागको संवेदनशील संरचना भने आगलागीबाट जोगिएको जानकारी दिनुभयो । उहाँका अनुसार तीन वटा ब्लकमध्ये एउटामा क्षति पुगेको छ । श्रम स्वीकृति प्रदान गरिने संरचनामा क्षति पुगेको छैन । विद्यमान विशेष परिस्थितिका कारण देशमा भएको निषेधाज्ञा तथा कफ्र्युका कारण विभागबाट प्रदान हुने श्रम स्वीकृति, अनुसन्धान तथा मुद्दाको व्यवस्थापन, राहत र उद्धारलगायत अत्यावश्यक सेवा प्रदान गर्न केही कठिनाइ भएको उहाँको भनाइ छ । यस्तै विभागबाट अनलाइन तथा फोनबाट प्रदान गर्न सकिने सेवा घरबाटै उपलब्ध गराइरहेको पनि महानिर्देशक भट्टराईले जानकारी दिनुभयो । विभागका अनुसार अवस्था सामान्य नभएसम्म विभागका कर्मचारीले घर (वर्क फम होम) बाट सेवा प्रवाहको काम गर्ने सर्कुलर भएको छ । विभागबाट अन्तिम श्रम स्वीकृति लिएर मात्रै वैदेशिक रोजगारीका लागि विभिन्न मुलुक जान सकिन्छ ।",
      "link": "https://gorkhapatraonline.com/news/171387",
      "image": "https://gorkhapatraonline.com/storage/media/302403/conversions/baidesik-rojgar-original-thumb.jpg"
    },
    {
      "slug": "171386",
      "title": "बैङ्क, बिमा र पुँजी प्रभावित भल्टमा जोगियो नगद",
      "timestamp": 1757548800000,
      "source": "gp",
      "content": "पछिल्ला तीन दिनमा देखिएको प्रतिकूल अवस्थामा बैङ्किङ, बिमा र सेयर बजार प्रभावित भएका छन् । अत्यावश्यक सेवामा पर्ने बैङ्कका शाखा कार्यालय र एटिएम मेसिन तोडफोड भएका छन् । राजधानी काठमाडौँसँगै देशका मुख्य सहरमा चलेको जेन जी पुस्ताको आन्दोलनका क्रममा बैङ्कका शाखा र एटिएम तोडफोड हुँदा",
      "longContent": "गोरखापत्र समाचारदाताकाठमाडौँ, भदौ २६ गते । पछिल्ला तीन दिनमा देखिएको प्रतिकूल अवस्थामा बैङ्किङ, बिमा र सेयर बजार प्रभावित भएका छन् । अत्यावश्यक सेवामा पर्ने बैङ्कका शाखा कार्यालय र एटिएम मेसिन तोडफोड भएका छन् । राजधानी काठमाडौँसँगै देशका मुख्य सहरमा चलेको जेन जी पुस्ताको आन्दोलनका क्रममा बैङ्कका शाखा र एटिएम तोडफोड हुँदा ग्राहकलाई असर परेको छ । तथापि सर्वसाधारणलाई ढुक्क हुन आग्रह गर्दै नेपाल बैङ्कर्स सङ्घका उपाध्यक्ष तथा ग्लोबल आइएमई बैङ्कका प्रमुख कार्यकारी अधिकृत सुरेन्द्रराज रेग्मीले छिटफुट केही घटनाबाहेक समग्र बैङ्किङ क्षेत्र भने सुरक्षित रहेको बताउनुभयो ।मङ्गलबार राति नयाँ बानेश्वरमा रहेको राष्ट्रिय वाणिज्य बैङ्कको शाखा तोडफोड गरी बैङ्कको भल्टमा प्रवेश गर्ने कोसिस भएकामा तोडफोडमा संलग्नलाई नेपाली सेनाले नियन्त्रणमा लिइसकेको छ । बैङ्कको शाखामा भौतिक क्षति भए पनि पैसा राख्ने भल्ट भने सुरक्षित रहेकाले नगदमा कुनै क्षति पुगेको छैन । त्यस्तै मारवाडी सेवा समितिको बत्तिसपुतलीमा रहेको भवन प्रदर्शनकारीले जलाउँदा उक्त भवनमा रहेको हिमालयन बैङ्कको शाखा कार्यालय पूर्ण रूपमा नष्ट भएको छ । त्यहाँ पनि भल्ट भने सुरक्षित रहेको बताइएको छ ।अन्य केही स्थानका एटिएममा तोडफोड भए पनि नगद भने सुरक्षित रहेको छ । काठमाडौँको टङ्गालमा रहेको भाटभटेनी सुपरमार्केट जलाउँदा उक्त स्थानमा रहेका बैङ्कको एटिएममा क्षति पुगेको छ । भाटभटेनीकै भरतपुर र विराटनगर स्टोरमा रहेका स्ट्यान्डर्ड चार्टर्ड बैङ्कको शाखा कार्यालय रहेकोमा यी दुई वटा शाखामा पूर्ण रूपमा क्षति भएको छ । बैङ्कको भल्ट सुरक्षित रहेकाले नगद भने सुरक्षित नै रहेको बताइएको छ ।थापाथलीमा रहेको सेन्ट्रल बिजनेस पार्क पूर्ण रूपमा जल्दा उक्त टावरमा रहेको ग्लोबल आइएमई बैङ्कको शाखामा पनि पूर्ण रूपमा क्षति पुगेको छ । यसबाहेक सरकारी कार्यालयमा आगजनी हुँदा सरकारी कार्यालयमा रहेका बैङ्कका सेवा केन्द्र भने पूर्ण रूपमा क्षतिग्रस्त भएको सङ्घले जनाएको छ ।राष्ट्र बैङ्कको समन्वयमा देशभर बैङ्कका शाखा र एटिएममा भएको क्षतिको विवरण सङ्कलन भइरहेको सङ्घले जनाएको छ ।पछिल्लो परिस्थितिकै कारण बुधबार बैङ्क तथा वित्तीय संस्थाका शाखा पनि बन्द रहे । काठमाडौँ उपत्यकासहित बाहिरी जिल्लाका शाखा पनि बन्द रहे । राष्ट्र बैङ्कसँग समन्वय गरेर काठमाडौँसहित कफ्र्यु लागेका देशभरका विभिन्न स्थानमा रहेका बैङ्क शाखा बन्द गरिएको सङ्घका उपाध्यक्ष रेग्मीले बताउनुभयो । बिमाको काम घरबाटैनेपाल बिमा प्राधिकरणले मुलुकको सुरक्षा व्यवस्था सामान्य नभएसम्म घरबाटै कार्यसञ्चालनको व्यवस्था मिलाउन बिमा कम्पनीलाई आग्रह गरेको छ । प्राधिकरणले बुधबार सूचना जारी गर्दै स्थिति सामान्य नभएसम्मका लागि बिमाको काम कारबाही घरबाटै गर्न आग्रह गरेको हो ।आफ्ना कर्मचारी तथा भौतिक सम्पत्तिको सुरक्षा सुनिश्चित गर्न सुरक्षा निकायको आदेश पूर्ण रूपमा पालना गर्न तथा कुनै पनि अवाञ्छित गतिविधि देखा परेमा तत्काल सम्बन्धित सुरक्षा निकायलाई खबर गर्नसमेत प्राधिकरणले विशेष आग्रह गरेको छ ।सेयर बजार बिहीबारसम्म बन्दप्रतिकूल अवस्थाका कारण मङ्गलबारदेखि बन्द रहेको सेयर बजार बिहीबारसम्म नै बन्द रहने भएको छ । नेपाल स्टक एक्सचेन्ज (नेप्से) ले बुधबार सूचना जारी गरी बुधबार र बिहीबार दुई दिन बजार बन्द रहने जानकारी गराएको हो । हालको विषम परिस्थिति एवं कारोबार सदस्य तथा लगानीकर्ताबाट समेत कारोबार स्थगन गर्न अवरोध भएकाले दुई दिन सम्पूर्ण धितोपत्र कारोबार स्थगन गरिएको नेप्सेले जारी गरेको सूचनामा उल्लेख छ ।जेन जी आन्दोलनका कारण सेयर बजार हिजो मङ्गलबार बन्द रहेको थियो । शुक्रबार त्यसै पनि कारोबार बन्द रहने भएकाले अब परिस्थिति अनुकूल बनेमा सेयर बजार आगामी आइतबार मात्र खुल्ने भएको छ ।",
      "link": "https://gorkhapatraonline.com/news/171386",
      "image": "https://gorkhapatraonline.com/storage/media/302402/conversions/bank_insurance-original-thumb.jpg"
    },
    {
      "slug": "171385",
      "title": "पर्यटकलाई सहजीकरण गर्दै पर्यटन बोर्ड",
      "timestamp": 1757548800000,
      "source": "gp",
      "content": "नेपाल पर्यटन बोर्डले नेपाल भ्रमणमा रहेका विदेशी पर्यटकको आवागमन तथा व्यवस्थापनमा सहजीकरण गरिएको जनाएको छ । विषम परिस्थितिका कारण पर्यटकलाई गन्तव्यमा पुग्न असहज भएको अवस्थामा बोर्डले सटल बसको व्यवस्था गरी आवतजावतमा सहजीकरण गरिरहेको उल्लेख गरेको छ ।",
      "longContent": "काठमाडौँ, भदौ २६ गते । नेपाल पर्यटन बोर्डले नेपाल भ्रमणमा रहेका विदेशी पर्यटकको आवागमन तथा व्यवस्थापनमा सहजीकरण गरिएको जनाएको छ । विषम परिस्थितिका कारण पर्यटकलाई गन्तव्यमा पुग्न असहज भएको अवस्थामा बोर्डले सटल बसको व्यवस्था गरी आवतजावतमा सहजीकरण गरिरहेको उल्लेख गरेको छ ।बोर्डका प्रमुख कार्यकारी अधिकृत (सिइओ) दीपकराज जोशीका अनुसार नेपाली सेना र नेपाल नागरिक उड्डयन प्राधिकरणका अधिकारीसँग समन्वय गरी सहज व्यवस्थापन मिलाइएको छ । विमानस्थलदेखि होटेलसम्म आवतजावत गर्न सहजीकरण भइरहेको छ । पर्यटक आवतजावतका लागि मङ्गलबारदेखि काठमाडौँ र पोखरामा पर्यटकलाई सटल बसको व्यवस्था गरिएको छ ।“पदयात्रामा निस्किएका पर्यटकलाई समस्या छैन । उनीहरू निर्बाध रूपमा यात्रा गरिरहेका छन् । खास गरी काठमाडौँमा आगमन भइरहेको र काठमाडौँबाट स्वदेश फर्किने योजनामा रहेका पर्यटकलाई समस्या भइरहेको छ । विमानस्थलदेखि होटेल र होटेलबाट विमानस्थलसम्म लैजान सहजीकरण गरिएको छ,” सिइओ जोशीले भन्नुभयो । उहाँले मङ्गलबार दिउँसो सडक अवरुद्ध भए पनि विमानस्थलमा रहेका पर्यटकलाई पानी   र बिस्कुटको व्यवस्था गरी राति सुरक्षा निकायसँगको समन्वयमा होटेलमा पु¥याउन सहजीकरण गरिएको बताउनुभयो ।बोर्डको विवरणमा पछिल्लो १० दिनमा करिब ३५ हजार पर्यटक हवाईमार्ग भएर नेपाल भित्रिएका छन् । तीमध्ये अधिकांश पदयात्रामा निस्किएका छन् । खुम्बु क्षेत्र, अन्नपूर्ण क्षेत्र, पोखरा र केही काठमाडौँमा रहेका छन् । नेपालमा मनसुन सकिएर मुख्य पर्यटक सिजन सुरु हुने समय नजिकिएको छ । यो सिजनमा धेरै सङ्ख्यामा विदेशी पर्यटक नेपाल आउँछन् ।बोर्डले विषम परिस्थितिमा पर्यटकको सूचना लिने र सहजीकरणको काम पनि गरिरहेको छ । सिइओ जोशीले राष्ट्रिय अन्तर्राष्ट्रिय ट्राभल ट्रेका मानिसले सूचना सोधिरहेकाले बोर्डले सहजीकरण गरिरहेको उल्लेख गर्नुभयो । उक्त प्रयोजनका निम्ति बोर्डले सात जना कर्मचारीलाई डेडिकेटेड राखेर २४ सै घण्टा सूचना दिने काम गरिरहेको छ । कसैलाई कुनै समस्या परेको खण्डमा सूचना लिने र सम्बन्धित निकायमा सहजीकरणका लागि काम गरिएको छ । बोर्डले फोन, टोलफ्री नम्बर र इमेलमार्फत सूचना लिने र सहजीकरण गरिएको जनाएको छ ।",
      "link": "https://gorkhapatraonline.com/news/171385",
      "image": "https://gorkhapatraonline.com/storage/media/302401/conversions/tourism-board-1-original-thumb.jpg"
    },
    {
      "slug": "171384",
      "title": "अत्यावश्यक वस्तुको मौज्दात पर्याप्त",
      "timestamp": 1757548800000,
      "source": "gp",
      "content": "पेट्रोलियम पदार्थ, खाना पकाउने ग्यास र खाद्यान्न जस्ता अत्यावश्यक र दैनिक उपभोग्य वस्तुको मौज्दात पर्याप्त रहेको सम्बन्धित संस्थाले जनाएका छन् । जेन जी पुस्ताले गरेको आन्दोलनका कारण आपूर्ति व्यवस्था बन्द भए पनि सरकारी र निजी क्षेत्रसँग खाद्यान्न मौज्दात दसैँसम्मका लागि रहेको जनाइएको छ ।",
      "longContent": "काठमाडौँ, भदौ २६ गते । पेट्रोलियम पदार्थ, खाना पकाउने ग्यास र खाद्यान्न जस्ता अत्यावश्यक र दैनिक उपभोग्य वस्तुको मौज्दात पर्याप्त रहेको सम्बन्धित संस्थाले जनाएका छन् । जेन जी पुस्ताले गरेको आन्दोलनका कारण आपूर्ति व्यवस्था बन्द भए पनि सरकारी र निजी क्षेत्रसँग खाद्यान्न मौज्दात दसैँसम्मका लागि रहेको जनाइएको छ । सरकारी स्वामित्वमा सञ्चालित खाद्य व्यवस्था तथा व्यापार कम्पनी लिमिटेड, साल्ट ट्रेडिङ लिमिटेड र नेपाल आयल निगमसँग पर्याप्त मात्रामा खाद्यान्न र पेट्रोलियम पदार्थको मौज्दात रहेको छ । जेन जी आन्दोलनले उग्र रूप लिएपछि सोमबारदेखि लगाइएको कफ्र्यु बिहीबार बिहानसम्म रहने छ । यसै कारणले गर्दा पनि आपूर्ति व्यवस्था ठप्प छ । खाद्य व्यवस्था तथा व्यापार कम्पनीका सूचना अधिकारी माधव मिश्रले कम्पनीसँग तीन लाख क्विन्टल खाद्यान्न मौज्दात रहेको जानकारी दिनुभयो । कम्पनीका सबै डिपो कार्यालयका गोदाममा खाद्यान्न मौज्दात रहेकाले आवश्यक परेको ठाउँमा तत्काल पठाउन सकिने उहाँले जानकारी दिनुभयो । कम्पनीको लहान डिपोमा रहेको खाद्यान्न भने मङ्गलबार लुटपाट भएको छ । साढे आठ हजार क्विन्टल चामल, तीन हजार दुई क्विन्टल चिनी र ५३ क्विन्टल धान लुटपाट भएको कम्पनी लहान शाखाले जनाएको छ । लहान शाखा कार्यालयका सूचना अधिकारी अनिलकुमार महतोले प्रदर्शनकारीसँगै आएका व्यक्तिले खाद्यान्न लुटेर कार्यालयसमेत जलाएको जानकारी दिनुभयो । साल्ट्र टे«डिङ कर्पाेरेसनले चामल र नुनलगायतका खाद्यान्न पर्याप्त मात्रामा मौज्दात रहेको जनाएको छ । कर्पोरेसनका प्रवक्ता कुमारराज राजभण्डारीका अनुसार  दसैँसम्म पुग्ने गरी पाँच हजार मेट्रिक टन चामल, एक लाख १० हजार मेट्रिक टन नुन र तीन हजार मेट्रिक टन चिनी रहेको छ । निजी व्यवसायीसँग पनि पर्याप्त मात्रामा खाद्यान्न मौज्दात रहेको बताएका छन् । नेपाल चेम्बर अफ कमर्सका कार्यसमिति सदस्य देवेन्द्रभक्त श्रेष्ठले एक महिनालाई पुग्ने दाल, चामल, तेललगायतका खाद्यान्न मौज्दात रहेकाले अभाव नहुने जानकारी दिनुभयो । दुई महिनापछि बजारमा नयाँ उत्पादन आउने भएकाले पनि तत्काल खाद्यान्नको मूल्य नबढ्ने उहाँले जानकारी दिनुभयो ।नेपाल खुद्रा व्यापार सङ्घका अध्यक्ष पवित्रमान वज्राचार्यले पनि दसैँसम्म पुग्ने खाद्यान्न मौज्दात रहेको जानकारी दिनुभयो ।यस्तै नेपाल आयल निगमले पनि पर्याप्त मात्रामा पेट्रोलियम पदार्थको मौज्दात रहेकाले अभाव नहुने जानकारी दिएको छ । निगमका नायब कार्यकारी निर्देशक नागेन्द्र साहले एक सातादेखि १० दिनलाई पुग्ने इन्धन मौज्दात रहेकाले इन्धन अभाव नहुने बताउनुभयो । “आन्दोलनका कारण बजारमा सवारीसाधन नचल्दा इन्धन खपत भएको छैन,” उहाँले भन्नुभयो, “स्थानीय निकायको समन्वयमा प्रहरी प्रशासनलाई निगमको डिपो कार्यालयबाट इन्धन वितरण भइरहेको छ ।” डिपोमा सुरक्षाको प्रत्याभूति भए डिपोबाट इन्धन वितरण गर्न सकिने निगमले जनाएको छ । निगमको थानकोट, अमलेखगन्ज, नेपालगन्ज डिपोमा इन्धन मौज्दात पूर्ण रहेको निगमले जनाएको छ । मङ्गलबारदेखि कफ्र्यु लागेपछि सवारीसाधन आवतजावत नहुँदा इन्धन खपतसमेत हुन सकेको छैन । प्रदर्शनकारीले निगमको टेकु कार्यालय जलाएका छन् । बबरमहलमा रहेको नयाँ कार्यालयमा सामान्य तोडफोड गरी आगो लगाए पनि आफैँ फायरफाटिङ प्रयोग गरी आगो निभाउन सफल भएकाले ठुलो क्षति हुन नपाएको निगमले जनाएको छ । राष्ट्रिय पेट्रोलियम डिलर्स एसोसिएसनका अध्यक्ष लिलेन्द्र प्रधानले पम्पलाई बन्द गर्न नभनिए पनि सुरक्षाका दृष्टिले केही खुला र केही बन्द रहेको जानकारी दिनुभयो । स्वतःस्फूर्त पम्प खोलेर अत्यावश्यक सेवालाई इन्धन वितरण भइरहेको तर बैङ्क बन्द भएकाले इन्धन बिक्री गरेको रकम सुरक्षित तरिकाले राख्न समस्या परेको उहाँले बताउनुभयो ।यस्तै खाना पकाउने एलपी ग्याससमेत पर्याप्त मात्रमा मौज्दात रहेको ग्यास विक्रेता महासङ्घका अध्यक्ष ज्ञानेश्वर अर्यालले बताउनुभयो ।",
      "link": "https://gorkhapatraonline.com/news/171384",
      "image": "https://gorkhapatraonline.com/storage/media/302400/conversions/2221-original-thumb.jpg"
    },
    {
      "slug": "171307",
      "title": "दुई दिन शेयर कारोबार नहुने",
      "timestamp": 1757462400000,
      "source": "gp",
      "content": "आज र भोलि  पुँजी बजारमा शेयर कारोबार नहुने भएको छ । नेपाल स्टक एक्सचेन्ज ९नेप्से०ले सूचना जारी गरेर यस्तो जानकारी दिएको हो ।",
      "longContent": "काठमाडौँ,  भदौ २५ गते ।  आज र भोलि  पुँजी बजारमा शेयर कारोबार नहुने भएको छ । नेपाल स्टक एक्सचेन्ज ९नेप्से०ले सूचना जारी गरेर यस्तो जानकारी दिएको हो । “हालको विषम परिस्थिति एवं कारोबार सदस्य तथा लगानीकर्ताबाट कारोबार स्थगन गर्न अनुरोध भएकाले सूचीकरण तथा कारोबार नियमावली २०७५ को नियम २१ ९१० अनुसार २०८२ भदौ २५ र २६ गते सम्पूर्ण धितोपत्र कारोबार स्थगन गरिएको छ”, नेप्सेले आज सार्वजनिक गरेको सूचनामा भनेको छ । रासस",
      "link": "https://gorkhapatraonline.com/news/171307",
      "image": "https://gorkhapatraonline.com/storage/media/302261/conversions/nepse1-original-thumb.jpg"
    },
    {
      "slug": "171292",
      "title": "तीन खर्ब ३३ अर्ब भित्रियो वैदेशिक लगानी",
      "timestamp": 1757462400000,
      "source": "gp",
      "content": "मुलुकमा प्रत्यक्ष वैदेशिक लगानी (एफडिआई) १२.७ प्रतिशतले बढेर तीन खर्ब ३३ अर्ब रुपियाँ भित्रिएको छ । नेपाल राष्ट्र बैङ्कले सार्वजनिक गरेको नेपालमा प्रत्यक्ष वैदेशिक लगानी सर्वेक्षण प्रतिवेदनले सन् २०२४/२५ मा विभिन्न ६० देशबाट सो वैदेशिक लगानी भित्रिएको हो ।",
      "longContent": "भारतबाट मात्र पौने दुई खर्बकाठमाडौँ, भदौ २५ गते । मुलुकमा प्रत्यक्ष वैदेशिक लगानी (एफडिआई) १२.७ प्रतिशतले बढेर तीन खर्ब ३३ अर्ब रुपियाँ भित्रिएको छ । नेपाल राष्ट्र बैङ्कले सार्वजनिक गरेको नेपालमा प्रत्यक्ष वैदेशिक लगानी सर्वेक्षण प्रतिवेदनले सन् २०२४/२५ मा विभिन्न ६० देशबाट सो वैदेशिक लगानी भित्रिएको हो । यसमा चुक्ता पुँजी ५०.७, रिजर्भ ३६.७ र ऋण १२.६ प्रतिशत रहेको छ । नेपालमा हालसम्म आएका वैदेशिक लगानीमध्ये सबैभन्दा धेरै भारतबाट आएको तथ्याङ्कले देखाएको छ ।प्रतिवेदन अनुसार कुल वैदेशिक लगानीको ३२.३ प्रतिशत हिस्सा ओगट्ने भारतबाट मात्रै सबैभन्दा धेरै एक खर्ब ७६ अर्ब रुपियाँको वैदेशिक लगानी भित्रिएको छ । यस्तै चीनबाट १०.२ प्रतिशत अर्थात् ३४ अर्ब रुपियाँ, सिङ्गापुरबाट ८.३ प्रतिशत अर्थात् २७ अर्ब रुपियाँ, आयरल्यान्डबाट ६.९ प्रतिशत अर्थात् २३ अर्ब रुपियाँ र दक्षिण कोरियाबाट ६.१ प्रतिशत अर्थात् २० अर्ब रुपियाँ विदेशी लगानी नेपाल भित्रिएको छ । प्रतिवेदन अनुसार नेपालमा धेरै लगानी विद्युत्, उत्पादन, वित्तीय सेवा र सूचना सञ्चार क्षेत्रमा भित्रिएको छ । प्रतिवेदन अनुसार वैदेशिक लगानीको क्षेत्रगत विवरण हेर्दा, औद्योगिक क्षेत्रले ५९.४ प्रतिशत हिस्सा ओगटेको छ । यो क्षेत्रमा जसमा विद्युत्, ग्यास, वाफ र एयर कन्डिसनिङ क्षेत्र २९.५ प्रतिशत र उत्पादन क्षेत्रमा २९.३ प्रतिशत छ ।सेवा क्षेत्रले ४०.५ प्रतिशत हिस्सा लिएको छ, जसमा वित्तीय र बिमा सेवा २४.४ प्रतिशत, सूचना र सञ्चार ८.१ प्रतिशत र आवास तथा खाद्य सेवा ६.५ प्रतिशत छ । यी क्षेत्रमा शीर्ष देशहरूको लगानी केन्द्रित छ । उत्पादन (म्यानुफ्याक्चरिङ) क्षेत्रमा २९.३ प्रतिशत लगानी भएको छ । यी दुवै मिलेर औद्योगिक क्षेत्रको हिस्सा ५९.४ प्रतिशत पुगेको छ । २०२४ जुलाईसम्म प्रत्यक्ष लगानीकर्ताबाट प्रत्यक्ष ऋणबाहेक नेपालका एफडिआई कम्पनीले ५९.९ अर्ब रुपियाँ बराबरको वैदेशिक ऋण लिएका छन् । यसमध्ये जलविद्युत् क्षेत्रमा मात्रै ३४.७ अर्ब रुपियाँ बराबरको ऋण रहेको छ । सर्वेक्षणमा समावेश उत्पादनमूलक कम्पनीले आफ्ना क्षमताको ४७.५ प्रतिशत मात्र प्रयोग गरेका छन् भने ती कम्पनीको नाफा दर २०२३/२४ मा १०.७ प्रतिशत रहेको छ ।उद्योग विभागका अनुसार आर्थिक वर्ष २०८१/८२ मा ६५ अर्ब लगानी प्रतिबद्धता आउँदा १२ अर्ब एक करोड रुपियाँ भित्रिएको थियो । यस्तै आव २०८०/८१ मा ६९ अर्ब ८३ करोड लगानी प्रतिबद्धता आउँदा आठ अर्ब ४७ करोड रुपियाँ लगानी भित्रिएको थियो । विभागको लगानी प्रविधि तथा हस्तान्तरण शाखा प्रमुख प्रशान्त बोहोराले नीतिगत सुधारले गर्दा गत आवमा वैदेशिक लगानी बढेको जानकारी दिनुभयो । वैदेशिक लगानी भित्र्याउन सरकारले गत आवमा अध्यादेशमार्फत कानुन संशोधन गरेको थियो । जसका कारणले गर्दा पनि लगानी बढी भित्रिएको हो । नेपालले सन् १९८०/८१ मा छैटौँ पञ्चवर्षीय योजना प्रारम्भसँगै वैदेशिक लगानीलाई प्राथमिकतामा ल्याएको हो । उद्योग विभागका अनुसार सुरुदेखि हालसम्म सात हजार ३३६ परियोजनामार्फत छ खर्ब ७५ अर्ब ५२ करोड रुपियाँ वैदेशिक लगानी प्रतिबद्धता आएको छ । नेपालमा लगानी गर्ने भनेर गरेको प्रतिबद्धता अनुसार लगानी कम भित्रिने गरेको तथ्याङ्कले देखाएको छ ।",
      "link": "https://gorkhapatraonline.com/news/171292",
      "image": "https://gorkhapatraonline.com/storage/media/302242/conversions/cartoon-original-thumb.jpg"
    },
    {
      "slug": "171291",
      "title": "दर्जनौँ व्यापारिक संरचनामा आगजनी २० अर्बभन्दा बढीको क्षति",
      "timestamp": 1757462400000,
      "source": "gp",
      "content": "‘जेनजी’ आन्दोलनको दोस्रो दिन राजधानीका विभिन्न स्थानका ठुला व्यावसायिक र व्यापारिक संरचनामा तोडफोड र आगजनी भएको छ । तोडफोड र आगजनीमा होटेलदेखि चर्चित व्यावसायिक समूहका सोरुमसम्म परेका छन् ।",
      "longContent": "गोरखापत्र समाचारदाताकाठमाडौँ, भदौ २५ गते । ‘जेनजी’ आन्दोलनको दोस्रो दिन राजधानीका विभिन्न स्थानका ठुला व्यावसायिक र व्यापारिक संरचनामा तोडफोड र आगजनी भएको छ । तोडफोड र आगजनीमा होटेलदेखि चर्चित व्यावसायिक समूहका सोरुमसम्म परेका छन् । प्रदर्शनका क्रममा बुधबार दिनभर राजधानीको नक्सालस्थित होटेल हिल्टन जलिरह्यो । पाँचतारे यो होटल गत वर्ष साउनदेखि सञ्चालनमा आएको हो । शङ्कर गु्रपको स्वामित्वमा रहेको यो होटलमा आठ अर्ब ३५ करोड रुपियाँ लगानी भएको छ । प्रदर्शनकारीले तोडफोडपछि आगजनी सुरु गरेका थिए । आगजनीका कारण होटेलमा रहेका पर्यटकले यसको सबैभन्दा माथिल्लो तलामा पुगेर उद्धारका लागि गुहार मागिरहेको दृश्य दिनभर सामाजिक सञ्जालमा देखिएको थियो । बुधबार नै प्रदर्शनकारीले तोडफोडपछि होटेल वर्णवासमा पनि आगजनी गरेका छन् । २०८० माघदेखि सञ्चालनमा आएको यस होटेलका सञ्चालक पर्यटन व्यवसायीसमेत रहनुभएका सङ्घीय सांसद राजेन्द्र बजगाईं हुनुहुन्छ । होटेलमा करिब सवा अर्ब रुपियाँ लगानी रहेको छ । होटेलबाहेक व्यापारिक कम्प्लेक्स पनि प्रदर्शनकारीको निशानामा परे । भाटभटेनीको नक्साल, बौद्ध, भक्तपुरको राधेराधे, चितवनको भरतपुर, पोखरा, विराटनगर, बिर्तामोड र जनकपुरस्थित व्यापारिक भवनमा तोडफोड, लुटपाट र आगजनी भएको छ ।प्रदर्शनका क्रममा व्यापारिक घराना चौधरी समूहको सिजी इलेक्ट्रोनिक्समा पनि आगलागी भएको छ । सिजी ब्रान्ड अन्तर्गतका इलेक्ट्रोनिक्स सामान उत्पादन गर्ने राजधानीको सतुङ्गलस्थित उक्त भवन आगलागीबाट पूर्णतः क्षतिग्रस्त भएको छ । त्यस्तै चौधरी समूह अन्तर्गतकै सिजी कर्पमा पनि प्रदर्शनकारीले तोडफोड र आगजनी गरेका छन् । विदेशबाट कार आयात गरेर बिक्री गर्ने सिजी कर्पको थापाथलीस्थित सोरुम आगजनीबाट पूर्ण ध्वस्त छ भने त्यहाँ रहेका नयाँ कार पनि जलेका छन् । चन्द्रागिरि केबुलकारको बेस स्टेसनमा पनि प्रदर्शनकारीले आगजनी गरेका छन् । प्रदर्शनकारीले सिम्रिक एयरको भवन पनि पूर्ण रूपमा ध्वस्त बनाएका छन् । तीनकुनेस्थित सिम्रिक एयरको व्यापारिक कम्प्लेक्समा आगजनी हुँदा पूर्ण रूपमा जलेको अवस्थामा छ । त्यस्तै दूरसञ्चार सेवाप्रदायक एनसेलको लैचनौरस्थित भवनमा पनि प्रदर्शनकारीले बुधबार साँझ तोडफोड र आगजनी गरेका छन् । कान्तिपुर मिडियाको केन्द्रीय कार्यालय रहेको थापाथलीस्थित कम्प्लेक्स पनि आगजनीका कारण क्षतविक्षत भएको छ । उक्त कम्प्लेक्समा आधा दर्जन व्यापारिक संस्थाका कार्यालय सञ्चालनमा थिए । बुधबारको प्रदर्शनका कारण व्यापारिक संरचनामा भएको तोडफोड र आगजनीका कारण भएको क्षतिको आधिकारिक अनुमान नभए पनि यी कम्प्लेक्समा गरिएको लगानीका आधारमा २० अर्ब रुपियाँभन्दा बढीको क्षति भएको अनुमान गर्न सकिन्छ ।",
      "link": "https://gorkhapatraonline.com/news/171291",
      "image": "https://gorkhapatraonline.com/storage/media/302241/conversions/10770128253165465494-original-thumb.jpg"
    },
    {
      "slug": "171290",
      "title": "कोरलाबाट आउन थाले चिनियाँ सामान",
      "timestamp": 1757462400000,
      "source": "gp",
      "content": "नेपाल–चीन उत्तरी कोरला नाकामा चिनियाँ सामान ढुवानीका लागि दर्जनौँ कन्टेनर त्यहाँ पुगेका छन् । भन्सार विभागले कोरला नाकास्थित मुस्ताङ भन्सार कार्यालयलाई सक्रिय बनाएसँगै त्यहाँको नाकाबाट सामान ढुवानी गर्न व्यापारीका दर्जनौँ कन्टेनर त्यहाँ पुगेका हुन् ।",
      "longContent": "मुस्ताङ, भदौ २५ गते । नेपाल–चीन उत्तरी कोरला नाकामा चिनियाँ सामान ढुवानीका लागि दर्जनौँ कन्टेनर त्यहाँ पुगेका छन् । भन्सार विभागले कोरला नाकास्थित मुस्ताङ भन्सार कार्यालयलाई सक्रिय बनाएसँगै त्यहाँको नाकाबाट सामान ढुवानी गर्न व्यापारीका दर्जनौँ कन्टेनर त्यहाँ पुगेका हुन् ।यहाँको नाकाबाट भन्सार विभागले सम्पूर्ण व्यवस्था मिलाएको हो । गत असारको बाढीले रसुवागढी नाका र साउनको पहिलो साता तातोपानी नाकामा बाढीपहिरोले चिनियाँ मालवस्तु ढुवानीमा अवरोध सिर्जना भएपछि भन्सार विभागले यहाँको नाकालाई वैकल्पिक मार्गका रूपमा सञ्चालनमा ल्याएको हो । यहाँको नाकालाई तत्कालका लागि वैकल्पिक मार्गका रूपमा प्रयोग गरिएको भए पनि अब यहाँको नाकाबाट चिनियाँ मालवस्तु आयातमा कुनै समस्या नपर्ने भन्सार कार्यालयका प्रमुख रमेश खड्काले जानकारी दिनुभयो । यहाँको नाकामा मालवस्तु आयातका लागि विभागसँग कार्यालयको अनलाइन प्रणाली दर्ता भइसकेको र चाँडै ल्होमन्थाङमा भन्सार राजस्व सङ्कलनका लागि प्रभु बैङ्कबाट वित्तीय भुक्तानी गर्ने व्यवस्था मिलाउने तयारी भएको कार्यालय प्रमुख खड्काले बताउनुभयो । उहाँले यहाँको नाकास्थित चिनियाँ भन्सारमा जाँचपास भई आयात भएका कन्टेनरको मालवस्तु जाँचपास गरी पठाइने उल्लेख गर्नुभयो । सोमबार चिनियाँ भन्सारमा जाँचपास भएका दुई कन्टेरनको मालवस्तु जाँच भइसकेको उहाँले जानकारी दिनुभयो । उहाँले व्यापारीले ल्याउने मालवस्तु ल्हासा र अन्य स्थानमा रहेको तथा ती मालवस्तु चिनियाँ भन्सारमा आउने क्रममा रहेको बताउनुभयो ।यहाँका नाकाबाट ५०० भन्दा बढी बिवाइडी इभी गाडीसहित लत्ताकपडा, कस्मेटिक सामग्री र इलेक्ट्रोनिक सामान ढुवानी गर्न बेनी–जोमसोम–कोरला सडक हुँदै दर्जनौँ मालवाहक कन्टेनर कोरला पुगेका छन् । त्यहाँ पुगेका कन्टेनरलाई चिनियाँ भूमिमा प्रवेश गराएर मालसामान लोड अनलोड गराइएको लोघेकर दामोदरकुण्ड गाउँपालिका अध्यक्ष लोप्साङ छोम्फेल विष्टले जानकारी दिनुभयो । उहाँले चिनियाँ सामान ढुवानी गर्न करिब एक सयभन्दा बढी कन्टेनर पर्खाइमा बसेको बताउनुभयो ।",
      "link": "https://gorkhapatraonline.com/news/171290",
      "image": "https://gorkhapatraonline.com/storage/media/302240/conversions/1757313699-V4l0I-original-thumb.jpg"
    },
    {
      "slug": "171289",
      "title": "कालीमाटीमा थन्कियो तरकारी",
      "timestamp": 1757462400000,
      "source": "gp",
      "content": "देशकै ठुलो तरकारी बजार कालीमाटीमा उपत्यकावासी उपभोक्ताका लागि आएको तरकारी बिक्री हुन नपाएर थन्किएको छ । ‘जेनजी’ युवाको आन्दोलनका कारण कालीमाटी क्षेत्र बिहानदेखि नै तनावग्रस्त भएपछि सोमबार रातिदेखि मङ्गलबार बिहान ९ बजेसम्म उपत्यकाबाहिरबाट आएका तरकारी साना बजार र तरकारीका खुद्रा बजारमा जान नपाएर थन्किएको हो ।",
      "longContent": "गोरखापत्र समाचारदाता काठमाडौँ, भदौ २५ गते । देशकै ठुलो तरकारी बजार कालीमाटीमा उपत्यकावासी उपभोक्ताका लागि आएको तरकारी बिक्री हुन नपाएर थन्किएको छ । ‘जेनजी’ युवाको आन्दोलनका कारण कालीमाटी क्षेत्र बिहानदेखि नै तनावग्रस्त भएपछि सोमबार रातिदेखि मङ्गलबार बिहान ९ बजेसम्म उपत्यकाबाहिरबाट आएका तरकारी साना बजार र तरकारीका खुद्रा बजारमा जान नपाएर थन्किएको हो । कालीमाटी फलफूल तथा तरकारी बजार विकास समितिका अनुसार दैनिक जस्तै छ सयको मेट्रिक टनको हारहारीमा तरकारी आएको थियो । बजारमा सोमबार रातिदेखि मङ्गलबार बिहानसम्म आएको तरकारी उपत्यकाका साना बजारमा लैजाने क्रम जारी रहेकै बेला कालीमाटी वरपर कफ्र्यु लागेपछि बजार बन्द गरियो ।बजारबाहिर आन्दोलन भएकाले मानिसको आउजाउ नै रोकिएकाले तरकारी बजार आफैँ बन्द भएको कालीमाटी तरकारी बजार समितिका सूचना अधिकारी विनय श्रेष्ठले जानकारी दिनुभयो । कालीमाटी थोक व्यापारी संस्थाका अध्यक्ष गीताप्रसाद आचार्यले बजारमा तरकारी पर्याप्त भए पनि बजार खोल्न सक्ने अवस्था नरहेको जानकारी दिनुभयो ।",
      "link": "https://gorkhapatraonline.com/news/171289",
      "image": "https://gorkhapatraonline.com/storage/media/302239/conversions/tarkari2021-01-24-11-01-01-original-thumb.jpg"
    },
    {
      "slug": "171288",
      "title": "संयम अपनाउन निजी क्षेत्रको आग्रह",
      "timestamp": 1757462400000,
      "source": "gp",
      "content": "नेपालका निजी क्षेत्रले युवाको चाहना अनुरूप समुन्नत समाज निर्माणमा योगदान दिन सबैमा आग्रह गरेको छ । नेपाल उद्योग वाणिज्य महासङ्घ र नेपाल उद्योग परिसङ्घले ‘जेनजी’ पुस्ताले विभिन्न सुधारका माग राखी सञ्चालन गरेको प्रदर्शनका क्रममा भएको जनधनको क्षतिप्रति दुःख, प्रदर्शनका क्रममा ज्यान गुमाएकाप्रति श्रद्धाञ्जली तथा घाइतेको शीघ्र स्वास्थ्य लाभको कामना गरेका छन् ।",
      "longContent": "गोरखापत्र समाचारदाताकाठमाडौँ, भदौ २५ गते । नेपालका निजी क्षेत्रले युवाको चाहना अनुरूप समुन्नत समाज निर्माणमा योगदान दिन सबैमा आग्रह गरेको छ । नेपाल उद्योग वाणिज्य महासङ्घ र नेपाल उद्योग परिसङ्घले ‘जेनजी’ पुस्ताले विभिन्न सुधारका माग राखी सञ्चालन गरेको प्रदर्शनका क्रममा भएको जनधनको क्षतिप्रति दुःख, प्रदर्शनका क्रममा ज्यान गुमाएकाप्रति श्रद्धाञ्जली तथा घाइतेको शीघ्र स्वास्थ्य लाभको कामना गरेका छन् । महासङ्घले विज्ञप्ति जारी गर्दै युवाको चाहना अनुरूप सरकारी सेवामा नागरिकको सहज र मर्यादित पहुँच, स्वतन्त्र भएर पेसा व्यवसाय गर्न पाउने अधिकारको सुनिश्चित हुनुपर्ने माग गरेको छ । “लगानी एवं रोजगारी प्रवर्धनका लागि उपयुक्त वातावरण सिर्जना गरी समुन्नत समाज निर्माणमा योगदान पु¥याउन महासङ्घ सरोकारवाला सबैमा आग्रह गर्दछ ।”मर्यादित रोजगारी, स्वरोजगारी, सर्वसाधारण एवं उद्यमी व्यवसायीले तिरेको राजस्वको सदुपयोगलगायतका विषयमा युवा पुस्ताले देखाएको चासोप्रति संवेदनशील हुन नेपाल सरकारलगायत सम्बन्धित सबैमा महासङ्घले आग्रह गरेको छ । मुलुकमा थप निराशा र अशान्तिको वातावरण कहीँकतैबाट पनि सिर्जना नहोस् भन्दै सम्बद्ध सबैको ध्यानाकर्षण गरिएको छ । महासङ्घले सामाजिक न्यायसहितको उच्च आर्थिक वृद्धिको वातावरण निर्माण गरेर मात्र उच्च ज्यालासहितको मर्यादित रोजगारी सम्भव हुने औँल्याएको छ । आर्थिक गतिविधि चलायमान बनाउन र मुख्य पर्यटकीय समयमा नेपालबाट सकारात्मक सन्देश विश्वभर प्रवाह गर्न पनि हामी सबैले संयमित भई संवाद र सहकार्यका माध्यमबाट समृद्धितर्फको यात्रा तय गर्नुपर्ने महासङ्घको माग छ । नेपाल उद्योग परिसङ्घ (सिएनआई) पनि विज्ञप्ति जारी गर्दै प्रदर्शनका क्रममा युवाको ज्यान गएकोप्रति गहिरो दुःख व्यक्त गरेको छ । हाम्रो भविष्य नेपालका युवाको ऊर्जा, रचनात्मकता र आकाङ्क्षामा निर्भर रहेको भन्दै परिसङ्घले संयमता अपनाउन सबै सरोकारवालालाई अपिलसमेत गरेको छ । नेपालको समृद्धिको मार्गमा द्वन्द्वभन्दा संवाद, विभाजनभन्दा समझदारी र सबैभन्दा माथि नागरिकको सुरक्षा हुनु पर्छ भन्नेमा परिसङ्घ स्पष्ट रहेको जनाएको छ । एनसेलका सेवा निःशुल्कयसैबिच एनसेलले दूरसञ्चार जस्तो अत्यावश्यक सेवा तथा सम्पत्तिका कुनै पनि क्षति नगरिदिन र अविच्छिन्न सञ्चार सेवा प्रदान गर्न सहयोगको अनुरोध गरेको छ । एनसेलले उपभोक्तालाई सहज सञ्चारको पहुँच सुनिश्चित गर्न आजैदेखि लागु हुने गरी दुई दिनका लागि फोन, इन्टरनेट र एसएमएस सेवा निःशुल्क गर्ने घोषणा गरेको छ ।",
      "link": "https://gorkhapatraonline.com/news/171288",
      "image": "https://gorkhapatraonline.com/storage/media/302238/conversions/fncci-original-thumb.jpg"
    },
    {
      "slug": "171178",
      "title": "युरोपतिर मोडिँदै नेपालीको रोजगारी",
      "timestamp": 1757376000000,
      "source": "gp",
      "content": "मध्यपूर्वका देश र मलेसियामा सीमित नेपाली युवाको वैदेशिक रोजगारी युरोपतिर मोडिएको छ । आर्थिक वर्ष २०८१/८२ मा युरोपमा ७६ हजारभन्दा बढी युवा रोजगारीका लागि श्रम स्वीकृति लिएर गएका छन् । वैदेशिक रोजगार विभागका अनुसार गत आवमा आठ लाख ३९ हजार २६६ जनाले वैदेशिक रोजगारीका लागि श्रम स्वीकृति लिएकोमा त्यो सङ्ख्याले युरोपका लागि श्रम स्वीकृति लिएर गएका छन् ।",
      "longContent": "काठमाडौँ, भदौ २४ गते । मध्यपूर्वका देश र मलेसियामा सीमित नेपाली युवाको वैदेशिक रोजगारी युरोपतिर मोडिएको छ । आर्थिक वर्ष २०८१/८२ मा युरोपमा ७६ हजारभन्दा बढी युवा रोजगारीका लागि श्रम स्वीकृति लिएर गएका छन् । वैदेशिक रोजगार विभागका अनुसार गत आवमा आठ लाख ३९ हजार २६६ जनाले वैदेशिक रोजगारीका लागि श्रम स्वीकृति लिएकोमा त्यो सङ्ख्याले युरोपका लागि श्रम स्वीकृति लिएर गएका छन् । तीन आवमा वैदेशिक रोजगारीमा जानेको तथ्याङ्क विश्लेषण गरेर हेर्दा युरोप जानेको सङ्ख्या क्रमशः बढेको छ । अघिल्लो आव २०८०/८१ मा युरोपका क्रोएसिया, साइप्रस, जोर्डन माल्टा, मौरिसस, रोमानिया र पोल्यान्ड, साइबेरियालगायतका देशमा जाने युवाको सङ्ख्या ६६ हजारभन्दा बढी छ जबकि आव २०८०/८१ मा सो अवधिमा रोमानिया, क्रोएसिया, साइप्रस, जोर्डन, माल्टा, मौरिसस, पोर्चुगल, पोल्यान्ड, टर्की, इटाली, साइबेरियालगायतका युरोपेली देशमा ६६ हजारभन्दा बढी रोजगारीका लागि गएका थिए । आव २०७९/८० मा क्रोएसिया, साइप्रस, जोर्डन, माल्टा, मौरिसस, रोमानिया र पोल्यान्ड, साइबेरियालगायतका देशमा झन्डै ५० हजार रोजगारीका लागि गएका थिए । व्यक्तिगत रूपमा जाने धेरैयुरोप रोजगारीमा जाने अधिकांश व्यक्तिगत रूपमा जाने गरेका छन् । युरोपका १०/१२ देशमा गएका श्रमिकमध्ये संस्थागतभन्दा व्यक्तिगत रूपमा जाने बढी छन् । विभागका अनुसार गत आवमा युरोपमा १२ देशमा ७८ हजारभन्दा बढी युवा गएकोमा व्यक्तिगत रूपमा जाने ८० प्रतिशतभन्दा बढी रहेका छन् भने संस्थागत रूपमा जाने २० प्रतिशत मात्रै छन् । गत आवमा रोमानिया जानका लागि २७ हजार ८७४ जनाले श्रम स्वीकृति लिएको संस्थागत रूपमा एक हजार ३९० जना र बाँकी सबै व्यक्तिगत रूपमा गएका छन् । क्रोएसिया जानका लागि १३ हजार ८३५ जनाले श्रम स्वीकृति लिएकोमा सबैले व्यक्तिगत रूपमा श्रम स्वीकृति लिएका छन् । त्यस्तै माल्टा रोजगारीका लागि पाँच हजार ४५८ जनाले व्यक्तिगत श्रम स्वीकृति लिँदा २१० जनाले मात्र संस्थागत रूपमा श्रम स्वीकृति लिएको पाइएको छ । श्रम, रोजगार तथा सामाजिक सुरक्षा मन्त्रालयका प्रवक्ता डण्डुराज घिमिरेले युरोपको रोजगारीलाई आगामी दिनमा व्यवस्थित बनाउने विषयमा छलफल भइरहेको जानकारी दिनुभयो । संस्थागत रूपमा असुली गर्नेले समेत विज्ञापन गर्दा ५०/६० हजार उल्लेख गरेर पाँच लाखदेखि १४ लाखसम्म असुल्छन् । यसरी असुली हुने रकमको आधाभन्दा बढी रकम विदेशकै एजेन्टलाई जाने गरेको छ । युरोप रोजगारीको मुख्य बेथिति रोजगारीमा जान पाएकाभन्दा पटक पटक कोसिस गरेर पनि जान नपाएका वा विविध बहानामा फसेकालाई थाहा छ । अनुमानित आकलन अनुसार हरेक एक सय युवाले युरोप रोजगारीका लागि प्रयास गर्दा सफल हुनेको सङ्ख्या २०/३० मात्र रहेको छ ।युरोप रोजगारी व्यक्तिगत रूपमा श्रमिक पठाउन अवैधानिक रहेको अवस्थामा व्यक्तिगत रूपमा श्रम स्वीकृति दिने नाममा प्रतिव्यक्ति रोजगारीमा जानेबाट असुली हुने गरेको अवस्था छ । यसरी असुली हुने रकम सात लाखदेखि १०/१५ लाख रुपियाँसम्म रहने गरेको बताइएको छ ।",
      "link": "https://gorkhapatraonline.com/news/171178",
      "image": "https://gorkhapatraonline.com/storage/media/302060/conversions/baidesik-rojgar-original-thumb.jpg"
    },
    {
      "slug": "171177",
      "title": "१२६ फर्मलाई कारबाही",
      "timestamp": 1757376000000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागले १२६ वटा व्यावसायिक फर्मलाई न्यूनतम पाँच हजारदेखि तीन लाख रुपियाँसम्म जरिबाना गरेको छ । विभागका अनुसार साउन १ देखि भदौ २० गतेसम्म ६५० वटा व्यवसायी फर्मको अनुगमन भएकोमा कुनै न कुनै कैफियत देखिएको हो ।",
      "longContent": "गोरखापत्र समाचारदाता काठमाडौँ, भदौ २४ गते । वाणिज्य, आपूर्ति तथा उपभोक्ता संरक्षण विभागले १२६ वटा व्यावसायिक फर्मलाई न्यूनतम पाँच हजारदेखि तीन लाख रुपियाँसम्म जरिबाना गरेको छ । विभागका अनुसार साउन १ देखि भदौ २० गतेसम्म ६५० वटा व्यवसायी फर्मको अनुगमन भएकोमा कुनै न कुनै कैफियत देखिएको हो । यस अवधिमा अनुगमन गरिएका व्यवसायी फर्ममध्ये ३०४ वटा व्यवसायी फर्मलाई आवश्यक सुधारका लागि निर्देशन दिइएको छ भने २२० वटा व्यवसायी फर्मलाई व्यवसायी दर्ता नवीकरणको निर्देशन, स्पष्टीकरण तथा बयानका लागि आवश्यक कागजातसहित विभागमा उपस्थिति हुन निर्देशन दिएको छ । विभागका महानिर्देशक रोशन ज्ञवालीले दैनिक उपभोग्य वस्तु, तरकारी तथा फलफूल, मासु पसल, औषधी, मिठाई पसल तथा होटेललगायत क्षेत्रमा विभिन्न १३ वस्तुमा केन्द्रित गरेर अनुगमन गर्दा तोकिएको भन्दा चर्को मूल्यमा बिक्रीवितरण भइरहेको, न्यून गुणस्तर, लेभल नभएका वस्तु बिक्री गरेको, कृत्रिम अभाव सिर्जना गरेकोलगायतका समस्या देखिएको जानकारी दिनुभयो । अहिले विभागले पछिल्ला दिनमा औसत ३० वटा व्यावसायिक फर्ममा अनुगमन गरिरहेको छ । दसैँतिहारलगायत चाडबाडका बेला उपभोक्ता बढी ठगिने र बजारमा बढी समस्या देखिने भएकाले अनुगमन बढाउन लागिएको ज्ञवालीले जानकारी दिनुभयो । बजार सुध्रिएन  विभागको बजार अनुगमनको सङ्ख्या सङ्ख्यात्मक रूपमा धेरै प्रगति देखिए पनि गुणात्मक सुधार भने हुन नसकेको पाइएको छ । सरकारले बजार अनुगमनका क्रममा गरिने जरिबानाले ठुलालाई पानपराग र सानाको घरबास उठ्ने समस्याबाहेक अन्य उपलब्धि हुन नसकेको टिप्पणी उपभोक्तावादीले गर्ने गरेका छन् । उपभोक्ता अधिकारकर्मी माधव तिम्लिसेनाले बजार अनुगमन गरेर सङ्ख्या बढाएर मात्रै बजारको अवस्था नसुध्रिने बताउनुभयो । उहाँको अनुभवमा बजारमा कालो बजारी र म्याद नाघेका वस्तु बिक्री ठुला व्यापारी फर्मबाट खुलेआम रूपमा भइरहेको छ तर सरकारका नियमनकारी निकायले त्यस्ता व्यवसायी फर्मविरुद्धमा विभिन्न दबाब र प्रभावका कारण नियमन गरेर कारबाही गर्न सकेको छैन ।",
      "link": "https://gorkhapatraonline.com/news/171177",
      "image": "https://gorkhapatraonline.com/storage/media/302059/conversions/Banijya-Bivag_apurti_upabhogta-Bivag-original-thumb.jpg"
    },
    {
      "slug": "171175",
      "title": "तरकारी खेतीले महिला आत्मनिर्भर",
      "timestamp": 1757376000000,
      "source": "gp",
      "content": "जुम्लाको तिला गाउँपालिका–८ स्थित जुम्लाकोट गाउँका महिला पछिल्लो समयमा तरकारी उत्पादनमा व्यस्त छन् । पाँच वर्षअघि तरकारी खेतीमा कुनै रुचि नभएका यहाँका महिला प्राविधिक ज्ञान लिएपछि यो खेतीमा रमाएका हुन् ।",
      "longContent": "सिँजा समाचारदाता सिँजा (जुम्ला), भदौ २४ गते । जुम्लाको तिला गाउँपालिका–८ स्थित जुम्लाकोट गाउँका महिला पछिल्लो समयमा तरकारी उत्पादनमा व्यस्त छन् । पाँच वर्षअघि तरकारी खेतीमा कुनै रुचि नभएका यहाँका महिला प्राविधिक ज्ञान लिएपछि यो खेतीमा रमाएका हुन् ।सुनदुस्की महिला कृषक समूहका २३ जना महिला मौसमी तथा बेमौसमी तरकारी खेती गरेर लाखौँ आम्दानी लिएका छन् । समूहका सदस्य शोभा रावतका अनुसार आफूहरू तरकारी खेतीबाट स्वरोजगार बन्नुका साथै राम्रो आम्दानी पनि प्राप्त भएको छ । समूहका महिलाले उत्पादन गरेको गोलभेँडा पालिकाको रारासेरी बजार, नाग्म र जुम्ला सदरमुकाम खलङ्गा बजारसम्म पुग्ने गरेको छ । अहिले गाउँमै गोलभेँडाको प्रतिकेजी ४० रुपियाँमै बिक्री हुने गरेको छ । खनजोतलगायतमा प्रयोग हुने हातेट्याक्टर पाएपछि काम गर्न सहज भएको समूहका सदस्य रावतको भनाइ छ । जलवायुमैत्री कृषि प्रविधिबाट गँड्यौला मल, गर्मी वास, छापो विधि, झोल मल, प्लास्टिक हाउस, पानीपोखरी, कम्पोस्ट मल र बायोचारको प्रयोग गरेर तरकारी खेतीबारे परियोजनाले यहाँका कृषि समूहलाई तालिम दिएपछि व्यावसायिक रूपमा तरकारी खेती गर्न थप टेवा पुगेको तिला–८ का कौशाला रावतको भनाइ छ । यसअघि अधिकांश महिला घरखर्च चलाउन ज्यालादारी गर्थे । परम्परागत रूपमा आफूलाई खानका लागि खेती गर्ने यी महिलालाई किर्डाकको परियोजनाले प्रोत्साहन गरेपछि महिलाहरू व्यावसायिक बनेका हुन् । महिलाले सागसब्जी खेती, गँड्यौला मल बिक्री गरेर बर्सेनि एक लाखभन्दा बढी आम्दानी गर्दै आएका छन् । समूहमा बचत गर्ने, बचत गरेर उठेको रकम सदस्यलाई कृषि क्षेत्रमै खर्च गर्ने स्थानीय महिला किसानको भनाइ छ । परियोजनाबाट स्थानीय सरकारको काम, कर्तव्य, योजना छनोट, टोल भेला न्यायिक समितिका काम, कर्तव्यलगायतका विषयमा सिकेका कुरालाई व्यवहारमा उतारेको तिला गाउँपालिका–८ का स्थानीय कमला बस्नेतले जानकारी दिनुभयो ।",
      "link": "https://gorkhapatraonline.com/news/171175",
      "image": "https://gorkhapatraonline.com/storage/media/302057/conversions/Tarkari-khatiee-jumla-naurate-original-thumb.jpg"
    },
    {
      "slug": "171049",
      "title": "सार्वजनिक सुनुवाइमार्फत सुसूचित",
      "timestamp": 1757289600000,
      "source": "gp",
      "content": "यहाँको छायानाथ रारा नगरपालिकाले आर्थिक वर्ष २०८१/८२ को गरेका कामको विवरण सार्वजनिक सुनुवाइमार्फत नगरवासीलाई जानकारी गराएको छ । नगरपालिकामा वर्षभरि सञ्चालन भएका योजना तथा कार्यक्रम र आयव्यय विवरण शक्रबार सुनुवाइमार्फत सार्वजनिक गरेको हो ।",
      "longContent": "मुगु समाचारदातामुगु, भदौ २३ गते । यहाँको छायानाथ रारा नगरपालिकाले आर्थिक वर्ष २०८१/८२ को गरेका कामको विवरण सार्वजनिक सुनुवाइमार्फत नगरवासीलाई जानकारी गराएको छ । नगरपालिकामा वर्षभरि सञ्चालन भएका योजना तथा कार्यक्रम र आयव्यय विवरण शक्रबार सुनुवाइमार्फत सार्वजनिक गरेको हो ।नगरपालिकाले आव २०८१/८२ मा चालु बजेट ४२ करोड ७४ लाख ३८ हजार रुपियाँमा ३८ करोड ६० लाख ८३ हजार ६६५ रुपियाँ खर्च भएको जनाएको छ । यसमा कुल बजेटको ९० प्रतिशत खर्च भएको छ । पुँजीगततर्फ १८ करोड ८६ लाख सात हजार रुपियाँमा १४ करोड २३ लाख नौ हजार अर्थात् ७५ प्रतिशत खर्च भएको जानकारी गराइएको छ । नगरपालिकाले आव २०८१/८२ मा एक करोड दुई लाख २२ हजार रुपियाँ राजस्व सङ्कलन गरेको छायानाथ रारा नगरपालिकाका लेखा शाखाका प्रमुख जगतजङ्ग रावलले जानकारी गराउनुभयो । नगरपालिकाका सबै शाखा प्रमुखले वार्षिक प्रतिवेदन प्रस्तुत गरेपछि प्रतिवेदन एवं नगरपालिकाको सेवाको विषयमा सवालजवाफ भएको थियो । सार्वजनिक सुनुवाइमा नगरप्रमुख विष्णुकुमार भामले छायानाथ राराको सिको गरेर जिल्लाका सबै सार्वजनिक निकायले आफ्ना कार्यक्रम सार्वजनिक गरी पारदर्शी बनाउनुपर्ने सुझाव दिनुभयो । नागरिक अभियन्ता रूपबहादुर मल्लले नगरपालिकाले जिल्लाका सरोकारवाला निकाय र नगरका समुदायलाई पाठ सिकाएको जानकारी दिनुभयो । मुगुका तीन गाउँपालिका र एक नगरपालिकालगायत जिल्लाका दुई दर्जन कार्यालयले आफ्ना कार्यालयका गतिविधिको सार्वजनिक सुनुवाइ नगरेको पाइन्छ ।",
      "link": "https://gorkhapatraonline.com/news/171049",
      "image": "https://gorkhapatraonline.com/storage/media/301831/conversions/chhayanath-original-thumb.jpg"
    },
    {
      "slug": "171032",
      "title": "चियाको चुस्कीमा पाइन्छ महिलाको मेहनत",
      "timestamp": 1757289600000,
      "source": "gp",
      "content": "हिजोआज चिया नभई कसैलाई निद्रा खुल्दैन त कसैलाई निद्रै लाग्दैन । बिहान होस् वा बेलुका चिया निद्रा खुलाउने र लगाउने पेय बनेको छ । मान्छे जागा भएका बेला जतिबेला पनि चिया समय अनि घरमा आएका पाहुनाको स्वागत गर्ने पनि त्यही चिया ।",
      "longContent": "कोकिला ढकालइलाम, भदौ २३ गते । हिजोआज चिया नभई कसैलाई निद्रा खुल्दैन त कसैलाई निद्रै लाग्दैन । बिहान होस् वा बेलुका चिया निद्रा खुलाउने र लगाउने पेय बनेको छ । मान्छे जागा भएका बेला जतिबेला पनि चिया समय अनि घरमा आएका पाहुनाको स्वागत गर्ने पनि त्यही चिया । चियाको आन्तरिक खपतको यस्तो अवस्था त छँदै छ नेपाली चियाले बजार पनि तताएको छ र नेपालमा विदेशी मुद्रा आर्जनको ठुलो हिस्सा त्यही चिया बनेको छ । चियाको यस्तो महत्व र मूल्य जति स्वादिलो र सुखद लाग्छ त्यसभित्रको लैङ्गिक कार्य विभाजनको पाटो खोतल्दा मन अमिलो पनि हुन्छ । नेपाली चिया उत्पादन र उपभोगसम्म महिलाको श्रम र त्यसमा उनीहरूको न्यून प्रतिफलले यसलाई पुष्टि गर्छ । चियाको तिनपाते सुइरोदेखि कपसम्म महिलाको कथाव्यथा बेग्लै छ ।फोटो खिच्न पनि महिलापूर्वी पहाडी जिल्लाका चिया बगान अहिले निकै आनन्ददायी छन् । इलामका चियाका डाँडामा रमाउनेको भिड बाक्लो छ । चियाबारीमा टोकरी बोकेर चिया टिप्ने दिदीबहिनीसँग फोटो र भिडियो खिच्ने थप आकर्षण छ । चियामा महिलाको माहोल यहीँबाट सुरु हुन्छ । बिहान सबेरै चिया पकाएर घरको अरू काम पनि भ्याएर महिला चियाको मुना टिप्ने मुख्य भूमिकामा लाग्छन् । टिपेको मुना बोकेरै कारखानासम्म पु¥याउने, कारखानामा मुना केलाउने, तौलिने, ट्रकमा राख्ने, रोलिङ गरेर ग्रेडिङ गरिएको चियालाई पुनः केलाउने, धुलो उडाउने र राम्रो चिया तयार भएपछि प्याकेजिङसमेत गर्ने काममा महिला नै हुन्छन् । यसरी उनीहरूले तयार पारेको आन्तरिक उपभोक्ताको ओठसम्म र विदेशी मुद्राआर्जन गर्ने माध्यम बनेको हुन्छ । नेपाली चियाको तयारी पक्ष र त्यहाँ खटिने महिला श्रमिकको अवस्था भने निकै जटिल छ ।  “बिहान ४ बजे नउठे त दिउँसोको काम भ्याउनै मुस्किल छ । बिहान ९ बज्दा नबज्दा काममा पुग्नु पर्छ,” बर्सौंदेखि चिया टिप्दै आएकी सूर्योदय नगरपालिका–७ की शर्मिला तामाङले भन्नुभयो, “गाईवस्तुलाई खोलेपानी, नानीहरूलाई स्कुल पठाई आफू खाना बनाएर खाएर काममा निस्कनु पर्छ । दिनभर चिया टिपेको पैसाले घरखर्चसम्म त टेरेकै छ ।” मेहनत गर्दा दैनिक ३०–३५ किलोसम्म चिया टिप्न सकिने तामाङको अनुभव छ । चिया टिपेरै घरखर्च टार्ने माईजोगमाई–५ की गङ्गा लिम्बूलाई पनि उस्तै चटारो हुन्छ । हातैले दैनिक ४२ किलोसम्म चियाको दुईपात एक सुइरो टिप्ने गङ्गाको मासिक कमाइ पनि राम्रै लाग्छ । प्रतिकिलो १५ रुपियाँका दरले उहाँको ज्याला बस्दा दिनको ६३० रुपियाँ हुन्छ तर यो नेपालीको सरदर आयभन्दा ज्यादै कम हो ।चिया टिप्न निकै गारो हुन्छ । घाम पानी भन्न पाइँदैन, हुर्किएपछि कारखानाले कम मूल्य दिन्छन् । लिम्बूका दुःख बेग्लै छन् । उहाँले भन्नुभयो, “हात फुट्छ, पैताला फुट्छ, टाढाबाट हेर्दा चियाबारी र यहाँ चिया टिपेको राम्रो देखिन्छ, कपमा स्वाद पनि मिठो आउँछ । त्यसमा हाम्रो यो दुःख लुकेको हुन्छ ।” त्यसो त शर्मिला र गङ्गा त चियाको मुना टिप्ने प्रतिनिधि महिला कामदार हुनुहुन्छ । उहाँहरू जस्ता चिया टिप्ने काममा सयौँ महिला सक्रिय छन् । कारखानाको कथाव्यथाकारखानामा खटिने महिलाको कथाव्यथा पनि उस्तै छ । बिहान–बेलुकी दिनरात केही नभनी कारखानामा काम गर्ने महिलाले सिजनमा निकै लामो समय पनि काम गर्नु पर्छ । दुई वर्षयता इलामको साँखेजुङस्थित ग्रिन हिल चिया उद्योगमा कार्यरत पाँचथर हिलिहाङकी मुना लिङ्देन भन्नुहुन्छ, “अन्य ठाउँमा अथवा विदेश जतै गए पनि काम नगरी पैसा हुँदैन । मलाई त यहीँ काम गर्न सजिलो छ । खाना बस्न दिएर चित्तबुझ्दो तलब पनि छ ।” लिङ्देनले भन्नुभयो, “चिया तौलिनेदेखि प्याकेजिङसम्मका काम हामी गर्छौं ।” एक छोरीकी आमा लिङ्देनले आफ्नै कमाइले नानी पढाएर, घरमा खर्च पठाएर केही बचत पनि गर्नुभएको छ ।लिङ्देनसँगै काम गर्दै आएकी पाँचथरकै अञ्जु साउदेन पनि कारखानाभित्रको काम त्यति असजिलो नभएको बताउनुभयो । पाँच वर्षदेखि सोही कारखानामा काम गर्दै आएकी साउदेन भन्नुहुन्छ, “खट्नु परे पनि काम सजिलै छ । हल्कै काम पर्छ । खानबस्न तलब र सामाजिक सुरक्षा कोषको पनि सुविधा भएकाले काम छोडिहाल्न मन छैन ।” यस उद्योगमा मुना र अञ्जुसँगै अन्य छ महिला पनि काम गरिहनुभएको छ । महिलाले भरपर्दो र राम्रो काम गर्ने भएकाले उद्योगभित्र सबै महिला कामदार राखेको उद्योग सञ्चालक टङ्क दाहालले बताउनुभयो । “उहाँहरूले गरेका कुनै काममा हामीले औँला ठड्याउनु परेको छैन । एकदमै राम्रो, सफा र चियाको गुणस्तर कायम राख्न पनि महत्वपूर्ण भूमिका खेल्नुभएको छ ।” चिया उद्योगीको संस्था सूर्योदय अर्थोडक्स टी प्रोड्युसर्स एसोसिएसनका महासचिव गोपाल कट्टेलका अनुसार अधिकांश चिया उद्योगमा आधाभन्दा बढी महिला कामदार छन् । एसोसिएसन अन्तर्गत ८८६ श्रमिक रहेकामा ७० प्रतिशत महिला नै छन् । “पुरुष विदेश छन् । चियामा खटिने जनसङ्ख्या कमी छ, घरमै भएका महिला चियाको काममा लागेको पाइन्छ, यसबाट उनीहरूलाई रोजगारी पनि मिलेको छ ।” कट्टेलले भन्नुभयो, “चिया टिप्ने महिलालाई दैनिक चार सय रुपियाँ र कारखानामा काम गर्ने महिलालाई दैनिक ५१६ रुपियाँ ज्याला दिने गरिन्छ ।” अझ ‘स्पेसल टी’ बनाउने उद्योगमा त हातैले टिपेको चिया महत्वपूर्ण मानिन्छ । मेसिनले टिपेकोभन्दा हातले टिपेको मुना सुरक्षित र सग्लो हुने भएकाले हामीले हातले टिपेको चिया नै प्रयोग गर्ने गरेका छौँ । इलामको जसबिरे चिया कारखानाका सञ्चालक शरदसुब्बा भन्नुहुन्छ, “हामीले किसानलाई हातले टिप्ने र टोकरी, डोको अथवा छाप्रीमा ल्याउनु भनेका छौँ । उहाँहरूले पनि त्यसै गर्नुहुन्छ । मेहनत राम्रो गर्ने भएकाले दिदीबहिनीले टिपेको चिया निकै राम्रो हुन्छ ।”यता केन्द्रीय चिया सहकारी सङ्घमा आबद्ध सहकारीका सदस्यका चिया बगानमा पनि महिला कामदारकै उपस्थिति देखिन्छ । सङ्घमा आबद्ध किसानका बगानमा ६० प्रतिशतभन्दा बढी महिलाले चिया टिप्ने गरेको केन्द्रीय चिया सहकारी सङ्घका महासचिव रविन राईले बताउनुभयो । महिला आफैँ चिया टिप्न जानु धेरैको बाध्यता पनि हो । पुरुष घरमा नहुँदा महिलाले कमाइ गर्न पनि जानु परेको छ । महिलाले छिटो र भरपर्दो काम गर्ने भएकाले पनि चिया बगानदेखि कारखानासम्म महिलालाई बढी रुचाइन्छ । महासचिव राई भन्नुहुन्छ, “महिलाले चियाको काम मात्र गरेका छैनन्, तयारी चिया बनाउन अन्तिमसम्मको भूमिका महिलाको हुन्छ । त्यही चिया विदेशी मुद्राआर्जनको राम्रो माध्यम बन्दै गएको छ ।” महिला नै अग्रसर रहेको चियाको विदेश निर्यातको अवस्था पनि राम्रो छ । आर्थिक वर्ष २०८१/८२ मा चार अर्ब २१ करोड ३५ लाख ९२ हजार रुपियाँको नेपाली चिया निर्यात भएको छ । झापाको काँकडभिट्टास्थित मेची भन्सार कार्यालयको तथ्याङ्क अनुसार आव २०८०/८१ मा भन्दा आव २०८१/८२ मा ३२.२ प्रतिशत बढी नेपाली चिया निर्यात भएको छ । आव २०८१/८२ मा एक करोड ५४ लाख १६ हजार ७५६ किलो चिया निर्यात भएको छ । अघिल्लो आव २०८०/८१ मा तीन अर्ब १७ करोड ९५ लाख २७ हजार रुपियाँ मूल्यको चिया निर्यात भएको थियो । चालु आव २०८२/८३ को साउनमा पनि ३७ करोड ४८ लाख २४ हजार मूल्य बराबरको चिया निर्यात भएको छ । यो अवधिमा १२ लाख ९७ हजार २२ किलो चिया निर्यात भएको भन्सार कार्यालयको तथ्याङ्क छ ।तयारी वस्तु निर्यातको क्षेत्रमा पनि यति ठुलो हिस्सा राख्ने नेपाली चिया क्षेत्रमा खटिएका महिलाका हात भने साँच्चै अदृश्य रहेको पाइन्छ ।",
      "link": "https://gorkhapatraonline.com/news/171032",
      "image": "https://gorkhapatraonline.com/storage/media/301813/conversions/tea-1-original-thumb.jpg"
    },
    {
      "slug": "171030",
      "title": "वित्तीय विवरण पेस गर्न निर्देशन",
      "timestamp": 1757289600000,
      "source": "gp",
      "content": "नेपाल स्टक एक्सचेन्ज (नेप्से) ले सूचीकृत कम्पनीलाई तोकिएको ढाँचामा र समयमा अनिवार्य रूपमा वित्तीय विवरण तथा अन्य महत्वपूर्ण सूचना पेस गर्न निर्देशन दिएको छ ।",
      "longContent": "गोरखापत्र समाचारदाताकाठमाडौँ, भदौ २३ गते । नेपाल स्टक एक्सचेन्ज (नेप्से) ले सूचीकृत कम्पनीलाई तोकिएको ढाँचामा र समयमा अनिवार्य रूपमा वित्तीय विवरण तथा अन्य महत्वपूर्ण सूचना पेस गर्न निर्देशन दिएको छ । नेप्सेले आइतबार जारी गरेको सर्कुलरमा आर्थिक वर्ष समाप्त भएको पाँच महिनाभित्र लेखा परीक्षण वित्तीय विवरण, त्रैमास समाप्त भएको ३० दिनभित्र प्रतिसेयर आम्दानी, मूल्य आय अनुपातलगायतका विवरणसहितको त्रैमासिक प्रतिवेदन बुझाउनुपर्ने व्यवस्था गरिएको छ । साथै लाभांश वितरण, बोनस वा हकप्रद सेयर निष्कासन, ठुला लगानी वा कानुनी कारबाही जस्ता सेयर मूल्यमा प्रभाव पार्ने घटना तुरुन्तै नेप्से र कम्पनीको वेबसाइटमार्फत सार्वजनिक गर्नुपर्ने बताइएको छ । यी सबै विवरण नेप्सेले उपलब्ध गराएको सेयर खरिदबिक्रीको अनलाइन प्रणाली (नट्स) अनलाइन प्रणालीमार्फत पठाउनुपर्ने निर्देशनमा उल्लेख छ । नेप्सेले वित्तीय पारदर्शिता र लगानीकर्ताको हित सुनिश्चित गर्न यस्तो गर्नु परेको जनाएको छ । साथै धितोपत्रको दाखिला खारेज बन्द हुने मितिभन्दा कम्तीमा सात दिनअगाडि सोसम्बन्धी सूचना प्रकाशित गर्नुपर्ने नेप्सेले जारी गरेको सर्कुलरमा उल्लेख छ ।साधारण सभाको वार्षिक प्रतिवेदन, वासलात र अन्य जानकारी सभा हुनुभन्दा कम्तीमा २१ दिनअगाडि उपलब्ध गराउनुपर्ने तथा साधारण सभामा भएका निर्णयको विवरण सभा समाप्त भएको एक महिनाभित्र उपलब्ध गराउनुपर्ने जारी सर्कुलरमा उल्लेख छ ।",
      "link": "https://gorkhapatraonline.com/news/171030",
      "image": "https://gorkhapatraonline.com/storage/media/301811/conversions/nepse-original-thumb.jpg"
    },
    {
      "slug": "171029",
      "title": "कर्णालीको वैकल्पिक विमानस्थल रामघाटमा बन्ने",
      "timestamp": 1757289600000,
      "source": "gp",
      "content": "जिल्लाको भेरीगङ्गा नगरपालिकास्थित सुर्खेत भेरीगङ्गा रामघाट विमानस्थलको वातावरणीय प्रभाव मूल्याङ्कन (इआइए) प्रतिवेदन सार्वजनिक गरिएको छ । कर्णाली प्रदेश राजधानी सुर्खेतको वैकल्पिक विमानस्थलका रूपमा निर्माण गर्न लागिएको यस विमानस्थलको इआइए प्रतिवेदन सार्वजनिक सुनुवाइ कार्यक्रममा सार्वजनिक गरिएको हो ।",
      "longContent": "छिन्चु समाचारदातासुर्खेत, भदौ २३ गते । जिल्लाको भेरीगङ्गा नगरपालिकास्थित सुर्खेत भेरीगङ्गा रामघाट विमानस्थलको वातावरणीय प्रभाव मूल्याङ्कन (इआइए) प्रतिवेदन सार्वजनिक गरिएको छ । कर्णाली प्रदेश राजधानी सुर्खेतको वैकल्पिक विमानस्थलका रूपमा निर्माण गर्न लागिएको यस विमानस्थलको इआइए प्रतिवेदन सार्वजनिक सुनुवाइ कार्यक्रममा सार्वजनिक गरिएको हो । प्रतिवेदन अनुसार भेरीगङ्गा नगरपालिका–९, १० र ११ मा पर्ने गरी २१८.२६ हेक्टर क्षेत्रफलमा विमानस्थल निर्माण गरिने छ । यसमा १३१.४६ हेक्टर सामुदायिक वन र ८६.८० हेक्टर राष्ट्रिय वन क्षेत्र पर्छ । विमानस्थलमा धावनमार्ग दुई हजार ७९० मिटर लम्बाइ र ४५ मिटर चौडाइको हुने छ । ए–३२० र बी–७३७ जस्ता १५० सिटसम्मका जहाज सहजै अवतरण र उडान गर्न सक्ने गरी विमानस्थल डिजाइन गरिएको नेपाल नागरिक उड्डयन प्राधिकरणका इन्जिनियरिङ निर्देशक हरिप्रसाद अधिकारीले बताउनुभयो । पूर्वपश्चिम धावनमार्गसहित अन्तर्राष्ट्रिय मापदण्ड अनुसार विमानस्थल निर्माण हुने उल्लेख छ । यससँगै ट्याक्सीवे, ह्याङ्र, कन्ट्रोल टावर, इन्धन भण्डारण, कार्गो भवन, प्रहरी चौकी, पार्किङ स्थल र सुरक्षा चौकीलगायतका संरचना पनि बन्ने छन् । एप्रोनमा एकै पटक १७ विमान अट्ने क्षमता रहने छ भने २४ हजार ३७५ वर्गमिटरमा टर्मिनल भवन निर्माण गरिने छ । विमानस्थल सञ्चालनमा आएपछि दैनिक ११ उडान हुने र करिब ३७४ यात्रुलाई ओसारपसार गर्न सकिने अनुमान छ ।चवालिस हजार रुख काट्नुपर्नेविमानस्थल निर्माणका लागि करिब ४४ हजार ६०५ रुख काट्नुपर्ने छ र यसले वन्यजन्तुको वासस्थानमा असर गर्ने सरोकारवालाको चिन्ता छ । स्थानीय पाइप लाइन र सिँचाइ कुलो प्रभावित हुनुका साथै धुलो र ध्वनि प्रदूषण बढाउने तथा फोहोर व्यवस्थापन जस्ता चुनौती बन्ने प्रतिवेदनमा उल्लेख छ । विशेष गरी मदानीचौर क्षेत्रमा राति ध्वनि प्रदूषण सामान्यभन्दा बढी हुने अनुमान गरिएको छ । त्यस्तै एक हजार दुई सय मिटर पाइप लाइन र एक हजार १६७ मिटर सिँचाइ कुलो प्रभावित हुने देखाइएको छ । प्रभावित क्षेत्रमा १५ प्रजातिका स्तनधारी, ६२ प्रजातिका चराचुरुङ्गी, १२ प्रजातिका सरिसृप र चार प्रजातिका उभयचर पाइन्छन् । यीमध्ये १५ प्रजाति सिआइटिई सूचीमा र तीन प्रजाति आइयुसी रातो सूचीमा परेका छन् । न्यूनीकरणका उपायप्राधिकरणले नकारात्मक असर न्यून गर्न विभिन्न योजना अघि सारेको छ । एक रुख काट्दा १० रुख रोप्ने गरी चार लाख ४६ हजारभन्दा बढी बिरुवा रोप्ने र कम्तीमा पाँच वर्षसम्म संरक्षण गर्ने योजना बनाइएको छ । धुलो नियन्त्रणका लागि सडकमा नियमित पानी छर्कने, निर्माण सामग्री टारपोलिनले छोपेर ढुवानी गर्ने, कामदारलाई हेलमेट, मास्क, पन्जा र बुट जस्ता सुरक्षा सामग्री उपलब्ध गराउने व्यवस्था गर्नुपर्ने प्रतिवेदन उल्लेख छ । पाइप लाइन र कुलो प्रभावितलाई क्षतिपूर्ति दिने, स्थानीयलाई रोजगारीमा प्राथमिकता दिने र तालिममार्फत सिप विकास गर्ने उपाय पनि उल्लेख छन् । सार्वजनिक सुनुवाइमा भेरीगङ्गा नगरप्रमुख यज्ञप्रसाद ढकालले विमानस्थल निर्माण कर्णाली प्रदेशकै गौरवको आयोजना रहेको बताउनुभयो । नगर उपप्रमुख धनसरा बोहोराले वातावरणीय प्रभाव न्यून पार्न वैज्ञानिक उपाय अवलम्बन गर्नुपर्नेमा जोड दिनुभयो । नेपाली कांग्रेस भेरीगङ्गा नगर सभापति रामबहादुर सिंहले दलगत स्वार्थभन्दा माथि उठेर यो आयोजना अघि बढाउनुपर्ने धारणा राख्नुभयो । स्थानीयवासी धनबहादुर विकले विपन्न परिवारका सदस्यलाई काममा प्राथमिकता दिन आग्रह गर्नुभयो ।",
      "link": "https://gorkhapatraonline.com/news/171029",
      "image": "https://gorkhapatraonline.com/storage/media/301810/conversions/airport-skt-nabin-original-thumb.jpg"
    },
    {
      "slug": "171028",
      "title": "खसीबोका र च्याङ्ग्राको अनलाइन बुकिङ खुला",
      "timestamp": 1757289600000,
      "source": "gp",
      "content": "खाद्य व्यवस्था तथा व्यापार कम्पनी लिमिटेडले दसैँलक्षित एक हजार आठ सय खसीबोका र च्याङ्ग्रा खरिदबिक्री गर्ने तयारी गरेको छ ।",
      "longContent": "गोरखापत्र समाचारदाताकाठमाडौँ, भदौ २३ गते । खाद्य व्यवस्था तथा व्यापार कम्पनी लिमिटेडले दसैँलक्षित एक हजार आठ सय खसीबोका र च्याङ्ग्रा खरिदबिक्री गर्ने तयारी गरेको छ । दसैँमा बजारमा खसीबोकाको मूल्य बढ्ने हुँदा बजार हस्तक्षेप गर्नका लागि कम्पनीले एक हजार पाँच सय खसीबोका र तीन सय च्याङ्ग्रा बिक्री गर्न लागेको हो । कम्पनीका सूचना अधिकारी माधव मिश्रले चाडपर्वमा उपभोक्तालाई सहुलियत मूल्यमा उपलब्ध गराउनका लागि खसीबोका खरिदबिक्री गर्न लागिएको जानकारी दिनुभयो । खसीबोका खरिद गर्नका लागि पाँच करोड रुपियाँ छुट्याएको उहाँले जानकारी दिनुभयो । खसीबोका र च्याङ्ग्राका लागि अनलाइन बुकिङ खुला गरिसकेको र माग बढी आए सङ्ख्या बढाउन सकिने उहाँले जानकारी दिनुभयो । मुस्ताङबाट च्याङ्ग्रा र नवलपुर, हेटौँडा र दाङबाट खसीबोका खरिद गर्ने तयारी गरिएको कम्पनीले जनाएको छ । घटस्थापनाको दिनमा काठमाडौँमा खसीबोका र च्याङ्ग्रा भित्र्याउने तयारी गरिएको कम्पनीले जनाएको छ । दसैँका बेला उपत्यकामा ठुलो सङ्ख्यामा खपत हुने र निजी व्यापारीले मनपरी मूल्य लिने हुँदा बजार हस्तक्षेप गर्न प्रत्येक वर्ष कम्पनीले खसीबोका खरिद गरी वितरण गर्दै आएको छ । अनलाइन बुक गर्न खसीबोकाका लागि चार हजार रुपियाँ र च्याङ्ग्राका लागि पाँच हजार रुपियाँ अग्रिम भुक्तानी गर्नुपर्ने कम्पनीले जनाएको छ ।भदौ ३० सम्म अनलाइन बुकिङ खुला गरिएको जनाइएको छ । कम्पनीको अनलाइन पोर्टलमा गएर आफूलाई चाहिएको खसीबोका र च्याङ्ग्रा छनोट गर्न सक्ने छन् । बुकिङ गर्दा एक पटकमा अधिकतम १० वटासम्म छनोट गर्न सकिने कम्पनीले जनाएको छ ।  खसीबोका र च्याङ्ग्राको अन्तिम मूल्य भने तौलका आधारमा निर्धारण गरिने छ । कम्पनीले २० देखि २५ किलो, २५ देखि ३०, ३० देखि ३५ र ३५ देखि ४० किलो तौल समूहमा खसीबोका छनोट गर्ने विकल्प अनलाइनमा राखेको छ । अन्तिम बिक्री मूल्य तौल अनुसार तय गरिने र भुक्तानी गरिएको अग्रिम रकम कुल बिलबाट घटाइने छ ।बुकिङ गरिएका खसीबोका र च्याङ्ग्रा घटस्थापनादेखि सप्तमीसम्म वितरण गरिने छ । अनलाइन बुकिङ गर्दा नै उपभोक्ताले आफूलाई पायक पर्ने र सहज हुने मिति छनोट गर्न सक्ने छन् । बुकिङ र भुक्तानी प्रक्रिया पूरा भएपछि उपभोक्तालाई एसएमएसमार्फत एउटा कोड र पशु बुझिलिन आउने मितिसहित जानकारी पठाइने छ । कम्पनीले सञ्चालन गर्ने सुपथ मूल्य पसलबाट खसीबोका तथा च्याङ्ग्रा खरिद गर्दा प्रतिकिलो १० रुपियाँ छुट दिइने जनाइएको छ ।",
      "link": "https://gorkhapatraonline.com/news/171028",
      "image": "https://gorkhapatraonline.com/storage/media/301809/conversions/khasiboka-original-thumb.jpg"
    },
    {
      "slug": "170990",
      "title": "११ दशमलव ५२ अङ्कले घट्यो नेप्से परिसूचक",
      "timestamp": 1757203200000,
      "source": "gp",
      "content": "नेपाल स्टक एक्सचेञ्ज (नेप्से) परिसूचक ११ दशमलव ५२ अङ्कले ओरालो लागेको छ । नेप्सेका अनुसार आजको कारोबारमा परिसूचक शून्य दशमलव ४२ प्रतिशतले घटेर दुई हजार ७०८ दशमलव २५ अङ्कमा कायम भएको हो ।",
      "longContent": "काठमाडौँ, भदौ २२ गते । नेपाल स्टक एक्सचेञ्ज (नेप्से) परिसूचक ११ दशमलव ५२ अङ्कले ओरालो लागेको छ । नेप्सेका अनुसार आजको कारोबारमा परिसूचक शून्य दशमलव ४२ प्रतिशतले घटेर दुई हजार ७०८ दशमलव २५ अङ्कमा कायम भएको हो ।आज विभिन्न ३३४ कम्पनीका एक करोड ११ लाख २४ हजार ८४५ कित्ता शेयर ५८ हजार ८७ पटक रु चार अर्ब ४० करोड २७ लाख ६७ हजार २७१ दशमलव ७२ मा कारोबार भएको छ । आज १७३ वटा कम्पनीको शेयर मूल्य घट्दा ७९ वटाको बढेको छ । \tहिम स्टार ऊर्जा कम्पनी लिमिटेडको शेयर् मूल्य ९।९७ प्रतिशत, एनआइबिएल समृद्धि फण्ड–२ को पाँच दशमलव ८३ प्रतिशत, युनिभर्सल पावर कम्पनीको पाँच दशमलव १२ प्रतिशतले घटेको छ ।पञ्चकन्या माइ हाइड्रोपावर लिमिटेडको शेयर मूल्य चार दशमलव ६२ प्रतिशत, विकास हाइड्रोपावर कम्पनी लिमिटेडको तीन दशमलव ९२ प्रतिशतले ओरालो लागेको छ । रासस",
      "link": "https://gorkhapatraonline.com/news/170990",
      "image": "https://gorkhapatraonline.com/storage/media/301737/conversions/Nepesa-original-thumb.jpg"
    },
    {
      "slug": "170964",
      "title": "सुनचाँदीको मूल्य निरन्तर उकालोतिर",
      "timestamp": 1757203200000,
      "source": "gp",
      "content": "अन्तरराष्ट्रिय बजारमा सुनचाँदीको मूल्यमा वृद्धि भएसँगै त्यसको प्रभाव स्थानीय बजारमा पनि परेको छ ।",
      "longContent": "काठमाडौँ,  भदौ २२ गते ।  अन्तर्राष्ट्रिय बजारमा सुनचाँदीको मूल्यमा वृद्धि भएसँगै त्यसको प्रभाव स्थानीय बजारमा पनि परेको छ ।गत शुक्रबार प्रतितोला रु. दुई लाख १० हजारमा कारोबार भएको सुनको मोल आज रु. दुई हजारले बढेर रु. दुई लाख १२ हजार कायम भएको नेपाल सुनचाँदी व्यवसायी महासङ्घले जनाएको छ । चाँदीको मूल्य पनि तोलामा रु. १० ले बढेको छ । आज एक तोला चाँदी रु. दुई हजार ५०० मा किनबेच भइरहेको छ । गत बुधबार एक तोला सुन  रु. दुई लाख सात हजार ९०० र त्यति नै परिमाणको चाँदी रु. दुई हजार ४८० मा खरिदबिक्री भएको थियो ।अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा सुन प्रतिऔंस तीन हजार ५८६ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/170964",
      "image": "https://gorkhapatraonline.com/storage/media/301673/conversions/_gold-original-thumb.jpg"
    },
    {
      "slug": "170901",
      "title": "अमेरिकाको करले नेपाललाई फाइदा",
      "timestamp": 1757203200000,
      "source": "gp",
      "content": "अमेरिकाको भन्सार नीतिका कारण नेपाली तयारी पोसाक र पस्मिनाको निर्यात बढ्ने देखिएको छ । अमेरिकाका राष्ट्रपति डोनाल्ड ट्रम्पले हालै भारत, भियतनाम र बङ्गलादेशमा लगाएको भन्सार महसुलका कारण त्यसको फाइदा नेपालले लिन सक्ने देखिएको हो । केही देशका उद्योगी व्यवसायी नेपालमा लगानीको सम्भावना बुझ्न आउन थालेका छन् ।",
      "longContent": "काठमाडौँ, भदौ २२ गते । अमेरिकाको भन्सार नीतिका कारण नेपाली तयारी पोसाक र पस्मिनाको निर्यात बढ्ने देखिएको छ । अमेरिकाका राष्ट्रपति डोनाल्ड ट्रम्पले हालै भारत, भियतनाम र बङ्गलादेशमा लगाएको भन्सार महसुलका कारण त्यसको फाइदा नेपालले लिन सक्ने देखिएको हो । केही देशका उद्योगी व्यवसायी नेपालमा लगानीको सम्भावना बुझ्न आउन थालेका छन् ।अमेरिकाले केही समयअघि भारतलाई ५० प्रतिशत, बङ्गलादेश र भियतनामलाई २०/२० प्रतिशत भन्सार महसुल लगाएको छ । यस्तै नेपाल र भुटानलाई लगाइएको भन्सार महसुल दर १०/१० प्रतिशत छ । यस आधारमा भारत, बङ्गलादेश र भियतनामबाट अमेरिकामा निर्यात हुने तयारी पोसाक, गलैँचा कार्पेट, जडीबुटी, पस्मिनालगायतका वस्तु निकै महँगो हुने भएको छ । यस कारण नेपालबाट ती वस्तुको निर्यात बढ्ने देखिएको हो । चर्काे भन्सार महसुलका कारण उत्पादनको लागत महँगो पर्दा अमेरिकी बजारमा सामान निर्यात हुन समस्या हुन्छ । अमेरिकाका राष्ट्रपति डोनाल्ड ट्रम्पको भन्सार नीतिका कारण बजार हिस्सा गुमाउने डरले गर्दा भारतसहित तीन मुलुकका तयारी पोसाक र गलैँचा उद्योगीले नेपालमा लगानी गर्न इच्छा देखाएको नेपाल तयारी पोसाक सङ्घले जनाएको छ । सङ्घका अनुसार नेपालबाट निर्यात गर्दा भारत, बङ्गलादेश र भियतनामको तुलनामा निकै सस्तो पर्ने भएकाले ती मुलुकले नेपालको तयारी पोसाक, गलैँचा, जुत्ता र जडीबुटी उद्योगमा लगानी गर्न चासो देखाएका हुन् ।व्यापार विज्ञ रविशङ्कर सैँजूले अमेरिकी भन्सार नीतिका कारण नेपालले लाभ लिने ठाउँ भए पनि त्यसका लागि उपयुक्त वातावरण सिर्जना गर्नुपर्ने बताउनुभयो । निर्यात बढाउन स्वदेशी वस्तुको उत्पादनसँगै उत्पादकत्व वृद्धि गर्न आवश्यक रहेको उहाँको भनाइ छ । सरकारले लजिस्टिक पूर्वाधारसँगै व्यापार सहजीकरण गर्नुपर्ने उहाँको भनाइ छ । अमेरिकाको यो नीति कति समयसम्म जान्छ भन्ने निश्चित नभए पनि यसले अमेरिकामा नेपाली वस्तुको निर्यात जतिबेला पनि बढाउन सकिने सम्भावना रहेको उहाँको भनाइ छ । उद्योग, वाणिज्य तथा आपूर्तिमन्त्री दामोदर भण्डारीले अमेरिकी भन्सार नीतिले नेपाली तयारी पोसाकलाई निर्यात बढाउने ठुलो अवसर प्रदान गरेकाले यसको सही सदुपयोग गर्नुपर्ने बताउनुभयो । अमेरिकी ‘ट्यारिफ’ बाट लाभ लिन लगानीको अभाव हुने मन्त्री भण्डारीले दाबी गर्नुभयो । विश्व बजारमा नेपाली उत्पादनको छुट्टै पहिचान भएकाले निर्यात बढाउन नगद अनुदानको व्यवस्था गरिने मन्त्री भण्डारीले जानकारी दिनुभयो ।तयारी पोसाक सङ्घका अध्यक्ष पशुपतिदेव पाण्डेले भारत र बङ्गलादेशका एक सयभन्दा बढी व्यापारी गार्मेन्ट उद्योगमा विदेशी लगानी भित्र्याउन नेपाल आएको जानकारी दिनुभयो । गलैँचा, जुत्ताचप्पल, पस्मिना, जडीबुटीमा विदेशी लगानी गर्ने भनेर व्यापारी अध्ययन गर्न आएको उहाँले जानकारी दिनुभयो । केही व्यापारी उद्योगको क्षमता वृद्धि गर्ने प्रस्ताव गरेको उहाँको भनाइ छ ।  भन्सार नीतिले अमेरिकामा तयारी पोसाक, जुत्ता, छुर्पी, फेल्ट, पस्मिनाको निर्यात बढाउन सकिने बताउनुभयो ।“आव २०८१/८२ मा नौ अर्ब ९४ करोड रुपियाँको तयारी पोसाक निर्यात भयो,” अध्यक्ष पाण्डेले भन्नुभयो, “सरकारले लगानीको वातावरण बनाए एक सय गुणा निर्यात बढाएर व्यापार घाटा कम गर्न सकिन्छ ।” निर्यात वृद्धि गर्न उत्पादन क्षमता बढाउन सस्तोमा ऋण, विशेष आर्थिक क्षेत्रमा पूर्वाधार निर्माण, गैरकानुनी व्यापार नियन्त्रण गर्नुपर्ने, रुग्ण भएका उद्योग सञ्चालन, निर्यातमा नगद अनुदान र कच्चा पदार्थ आयातमा सहजीकरण भए तीनदेखि पाँच वर्षमा निर्यात एक सय गुणाले बढाएर बढ्दो व्यापार घाटा कम गर्न सकिने पाण्डेको भनाइ छ ।तयारी पोसाकका लागि स्थानीयस्तरमा कच्चा पदार्थको अभाव हुँदा बाहिरी मुलुकबाट आयात हुने गरेको छ । भारतीय उद्योगीले नेपालमै प्रत्यक्ष वैदेशिक लगानी भित्र्याउने र नेपालमा भएकै उद्योगलाई माग अनुसार अर्डर दिएर तयारी पोसाक र गलैँचा उत्पादन गर्न लगाउने विषयमा छलफल भइरहेको पाण्डेले जानकारी दिनुभयो । व्यवसायीका अनुसार अमेरिकाले भारतमाथि ५० प्रतिशत कर लगाउँदा पनि नेपाललाई निकै फाइदा छ, त्यसलाई घटाएर २९ प्रतिशत कायम गर्दा पनि नेपाललाई लाभ नै हुने छ ।सङ्घका अनुसार अमेरिकी चर्को भन्सार शुल्कका कारण भारत, बङ्गलादेशको निर्यात बजार प्रभावित हुने भएपछि नेपाली तयारी पोसाक र गलैँचा उद्योगीहरूले उद्योगको स्तरोन्नति गर्न थालेका छन् ।भन्सार विभागको तथ्याङ्क अनुसार आव २०८१/८२ मा २५ अर्ब ९६ करोड ५६ लाख ९८ हजार रुपियाँको आयात हुँदा १८ अर्ब ३२ करोड ७४ लाख रुपियाँको निर्यात भएको छ । अमेरिकामा सात अर्ब ६४ करोड ४९ लाख ५४ हजार रुपियाँ व्यापार घाटा रहेको छ ।",
      "link": "https://gorkhapatraonline.com/news/170901",
      "image": "https://gorkhapatraonline.com/storage/media/301597/conversions/12-original-thumb.jpg"
    },
    {
      "slug": "170899",
      "title": "अर्थतन्त्र सुदृढ गर्न सञ्चार क्षेत्रको भूमिका महत्वपूर्ण",
      "timestamp": 1757203200000,
      "source": "gp",
      "content": "अर्थमन्त्री विष्णुप्रसाद पौडेलले आमजनतालाई सरकारका कमजोरी औँल्याउने र सकारात्मक कामबारे जनतासम्म प्रभावकारी रूपमा पु¥याउन सञ्चार जगत्ले महìवपूर्ण भूमिका खेल्नुपर्ने बताउनुभएको छ ।",
      "longContent": "गोरखापत्र समाचारदाताकाठमाडौँ, भदौ २२ गते । अर्थमन्त्री विष्णुप्रसाद पौडेलले आमजनतालाई सरकारका कमजोरी औँल्याउने र सकारात्मक कामबारे जनतासम्म प्रभावकारी रूपमा पु¥याउन सञ्चार जगत्ले महìवपूर्ण भूमिका खेल्नुपर्ने बताउनुभएको छ । नेपाल आर्थिक पत्रकार समाज (सेजन) को २७ औँ वार्षिक साधारण सभा तथा अधिवेशनको शनिबार आयोजित उद्घाटन समारोहलाई सम्बोधन गर्दै उहाँले मुलुकको अर्थतन्त्र सुदृढ बनाउन आर्थिक पत्रकारिताको भूमिका अत्यन्त महत्वपूर्ण रहेको बताउनुभयो ।सञ्चार क्षेत्रले सरकारका नीतिगत कमजोरी उजागर गर्नुका साथै, उपलब्धिहरू जनतालाई जानकारी दिनुपर्नेमा जोड दिँदै उहाँले भन्नुभयो, “सरकारका नीति र कार्यान्वयनमा त्रुटि भए त्यो जनसमक्ष पु¥याउनु सञ्चारकर्मीको दायित्व हो । त्यस्तै सरकारले गरेका राम्रा कामबारे पनि नागरिकलाई सुसूचित पार्नु सञ्चार क्षेत्रको जिम्मेवारी हो ।”आर्थिक पत्रकार समाजसँग मन्त्री, नेतालाई ल्याएर आफ्ना कुरा सुनाउने हैसियत रहेको बताउँदै अर्थमन्त्री पौडेलले देशको अर्थतन्त्रको विकासमा विभिन्न विषयमा सहयोग गर्दै आएको बताउनुभयो । “सेजनले देशको अर्थतन्त्रको विकासमा विभिन्न विषयमा सहयोग गरिरहेको छ । सामान्यतया मान्छेलाई आलोचना सुन्न मन लाग्दैन, प्रशंसा सुन्न मन लाग्छ । सरकारले गरेका राम्रा काम देख्नुभयो भने त्यसलाई पनि जनतासामु सम्प्रेषित गरिदिनूस् ।”कार्यक्रममा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले कोभिड महामारी, रुस–युक्रेन तनावलगायतका कारण मुलुकको अर्थतन्त्रमा असर देखिएको र पछिल्लो समय सुधार हुँदै गएको बताउनुभयो ।मुलुकको आर्थिक क्षेत्र सुधारका लागि निजी क्षेत्रबाट कसरी भूमिका खेल्न सकिन्छ भनेर महासङ्घले सधैँ पहल गरिरहेको बताउँदै उहाँले कानुनी र व्यावहारिक सुधारका लागि सरकारलाई निरन्तर सुझाव दिइरहेको धारणा राख्नुभयो । कानुन कार्यान्वयन कमजोर हुँदा सोचे अनुरूप नतिजा प्राप्त गर्न नसकेको उहाँको भनाइ थियो ।नेपाल उद्योग परिसङ्घका अध्यक्ष वीरेन्द्रराज पाण्डेले मुलुकको अर्थतन्त्र सुधारका लागि कुन क्षेत्रमा कति लगानी आवश्यक छ र त्यसका लागि के कस्ता नीतिगत तथा कानुनी सुधार गरिनु पर्छ भनेर परिसङ्घले अध्ययन गरिरहेको बताउनुभयो ।नेपाल चेम्बर अफ कमर्सका अध्यक्ष कमलेशकुमार अग्रवालले अर्थतन्त्रका सूचक बिस्तारै सुधार हुँदै गए पनि निजी क्षेत्र अझै लगानीका तयार नभइसकेको बताउनुभयो । उच्चस्तरीय आर्थिक सुधार सुझाव आयोगले सरकारलाई दिएका सुझाव तथा सिफारिस कार्यान्वयनमा उहाँले जोड दिनुभयो ।कार्यक्रममा सेजनका पूर्वअध्यक्षले सञ्चार क्षेत्रले सामना गरिरहेका चुनौती, पत्रकारिताको गुणस्तर र आर्थिक क्षेत्रसम्बन्धी अनुसन्धानात्मक समाचारको आवश्यकताबारे विचार व्यक्त गर्नुभएको थियो ।",
      "link": "https://gorkhapatraonline.com/news/170899",
      "image": "https://gorkhapatraonline.com/storage/media/301594/conversions/Bishnu-Poudel-FM-original-thumb.jpg"
    },
    {
      "slug": "170898",
      "title": "निफ्राको ६.३१ प्रतिशत नगद लाभांश",
      "timestamp": 1757203200000,
      "source": "gp",
      "content": "नेपाल इन्फ्रास्ट्रक्चर बैङ्क लिमिटेड (निफ्रा) ले आफ्ना सेयरधनीलाई ६.३१ प्रतिशत नगद लाभांश दिने भएको छ । निफ्राले आर्थिक वर्ष २०८१/८२ को वित्तीय विवरण अनुसार सञ्चित मुनाफामध्ये वितरणयोग्य मुनाफाबाट नगद लाभांश प्रस्ताव गरेको हो ।",
      "longContent": "गोरखापत्र समाचारदाताकाठमाडौँ, भदौ २२ गते । नेपाल इन्फ्रास्ट्रक्चर बैङ्क लिमिटेड (निफ्रा) ले आफ्ना सेयरधनीलाई ६.३१ प्रतिशत नगद लाभांश दिने भएको छ । निफ्राले आर्थिक वर्ष २०८१/८२ को वित्तीय विवरण अनुसार सञ्चित मुनाफामध्ये वितरणयोग्य मुनाफाबाट नगद लाभांश प्रस्ताव गरेको हो ।कम्पनी सञ्चालक समितिको १७० औँ बैठकले चुक्ता पुँजी २१ अर्ब ६० करोड रुपियाँको ६.३१५८ प्रतिशतका दरले हुने नगद लाभांश दिने निर्णय गरेको हो । कम्पनीले एक अर्ब ३६ करोड ४२ लाख १२ हजार आठ सय रुपियाँ नगद लाभांश (कर प्रयोजनसहित) वितरण गर्ने प्रस्ताव गरेको हो ।सञ्चालक समितिले उक्त प्रस्ताव स्वीकृतिका लागि नेपाल राष्ट्र बैङ्कसमक्ष अनुरोध गर्ने र सो लाभांश राष्ट्र बैङ्कबाट स्वीकृति प्राप्त भएपछि मात्र साधारण सभामा पेस गर्ने निर्णय गरेको छ । साथै साधारण सभाबाट पारित भएपछि अर्थ मन्त्रालयको स्वीकृति पनि लिनु पर्छ ।",
      "link": "https://gorkhapatraonline.com/news/170898",
      "image": "https://gorkhapatraonline.com/storage/media/301593/conversions/images-original-thumb.jpg"
    },
    {
      "slug": "171382",
      "title": "नेपाली सेनाको समन्वयमा संवाद प्रारम्भ, आज निर्णायक वार्ता",
      "timestamp": 1757548800000,
      "source": "gp",
      "content": "जेनजी अभियानको प्रदर्शनसँगै प्रधानमन्त्रीको राजीनामा, राजनीतिक रूपमा सृजित समस्या र नयाँ सरकार गठनका सन्दर्भमा उठेका विमर्शले देश नवीन मोडमा आइपुगेको छ । २६ वटा सामाजिक सञ्जाल बन्द गर्ने निर्णयविरुद्ध जेनजी अभियानले भदौ २३ र २४ गतेको प्रदर्शनपछि सरकार नै ढलेपछि देश नयाँ राजनीतिक गन्तव्य उन्मुख भएको हो ।",
      "longContent": "काठमाडौँ, भदौ २६ गते । जेनजी अभियानको प्रदर्शनसँगै प्रधानमन्त्रीको राजीनामा, राजनीतिक रूपमा सृजित समस्या र नयाँ सरकार गठनका सन्दर्भमा उठेका विमर्शले देश नवीन मोडमा आइपुगेको छ । २६ वटा सामाजिक सञ्जाल बन्द गर्ने निर्णयविरुद्ध जेनजी अभियानले भदौ २३ र २४ गतेको प्रदर्शनपछि सरकार नै ढलेपछि देश नयाँ राजनीतिक गन्तव्य उन्मुख भएको हो । जेनजी पुस्ताका माग सम्बोधन गर्ने सन्दर्भमा परामर्श पनि सुरु भएको छ । राष्ट्रपति एवं नेपाली सेनाका परमाधिपति रामचन्द्र पौडेल र नेपाली सेनाका प्रधानसेनापति अशोकराज सिग्देलबिच देशमा देखिएको राजनीतिक समस्या समाधान गरी संवाद र सहमतिका माध्यमबाट निकासको यात्रा प्रारम्भ गर्न निरन्तर विमर्श भइरहेको छ । उहाँहरूबिच जेनजी पुस्तालाई विश्वासमा लिएर देशलाई निकास दिने दिशातर्फ अघि बढ्ने सन्दर्भमा गहन विमर्श भइरहेको हो । राष्ट्रपतिका प्रेस सल्लाहकार किरण पोखरेलले राष्ट्रको निकासका लागि संवाद भइरहेको पुष्टि गर्नुभयो । प्रधानसेनापति सिग्देलले बुधबार जेनजी मुभमेन्ट अलायन्सका सदस्यसँग संवाद गर्नुभएको नेपाली सेनाका सूचना अधिकारी सहायक रथी राजाराम बस्नेतले जानकारी दिनुभयो । सिग्देलले बिहीबार देशले निकास पाउने गरी जेनजी अभियन्तासँग छलफल गर्नुहुने छ । जेनजी अभियन्ताले सेनासँगै आफ्नो समूहमा बृहत् छलफल गरेका छन् । जेनजी अभियन्ताहरू रक्षा बम र युजन राजभण्डारीले ‘देशले निकास पाएको’ बताउनुभएको छ । अभियन्ता राजभण्डारीले लेख्नुभएको छ, “सबैलाई बधाई, देशले निकास पायो ।” यसअघि अभियन्ता बमले सामाजिक सञ्जालमार्फत जेनजी समूहसँग छलफल गरेर निष्कर्षमा पुग्ने बताउनुभएको थियो । उहाँले “राष्ट्रपतिसँग भेट्न बोलाएर दुर्गा प्रसाईं र रास्वपा समूहसँग वार्तामा बस्नुस्, उहाँहरू पनि स्टेक होल्डर हो भनेर स्वयम् प्रधान सेनापतिले भनिसकेपछि जेनजी आन्दोलनका क्रममा भएको बलिदान र युगान्तकारी परिवर्तनको यात्रा तुहिने भएकाले हामीले त्यस प्रस्तावलाई अस्वीकार गर्दै नेपाली सेनाको मुख्यालयबाट बाहिरिएर प्रदर्शनकारी जेनजी समूहसँग छलफलका निम्ति तयारी गरिरहेका छौँ” भन्नुभएको थियो । कार्कीलाई जेनजीको अनुमोदन प्रधान सेनापति सिग्देलसँगको छलफलपछि जेनजी अभियन्ता सामाजिक सञ्जालमा खुला बहसमा सहभागी भए । १० हजारभन्दा बढी जेनजी पुस्ता र अभियन्ताले देशको परिस्थिति, तत्कालै गर्नुपर्ने काम र भावी कार्यदिशाका सन्दर्भमा पनि छलफल गरेका छन् । प्रधानमन्त्रीका लागि पूर्वप्रधान न्यायाधीश सुशीला कार्कीलाई छलफलमा सहभागी जेनजी पुस्ताको अत्यधिक मत प्राप्त भएको छ । उहाँको नेतृत्वमै अन्तरिम मन्त्रीपरिषद् गठन हुनुपर्नेमा जेनजी अभियन्ताको जोड छ । प्रधान सेनापति सिग्देलसँगको छलफलमा पनि जेनजी अभियन्ताले पूर्वप्रधान न्यायाधीश कार्कीको नेतृत्वमा अघि बढ्न प्रस्ताव गरेका छन् । छलफलमा प्रत्यक्ष निर्वाचित कार्यकारीको व्यवस्था, जेनजी पुस्तालाई समावेश गर्ने गरी सङ्घीय संसद्को निर्वाचन, २०४६ पछि सार्वजनिक पदमा बसेका सबै पदाधिकारीका सम्पत्ति छानबिन, भ्रष्टाचारका मुद्दाको न्यायिक छानबिन गरी कारबाही, सांसद मन्त्री बन्न नपाउने व्यवस्था गर्नुपर्नेसहितका विषयमा विमर्श भएको छ । यसै गरी प्रधानसेनापति सिग्देलले अभियन्ता दुर्गा प्रसाईंसँग पनि छलफल गर्नुभएको छ । छलफलपछि अभियन्ता प्रसाईंले प्रधान सेनापतिसँग देशको पछिल्लो अवस्था र आगामी बाटोबारे गहिरो छलफल भएको जानकारी दिनुभएको छ । उहाँले निष्कर्षसहित सामाजिक सञ्जालमा लेख्नुभएको छ, “मलाई नेतृत्वको मोह छैन । देशलाई जसरी निकास मिल्छ, त्यही नै मेरो प्राथमिकता हो ।”साथै धरान उपमहानगरपालिकाका प्रमुख हर्कराज साम्पाङ राई पनि छलफलका लागि सैनिक मुख्यालय पुगेर प्रधान सेनापति सिग्देलसँग संवाद गर्नुभयो । उहाँले देशको निकासका लागि नयाँ पुस्ताको र देश बनाउने सोच बोकेको नेतृत्व आवश्यक रहेको बताउनुभयो । उहाँ जङ्गी अड्डा पुग्दा समर्थकले काठमाडौँ महानगर प्रमुख शाह वा धरान उपमहानगर प्रमुख साम्पाङलाई देशको नेतृत्व दिनुपर्ने मागसहित नाराबाजी गरेका थिए । वैधानिक उपाय अपनाइयोस् : कांग्रेस नेपाली कांग्रेसले संयम, संवाद र एकताले शान्ति समाधान पहिल्याउन आग्रह गरेको छ । महामन्त्रीद्वय गगनकुमार थापा र विश्वप्रकाश शर्माले विज्ञप्तिमार्फत भदौ २३ र २४ गते दुई दिनमा भएका घटनाक्रमपछि देशलाई शान्ति र पुनर्निर्माणको दिशामा अघि बढाउन सबै पक्षले संयम र एकतासाथ प्रस्तुत हुन जरुरी रहेको बताउनुभएको छ । उहाँहरूले भन्नुभएको छ, “नेपाल देशको समुन्नति र सुन्दर भविष्यका लागि लोकतान्त्रिक प्रणालीको बाटोलाई नवीन ढङ्गले सुनिश्चित गर्ने गुरुत्तर दायित्वप्रति हामी सबै गम्भीर बन्न आवश्यक छ । मुलुकको सार्थक हित चाहने, शान्ति, सुशासन र समुन्नतिको मार्गमा हिँड्न चाहने सबैमा नेपाली कांग्रेस हार्दिक आह्वान गर्दछ ।”महामन्त्री थापा र शर्माले विषम परिस्थितिमा वार्ता र संवादमार्फत निकास दिनका लागि राष्ट्रपतिले लिनुभएको पहलकदमीको स्वागत गर्दै सबै पक्षसँग आवश्यक परामर्श गरी संवादबाट नै समाधान खोज्न आग्रह गर्नुभएको छ । उहाँहरूले नेपाली सेनालगायत सबै सुरक्षा निकायले शान्ति सुरक्षा कायम गर्न आआफ्नो स्थानबाट गरिरहेको प्रयास र संवाद प्रक्रियालाई आमनागरिक, नागरिक समाज, सञ्चारजगत्, अन्तर्राष्ट्रिय समुदाय सबै तहबाट पनि साथसहयोगका लागि अपिल गर्नुभएको छ । उहाँहरूले यो पहललाई जेनजी पुस्ताको भावनाबमोजिम नै निष्कर्षमा पु¥याउन आग्रह गर्दै ‘आवश्यकताको सिद्धान्त’ बमोजिम हुने निर्णयलाई पनि संविधानबमोजिम वैधानिक बाटोबाट नै अगाडिको यात्रा तय गर्न सकिन्छ र गर्नु पर्छ भन्ने कुराको स्मरण गराउनुभएको छ । विज्ञप्तिमा भनिएको छ, “विधि विहीनताले थप अराजकता निम्त्याउँछ त्यसैले वार्ताका क्रममा राष्ट्रपति र जेनजी पक्षलाई हामी आग्रह गर्छौं– अब देश चलाउन र निर्वाचन गर्न नयाँ राजनीतिक संरचना बनाउँदा देशमा लामो संवैधानिक रिक्तता र शून्यता आउन नदिन हरसम्भव वैधानिक उपाय अपनाइयोस्, संविधान र लोकतान्त्रिक बाटोबाट नै समाधान खोज्दै यो बेथितिको अन्त्यको मार्गचित्र तय गरियोस् । त्यसमा हाम्रो समर्थन रहने छ ।”लोकतान्त्रिक पद्धति अपनाइयोस् : एमाले नेकपा (एमाले) का महासचिव शङ्कर पोखरेल र उपमहासचिव प्रदीप ज्ञवालीले देशको विषम परिस्थितिमा अविचलित, एकताबद्ध र भविष्यप्रति आशावादी भएर अगाडि बढ्न आग्रह गर्नुभएको छ । विज्ञप्तिमार्फत निरङ्कुशतन्त्र, सशस्त्र द्वन्द्व, सामाजिक विद्वेषको चरम अवस्था र प्राकृतिक एवं मानवनिर्मित विपत्ति जस्ता असामान्य चुनौतीसँग जुध्दै र तिनीहरूमाथि विजय हासिल गर्दै यस विन्दुसम्म आइपुगेको उल्लेख छ । महासचिव पोखरेल र उपमहासचिव ज्ञवालीले यो प्रतिकूल अवस्था सधैँ नरहने बताउनुभएको छ । विज्ञप्तिमा अहिले समालिनु, एकताबद्ध हुनु र दृढ विश्वासका साथ अगाडि बढ्नु बढी महत्वपूर्ण हुने र राष्ट्र, लोकतन्त्र र कम्युनिस्ट आन्दोलन सबैका सामु गम्भीर चुनौती उत्पन्न भएको प्रतिकूल अवस्थामा यिनको रक्षाका रचनात्मक भूमिकाका लागि अपिल गरिएको छ । सचिव योगेश भट्टराईले पनि देशभित्रको आन्तरिक सहमति, संवैधानिक तथा लोकतान्त्रिक मूल्य, मान्यता अनुरूप निकास दिनु पर्ने बताउनुभएको छ । उहाँले विश्व समुदायले नेपालीको उक्त प्रयत्नलाई सहयोग गर्नु पर्ने बताउनुभएको छ ।",
      "link": "https://gorkhapatraonline.com/news/171382",
      "image": "https://gorkhapatraonline.com/storage/media/302398/conversions/Nepal-Army-Headquarter-1742385337-original-thumb.jpg"
    },
    {
      "slug": "171381",
      "title": "भवन र प्रमाण नष्ट जनतालाई नै कष्ट",
      "timestamp": 1757548800000,
      "source": "gp",
      "content": "जेनजीको नाममा सोमबार र मङ्गलबार भएको तोडफोड तथा लुुटपाटबाट देशभरका स्थानीय तहका प्रशासनिक भवन र तिनका वडा कार्यालयमा आगजनी हुँदा महत्वपूर्ण कागजातसहितका दस्ताबेज जलाइएपछि अत्यावश्यक सेवा प्रभावित भएका छन् ।",
      "longContent": "काठमाडौँ, भदौ २६ गते । जेनजीको नाममा सोमबार र मङ्गलबार भएको तोडफोड तथा लुुटपाटबाट देशभरका स्थानीय तहका प्रशासनिक भवन र तिनका वडा कार्यालयमा आगजनी हुँदा महत्वपूर्ण कागजातसहितका दस्ताबेज जलाइएपछि अत्यावश्यक सेवा प्रभावित भएका छन् । स्थानीय तहका प्रशासनिक र वडा कार्यालयमा रहेका महत्वपूर्ण दस्ताबेज, भौतिक सामग्री नष्ट भएपछि अब स्थानीय तहमा हुने जन्म दर्ता, मृत्यु दर्ता, विवाह दर्ता, सम्बन्धविच्छेद र बसाइँसराइ दर्ता जस्ता अत्यावश्यक कार्य प्रभावित भएका छन् । विकास निर्माणका योजना सम्झौता, सञ्चालन, नगरसभाका महत्वपूर्ण निर्णय, आवधिक र वार्षिक प्रतिवेदनका दस्ताबेज जलेर नष्ट हुँदा नागरिकलाई प्रदान गर्ने सेवामा दीर्घकालीन असर परेका छ । यस्तै नागरिकता, घरजग्गा सिफारिस, शिक्षा, स्वास्थ्य, कृषि, ऐतिहासिक तथा धार्मिक स्थलका दस्ताबेज नै नष्ट भई नागरिकले पाउने अत्यावश्यक सेवा प्रभावित भएका छन् ।  काठमाडौँ उपत्यकाका नगरपालिकाका र तिनका वडा कार्यालयसहित पोखरा महानगरपालिका, विराटनगर महानगरपालिका, इटहरी उपमहानगरपालिका, धरान, हेटौँडा, धनगढी उपमहानगरपालिका कार्यालय र तिनका वडा कार्यालय आगजानी गरी क्षति पु¥याइएका नेपाल नगरपालिका सङ्घले जनाएको छ । सङ्घले सहरी क्षेत्रका अधिकांश नगरपालिका र तिनका वडा कार्यालयमा क्षति पुगेपछि महत्वपूर्ण दस्ताबेज जलेर नष्ट भएको स्पष्ट पारेको छ । नागरिकलाई तल्लो तहबाट दिनुपर्ने सेवा प्रभावित भएसँगै अब पुनर्निर्माण र नवनिर्माण हुन लामो समय लाग्ने जनाइएको छ ।सुनसरीको इटहरी उपमहानगरपालिकाका प्रवक्ता दिवस पोखरेलले उपमहानगरपालिका कार्यालयमा आगजनी गर्दा अत्यावश्यक र महत्वपूर्ण दस्ताबेज जलेर नष्ट भएको जानकारी दिनुभयो । उहाँले भन्नुभयो, “उपमहानगरपालिका प्रशासनिक भवन, गाडी र मोटरसाइकल केही पनि छैन, अबको पुनर्निर्माण शून्यबाट गर्नु पर्छ, वर्तमान नेतृत्वलाई चित्त नबुझ्दा भोलि अर्को नेतृत्व आउँछ, अर्को नेतृत्वले पनि काम गर्ने सोही स्थानबाट नै हो । अब भवन र दस्ताबेज नै नभएपछि कहाँबाट कसरी सेवा दिने अन्योल छ ।” नेपाल सरकारको शिक्षा, स्वास्थ्य, कृषि, पर्यटनलगायतका क्षेत्रमा विनियोजन गरिएको बजेट प्रशासनिक भवन निर्माणमा फेरि खर्च गर्नुपर्ने हुँदा यसले देशलाई आर्थिक बोझ थपिने र विकास निर्माणको काम प्रभावित हुने उहाँले बताउनुभयो ।  काठमाडौँको कागेश्वरी मनोहरा नगरपालिकाका सूचना अधिकारी माधव खतिवडाले नगरपालिकाको प्रशासनिक भवनसहित चार वटा वडा कार्यालयको भवन क्षतविक्षत भएको बताउनुभयो । उहाँका अनुसार वडा नं. १, ६, ७ र ९ को वडा कार्यालय क्षति भएको छ । वडा नं. ६ र ७ को वडा कार्यालयका कागजात  बाहिर ल्याएर जलाइएको छ । वडा नं. ९ मा.पूर्ण रूपमा क्षति पुगेको छ । “अहिले नगरपालिकाले छिटो र सहज रूपमा सेवा प्रवाह गर्ने गरी काम आवश्यक समन्वय र सहजीकरण गरिरहेको छ, केही दिनमा सेवा नियमित हुन्छ,” उहाँले भन्नुभयो । काभ्रेको बनेपा नगरपालिकाका सूचना अधिकारी सुरेशकुमार थापाले नगरपालिकाको प्रशासनिक भवन पूर्ण रूपमा क्षति भएको भन्दै कहाँ कति क्षति पुग्यो भन्ने यकिन विवरण भने आउन बाँकी रहेको बताउनुभयो । नगरपालिकाको प्रशासनिक भवन, महत्वपूर्ण दस्ताबेज, सवारीसाधनलगायतका संरचनामा पूर्ण रूपमा क्षति पुगेको र बिस्तारै अवस्था सामान्य भएपछि भने यकिन विवरण आउन सक्ने उहाँले स्पष्ट पार्नुभयो । नेपाल नगरपालिका सङ्घले धेरै नगरपालिकाको प्रशासनिक भवन र तिनका वडा कार्यालयमा क्षति पुगेकाले यकिन विवरण सङ्कलन हुने व्रmममा नै रहेको जनाएको छ ।",
      "link": "https://gorkhapatraonline.com/news/171381",
      "image": "https://gorkhapatraonline.com/storage/media/302397/conversions/Sthaniya-Sarkar-original-thumb.jpg"
    },
    {
      "slug": "171380",
      "title": "११ हजार ५०५ कैदी भागे, खोजी जारी",
      "timestamp": 1757548800000,
      "source": "gp",
      "content": "मुलुकमा सृजित विषम परिस्थितिको अनुचित फाइदा उठाउँदै देशका विभिन्न स्थानमा रहेका कारागार तोडेर कैदीबन्दी भगाउने र फरार हुने क्रम बढेको छ । जेनजी पुस्ताको शान्तिपूर्ण प्रदर्शनलाई हिंसात्मक बनाउँदै मुलुकमा अकल्पनीय जनधनको क्षति गरिएसँगै कमजोर सुरक्षा व्यवस्थाको मौका छोपी विभिन्न अपराधमा संलग्न कैदी नै फरार भएपछि समाजमा भय सिर्जना भएको छ ।",
      "longContent": "काठमाडौँ, भदौ २६ गते । मुलुकमा सृजित विषम परिस्थितिको अनुचित फाइदा उठाउँदै देशका विभिन्न स्थानमा रहेका कारागार तोडेर कैदीबन्दी भगाउने र फरार हुने क्रम बढेको छ । जेनजी पुस्ताको शान्तिपूर्ण प्रदर्शनलाई हिंसात्मक बनाउँदै मुलुकमा अकल्पनीय जनधनको क्षति गरिएसँगै कमजोर सुरक्षा व्यवस्थाको मौका छोपी विभिन्न अपराधमा संलग्न कैदी नै फरार भएपछि समाजमा भय सिर्जना भएको छ । कारागार व्यवस्था विभागका अनुसार काठमाडौँको सुन्धारास्थित केन्द्रीय कारागार (जगन्नाथदेवल) तोडफोड गरी पूर्वमन्त्री टोपबहादुर रायमाझी, पूर्वगृह सचिव टेकनारायण पाण्डेसहित तीन हजार ४५० कैदी फरार भएका छन् । कारागार व्यवस्था विभागका महानिर्देशक लीला शर्माका अनुसार हालसम्म कम्तीमा ११ हजार ५०५ जना कैदीबन्दी विभिन्न जेल तोडेर फरार भएका छन् । राजधानीको केन्द्र सुन्धाराबाट सबैभन्दा बढी कैदी फरार भएका हुन् । त्यसै गरी गम्भीर प्रकृतिको अपराधमा संलग्न हुने कैदी राखिने सुनसरीको झुम्का कारागारबाट मात्र एक हजार ५७२ जना फरार भएका छन् । मङ्गलबार राष्ट्रिय स्वतन्त्र पार्टीका सभापति रवि लामिछाने कारागारबाट बाहिरिएपछि नख्खु कारागारमा रहेका अन्य एक हजार २७२ जना कैदी जेल तोडेर फरार भएका थिए । उनीहरू फरार भएको सूचना बाहिरिएपछि अन्य कारागार तोडफोड गर्ने क्रम बढेको हो ।सुरक्षाका कारण देखाउँदै मङ्गलबार कारागार प्रशासनले रवि लामिछानेलाई उहाँकी पत्नी निकिता पौडेलको जिम्मा लगाइएको थियो । यो घटनापछि अन्य कैदीले जेल नै फोडेर भागे । त्यसपछि उत्पन्न अवस्थालाई सुरक्षा निकायले नियन्त्रणमा लिन नसक्दा ठुलो सङ्ख्यामा कैदीहरू कारागारबाट भाग्न सफल भएका हुन् । त्यहाँ केही महिलासहितका कैदीबन्दी स्वेच्छाले बसेकाबाहेक सबै कैदीबन्दी फरार रहेको प्रहरीले जनाएको छ ।मङ्गलबार राति १० बजेदेखि नेपाली सेना सुरक्षार्थ खटिई बुधबार बिहानैदेखि कफ्र्यु लगाइए पनि दिउँसो डिल्लीबजारस्थित कारागारमा कैदीबन्दीले गेट तोडेर भाग्ने प्रयास गरे । केही भागिसकेका कैदीबन्दीलाई समेत तत्काल सेनाले नियन्त्रणमा लिई कारागारमै फिर्ता ग¥यो ।  लुम्बिनीमा एक हजार दुई सय फरार लुम्बिनी प्रदेश ब्युरोबाट प्राप्त समाचार अनुसार जेनजी आन्दोलनको अवसर छोपेर देशका विभिन्न कारागार र सुधारगृहबाट एक हजार दुई सयभन्दा बढी कैदीबन्दी फरार भएका छन् । लुम्बिनी प्रदेशका विभिन्न जिल्लाका कारागारबाट भागेका ती कैदीबन्दीमध्ये केहीलाई भने सुरक्षाकर्मीले नियन्त्रणमा लिएका छन् । कैदीबन्दीले गेट फोडेर वा सुरक्षाकर्मीमाथि आक्रमण गर्दै सामूहिक रूपमा भागेका हुन् । केही स्थानमा झडपका कारण मृत्युसमेत भएको छ ।दाङ तुलसीपुरबाट २५३ फरार ४० नियन्त्रणमा घोराही समाचारदाता लीलाधर वलीका अनुसार दाङको तुलसीपुर कारागारबाट २५३ जना कैदीबन्दी भागेकामध्ये ४० जनालाई मात्र नियन्त्रणमा लिइएको छ । मङ्गलबार साँझ ‘ख’ ब्लकबाट १२४ जना र बुधबार बिहान ‘क’ र ‘ख’ ब्लकबाट थप ८९ जना भागेका थिए । कारागार प्रमुख गिरबहादुर सेजुवालका अनुसार १७३ जना अझै फरार छन् भने नेपाली सेना, नेपाल प्रहरी र अन्य सुरक्षा निकायले खोजी जारी राखेका छन् । तुलसीपुर कारागारमा यसअघि ४६९ जना कैदीबन्दी थिए भने अहिले २५६ जना मात्र बाँकी रहेका छन् ।कपिलवस्तुबाट ४३५ फरार ५९ नियन्त्रणमा तौलिहवा समाचारदाता नारद कुँवरका अनुसार कपिलवस्तुको तौलिहवास्थित कारागारबाट बुधबार बिहान करिब ४३५ कैदीबन्दी फरार भए । प्रमुख जिल्ला अधिकारी दिलकुमार तामाङका अनुसार भाग्ने क्रममा करिब ५९ जना नियन्त्रणमा लिइएका छन् । बाँकी कैदीबन्दी अझै फरार छन् ।परासी कारागारबाट पाँच सयभन्दा बढी फरार पश्चिम नवलपरासी समाचारदाता विकास अधिकारीका अनुसार पश्चिम नवलपरासीको परासीस्थित कारागारमा रहेका ५७६ मध्ये पाँच सयभन्दा बढी कैदीबन्दी बुधबार बिहानै गेट फोडेर भागेका छन् । कर्मचारी किरण अर्यालका अनुसार कैदीबन्दीले सामूहिक रूपमा तोडफोड गरेपछि सेना र सशस्त्र प्रहरी परिचालन भए पनि नियन्त्रण गर्न नसकिएको हो । अश्रुग्यास प्रहार गर्दा पनि कैदीहरू नरोकिएपछि अधिकांश भाग्न सफल भए ।पाँच बालबन्दीको मृत्यु नेपालगन्ज समाचारदाता सिराज खानका अनुसार बाँकेको बैजनाथ गाउँपालिकास्थित नौबस्ता बाल सुधारगृहमा मङ्गलबार राति सुरक्षाकर्मी र बालबन्दीबिच झडप हुँदा पाँच बालबन्दीको मृत्यु भएको छ । भाग्न खोज्ने क्रममा सुरक्षाकर्मीको हतियार खोस्ने प्रयासपछि प्रहरीले गोली चलाउँदा दैलेखका भूपेन्द्र खत्री, बाँकेका समीर थापा, अछामका उमेश विष्ट, कैलालीका जगत देउवा र दाङका दिनेश घर्तीमगरको मृत्यु भएको हो । झडपमा चार जना गम्भीर घाइते भएका छन् भने करिब ८० जना बालबन्दी फरार भएका छन् । सुधारगृहसँगै रहेको नौबस्ता कारागारका कैदी पनि भागेका छन् । घटनापछि नेपालगन्जस्थित भेरी अस्पतालमा घाइतेको उपचार भइरहेको छ भने मृतकको शव पनि त्यहीँ राखिएको छ । प्रहरी प्रशासनले हाल सबै कारागार र अस्पताल वरपरको सुरक्षा कडा पारेको छ र फरार कैदी तथा बालबन्दीको खोजी कार्य तीव्र बनाएको जनाएको छ ।कास्की कारागार र जिप्रका हिरासत खालीलेखनाथ समाचारदाता फडिन्द्र अधिकारीका अनुसार आन्दोलनकारीले मङ्गलबार राति जिल्ला कारागार कास्कीका कैदीबन्दी सबैलाई बाहिर निकालेका छन् । दुई नाबालक र ३५ महिलासहित ७७३ जना कैदीबन्दी निस्किएपछि कास्की कारागार खाली भएको छ । आन्दोलनकारीले कारागारको कार्यालय भवन र कागजात जलाए पनि कैदीबन्दी बस्ने भवन भने सकुशल रहेको जेलर राजेन्द्र शर्माले जानकारी दिनुभयो । शर्माले भन्नुभयो, “बाहिरबाट आन्दोलनकारीले निस्कन भने भित्रबाट पनि जान चाहने नै भए ।” यसै गरी जिल्ला प्रहरी कार्यालय कास्कीको हिरासत पनि खाली भएको छ । आन्दोलनकारीले मङ्गलबार राति कार्यालय नियन्त्रणमा लिएर हिरासतमा रहेका ६१ जनालाई निकालेर आगो लगाएका थिए । जिल्ला प्रहरी कार्यालय कास्कीका प्रहरी नायब उपरीक्षक हरिबहादुर बस्नेतले बुधबार कार्यालय पुनस्र्थापित गर्न सुरु गरिएको जानकारी दिनुभयो । “आन्दोलनकारीले कागजात जलाएका छन्, हिरासत खाली बनाएका छन्, हातहतियार पनि लगेका छन्,” बस्नेतले भन्नुभयो, “कुन कुन पक्षमा के के क्षति भो भन्ने सङ्कलन गर्दै छौँ ।” आन्दोलनकारीले ठाउँ ठाउँमा रहेका प्रहरी बिट जलाएका छन् । जिल्ला ट्राफिक प्रहरी कार्यालय कास्कीसमेत जलाएका छन् । जलेश्वरबाट भागे ५७२ जना गौशाला समाचारदाता अजय शाहका अनुसार महोत्तरीको जलेश्वर कारागारबाट मङ्गलबार साँझ ५७२ जना कैदी भागे । प्रहरीका अनुसार कारागारबाहिर रहेका प्रदर्शनकारी र भित्रका कैदीले संयुक्त रूपमा कारागारको पर्खाल भत्काएपछि उनीहरू फरार भएका हुन् । साँझ करिब ७ बजे पाँच सयभन्दा बढी लाठीसहितका प्रदर्शनकारीले भित्रका कैदीसँग हातेमालो गरेका थिए । कैदीहरूले भान्सामा प्रयोग हुने दाउराको सहायताले पर्खाल भत्काएको जिल्ला प्रहरी कार्यालयका प्रहरी नायब उपरीक्षक हेरम्ब शर्मा बताउनुभयो । फरार कैदीबन्दीको खोजी कार्य जारी रहेको प्रहरी नायब उपरीक्षक शर्माले जानकारी दिनुभयो ।गौरबाट २२९ कैदी फरारगौर समाचारदाता सञ्जयकुमार मिश्रका अनुसार रौतहटको गौर कारागारबाट २२९ कैदीबन्दी फरार भएका छन् भने तीमध्ये ६२ जनालाई संयुक्त सुरक्षा फौजले नियन्त्रणमा लिएको प्रमुख जिल्ला अधिकारी विनोदकुमार खड्काले जानकारी दिनुभयो । अदालतको आदेशमा विभिन्न मुद्दामा कैद सजाय भई कैदीबन्दी जीवन बिताइरहेका २९१ कैदीबन्दीमध्ये ६२ जना अहिले कारागारमा रहेका छन् । कारागारमा रहेका कैदीबन्दी मङ्गलबार राति करिब ११ बजेको समयमा कारागारको भित्ताहरू फुटाएर भाग्न सफल भएका हुन् । भागेका कैदीबन्दीहरूमध्ये १० देखि १२ जनालाई नेपाल भारत सीमामा तैनाथ भारतीय सुरक्षाकर्मीले नियन्त्रणमा लिएको बुझिएको छ ।यसैबिच मधेश प्रदेश ब्युरोका अनुसार मधेश प्रदेशका विभिन्न जिल्ला कारागारबाट भागेकामध्ये केहीलाई प्रहरीले नियन्त्रणमा लिएको छ । कारागार कार्यालय सप्तरीको गेट तोडेर बुधबार फरार भएका कैदीमध्ये २४ जनालाई प्रहरीले पक्राउ गरेको कल्याणपुर समाचारदाता विनय कर्णले लेख्नुभएको छ । कारागारमा रहेका ३९५ जना कैदीमध्ये २०५ जना फरार भएकोमा जिल्लाका विभिन्न स्थानबाट २४ जनालाई पक्राउ गरिएको हो । जिल्ला प्रशासन कार्यालय सप्तरीका प्रमुख जिल्ला अधिकारी टुवराज पोखरेलले पत्रकार भेटघाटमा फरार कैदीको खोजी तीव्र रूपमा भइरहेको जानकारी दिनुभयो । कारागारबाट भाग्ने क्रममा एक जना कैदी घाइते भएको र उनको उपचार गजेन्द्रनारायण सिंह अस्पताल राजविराजमा भइरहेको जिल्ला प्रहरी कार्यालय सप्तरीका प्रहरी उपरीक्षक गौतमकुमार केसीले  बताउनुभयो । फरारमध्ये १८१ जना कैदीको खोजी कार्य तीव्र बनाइएको र भारततर्फ भाग्ने खतरा भएकाले विहार राज्यसंँग जोडिएको कुनौली तथा सखडा सीमा (बोर्डर) बन्द गरिएको  प्रहरी उपरीक्षक केसीले जानकारी दिनुभयो । कारागारबाट भाग्ने मनसायले कैदीले आफैँभित्र आगो लगाएपछि अवस्था नियन्त्रणबाहिर गएको थियो । कारागारमा ३९५ जना कैदी थिए । मङ्गलबार दिनभर तनावग्रस्त राजविराजको अधिकांश सरकारी कार्यालयमा आगजनी भएपछि जिल्ला प्रशासन कार्यालयले कफ्र्यु आदेश जारी गरी सुरक्षामा नेपाली सेना खटिइएपछि बुधबार राजविराजको अवस्था सामान्य बनेको छ ।सर्लाही समाचारदाता जनार्जन खत्रीका अनुसार कारागार कार्यालय मलङ्गवामा बुधबार बिहान कैदीबन्दीले प्रदर्शन चर्काए पनि नेपाली सेनासहितको टोलीले स्थिति नियन्त्रणमा लिएको छ । बुधबार बिहानै कैदीबन्दीले कारागारमा आगजनी गरेर भाग्ने प्रयास गरेका थिए तर तत्काल सेना, नेपाल प्रहरी र सशस्त्र प्रहरी चारै दिशामा तैनाथ भएर स्थिति साम्य पारेका हुन् । दुई वर्षअघिबाट मात्रै पुनःर्निर्माण गरी सञ्चालनमा ल्याइएको कारागारको माथिल्लो तलामा कैदीबन्दीले गरेको आगजनी मलङ्गवा नगरपालिकाको दमकलको सहायतामा निभाइएको प्रहरीले जनाएको छ ।",
      "link": "https://gorkhapatraonline.com/news/171380",
      "image": "https://gorkhapatraonline.com/storage/media/302396/conversions/Karagar-original-thumb.jpg"
    },
    {
      "slug": "171379",
      "title": "फोहोर उठाउँदै शान्तिको अपेक्षा",
      "timestamp": 1757548800000,
      "source": "gp",
      "content": "भदौ २३ गते सोमबार जेनजी आन्दोलन नियन्त्रणबाहिर जाँदा भयावह बनेको काठमाडौँ उपत्यकाको अवस्था बुधबार भने शान्तिउन्मुख देखियो । २३ जनाको निधन, प्रमुख सरकारी कार्यालयमा आगजनी, निजी आवास, व्यापारिक तथा उद्योग प्रतिष्ठानमा आगजनी, लुटपाट जस्ता अकल्पनीय घटना भएपछि मङ्गलबार रातिदेखि नेपाली सेनाको नेतृत्वमा शान्ति सुरक्षाका लागि सेना परिचालन गरिएपछि अवस्था शान्तिपूर्ण बन्दै गएको हो ।",
      "longContent": "काठमाडौँ, भदौ २६ गते । भदौ २३ गते सोमबार जेनजी आन्दोलन नियन्त्रणबाहिर जाँदा भयावह बनेको काठमाडौँ उपत्यकाको अवस्था बुधबार भने शान्तिउन्मुख देखियो । २३ जनाको निधन, प्रमुख सरकारी कार्यालयमा आगजनी, निजी आवास, व्यापारिक तथा उद्योग प्रतिष्ठानमा आगजनी, लुटपाट जस्ता अकल्पनीय घटना भएपछि मङ्गलबार रातिदेखि नेपाली सेनाको नेतृत्वमा शान्ति सुरक्षाका लागि सेना परिचालन गरिएपछि अवस्था शान्तिपूर्ण बन्दै गएको हो । बुधबार यहाँको दृश्य फेरिएको देखियो । जेनजी समूहका प्रतिनिधि र स्थानीय समुदाय सबै हिंसाले अस्तव्यस्त सडक, चोक, गल्ली सफा गर्न उत्रिए । सरसफाइसँगै सबैको मन, मुहार आवाजबाट पनि अब यस्तो फेरि नदोहोरियोस् भन्ने भावन बाहिरिँदै थिए । मध्यदिनमा बानेश्वरस्थित संसद् भवनअगाडिका फोहोर सफा गर्न आफ्ना साना दुई छोरीसहित आउनुभएका रामबहादुर ऐरले यस्तो हिंसा नहोस् भन्ने चाहेको सुनाउनुभयो । उहाँले भन्नुभयो, “मेरा यी दुई जना छोरी छन्, उनीहरू जस्तै धेरैका छोराछोरीको भविष्य पनि हेर्नु पर्छ ।”वार्ता र संवादबाटै समाधान निकालेर न्यायको सवालमा पनि ध्यान दिइनुपर्नेमा उहाँको जोड थियो । सोमबार मारिएका पनि आफ्ना जस्तै कसैका छोराछोरी भएको र प्रदर्शनमा दमन हुँदा ज्यान गुमाउनु परेकामा उहाँले दुःख प्रकट गर्नुभयो । त्यो दिन धेरै कुरा आँखाअगाडि भएकाले पनि भोलिपल्टको ध्वंसात्मक प्रदर्शनीमा स्थानीयले आँखा चिम्लेर समर्थन जनाएको टिप्पणी उहाँले गर्नुभयो । जेनजीका समर्थक युवा अब सफा गरौँ, सबैले सद्भाव राखौँ भन्ने नारासहितका पम्प्लेटसँगै झाडु, कुचो र बोरा बोकेर सफाइ गर्दै थिए । कतिपय बुधबार पनि आफ्ना अभिभावकलाई खबर नगरी त्यहाँ पुगेका थिए । मास्क लगाएर संसद् भवनतिर टोलाउँदै बसेकी एक किशोरीले भन्नुभयो, “म बानेश्वरमै छु, बाबालाई नभन है, यहाँ सफा गर्दै छु ।” आफूलाई जेनजीको प्रतिनिधि बताएर सञ्चारकर्मीसँग कुरा गरिरहेका अनिष ठकुरीले अब आफूहरूका मागका विषयमा वार्ता हुने र नयाँ सरकारको गठन हुने आशा व्यक्त गर्नुभयो । अहिले युवाले रुचाएका नेतालाई सरकारको नेतृत्व लिन प्रस्ताव गरिने भन्दै उहाँले कसैले नेतृत्व लिन नखोजे आफू र आफ्ना साथीले नै नेतृत्व लिने बताउनुभयो । उहाँले भन्नुभयो, “पढेको छु, बुझेको छु, पहिलेका नेताहरूले जस्तो भ्रष्टाचार गर्दिनँ, गरेँ भने ठाउँका ठाउँका गोली ठोकिदिनुस् म गोली खान तयार छु ।”नेपाली सेनाका सैनिकले पहरा दिइरहेको संसद् भवनभित्रको अवस्था निकै जर्जर थियो । डढेर कालै भएका कोठामा अझै धुवाँको गन्धको नमिठो राग फैलिरहेको छ । संसद् भवनका कर्मचारी सफा कसरी गर्ने भन्नेमा अन्योलमा देखिन्थे । बाहिर सडकमा काठमाडौँ महानगरपालिकाको बु्रमर भने दिनभरजसो आफ्नै आवाजमा भुइँको कालो धुलो बटुल्दै थियो । अलिक वर जिल्ला अदालत, सडक विभागका जलेका भग्नावशेष नियाल्दै गरेका त्यहाँका कारिन्दा र स्थानीयको भिड थियो । “जे हुनु भैगयो अब शान्ति हुनु पर्छ’’ भन्ने धारणा धेरैले राख्नुभयो । उता सर्वोच्च अदालतपरिसरमा धुवाँको रागको गन्ध आइरहेकै थियो । भित्रैदेखि बाहिरसम्म कालो पिच गरे जस्तै कालाम्य बनेको थियो । जलाइएका फर्निचर र मिसिलका थाक भने अझै जेनजीका किशोरकिशोरी उठाउँदै थिए । उनीहरूलाई सघाउन महानगरका कुचीकार पनि थिए । मङ्गलबार प्रदर्शनकारीले फुटाएको मूलगेट बनाएर बुधबार ठडिएका छन् । कर्मचारी भने मिसिल र तथ्यहरू क्षतिग्रस्त भएकामा चिन्तित थिए । एक जना महिला कर्मचारीले भन्नुभयो, “रातभरि सुत्न सकिनँ, झलझली यही जलिरहेको आँखामा आइरह्यो, काम कसरी गर्ने भन्ने चिन्ताले सताइरह्यो ।” बिहान आँखा मिच्दै सबैजना खोजतलास र सुधार गर्न आइपुगेको उहाँले बताउनुभयो । कम्प्युटरबाट अन्यत्र डाटा सेन्टरमा सारिएका मिसिल तथा कागजात त होलान् भन्ने आशा जागेर आएको उहाँले बताउनुभयो । उहाँले भन्नुभए जस्तै सर्वोच्च अदालतसँगै सिंहदरबारभित्रको कागजातहरूको तथ्य पनि अन्यत्र स्थापना गरिएको डाटा सेन्टरमा सारेर विगतदेखि नै सुरक्षित राख्ने गरिएको छ । विभिन्न सरकारी निकाय जलेपछि त्यहाँका तथ्य अब विलीन भए वा छन् भन्ने प्रश्न सबैमा कायम रहेका बेला ती तथ्य सुरक्षित रहेको अनुमान गरिएको छ । सर्वोच्च अदालतअघि भेटिनुभएका डाटा व्यवस्थापन केन्द्रका प्रमुख मनीष भट्टराईले पनि विभिन्न सरकारी निकायका डाटा सुरक्षित रहेको जानकारी दिनुभयो । आफ्ना अड्डाबाहेक मकवानपुरको हेटौँडामा डाटा सेन्टर स्थापना गरिएको छ । जहाँ यता हराएका तथ्य रिकभरी गरेर पुनस्र्थापना गर्न सकिने उहाँले बताउनुभयो । एकीकृत तथ्याङ्क व्यवस्थापन सुरु भएसँगै यसरी अन्यत्र पनि डाटा सेन्टर स्थापना गरिएको थियो । जसले यस्तै खालका विपत्ति र अप्ठेरो आइपर्दा नष्ट भएका तथ्यहरू पुनस्र्थापित गरेर सरकारलार्ई काम गर्न आगामी दिनमा सघाउने उद्देश्य राखिएको छ । त्यो हेर्न भने सरकारले औपचारिक पत्र दिनुपर्ने हुन्छ । जेनजी समूहका प्रतिनिधिले पनि सरकारको तथ्य तथ्याङ्क नष्ट गर्ने आफूहरूको कुनै योजना नरहेको र रोक्दा रोक्दै आगजनीको अवस्था आएको जानकारी दिए । सिंहदरबार क्षेत्रभित्रको आगो पूरै निभिनसकेको हुनाले दमकल पुगेर निभाउने कार्य जारी छ । बुधबार महानगरपालिकाका दमकलले आलोपालो गर्दै पानी ओसारेका थिए । पश्चिमी गेटमा आगजनीले ठुलो क्षति नपुगे पनि हालसालै मात्र ठुलो लगानीमा पुर्ननिर्माण भएको सिंहदरबारको मुख्य भाग नराम्ररी नष्ट भएको छ । भित्र जतततै जलेका सवारीसाधन, मन्त्रालयका कोठाचोटाबाट अझै पनि धुवाँ पुत्ताइरहेको छ । उपत्यकाका अन्यत्र स्थानमा पनि बुधबार जेनजी र स्थानीयले सडक चोक सफा गरेका छन् । थानकोट प्रहरी कार्यालयमा लगाइएको आगो निभाइएको छ भने नष्ट भएका सामग्री निकालेर सफा गरिँदै छ । हाइभिजनमा भर्खरै बनाइएको ठुलो भवनमा लगाइएको आगो निभाउन नसक्दा अझ उग्र बन्दै छ । डिल्लीबजार, सुन्धारालगायतका कारागार क्षेत्र भने बुधबार पनि अशान्त देखिए । समाजमा शान्ति र सद्भावसँगै आपराधिक गतिविधि हुन नदिन, प्रहरी, सशस्त्र प्रहरी र नेपाली सेनाको संयुक्त सुरक्षा निगरानी बढाउनुपर्ने देखिएको स्थानीय बताउँछन् । सिंहदरबारदेखि नागढुङ्गासम्मको सडकका ठाउँ ठाउँमा सैनिक गस्ती र सुरक्षाजाँच छ । राति १० बजेदेखि सडकमा बसेका सैनिकमाझ पनि के भइरहेछ भन्ने चासो उच्च छ । पत्रकारलाई सुरक्षा जाँच गर्दा सोध्नुहुन्छ, “के भइरहेको छ सर, सरकार कहिले बन्छ, वार्ता भयो कि भएन ?” ढिला हुँदा अर्को तनाव आउनेतर्फ उहाँहरूको चिन्ता छ । शान्ति र सुव्यवस्था कायम हुन जे हुनु पर्छ छिट्टै हुनु पर्छ भन्नेमा आमनागरिकसँगै सबैको चासो रहेकाले जेनजीलाई छिटो एजेन्डासहित वार्ता गर्न आग्रह गरिरहेका छन् ।",
      "link": "https://gorkhapatraonline.com/news/171379",
      "image": "https://gorkhapatraonline.com/storage/media/302395/conversions/sarsafai-gardai-yuwa_sagar_SGR4474-original-thumb.jpg"
    },
    {
      "slug": "171378",
      "title": "त्रिभुवन अन्तर्राष्ट्रिय विमानस्थलमा यात्रुहरूको भीड",
      "timestamp": 1757462400000,
      "source": "gp",
      "content": "आन्दोलनका कारण मङ्गलबार दिउँसोदेखि बन्द भएको त्रिभुवन अन्तरराष्ट्रिय विमानस्थल बुधबार साँझदेखि सञ्चालन भएपछि अहिले यात्रुहरूको भीड लागेको छ ।",
      "longContent": "काठमाडौँ, भदौ २५ गते । आन्दोलनका कारण मङ्गलबार दिउँसोदेखि बन्द भएको त्रिभुवन अन्तरराष्ट्रिय विमानस्थल बुधबार साँझदेखि सञ्चालन भएपछि अहिले यात्रुहरूको भीड लागेको छ ।विमानस्थल सुरक्षा समितिको बैठकले बन्द गरिएको विमानस्थल आज साँझदेखि पुनः सञ्चालन गर्ने निर्णय गरेपछि अहिले विदेश जाने यात्रुहरूको भीड बढेको विमानस्थलका महाप्रबन्धक हंशराज पाण्डेले जानकारी दिनुभयो ।उहाँले भन्नुभयो, “आन्दोलनका कारण मङ्गलबार दिउँसो ३ः३० बजेदेखि विमानस्थल बन्द गरिएको थियो । आजदेखि पुनः सञ्चालन गरिएपछि अहिले यात्रुहरूको भीड बढेको हो ।”विमानस्थल सञ्चालनमा आएपछि काठमाडौँ विमानस्थल प्रशासनले यात्रुहरूलाई आफ्ना टिकट किनेका एजेन्सी वा सम्बन्धित वायुसेवासँग सम्पर्क गरेर मात्रै विमानस्थलमा आउन आग्रह समेत गरेको छ। रासस",
      "link": "https://gorkhapatraonline.com/news/171378",
      "image": "https://gorkhapatraonline.com/storage/media/302394/conversions/trivun-International-airport--original-thumb.jpg"
    },
    {
      "slug": "171374",
      "title": "जेनजी आन्दोलनपछि बागलुङमा सन्नाटा",
      "timestamp": 1757462400000,
      "source": "gp",
      "content": "मंगलबार दिनभर हजारौंको भिडले गरेको आन्दोलनमा बागलुङ तुलनात्मक शान्त थियो । जिल्लास्थित राजनीतिक दलका कार्यालय बाहेक अन्यत्र तोडफोड र आगजनी भएन । रातको समयमा अपरिचितहरु जथाभावी हिंड्ने र अवान्छित क्रियाकलाप गर्न खोजेपछि प्रशासन त्रसित भयो ।",
      "longContent": "रामकृष्ण बोहराबागलुङ, भदौ २५ गते । मंगलबार दिनभर हजारौंको भिडले गरेको आन्दोलनमा बागलुङ तुलनात्मक शान्त थियो । जिल्लास्थित राजनीतिक दलका कार्यालय बाहेक अन्यत्र तोडफोड र आगजनी भएन । रातको समयमा अपरिचितहरु जथाभावी हिंड्ने र अवान्छित क्रियाकलाप गर्न खोजेपछि प्रशासन त्रसित भयो । आन्दोलन सकिएपछि शान्त रहनुपर्ने बागलुङमा घटना बढ्न सक्ने भएकै कारण बुधबार जिल्लामा निशेधाज्ञा र रातिका लागि निषेधाज्ञा जारी भइसकेको छ । निशेधाज्ञाकै कारण बुधबार बजार क्षेत्रमा सन्नाटा छायो । पश्चिमदेखि रात्रीबस चल्ने बागलुङमा बुधबार दिनभर कतैबाट सवारी भित्रिएनन् । बजारभित्र छिटफुट मोटरसाइकल र पानी बोक्ने गाडी मात्र गुडेको देखिएको छ ।सन्नाटाबिच बुधबार बागलुङ नगरपालिका वडा १२ को कार्यालय तोडफोड भएको छ । त्यतिमात्र हैन, कारागारमा कैदीबन्दीहरुको आन्दोलन भयो । उनीहरु भाग्ने खतरा भएपछि सेना परिचालन गर्नुपरेको सुरक्षाकर्मीको भनाइ छ । कारागारमा नेपाल प्रहरी र सशस्त्र पनि परिचालित छ ।सरकारी संरचनामा तोडफोड र आगजनी हुने खतराले प्रशासनले बुधबार दिनभर निशेधाज्ञा लगायो । तर पनि कुनै नकुनै रुपमा घटनाहरु बढ्न सक्ने देखेपछि प्रशासनले निषेधाज्ञा आदेश जारी गरेको छ । घटनाहरु थोरै मात्र भए पनि बागलुङ बुधबार पनि  तनाबमा रह्यो । छिटफुट निस्केका स्थानीयको अनुहारमा पनि खुसी छैन । अन्यौलता देखिएको छ । सबैले के हुनेहो भन्ने मात्र जिज्ञाशा राख्नेगरेका छन् । त्यसो त केन्द्रमा जेनजी आन्दोलन फिर्ता भएर नयाँ नेतृत्वका लागि वार्ता सञ्चालन भइरहेको छ । बुधबार भएका घटनाहरुप्रति जेन–जी समूहबाट पनि आधिकारिक धारणा केही आएको छैन । तसर्थ तोडफोडका घटनामा घुसपैठ भएको पनि हुन सक्ने आंकलन छ । तर यो बेला जेजस्ता घटना हुनसक्छन् त्यसबाट सर्तक रहनुनै उत्तम बिकल्प हुने अधिकारीहरुको भनाइ छ । निशेधाज्ञाले बजार ठप्प छ । खाद्यान्न, तरकारी र दुध लगायतको बिक्रीमा केही समस्या छ । तर पनि तत्काल समस्या नपर्ने गरी बिहान र बेलुकीको समयमा अत्यावश्यक सामग्रीको किनमेल गर्नमा भने रोक लगाइएको छैन । यो परिस्थिति कहिलेसम्म रहने भन्नेमा सबै अन्यौल छन् । व्यवसायीहरुमा बढी त्रास देखिएको छ । लुटपाट हुन सक्ने भन्दै कतिपय व्यवसायीले सामान्य अबस्थामा पसल बन्द गरेका छन् ।",
      "link": "https://gorkhapatraonline.com/news/171374",
      "image": "https://gorkhapatraonline.com/storage/media/302384/conversions/Sunsan-Baglung-(Zen-Z)-Photo-original-thumb.jpg"
    },
    {
      "slug": "171372",
      "title": "जेनजी आन्दोलनः तीन प्रहरीको मृत्यु",
      "timestamp": 1757462400000,
      "source": "gp",
      "content": "जेनजी पुस्ताका नाममा भएको हिंसात्मक प्रदर्शनमा घाइते भएका तीन जना प्रहरीको मृत्यु भएको छ ।    नेपाल प्रहरीका केन्द्रीय प्रवक्ता, प्रहरी नायब महानिरीक्षक विनोद घिमिरेले आज उनीहरूको मृत्यु पुष्टि भएको जानकारी दिनुभयो ।",
      "longContent": "काठमाडौँ,  भदौ २५ गते । जेनजी पुस्ताका नाममा भएको हिंसात्मक प्रदर्शनमा घाइते भएका तीन जना प्रहरीको मृत्यु भएको छ ।  नेपाल प्रहरीका केन्द्रीय प्रवक्ता, प्रहरी नायब महानिरीक्षक विनोद घिमिरेले आज उनीहरूको मृत्यु पुष्टि भएको जानकारी दिनुभयो । उहाँले महाराजगञ्ज प्रहरी वृत्तमा कार्यरत प्रहरी सहायक निरीक्षक मिलन राई र प्रहरी जवान उत्तम थापा तथा कोटेश्वरका प्रहरी जवान अमृत गुरुङको उपचारका क्रममा आज मृत्यु भएको राससलाई जानकारी दिनुभयो ।यो सँगै उक्त आन्दोलनमा मृत्यु हुनेको सङ्ख्या २२ पुगेको छ । यसअघि यही भदौ २३ गते भएको जेनजी पुस्ताको आन्दोलनमा १९ जनाको मृत्यु भएको थियो । अन्य ४०० बढी घाइते भएका थिए । यसैबीच उहाँले अहिलेसम्म देशभरका विभिन्न कारागारबाट १३ हजार ५०० बढी कैदी तथा  ५०० जति थुनुवा पनि फरार भएका जानकारी दिनुभयो ।ती मध्ये केहीलाई भने पक्राउ गरिएको उहाँले बताउनुभयो । रासस",
      "link": "https://gorkhapatraonline.com/news/171372",
      "image": "https://gorkhapatraonline.com/storage/media/302382/conversions/zin-g-original-thumb.jpg"
    },
    {
      "slug": "171369",
      "title": "लुटपाटमा संलग्न चार जना पक्राउ : सात नाल बन्दुक र गोली बरामद",
      "timestamp": 1757462400000,
      "source": "gp",
      "content": "नेपाली सेनाले चार जनासहित सात नाल हतियार र उक्त हतियारका म्यागजिन, राउण्ड, व्युनेट लगायतका एसेसरिज तथा व्यक्तिगत सामाग्रीहरु बरामद गरेको सैनिक जनसम्पर्क निर्देशनालयले जनाएको छ।",
      "longContent": "काठमाडौँ, भदौ २५ गते। नेपाली सेनाले महाराजगञ्‍ज ईलाकाबाट लुटपाट गर्ने चार जना व्यक्तिलाई पक्राउ गरेको छ। नेपाली सेनाले चार जनासहित सात नाल हतियार र उक्त हतियारका म्यागजिन, राउण्ड, व्युनेट लगायतका एसेसरिज तथा व्यक्तिगत सामाग्रीहरु बरामद गरेको सैनिक जनसम्पर्क निर्देशनालयले जनाएको छ। विशेष सूचनाको आधारमा बालाजु माछापोखरी ईलाकाबाट थप एक नाल हतियार बरामद गरिएको छ।  सेनाले हालसम्म ७३ नाल हतियार बरामद गरेको छ। काभ्रेस्थित धुलिखेल जिल्ला कारागारमा कैदिबन्दीको नेपाल प्रहरीसँग झडप भएकोमा हाल स्थिति नियन्त्रणमा आएको छ। त्यसैगरी डिल्लीबजार कारागारमा लागेको आगो नेपाली सेना तथा अन्य निकायको प्रयासमा नियन्त्रणमा आएको छ। सुरक्षा फौजले विभिन्न जिल्लामा कारागारबाट फरार कैदीबन्दीमध्ये सप्तरीमा चार, सुनसरीमा २०२, रुकुम (पश्‍चिम)मा ४३, कपिलवस्तुमा ५० र म्याग्दीमा चार जनालाई पक्राउ गरेको छ।",
      "link": "https://gorkhapatraonline.com/news/171369",
      "image": "https://gorkhapatraonline.com/storage/media/302378/conversions/gun-baramada-original-thumb.jpg"
    },
    {
      "slug": "171357",
      "title": "कैलाली कारागारबाट भागेका केही कैदी आए सम्पर्कमा",
      "timestamp": 1757462400000,
      "source": "gp",
      "content": "जेनजी आन्दोेलनकारीले कैलाली कारागार कार्यालयमा आगजनी र तोडफोड गरेपछि कारागारबाट भागेका केही कैदीबन्दी कारागार कार्यालयकोे सम्पर्कमा आएका छन् ।",
      "longContent": "अविनाश चौधरीधनगढी, भदौ २५ गते । जेनजी आन्दोेलनकारीले कैलाली कारागार कार्यालयमा आगजनी र तोडफोड गरेपछि कारागारबाट भागेका केही कैदीबन्दी कारागार कार्यालयकोे सम्पर्कमा आएका छन् । हुलमुलमा कुटपिट हुन सक्ने डरले मंगलबार भागेको भन्दै केही कैदीबन्दी सम्पर्कमा आएको कारागार प्रशासनले जानकारी दिएको छ । उनीहरुले विहानदेखि फोन गरेर आफूहरु फर्केर कारागारमा आउन चाहेको जेलर चिरञ्जिवी सापकोटाले बताउनुभयो । “सबै कैदी खराब आचरणका थिएनन्” उहाँले भन्नुभयो, “असल आचरण भएका केही कैदीहरु आफै सम्पर्क गरेर फर्कने बताएका छन् ।”जेनजी आन्दोलनकारीले कारागारमा तोडफोड गरेपछि कारागारमा रहेका ६६७ कैदीबन्दीमध्ये एक जनाबाहेक सबै निस्केर गएका थिए । ठुलो संख्यामा आन्दोेलनकारी आएर तोडफोड र आगजनी गरेको र कैदीलाई भगाएको कारागार प्रशासनले जनाएको छ । कारागारको सीसी टिभी, कम्प्युटर, टिभी, भिडियो कन्फरेन्समार्फत पेसीमा सहभागी हुने टिभी सबै फुटाएको जनाइएको छ । सुरक्षाको दृष्टिकोणले तत्काल कैदीबन्दी राख्न सकिने अवस्था पनि नरहेको जेलर सापकोटाले बताउनुभयो । उहाँले कैदीबन्दी भागेपछि सुरक्षा चुनौती झन बढेको उल्लेख गर्नुभयो । गत साउन २३ गते कैलाली कारागारमा दुई पक्षका कैदीबन्दीबिच हिंसात्मक झडप भएको थियो । झडपमा एक कैदीबन्दीको मृत्यु भएको थियो । ४८ जना घाइते भएका थिए ।",
      "link": "https://gorkhapatraonline.com/news/171357",
      "image": "https://gorkhapatraonline.com/storage/media/302362/conversions/Karagar-(1)-original-thumb.jpg"
    },
    {
      "slug": "171347",
      "title": "दुई दिनको प्रदर्शनमा सात सय घाइते, चार सय १३ जना डिस्चार्ज",
      "timestamp": 1757462400000,
      "source": "gp",
      "content": "सुरक्षाकर्मी र प्रदर्शनकारी गरेर सात सय घाइते भएकामध्ये चार सय १३ जना उपचारपछि डिस्चार्ज भएका छन्।",
      "longContent": "काठमाडौँ, भदौ २५ गते। सोमबार र मङ्गलबार दुई दिन भएको जेनजी आन्दोलनको क्रममा २५ जनाको मृत्यु भएको छ। सुरक्षाकर्मी र प्रदर्शनकारी गरेर सात सय घाइते भएकामध्ये चार सय १३ जना उपचारपछि डिस्चार्ज भएका छन्। स्वास्थ्य मन्त्रालयकाअनुसार एक सय ९७ जनाको विभिन्न अस्पताल  उपचारत भइरहेको छ।  स्वास्थ्य तथा जनसंख्या मन्त्रालयकका प्रवक्ता डा. प्रकाश बुढाथोकीकाअनुसार बुधबार बिहानसम्म सुरक्षाकर्मी र प्रदर्शनकारी गरेर २५ जनाको मृत्यु  भएको हो।तथ्यांक अनुसार सबैभन्दा बढी राष्ट्रिय ट्रमा सेन्टरमा आठ जनाको मृत्यु भएको छ। त्यसैगरी, सिभिल अस्पतालमा छ, एभरेष्ट र फ्रन्टलाइन अस्पतालमा तीनतीन जनाको मृत्यु भएको छ। काठमाडौँ मेडिकल कलेज सिनांमगल र बिपी कोइराला स्वास्थ्य विज्ञान प्रतिष्ठानमा दुईदुई जनाको मृत्यु भएको छ भने त्रिवि शिक्षण अस्पतालमा एक जनाको मृत्यु भएको छ। सिभिल अस्पतालमा उपचारका लागि पुगेका दुई सय ४९ घाइतेमध्ये १५ जनाको शल्यक्रिया गरिएको छ। अन्य नौ जनाको शल्यक्रिया गर्ने योजना छ। ट्रमा सेन्टरमा ७१ जना घाइते भर्ना भएकामा मध्य ११ जनाको शल्यक्रिया गरिएको छ।",
      "link": "https://gorkhapatraonline.com/news/171347",
      "image": "https://gorkhapatraonline.com/storage/media/302385/conversions/road_4-original-thumb.jpg"
    },
    {
      "slug": "171336",
      "title": "त्रिभुवन विमानस्थल अनिश्चितकालका लागि बन्द",
      "timestamp": 1757462400000,
      "source": "gp",
      "content": "त्रिभुवन अन्तराष्ट्रिय विमानस्थल अनिश्चिकालका लागि बन्द भएको छ ।",
      "longContent": "काठमाडौँ, भदौ २५ गते । त्रिभुवन अन्तराष्ट्रिय विमानस्थल अनिश्चिकालका लागि बन्द भएको छ । त्रिभुवन अन्तर्राष्ट्रिय विमानस्थलको प्रवक्ता रिन्जी शर्पाका अनुसार उपत्यकामा जारी निषेधाज्ञा, कर्फ्यु आदेश एवम् विषम परिस्थितिका कारण विमानस्थलको सुरक्षामा गम्भीर असर पर्न सक्ने भन्दै अर्को सूचना जारी नभएसम्मको लागि बन्द भएको छ । नेपाल नागरिक उड्डयन प्राधिकरणले बुधबार सार्वजनिक सूचना जारी गर्दै विमानस्थल बन्द रहेको अवस्थामा विमानस्थलमा नआइदिन समेत आग्रह गरिएको छ  । प्राधिकरणले विमानस्थल खुलेको सूचना पाएपछि सम्बन्धित वायु सेवा निगममा सम्पर्क गरेर मात्रै विमानस्थलमा आउन अनुरोध गरेको छ । यसअघि प्रवक्ता शेर्पाले विमानस्थल बुधबार साँझ ६ बजेसम्म बन्द रहने जानकारी दिनुभएको थियो ।",
      "link": "https://gorkhapatraonline.com/news/171336",
      "image": "https://gorkhapatraonline.com/storage/media/302329/conversions/airport-original-thumb.jpg"
    },
    {
      "slug": "171334",
      "title": "रसुवा कारागारबाट ९८ जना कैदी फरार",
      "timestamp": 1757462400000,
      "source": "gp",
      "content": "रसुवाको सदरमुकाम धुन्चेस्थित कारागारबाट ९८ जना कैदीबन्दी फरार भएका छन्। जिल्ला प्रहरी कार्यालय रसुवाका प्रमुख हेमबहादुर शाहीका अनुसार रिहाइको माग राख्दै निरन्तर हड़तालमा रहेका कैदीहरूलाई नियन्त्रणमा लिन खोज्दा उनीहरू कारागार तोडेर भागेका हुन् ।",
      "longContent": "गङ्गाकुमारी मिजाररसुवा, भदौ २५ गते । रसुवाको सदरमुकाम धुन्चेस्थित कारागारबाट ९८ जना कैदीबन्दी फरार भएका छन्। जिल्ला प्रहरी कार्यालय रसुवाका प्रमुख हेमबहादुर शाहीका अनुसार रिहाइको माग राख्दै निरन्तर हड़तालमा रहेका कैदीहरूलाई नियन्त्रणमा लिन खोज्दा उनीहरू कारागार तोडेर भागेका हुन् । कारागारको सुरक्षार्थ प्रहरी र नेपाली सेना दुवै खटिएको भए पनि कैदीबन्दीको भीड र दबाबका कारण नियन्त्रण गर्न नसकिएको जेलका अधिकारीहरूको भनाइ छ । फरार भएका सबै कैदीबन्दीको खोजतलासका लागि प्रहरीले अभियान सञ्चालन गरेको शाहीले जानकारी दिनुभयो।धुन्चे कारागारमा रहेका कैदीबन्दी एकैपटक भाग्न सफल भएपछि कारागार सुरक्षा प्रणाली र सरकारी तयारीबारे गम्भीर प्रश्न उठेको छ। यस घटनापछि सदरमुकाम धुन्चे र आसपासका क्षेत्रमा उच्च सुरक्षा सतर्कता अपनाइएको छ।",
      "link": "https://gorkhapatraonline.com/news/171334",
      "image": "https://gorkhapatraonline.com/storage/media/302323/conversions/rasuwa-original-thumb.jpg"
    },
    {
      "slug": "171332",
      "title": "२६ कैदीबन्दी नियन्त्रणमा : ३२ थान हतियार बरामद",
      "timestamp": 1757462400000,
      "source": "gp",
      "content": "महाराजगन्जस्थित भाटभटेनी सुपर मार्केटमा लुटपाटमा संलग्न ४ जना पक्राउ परेका छन् ।",
      "longContent": "काठमाडौँ, भदौ २५ गते । नेपाली सेना लगायत अन्य सुरक्षा निकाय देशभर परिचालनमा रहेपछि थप सुरक्षात्मक कदमहरू चालेका छन् । सेनाले जारी गरेको पछिल्लो अपडेटअनुसार आज बिहान १० बजेदेखि दिउँसो १ बजेसम्म राजधानीसहित विभिन्न स्थानमा लुटपाट तथा आपराधिक गतिविधिमा संलग्न व्यक्तिहरूमाथि कारबाही गरिएको छ ।महाराजगन्जस्थित भाटभटेनी सुपर मार्केटमा लुटपाटमा संलग्न ४ जना पक्राउ परेका छन् । त्यस्तै, डिल्लीबजार–नारायणथान क्षेत्रमा शङ्कास्पद गतिविधिमा संलग्न केही व्यक्तिहरू सुरक्षाकर्मी देखेपछि भागेका थिए । उक्त क्रममा नेपाली रुपियाँ २ लाख ३२ हजार ५०० र अमेरिकी डलर २,५०० नगद बरामद गरिएको सेनाले जनाएको छ ।यसैबिच, सुरक्षाकर्मीबाट लुटिएका थप एक नाल हतियार बरामद भइसकेको छ । यससँगै हालसम्म बरामद हतियारको सङ्ख्या ३२ पुगेको छ ।नेपाली सेनाले डडेलधुरास्थित जिल्ला कारागारबाट निस्केर भागेका कैदीबन्दीमध्ये २६ जनालाई नियन्त्रणमा लिन सफल भएको छ । साथै, काठमाडौँ डिल्लीबजारस्थित सदर कारागारबाट भाग्ने प्रयास गरेका कैदीहरूलाई समेत नियन्त्रणमा लिन सकिएको छ ।नेपाली सेनाले देशभर शान्ति सुरक्षा कायम राख्न अन्य सुरक्षा निकायसँग सहकार्य गर्दै कारबाही जारी राखेको र नागरिकलाई सहयोग र सचेत रहन आग्रह गरेको छ ।",
      "link": "https://gorkhapatraonline.com/news/171332",
      "image": "https://gorkhapatraonline.com/storage/media/302315/conversions/gun-ff-original-thumb.jpg"
    },
    {
      "slug": "171325",
      "title": "सुरक्षाका कारण भारतद्वारा जमुनाहा सीमा नाका बन्द",
      "timestamp": 1757462400000,
      "source": "gp",
      "content": "जेनजी आन्दोलनका कारण नेपालमा भएको घटना क्रमलाई मध्यनजर भारतले नेपाल भारत जमुनाहा सीमा नाका बन्द गरेको छ । यसअघि नाकामा निकै कडाइ गरेको भारतीय सुरक्षाकर्मीहरुले नेपालको अवस्था गम्भीर बन्दै गएपछि नाका बन्द गरेको जनाएका छन् ।",
      "longContent": "नेपालगन्ज, भदौ २५ गते । जेनजी आन्दोलनका कारण नेपालमा भएको घटना क्रमलाई मध्यनजर भारतले नेपाल भारत जमुनाहा सीमा नाका बन्द गरेको छ । यसअघि नाकामा निकै कडाइ गरेको भारतीय सुरक्षाकर्मीहरूले नेपालको अवस्था गम्भीर बन्दै गएपछि नाका बन्द गरेको जनाएका छन् । बुधबार बिहानैबाट नाकामा कसैलाई पनि आवागमन गर्न नदिइएको जनाउँदै बिरामी, एम्बुलेन्स तथा अन्य आपातकालीन अवस्थाका नेपाली नागरिकलाई मात्र भारत प्रवेश गर्न दिइएको भारत रुपैडिहास्थित भारतीय प्रहरी थानाका प्रमुख रमेशसिंह रावतले बताउनुभयो । उहाँले भारतबाट आउने नेपालीलाई पनि अवस्था हेरेर जान दिइएको जनाउँदै भारतीयलाई नेपाल प्रवेश गर्न नदिइएको तथा नेपालीलाई भारत प्रवेश गर्न नदिइएको बताउनुभयो ।  देशभरी जेनजी विद्यार्थीले प्रदर्शन सुरु गरेपछि केन्द्रको आदेश जनाउँदै यहाँस्थित नेपाल भारत सिमानाको भारतीय सुरक्षा पोष्टमा एसएसबी र भारतीय प्रहरीले मङ्गलबार चेकजाँचमा निकै कडाइ गरेका थिए । पछि उनिहरुले नाका बन्द भएको घोषणा गर्दै नाकामा ठुलो सङ्ख्यामा सुरक्षाकर्मी तैनाथ गरेका थिए । यता, प्रदर्शनकारीहरूले जमुनाहाको प्रहरी चेकपोस्ट र भन्सार यात्रु शाखामा मङ्गलबार दिउँसोपछि तोडफोड र आगजनी गरेपछि त्यहाँबाट हटेका सुरक्षाकर्मीहरू बुधबार बिहान फेरि नाकामा पुगेर सुरक्षा दिन थालेका छन् । रातभरि नाकामा नेपाली सुरक्षाकर्मीहरू नरहेको स्थानीयले जनाएका छन् । नेपाली सेनाले सुरक्षाको कमान्ड सम्हालेपछि अहिले नाकालगायत नेपालगन्ज बजारको अवस्था सामान्य बन्दै गएको छ ।",
      "link": "https://gorkhapatraonline.com/news/171325",
      "image": "https://gorkhapatraonline.com/storage/media/302290/conversions/nepal-bharat-jamunaha-naka-ma-bharatiy-surakchakarmi-original-thumb.jpg"
    },
    {
      "slug": "171321",
      "title": "अनाधिकृत हातहतियार सुरक्षाकर्मीलाई बुझाउन नेपाली सेनाको आग्रह",
      "timestamp": 1757462400000,
      "source": "gp",
      "content": "नेपाली सेनाले जेनजी नेतृत्वको आन्दोलनका क्रममा लुटिएका वा फेला परेका हातहतियार, गोलीगठ्ठा एवम् अन्य सुरक्षा सामग्री नजिकैको सुरक्षा निकाय वा सुरक्षाकर्मीलाई बुझाउन आग्रह गरेको छ ।",
      "longContent": "काठमाडौँ, भदौ २५ गते । नेपाली सेनाले जेनजी नेतृत्वको आन्दोलनका क्रममा लुटिएका वा फेला परेका हातहतियार, गोलीगठ्ठा एवम् अन्य सुरक्षा सामग्री नजिकैको सुरक्षा निकाय वा सुरक्षाकर्मीलाई बुझाउन आग्रह गरेको छ ।जनसम्पर्क तथा सूचना निर्देशनालय, जङ्गी अड्डाले बुधबार विज्ञप्ति जारी गर्दै त्यस्ता हतियारको दुरुपयोग हुनसक्ने र जनधनको क्षति हुने सम्भावना औँल्याउँदै तुरुन्त बुझाउन अनुरोध गरेको हो ।सेनाले हातहतियार वा गोलीगठ्ठा फेला परेका व्यक्तिले सुरक्षाकर्मीलाई जानकारी दिनुका साथै सम्बन्धितलाई बुझाउन प्रेरित गर्न आग्रह गरेको छ । साथै, सुरक्षाकर्मीको पोशाकको अनधिकृत प्रयोग नगर्न पनि अनुरोध गरेको छ । हातहतियार वा गोलीगठ्ठा नबुझाई कसैसँग फेला परे प्रचलित कानुन अनुसार कारबाही हुने सेनाद्वारा विज्ञप्तिमा उल्लेख छ ।",
      "link": "https://gorkhapatraonline.com/news/171321",
      "image": "https://gorkhapatraonline.com/storage/media/302295/conversions/Nepal-Army-Headquarter-1742385337-original-thumb.jpg"
    },
    {
      "slug": "171317",
      "title": "लुटपाट र आगजनीमा संलग्न २७ जना पक्राउ",
      "timestamp": 1757462400000,
      "source": "gp",
      "content": "नेपाली सेनालगायत अन्य सुरक्षा निकायहरू देशभर परिचालनमा रहेपछि पछिल्लो १२ घण्टामा विध्वंसात्मक तथा अराजक गतिविधिमा संलग्न २७ जनालाई पक्राउ गरिएको छ ।",
      "longContent": "काठमाडौँ, भदौ २५ गते । नेपाली सेनालगायत अन्य सुरक्षा निकायहरू देशभर परिचालनमा रहेपछि पछिल्लो १२ घण्टामा विध्वंसात्मक तथा अराजक गतिविधिमा संलग्न २७ जनालाई पक्राउ गरिएको छ ।सेनाले जारी गरेको सुरक्षासम्बन्धी विवरण अनुसार मिति २०८२ भदौ २४ गते राति १० बजेदेखि भदौ २५ गते बिहान १० बजेसम्म काठमाडौँसहित देशका विभिन्न स्थानमा लुटपाट, आगजनी र जीउधनको क्षति पुर्‍याउने उद्देश्यले संलग्न व्यक्तिहरू पक्राउ परेका हुन् ।यस अवधिमा ३ वटा बारुण यन्त्र प्रयोग गरी आगजनी नियन्त्रण गरिएको जनाइएको छ । त्यस्तै, काठमाडौँको गौशाला–चाबहिल–बौद्ध क्षेत्रबाट लुटपाटमा संलग्न व्यक्तिहरूबाट ३३ लाख ७० हजार नगद बरामद गरिएको छ ।सुरक्षा निकायले काठमाडौँका विभिन्न स्थानबाट २३ र पोखराबाट ८ नाल गरी विभिन्न प्रकारका ३१ नाल हतियारसहित म्यागजिन र गोलीगठ्ठा बरामद गरेको जनाएको छ ।यसबिचमा सुरक्षाकर्मीसमेत घाइते भएका छन् । २३ जना नेपाल प्रहरी र ३ जना गैर सैनिक व्यक्तिको हाल सैनिक अस्पतालमा उपचार भइरहेको नेपाली सेनाले जनाएको छ ।सेनाले विद्यमान परिस्थिति नियन्त्रणमा सबै सुरक्षा संयन्त्र सक्रिय रहेको र नागरिकलाई शान्ति सुरक्षामा सहयोग गर्न आह्वान गरेको छ ।",
      "link": "https://gorkhapatraonline.com/news/171317",
      "image": "https://gorkhapatraonline.com/storage/media/302294/conversions/sena-25-3--original-thumb.jpg"
    },
    {
      "slug": "171306",
      "title": "देशभर निषेधाज्ञा निरन्तर : आधिकारिक सूचनामै विश्वास गर्न सेनाको आग्रह",
      "timestamp": 1757462400000,
      "source": "gp",
      "content": "नेपाली सेनाले विद्यमान परिस्थितिलाई ध्यानमा राख्दै मुलुकभर आज बेलुकी ५ बजे (१७ः०० बजे) सम्म निषेधाज्ञा निरन्तर रहने जनाएको छ ।",
      "longContent": "काठमाडौं, भदौ २५ गते । नेपाली सेनाले विद्यमान परिस्थितिलाई ध्यानमा राख्दै मुलुकभर आज बेलुकी ५ बजे (१७ः०० बजे) सम्म निषेधाज्ञा निरन्तर रहने जनाएको छ । अत्यावश्यक सेवा कर्मचारीहरूलाई कार्यालयमा काम गरेर फर्कन सजिलो हुने छ ।  त्यसैगरी, भदौ २६ गते बिहान ६ बजे (०६ बजे) सम्म कर्फ्यू आदेश जारी हुने जनाएको छ ।रक्षा मन्त्रालय मातहतको नेपाली सेनाको जनसम्पर्क तथा सूचना निर्देशनालयले मंगलबार जारी गरेको अपिलमा आन्दोलनका क्रममा सार्वजनिक तथा व्यक्तिगत सम्पत्ति तोडफोड, आगजनी, लुटपाट, हिंस्रक आक्रमण तथा यौनजन्य हिंस्रक प्रयाससमेत भइरहेका घटनाप्रति गम्भीर चिन्ता व्यक्त गरिएको छ । यस्ता अपराधजन्य गतिविधि नियन्त्रणका लागि सम्पूर्ण नागरिकसँग सहकार्यका लागि आग्रह गरिएको छ ।सेनाले आन्दोलनको क्रममा जनधनको क्षतिप्रति पुनः गहिरो दुःख प्रकट गर्दै यस्तो संवेदनशील परिस्थितिमा सुरक्षाकर्मीको प्रयासलाई साथ दिन सबैलाई अनुरोध गरेको छ । निषेधाज्ञा तथा कर्फ्यूको समयमा अत्यावश्यक सेवासम्बन्धी सवारीसाधन (एम्बुलेन्स, शववाहन, दमकल, स्वास्थ्यकर्मी तथा सुरक्षाकर्मीका सवारी साधन) भने सञ्चालन हुने जनाइएको छ । आन्दोलनका नाममा हुने कुनै पनि प्रदर्शन, तोडफोड, लुटपाट, आगजनी, व्यक्ति तथा सम्पत्ति लक्षित आक्रमणलाई दण्डनीय अपराधका रूपमा लिई कडा कारबाही गरिने चेतावनीसमेत नेपाली सेनाले दिएको छ ।त्यसैगरी, सम्पूर्ण अवकाशप्राप्त सैनिक, राष्ट्रसेवक, सञ्चारकर्मी र आम नागरिकलाई अफवाह वा भ्रामक समाचारमा विश्वास नगरी आधिकारिक सूचनामा मात्र भरोसा गर्न आग्रह गरिएको छ । सेनाले राष्ट्रिय एकता, सामाजिक सद्भाव र जनजीवनलाई सामान्य राख्न सबैको सहयोग आवश्यक रहेको उल्लेख गर्दै जस्तोसुकै परिस्थितिमा पनि नेपाली जनताको सुरक्षा र मानवीय उद्धारमा आफ्नो दायित्व पूरा गर्ने प्रतिबद्धता व्यक्त गरेको छ ।",
      "link": "https://gorkhapatraonline.com/news/171306",
      "image": "https://gorkhapatraonline.com/storage/media/302265/conversions/army-original-thumb.jpg"
    },
    {
      "slug": "171289",
      "title": "कालीमाटीमा थन्कियो तरकारी",
      "timestamp": 1757462400000,
      "source": "gp",
      "content": "देशकै ठुलो तरकारी बजार कालीमाटीमा उपत्यकावासी उपभोक्ताका लागि आएको तरकारी बिक्री हुन नपाएर थन्किएको छ । ‘जेनजी’ युवाको आन्दोलनका कारण कालीमाटी क्षेत्र बिहानदेखि नै तनावग्रस्त भएपछि सोमबार रातिदेखि मङ्गलबार बिहान ९ बजेसम्म उपत्यकाबाहिरबाट आएका तरकारी साना बजार र तरकारीका खुद्रा बजारमा जान नपाएर थन्किएको हो ।",
      "longContent": "गोरखापत्र समाचारदाता काठमाडौँ, भदौ २५ गते । देशकै ठुलो तरकारी बजार कालीमाटीमा उपत्यकावासी उपभोक्ताका लागि आएको तरकारी बिक्री हुन नपाएर थन्किएको छ । ‘जेनजी’ युवाको आन्दोलनका कारण कालीमाटी क्षेत्र बिहानदेखि नै तनावग्रस्त भएपछि सोमबार रातिदेखि मङ्गलबार बिहान ९ बजेसम्म उपत्यकाबाहिरबाट आएका तरकारी साना बजार र तरकारीका खुद्रा बजारमा जान नपाएर थन्किएको हो । कालीमाटी फलफूल तथा तरकारी बजार विकास समितिका अनुसार दैनिक जस्तै छ सयको मेट्रिक टनको हारहारीमा तरकारी आएको थियो । बजारमा सोमबार रातिदेखि मङ्गलबार बिहानसम्म आएको तरकारी उपत्यकाका साना बजारमा लैजाने क्रम जारी रहेकै बेला कालीमाटी वरपर कफ्र्यु लागेपछि बजार बन्द गरियो ।बजारबाहिर आन्दोलन भएकाले मानिसको आउजाउ नै रोकिएकाले तरकारी बजार आफैँ बन्द भएको कालीमाटी तरकारी बजार समितिका सूचना अधिकारी विनय श्रेष्ठले जानकारी दिनुभयो । कालीमाटी थोक व्यापारी संस्थाका अध्यक्ष गीताप्रसाद आचार्यले बजारमा तरकारी पर्याप्त भए पनि बजार खोल्न सक्ने अवस्था नरहेको जानकारी दिनुभयो ।",
      "link": "https://gorkhapatraonline.com/news/171289",
      "image": "https://gorkhapatraonline.com/storage/media/302239/conversions/tarkari2021-01-24-11-01-01-original-thumb.jpg"
    },
    {
      "slug": "171277",
      "title": "भक्तपुरको मुपात्र र याँमता जात्रा सुरु",
      "timestamp": 1757462400000,
      "source": "gp",
      "content": "इन्द्रजात्राका अवसरमा मनाइने भक्तपुरको मुपात्र र याँमता जात्रा मङ्गलबारबाट सुरु हुँदै छ । विभिन्न धार्मिक ग्रन्थका आधारमा तयार पारिएको जात्रा भक्तपुरमा तीन दिन मनाइन्छ ।",
      "longContent": "लक्ष्मी गारुभादगाउँ (भक्तपुर), भदौ २५ गते । इन्द्रजात्राका अवसरमा मनाइने भक्तपुरको मुपात्र र याँमता जात्रा मङ्गलबारबाट सुरु हुँदै छ । विभिन्न धार्मिक ग्रन्थका आधारमा तयार पारिएको जात्रा भक्तपुरमा तीन दिन मनाइन्छ । जात्रामा मुपात्र प्रमुख र धिःचा नामक अन्य दुई जना सहायकसहित तीन जनालाई राक्षसको पोसाक लगाई अनुहारमा विभिन्न रङ लगाई सिँगारपटारका साथ तरबार समात्न लगाई भक्तपुर नगर परिक्रममा गराउने चलन छ । नगर परिक्रमा गर्दा नगरको टोलटोलमा ठड्याइराखेको यमःद्योलाई मुपात्र राक्षसले तीन पटक घुमेर तरबारले हान्ने गर्छन् ।जात्रा सुरु हुनुअघि स्थानीय सःकुलान टोलका मानन्धर समुदायले दत्तात्रयस्थित भीमसेन मन्दिर अगाडि एक जोडा याँमता (आकाश दीप) बालिन्छ । याँमता त्रिशूल आकारको हुन्छ । त्रिशूलमा जस्तै माथि फर्किएका तीन वटा टुप्पामा बालिने बत्ती नै याँमता अर्थात् आकाश दीप हो । साथै आजै तचपालस्थित सँला गणेशलाई खटमा राखी नगर परिक्रममा गराई सँला गणेश जात्रा गरिन्छ । त्यसपछि मुपात्र जात्रा निकालिन्छ । जात्रामा याँमता, गणेश र मुपात्रलाई यमःद्यो भएको टोलहरूमा परिक्रमा गराइन्छ । जात्राको दोस्रो दिन साँझ गोमारीका मानन्धर समुदायको याँमतासँगै चोछेँ टोलको छुमा गणेशको जात्रा गरिन्छ । यस दिन गोमारीका मानन्धर समुदाय छुमा गणेश मन्दिर गएर सुकुन्डा बालेर आइसकेपछि गोमारी मानन्धर चोकमा याँमता बालेर जात्रा सुरु गरिन्छ । याँमता बालिसकेपछि चोछेँ टोलको छुमा गणेशको मूर्तिलाई खटमा राखी दरबार स्क्वायरको तलेजु भवानीको दर्शन गराइन्छ । याँमता दरबार स्क्वायर पुगेपछि विभिन्न बाजागाजाका साथ याँमता, छुमा गणेश र मुपात्र जात्रा गरी नगर परिक्रमा गराइन्छ । राति सँला गणेश र छुमा गणेशलाई आआफ्नो  द्योःछे (देवगृह) मा पु¥याइन्छ ।जात्राको अन्तिम दिन टौमारीको आकाश भैरवलाई गुठी संस्थान कार्यालयबाट बलि पूजा गरिन्छ । पूजा सकिएपछि तल्लो टोलहरू तपालछीँ र तेखाचोका मानन्धर समुदायले भैरवनाथको मन्दिरमा गई सुकुन्डा बालेर आउँछन् । त्यही सुकुन्डाबाट बुलुचास्थित ढुङ्गेधारामा एक जोडा याँमता बाल्छन् । बालिसकेपछि याँमतासँगै टौमारीको आकाश भैरवको अर्को स्वरूप मसान भैरवको खट जात्रा गारिन्छ । जात्रामा नायखिङ (खड्गी समुदायको विशष) बाजा बजाएर भैरवनाथको खटलाई नगर परिक्रमा गराइन्छ ।भैरवको खटजात्रा गरेपछि स्थानीय लाकुलाछेँ टोलका समुदायले बाँसको मान्द्रोमाथि नीलो कपाडाले छोपेर अगाडिको भागमा हात्तीको सुँढ राखी तयार गरिएको पुलुकिसी जात्रा सुरु गर्छन् । टौमारीको भैरव मन्दिर अगाडि तीन पटक घुमेर पुलुकिसी जात्रा सुरु गर्छन् । जात्रामा पुलुकिसीलाई चार जना मानिसले बोकेर ल्याइन्छ । एक जना पुलुकिसीभित्र बसेर घण्टा बजाएर आउने परम्परा छ । जात्रामा पुलुकिसीले कथंकदाचित मुपात्रलाई भेट्यो भन्ने कुल्चेर मार्दा पनि हात्ती बन्ने पात्र र उनका सहयोगीहरूलाई कुनै कानुन नलाग्ने भएकाले यस दिन पुलुकिसी जात्रा नगरको आधाभन्दा बढी ठाउँमा परिक्रमा गरेपछि मुपात्र जात्रा गरिन्छ ।",
      "link": "https://gorkhapatraonline.com/news/171277",
      "image": "https://gorkhapatraonline.com/storage/media/302216/conversions/las-original-thumb.jpg"
    },
    {
      "slug": "171276",
      "title": "समस्याको जालोमा चाँगुनारायण मन्दिर",
      "timestamp": 1757462400000,
      "source": "gp",
      "content": "विश्व सम्पदा सूचीमा रहेका चाँगुनारायण मन्दिर व्यवस्थापन नहुँदा अस्तव्यस्त बनेको छ । नेपालकै सबभन्दा पुरानो धरोहरका रूपमा परिचित १८ सय वर्ष अगाडि निर्माण भएको चाँगुनारायण मन्दिर सञ्चालन एवं व्यवस्थापन पुजारी, स्थानीयवासी र स्थानीय सरकारबिच चाँगुनारायण एकीकृत विकास कोषका रूपमा जान नसक्दा मन्दिरको अस्तित्वमाथि नै सङ्कट पर्न थालेको छ ।",
      "longContent": "रमेश गिरीचाँगुनारायण (भक्तपुर), भदौ २५ गते । विश्व सम्पदा सूचीमा रहेका चाँगुनारायण मन्दिर व्यवस्थापन नहुँदा अस्तव्यस्त बनेको छ । नेपालकै सबभन्दा पुरानो धरोहरका रूपमा परिचित १८ सय वर्ष अगाडि निर्माण भएको चाँगुनारायण मन्दिर सञ्चालन एवं व्यवस्थापन पुजारी, स्थानीयवासी र स्थानीय सरकारबिच चाँगुनारायण एकीकृत विकास कोषका रूपमा जान नसक्दा मन्दिरको अस्तित्वमाथि नै सङ्कट पर्न थालेको छ । चाँगुनारायण मन्दिरका नाममा रहेका विभिन्न समिति र पुजारीहरूमै आरोप प्रत्यारोप छ भने जात्रा, पर्व चलाउन गुठीदेखि सरकारले समेत चासो नदिएको भन्दै समस्या मन्दिर संरक्षणमा चासो घट्दै गइरहेको छ । पुरातत्व विभागले यसको विकासमा प्रभावकारी कार्य गर्न नसकेको र गुठी संस्थानले आफ्नो नाममा रहेको सम्पत्ति संरक्षणमा चासो नदिएको, पुजारीहरूले भेटी व्यवस्थापन नगरेको, चाँगुनारायणको मूल मन्दिर, छिन्नमस्ता मन्दिर, किलेश्वर महादेव मन्दिरमा रहेका पुजारीबिच नै सङ्घर्ष रहेको, भेटी पुजारी आफैँले राख्ने गरेको, सत्तलमा समेत ताल्चा लगाएको, विदेशीलाई सत्तल भाडामा दिएको, सम्पत्तिको संरक्षण नभएको, मूलढोका र मन्दिर परिसरमै पसल सञ्चालन गरेको, मन्दिर क्षेत्रमै फोहोर थुपारिदिने गरेकोलगायत अनगन्ती गुनासा र समस्याहरू जेलिएका छन् । यहाँका जात्रा पर्वमा अत्यावश्यक बाजालगायतका परम्परा लोप हुने अवस्थामा पुगिसकेको छ ।मन्दिर स्थापना र ऐतिहासिक पक्ष  ऐतिहासिक, धार्मिक र पुरातात्त्विक महत्व बोकेको प्राचीन सभ्यताको अद्भुत नमुनाको रूपमा रहेको काठमाडौँ उपत्यकाको सबैभन्दा पुरानो मन्दिर एवं सम्पदाका रूपमा चाँगुनारायण मन्दिरलाई चिनिन्छ । गोपाल वंशावली अनुसार तेस्रो शताब्दीमा इसापूर्व ३२३ मा लिच्छवीकालीन राजा हरिदत्त वर्माले यो मन्दिर स्थापना गरेको मानिँदै आएको छ । राजा मानदेवले आफ्नो पिताको मृत्युपछि दोष निवारण गर्न आफ्ना आमाको साथमा आएर चाँगुनारायणको पूजा गरेको र उहाँले ५२१ अर्थात् इसापूर्व ४६४ मा मन्दिर परिसरमा गरुडको मूर्ति स्थापना गरी शिलालेख राख्नुभएको उल्लेख छ । यो नेपालको सबभन्दा पुरानो ऐतिहासिक शिलालेखको रूपमा चिनिन्छ । मध्यकालमा राजा शिव सिंहकी रानी गङ्गारानी र १८ औँ शताब्दीको सुरुमा कान्तिपुरका राजा भास्कर मल्लले मर्मतसम्भार गरेको मानिन्छ । सन् १९७९ मा यस मन्दिरलाई विश्व सम्पदा सूचीमा सूचीकृत गरेपछि मन्दिरले अन्तर्राष्ट्रिय पहिचान पाएको हो । वास्तुकलाको अनुपम नमुना मानिने यस मन्दिर दुई तह प्यागोडा शैलीमा निर्माण गरिएको मन्दिरमा काठ, इँटा, ढुङ्गा, धातुमा सुन्दर कलात्मकता पाइन्छ भने यहाँ कोरिएका मूर्तिहरू, ढोका तोरण, गङ्गा–यमुना देवी मूर्तिहरू र गरुड चढेको विष्णु प्रस्तर मूर्ति महìवपूर्ण कलात्मक पक्ष मानिन्छ । काठका स्तम्भ र तोरणमा विष्णुका त्रिविक्रम, नरसिंह, बराह आदि अवतार, काली, गरुड, सिंह आदिको कलात्मक मूर्तिकला रहेका छन् । चाँगुनारायण मन्दिर भगवान् विष्णुको स्वरूप भएकाले यहाँ परम्परागत रूपमा वैष्णव परम्परा अनुसार पूजा गरिँदै आएको छ । माघ शुक्ल पूर्णिमा, हरिबोधिनी एकादशी, नागपञ्चमी, जनैपूर्णिमा यहाँ विशेष पूजा एवं मेला लाग्ने गर्दछ । यहाँ दैनिक बिहान–साँझ नित्य पूजा गरिँदै आएको छ ।मन्दिरको संरक्षणमा चिन्ता चाँगुनारायण मन्दिरको दीर्घकालीन संरक्षणका लागि पशुपति विकास कोषको ढाँचामा सञ्चालन गर्न चाँगुनारायण नगरपालिकाले नेपाल सरकारलाई अनरोध गरेको छ । नगरप्रमुख खत्री भन्नुहुन्छ, “चाँगुनारायण मन्दिरलाई पशुपति विकास कोषको ढाँचामा लैजान हतार भइसक्यो । यसका लागि नगर कार्यपालिका बैठकले निर्णय गरेर सरकारलाई पत्राचार गरिसकेको छ, संस्कृति तथा पर्यटन मन्त्रालयलाई पनि पत्र पठाएर अनुरोध भएको छ । चाँगुनारायण मन्दिरलाई नेपाल सरकारले कोषमा लगेर छिट्टै व्यवस्थापन गर्न अनुरोध गर्दछौँ ।”नगरप्रमुख खत्रीले पटक पटक समिति र पुजारीहरूसँग बसेर मन्दिरलाई व्यवस्थित रूपमा सञ्चालन गर्न नगरपालिकाले प्रयास गर्दा पनि छलफलमा सहभागी नै नहुँदा समस्या समाधानतर्फ नबढेको बताउनुहुन्छ । चाँगुनारायणबाट काठमाडौँको हनुमानढोका हुँदै उत्तरमा साँखुसम्म यहाँको जात्रा, पर्व परम्परा जाने, माघमा स्वस्थानीको व्रतमा यहाँ आउनै पर्ने जस्ता धेरै परम्पराहरू रहेकाले मन्दिर व्यवस्थापनमा सरकारले चासो दिनुपर्ने उहाँको भनाइ छ ।विश्वमा चर्चामा रहेको यो मन्दिर विश्वभरका हिन्दु, बौद्ध र वैष्णव धर्मावलम्बीहरूको ठुलो आस्था रहेको बताउँदै उहाँले भन्नुभयो, “यहाँका पुजारीहरू र स्थानीयको कुरा नै फरक छ, स्थानीयको अपनत्व जुटाउनै मुस्किल परेको छ । नगरपालिकाले पर्यटन शुल्कबाट उठाएको रकमभन्दा धेरै यहाँको विकासका लागि खर्च गरेका छौँ ।” उहाँले मन्दिरको विकास, लोप हुन लागेको जात्रा पर्वको संरक्षण गर्ने, त्यहाँको जग्गाको अवस्था, आयस्रोतको अवस्थालाई व्यवस्थित गर्ने र नगरपालिकाले बजेट थप गर्न आफू नगरप्रमुख भएदेखि नै लागिरहेको बताउनुभयो । चाँगुनारायण मन्दिर यहाँका बासिन्दाका लागि सुनको कचौरा भएकाले यसलाई पित्तल हुनबाट जोगाउन, नगरपालिका, वडा कार्यालय, समितिहरू, स्थानीय समुदाय एक भएर लाग्नुपर्ने उहाँको भनाइ छ । नगरप्रमुख खत्रीले भन्नुभयो, “मन्दिर क्षेत्रको सीमाङ्कन गर्ने, जग्गाको संरक्षण गर्ने, सबै व्यवस्थित गर्ने हो भने नगरपालिका मन्दिरका लागि २० करोड रुपियाँसम्म लगानी गर्न पनि तयार छ, तर स्थानीयले अपनत्व चाहिँ लिनु पर्छ, जथाभावी छाड्नु हुँदैन ।” चाँगुनारायण मन्दिरको विशेषतालाई विश्वभर प्रचार गर्न सके पर्यटकको ओइरो लाग्छ भन्दै उहाँले पशुपति मन्दिरमा आउने पर्यटकमध्ये दुई प्रतिशत वैष्णव धर्म मान्ने पर्यटकलाई मात्रै यस मन्दिरमा ल्याउन सके यहाँको आम्दानीले नै सबै खर्च धान्न सक्ने बताउन्नुभयो । चाँगुनारायण मन्दिरको प्रचार प्रसारकै लागि नगरकोट भ्रमण वर्ष– २०८२ को अवसर पारेर पहिलो पटक नगरपालिकाले आउँदो असोज ११ गते मनाइने विश्व पर्यटन दिवस मन्दिरमै भव्य रूपमा आयोजना गर्ने भएको छ । मन्दिरमा एकमहिने विष्णु पुराणको आयोजना गर्ने घोषणा गरेको छ ।  चाँगुनारायण नगरपालिका–४ का वडाध्यक्ष रोजबहादुर तामाङले चाँगुनारायणको संरक्षण र यहाँको सम्पत्तिको संरक्षणमा स्थानीय समुदाय, पुरातत्व विभाग र गुठी संस्थानले चासो दिन नसकेको औँल्याउनुभयो । वडा नं. ५ का वडाध्यक्ष जयन्द्र खड्काले स्थानीयले जिम्मेवारी बहन नगर्दा त्यहाँ उब्जिएका समस्याको दोष नगरपालिकालाई देखाउने गरिएको बताउनुहुन्छ । चाँगुनारायणको दीर्घकालीन विकासका लागि चरणबद्ध रूपमा समुदायस्तरले नै छलफल गर्नुपर्ने उहाँको भनाइ छ ।",
      "link": "https://gorkhapatraonline.com/news/171276",
      "image": "https://gorkhapatraonline.com/storage/media/302215/conversions/123-original-thumb.jpg"
    },
    {
      "slug": "171275",
      "title": "सर्वोच्चमा मुद्दाको सुनुवाइ अनिश्चित",
      "timestamp": 1757462400000,
      "source": "gp",
      "content": "सर्वोच्च अदालतमा मुद्दाको सुनुवाइ अनिश्चित बनेको छ । जेनजीको प्रदर्शनका क्रममा मङ्गलबारसमेत उपत्यकाका सबै अदालतको सुनुवाइ रोकिएको थियो । सर्वोच्च अदालत, नेपाल बार एसोसिएसनलगायतमा प्रदर्शनकारीले तोडफोड र आगजनी गरेपछि सर्वोच्चको सुनुवाइ अनिश्चित बनेको हो ।",
      "longContent": "गोरखापत्र समाचारदाताकाठमाडौँ, भदौ २५ गते । सर्वोच्च अदालतमा मुद्दाको सुनुवाइ अनिश्चित बनेको छ । जेनजीको प्रदर्शनका क्रममा मङ्गलबारसमेत उपत्यकाका सबै अदालतको सुनुवाइ रोकिएको थियो । सर्वोच्च अदालत, नेपाल बार एसोसिएसनलगायतमा प्रदर्शनकारीले तोडफोड र आगजनी गरेपछि सर्वोच्चको सुनुवाइ अनिश्चित बनेको हो । सर्वोच्चमा अहिले इजलास सञ्चालन भइरहेको र मिसिल रहेको मूल भवनमा आगजनी भएको छ । आगजनीले इजलास र मिसिलमा कति क्षति पुग्यो भन्ने यकिन भएको छैन । मिसिलमा क्षति पुगेमा सुनुवाइमा थप विलम्ब हुने छ । सर्वोच्च अदालतका प्रवक्ता अर्जुन कोइरालाले क्षति के कस्तो भएको छ, यकिन नभएकाले न्यायिक कार्य कहिलेबाट हुन्छ भन्न नसकिने बताउनुभयो । कोइरालाले भन्नुभयो, “आगजनी भइरहेको हामीले पनि देखेका मात्र छौँ । स्थिति नियन्त्रण नभएसम्म कहिले, कसरी इजलास सुरु हुन्छ भन्न सकिने अवस्था छैन ।”मङ्गलबार पनि सर्वोच्च प्रशासनले सूचना जारी गरेर सुनुवाइ स्थगित गरेको थियो । बन्दीप्रत्यक्षीकरण र पूरकबाट पेसी हुने जरुरीबाहेकका अन्य सुनुवाइ स्थगित भएका थिए । सर्वोच्चसहित मङ्गलबार उपत्यकाका सबै अदालतमा न्यायिक कार्य प्रभावित बनेको थियो । काठमाडौँ, ललितपुर र भक्तपुरसमेतमा कफ्र्यु आदेश जारी भएपछि अदालतहरूले मङ्गलबार नै सुनुवाइ स्थगित गरेका थिए । उच्च अदालत पाटनले सम्पूर्ण सुनुवाइ स्थगित गरेको थियो । काठमाडौँ जिल्ला अदालत र विशेष अदालतमा सोमबार पनि आंशिक प्रभाव परेको थियो । यस्तै आन्दोलनका कारण महिला सरकारी वकिलहरूको प्रथम राष्ट्रिय सम्मेलन प्रभावित बनेको छ । उद्घाटनपछि मङ्गलबार समापन हुने भनिए पनि स्थगित भएको हो । महान्यायाधिवक्ता कार्यालयले आन्दोलनको परिस्थिति मूल्याङ्कन गरेर सम्बन्धित कार्यालयमा फर्किन सूचनासमेत जारी गरेको छ । सोमबार राष्ट्रिय सम्मेलन उद्घाटन भएको थियो ।",
      "link": "https://gorkhapatraonline.com/news/171275",
      "image": "https://gorkhapatraonline.com/storage/media/302234/conversions/Supreme_court-780x470-original-thumb.jpg"
    },
    {
      "slug": "171274",
      "title": "‘जेनजी विद्रोह - सफलताको अन्तिम चरण’",
      "timestamp": 1757462400000,
      "source": "gp",
      "content": "राष्ट्रपति रामचन्द्र पौडेलले नेपाल कम्युनिस्ट पार्टी (एमाले) अध्यक्षसमेत रहनुभएका केपी शर्मा ओलीले प्रधानमन्त्री पदबाट दिएको राजीनामा स्वीकृत गर्नुभएको छ । राष्ट्रपति कार्यालयका उपसचिव रूपेशजङ्ग थापामगरका अनुसार भदौ २४ गते प्रधानमन्त्री पदबाट ओलीले दिनुभएको राजीनामा स्वीकृत भएको हो ।",
      "longContent": "काठमाडौँ, भदौ २५ गते । राष्ट्रपति रामचन्द्र पौडेलले नेपाल कम्युनिस्ट पार्टी (एमाले) अध्यक्षसमेत रहनुभएका केपी शर्मा ओलीले प्रधानमन्त्री पदबाट दिएको राजीनामा स्वीकृत गर्नुभएको छ । राष्ट्रपति कार्यालयका उपसचिव रूपेशजङ्ग थापामगरका अनुसार भदौ २४ गते प्रधानमन्त्री पदबाट ओलीले दिनुभएको राजीनामा स्वीकृत भएको हो । राष्ट्रपति कार्यालयका अनुसार राजीनामा स्वीकृत भएपछि नेपालको संविधानको धारा ७७ को उपधारा (३) बमोजिम अर्को मन्त्रीपरिषद् गठन नभएसम्म सोही मन्त्रीपरिषद्ले कार्य सञ्चालन गर्ने छ । २०८१ असार १७ गते कांग्रेस सभापति शेरबहादुर देउवा र एमाले अध्यक्ष ओलीबिच सातबुँदे सहमति भएको थियो । सोही सहमतिका आधारमा २०८१ असार ३१ गते संसद्का प्रमुख दुई दलको सहकार्यमा नयाँ सरकार गठन भएको थियो । प्रधानमन्त्रीको राजीनामापत्रमा भनिएको छ, “मुलुकमा उत्पन्न असामान्य परिस्थितिलाई ध्यानमा राख्दै संविधानसम्मत राजनीतिक निकास र समस्या समाधानको थप पहलका लागि संविधानको धारा ७७ (१) क बमोजिम आजैका मितिदेखि लागु हुने गरी प्रधानमन्त्री पदबाट राजीनामा दिएको छु ।”वार्ताका लागि आह्वानयसैबिच राष्ट्रपति रामचन्द्र पौडेलले विषम परिस्थितिको शान्तिपूर्ण समाधानका लागि आन्दोलनरत जेनजी पुस्ताका युवा र नागरिकलाई सहयोग गर्न आग्रह गर्नुभएको छ ।उहाँले प्रधानमन्त्रीको राजीनामा स्वीकृत भइसकेकाले अहिलेको विषम परिस्थितिबाट मुलुक, जनता र लोकतन्त्रलाई माया गर्दै समस्या समाधानका लागि सबै पक्षले सहयोग गर्ने विश्वास व्यक्त गर्नुभएको छ । राष्ट्रपति पौडेलले लोकतन्त्रमा नागरिकले उठाएका माग जेनजीका प्रतिनिधिसमेत बसी वार्ता र संवादमार्फत समाधान गर्न सकिने भएकाले संयमित हुन र वार्तामा आउन सबै पक्षलाई अपिल गर्नुभएको छ ।‘जेनजी विद्रोह-सफलताको अन्तिम चरण’जेनजी मुभमेन्ट अलायन्सले आन्दोलन सफलताको अन्तिम बिन्दुमा आइपुगेको प्रस्ट पारेको छ । मङ्गलबार विज्ञप्तिमार्फत जेनजीले राजनीतिक पुस्तान्तरणको बहससँगै सामाजिक सञ्जालमा चलिरहेको जेनजी लहरलाई पछ्याउँदै देशैभरिबाट आन्दोलनमा सहभागी भई सफलताको घडीसम्म आइपुग्दै गर्दा जटिल तथा निकै महत्वपूर्ण स्थितिमा आइपुगेको बताएको छ । विज्ञप्तिमा भनिएको छ, “अब देशमा पुरानो सत्ताको विकल्प नयाँ सत्ता निर्माणको अभिभारा पूरा गर्न हामी कुशलतापूर्वक अघि बढ्ने छौँ । पुरानो संस्थापनसँग कुनै सम्झौता हुन सक्दैन । यसमा हामी सचेत छौँ । नेपाली सेनाले गैरलोकतान्त्रिक ढङ्गबाट कुनै कार्य नगरोस् भन्ने अपेक्षा गर्दै यस सङ्क्रमणको चरणमा हार्दिकतासाथ सघाउन सबै पक्षलाई आग्रह गर्दछौँ ।”जेनजी अभियानले भदौ २३ गते सोमबारदेखि देशैभर सुरु भएको आन्दोलनका क्रममा राज्यकातर्फबाट हत्या गरिएका सम्पूर्णलाई क्षतिपूर्तिसहित सहिद घोषणा गर्ने साथै आन्दोलनका क्रममा सम्पूर्ण घाइतेलाई गुणस्तरीय उपचार तथा सम्मानसहित जीवनयापनको आधार तयार गर्ने बताएको छ । जेनजीले राजीनामा दिएका प्रधानमन्त्री ओलीसहित सम्पूर्ण दलका नेता तथा सबै सार्वजनिक पद धारण गरेका व्यक्तिको सम्पत्ति छानबिन गर्ने तथा सबै दलका शीर्ष नेतालाई फौजदारी अपराधमा कारबाही गर्ने भनेको छ । विज्ञप्तिमा भनिएको छ, “आन्दोलनका क्रममा राज्यबाट भएका सबै दमनका घटनाको छानबिन गर्न उच्चस्तरीय न्यायिक अयोग गठन गर्ने । हालको सङ्घीय र प्रदेश सरकारलाई विघटन गरी अन्तरिम सरकार गठन गर्ने र अतिशीघ्र जेनजी राष्ट्रिय सम्मेलन गरिने छ ।”जेनजीले नेपालको संविधानमा भएका आधारभूत संरचनालाई संरक्षण गर्दै प्रगतिशील पुनर्लेखन गर्ने र पुनर्निर्माण तथा आत्मनिर्भर उत्पादनका लागि श्रममा आबद्ध हुने प्रतिबद्धता व्यक्त गरेको छ । आन्दोलनका सबै कार्यक्रमलाई शान्तिपूर्ण बनाउँदै व्यक्तिगत हमला र थप सार्वजनिक सम्पत्तिको तोडफोड आदि कार्य नगर्न र विभिन्न ‘आर्क’ मा प्रदर्शनरत साथीहरूलाई संयमतापूर्वक सुरक्षित स्थानमा रही फर्कन आग्रह पनि गरिएको छ । संयम अपनाउन आग्रहप्रधानमन्त्रीको राजीनामापछि नेपाल सरकारका मुख्य सचिव एकनारायण अर्याल, नेपाली सेनाका प्रधान सेनापति अशोकराज सिग्देल गृह मन्त्रालयका सचिव गोकर्णमणि दुवाडी, नेपाल प्रहरीका महानिरीक्षक चन्द्रकुवेर खापुङ, सशस्त्र प्रहरी बल, नेपालका महानिरीक्षक राजु अर्याल, राष्ट्रिय अनुसन्धान विभागका प्रमुख अनुसन्धान निर्देशक हुतराज थापाले पनि प्रदर्शनरत पक्षसँग संयम हुन अपिल गर्नुभएको छ । संयुक्त विज्ञप्तिमा काठमाडौँसहित मुलुकका विभिन्न भागमा भएको प्रदर्शनका क्रममा ठुलो जनधनको क्षति भएको उल्लेख गर्दै यसबाट ज्यान गुमाउने व्यक्तिहरूप्रति श्रद्धाञ्जली र परिवारजनमा समवेदना व्यक्त गरिएको छ । विज्ञप्तिमा भनिएको छ, “प्रधानमन्त्रीको राजीनामा स्वीकृत भएको हुँदा यस विषम परिस्थितिमा थप जनधनको क्षति हुन नदिन आमनागरिक सबैलाई संयमित हुन हार्दिक आग्रह गर्दछौँ । यस विषयमा राजनीतिक संवादको माध्यमबाट यथाशक्य छिटो शान्तिपूर्ण समाधान निकाल्न सम्बद्ध सबैमा हार्दिक अपिल गर्दछौँ ।”राष्ट्रिय सम्पत्तिको संरक्षण गरौँ : लामिछाने  राष्ट्रिय स्वतन्त्र पार्टीका सभापति रवि लामिछानेले पनि संयम अपनाउन र राष्ट्रिय सम्पत्तिको संरक्षणमा सबैलाई जिम्मेवार बन्न अपिल गर्नुभएको छ । उहाँले देशका लुटेरा कानुनी दायरामा आउने क्रम जारी रहेको बताउँदै उनीहरूले तीन पुस्तासम्म लुटेर जोडेको सम्पत्ति राष्ट्रको भएको र त्यसलाई राष्ट्रियकरण गर्ने पनि प्रस्ट पार्नुभएको छ । उहाँले सुरक्षा निकाय, न्यायालय र अन्य महत्वपूर्ण दस्ताबेज मुलुकका संवेदनशील सम्पत्ति भएकाले संरक्षण गर्न सबैलाई सचेत रहन आह्वान गर्नुभएको छ । उहाँले आफू सधैँ नागरिक सर्वोच्चताका पक्षमा रहने स्पष्ट पार्दै उहाँले आमनागरिकलाई संयमित रहन अपिल गर्नुभएको हो ।उहाँले आफू सदैव नागरिक सर्वोच्चताका पक्षमा रहेको र आमनागरिकको दबाबपछि सरकारले आफ्नो रिहाइका लागि कानुनबमोजिमको प्रक्रिया पूरा गरी पत्र थमाएपछि मात्रै कारागारबाट रिहा भएको समेत बताउनुभएको छ ।महानगर प्रमुख शाहको अपिल काठमाडौँ महानगरपालिकाका प्रमुख बालेन शाहले संयमित हुन अपिल गर्नुभएको छ । उहाँले लेख्नुभएको छ, “कृपया जेनजी, देश तपाईंहरूकै हातमा हो । तपाईंहरूले नै बनाउने हो । अब जति क्षति हुन्छ, तपाईं हाम्रो नै हुने हो । अब घर फर्कनुहोस् ।” उहाँले आन्दोलन जेनजीको मात्रै भएको बताउँदै अब युवा पुस्ताले नै देशको नेतृत्व गर्नुपर्ने स्मरण गराउनुभएको छ । उहाँले भन्नुभएको छ, “सेना प्रमुखसँग वार्ता गर्न पनि तयार हुनुहोला तर याद रहोस्, वार्ता गर्नुअघि संसद् विघटन भएको हुनु पर्छ ।”संयम चाहिन्छ  पूर्वप्रधान न्यायाधीश सुशीला कार्की, वरिष्ठ नेत्ररोग विशेषज्ञ डा. सन्दुक रुइत, नेपाल विद्युत् प्राधिकरणका पूर्वकार्यकारी निर्देशक कुलमान घिसिङसहित अभियन्ताले जेनजी आन्दोलनमा संयमताका लागि आग्रह गर्नुभएको छ । उहाँहरूले सार्वजनिक सम्पत्तिको रक्षा सबै नेपालको दायित्व स्मरण गराउँदै असहिष्णु राजनीतिक नेतृत्व पछाडि हटिसकेकाले अब संयम हुन आग्रह गर्नुभएको छ । ‘नवीन राष्ट्रिय सहमति’कांग्रेस महामन्त्रीद्वय गगनकुमार थापा र विश्वप्रकाश शर्माले नवीन राष्ट्रिय सहमतिका लागि अपिल गर्नुभएको छ । मङ्गलबार विज्ञप्तिमार्फत सरकार सही ढङ्गले नचलेको, सच्चिनु पर्छ भनेर पार्टी बैठकमा, संसद्मा र सार्वजनिकस्थलमा पटक पटक आग्रह गरे पनि नसच्चिएको निष्कर्ष प्रस्तुत गरिएको छ । महामन्त्री थापा र शर्माले प्रधानमन्त्रीकै व्यवहारका कारण नागरिक पङ्क्तिमा असन्तुष्टि थप बढ्दै गएको बताउँदै सामाजिक सञ्जाल खोल, भ्रष्टाचार नियन्त्रण गर, सुशासन कायम गर जस्ता न्यायोचित माग बोकेर सडकमा निक्लिएका पुस्तामाथिको दमन निन्दनीय रहेको पनि बताउनुभएको छ । उहाँहरूले नवीन राष्ट्रिय सहमतिसँगै सबै राजनीतिक दललाई विद्यमान स्थितिमा खुला संवादमार्फत संयमपूर्वक समाधानको पहलमा ऐक्यबद्धताका लागि अपिल गर्नुभएको छ ।",
      "link": "https://gorkhapatraonline.com/news/171274",
      "image": "https://gorkhapatraonline.com/storage/media/302232/conversions/first-photo--original-thumb.jpg"
    },
    {
      "slug": "171272",
      "title": "प्रदर्शन हिंसात्मक जनधनको अकल्पनीय क्षति",
      "timestamp": 1757462400000,
      "source": "gp",
      "content": "नव युवा पुस्ता ‘जेनजी’ ले सुरु गरेको शान्तिपूर्ण प्रदर्शनले हिंसात्मक रूप लिन पुग्दा मुलुकमा अकल्पनीय जनधनको क्षति भएको छ ।   सोमबार बिहान काठमाडौँको माइतीघरलगायत देशका मुख्य सहरबाट सुरु भएको शान्तिपूर्ण प्रदर्शनले उग्र रूप लिई हिंसात्मक बन्दा मृत्यु हुनेको सङ्ख्या २३ पुगेको छ । प्रदर्शनमा सयौँ घाइतेहरूको विभिन्न अस्पतालमा उपचार भइरहेको छ ।",
      "longContent": "काठमाडौँ, भदौ २५ गते । नव युवा पुस्ता ‘जेनजी’ ले सुरु गरेको शान्तिपूर्ण प्रदर्शनले हिंसात्मक रूप लिन पुग्दा मुलुकमा अकल्पनीय जनधनको क्षति भएको छ । सोमबार बिहान काठमाडौँको माइतीघरलगायत देशका मुख्य सहरबाट सुरु भएको शान्तिपूर्ण प्रदर्शनले उग्र रूप लिई हिंसात्मक बन्दा मृत्यु हुनेको सङ्ख्या २३ पुगेको छ । प्रदर्शनमा सयौँ घाइतेहरूको विभिन्न अस्पतालमा उपचार भइरहेको छ । प्रदर्शनकारीहरूको अनियन्त्रित भिडले राष्ट्रपति भवन शीतल निवास, प्रधानमन्त्री निवास बालुवाटर, रामशाह पथमा रहेको सर्वोच्च अदालत, जिल्ला अदालतलगायत मुलुककै प्रमुख प्रशासकीय क्षेत्र सिंहदरबारका मुख्य भवनहरूमा आगजनी ग¥यो । विगतका कुनै पनि शान्तिपूर्ण राजनीतिक आन्दोलनमा यस्तो हिंसा, आगजनी र लुटपाट भएको थिएन । आगजनीबाट राणाकालीन सम्पदाको मुख्य भवन सिंहदरबार, प्रधानमन्त्री तथा मन्त्रीपरिषद्को कार्यालयलगायत अरू मन्त्रालय र कार्यालयमा भएको भौतिक एवं तथ्यतथ्याङ्कका प्रमाणको क्षति अकल्पनीय छ । राणा प्रधानमन्त्री चन्द्र शमशेरले आफ्नो निजी निवासका रूपमा इसं १९०३ मा बनाउन लगाएको त्यसबेलाको एसियाकै ठुलो यो दरबारमा एक हजार सात सय वटा कोठा थिए । विसं २००७ मा राणा शासनको अन्त्य भएपछि सिंहदरबारमा नेपाल सरकारको कार्यालय (सबै मन्त्रालयहरू) राखियो । विसं २०३० मा ठुलो आगलागी हुँदा यसको पछाडिपट्टिको धेरै जसो भाग नष्ट भएको थियो । २०७२ को भूकम्पले क्षतिग्रस्त मुख्य भवन पुननिर्माण भएपछि पुनः आगलागीमा प¥यो । आगजनी र तोडफोडबाट उपत्यकाका अधिकांश सरकारी कार्यालय, सुरक्षा निकायका भवन र पोस्टहरू, सरकारी उच्च पदस्थ अधिकारी तथा राजनीतिक पार्टीका कार्यालय र निजी निवासहरूमा आगजनी तथा तोडफोड गरी ध्वस्त पारिएको छ । निशानामा परेका भवन तथा व्यापारिक केन्द्रहरूमा समेत लुटपाट भएको छ । मङ्गलबार राजधानीमा भऐको प्रदर्शनमा ठुलो सङ्ख्यामा प्रहरीतर्फ भौतिक क्षति र हताहती भएको छ । प्रत्यक्षदर्शीहरूका अनुसार प्रदर्शनकारीसँगको झडपमा महाराजगन्जमा कम्तीमा चार जना, कोटेश्वरमा कम्तीमा तीन जना प्रहरीको मुत्यु भएको छ । त्यसै गरी नयाँ बानेश्वर प्रभाग र कालीमाटी प्रभागमा पनि प्रहरीतर्फ ठुलो क्षति भएको जनाएइको छ । प्रहरी प्रधान कार्यालय स्रोतका अनुसार प्रहरी युनिटहरूमा अकल्पनीय मानवीय तथा भौतिक क्षति भए पनि त्यसको यकिन विवरण भने सङ्कलन हुन सकेको छैन । सबै प्रहरी युनिटहरू प्रदर्शनकारीको निसानामा परेका कारण अरू युनिटसँग सम्पर्क हुन सकेको छैन । प्रदर्शनकारीहरूले नेपाल टेलिभिजन, कान्तिपुर टेलिभिजन, अन्नपूर्ण मिडिया नेटवर्कलगायतका भवनमा समेत आक्रमण गरे । प्रदर्शनकारीले अख्तियार दुरुपयोग अनुसन्धान आयोग, ललितपुरको सानेपास्थित नेपाली कांग्रेसको पार्टी कार्यालय, नेकपा एमाले, नेकपा माओवादीलगायत पार्टीका कार्यालय र नेताहरूको घरमा आगजनी, तोडफोड र लुटपाट गरे ।प्रदर्शनकारीहरू पूर्वप्रधानमन्त्री तथा नेपाली कांग्रेसका सभापति शेरबहादुर देउवाको घरमा प्रवेश गरी देउवा र उहाँकी पत्नी पूर्वपरराष्ट्रमन्त्री डा. आरजु राणा देउवामाथि आक्रमण गरी गम्भीर घाइते बनाएका छन् । त्यसै गरी महामन्त्री गगन थापाको घरमा आगजनी तथा तोडफोड गरे ।",
      "link": "https://gorkhapatraonline.com/news/171272",
      "image": "https://gorkhapatraonline.com/storage/media/302209/conversions/334-original-thumb.jpg"
    },
    {
      "slug": "171270",
      "title": "अस्पतालमा घाइतेको भिड",
      "timestamp": 1757462400000,
      "source": "gp",
      "content": "‘जेनजी आन्दोलन’ का क्रममा मङ्गलबार काठमाडौँका दुई अस्पतालमा थप चार जनाको निधन भएको छ । नयाँ बानेश्वरस्थित सिभिल अस्पतालमा तीन जना र तारकेश्वर सिटी अस्पतालमा एक जनाको निधन भएको हो ।",
      "longContent": "काठमाडौँ, भदौ २५ गते । ‘जेनजी आन्दोलन’ का क्रममा मङ्गलबार काठमाडौँका दुई अस्पतालमा थप चार जनाको निधन भएको छ । नयाँ बानेश्वरस्थित सिभिल अस्पतालमा तीन जना र तारकेश्वर सिटी अस्पतालमा एक जनाको निधन भएको हो । सिभिल अस्पतालका कार्यकारी निर्देशक डा. मोहनचन्द्र रेग्मीले दिनुभएको जानकारी अनुसार मङ्गलबार दिउँसो उपचारमा आएका प्रदर्शनकारीमध्ये तीन जनाको निधन भएको हो । कार्यकारी निर्देशक डा. रेग्मीले दिनुभएको जानकारी अनुसार मङ्गलबार ११५ जना घाइते अस्पतालमा उपचारका लागि आएको जानकारी गराउनुभयो । उहाँले तीन जना घाइतेको निधन भएको जानकारी दिँदै उनीहरू सबै पुरुष रहेको बताउनुभयो । “उहाँहरूको पहिचान हुन सकेको छैन, डा. रेग्मीले भन्नुभयो, आकस्मिक कक्षमा कतिले उपचार गराइरहेका छन् भन्ने लेखाजोखा गर्न सकिएको छैन ।” अघिल्लो दिन अस्पतालमा आएका २७ जनाको शल्यक्रिया गरिएको छ । सिभिल अस्पतालले मङ्गलबार ओपिडी (बहिरङ्ग) सेवा बन्द गरेर आन्दोलनमा घाइते भएका व्यक्तिको मात्र उपचार गरेको छ । डा. रेग्मीले अस्पताल आएका २२७ को उपचार भइरहेको बताउनुभयो । डा. रेग्मीका अनुसार दिउँसो १२ बजेसम्मको तथ्याङ्क अनुसार ४२ जना रेफर गरिएको, १५५ जनाको सामान्य उपचारपछि डिस्चार्ज गरिएको छ । यता तारकेश्वर सिटी अस्पतालमा एक जना घाइतको निधन भएको छ । अस्पतालका अध्यक्ष डा. ऋषिकुमार कार्कीले उपचारमा आएका १५ भन्दा बढी घाइतेमध्ये एक जनाको निधन भएको बताउनुभयो । निधन हुनेमा २५ वर्षीय धीरज श्रेष्ठ हुनुहुन्छ । श्रेष्ठको घाँटीमा गोली लागेको थियो । अन्य दुई जना घाइतेको शल्यक्रिया गरेर गोली निकालिएको छ र उनीहरूको सघन उपचार कक्ष (आइसियु) मा उपचार भइरहेको छ ।यस्तै राष्ट्रिय ट्रमा सेन्टरमा घाइतेहरूको अघिल्लो दिनदेखि निरन्तर शल्यक्रिया भइरहेको छ । अस्पतालका प्रमुख डा. बद्री रिजालले आज २६ जना घाइते आएको बताउनुभयो । दुई जनाको शल्यक्रिया भइरहेको जानकारी दिनुभयो । अघिल्लो दिन राति मात्र २३ जनाको शल्यक्रिया गरेको जानकारी दिनुभयो । उहाँले मङ्गलबार दिउँसो थप सात जनाको शल्यक्रिया गरिएको बताउनुभयो । यता स्वास्थ्य तथा जनसङ्ख्या मन्त्रालयले कुनै तथ्याङ्क दिन सकेको छैन ।  स्वास्थ्य मन्त्रालयका डा. नवराज जोशीले दिनुभएको जानकारी अनुसार स्वास्थ्य मन्त्रालयमा समेत प्रदर्शनकारीले आगजनी गरेका कारण देशभरको तथ्याङ्क सङ्कलन गर्न कठिन भएको छ । “जोगिएर घर आउनै नसक्ने अवस्था आयो,” डा. जोशीले भन्नुभयो, “मन्त्रालयले मातहतका अस्पताललाई घाइतेको उपचार निःशुल्क गर्नका लागि निर्देशन दिइसकेको र त्यही अनुसार घाइतेको उपचार भइरहेको छ ।” यस्तै वीर अस्पतालमा १० जना घाइतेको उपचार भइरहेको छ । यता त्रिवि शिक्षण अस्पतालमा २२ जना घाइते उपचारका लागि आएका छन् । अस्पतालका कार्यकारी निर्देशक प्राडा सुभाष आचार्यले घाइतेहरूको उपचार भइरहेको जानकारी दिँदै तीन जनाको शल्यक्रिया गरिएको बताउनुभयो । यसै गरी काठमाडाँै मेडिकल कलेजमा मङ्गलबार १६ जना घाइतेको उपचार भइरहेको अस्पतालका प्रशासन प्रमुख नारायण दाहालले जानकारी दिनुभयो ।",
      "link": "https://gorkhapatraonline.com/news/171270",
      "image": "https://gorkhapatraonline.com/storage/media/302207/conversions/3db2a7c5-114b-4d2c-84c1-d352a379ef85-original-thumb.jpg"
    }
  ]
}