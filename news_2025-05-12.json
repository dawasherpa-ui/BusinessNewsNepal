{
  "date": "2025-05-12T01:32:25.392Z",
  "news": [
    {
      "slug": "154538",
      "title": "पूर्वाधार विकास करबापत डेढ खर्ब सङ्कलन",
      "timestamp": 1747008000000,
      "source": "gp",
      "content": "सरकारले पछिल्लो १० वर्षमा पेट्रोलियम पदार्थबाट पूर्वाधार विकास करबापत डेढ खर्ब रुपियाँ सङ्कलन गरेको छ । आर्थिक वर्ष २०७२/७३ देखि चालु आव २०८१/८२ को चैत मसान्तसम्म एक खर्ब ५३ अर्ब १५ करोड रुपियाँ कर सङ्कलन भएको हो ।",
      "longContent": "काठमाडौँ, वैशाख २९ गते । सरकारले पछिल्लो १० वर्षमा पेट्रोलियम पदार्थबाट पूर्वाधार विकास करबापत डेढ खर्ब रुपियाँ सङ्कलन गरेको छ । आर्थिक वर्ष २०७२/७३ देखि चालु आव २०८१/८२ को चैत मसान्तसम्म एक खर्ब ५३ अर्ब १५ करोड रुपियाँ कर सङ्कलन भएको हो । पेट्रोलियम पदार्थ आयात गर्दा भन्सार विन्दुमा नै पूर्वाधार विकास कर सङ्कलन गरिने गरेको छ । नेपाल आयल निगमका प्रवक्ता मनोजकुमार ठाकुरले पूर्वाधार विकास करबापत सङ्कलन गरिएको रकम सिधै सरकारको खातामा जम्मा हुने गरेको जानकारी दिनुभयो । पूर्वाधार विकास र बुढीगण्डकी जलविद्युत् आयोजना निर्माण शीर्षकमा उपभोक्तालाई अतिरिक्त भार पर्ने गरी सो रकम सङ्कलन गरिँदै आएको छ । धादिङ र गोरखा जिल्लामा पर्ने एक हजार दुई सय मेगावाटको बुढीगण्डकी जलविद्युत् आयोजना निर्माण गर्ने भन्दै सरकारले पेट्रोलियम पदार्थमा कर लगाउन थालेको हो ।  सरकारले आव २०७२/७३ मा सरकारले बुढीगण्डकी जलविद्युत् आयोजना स्वदेशी लगानीमा बनाउने घोषणा गरेपछि लगानी जुटाउन पेट्रोलियम पदार्थ आयात गर्दा प्रतिलिटर पाँच रुपियाँ कर उठाउन सुरु गरेको थियो । यसै गरी २०७८ फागुन १२ को मन्त्रीपरिषद् बैठकले यही करमा पाँच रुपियाँ थपेर प्रतिलिटर १० रुपियाँ पुर्‍याएको थियो । त्यसयता सरकारले पूर्वाधार विकास कर शीर्षकमार्फत इन्धन आयातमा भन्सार विन्दुमै प्रतिलिटर १० रुपियाँ शुल्क उठाउँदै आएको छ । निगमका अनुसार आव २०७२/७३ मा एक अर्ब १६ करोड, आव २०७३/७४ मा नौ अर्ब ४३ करोड, २०७४/७५ मा ११ अर्ब ३१ करोड रुपियाँ कर सङ्कलन भएको थियो । यस्तै आव २०७५/७६ मा ११ अर्ब ९९ करोड, आव २०७६/७७ मा १३ अर्ब ९७ करोड र २०७७/७८ मा २२ अर्ब ८१ करोड रुपियाँ सङ्कलन भएको थियो ।यस्तै आव २०७८/७९ मा २४ अर्ब ९५ करोड, आव २०७९/८० को २० अर्ब ५६ करोड, आव २०८०/८१ मा २० अर्ब ७० करोड रुपियाँ सङ्कलन भएको निगमको तथ्याङ्क छ । यस्तै चालु आवको साउनदेखि चैत मसान्तसम्म १५ अर्ब ८५ करोड रुपियाँ सङ्कलन भएको छ । यसबाहेक पेट्रोलियम पदार्थमा उपभोक्ताबाट विभिन्न शीर्षकका नाममा कर असुलिँदै आएको छ, जसमा सडक मर्मत शुल्क, वातावरण खर्च, मूल्य अभिवृद्धि कर, पूर्वाधार विकास र आयकर पर्छन् । बुढीगण्डकी जलविद्युत् आयोजना निर्माणका लागि उपभोक्ताबाट कर सङ्कलन गरे पनि  निर्माणको काम भने अगाडि बढ्न सकेको छैन । बुढीगण्डकी जलविद्युत् आयोजना प्रमुख चिरञ्जीवी चटौतले मुआब्जा र क्षतिपूर्तिबापत ४३ अर्ब रुपियाँ वितरण गरिसकेको जानकारी दिनुभयो । “आयोजना निर्माणका लागि चार सय अर्ब लागत लाग्ने अनुमान गरिएको छ,” उहाँले भन्नुभयो, “स्रोत व्यवस्थापन नहुँदा निर्माण अगाडि बढ्न सकेको छैन ।” आयोजनको निर्माणका लागि आगामी असारसम्म फन्ड मोडालिटी टुङ्गो लाग्यो भने अर्को वर्षदेखि ठेक्का प्रक्रिया अगाडि बढाउने उहाँको भनाइ छ । ५८ हजार रोपनी जग्गामध्ये ४९ हजार रोपनी आयोजनाको नाममा आइसकेको उहाँले जानकारी दिनुभयो । आयोजनाका कारण आठ हजार ११७ घरधुरी प्रभावित हुने छन् र तीमध्ये तीन हजार ५६० घरधुरी पूर्ण रूपमा विस्थापित हुने छन् । यिनका लागि करिब ४३ अर्ब रुपियाँ मुआब्जा र क्षतिपूर्तिका लागि खर्च भएको आयोजनाले जनाएको छ । आयोजनाबाट प्रभावित परिवारको जग्गा, घर, गोठ र रुखबिरुवाको समेत क्षतिपूर्ति दिइसकेको छ । आयोजनाका लागि गोरखा जिल्लातर्फ ३० हजार ७८ रोपनी र धादिङ जिल्लातर्फ २८ हजार ७५ रोपनी गरी कुल ५८ हजार १५३ रोपनी जग्गा अधिग्रहण गर्नुपर्ने छ । यसमध्ये हालसम्म ४८ हजार ७८४ रोपनी जग्गा अधिग्रहण भइसकेको आयोजनाले जनाएको छ ।",
      "link": "https://gorkhapatraonline.com/news/154538",
      "image": "https://gorkhapatraonline.com/storage/media/272424/conversions/Budhi_Gandaki_development_5Y4PINLakb-original-thumb.jpg"
    },
    {
      "slug": "154537",
      "title": "सबै परिसूचक सकारात्मक : विप्रेषण बाह्र खर्बनजिक",
      "timestamp": 1747008000000,
      "source": "gp",
      "content": "अर्थतन्त्रका समग्र परिसूचक सकारात्मक रहेको नेपाल राष्ट्र बैङ्कको तथ्याङ्कले देखाएको छ । नेपाल राष्ट्र बैङ्कले आइतबार सार्वजनिक गरेको नौ महिनाको तथ्याङ्क अनुसार अर्थतन्त्रका सबै परिसूचक सकारात्मक देखिएका छन् ।",
      "longContent": "गोरखापत्र समाचारदाताकाठमाडौँ, वैशाख २९ गते । अर्थतन्त्रका समग्र परिसूचक सकारात्मक रहेको नेपाल राष्ट्र बैङ्कको तथ्याङ्कले देखाएको छ । नेपाल राष्ट्र बैङ्कले आइतबार सार्वजनिक गरेको नौ महिनाको तथ्याङ्क अनुसार अर्थतन्त्रका सबै परिसूचक सकारात्मक देखिएका छन् । चालु आर्थिक वर्ष २०८१/८२ को साउनदेखि चैतसम्म विष्रेषण आप्रवाह (रेमिट्यान्स) १० प्रतिशतले बढेर ११ खर्ब ९१ अर्ब ३१ करोड रुपियाँ पुगेको छ । गत वर्ष सो अवधिमा विप्रेषण आप्रवाह १७.२ प्रतिशतले बढेको थियो । अमेरिकी डलरमा विप्रेषण आप्रवाह ७.३ प्रतिशतले वृद्धि भई आठ अर्ब ७४ करोड पुगेको राष्ट्र बैङ्कको तथ्याङ्कले देखाएको छ । अघिल्लो वर्ष यस्तो आप्रवाह १५.२ प्रतिशतले बढेको थियो । यस्तै समीक्षा अवधिमा चालु खाता दुई खर्ब १० अर्ब २२ करोडले बचतमा रहेको छ । अघिल्लो वर्षको सोही अवधिमा चालु खाता एक खर्ब ७९ अर्ब ८३ करोड बचतमा रहेको थियो । समीक्षा अवधिमा शोधनान्तर स्थिति तीन खर्ब ४६ अर्ब २३ करोडले बचतमा रहेको छ । अघिल्लो वर्ष सो अवधिमा शोधनान्तर स्थिति तीन खर्ब ६५ अर्ब १६ करोडले बचतमा रहेको थियो । यस्तै २०८१ असार मसान्तसम्म २० खर्ब ४१ अर्ब १० करोड बराबर रहेको कुल विदेशी विनिमय सञ्चिति १८.९ प्रतिशतले वृद्धि भई २०८१ चैत मसान्तसम्मा २४ खर्ब २६ अर्ब ८४ करोड पुगेको छ । अमेरिकी डलरमा विदेशी विनिमय सञ्चिति २०८१ असार मसान्तमा १५ अर्ब २७ करोड रहेकोमा २०८१ चैत मसान्तमा १५.४ प्रतिशतले वृद्धि भई १७ अर्ब ६३ करोड पुगेको छ । बैङ्क तथा वित्तीय संस्थाको निक्षेप सङ्कलन ५.७ प्रतिशतले र निजी क्षेत्रमा प्रवाहित कर्जा ७१ प्रतिशतले बढेको छ । वार्षिक विन्दुगत आधारमा निक्षेपको वृद्धिदर ११.५ प्रतिशत र निजी क्षेत्रमा प्रवाहित कर्जाको वृद्धिदर ८.३ प्रतिशत रहेको छ ।यस्तै चैतमा वार्षिक विन्दुगत उपभोक्ता मुद्रास्फीति ३.३९ प्रतिशत रहेको छ । अघिल्लो वर्ष सोही अवधिमा मुद्रास्फीति ४.६१ प्रतिशत रहेको थियो । समीक्षा अवधिमा खाद्य तथा पेयपदार्थ समूहको मुद्रास्फीति २.४५ प्रतिशत र गैरखाद्य तथा सेवा समूहको मुद्रास्फीति ३.९० प्रतिशत रहेको छ । अघिल्लो वर्षको सोही अवधिमा यी समूहको मुद्रास्फीति क्रमशः ५.२२ र ४.२० प्रतिशत रहेको छ । यस्तै समीक्षा अवधिमा वैदेशिक रोजगारीका लागि अन्तिम श्रम स्वीकृति लिने नेपालीको सङ्ख्या तीन लाख ५८ हजार २२२ र पुनः श्रम स्वीकृति लिनेको सङ्ख्या दुई लाख ४९ हजार ६५२ रहेको तथ्याङ्कले देखाएको छ ।",
      "link": "https://gorkhapatraonline.com/news/154537",
      "image": "https://gorkhapatraonline.com/storage/media/272423/conversions/nrb-NEw-original-thumb.jpg"
    },
    {
      "slug": "154536",
      "title": "‘कोरियामा मौसमी श्रमिक पठाउने निर्णय छैन’",
      "timestamp": 1747008000000,
      "source": "gp",
      "content": "श्रम, रोजगार तथा सामाजिक सुरक्षा मन्त्रालयले दक्षिण कोरियामा मौसमी श्रमिक पठाउने सम्बन्धमा कुनै निर्णय नभएको स्पष्ट पारेको छ । श्रम मन्त्रालयले सूचनामार्फत दक्षिण कोरियामा मौसमी श्रमिक पठाउने विषयमा हालसम्म कुनै निर्णय नभएको स्पष्ट पारेको हो ।",
      "longContent": "गोरखापत्र समाचारदाता काठमाडौँ, वैशाख २९ गते । श्रम, रोजगार तथा सामाजिक सुरक्षा मन्त्रालयले दक्षिण कोरियामा मौसमी श्रमिक पठाउने सम्बन्धमा कुनै निर्णय नभएको स्पष्ट पारेको छ । श्रम मन्त्रालयले सूचनामार्फत दक्षिण कोरियामा मौसमी श्रमिक पठाउने विषयमा हालसम्म कुनै निर्णय नभएको स्पष्ट पारेको हो । श्रम मन्त्रालयका अनुसार सामाजिक सञ्जालमा ‘नेपाल सरकार र दक्षिण कोरिया सरकारबिच कोरियामा नेपालबाट मौसमी श्रमिक पठाउने विषयमा सम्झौता भएको र भगिनी सम्झौता कायम गरेका स्थानीय तहले मन्त्रालयमा सम्पर्क गर्न’ भन्ने बेहोराको पत्र प्रेसित भएको भेटिएपछि मन्त्रालयले यसबारे स्पष्ट पारेको छ । यस विषयमा मन्त्रालयबाट कुनै निर्णय नभएको, मौसमी श्रमिकका विषयमा हालसम्म कुनै पनि सूचना आह्वान नभएको तथा आधारहीन र तथ्यहीन विषयमा मन्त्रालयको लेटरहेड र छापको दुरुपयोग गरिएको हो, मन्त्रालयको सूचनामा भनिएको छ ।सामाजिक सञ्जालमा श्रम मन्त्रालयको वैदेशिक रोजगार महाशाखा प्रमुखको नामको किर्ते हस्ताक्षरसहितको विज्ञप्ति प्रकाशन गरी भ्रम फैलाइरहेकोप्रति मन्त्रालयले आपत्ति जनाएको छ । सामाजिक सञ्जालमा भ्रमित सूचना प्रचार गर्ने व्यक्ति, समूहमाथि अध्ययन गरेर कारबाही गर्न सम्बन्धित निकायमा पत्रचारसमेत भएको मन्त्रालयले सूचनामार्फत जानकारी गराएको छ । त्यसो त यसअघि मन्त्रालयले २०८१ माघमा समेत स्पष्टीकरण सार्वजनिक गर्दै यस्तो सम्झौता नभएको बताएको थियो ।",
      "link": "https://gorkhapatraonline.com/news/154536",
      "image": "https://gorkhapatraonline.com/storage/media/272422/conversions/shram-original-thumb.jpg"
    },
    {
      "slug": "154521",
      "title": "पूर्वतयारी र लगानी ढाँचा तय भएका आयोजनामा मात्रै बजेट हाल्छौंः अर्थमन्त्री पौडेल",
      "timestamp": 1746921600000,
      "source": "gp",
      "content": "उपप्रधान तथा अर्थमन्त्री विष्णुप्रसाद पौडेलले आगामी आर्थिक वर्षमा पूर्वतयारी सकिएका र नतिजायोग्य आयोजनाका लागि मात्रै बजेट विनियोजन गरिने बताउनुभएको छ।",
      "longContent": "काठमाडौँ, वैशाख २८ गते। उपप्रधान तथा अर्थमन्त्री विष्णुप्रसाद पौडेलले आगामी आर्थिक वर्षमा पूर्वतयारी सकिएका र नतिजायोग्य आयोजनाका लागि मात्रै बजेट विनियोजन गरिने बताउनुभएको छ।प्रतिनिधिसभाको आजको बैठकमा विनियोजन विधेयकका सिद्धान्त र प्राथमिकता पेस गर्नुहुँदै उहाँले आयोजनाको पुनः प्राथमिकीकरण गरेर मात्रै बजेट विनियोजन गरिने बताउनुभएको हो।“सार्वजनिक वित्तका क्षेत्रमा विगतदेखि झाङ्गिदै आएका विकृति तथा विसङ्गतिको अन्त्य गर्दै पूर्वतयारी र लगानीको ढाँचा तय भएका आयोजनामा पुँजीगत विनियोजन केन्द्रित गरिनेछ”, अर्थमन्त्री पौडेलले भन्नुभयो, “राष्ट्रिय प्राथमिकताका उच्च प्रतिफल हासिल हुने आयोजनामा सार्वजनिक ऋणको उपयोग र दिगोपना सुनिश्चित गरिनेछ। सार्वजनिक वित्त सन्तुलन कायम गर्न राजस्व परिचालनलाई प्रभावकारी बनाइनेछ।”सन्तुलित र समावेशी विकासका लागि सङ्घ, प्रदेश र स्थानीय तह तथा सार्वजनिक, निजी, सहकारी र सामुदायिक क्षेत्रबीचको समन्वय र सहकार्यलाई सुदृढ बनाइने पनि अर्थमन्त्री पौडेलको भनाइ छ। त्यस्तै, निजी क्षेत्रको समग्र विकासका लागि कानूनी, संस्थागत र प्रक्रियागत सुधारलाई निरन्तरता दिइने उहाँले बताउनुभयो। “लगानीमैत्री व्यावसायिक वातावरण सृर्जना गर्न एकद्वार सेवा प्रणालीलाई प्रभावकारी बनाइनेछ। जग्गाको हदबन्दी, वनक्षेत्रको प्रयोग, कर सहुलियत र नाफा फिर्ता प्रक्रियामा देखिएका कठिनाई र बेमेलको निराकरण गरिनेछ”, अर्थमन्त्री पौडेलले भन्नुभयो।सामाजिक सुरक्षाका कार्यक्रमलाई आर्थिक र सामाजिक विपन्नताका आधारमा लक्षित वर्ग केन्द्रित र समन्यायिक बनाइने पनि बजेटको सिद्धान्त र प्राथमिकतामा उल्लेख छ। यस्ता कार्यक्रममा लाभग्राहीको समेत योगदान हुने व्यवस्था मिलाइने र सबै सामाजिक सुरक्षाका कार्यक्रमहरूलाई राष्ट्रिय परिचयपत्रसँग आवद्ध गरी दोहोरोपना हटाइने जनाइएको छ।प्रतिनिधिसभाको अर्को बैठक यही वैशाख ३० गते मङ्गलबार बिहान ११ बजे बस्नेछ। रासस",
      "link": "https://gorkhapatraonline.com/news/154521",
      "image": "https://gorkhapatraonline.com/storage/media/272400/conversions/Bishnu-poudel-original-thumb.jpg"
    },
    {
      "slug": "154505",
      "title": "नेप्से परिसूचक दोहोरो अङ्कले घट्यो",
      "timestamp": 1746921600000,
      "source": "gp",
      "content": "यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचक दोहोरो अङ्कले घटेको छ। आइतबार नेप्से परिसूचक ११ दशमलव ५३ अङ्कले घटेर दुई हजार ६५० दशमलव ११ को बिन्दुमा कायम भएको हो।",
      "longContent": "काठमाडौँ, वैशाख २८ गते। यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचक दोहोरो अङ्कले घटेको छ। आइतबार नेप्से परिसूचक ११ दशमलव ५३ अङ्कले घटेर दुई हजार ६५० दशमलव ११ को बिन्दुमा कायम भएको हो।आज तीन सय कम्पनीका दुई करोड ४० लाख ११ हजार १४ कित्ता शेयर ८८ हजार ९५५ पटक खरिद बिक्री हुँदा १० अर्ब २० करोड २७ लाख एक हजार ३४४ बराबरको कारोबार भएको नेप्सेले जनाएको छ।विकास बैंक समूह एक दशमलव २७, होटल तथा पर्यटन छ दशमलव ५०, जीवन बिमा शून्य दशमलव ३१, निर्जीवन बिमा शून्य दशमलव शून्य छ र व्यापार समूह शून्य दशमलव २० प्रतिशतले बढेको छभने अरु सबै समूहको उपसूचक घटेको छ। बैंकिङ शून्य दशमलव ५१, वित्त तीन दशमलव ७२, जलविद्युत् एक दशमलव २६, लगानी एक दशमलव ५५, उत्पादन तथा प्रशोधन शून्य दशमलव ३९, लघुवित्त शून्य दशमलव शून्य नौ र म्युचुअल फण्ड शून्य दशमलव २८ प्रतिशतको गिरावट देखिएको छ।  आजको कारोबारमा नेपाल माइक्रोइन्स्योरेन्स कम्पनी लिमिटेड र क्रेष्ट माइक्रोलाइफ इन्स्योरेन्स लिमिटेडको शेयर मूल्यमा सकारात्मक सर्किट लागेको छ। सबैभन्दा बढी सिन्धु विकास बैंक लिमिटेडको शेयर मूल्य सात दशमलव ४५ प्रतिशतले घटेको छ।कारोबार रकमका आधारमा आज सबैभन्दा बढी राधी विद्युत् कम्पनी लिमिटेडको ६६ करोड १० लाख ७० हजार बराबरको कारोबार भएको छ। कारोबार भएका शेयर सङ्ख्याका आधारमा सबैभन्दा बढी ङादी ग्रुप पावर लिमिटेडको १५ लाख ६१ हजार ८७१ कित्ता शेयर खरिद बिक्री भएको छ। रासस",
      "link": "https://gorkhapatraonline.com/news/154505",
      "image": "https://gorkhapatraonline.com/storage/media/272365/conversions/nepse-sharemarket-original-thumb.jpg"
    },
    {
      "slug": "154465",
      "title": "रोजगारी सिर्जना नगरी देशको अर्थतन्त्र अगाडि बढ्न सक्दैन: अर्थमन्त्री पौडेल",
      "timestamp": 1746921600000,
      "source": "gp",
      "content": "काठमाडौँ, वैशाख २८ गते । उपप्रधानमन्त्री एवं अर्थमन्त्री विष्णुप्रसाद पौडेलले लगानी कर्ताहरूलाई आकर्षित गरे मात्रै देशको अर्थतन्त्रले लय समात्ने बताउनु भएको छ । नेपाल उद्योग वाणिज्य महासङ्घले आइतबार काठमाडौँमा आयोजना गरेको आर्थिक वर्ष २०८२–०८३ को पूर्व बजेट छलफल कार्यक्रममा बोल्दै उहाँले यस्तो बताउनुभएको हो । अर्थतन्त्रलाई लयमा फर्काउन निजी क्षेत्रको मनोबल बढाउनुपर्ने र रोजगारी सिर्जनासँगै लगानीकर्तालाई आकर्षित गर्न जरुरी रहेको उहाँको भनाइ छ । वर्तमान सरकार निजी क्षेत्रका कुरा सुन्न र निजी क्षेत्रका समस्या समाधान गम्भीर छ त्यसैले पनि वर्तमान सरकारले सरकार निर्माण भएसँगै अर्थतन्त्रमा देखिएका समस्या समाधानका लागि आर्थिक सुधार सुझाव आयोग गठन गरेर अर्थतन्त्रका समस्या समाधान गर्ने प्रयास गरेको बताउनु भयो । उहाँले अध्यादेशमार्फत विधेयक ल्याएर अर्थतन्त्रमा देखिएका समस्या समाधानको पहल गरेको उल्लेख गर्नुभयो । अर्थतन्त्र चलायमान बनाउन बजेटबाट गर्न सकिने सम्बोधन बजेटका माध्यमबाट र कानुनका माध्यमबाट सम्बोधन गर्न सकिने विषयहरू कानुन निर्माण गरेर वा संशोधनका माध्यमबाट गर्ने बताउनु भयो । उपप्रधानमन्त्री पौडेलले भन्नुभयो, ‘अहिलेको सरकार निजी क्षेत्रका कुरा सुन्नका लागि, निजी क्षेत्रका समस्या समाधान गर्नका लागि व्याघ्र छ । सरकार बने लगत्तै अर्थतन्त्रमा जुन किसिमको शिथिलताको स्थिति छ, यो शिथिलतालाई चिर्ने, बाहिर निस्किने र चलायमान बनाउने कसरी भनेर छलफल गरेका थियौँ । छलफलका क्रममा के महसुस गर्यौँ भने हामीसँग केही यस्ता कानुनी व्यवधानहरू छन्, ती व्यवधान नपन्छाई निजी क्षेत्रलाई उत्साह भर्न सकिँदैन भन्ने ठम्याइका आधारमा केही कानुन अध्यादेशका मार्फतबाट सम्बोधन गर्ने कोसिस गरेका छौँ । कानुन संशोधनको प्रक्रिया यति मात्रै पर्याप्त छैन, कानुन संशोधनका कामहरू पनि जारी राख्छौँ, अरू निजी क्षेत्रका सम्बोधन गर्नुपर्ने मागहरूका सम्बन्धमा पनि हामीले ध्यान दिनुपर्छ र समग्र अर्थतन्त्रलाई गतिशील बनाउन ध्यान दिनुपर्छ भन्ने हिसाबले उच्चस्तरीय आर्थिक सुधार सुझाव आयोग बनायौँ । आर्थिक सुधार सुझाव आयोगले दिएका सुझावहरू क्रमशः कार्यान्वयन गर्छौँ भनेका छौँ । एकै पटक सबै कार्यान्वयन गर्न सम्भव छैन । बजेटबाट गर्न सकिने सम्बोधन बजेटका माध्यमबाट गर्ने हो, कानुनका माध्यमबाट सम्बोधन गर्न सकिने विषयहरू कानुन निर्माण गरेर वा संशोधनका माध्यमबाट गर्ने हो । अरू कार्यकारी तहको निर्णयबाट गर्न सकिने समाधानका लागि तदनुकुलका निर्णय गर्ने हो । तपाईँहरूको मनोबल नबढाई र लगानी कर्ताहरूलाई आकर्षित नगरी, रोजगारी सिर्जना नगरी हाम्रो देशको अर्थतन्त्र अगाडि जान सक्दैन ।’उपप्रधानमन्त्री पौडेलले निजी क्षेत्रले दिएका सुझावहरूलाई सम्भव भएसम्म सरकारले ध्यान दिने पनि बताउनु भयो ।",
      "longContent": "काठमाडौँ, वैशाख २८ गते । उपप्रधानमन्त्री एवं अर्थमन्त्री विष्णुप्रसाद पौडेलले लगानी कर्ताहरूलाई आकर्षित गरे मात्रै देशको अर्थतन्त्रले लय समात्ने बताउनु भएको छ । नेपाल उद्योग वाणिज्य महासङ्घले आइतबार काठमाडौँमा आयोजना गरेको आर्थिक वर्ष २०८२–०८३ को पूर्व बजेट छलफल कार्यक्रममा बोल्दै उहाँले यस्तो बताउनुभएको हो । अर्थतन्त्रलाई लयमा फर्काउन निजी क्षेत्रको मनोबल बढाउनुपर्ने र रोजगारी सिर्जनासँगै लगानीकर्तालाई आकर्षित गर्न जरुरी रहेको उहाँको भनाइ छ । वर्तमान सरकार निजी क्षेत्रका कुरा सुन्न र निजी क्षेत्रका समस्या समाधान गम्भीर छ त्यसैले पनि वर्तमान सरकारले सरकार निर्माण भएसँगै अर्थतन्त्रमा देखिएका समस्या समाधानका लागि आर्थिक सुधार सुझाव आयोग गठन गरेर अर्थतन्त्रका समस्या समाधान गर्ने प्रयास गरेको बताउनु भयो । उहाँले अध्यादेशमार्फत विधेयक ल्याएर अर्थतन्त्रमा देखिएका समस्या समाधानको पहल गरेको उल्लेख गर्नुभयो । अर्थतन्त्र चलायमान बनाउन बजेटबाट गर्न सकिने सम्बोधन बजेटका माध्यमबाट र कानुनका माध्यमबाट सम्बोधन गर्न सकिने विषयहरू कानुन निर्माण गरेर वा संशोधनका माध्यमबाट गर्ने बताउनु भयो । उपप्रधानमन्त्री पौडेलले भन्नुभयो, ‘अहिलेको सरकार निजी क्षेत्रका कुरा सुन्नका लागि, निजी क्षेत्रका समस्या समाधान गर्नका लागि व्याघ्र छ । सरकार बने लगत्तै अर्थतन्त्रमा जुन किसिमको शिथिलताको स्थिति छ, यो शिथिलतालाई चिर्ने, बाहिर निस्किने र चलायमान बनाउने कसरी भनेर छलफल गरेका थियौँ । छलफलका क्रममा के महसुस गर्यौँ भने हामीसँग केही यस्ता कानुनी व्यवधानहरू छन्, ती व्यवधान नपन्छाई निजी क्षेत्रलाई उत्साह भर्न सकिँदैन भन्ने ठम्याइका आधारमा केही कानुन अध्यादेशका मार्फतबाट सम्बोधन गर्ने कोसिस गरेका छौँ । कानुन संशोधनको प्रक्रिया यति मात्रै पर्याप्त छैन, कानुन संशोधनका कामहरू पनि जारी राख्छौँ, अरू निजी क्षेत्रका सम्बोधन गर्नुपर्ने मागहरूका सम्बन्धमा पनि हामीले ध्यान दिनुपर्छ र समग्र अर्थतन्त्रलाई गतिशील बनाउन ध्यान दिनुपर्छ भन्ने हिसाबले उच्चस्तरीय आर्थिक सुधार सुझाव आयोग बनायौँ । आर्थिक सुधार सुझाव आयोगले दिएका सुझावहरू क्रमशः कार्यान्वयन गर्छौँ भनेका छौँ । एकै पटक सबै कार्यान्वयन गर्न सम्भव छैन । बजेटबाट गर्न सकिने सम्बोधन बजेटका माध्यमबाट गर्ने हो, कानुनका माध्यमबाट सम्बोधन गर्न सकिने विषयहरू कानुन निर्माण गरेर वा संशोधनका माध्यमबाट गर्ने हो । अरू कार्यकारी तहको निर्णयबाट गर्न सकिने समाधानका लागि तदनुकुलका निर्णय गर्ने हो । तपाईँहरूको मनोबल नबढाई र लगानी कर्ताहरूलाई आकर्षित नगरी, रोजगारी सिर्जना नगरी हाम्रो देशको अर्थतन्त्र अगाडि जान सक्दैन ।’उपप्रधानमन्त्री पौडेलले निजी क्षेत्रले दिएका सुझावहरूलाई सम्भव भएसम्म सरकारले ध्यान दिने पनि बताउनु भयो ।",
      "link": "https://gorkhapatraonline.com/news/154465",
      "image": "https://gorkhapatraonline.com/storage/media/272285/conversions/sdfh-original-thumb.jpg"
    },
    {
      "slug": "154442",
      "title": "पर्यटन व्यवसायमा उत्साह",
      "timestamp": 1746921600000,
      "source": "gp",
      "content": "लामो प्रतीक्षापछि निर्माण भएको पोखराको क्षेत्रीय अन्तर्राष्ट्रिय विमानस्थलबाट हवाई उडान सुरु भएपछि पोखरेली जनतामा पोखराबाटै अन्तर्राष्ट्रिय उडान हुने आशा पलाएको छ ।",
      "longContent": "लामो प्रतीक्षापछि निर्माण भएको पोखराको क्षेत्रीय अन्तर्राष्ट्रिय विमानस्थलबाट हवाई उडान सुरु भएपछि पोखरेली जनतामा पोखराबाटै अन्तर्राष्ट्रिय उडान हुने आशा पलाएको छ । विसं २०३२ सालमा अन्तर्राष्ट्रिय विमानस्थल निर्माणका लागि तीन हजार १५० रोपनी जग्गा अधिग्रहण गरिए पनि समयमा निर्माण हुन सकेन् । विमानस्थल निर्माणका लागि त्याग गरेका पोखरेलीहरू अनशनसमेत बस्न बाध्य भएका थिए । अन्ततः चीनको एक्जिम बैङ्कको ऋण सहुलियतमा विसं २०७३ सालमा सुरु भएको विमानस्थल निर्माण कार्य कोभिडका कारण रोकिएको थियो । पोखरामा अन्तर्राष्ट्रियस्तरको विमानस्थल बन्ने भनेपछि यसको प्रचुर मात्रामा प्रयोग गर्न पर्यटन क्षेत्रको विकासका लागि आवश्यक पूर्वाधारसमेत बन्दै गए । अन्ततः २०८० सालमा विमानस्थल निर्माण कार्य सम्पन्न भयो । २२ अर्बभन्दा बढी लगानी गरिएको सो विमानस्थल निर्माण सम्पन्न भएको लामो समयसम्म पनि अन्तर्राष्ट्रियस्तरको उडान हुन नसक्दा पोखरेलीको मन कँुडिएको थियो ।अहिले हप्ताको दुई वटा अन्तर्राष्ट्रिय उडान सञ्चालन हुँदा पोखरेलीमा आशा पलाएको छ । कुनैबेला आन्तरिक उडानमा मात्रै सीमित रहेको पोखरा विमानस्थल अब अन्तर्राष्ट्रियस्तर सरहकै सेवा, सुविधाका साथ आफ्नो कार्यलाई तीव्रता दिइरहेको छ । २०८० चैत ४ गते तत्कालीन प्रधानमन्त्री पुष्पकमल दाहाल ‘प्रचण्ड’ द्वारा पोखरालाई  नेपालको पर्यटकीय राजधानी घोषणा गरिएको थियो । अहिले अन्तर्राष्ट्रिय उडानले पोखरालाई पर्यटकीय राजधानीका रूपमा विश्व पर्यटन बजारमा चिनाउन सहज भएको छ । हिमाल, पहाड, ताल, झरना, नदीका कारण पोखरा आफैँमा सुन्दर सहर हो ।  प्राकृतिक सुन्दरतासँगै सांस्कृतिक विविधता,  भौगोलिक बनावट, यहाँको भौतिक विकास, पर्यटकलक्षित सेवा, सुविधाले स्वदेशी तथा विदेशी पर्यटकलाई लोभ्याउने गर्दछ । बिदाको समय पोखरालाई भ्रमणको गन्तव्य बनाउने पर्यटकको सङ्ख्या बढ्दो छ ।  त्यसमा पनि नेपालको छिमेकी मुलुक चीन र भारतका पर्यटक बढी हुने गर्दछन् । गण्डकी प्रदेशमा मात्र एक हजार अर्बभन्दा बढीको लगानी निजी क्षेत्रले पर्यटन विकासका लागि गरेको छ । जसमा तारे होटल, रेस्टुरेन्ट, क्यासिनो, ट्राभल, ट्रेकिङ, बन्जी, प्याराग्लाइडिङ, ¥याफ्टिङ जस्ता व्यवसाय पर्दछन् । विमानस्थल निर्माण आरम्भसँगै निजी क्षेत्रले पर्यटकलक्षित धेरै व्यवसाय सुरु गरेको अग्रज पर्यटन व्यवसायी वासु त्रिपाठी बताउनुहुन्छ । उहाँका अनुसार तारे होटेलसहित पर्यटकीयस्तरका एक हजार दुई सयभन्दा बढी होटेल तथा १५० भन्दा बढी रेस्टुरेन्ट पोखरामा सञ्चालित छन् ।  कोभिडका कारण विमानस्थल निर्माणमा ढिलाइ, अहिले आएर आर्थिक मन्दीले पर्यटन व्यवसायी मर्कामा परेको उहाँले सुनाउनुभयो । विमानस्थल सञ्चालन गर्नका लागि जताततैबाट नैतिक दबाब बढ्दै गएपछि गत चैत ५ गतेबाट पोखरादेखि चीनको छेन्दुसम्मको उडान सुरु भयो । पोखरेलीहरू आफैँ गएर उडानलाई सुचारु गर्न सहयोग गरे, जसको नेतृत्व पोखरा महानगरपालिकाका प्रमुख धनराज आचार्यले गर्नुभएको थियो । प्रमुख आचार्यले पर्यटनका दृष्टिले पोखरेली व्यवसायीसँग सुनको थाल छ तर थालमा खाने परिकार नभएकाले निराश बढेकाले महानगरको पहलले दुईतर्फी उडान आरम्भ गरेकाले आशा जगाएको उल्लेख गर्नुभयो । उडानका साथमा महानगरले लिएको पर्यटन कूटनीति र भगिनीसम्बन्धका कारण पनि उडानलाई दिगो बनाउन र चिनियाँ पर्यटकलाई पोखरामा आकर्षित गर्न सफल भएको उहाँको दाबी छ ।  हामीहरूले चिनियाँ पर्यटकलाई नेचर, कल्चर र एड्भेन्चर दिन सक्ने भएकाले पनि उनीहरू पोखराप्रति आकर्षित भएको प्रमुख आचार्यले बताउनुभयो ।  दिगो उडानका बारेमा उहाँले भन्नुभयो, “पोखराबाट  नै चिनको ल्हासासम्म अर्को उडान सुरु भएकाले पोखरेलीहरू थप आशावादी भएका छन् । यसलाई जसरी पनि नियमितता दिनै पर्छ । यसको पहलमा हामी लागेका छौँ ।” यसबारेमा पोखरा महानगरपालिकाका प्रमुख प्रशासकीय अधिकृत शिवराज चौलागाईंले उडानले नागरिक नागरिकबिचको सम्बन्धलाई बलियो बनाएको भन्दै विकासका सम्भावना खुलेर आउने प्रस्ट पार्नुभयो । छेन्दुबाट पचपन्न वटा अन्तर्राष्ट्रिय विमानस्थल जोडिने भएको हुँदा पोखराबाट अन्य स्थानमा जाने यात्रुका लागि पनि सुविधा हुने भएकाले पोखरा रोजाइ बन्न सक्ने चौलागाईंको भनाइ छ ।पोखरा महानगरले वर्ष २०२५ लाई पोखरा भ्रमण वर्ष घोषणा गरेको छ । पोखरा महानगरपालिका त्यस्तो महानगरपालिका हो, जसको पहिलो एजेन्डा पर्यटन पर्दछ । जहाँ जुन फोरममा पनि नागरिक नागरिकबिच पर्यटनलाई जोडिन्छ । नेपाल र चीनबिच दौत्य सम्बन्ध स्थापना भएको ७० औँ वर्षगाँठलाई लिएर चिनियाँ राष्ट्रपति र नेपालका प्रधानमन्त्रीबिचमा भएका कूटनीतिक सम्बन्धले पनि चिनियाँ पर्यटक नेपालमा आउन आकर्षित भएका छन् ।  भ्रमण वर्षका संयोजक एवं अग्रज पर्यटन व्यवसायी गोपी भट्टराईले राज्यको लगानीलाई सही सदुपयोग गरी मुलुकको आर्थिक एवं पर्यटकीय गतिविधि सञ्चालन गर्नका निम्ति पनि उडानलाई जोड दिएको बताउनुहुन्छ । उहाँले भन्नुभयो, “चिनियाँ पर्यटक खर्च गर्न सक्ने र पर्यटन क्षेत्रमा बिजनेस दिने भएकाले पनि हामीलाई आशा लागेको हो ।” संसारको सबैभन्दा धेरै जनसङ्ख्या भएको चिनसँग पोखराको सिधै कनेक्टिभिटी भएमा दिगो रूपमा फाइदा लिन सकिने उहाँको भनाइ छ । पोखरामा अन्तर्राष्ट्रियस्तरको विमानस्थल बनिसकेपछि जुन नकारात्मक हल्ला रहेको थियो, त्यसलाई चिर्नका निम्ति यो उडान सफल भएको छ र पोखरालाई आइकाओको सूचीमा पर्न सफल भएको पोखरा अन्तर्राष्ट्रिय विमानस्थलका सूचना अधिकारी जशोदा सुवेदी बताउनुहुन्छ । पोखरा पर्यटन परिषद्का संस्थापक अध्यक्ष अशोक पालिखेले चीनमा मात्र नभई भारतका सहरमा उडान सुरु भएमा पोखरा अन्तर्राष्ट्रिय विमानस्थलको सार्थक प्रयोग हुने बताउनुहुन्छ । भिसाका लागि सहज गराउन चीनको दूतावासले पोखरामा भिसा सेन्टर राख्नुपर्ने उहाँको भनाइ छ । यसले नेपाललाई मात्र नभई चाइनालाई पनि आर्थिक एवं सामाजिक रूपमा फाइदा हुने पालिखे बताउनुहुन्छ ।झन्डै नौ करोड जनसङ्ख्या रहेको चीनको छेन्दुसँग पोखराको सम्बन्ध जोडिएमा मात्र पनि पोखरामा पर्यटकको सङ्ख्या वृद्धि हुने पोखरा पर्यटन परिषद्का पूर्वअध्यक्ष पोमनारायण श्रेष्ठ बताउनुहुन्छ । उहाँ भन्नुहुन्छ, “सो प्रान्तका केही प्रतिशत पर्यटक पोखरा आए मात्र पनि पोखराको पर्यटनमा सकारात्मक प्रभाव पर्दछ ।” यसबाट पोखरा आसपासको क्षेत्रमा पनि आर्थिक तथा सामाजिक विकास हुने उहाँ बताउनुहुन्छ । सिचुवान एयरलाइन्सको छेन्दु र हिमालयन एयरलायन्सको ल्हासा उडानले पोखरेली पर्यटन व्यवसायमा सकारात्मक सङ्केत दिन थालेको छ । हाल पर्यटकको सङ्ख्यामा वृद्धि भएको नेपाल पर्यटन बोर्ड गण्डकीका प्रमुख मणिराज लामिछाने बताउनुहुन्छ ।",
      "link": "https://gorkhapatraonline.com/news/154442",
      "image": "https://gorkhapatraonline.com/storage/media/272239/conversions/2233-original-thumb.jpg"
    },
    {
      "slug": "154441",
      "title": "जलविद्युतमा समृद्ध गण्डकी",
      "timestamp": 1746921600000,
      "source": "gp",
      "content": "जलस्रोतका क्षेत्रमा गण्डकी प्रदेश निकै सम्पन्न भएका कारण आर्थिक विकास र समृद्धिको आधार जलस्रोतलाई मान्न सकिन्छ ।",
      "longContent": "जलस्रोतका क्षेत्रमा गण्डकी प्रदेश निकै सम्पन्न भएका कारण आर्थिक विकास र समृद्धिको आधार जलस्रोतलाई मान्न सकिन्छ । सङ्घ, प्रदेश र स्थानीय सरकारले जलविद्युत् विकासमैत्री वातावरण बनाएसँगै गण्डकीमा पछिल्लो एक दशकयता जलविद्युत् आयोजनामा लगानी थपिने क्रम बढ्दो छ । जसले गर्दा जलविद्युत्बाट नै समुन्नत गण्डकी प्रदेश बनाउन सकिने आधार निर्माण भएका छन् । गण्डकीमा सञ्चालनमा रहेका र निर्माणाधीन आयोजनाले जलविद्युत्को विकास, अर्थतन्त्रमा योगदान र रोजगारी सिर्जनामा टेवा पु¥याएका छन् । जलविद्युत् आयोजनाले सामाजिक उत्तरदायित्व अन्तर्गत गर्ने विभिन्न कार्यक्रमले स्थानीय स्तरमा विकासको बलियो आधार बनेका उदाहरण पनि प्रशस्त छन् । आयोजनाले निर्माण गर्ने पहुँच मार्ग, पक्की पुल, खानेपानी, विद्यालय भवन निर्माण र विभिन्न सामाजिक कार्यका कारण जलविद्युत् आयोजनाप्रति स्थानीयको अपनत्व पनि बढेको छ । सरकारी बजेटबाट सडक निर्माण गर्न बर्सौं समय लाग्ने दुर्गम गाउँ जलविद्युत् आयोजना निर्माणका कारण सडक सञ्जालसँग जोडिँदा स्थानीयको सडक सपना पूरा भएका उदाहरण धेरै छन् । प्रदेशका धेरै गाउँबस्तीलाई जलविद्युत् आयोजनाले निर्माण गर्ने सडकले जोडेको छ । जलविद्युत् आयोजनाका कारण स्थानीय उत्पादनको वृद्धि, बजारीकरण, हाइड्रो पर्यटनको विकास, रोजगारी सिर्जना, स्थानीयस्तरमा बजारको विकासलगायतका कारणले बसाइँसराइ रोकिएको छ । गाउँका खोला जलविद्युत् ‘हब’ का रूपमा परिणत भएका छन् । गाउँमा जलविद्युत् आयोजना निर्माण हुन थालेपछि रोजगारी र लगानीको अवसर सिर्जना भएपछि विदेश पुगेका गाउँ फर्किन थालेको म्याग्दीको अन्नपूर्ण गाउँपालिका–४, नारच्याङका वडाध्यक्ष लोकबहादुर फगामीले बताउनुभयो । म्याग्दीको अतिविकट बस्ती धवलागिरि गाउँपालिका–४ मा पर्ने बगरगाउँ हालै मात्र सडक सञ्जालसँग जोडिएको छ । म्याग्दीखोलामा निर्माणाधीन जलविद्युत् आयोजनाले कडा भिरको पहरो फुटाएर बगरमा सडक पु¥याएको छ । यस क्षेत्रमा निर्माणाधीन ६५ मेगावाट क्षमताको म्याग्दी खोला जलविद्युत् आयोजनाले नाउरा हुँदै बगर जोड्ने सडक निर्माण गरेको हो । जलविद्युत् आयोजनाले सडक बनाइदिएपछि बगर गाउँका स्थानीयको गाडी चढ्ने सपना पूरा भएको स्थानीय हरिप्रसाद तिलिजाले बताउनुभयो । उहाँले भन्नुभयो, “सरकारी स्रोतसाधनबाट बगरमा सडक पुग्न हाम्रो पालामा सम्भव नै थिएन । सडक नहुँदा नाउरादेखि बगर पुग्न भिरको बाटो पाँच घण्टा पैदल हिँड्नुपर्ने बाध्यता थियो । सडक निर्माण भएपछि आवतजावत र दैनिक उपभोग्य वस्तु ढुवानीमा सहज भएको छ । यस क्षेत्रमा निर्माण हुन लागेको जलविद्युत् आयोजनाले बर्सौंदेखिको बगरवासीको सपना पूरा गरिदिएको छ ।”यस्तै म्याग्दीकै अन्नपूर्ण गाउँपालिकामा निर्माण भएका जलविद्युत् आयोजनामा स्थानीयवासीले सेयर लगानी गरेर आर्थिक समृद्धि हासिल गरेका छन् । गण्डकीमा निर्माण भएका अन्य जलविद्युत् आयोजनामा सेयर लगानी गरेर जीवनस्तर वृद्धि भएका उदाहरण प्रशस्तै छन् । जलविद्युत् आयोजनाबाट प्रभावित स्थानीयको आर्थिक समृद्धिका साथै गण्डकीले राष्ट्रिय अर्थतन्त्रमा पनि टेवा पु¥याएको छ । प्रदेशमा अहिले निर्माण सम्पन्न भएका, निर्माणधीन र प्रस्तावित जलविद्युत् आयोजनालाई आधार मान्दा गण्डकी समृद्धिको पहिलो आधार जलविद्युत्लाई लिन सकिन्छ । सरकारी र निजी क्षेत्रबाट जलविद्युत्मा लगानी थपिँदो छ । गण्डकी प्रदेश भएर बग्ने ठुलासाना नदीमा जलविद्युत् आयोजना निर्माणको उच्च सम्भावना छ ।उत्पादन क्षमता १९ हजार जल तथा ऊर्जा आयोगको सचिवालयले गरेको अध्ययन अनुसार गण्डकी प्रदेशभर जलविद्युत् उत्पादनको क्षमता करिब १९ हजार मेगावाट देखिएको छ । विद्युत् विकास विभागको तथ्याङ्क अनुसार अहिले गण्डकीले निजी र सरकारी स्तरबाट सञ्चालित जलविद्युत् आयोजनाबाट एक हजार ७२ मेगावाट विद्युत् उत्पादन गरी राष्ट्रिय प्रसारण प्रणालीमा जोडेको छ । गण्डकी प्रदेशमा १४४ मेगावाट क्षमताको कालीगण्डकी ‘ए’ जलविद्युत् आयोजना, ६९ मेगावाट क्षमताको मस्र्याङ्दी र ७० मेगावाट क्षमताको मध्यमस्र्याङ्दी ठुला जलविद्युत् आयोजनामध्येमा पर्छन् । स्वतन्त्र ऊर्जा उत्पादकको संस्था (इपान) ले प्रकाशित गरेको तथ्याङ्क अनुसार निजी क्षेत्रका ५२ वटा आयोजनाबाट ७६० मेगावाट र सरकारीस्तरबाट सञ्चालित छ वटा आयोजनाबाट हाल ३०२ मेगावाट क्षमतामा विद्युत् उत्पादन भइरहेको छ । मुस्ताङमा रहेको जलविद्युत् आयोजनाबाट ११.१ मेगावाट, बागलुङमा रहेका पाँच वटा आयोजनामार्फत ७६ मेगावाट, स्याङ्जामा ९.४ मेगावाट, म्याग्दीमा सञ्चालित पाँच वटा जलविद्युत् आयोजनाबाट १७० मेगावाट र पर्वतमा रहेका चार वटा जलविद्युत् आयोजनामार्फत ५१.५ मेगावाट विद्युत् उत्पादन भइरहेको छ । यसैगरी गोरखामा रहेका छ वटा आयोजनामार्फत २५ मेगावाट, कास्कीमा रहेका १२ वटा जलविद्युत् आयोजनामार्फत १५३ मेगावाट र लमजुङमा रहेका १८ वटा आयोजनाबाट २६३ मेगावाट विद्युत् उत्पादन हुँदै आएको छ । सरकारी स्तरबाट पर्वत र स्याङ्जामा रहेको कालीगण्डकी ‘ए’ जलविद्युत् आयोजनाबाट १४४, मोदीखोला जलविद्युत् आयोजनाबाट १४.८, तनहुँमा रहेको मस्र्याङ्दीबाट ६९, लमजुङमा रहेका मध्यमस्र्याङ्दी जलविद्युत् आयोजनाबाट ७० मेगावाट विद्युत् उत्पादन भएको छ । प्रदेशभरिमा निर्माणको विभिन्न प्रक्रियामा रहेका १३६ आयोजनाबाट थप पाँच हजार २४४ मेगावाट विद्युत् उत्पादन हुने अनुमान छ । यसै गरी यो प्रदेशमा अहिले निजी क्षेत्रका ८४ र दुई वटा सरकारी गरी ८६ वटा आयोजना निर्माणको विभिन्न चरणमा प्रवेश गरेका छन् । ती आयोजना निर्माण सम्पन्न भइसक्दा चार हजार ९९६ मेगावाट विद्युत् उत्पादन हुने छ । हाल प्रदेशका विभिन्न जिल्लामा गरेर ३८ वटा आयोजना निर्माणाधीन अवस्थामा छन् । ती आयोजना निर्माण सम्पन्न हुँदा गण्डकी प्रदेशबाट थप एक हजार ३७ मेगावाट विद्युत् राष्ट्रिय प्रसारण लाइनमा जोडिने छ । निजी र सरकारीस्तरबाट सञ्चालित अधिकांश ती आयोजना निर्माणको अन्तिम चरणमा आइपुगेका छन् । बागलुङमा ४, गोरखामा पाँच, कास्कीमा सात, लमजुङमा पाँच, मनाङमा तीन, मुस्ताङमा एक, म्याग्दीमा ११, पर्वतमा एक र तनहुँमा एक वटा जलविद्युत् आयोजना निर्माणाधीन अवस्थामा छन् ।गण्डकीमा आयोजना निर्माणको अनुमति प्राप्त गरी वित्तीय व्यवस्थापनको प्रक्रियामा रहेका ५२ वटा जलविद्युत् आयोजनामा बागलुङमा दुई, गोरखामा ११, लमजुङमा आठ, म्याग्दीमा ११, नवलपुरमा एक, पर्वत एक, कास्कीमा ११, तनहुँमा तीन र मनाङमा चार वटा छन् । ती आयोजनाबाट कुल एक हजार ९३२ मेगावाट विद्युत् उत्पादन क्षमता छ । गोरखामा सात, मनाङमा तीन र लमजुङमा एक गरी ११ वटा जलविद्युत् आयोजनाले ४७२ मेगावाट विद्युत् उत्पादन गर्ने उद्देश्यले सर्वेक्षण लाइसेन्स लिएका छन् ।यसै गरी बागलुङमा एक, गोरखामा तीन, कास्कीमा तीन, लमजुङमा दुई, मनाङमा एक र म्याग्दीमा छ वटा गरी ३५८ मेगावाट क्षमता जलविद्युत् आयोजना निर्माणका लागि विभिन्न १६ वटा जलविद्युत् आयोजनाले अनुमति पाएका छन् । सरकारी स्तरबाट एक हजार दुई सय मेगावाट क्षमताको बुढीगण्डकी, ८२८ मेगावाट क्षमताको उत्तरगङ्गा र १८० मेगावाटको आँधीखोला जलाशययुक्त आयोजना निर्माणका लागि अनुमित लिएर प्रक्रिया अगाडि बढाइएको छ । यस्तै गोरखामा सात, मनाङमा तीन र लमजुङमा एक गरी ११ वटा जलविद्युत् आयोजनाले ४७२ मेगावाट विद्युत् उत्पादन गर्न सर्वेक्षणका लागि अनुमति पाएका छन् । स्वतन्त्र ऊर्जा उत्पादकको संस्था नेपाल (इ.पान) सचिवालयका प्रमुख कार्यकारी भीम गौतमले गण्डकी जलविद्युत् विकासमा राम्रो सम्भावनायुक्त प्रदेश भएको बताउनुभयो । उहाँले भन्नुभयो, “गण्डकी प्रदेशमा सञ्चालित विद्युत् आयोजनाले ठुलो मात्रामा रोजगारी सिर्जना, अर्थतन्त्रमा टेवा र जलविद्युत् विकासमा ठुलो भूमिका खेलेका छन् । सङ्घ, प्रदेश र स्थानीय सरकारले जलविद्युत् निर्माणमा देखिएका बाधा अड्चन र अवरोधलाई हटाउन आवश्यक ऐन, कानुनको निर्माण र नीति नियम तर्जुमामा अझै ध्यान दिन आवश्यक छ ।” पछिल्लो एक दशकयता जलविद्युत् आयोजना निर्माणमा निजी क्षेत्रको नेतृत्वदायी भूमिकाका कारण समग्र राष्ट्रिय उत्पादनमा गण्डकीको योगदान बढ्दो रहेको उहाँले बताउनुभयो ।",
      "link": "https://gorkhapatraonline.com/news/154441",
      "image": "https://gorkhapatraonline.com/storage/media/272238/conversions/Rahughat-dyam-original-thumb.jpg"
    },
    {
      "slug": "154437",
      "title": "समृद्धिको आधार पर्यटन",
      "timestamp": 1746921600000,
      "source": "gp",
      "content": "तराईको नवलपुरको त्रिवेणी सुस्तादेखि हिमालको धवलागिरि हिमाल (८१६७ मिटर) सम्म फैलिएको गण्डकी प्रदेश प्राकृतिक विविधतापूर्ण छ । साबिक धवलागिरि अञ्चलका चार जिल्ला, गण्डकी अञ्चलका छ जिल्ला र लुम्बिनी अञ्चलको नवलपरासी जिल्लाको बर्दघाट सुस्तापूर्वको क्षेत्र समेटेर बनेको प्रदेशको समृद्धिको मुख्य आधार नै पर्यटन हो । ऊर्जा, कृषि, उद्योग र व्यवसायका सम्भावना पनि यो प्रदेशमा छन् । पर्यटनको राजधानी सहर पोखरा महानगर प्रदेशको राजधानी सहरसमेत हो । राष्ट्रिय जनगणना २०७८ बमोजिम यो प्र",
      "longContent": "तराईको नवलपुरको त्रिवेणी सुस्तादेखि हिमालको धवलागिरि हिमाल (८१६७ मिटर) सम्म फैलिएको गण्डकी प्रदेश प्राकृतिक विविधतापूर्ण छ । साबिक धवलागिरि अञ्चलका चार जिल्ला, गण्डकी अञ्चलका छ जिल्ला र लुम्बिनी अञ्चलको नवलपरासी जिल्लाको बर्दघाट सुस्तापूर्वको क्षेत्र समेटेर बनेको प्रदेशको समृद्धिको मुख्य आधार नै पर्यटन हो । ऊर्जा, कृषि, उद्योग र व्यवसायका सम्भावना पनि यो प्रदेशमा छन् । पर्यटनको राजधानी सहर पोखरा महानगर प्रदेशको राजधानी सहरसमेत हो । राष्ट्रिय जनगणना २०७८ बमोजिम यो प्रदेशको जनसङ्ख्या २४ लाख ७९ हजार ७४५ रहेको छ । गण्डकी प्रदेशको प्रतिव्यक्ति आय एक हजार ४९९ अमेरिकी डलर छ । प्रदेश सरकारले पोखरालाई पर्यटनको राजधानी घोषणा गरी पर्यटन पूर्वाधार निर्माण, विकाससहित पर्यटन र प्रवर्धनमा जोड दिएको छ । प्रदेशका सेती, म्याग्दी, मस्र्याङ्दी, कालीगण्डकी, मादी, चेपे, दरौँदी जस्ता नदीका तटीय क्षेत्रको जलाधार संरक्षण; ऊर्जा क्षेत्र बहुउद्देश्यीय आयोजना; पर्यटन तथा औद्योगिक विकासलाई प्राथमिकतामा राखेको छ । प्रदेशको समृद्धिको आधारशिला तयार गर्न लगानी सम्मेलन, सङ्घ, प्रदेश र पालिकाबिच साझेदारी, सार्वजनिक निजी साझेदारी तथा सार्वजनिक सहकारी साझेदारी र सार्वजनिक समुदाय गैरसरकारी साझेदारीको अवधारणा लिइएको छ । गण्डकीमा करिब तीन सय तालतलैया, ५० भन्दा बढी धार्मिक तथा सांस्कृतिक स्थल, दुई सयभन्दा बढी पर्यटकीय गन्तव्य स्थल पहिचान गरिएको छ ।यो प्रदेशमा अन्नपूर्ण तथा मनास्लु संरक्षण क्षेत्र छन् । यी दुई संरक्षण क्षेत्र हुँदै हिमाली क्षेत्रमा हुने पदयात्राका लागि समेत गण्डकी प्रसिद्ध छ । नेपालको एक मात्र सिकार आरक्ष ढोरपाटन सिकार आरक्ष यसै प्रदेशको बागलुङमा पर्छ । गण्डकी प्रदेशमा सात वटा विमानस्थल छन् भने १२ हजार किलोमिटरभन्दा बढी सडक सञ्जाल तयार भएको छ । गण्डकी प्रदेशको कुल क्षेत्रफलको ४७.४ प्रतिशत वन तथा बुट्यान क्षेत्र छ । प्रदेशका दुई संरक्षण क्षेत्रभित्र जैविक विविधताको संरक्षण र प्रवर्धनका लागि विभिन्न काम भइरहेका छन् । जैविक विविधता संरक्षण, पारिस्थितिक प्रणाली अवलोकन, पन्छी अवलोकनका लागि समेत गण्डकी पर्यटकको रोजाइमा पर्ने गरेको छ । नेपालमा आउने विदेशी पर्यटकमध्ये करिब ४० प्रतिशतले गण्डकी प्रदेशमा भ्रमण गर्ने गरेका छन् । प्रदेशमा भ्रमण गर्ने औसत वार्षिक पर्यटक सङ्ख्या साढे दुई लाख र विदेशी पर्यटकको औसत बसाइ अवधि पाँच दिन छ ।हिमाल र पर्वतारोहणनेपालका हिमाल र पर्वतारोहण अन्तर्राष्ट्रिय पर्यटकका लागि समेत आकर्षणका क्षेत्र हुन् । विदेशबाट आउने पर्यटकमध्ये धेरै कि नेपालको सुन्दरता हेर्दै पदयात्राका लागि आएका हुन्छन् कि जोखिम मोलेरै संसारका चुलीहरूबाट आकाश नियाल्न आएका हुन्छन् । आठ हजार मिटरभन्दा अग्ला संसारका १४ मध्ये आठ शिखर नेपालको विभिन्न हिम शृङ्खलामै छन् । नेपाल सरकारले पाँच सयभन्दा बढी सुन्दर हिमाल आरोहणका लागि खुला गरेको छ । गण्डकी प्रदेशमा आठ हजार मिटरभन्दा अग्ला तीन हिमाल छन् । धवलागिरि (८१६७ मिटर), मनास्लु (८१६३ मिटर) र अन्नपूर्ण (८०१९ मिटर) हिमालहरू विश्वमा क्रमशः सातौँ, आठौँ र दशौँ सर्वोच्च शिखरका रूपमा स्थापित छन् । यी हिमालसहित सयौँ सुन्दर, आकर्षक र मनमोहक हिमालले साहसिक पर्यटन र पर्वतारोहणका लागि गण्डकी प्रदेशलाई लोभलाग्दो गन्तव्यका रूपमा परिचित गराएका छन् । गण्डकी प्रदेशका १२२ हिमाल आरोहणका लागि सरकारले अनुमति दिएको छ । उद्योग तथा पर्यटन मन्त्रालय गण्डकी प्रदेशले यसरी आरोहण अनुमति दिइएका हिमाललाई उचाईका आधारमा पाँच भागमा विभक्त गरी ‘प्रोफाइल अफ दी पिक्स् इन गण्डकी प्रोभिन्स’ नामको पुस्तकसमेत प्रकाशन गरेको छ । गण्डकीका ३२ हिमाल चीनसँगको सीमामा पर्छन् भने कर्णाली प्रदेशसँग नौ र बागमती प्रदेशसँग दुई हिमाल जोडिएका छन् । सर्वोच्च शिखर सगरमाथामा मानव पाइला पुग्नुभन्दा तीन वर्षअघि नै ३ जुन १९५० मा फ्रान्सेली टोलीले अन्नपूर्ण प्रथम आरोहण गरेको थियो । फ्रान्सेली आरोही मौरिस हर्जोगले अन्नपूर्ण प्रथम आरोहण गरेर विश्वमै आठ हजार मिटरभन्दा अग्लो हिमाल आरोहण गर्ने पहिलो आरोहीको कीर्तिमान बनाएका थिए । आरोहणपछि उनले प्रकाशन गरेको पुस्तक ‘दी अन्नपूर्ण’ ले नेपालको पर्वतारोहणलाई विश्वभर चिनाउन सहयोग ग¥यो । हर्जाेगका पाइला पछ्याउँदै अन्नपूर्ण सर्किट बन्यो, जुन यो क्षेत्रकै पर्यटनको विकासका लागि कोसेढुङ्गा साबित भयो । पछि हर्जोगको पुस्तक पढेका हिप्पीहरू पोखरा आउन थाले । यिनै हिप्पीले बास बस्न र खाना खान पैसा तिर्ने वातावरण सिर्जना भएपछि पोखरा र आसपासका क्षेत्रमा पर्यटनको जग बन्दै गएको हो भनिन्छ । पर्यटन राजधानी‘माछापुच्छ्रे फेवातालमा पौडी खेल्दो रैछपोखरा त साँच्चिकैको पोखरा नै रैछ !’पोखराका प्रतिभा प्रेमप्रकाश मल्लको चर्चित यो गीत जस्तै बिछट्ट मनोरम छ पोखरा उपत्यका । पोखरा उपत्यका र आसपासका अरू क्षेत्र समेटेर बनेको महानगर अहिले पर्यटनको राजधानी सहर बनेको छ । २०८० चैत ४ मा पर्यटन राजधानी घोषणा भएको पोखरामा पर्यटनका लागि आवश्यक केही पूर्वाधार छँदै छन्, महानगर र प्रदेश सरकारसँगै निजी क्षेत्रबाट पनि अरू पूर्वाधार बनाइँदै छन् । पोखरामा देशकै दोस्रो क्षेत्रीय अन्तर्राष्ट्रिय विमानस्थल सञ्चालनमा आएपछि बिस्तारै विदेशी पर्यटक सिधै यहाँ आउने अपेक्षा गरिएको छ । आन्तरिक हवाई उडानमा उल्लेख्य बढोत्तरी भए पनि नियमित अन्तर्राष्ट्रिय उडान नभइरहेको अवस्थामा चाँडै नियमित हुने अपेक्षामा गरिएको छ । हजार मिटरभन्दा कम उचाइको उपत्यकाका सुन्दर तालमा डुङ्गा सयर गर्दै उत्तरतिर लहरै हिमशृङ्खला देखिने विरल उपत्यका हो, पोखरा । गायक मल्लको गीतमा झैँ फेवातालमा माछापुच्छ«ेसहितका हिमालको प्रतिविम्ब हेर्न र क्यामरामा कैद गर्न आउनेहरू बाक्लै भेटिन्छन् । हिप्पीहरूको आगमनबाट सुरु भएको पोखराको पर्यटनको विकास अहिले लोभलाग्दो छ । बैदाम भनिने फेवाताल किनार अहिले पर्यटकको रोजाइमा पर्ने लेकसाइड बनेको छ । गण्डकी प्रदेशमा एक हजार दुई सय जति होटेल रहेको र ती होटेलमा सात खर्ब रुपियाँको हाराहारीमा लगानी भएको पर्यटन व्यवसायी बताउँछन् । त्यसमध्ये होटेल क्षेत्रमा मात्र पोखरामा छ खर्ब रुपियाँको लगानी रहेको उनीहरू बताउँछन् । पोखरा प्राकृतिक रूपमा त सुन्दर र पृथक् छँदै छ, पछिल्लो समय पर्यटक लोभ्याउने मानवनिर्मित सम्पदा पनि बढ्न थालेका छन् । पुम्दीकोटमा ५१ फिट अग्लो शिवजीको मूर्ति बनेको छ । संयुक्त राष्ट्रसङ्घका महासचिव एन्टेनियो गुटेर्रेससमेत पुगेको पुम्दीकोटको विकासका लागि ४० करोड रुपियाँ लागतको गुरुयोजनाबमोजिम निर्माण जारी छ । पोखराको सराङकोटमा केबुलकार सञ्चालमा आएको छ भने हालै पञ्चमुखी गणेशको आकर्षक मूर्तिसहितका संरचना तयार भएका छन् । पोखरा उपत्यकाका सुन्दर आठ ताल, विभिन्न गुफा, छाँगा, विन्ध्यवासिनी मन्दिर, तालवाराही मन्दिर मुख्य पर्यटकीय गन्तव्य हुन् । पोखराको रातो पहिरोमा रहेको अन्तर्राष्ट्रिय पर्वतीय सङ्ग्रहालयमा वर्षमै दुई लाख मानिस पुग्ने गरेका छन् । रोचक पक्ष त के छ भने त्यहाँ एक सय देशका पर्यटक पुगेको तथ्याङ्क छ । जापानी भिक्षु कावागुचीदेखि बेलायती युवराज चाल्स, भारतीय प्रधानमन्त्री नरेन्द्र मोदी, राष्ट्र सङ्घका महासचिव गुटेर्रेससम्म भ्रमण गरेको पोखरा विदेशीसहित नेपालीको समेत रोजाइको गन्तव्य बनेको छ । धार्मिक तथा सांस्कृतिक सम्पदागण्डकी प्राकृतिक, भौगोलिक, जैविक र सांस्कृतिक सम्पदामा निकै धनी छ । प्रदेशमा पर्यटनका मुख्य तीन आयाम प्राकृतिक, सांस्कृतिक तथा साहसिक क्षेत्रमा अथाह सम्भावना देखिन्छन् । प्रदेशको आर्थिक विकास तथा रोजगारी सिर्जनाको प्रमुख स्रोत पर्यटन क्षेत्र बन्न सक्छ । यसका लागि सरकारी, निजी, सहकारी क्षेत्रको संयुक्त लगानी र योजनाबद्ध विकास आवश्यक छ । अहिले प्रदेश सरकारले पर्यटन क्षेत्रको विकासका लागि पूर्वाधार विकास, प्रवर्धनात्मक गतिविधि, पर्यटकीय सेवा, सुविधा, पहुँचको सुविधा, सूचना तथा सुरक्षा जस्ता विषयलाई प्राथकितामा राखेको छ । राष्ट्रिय जनगणना २०७८ अनुसार गण्डकी प्रदेमा १०४ जातजाति, १० भन्दा बढी धार्मिक सम्प्रदाय र ७२ भन्दा बढी मातृभाषा रहेको देखिन्छ । प्रदेशको सामाजिक विकास मन्त्रालयको धार्मिक सांस्कृतिक सम्पदासम्बन्धी अध्ययन प्रतिवेदन अनुसार प्रदेशभित्र १४१ मुख्य पुरातात्त्विक सम्पदा र ६०२ अन्य सम्पदा छन् । मुस्ताङको मुक्तिनाथ, विन्ध्यवासिनी, आलमदेवी, ढोरवाराही, छाब्दीवाराही, अकला तथा अन्नपूर्णा, ईशानेश्वर महादेव, मनकामना, गोरखनाथ, देवघाट, मौलाकालिका, बागलुङ कालिका, गलेश्वरधाम, त्रिवेणीधाम यीमध्ये प्रमुख सम्पदा हुन् । व्यासगुफा, सिद्धगुफा, महेन्द्रगुफा, गुप्तेश्वर गुफा, अल्पेश्वर गुफा, चमेरेगुफालगायतका गुफा पर्यटकीय गन्तव्यका रूपमा विकास भइसकेका छन् । रुप्से झरना, विश्वकै सबैभन्दा गहिरो गल्छी र विश्वकै सर्वाेच्च स्थानमा रहेको तिलिचो ताल पनि गण्डकीमै छन् । ऐतिहासिक कालखण्डमा विभिन्न राजाहरूले बनाएका दरबार, कोट, मन्दिरहरू पनि यो प्रदेशमा छन् । गोरखाको गोरखा दरबार अहिले सङ्ग्रहालयका रूपमा प्रसिद्ध भएको छ ।विश्वविख्यात पदमार्गउच्च पहाडी र हिमाली क्षेत्र हुँदै गरिने पदयात्राका लागि गण्डकी प्रदेश स्वदेशी र विदेशी दुवैको रोजाइमा पर्छ । चर्चित अन्नपूर्ण पदमार्ग, धवलागिरि पदमार्ग, मनास्लु पदमार्ग जस्ता पर्यटकीय मार्गको बजारीकरणसँगै प्रचारप्रसार, पूर्वाधार निर्माण, सुरक्षाको प्रबन्ध र प्रवर्धन जरुरी छ । नेपालको एक मात्र सिकार आरक्ष ढोरपाटन शिकार आरक्ष उच्च आर्थिक हैसियत भएका विदेशीको साहासिक मनोरञ्जन स्थल बनेको छ भने नेपाली पनि उल्लेख्य रूपमा ढोरपाटन क्षेत्रको सौन्दर्य नियाल्न पुग्छन् । अन्नपूर्ण आधार शिविर, मर्दी हिमाल पदयात्रा, मनास्लु पदयात्रा र धवलागिरि चक्रीय पदयात्रा विश्वकै उत्कृष्ट पदमार्ग मानिन्छन् । पहिले विदेशीको बाहुल्य हुने पदयात्रामा अहिले नेपालीको सहभागिता लोभलाग्दो छ । विभिन्न उद्देश्यका लागि एक ठाउँबाट अर्को ठाउँमा जाने, घुम्ने, बस्नेहरू नै पर्यटक हुन् । अहिलेको समयमा पर्यटनका अनेक आयाम छन् । स्वास्थ्योपचार, शिक्षार्जन, मनोरञ्जन, प्राकृतिक सम्पदा भ्रमण, अनुसन्धान, शैक्षिक भ्रमण, बिदाको उपयोग अनेक कारणले मानिसहरू घुमफिरमा निस्कछन् । गण्डकी प्रदेश साहसिक पर्यटकका लागि पनि अब्बल बन्दै छ । यहाँ अल्ट्रालाइट उडान, प्याराग्लाइडिङ, बन्जी, र¥याफ्टिङ, जिपफ्लायर, रक क्लाइम्बिङ, बेलुन उडान जस्ता गतिविधि हुन्छन् । गत वर्ष त यहाँ अन्तर्राष्ट्रिय बेलुन महोत्सव नै भएको थियो । प्रकृति र संस्कृतिमा धनी गण्डकी प्रदेशमा पर्यटनका पूर्वाधार धमाधम बन्दै छन् । विभिन्न तहका सरकार, निजी क्षेत्र र व्यक्तिसमेत यहाँको पर्यटन प्रवर्धन सव्रिmय छन् । योजनाबद्ध रूपमा लगानी, पूर्वाधार निर्माण, स्वदेश र विदेशमा प्रवर्धन, पर्यटकीय स्थलहरूको विकास र स्तरोन्नतिलाई सँगसँगै लैजानु जरुरी छ । कालीगण्डकी कोरिडोर करिब तयार भएको छ भने पृथ्वी राजमार्ग स्तरोन्नति पनि उत्तरार्धमा छ । अन्तर्राष्ट्रिय विमानस्थलबाट चार्टड र सीमित अन्तर्राष्ट्रिय उडानले आशा जगाएका छन् ।",
      "link": "https://gorkhapatraonline.com/news/154437",
      "image": "https://gorkhapatraonline.com/storage/media/272234/conversions/Pancha-kot-baglung-original-thumb.jpg"
    },
    {
      "slug": "154426",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1746921600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ, वैशाख २८ गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (भारतीय) प्रतिकिलो रु ७०, गोलभेँडा सानो (लोकल) प्रतिकिलो रु ६५, गोलभेँडा सानो (भारतीय) प्रतिकिलो रु ४५, गोलभेँडा सानो (तराई) प्रतिकिलो रु ५२, आलु रातो प्रतिकिलो रु ३५, आलु रातो (भारतीय) प्रतिकिलो रु ३८, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ६०, गाजर (तराई) प्रतिकिलो रु ३०, बन्दा (लोकल) प्रतिकिलो रु १५, काउली (स्थानीय) प्रतिकिलो रु ७०, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ३५, भन्टा डल्लो प्रतिकिलो रु ४०, तने बोडीको मूल्य प्रतिकिलो रु ६० कायम गरिएको छ ।\tयसैगरी, मटरकोसा प्रतिकिलो रु १००, घिउ सिमी (लोकल) प्रतिकिलो रु ६०, घिउ सिमी (हाइब्रिड) प्रतिकिलो रु ६०, भटमास कोसा प्रतिकिलो रु १५०, तितो करेला प्रतिकिलो रु ३५, लौका प्रतिकिलो रु ३०, परबर (लोकल) प्रतिकिलो रु ५०, परबर (तराई) प्रतिकिलो रु ६०, चिचिण्डो प्रतिकिलो रु ३०, घिरौला प्रतिकिलो रु ३०, झिगुनी प्रतिकिलो रु ८०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३५, हरियो फर्सी (डल्लो) प्रतिकिलो रु ३५, सलगम प्रतिकेजी रु ८०, भिण्डी प्रतिकिलो रु ४० कायम गरिएको छ । यस्तै, सखरखण्ड प्रतिकिलो ६०, बरेला प्रतिकिलो रु ५०, पिँडालु प्रतिकिलो रु ९०, स्कूस प्रतिकिलो रु ५०, रायो साग प्रतिकिलो रु ६०, पालुङ्गो साग प्रतिकिलो ८०, चमसुरको साग रु ८०, तोरीको साग प्रतिकिलो रु ३५, मेथीको साग प्रतिकिलो रु ८०, प्याज हरियो प्रतिकिलो रु ५०, बकुला प्रतिकिलो रु ५०, च्याउ (कन्य) प्रतिकिलो रु १९०, च्याउ (डल्ले) प्रतिकिलो रु ३५०, कुरिलो प्रतिकिलो रु ६०० निर्धारण गरिएको छ ।निगुरो प्रतिकिलो रु ३०, ब्रोकाउली प्रतिकिलो रु ९०, चुकुन्दर प्रतिकिलो रु ६०, सजीवन प्रतिकिलो रु ८०, कोइरालो प्रतिकिलो रु १८०, रातो बन्दा प्रतिकिलो रु ६०, जिरीको साग प्रतिकिलो रु ६५, ग्याठकोभी प्रतिकेजी रु ६०, सेलरी प्रतिकिलो रु २१०, पार्सले प्रतिकिलो रु ३५०, सौफको साग प्रतिकिलो रु ९०, पुदिना प्रतिकिलो रु ३००, गान्टे मूला प्रतिकिलो रु ४०, इमली प्रतिकिलो रु १९०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३४०, केरा (दर्जन) रु १६०, कागती प्रतिकिलो रु २८०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १४०, तरबुजा हरियो प्रतिकिलो रु ५०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३०, रुख कटहर प्रतिकिलो रु ८०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, स्ट्रबेरी (भुइँऐसेलु) प्रतिकिलो रु २५०, किबी प्रतिकिलो रु ४६०, आभोकाडो प्रतिकिलो रु ५८० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ७०, खुर्सानी हरियो (माछे) प्रतिकिलो रु ५०, खुर्सानी हरियो (अकबरे) प्रतिकेजी रु ४००, भेडे खुर्सानी प्रतिकिलो रु ८०, लसुन हरियो प्रतिकिलो रु ८०, हरियो धनिया प्रतिकिलो रु ८०, लसुन सुकेको चाइनिज प्रतिकिलो रु ३००, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १६०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ । रासस",
      "link": "https://gorkhapatraonline.com/news/154426",
      "image": "https://gorkhapatraonline.com/storage/media/272222/conversions/adrhs-original-thumb.jpg"
    },
    {
      "slug": "154410",
      "title": "मौरीसहितका घार वितरण",
      "timestamp": 1746921600000,
      "source": "gp",
      "content": "यहाँका मौरीपालन किसानलाई मौरीसहितका घार वितरण गरिएको छ । प्रधानमन्त्री कृषि आधुनिकीकरण परियोजना जाजरकोटले मौरीको मह उत्पादन क्षेत्रका किसानलाई मौरीसहितका दुई सय घार वितरण गरिएको हो ।",
      "longContent": "खलङ्गा समाचारदाता जाजरकोट, वैशाख २८ गते । यहाँका मौरीपालन किसानलाई मौरीसहितका घार वितरण गरिएको छ । प्रधानमन्त्री कृषि आधुनिकीकरण परियोजना जाजरकोटले मौरीको मह उत्पादन क्षेत्रका किसानलाई मौरीसहितका दुई सय घार वितरण गरिएको हो । मौरीको महमा आत्मनिर्भर बनाउन विगत वर्षदेखि काम गर्दै आएको प्रधानमन्त्री कृषि आधुनिकीकरण परियोजनाले भेरी नगरपालिका–१, २ र ४, नलगाड नगरपालिका–१, २ र ३, कुसे गाउँपालिका–५ का किसानलाई मौरीसहितका दुई सय घार वितरण गरेको छ । मौरीपालन गर्न इच्छुक किसानलाई १८२ वटा खाली घार वितरण गरिएको छ । जोन सञ्चालनमा काम गरेको प्रधानमन्त्री कृषि आधुनिकीकरण परियोजनाले मह उत्पादन हुने गाउँबस्तीका किसानले माग गरेका आधारमा मौरी घार दिएको छ । प्रधानमन्त्री कृषि आधुनिकीकरण परियोजनाका प्रमुख गणेशबहादुर थापाका अनुसार मौरीपालन किसानबाट माग भएका मौरीसहितका दुई सय घार र मौरी राख्ने खाली १८२ वटा घार वितरण गरिएको छ । उहाँका अनुसार भेरी नगरपालिका, नलगाड नगरपालिका, कुसे गाउँपालिकाका केही वडामा महको पकेट क्षेत्र भएपछि मौरीको मह उत्पादनबाट किसानको आयआर्जनमा सुधार ल्याउन वितरण गरिएको छ । मौरीपालन किसानलाई काममा सजिलो बनाउन परियोजनाले मिनी ट्रिलर ५१ थान, खाडल खन्ने मेसिन एक थान, पावर स्प्रे चार थान, ब्रस कटर १४ वटा वितरण गरिएको छ । उहाँका अनुसार प्रधानमन्त्री आधुनिकीकरण परियोजनामा सूचीकृत भएका ४६ वटा समूह, सहकारीमार्फत आवश्यकता अनुसार वितरण गरिएको छ । कृषि पेसाबाट आत्मनिर्भर तथा जीविकोपार्जन गरेका जनताको जीवनस्तर परिवर्तन ल्याउन मौरी, ओखर, सुन्तला र दलहन जोनमा सात वटै स्थानीय तहमा काम गरेको प्रमुख थापाले बताउनुभयो । प्रधानमन्त्री कृषि आधुनिकीकरण परियोजनाका प्राविधिक रश्मि न्यौपानेका अनुसार गत वर्षको उत्पादनका आधार यस वर्ष छ हजार किलो मह उत्पादन भएको छ । मौरीपालन व्यवसायको उत्पादकत्वमा वृद्धि भए पनि उत्पादन घटेको छ । उत्पादन घट्नुमा बेमौसमी वर्षाले मौरीले महका लागि बटुल्ने फूलको रस बगाउने गरेकाले मह उत्पादनमा कमी आएको छ । बेमौसमी वर्षाले मौरीको आहार चरन क्षेत्रको फूलको रस झारेपछि किसानलाई बचाउनसमेत समस्या हुने गरेको छ । मौरीको महबाट आम्दानी बढाउन मौरीपालनमा किसान आकर्षित भए पनि उत्पादनमा कमी आउन थालेपछि चिन्तित भएका छन् । मौरीसहितका घार पाएपछि खुसी भएका जनता मौरीले चर्ने आहारा पानीले बगाएपछि बचाउन समस्या हुने गरेको छ ।",
      "link": "https://gorkhapatraonline.com/news/154410",
      "image": "https://gorkhapatraonline.com/storage/media/272199/conversions/mauri-ghar-jajarkot-basudeb-original-thumb.jpg"
    },
    {
      "slug": "154409",
      "title": "‘निर्माणमैत्री कानुन बनेनन्’",
      "timestamp": 1746921600000,
      "source": "gp",
      "content": "नेपाल निर्माण व्यवसायी महासङ्घका अध्यक्ष रवि सिंहले निर्माणमैत्री ऐन कानुन नबन्दा निर्माण व्यवसायी बर्सौंदेखि समस्यामा पर्दै आएको बताउनुभएको छ ।",
      "longContent": "मकवानपुर समाचारदातामकवानपुर, वैशाख २८ गते ।  नेपाल निर्माण व्यवसायी महासङ्घका अध्यक्ष रवि सिंहले निर्माणमैत्री ऐन कानुन नबन्दा निर्माण व्यवसायी बर्सौंदेखि समस्यामा पर्दै आएको बताउनुभएको छ । देशको आवश्यकता र चाहना विकास र समृद्धि भएको भन्दै उहाँले पूर्वाधार निर्माणलाई गति दिन र गुणस्तरीय निर्माणका लागि निर्माणमैत्री र विकासमैत्री ऐेन कानुन आवश्यक भएको बताउनुभयो ।निर्माण व्यवसायी सङ्घ मकवानपुरको २५ औँ साधारण सभाको शनिबार हेटौँडामा उद्घाटन गर्दै उहाँले खरिद नियमावलीमा पछिल्लो पटक भएको संशोधनले केही सहज भएको र निर्माण व्यवसायीलाई राहत मिल्ने बताउनुभयो । “सार्वजनिक खरिद ऐन संशोधनका क्रममा छ, निर्माणमैत्री ऐन बनाउन सबै एक जुट भएर लाग्नु पर्छ,” अध्यक्ष सिंहले भन्नुभयो । सरकारी टोलीसहित चीन भ्रमणमा जाँदा पनि नेपालको निर्माणसम्बन्धी कानुनबारे प्रश्न उठेको प्रसङ्ग उल्लेख गर्दै उहाँले भन्नुभयो, “नेपालको निर्माणसम्बन्धी ऐन कानुन निमाणमैत्री छैन । संशोधन आवश्यक छ । धेरै घटाघटमा ठेक्का लिने प्रवृत्ति ठुलो समस्या बन्दै आएको छ ।” महासङ्घका वरिष्ठ उपाध्यक्ष आङदोर्जी लामा एडी नैतिक र नीतिगत रूपमा गर्ने काममा व्यवसायी स्पष्ट हुनुपर्ने भन्दै कम दरमा ठेक्का हाल्ने प्रवृत्तिले समस्या बनेकाले १५ प्रतिशतभन्दा बढी घटेर ठेक्का नहाल्न निर्माण व्यवसायीलाई सुझाउनुभयो ।",
      "link": "https://gorkhapatraonline.com/news/154409",
      "image": "https://gorkhapatraonline.com/storage/media/272210/conversions/Nirman-News-Photo-Rabi-sing@-Hetauda-original-thumb.jpg"
    },
    {
      "slug": "154407",
      "title": "बज्रमादी जलविद्युतकाे वित्तीय व्यवस्थापन सम्पन्न",
      "timestamp": 1746921600000,
      "source": "gp",
      "content": "बज्र इनर्जी भेन्चर्स प्रालिले प्रवर्धन गरेको २४.८ मेगावाटको बज्र मादी जलविद्युत् आयोजनाको वित्तीय व्यवस्थापन सम्झौता सम्पन्न भएको छ । शुक्रबार एनएमबी बैङ्क लिमिटेडको नेतृत्वमा कृषि विकास बैङ्क लिमिटेडसहित  तीन अर्ब ७४ करोड पाँच लाख रुपियाँ बराबरको ऋण लगानी सुनिश्चित गरिएको छ ।",
      "longContent": "गोरखापत्र समचारदाताकाठमाडौँ, वैशाख २८ गते । बज्र इनर्जी भेन्चर्स प्रालिले प्रवर्धन गरेको २४.८ मेगावाटको बज्र मादी जलविद्युत् आयोजनाको वित्तीय व्यवस्थापन सम्झौता सम्पन्न भएको छ । शुक्रबार एनएमबी बैङ्क लिमिटेडको नेतृत्वमा कृषि विकास बैङ्क लिमिटेडसहित  तीन अर्ब ७४ करोड पाँच लाख रुपियाँ बराबरको ऋण लगानी सुनिश्चित गरिएको छ ।कास्कीको मादी गाउँपालिका भएर बग्ने मादी नदीमा निर्माणाधीन यो जलप्रवाही आयोजनाले २४.८ मेगावाट क्षमताको इजाजत प्राप्त गरेको आयोजना स्तरोन्नति गरी ३१ मेगावाट बनाउन खोजिएको छ । यसका लागि विद्युत् विकास विभागमा अनुमतिका लागि आवेदन दिइसकिएको कम्पनीले जनाएको छ ।परियोजनाको डिजाइन अनुसार ४३ मिटर लामो ड्याम, एक सय मिटर लामो डिसेन्डर, झन्डै आठ किलोमिटर लामो सुरुङमार्ग र १२५.५ मिटरको ग्रस हेड हुने छ । उत्पादित विद्युत् १३२ केभीको ७.२ किलोमिटर लामो सिङ्गल सर्किट प्रसारण लाइनमार्फत  लेखनाथ सबस्टेसनमा जोडिने छ ।२०७८ माघमा विद्युत् खरिद सम्झौता (पिपिए) सम्पन्न भइसकेको सो परियोजनाको वातावरणीय प्रभाव मूल्याङ्कन तथा उत्पादन इजाजतसमेत प्राप्त भइसकेको छ । कुल लागत पाँच अर्ब ३५ करोड रुपियाँ अनुमान गरिएको सो आयोजना ४२ महिनाभित्र सम्पन्न गर्ने लक्ष्य राखिएको छ ।  सोही कार्यक्रममा कास्कीको माछापुच्छ«े गाउँपालिका तथा पोखरा महानगरपालिका स्थित सेती नदीमा बनेको २५ मेगावाट क्षमताको सेती नदी जलविद्युत् आयोजनाको औपचारिक उद्घाटन गरिएको छ ।भिजन लुम्बिनी ऊर्जा कम्पनीले प्रवर्धन गरेको सो आयोजना निर्माण सम्पन्न भई नेपाल विद्युत् प्राधिकरणको प्रणालीमा जोडिइसकेको कम्पनीका अध्यक्ष सुदीपसिंह अधिकारीले जानकारी दिनुभयो । २०७७ सालमा निर्माण सुरुवात गरेको आयोजनाको निर्माण सम्पन्न भई मिति २०८१ कात्तिक २७ गतेदेखि प्राधिकरणले विद्युत् खरिद गर्न सुरु गरेको छ । सेती नदी जलविद्युत् आयोजनाबाट उत्पादित बिजुली लाहाचोक सबस्टेसनसम्म १३२ केभी क्षमताको चार किलोमिटर लामो प्रसारण लाइनमार्फत नेपाल विद्युत् प्राधिकरणको राष्ट्रिय प्रसारण लाइनमा जोडिएको छ ।आयोजनामा एनएमबी बैङ्कको नेतृत्वमा कर्मचारी सञ्चय कोष र कृषि विकास बैङ्कको ऋण लगानी रहेको छ । आयोजनामा ७० प्रतिशत ऋण र ३० प्रतिशत स्वपुँजी लगानी रहेको छ ।",
      "link": "https://gorkhapatraonline.com/news/154407",
      "image": "https://gorkhapatraonline.com/storage/media/272212/conversions/bajra-agreement-original-thumb.jpg"
    },
    {
      "slug": "154406",
      "title": "हराउँदै रैथाने मकै",
      "timestamp": 1746921600000,
      "source": "gp",
      "content": "बजारमा सहजै पाइने उन्नत बिउ र घरमा बिउ राख्दा हुने झन्झटले रैथाने मकैको बिउ हराउँदै गएको छ । किसानले पुराना बालीको बिउ जोगाउने चलन हराउँदै जाँदा उन्नत (हाइब्रिड) को प्रयोग बढ्दै गएको हो ।",
      "longContent": "हेटौँडा समाचारदाता हेटौँडा, वैशाख २८ गते । बजारमा सहजै पाइने उन्नत बिउ र घरमा बिउ राख्दा हुने झन्झटले रैथाने मकैको बिउ हराउँदै गएको छ । किसानले पुराना बालीको बिउ जोगाउने चलन हराउँदै जाँदा उन्नत (हाइब्रिड) को प्रयोग बढ्दै गएको हो । ९० प्रतिशत किसानले आफ्नो रैथाने बिउ छोडेर बजारको किनेर खेती लगाउन थालेपछि स्थानीयस्तरमै पाइने मकैको बिउ मासिँदै गएको छ ।स्थानीयस्तरमै उपलब्ध हुने खुमलटार, रामपुरे र मनकामना जातको मकैको बिउ हराउँदै गएको बकैया गाउँपालिका–४, तुलसीपुरका हस्तबहादुर कार्कीले बताउनुभयो । अहिले हाइब्रिड जातको बिउ प्रयोग गरेर मकै खेतीमार्फत आम्दानी गरिरहेको उहाँले बताउनुभयो । “बाजेबाबुको पालासम्म स्थानीयस्तरमै उपलब्ध हुने रैथाने मकैको बिउ रोप्ने गरेका थियौँ, स्थानीय जातको मकै कम उत्पादन हुन थालेपछि अहिले हाइब्रिड जातको मकै लगाउने गरेका छौँ,” कार्कीले भन्नुभयो । दानाका लागि बिक्री हुने हाइब्रिड मकैको बिउ एक पटक प्रयोग गरेपछि पुनः अर्को वर्ष बिउ किन्नुपर्ने बाध्यता रहेको उहाँले बताउनुभयो । “स्थानीयस्तरमा पाइने मकैको जस्तो हाइब्रिडको बिउ काम लाग्दैन, प्रत्येक वर्ष बिउ किन्नु पर्छ,” उहाँले थप्नुभयो । हाइब्रिड मकैको प्रत्येक पटक छ सय रुपियाँका दरले बिउ किन्नु परेको उहाँको भनाइ छ ।मङ्सिरमा आठ कट्ठा क्षेत्रफलमा मकै लगाउनुभएका किसान कार्कीले वैशाखमा मकै भाँचेर बिक्री गरेको बताउनुभयो । एक कट्ठामा हाइब्रिड जातको मकै तीनदेखि चार क्विन्टलसम्म फल्ने गरेको किसानको भनाइ छ । फागुन र चैतमा आएको हुरीबतासले भने केही नोक्सान भएको किसानको गुनासो छ । यहाँका किसानले उत्पादन गरेको हाइब्रिड मकै दानाका लागि प्रतिकेजी ३५ रुपियाँका दरले बिक्री हुने गरेको छ । खरिदकर्ता किसानको बारीमै पुग्ने गरेका छन् । फौजी किरा र गभारोले मकै खेतीमा धेरै असर गरेको बकैयाका अर्का किसान केदार लामिछानेको भनाइ छ । उहाँले पनि हाइब्रिड जातको मकै खेती गर्नुभएको छ । रैथाने बिउको मकैको बोट हलुको र फल्नसमेत धेरै समय लाग्ने भएकाले किसानले विभिन्न जातको हाइब्रिड मकै लगाउने गरेको पालिका उपाध्यक्ष भक्तबहादुर खत्रीले बताउनुभयो । किसान आफैँले बिक्रीका लागि ल्याउँदा ढोडसहितको मकै प्रतिकेजी छ रुपियाँ र पालिकाले किसानको बारीबाटै ढुवानी गरेर ल्याउँदा प्रतिकेजी चार रुपियाँ दिने गरेको उहाँले बताउनुभयो । हाइव्रिड मकै लामो समयसम्म टिकाउ नहुने र चाडै किरा लाग्ने गरेको किसानको भनाइ छ । छोटो समयमा उत्पादनबाट राम्रो मूल्य लिन हाइब्रिड जातको मकैको बिउ प्रयोग गर्ने गरियता पनि यहाँका किसानले बारीमा स्थानीयस्तरमै पाइने मकैको बिउ प्रयोग गर्नुभएको छ । मकवानपुरको बागमती किनार र अन्य पालिकाले पनि रैथाने मकैको बिउको सट्टा हाइब्रिड बिउ प्रयोग गर्दा मकैको बिउमा परनिर्भर बन्दै गएको छ ।",
      "link": "https://gorkhapatraonline.com/news/154406",
      "image": "https://gorkhapatraonline.com/storage/media/272211/conversions/makai-@-bakya--(2)-original-thumb.jpg"
    },
    {
      "slug": "154405",
      "title": "भैरहवा सेजबाट सतहत्तर करोडको निर्यात",
      "timestamp": 1746921600000,
      "source": "gp",
      "content": "भैरहवास्थित विशेष आर्थिक क्षेत्र (सेज) बाट चालु आर्थिक वर्ष २०८१/८२ को नौ महिनामै झन्डै ७७ करोड रुपियाँ बराबरको वस्तु निर्यात भएको छ । सेजमा स्थापना भएका उद्योगले उत्पादन बढाएसँगै निर्यातमा पनि उल्लेख्य प्रगति भएको हो ।",
      "longContent": "भैरहवा समाचारदाताभैरहवा, वैशाख २८ गते । भैरहवास्थित विशेष आर्थिक क्षेत्र (सेज) बाट चालु आर्थिक वर्ष २०८१/८२ को नौ महिनामै झन्डै ७७ करोड रुपियाँ बराबरको वस्तु निर्यात भएको छ । सेजमा स्थापना भएका उद्योगले उत्पादन बढाएसँगै निर्यातमा पनि उल्लेख्य प्रगति भएको हो ।सेजबाट चालु आव २०८१/८२ को चैत मसान्तसम्म एक अर्ब ३३ करोड रुपियाँको वस्तु उत्पादन हुँदा ७६ करोड ८४ लाख रुपियाँको निर्यात भएको हो ।भैरहवा सेजका प्रमुख इन्जिनियर सुमित डुम्रेका अनुसार आव २०८०/८१ मा ९१ करोड ६० लाख रुपियाँ बराबरको उत्पादन भएको थियो भने ६० करोड ३६ लाख रुपियाँ बराबरको सामान निर्यात भएको थियो । उहाँले सेज परिसरमा हाल सञ्चालित १० वटा उद्योगको उत्पादन र निर्यात दर हेर्दा गत आवको तुलनामा राम्रो रहेको बताउनुभयो । ५२ बिघा जग्गामा रहेको भैरहवा सेजमा ६८ वटा प्लट छन् । २०७३ सालदेखि उद्योग निर्माण भएको सेजमा २०७६ देखि शक्ति मिनरल्स प्रालिले आफ्नो उत्पादन विदेश निर्यात गर्न थालेको हो । अन्य उद्योगले त्यसपछि उत्पादन सुरु गरेका हुन् ।भैरहवा सेजमा जयबुद्ध मेटल क्राफ्ट, पञ्चकन्या स्टिल ट्याङ्क, शक्ति मिनरल्स, भिस्टार ग्लोबल प्रालि, एस पोलिमर्स, तिरुपति मेटल क्राफ्ट, ब्रिलेन्ट लाइटिङ आरसी इन्डस्ट्री प्रालि, हिमालय ग्रेनाइट, इको नेपाल इनर्जी, हिमालय इको प्रालिलगायतका उद्योग छन् । सेजमा स्वस्तिक उद्योग, स्पट इलेक्ट्रिकलगायत नयाँ चार उद्योग निर्माणका क्रममा छन् । २०७६ सालमा स्थापना भएको शक्ति मिनरल्स प्रालिले चालु आवको चैत मसान्तसम्म ११ करोड रुपियाँ बराबरको वस्तु उत्पादन गरेको छ । उक्त कम्पनीले क्रसरजन्य वस्तु उत्पादन गर्छ ।त्यस्तै पाल्पाबाट चुनढुङ्गा लिएर प्रशोधन गरेर सिमेन्ट उद्योगलाई कच्चा पदार्थका रूपमा बिक्री गर्दछ । कुखुराका दाना उद्योगको लागि क्याल्सियम बनाउन आवश्यक कच्चा पदार्थ पनि उत्पादन गर्दछ । सेज व्यवस्थापनका अनुसार यो उद्योगले चालु आवमा कुल उत्पादनको ४९ प्रतिशत निर्यात गरेको छ । २०७७ सालमा स्थापना भएको भिस्टार ग्लोबल प्रालिले स्टिलका भाँडा बनाउने गर्दछ । यसले चालु आवमा ७२ करोड रुपियाँ बराबरको उत्पादन गरेको छ भने उत्पादनको ८८ प्रतिशत वस्तु निर्यात गरेको छ । सेजका प्रमुख डुम्रेले निर्यात रकमको हिसाबले यो सबैभन्दा धेरै रहेको बताउनुभयो । सेजमा रहेको ब्रिलेन्ट लाइटिङले एलइडी लाइट उत्पादन गर्छ । यसले कुल उत्पादनको ३४ प्रतिशत निर्यात गरेको छ । सेजमा स्थापना भएका उद्योगले पछिल्लो नियम अनुसार उद्योग स्थापना भएको तीन वर्षपछि उत्पादित वस्तुको कम्तीमा ३० प्रतिशत निर्यात गर्नुपर्ने व्यवस्था छ ।तिरुपति मेटल क्राफ्टले कुल उत्पादनको १६ प्रतिशत वस्तु निर्यात गरेको छ । यो उद्योगले ब्याट्रीको लिड उत्पादन गर्छ । पञ्चकन्या स्टिल ट्याङ्कले अहिले प्राविधिक कारण देखाउँदै उत्पादन रोकेको छ तर यहाँ उत्पादन भएको स्टक समान ९२ प्रतिशत निर्यात भएको छ ।यस्तै जयबुद्ध मेटल क्राफ्ट सेजको पुरानो उद्योग भए पनि अहिले यो बन्द छ । सेजमा स्थापना भएको आरसी इन्डस्ट्री नयाँ उद्योग हो । आरसीले पुरानो ब्याट्रीको लिड प्रशोधन गरी नयाँ लिड उत्पादन गर्छ । यसले कुल उत्पादनको १४ प्रतिशत निर्यात गरेको छ । सेज सुरु हुँदा भाडा प्रतिवर्गमिटर १५० रुपियाँ रहेकामा अहिले घटाएर २० रुपियाँ बनाइएको छ । उत्पादित वस्तु निर्यातमा ७५ प्रतिशतबाट घटाएर ३० प्रतिशतमा झारिएको छ भने सेजका उद्योगीले पाउने अन्य सुविधा विस्तार गरेपछि उद्योग स्थापना गर्न उद्योगीले चासो दिएका हुन् ।",
      "link": "https://gorkhapatraonline.com/news/154405",
      "image": "https://gorkhapatraonline.com/storage/media/272193/conversions/sez-bhairahawa-original-thumb.jpg"
    },
    {
      "slug": "154404",
      "title": "‘बजेटका समस्या सुल्झाउन यस पटक हस्तक्षेपकारी नीति’",
      "timestamp": 1746921600000,
      "source": "gp",
      "content": "उपप्रधानमन्त्री तथा अर्थमन्त्री विष्णुप्रसाद पौडेलले आगामी आर्थिक वर्ष २०८२/०८३ को बजेटलाई कार्यान्वयनयोग्य तथा नतिजामुखी बनाउन योजना तथा कार्यक्रममा व्यापक हेरफेर गरिने बनाउनुभएको छ ।",
      "longContent": "गोरखापत्र समाचारदाताकाठमाडौँ, वैशाख २८ गते । उपप्रधानमन्त्री तथा अर्थमन्त्री विष्णुप्रसाद पौडेलले आगामी आर्थिक वर्ष २०८२/०८३ को बजेटलाई कार्यान्वयनयोग्य तथा नतिजामुखी बनाउन योजना तथा कार्यक्रममा व्यापक हेरफेर गरिने बनाउनुभएको छ । नेपाल आर्थिक पत्रकार समाज (सेजन) ले शनिबार आयोजना गरेको ‘विनियोजन कुशलता र वास्तविक बजेट’ विषयक पूर्वबजेट छलफल कार्यक्रममा अर्थमन्त्री पौडेलले स्रोतको चुनौतीपूर्ण अवस्थालाई हेरेर योजनाको प्राथमिकीकरण र बजेट प्रणालीमा रहेको समस्याको समाधानका लागि हस्तक्षेपकारी नीति अवलम्बन गरिने बताउनुभएको हो । “बजेट विनियोजन र कार्यान्वयनका बिचमा ठुलो खाडल सिर्जना भएको छ र त्यसो हुनुमा हामी नै जिम्मेवार छौँ,” अर्थमन्त्री पौडेलले भन्नुभयो, “चालु आवमा मात्रै ११ हजारभन्दा बढी योजना प्रोजेक्ट बैङ्कमा थपिनुले पनि हाम्रो विनियोजन कुशलता कति छ भन्ने देखाउँछ ।” “अहिले म थप खाल्डो खन्न होइन विगतका सरकारले खनेको खाल्डो पुर्न खोजिरहेको छु यसमा सबै क्षेत्रको साथ आवश्यक छ,” अर्थमन्त्री पौडेलले भन्नुभयो, “आगामी आवको बजेटलाई यथार्थपरक बनाउन प्रयास गर्ने र कार्यान्वयन सुनिश्चितासहितको बजेट ल्याउने तयारी गरिरहेको छुु ।”अर्थतन्त्रका परिसूचकमा बिस्तारै सुधार आउँदै गएको भए पनि विगतमा स्रोत व्यवस्थापनको ठुलो खाडल देखिएकाले त्यसलाई पुर्न अझै केही समय लाग्ने उहाँको भनाइ छ । बजेट प्रणालीलाई मार्गदर्शन गर्ने महत्वपूर्ण दस्ताबेजका रूपमा संविधान रहेकाले सोही अनुसारको नीति अवलम्बन गरिने अर्थमन्त्री पौडेलले स्पष्ट पार्नुभयो । केही समयअघि आन्दोलनरत शिक्षकका सबै माग पूरा गर्ने हो भने धेरै ठुलो आर्थिक दायित्व सिर्जना हुने र यसले साधारण खर्च बढ्ने अर्थमन्त्री पौडेलको भनाइ छ । त्यस्तै सामाजिक सुरक्षामा ठुलो रकम खर्च हुने गरेको अहिलेको अवस्थाबारे चर्चा गर्दै अर्थमन्त्री पौडेलले नेपालीको औसत आयु बढेको तर वृद्धभत्ता पाउने उमेर घटाउने विषयमा अस्वस्थ प्रतिस्पर्धा चलेकोसमेत टिप्पणी गर्नुभयो । स्वास्थ्य बिमा कार्यक्रममा देखिएको खर्च व्यवस्थापनको खाडल सम्बोधन नगरेमा थप समस्या सिर्जना हुनेसमेत उहाँको भनाइ छ । आगामी आव २०८२/८३ को बजेट निर्माणमा बजेट विनियोजन कुशलता र कार्यान्वयन दक्षता बढाउनुपर्नेमा सरोकारवालाले जोड दिनुभयो ।कार्यक्रममा कार्यपत्र प्रस्तुत गर्दै पूर्वमुख्यसचिव डा. बैकुण्ठ अर्यालले बजेट तर्जुमा, विनियोजन, कार्यान्वयन, अनुगमन मूल्याङ्कन जस्ता बजेट चक्रमै समस्या रहेकाले यसलाई सुधार गर्न आवश्यक रहेको उहाँको भनाइ छ । पछिल्लो ५० वर्षमा विनियोजन अनुसार सधैँ जसो कम खर्च हुने गरेको तथ्य उल्लेख गर्नुहुँदै उहाँले पाँच दशकमा औसत ८६.९७ प्रतिशत बजेट खर्च भएको तथ्याङ्क प्रस्तुत गर्नुभयो । नयाँ व्यवस्था कार्यान्वयनपछिका वर्षमा पनि खर्चको प्रभावकारिता देखिन नसकेको उनको भनाइ छ । “संविधान आएको पछिल्ला १० वर्षमा तीन पटक मात्र ८० प्रतिशतभन्दा बढी बजेट खर्च भएको र पछिल्लो १३ वर्षमा चालु शीर्षकमा औसत ८४.७६, पुँजीगत औसत ६७.८० र वित्तीय व्यवस्थातर्फ औसत ८१.५२ प्रतिशत बजेट खर्च भएको तथ्याङ्क उहाँले प्रस्तुत गर्नुभयो ।रक्षा, सार्वजनिक शान्तिसुरक्षा र मनोरञ्जन, संस्कृति तथा धर्ममा भने विनियोजन अनुसार बढी खर्च देखिएको तर पुँजी निर्माणमा हुने क्षेत्रमा ८० प्रतिशतभन्दा कम मात्र खर्च भएको अर्यालको भनाइ छ । बजेट विनियोजन, खर्च र नतिजाबिचको सम्बन्ध स्थापना गर्न कठिन रहेको, अन्तिम समयमा बजेट राख्ने प्रवृत्ति बढ्दो क्रममा रहेको उहाँको भनाइ छ । निवृत्तिभरण तथा सामाजिक सुरक्षाको बढ्दो दायित्व, वैदेशिक भ्रमणमा जाने प्रतिनिधिमण्डलको बढ्दो सङ्ख्या, सवारीसाधनको वृद्धिले गर्दा इन्धन खर्च, बढ्दो आर्थिक सहायता र औषधोपचार खर्च, विगतका स्रोत सुनिश्चितताबाट सृजित दायित्वमा लगातार वृद्धि भइरहेको र यसको अद्यावधिक लेखाङ्कनसमेत हुन नसक्नु समस्या रहेको उहाँको भनाइ छ ।   कार्यक्रममा राष्ट्रिय योजना आयोगका सदस्य डा. प्रकाशकुमार श्रेष्ठले बजेटमा मुख्य गरी तीन वटा विरोधाभाष रहेको औँल्याउनुभयो । “पहिलो, सुरुमा विस्तारकारी बजेट आउँछ तर कार्यान्वयन गर्दा सङ्कुचन देखिन्छ । दोस्रो, सङ्घीय सरकार बजेट घाटामा छ तर तीन वटै तहको सरकारको जोड्दा बचतमा देखिन्छ । तेस्रो, आयोजनाको प्राथमिकीकरण निकै कमजोर छ,” डा. श्रेष्ठले भने । यी तीन वटा विरोधाभाष चिर्न आवश्यक रहेको उनको भनाइ छ । चालु आवको बजेट बनाउँदा आयोजना बैङ्कमा १८ हजारभन्दा बढी आयोजना रहेकोमा त्यसलाई पुनर्संरचना गरी करिब सात हजारमा झारिएको उहाँको भनाइ छ । आयोगले तीन करोड रुपियाँभन्दा कम लागतका आयोजनालाई सङ्घीय सरकारले बजेट नछुट्याउने विषयलाई गम्भीरताका साथ कार्यान्वयन गर्ने पनि श्रेष्ठको भनाइ छ । आयोजना बैङ्क, मध्यमकालीन खर्च संरचना र बजेटको समन्वय मिलाउने गरी काम भइरहेको उहाँको भनाइ छ । नेपाल नगरपालिका सङ्घका महासचिव नरुलाल चौधरीले सङ्घ सरकारले प्रदेश र स्थानीय तहमा पठाउने वित्तीय समानीकरण अनुदान कटौती गर्दा समस्या सिर्जना भएको बताउनुभयो ।",
      "link": "https://gorkhapatraonline.com/news/154404",
      "image": "https://gorkhapatraonline.com/storage/media/272192/conversions/SEJON-Pre-Budget_2-original-thumb.jpg"
    },
    {
      "slug": "154359",
      "title": "‘आयोजना तथा कार्यक्रम हेरफेर गर्छौं’",
      "timestamp": 1746835200000,
      "source": "gp",
      "content": "उपप्रधानमन्त्री एवम् अर्थमन्त्री विष्णुप्रसाद पौडेलले आगामी आर्थिक वर्ष २०८२/८३ को बजेटलाई कार्यान्वयनयोग्य तथा नतिजामुखी बनाउन बजेटमा राखिने योजना तथा कार्यक्रम व्यापक हेरफेर गरिने बताउनुभएको छ ।",
      "longContent": "काठमाडौँ, वैशाख २७ गते । उपप्रधानमन्त्री एवम् अर्थमन्त्री विष्णुप्रसाद पौडेलले आगामी आर्थिक वर्ष २०८२/८३ को बजेटलाई कार्यान्वयनयोग्य तथा नतिजामुखी बनाउन बजेटमा राखिने योजना तथा कार्यक्रम व्यापक हेरफेर गरिने बताउनुभएको छ ।नेपाल आर्थिक पत्रकार समाज (सेजन) ले शनिबार यहाँ आयोजना गरेको ‘विनियोजन कुशलता र वास्तविक बजेट’ विषयक पूर्वबजेट छलफलमा अर्थमन्त्री पौडेलले स्रोतको चुनौतीपूर्ण अवस्थालाई हेरेर योजनाको प्राथमिकीकरण गरिने बताउनुभएको हो । बजेट प्रणालीमा समस्या रहेकाले समाधानका लागि हस्तक्षेपकारी नीति अवलम्बन गरिने उहाँको भनाइ छ । आगामी आर्थिक वर्षको बजेटलाई यथार्थपरक बनाउन प्रयास गर्ने र कार्यान्वयन सुनिश्चितासहितको बजेट ल्याउने उहाँले बताउनुभयो ।अर्थतन्त्रका परिसूचकहरू सुधार हुँदै गए पनि विगतमा स्रोत व्यवस्थापनको खाडल देखिएकाले त्यसलाई पुर्न केही समय लाग्ने उहाँले बताउनुभयो । बजेट प्रणालीलाई मार्गदर्शन गर्ने महत्त्वपूर्ण दस्तावेजका रूपमा संविधान रहेकाले सोहीअनुसार नीति अवलम्बन गरिने अर्थमन्त्री पौडेलले स्पष्ट पार्नुभयो ।“अहिले सङ्घले छुट्याउने बजेटमा प्रदेश र स्थानीय तहका कार्यक्रम पनि छन् । अझ केही आयोजना त उपभोक्ता समितिले गर्नुपर्ने प्रकृतिका छन् । सङ्घले कार्यान्वयन गर्नुपर्ने आयोजना र कार्यक्रमको सङ्ख्या कम हुनुपर्छ भन्नेमा हामी स्पष्ट छौँ”, उहाँले भन्नुभयो ।केही समयअघि आन्दोलनरत शिक्षकका सबै माग पूरा गर्ने हो भने ठुलो आर्थिक दायित्व थपिने र यसले साधारण खर्च बढ्ने अर्थमन्त्री पौडेलको भनाइ छ । सामाजिक सुरक्षामा ठुलो रकम खर्च हुने गरेको र नेपालीको औसत आयु बढेको तर वृद्धभत्ता पाउने उमेर घटाउने अस्वस्थ प्रतिस्पर्धा चलेको उहाँले बताउनुभयो । स्वास्थ्य बिमा कार्यक्रमको खर्च व्यवस्थापनको समस्या सम्बोधन नगर्ने हो भने थप समस्या सिर्जना हुने उहाँको भनाइ छ ।दशकभन्दा बढी समयसम्म पूरा नहुने बहुवर्षीय आयोजनाहरू रहेकाले तिनको प्राथमिकीकरण गरिनुपर्नेमा उहाँको जोड छ । आयोजनाको दोहोरोपन हटाउने, प्रतिफल दिने परियोजनामा लगानी केन्द्रित गर्ने, पूर्वपश्चिम राजमार्ग, हुलाकी राजमार्ग, मध्यपहाडी पुष्पलाल राजमार्गजस्ता पूर्वाधार आयोजनामा बजेट केन्द्रित गर्ने अर्थमन्त्री पौडेलले बताउनुभयो ।कार्यक्रममा पूर्वमुख्यसचिव डा. वैकुण्ठ अर्यालले बजेट तर्जुमा, विनियोजन, कार्यान्वयन, अनुगमन मूल्याङ्कनजस्ता बजेट चक्रमै समस्या रहेकाले सुधार गरिनुपर्ने आवश्यकता औँल्याउनुभयो । पछिल्लो ५० वर्षमा विनियोजनअनुसार खर्च नहुने गरेको तथ्य उल्लेख गर्दै उहाँले पाँच दशकमा औसत ८६ दशमलव ९७ प्रतिशत मात्र बजेट खर्च भएको बताउनुभयो । जग्गा प्राप्ति, वन क्षेत्रको प्रयोग स्वीकृति, अन्य निकायसँगको कमजोर समन्वय, निर्माण व्यवसायीको कमजोर क्षमता, जनशक्ति र उपकरणको अभाव, स्थानीय अवरोध, निर्माण सामग्रीको अभाव, आयोजना सम्बद्ध कर्मचारीको तारन्तार सरुवाजस्ता कारण पुँजीगत खर्च कमजोर हुँदै गएको पूर्वमुख्यसचिव अर्यालको भनाइ छ । अर्थ मन्त्रालयले सहजीकरण नगरिकन आन्तरिक र बाह्य स्रोत खर्च गर्न नसकिने भएकाले त्यसमा अर्थमन्त्रालयले सहजीकरण गर्नुपर्ने धारणा उहाँले राख्नुभयो ।राष्ट्रिय योजना आयोगका सदस्य डा प्रकाशकुमार श्रेष्ठले बजेटमा मुख्यगरी तीनवटा विरोधाभाष रहेको बताउनुभयो । “पहिलो, सुरुमा विस्तारकारी बजेट आउँछ तर कार्यान्वयन गर्दा सङ्कुचन देखिन्छ । दोस्रो, सङ्घीय सरकार बजेट घाटामा छ तर, तीनवटै तहको सरकारको जोड्दा बचतमा देखिन्छ । तेस्रो, आयोजनाको प्राथमिकीकरण निकै कमजोर छ”, डा श्रेष्ठले भन्नुभयो । यी तीन वटा विरोधाभाष चिर्न आवश्यक रहेको उहाँको भनाइ छ ।  मन्त्रालयको पूर्वतयारी कमजोर रहेका कारण कार्यान्वयनमा समस्या देखिएको उल्लेख गर्दै उहाँले बजेटमा योजना तथा कार्यक्रममा राख्दा ८० प्रतिशत प्राविधिक र २० प्रतिशत राजनीतिक रूपमा आउनुपर्ने धारणा उहाँको छ ।कार्यक्रममा सेजनका अध्यक्ष सुजन ओलीले स्रोतमा चाप बढिरहने तर बजेट विनियोजनमा अनुशासन नदेखिँदा समस्या देखिएको बताउनुभयो । बजेटलाई कार्यान्वयनयोग्य र नतिजामुखी बनाउन विनियोजन कुशलता र कार्यान्वयन प्रभावकारिता महत्त्वपूर्ण हुने भएकाले सरकारले यी विषयमा विशेष ध्यान दिनुपर्नेमा जोड दिनुभयो ।  नेपाल नगरपालिका सङ्घका महासचिव नरुलाल चौधरीले सङ्घ सरकारले प्रदेश र स्थानीय तहमा पठाउने वित्तीय समानीकरण अनुदान कटौती गर्दा समस्या सिर्जना भएको बताउनुभयो । “भुक्तानीको बेला बजेट काटिनु भनेको सबैभन्दा ठुलो समस्या हो । दायित्व सिर्जना भइसकेको हुन्छ, तर भुक्तानी दिने बेला बजेट काटिँदा समस्या भएको छ”, उहाँले भन्नुभयो । रासस",
      "link": "https://gorkhapatraonline.com/news/154359",
      "image": "https://gorkhapatraonline.com/storage/media/272098/conversions/1746864720-hnxFg-original-thumb.jpg"
    },
    {
      "slug": "154308",
      "title": "पूर्वाधार विकासका प्रयास",
      "timestamp": 1746835200000,
      "source": "gp",
      "content": "लुम्बिनी प्रदेशको भौगोलिक, सांस्कृतिक र जातीय विविधतालाई हेर्दा यो प्रदेशमा सिङ्गो मुलुक देखिन्छ ।",
      "longContent": "लुम्बिनी प्रदेशको भौगोलिक, सांस्कृतिक र जातीय विविधतालाई हेर्दा यो प्रदेशमा सिङ्गो मुलुक देखिन्छ । भौगोलिक रूपमा हिमाल, पहाड र तराईको भूभाग भएको यो प्रदेशमा सुस्ता–मर्चवारदेखि राजापुरसम्मको समथर भूभाग, पाल्पाको रामपुरदेखि रोल्पाको सुन्दर पहाडी भूभाग र सिस्ने तथा पुथा हिमालसहितको हिमाली क्षेत्र रहेको छ । सांस्कृतिक विविधता पनि उस्तै छ । थारू र मगर दुई आदिवासी समुदायका नागरिकको बसोवास र उनीहरूको विशिष्ट संस्कृतिसँगै जातीय विविधता उत्तिकै छ । विश्वशान्तिका अग्रदूत गौतम बुद्धको जन्मस्थल लुम्बिनी र हिन्दु संस्कृतिमा अत्यन्तै महत्त्वपूर्ण स्थल रुरुक्षेत्रलगायत विभिन्न सांस्कृतिक र धार्मिक स्थल लुम्बिनी प्रदेशका मात्रै नभई मुलुककै वैभव हुन् । मुलुकमा २०७२ सालमा नयाँ संविधान बनेपछि सङ्घीय शासन प्रणाली स्थापना भयो तर २०७४ सालमा तहगत सरकारको चुनाव भएपछि मात्र सङ्घीय शासन प्रणालीको विधिवत् स्थापना भयो । तहगत सरकारमध्ये प्रदेश सरकार बिलकुलै नयाँ भएकाले आफू हिँड्ने बाटो आफैँ निर्माण गर्दै हिँड्नुपर्ने बाध्यता थियो किनभने चुनावमार्फत राजनीतिक नेतृत्व स्थापित भए पनि सरकार चल्नका लागि कानुन थिएन, स्थायी सरकार मानिने प्रशासन संयन्त्रको बलियो जग निर्माण भएको थिएन । सरकार चल्नका लागि कानुन र कर्मचारी प्रशासनको संस्थागत प्रबन्ध गर्दै ‘समृद्ध प्रदेश, खुसी प्रदेशवासी’ को नारा अघि सार्दै योजनाबद्ध विकासको थालनी भयो । शून्य विन्दुबाट अघि बढेको प्रदेशले जसरी योजनाबद्ध विकासको थालनी गर्‍यो, त्यसले सङ्घीय शासन प्रणालीप्रति नकारात्मक मानसिकता रहेको समाजलाई सकारात्मक बनाउन सम्भव भयो । प्रदेशको वस्तुस्थिति विवरण तयार गर्दै पाँचबर्से आवधिक योजना, आवधिक योजनाका आधारमा प्रदेशको नीति, बजेट र कार्यव्रmम अघि बढ्नुले आशा जगाउनु स्वाभविकै थियो । बजेट विनियोजन मागका आधारमा होइन, योजनाका आधारमा हुनु पर्छ, त्यसो गर्न सक्दा मात्रै विकासको प्रतिफल नागरिकले पाउन सक्छन् भन्ने मान्यतालाई व्यवहारमा स्थापित गर्ने केही सकारात्मक प्रयास भए । प्रदेश स्थापनाताका भएका सकारात्मक प्रयासलाई मूल बाटोमै अलपत्र पारिएको जनगुनासो छ । प्रदेशप्रति आमनागरिकको अपनत्व बढाउन सकारात्मक पहलकदमीलाई नेतृत्वले निरन्तर अघि बढाउनुपर्ने अपेक्षा स्वाभाविक छ ।सङ्घीयताको मर्म, नागरिकको अपनत्व प्रदेश सभा स्थापनाको ३१ महिना २९ दिनपछि यो प्रदेशको राजधानी र नाम  टुङ्गो लाग्यो  । २० असोज, २०७७ मा दाङको राप्ती र गढवा गाउँपालिका तथा अर्घाखाँचीको शीतगङ्गा नगरपालिकाभित्रको राप्ती उपत्यकालाई प्रदेशको राजधानी तोकियो । विश्वशान्तिका अग्रदूत गौतम बुद्धको जन्मस्थल लुम्बिनी नै प्रदेशको नाम राख्ने सरकारको प्रस्ताव प्रदेश सभाले पारित गर्नु दूरदर्शी निर्णय हो ।लुम्बिनी प्रदेश तीन वटा आञ्चलिक मनोविज्ञानबाट बनेको छ । राज्य पुनर्संरचनाअघिको लुम्बिनी, राप्ती र भेरीका १२ जिल्ला रहेको लुम्बिनी प्रदेशमा साबिक लुम्बिनीका नवलपरासी, रूपन्देही, कपिलवस्तु, पाल्पा, अर्घाखाँची र गुल्मी गरी छ, राप्तीका दाङ, प्युठान, रोल्पा र रुकुम गरी चार र भेरीका बाँके र बर्दिया दुई जिल्ला समावेश छन् । राप्ती उपत्यकामा राजधानी र नाम लुम्बिनी रहने निर्णयले लुम्बिनी, राप्ती र भेरीको आञ्चलिक मनोविज्ञानलाई जोड्ने काम गरेको छ । प्रदेशका दुई बहुल जाति थारू र मगर समुदायले पनि यो निर्णयको अपनत्व लिएका छन् । भौगोलिक दूरीका हिसाबले पनि मध्यभागमा पर्ने राप्ती उपत्यकाको निर्णयले विगतको आञ्चलिक मनोविज्ञानलाई तोड्ने कडी भएको छ । क्षेत्रीय र जातीय रूपमा जोड्ने गरी भएको दूरदर्शी निर्णय हो । यो निर्णयले द्वन्द्व व्यवस्थापनमा बल पुगेको छ । एकात्मक राज्य प्रणालीको मनोविज्ञान तोडेर नयाँ आधारमा एकताको आधार खोजेर आपसमा जोड्ने निर्णयले अहिले सङ्घीयता र प्रदेशप्रति सबैले अपनत्व महसुस गर्ने वातावरण बन्दै गएको छ ।प्रदेश राजधानी राप्ती उपत्यकामा रहेको लालमटिया, गढवा, सिसनिया जस्ता नाम थारू सभ्यता र संस्कृतिसँग जोडिन्छन् । भालुबाङ मगर सभ्यतासँग जोडिन्छ । प्रदेशमा  थारू र मगर समुदायको बसोबास १५÷१५ प्रतिशत छ । त्यो समुदायले सङ्घीयतामा खोजेको अपनत्व महसुस गर्न पाएको छ । नेपालको कुल क्षेत्रफलको १५.१ प्रतिशत भूभाग लुम्बिनी प्रदेशले ओगटेको छ । प्रदेशको कुल क्षेत्रफलमध्ये जिल्लागत रूपमा हेर्दा सबैभन्दा ठुलो दाङले १७.२ प्रतिशत भूभाग ओगटेको छ । त्यसपछि बाँके र रोल्पा छन् । भावनात्मक हिसाबले मात्रै नभएर भूगोलको कोणबाट हेर्दा पनि राप्ती उपत्यका (भालुबाङ) केन्द्रमै पर्छ ।२०७८ सालको जनगणना अनुसार यो प्रदेशको कुल जनसङ्ख्या ५१ लाख २२ हजार रहेको छ । जनसङ्ख्याको जिल्लागत तथ्याङ्क हेर्दा सबैभन्दा बढी रुपन्देहीमा १९.६ प्रतिशत छ भने कपिलवस्तुमा १२.८, दाङमा १२.३ र बाँकेमा १०.९ प्रतिशत रहेको छ । अन्यमा १० प्रतिशतभन्दा कम बसोवास गर्दछन् । तराई मधेशका छ जिल्लामा कुल जनसङ्ख्याको ७२ प्रतिशत बसोवास गर्दछन् भने बाँकी २८ प्रतिशत पहाडका छ जिल्लामा बसोवास छ । जनसङ्ख्याको उच्च चाप भएका चार जिल्लाको मात्रै नभएर जनसङ्ख्याको उच्च चाप रहेको तराईका छ जिल्लाकै केन्द्र्रमा राप्ती उपत्यका पर्छ । उदाउँदो आर्थिक केन्द्र बुटवल र नेपालगन्जको मध्यभागमा प्रदेशको प्रशासनिक केन्द्र बन्दा समग्र प्रदेशको विकासका लागि आशा र सम्भावनाको  फराकिलो ढोका खुलेको छ । राप्ती उपत्यकामा अहिले सरकारका लागि आवश्यक पूर्वाधार धमाधम निर्माण भइरहेका छन् । स्थायी राजधानी तोकेर पूर्वाधार विकासमा जुट्ने प्रदेश लुम्बिनी पहिलो हो । लुम्बिनी प्रदेश स्थापना भएपछि केही असल अभ्यास भएका छन् । ती कामको प्रभावकारिता देखिन थालेको छ ।‘एक घर, एक धारा’ अभियान संविधानले नागरिकको स्वच्छ खानेपानीको अधिकार सुनिश्चित गरेको छ । नागरिकको अधिकारलाई व्यावहारिक रूपमा स्थापित गर्न ‘एक घर एक धारा’ अभियान चलिरहेको छ । प्रदेशभित्रका हरेक घरधुरीमा धारा पुर्‍याउने सङ्कल्प प्रस्ताव पारित गर्दै स्वच्छ खानेपानी तथा सरसफाइको दिगो एवं योजनाबद्ध विकास तथा व्यवस्थापन गर्नका लागि प्रदेशभरका प्रत्येक स्थानीय तहको खानेपानी, सरसफाइ तथा स्वच्छता योजना लागु गरिएको छ । यद्यपि अपेक्षित योजना सम्पन्न गर्न पर्याप्त बजेट विनियोजन आवश्यक छ । लुम्बिनी प्रदेशमा हालसम्म ८४ प्रतिशत घरधुरीमा आधारभूत खानेपानीको पहुँच पुगेको छ । आर्थिक वर्ष २०८०/८१ मा मात्रै एक अर्ब ५४ करोड रुपियाँ बजेट विनियोजन भएको थियो । आव २०८१/८२ मा ८० प्रतिशत काम भई अलपत्र परेका १६८ आयोजना सम्पन्न गर्ने गरी बजेट विनियोजन भएको छ । अरू आयोजना प्राथमिकता छुट्याएर सम्पन्न गर्ने सरकारको तयारी छ ।सङ्घीयताले सुध्रेका अस्पतालअस्पतालदेखि स्वास्थ्य चौकीसम्म पर्याप्त उपकरणको अभाव, पूर्वाधारको समस्या र दक्ष जनशक्ति सकेसम्म बस्नै नखोज्ने प्रवृत्तिको अन्त्य भएको छ । प्रादेशिक र जिल्ला अस्पतालमा पूर्वाधार मात्रै राम्रो बनेको नभई सेवा प्रवाहमा पनि गुणात्मक सुधार आएको छ । पहिले झैँ जनशक्ति बस्नै नखोज्ने र पायक पर्ने ठाउँमा काज मिलाएर बस्ने प्रवृत्तिको अन्त्य हुँदा नागरिकको भरोसा र विश्वास बढेको छ । अस्पतालमा आवश्यकता अनुसार उपकरणको व्यवस्था छ । बुटवलमा सुविधासम्पन्न प्रयोगशाला स्थापना भएपछि बिरामीले छिटोछरितो सेवा पाएका छन् । यो प्रयोगशालाको स्थापना भएपछि जाँचका लागि काठमाडौँ पठाउनुपर्ने बाध्यता हटेको छ । जिल्ला अस्पतालमा गाडी, शव राख्ने मर्चरी फ्रिज, भिडियो एक्सरे र प्रयोगशाला व्यवस्था छ । अहिले रोल्पा, गुल्मीलगायत पहाडी जिल्लाका जिल्ला अस्पतालले सामान्य शल्यक्रियाका लागि रिफर गर्नुपर्ने अवस्थाको अन्त्य भएको छ । सीमावर्ती बर्दिया, परासीको पृथ्वीचन्द्र र भैरहवाको भीम अस्पतालमा सीमावर्ती भारतीय गाउँबाट बिरामीको लर्को लाग्नुले हाम्रा अस्पताल सुधारको एउटा सूचक हो ।प्रदेश सरकारले लुम्बिनी प्रादेशिक अस्पताल र राप्ती प्रादेशिक अस्पताललाई विशिष्टीकृत अस्पतालका रूपमा विकास गर्ने योजनालाई कार्यान्वयन अघि बढाएको छ । राप्ती अस्पतालको पूर्वाधार विकासमा ११ करोड रुपियाँ लगानी भएको छ । यो अस्पतालमा छ सय शय्या स्तरोन्नति गर्ने गरी विस्तृत परियोजना प्रतिवेदन तयार हुँदै छ । लुम्बिनी प्रादेशिक अस्पतालको विस्तृत परियोजना प्रतिवेदन तयार भई ठेक्का लागेको छ । लुम्बिनी प्रादेशिक अस्पतालमा एक हजार दुई सय शय्यामा स्तरोन्नति गर्ने गरी छ अर्ब १८ करोड ७५ लाख रुपियाँमा ठेक्का सम्झौता भई भवन निर्माणको काम अघि बढेको छ । भवन निर्माण गर्न आव २०८१/८२ का लागि एक अर्ब ८० करोड रुपियाँ विनियोजन गरिएको छ । आव २०८०/८१ मा ७० करोड रुपियाँ विनियोजन भएको थियो । यसै गरी सबै जिल्ला अस्पतालमा राम्रो पूर्वाधार विकास भएको छ । भीम अस्पतालमा ११ करोडको लागतमा अस्पतालको सुविधासम्पन्न भवन बन्दै छ । लुम्बिनी आयुर्वेद चिकित्सालयको पूर्वाधार विकासमा चार करोड लगानी भइसकेको छ ।सङ्घीयतापछि सुधार भएका केही अस्पतालको अहिलेको अवस्थालाई हेरौँ– राणाकालमा विसं १९९० मा स्थापना भएको भीम अस्पतालमा समय बित्दै जाँदा पूर्वाधार जीर्ण भयो । उपकरणको अभाव र अस्तव्यस्त व्यवस्थापनले बिरामीले पर्याप्त सेवा पाउँदैनथे । हुनेखाने निजी अस्पताल पुग्थे । उपचारका लागि पुग्ने गरिब र विपन्न नागरिक त्यहाँको अवस्था देखेरे उपचारका लागि डाक्टरले अन्यत्र रिफर गरिदिए हुन्थ्यो भन्थे । अहिले गरिब र विपन्नको होइन, हुनेखानेको पनि भरोसाको अस्पताल भएको छ । आव २०७५/७६ मा यहाँ  दैनिक एक सय बिरामी उपचार गर्न आउँथे । अहिले दैनिक चार सय बिरामी अस्पताल आउँछन् । आएका बिरामीको विशेषज्ञ डाक्टरबाट जाँच हुन्छ । अस्पतालका अनुसार अहिले जटिल खालका बिरामीबाहेक अरू बिरामी उपचार गर्न बाहिर जानु पर्दैन । अस्पतालमा  चौबिसै घण्टा प्रयोगशाला, सिटी स्क्यान, रक्तसञ्चार र आकस्मिक सेवा उपलब्ध छ । अस्पतालले  बाल, आँखा, नाक, कान, घाँटी, छाला तथा यौन, स्त्री तथा प्रसूति र सर्जरी गरी सात वटा विशेषज्ञ सेवा उपलब्ध गराएको छ । भीमसहित लुम्बिनी प्रदेशका १३ अस्पताल प्रदेश सरकार मातहत आएपछि अस्पतालको सेवा प्रवाहले छलाङ मारेको छ । चाहे गर्न सकिन्छ भन्ने यो एउटा उदाहरण हो ।अस्पतालको उपचार सेवामा गरेको सुधारले बिरामीको सङ्ख्या बर्सेनि उकालो लागेको छ ।  गत आव २०७९/८० मा अस्पतालको बहिरङ्ग विभागमा ८४ हजार ४८३ ले जाँच गराएका थिए भने आव २०८०/८१ को जेठसम्म एक लाख तीन हजार दुई सय बिरामीले सेवा लिए । पाँच वर्षअघि आव २०७५/७६ मा ३८ हजार ६७८ बिरामी अस्पताल आएका थिए । लामो समयदेखि २५ शय्या रहेको अस्पतालमा स्तरोन्नति भई ५० शøया पुगेको छ । बिरामीको चाप बढेपछि भीम अस्पताल विकास समितिले आन्तरिक स्रोतबाट ७० शय्या थप गरेको छ । अहिले अस्पतालमा १२० शøया पुगेको छ ।  कुनैबेला बुटवलको लुम्बिनी आयुर्वेद चिकित्सालय बिरामी नभएर सुनसान हुन्थ्यो । स्वास्थ्यकर्मीलाई दिन कटाउन सकस थियो । बिरामी नै नआएपछि दरबन्दीमा आएका डाक्टर बस्न खोज्दैनथे । अहिले आएका बिरामीलाई समयमै उपचार दिन कठिन हुँदै गएको छ । चिकित्सालयका अनुसार पाँच वर्षअघि दैनिक ४० को हाराहारीमा आउने यो अस्पतालमा अहिले दैनिक सय जनाभन्दा बढी आउँछन् । गत वर्ष यो अस्पताल स्तरोन्नति भई १५ शय्या भएको छ । चिकित्सालयमा पञ्चकर्म सेवा विस्तार भएको छ । प्रयोगशाला, नागरिक आरोग्य केन्द्र, ज्येष्ठ नागरिक घरदैलो सेवा र योग सेवा विस्तार हुँदा अस्पतालप्रति विश्वास बढेको छ । औधषीबिना विभिन्न थेरापीसहितको विधिबाट गरिने पञ्चकर्मप्रति आकर्षण बढेको छ । सीमावर्ती भारतीय सहरमा पञ्चकर्म विधिबाट उपचार सम्भव नभएपछि अहिले यो अस्पतालमा उपचारका लागि भारतबाट समेत आउँछन् । कुनैबेला दैनिक १५० बिरामी आउने तुलसीपुरको राप्ती प्रादेशिक अस्पतालमा अहिले दैनिक पाँच सय बिरामीले सेवा लिइरहेका छन् । विभिन्न विशेषज्ञ डाक्टरको सेवा उपलब्ध छ । अस्पतालको आफ्नै अक्सिजन प्लान्ट र  सिटी स्क्यान सेवा उपलब्घ छ । आइसियु चलाउने प्रव्रिmया अघि बढेको छ । पहिले २० जनाले मिर्गौलाको डायलासिस गर्दै आएकोमा अहिले ७५ जनाले गर्छन् । लुम्बिनी प्रदेश, स्वास्थ्य मन्त्रालयले विभिन्न सूचकाङ्कका आधारमा प्रदेशका अस्पतालको सेवा प्रवाह मूल्याङ्कन गर्छ । प्रदेश मातहतका बुटवलको लुम्बिनी प्रादेशिक र दाङको राप्ती प्रादेशिक गरी दुई विशिष्टीकृत र अरू ११ अस्पतालको मूल्याङ्कन अङ्क हेर्दा बर्सेनि सबै अस्पतालको अङ्क बढेको छ । सबै अस्पतालको अङ्क विगतमा भन्दा बढ्दै गएको देखिनु सेवा प्रवाह गुणस्तरीय बन्दै गएको प्रमाण हो ।कोरोनामा लुम्बिनी मोडल लुम्बिनी प्रदेशले कोभिड–१९ नियन्त्रण र उपचारमा केही नमुना काम ग¥यो । जुन काम अरूका लागि पनि अनुकरणीय भए । कोरोना सङ्क्रमण सुरु भएलगत्तै चार वटा कोरोना विशेष अस्पताल बनाउने र त्यसको संयोजन मन्त्रीले गर्ने व्यवस्था गरी महामारीप्रति सरकार संवेदनशील देखियो । कोरोना विशेष अस्पताल बनाउने निर्णयले कोरोना उपचारमा प्रभावकारी भयो । यसो गर्दा अस्पतालका अन्य नियमित सेवा प्रभावित भएनन् । कोभिड विशेष अस्पताल निर्माण गरी महामारी नियन्त्रणमा अग्रसर भएको लुम्बिनी प्रदेशको काम अरू प्रदेशको भन्दा पृथक् हो । कोरोना उपचार कोष खडा गरियो । क्वारेन्टाइन र आइसोलेसन निर्माणका लागि स्थानीय तहका लागि बजेट व्यवस्थापन गरेर अभिभावकीय भूमिकामा प्रदेश सरकार रह्यो । १०९ वटै स्थानीय तहलाई बजेट उपलब्ध गराई महामारी नियन्त्रणमा तहगत सरकारबिचको संयोजन प्रभावकारी रूपमा अघि बढ्यो  ।भारतबाट आएका नेपालको दुईतिहाइभन्दा धेरै जिल्लामा जाने नागरिकको व्यवस्थापन केही समय रुपन्देही र बाँके जिल्लाले गरेका थिए । निकै सङ्कट र जोखिमपूर्ण अवस्थामा हतास नभई क्वारेन्टाइन र होल्डिङ सेन्टर व्यवस्थापनमा यी जिल्लाले गरेको काम प्रशंसनीय छ । अन्य जिल्लाबाट घर पुग्नका लागि नागरिक बाटोमा लाम लागेर हिँडिरहेका बेला यो प्रदेशका प्रमुख सहरी क्षेत्रमा काम गर्ने ठुलो सङ्ख्याका मजदुरलाई स्थानीय तहसँगको समन्वयमा सुरुमा नै घरमा पुग्ने व्यवस्था मिलाउन सफल भएकाले प्रदेश सरकारप्रति नागरिकले अपनत्व महसुस गरे ।पर्यटनबाट समृद्धि लुम्बिनीको समृद्धिका लागि कृषिबाट प्रस्थान र पर्यटनमार्फत छलाङ मार्न सकिन्छ । कृषिको व्यावसायिक विकासका लागि भए गरेका सकारात्मक पहलको नतिजालाई केलाएर प्रभावका आधारमा बजेट विनियोजन गरी अझै प्रतिफलमुखी बनाउन आवश्यक छ । गाउँको उत्पादन सहरमा आउने माहोल बनेको छ । पालिका र वडाकेन्द्रित पकेट क्षेत्र बनाएर उत्पादनको अभियान चलेको छ । अहिले गाउँको उत्पादन पुर्‍याउन प्रदेश सरकारसँगको सहकार्यमा पालिकाले काम गरिरहेका छन् ।प्रदेशको समृद्धिको प्रमुख आधार पर्यटनको विकासका लागि केही काम अघि बढेका छन् । गौतम बुद्ध अन्तर्राष्ट्रिय विमानस्थल सञ्चालनमा आउनेबित्तिकै लुम्बिनीको पर्यटनले छलाङ मार्ने छ । सिद्धबाबा सुरुङमार्गको निर्माण सम्पन्न भएपछि पाल्पा र पोखरामा भारतीय पर्यटकको आगमन बढ्ने निश्चित छ । विमानस्थल चलाउन र सुरुङमार्ग समयमै निर्माण सक्न सङ्घीय सरकारको पहलकदमी महत्त्वपूर्ण छ ।रुरु क्षेत्रको बृहत्तर विकासको काम अघि बढेको  छ । नेपालका मात्रै नभई भारतीय हिन्दुलाई आकर्षित गर्ने गरी रुरु बृहत्तर आयोजना निर्माण लुम्बिनी प्रदेशको ‘ड्रिम प्रोजेक्ट’ हो । यसका लागि पर्याप्त बजेटको आवश्यकता छ । प्रदेश सरकारले रेसुङ्गामा सडक र अन्य पर्यटकीय पूर्वाधार निर्माणको काम गर्दा अहिले रेसुङ्गामा आन्तरिक र बाह्य पर्यटकको ओइरो लागेको छ । यसले तम्घासको आर्थिक गतिविधि चलायमान बनाउन सघाएको छ । बजेट प्रतिफलमुखी आयोजनामा लगानी गर्दाको एउटा उदाहरण हो यो । प्रदेश सरकारले आन्तरिक र भारतीय पर्यटकलक्षित हिल स्टेसन निर्माणका काम अघि बढाएर निजी क्षेत्रलाई लगानीका लागि आकर्षित गरेको  छ । पाल्पाको नुवाकोट र श्रीनगर तथा दाङको घोरदौरामा सांस्कृतिक डबली निर्माण गर्नुको उद्देश्य पर्यटकलक्षित हिल स्टेसनको विकास गर्नका लागि हो । अब यी सांस्कृतिक डबली चलाउने गरी योजनाबद्ध काम गर्दा पर्यटन प्रवर्धनले गति लिन्छ । प्रदेश सरकारले अघि बढाएको रामपुर–कपुरकोट सडकको एउटा उद्देश्य हिल स्टेसनको ढोका खोल्नु हो । यो सडकको निर्माणले कृषिको व्यावसायिक विकासका साथै पर्यटन प्रवर्धनमा बल पुग्ने निश्चित छ ।",
      "link": "https://gorkhapatraonline.com/news/154308",
      "image": "https://gorkhapatraonline.com/storage/media/272048/conversions/Untitled-1-original-thumb.jpg"
    },
    {
      "slug": "154291",
      "title": "यथार्थपरक बजेट ल्याउन माग",
      "timestamp": 1746835200000,
      "source": "gp",
      "content": "कर्णाली प्रदेश सरकार आगामी आर्थिक वर्ष २०८२/८३ को बजेट निर्माणमा जुटेको छ । सरकार बजेट निर्माणमा जुटिरहेका बेला सरोकारवालाले पनि बजेटमाथिको चासो देखाएका छन् ।",
      "longContent": "बुलबुले समाचारदातासुर्खेत, वैशाख २७ गते । कर्णाली प्रदेश सरकार आगामी आर्थिक वर्ष २०८२/८३ को बजेट निर्माणमा जुटेको छ । सरकार बजेट निर्माणमा जुटिरहेका बेला सरोकारवालाले पनि बजेटमाथिको चासो देखाएका छन् । आगामी बजेटबारे छलफल र सरकारलाई सुझाव पेस गर्नेसम्मका गतिविधि भइरहेका छन् । यसै क्रममा वीरेन्द्रनगरमा बजेटसम्बन्धी छलफल गरिएको छ । ऋति फाउन्डेसनले आयोजना गरेको आव २०८२/८३ वर्षको बजेटसम्बन्धी छलफलका सहभागीले कार्यान्वयन योग्य र यथार्थपरक बजेट ल्याउन सरकारलाई सुझाव दिएका छन् । सुर्खेत उद्योग वाणिज्य सङ्घका निवर्तमान अध्यक्ष लक्ष्मण कँडेलले उत्पादन र रोजगारीमा केन्द्रित बजेट, नीति तथा कार्यक्रम ल्याउनुपर्ने सुझाव दिनुभयो । उहाँले धेरै आयोजना प्रस्ताव गर्नेभन्दा ठुला र कार्यान्वयनयोग्य आयोजनामा प्राथमिकता दिनुपर्नेमा जोड दिनुभयो । नेपाल उद्योग वाणिज्य महासङ्घ कर्णाली प्रदेश अध्यक्ष पदमबहादुर शाहीले वैचारिक र नीतिगत स्पष्टतासहित कार्यान्वयनयोग्य बजेटलाई प्राथमिकता दिनुपर्ने बताउनुभयो । पर्याप्त स्रोतसाधन नभई राज्यले सबै कुरा गर्न खोज्दा समस्या आएको उल्लेख गर्दै उहाँले सार्वजनिक, निजी, सहकारी र समुदायको भूमिका पनि स्पष्ट हुनुपर्नेमा जोड दिनुभयो । कर्णाली प्रदेश योजना आयोगका उपाध्यक्ष सूर्यनाथ योगीले दोस्रो पञ्चवर्षीय योजना अनुरूप नीति तथा कार्यक्रम र बजेट निर्माण गर्न सरकारलाई सुझाव दिनुभयो । आयोजना बैङ्क निर्माण गरेर लगानी सम्मेलन गर्ने तयारी भइरहेको समेत उहाँको भनाइ छ । आयोगले नीति तथा विधि निर्माण गरेको उहाँले जानकारी दिनुभयो । आर्थिक मामिला तथा योजनामन्त्री राजीवविक्रम शाहले आगामी आव २०८२/८३ का लागि ल्याउने बजेटको आकार बढ्ने बताउनुभयो । सङ्घीय सरकारबाट बजेटको सिलिङ बढेर आएपछि प्रदेश सरकार पनि आकार बढाएर बजेट निर्माणमा जुटेको उहाँको भनाइ छ ।  आगामी वर्षका लागि सङ्घीय सरकारबाट राजस्व बाँडफाँटतर्फ १० अर्ब, समानीकरणतर्फ पनि १० अर्ब र अन्य गरेर करिब २१ अर्बको बजेट सिलिङ प्रदेश सरकारले प्राप्त गरेको शाहले जानकारी दिनुभयो ।",
      "link": "https://gorkhapatraonline.com/news/154291",
      "image": "https://gorkhapatraonline.com/storage/media/271969/conversions/Bujet-Discation-skt-rajani-original-thumb.jpg"
    },
    {
      "slug": "154290",
      "title": "निजी विद्यालयमा वाणिज्यको अनुगमन",
      "timestamp": 1746835200000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागले सेवाप्रदायक संस्था निजी विद्यालयकेन्द्रित अनुगमन सुरु गरेको छ ।",
      "longContent": "गोरखापत्र समाचारदाता काठमाडौँ, वैशाख २७ गते । वाणिज्य, आपूर्ति तथा उपभोक्ता संरक्षण विभागले सेवाप्रदायक संस्था निजी विद्यालयकेन्द्रित अनुगमन सुरु गरेको छ । विभागले बिहीबारदेखि निजी विद्यालयका बेथितिकेन्द्रित भएर अनुगमन गरेको हो । विभागका अनुसार विभागको अनुगमन टोलीले शुक्रबार ललितपुरको जेम्स स्कुल र प्रिमियर इन्टरनेसनल स्कुललाई तीन दिनभित्र सम्पूर्ण कागजातसहित विभागमा उपस्थित हुन निर्देशन दिएको छ । यस्तै विभागले बिहीबार भक्तपुरको मोडर्न इङ्लिस स्कुलको स्थलगत अनुगमन गरेर तीन दिनभित्र सम्पूर्ण विवरणसहित विभागमा उपस्थित हुन निर्देशन दिएको थियो । विभागका महानिर्देशक कुमार दाहालले निजी विद्यालयमा शिक्षक कर्मचारीलाई असाध्यै न्यूनतम दिने तर विद्यार्थीसँग भर्ना, वार्षिक र ट्युसनका फरक फरक शीर्षकमा मनलाग्दी शुल्क लिने गरेको गुनासो आउने क्रम बढेपछि विभागले विद्यालयकेन्द्रित अनुगमन थालेको जानकारी दिनुभयो । उहाँका अनुसार विद्यालयको अनुगमनका क्रममा विद्यालयले फरक फरक शीर्षकमा विद्यार्थीसँग लिने शुल्क, शिक्षक कर्मचारीलाई दिने पारिश्रमिक वा सेवा सुविधालगायतको विवरण मागिएको छ । विभागका अनुसार निजी विद्यालयले प्रत्येक वर्ष विद्यार्थीसँग भर्ना शुल्क लिने गरेको, वार्षिक र ट्युसन शुल्क मनलाग्दी भएको भन्ने धेरै गुनासो आएको छ । कानुन अनुसार मासिक ट्युसन शुल्कको दुई महिनाभन्दा बढीको वार्षिक शुल्क लिन नपाउने व्यवस्था छ तर निजी विद्यालयले छ महिनाको ट्युसन शुल्क बराबरको रकम वार्षिक शुल्कमा लिने गरेको पाइएको छ । विभागका महानिर्देशक दाहालले विद्यालयसँग विवरण माग गरिएकाले कानुनविपरीत शुल्क लिएको प्रमाणित भएमा जुनसुकै विद्यालय कानुन अनुसार कारबाहीको भागिदार हुने बताउनुभयो । विद्यालयको अनुगमन सुरुवात हो, यसलाई अभियानका रूपमा सञ्चालन गरिने र सम्पूर्ण विद्यालयको स्थलगत अनुगमन गरेर विवरण माग गरिने उहाँको भनाइ छ ।",
      "link": "https://gorkhapatraonline.com/news/154290",
      "image": "https://gorkhapatraonline.com/storage/media/271968/conversions/school_1-original-thumb.jpg"
    },
    {
      "slug": "154288",
      "title": "लगानी वृद्धिको नीति लिन परिसङ्घको सुझाव",
      "timestamp": 1746835200000,
      "source": "gp",
      "content": "नेपाल उद्योग परिसङ्घले आगामी आर्थिक वर्ष २०८२/८३ को बजेटका लागि अर्थ मन्त्रालयलाई सुझाव पेस गर्दै लगानी वृद्धिलाई सहज गर्ने गरी बजेट ल्याउन आग्रह गरेको छ ।",
      "longContent": "गोरखापत्र समाचारदाताकाठमाडौँ, वैशाख २७ गते । नेपाल उद्योग परिसङ्घले आगामी आर्थिक वर्ष २०८२/८३ को बजेटका लागि अर्थ मन्त्रालयलाई सुझाव पेस गर्दै लगानी वृद्धिलाई सहज गर्ने गरी बजेट ल्याउन आग्रह गरेको छ ।परिसङ्घले अर्थमन्त्री विष्णुप्रसाद पौडेलसमक्ष शुक्रबार सुझाव पेस गर्दै निजी क्षेत्रलाई विकासको इन्जिनका रूपमा लिई आत्मविश्वाससाथ लगानी वृद्धि गर्ने नीति अवलम्बन गरी यस्ता आर्थिक नीति आगामी १० वर्षसम्म स्थिर हुने सुनिश्चितता गर्न आग्रह गरेको छ ।परिसङ्घका तर्फबाट सुझाव प्रस्तुत गर्दै परिसङ्घका अध्यक्ष राजेशकुमार अग्रवालले ‘समृद्धिका लागि जे पनि’ को भावनासहित लगानीको वातावरण निर्माण गर्न आवश्यक रहेको बताउनुभयो । उहाँले आगामी १० वर्षका लागि लगानी वर्ष घोषणा गरी लगानी प्रवर्धन गर्ने नीति लिन आग्रह गर्नुभयो ।स्वदेशी उद्योगको विकास तथा प्रवर्धन गर्न सरकार तथा निजी क्षेत्रको सहकार्यलाई थप जोड दिनुपर्ने बताउँदै उहाँले आयातलाई सामान्य नियमन तथा आन्तरिक उत्पादनमा सामान्य सहुलियत उपलब्ध गराउँदा स्वदेशमा लगानी बढ्ने, उत्पादन वृद्वि हुने एवं आत्मनिर्भरतातर्फ जान सक्ने वस्तुको पहिचान गरी यस्ता उद्योगलाई प्रोत्साहन गर्न आयात निरुत्साहन गरिनुपर्ने बताउनुभयो ।यस्तै परिसङ्घले तयारी वस्तुमा लागेको भन्सारदर भन्दा सो वस्तु उत्पादन गर्न प्रयोग हुने कच्चा पदार्थमा लाग्ने भन्सार दर कम्तीमा एक तह कम हुने कानुनी व्यवस्था (औद्योगिक व्यवसाय ऐन, २०७६ को दफा २५ को उपदफा (घ) रहेकोमा यस्तो फरक कम्तीमा दुई तहको हुने व्यवस्था गर्न सुझाएको छ ।आगामी वर्ष नेपालमा विद्यमान अनेक थरिका करलाई एकीकृत गर्दै सीमित प्रकारका करहरू (आयकर, भन्सार, अन्तःशुल्क तथा मूल्य अभिवृद्धि कर) मात्र रहने व्यवस्था गर्न, मूल्य अभिवृद्धि करलाई बहुदरको (०, ५, १३ तथा १८) बनाई यस करमा आबद्ध हुनुपर्ने न्यूनतम कारोबारको सीमालाई कम गरी सबैलाई यसै करमा आबद्ध गर्न परिसङ्घले सुझाव दिएको छ ।",
      "link": "https://gorkhapatraonline.com/news/154288",
      "image": "https://gorkhapatraonline.com/storage/media/271966/conversions/images-original-thumb.jpg"
    },
    {
      "slug": "154286",
      "title": "बुटवल औद्योगिक क्षेत्र साँघुरो",
      "timestamp": 1746835200000,
      "source": "gp",
      "content": "बुटवलका उद्योगीले बुटवल औद्योगिक क्षेत्रमा जग्गा अभावका कारण उद्योग विस्तार गर्न समस्या परेको भन्दै मोतीपुर औद्योगिक क्षेत्र छिटो निर्माण गर्न आग्रह गरेका छन् ।",
      "longContent": "बुटवल समाचारदाताबुटवल, वैशाख २७ गते । बुटवलका उद्योगीले बुटवल औद्योगिक क्षेत्रमा जग्गा अभावका कारण उद्योग विस्तार गर्न समस्या परेको भन्दै मोतीपुर औद्योगिक क्षेत्र छिटो निर्माण गर्न आग्रह गरेका छन् ।  बुटवल औद्योगिक क्षेत्र २०३२ सालमा निर्माण भएको हो । औद्योगिक क्षेत्रमा ६० वटा उद्योग सञ्चालनमा छन् । ती उद्योगले ३८० रोपनी क्षेत्रफल जग्गा ओगटेका छन् । औद्योगिक क्षेत्रमा थप जग्गा नभएका कारण उद्योगको क्षमता विस्तारमा समस्या परेको भन्दै मोतीपुर औद्योगिक क्षेत्र छिटो निर्माण गर्न उद्योगीको आग्रह छ । बुटवल औद्योगिक क्षेत्रमा रहेको मेटल कास्ट उद्योगका सञ्चालक निश्चल शर्माले बुटवल औद्योगिक क्षेत्रको जग्गा साँघुरो भइसकेको बताउनुभयो । उहाँले २०५२ सालमा उद्योग स्थापना गर्दाकै जग्गामा अहिले उद्योग चलाउनु परेको भन्दै मोतीपुर औद्योगिक क्षेत्र छिटो बनाउन आग्रह गर्नुभयो । उहाँको उद्योगमा ठुला परियोजनाका लागि फलामका सामान उत्पादन तथा मर्मतसम्भारको काम हुन्छ । उहाँले जग्गा साँघुरो हुँदा काम गर्न कठिनाइ भएको बताउनुभयो । मेटल कास्ट उद्योगलाई मात्रै होइन, २०६६ सालमा स्थापना भएको युनाइटेड प्लास्टिक उद्योगलाई पनि जग्गा साँघुरो भएको छ । उद्योगका प्रबन्ध निर्देशक तुलसीबहादुर गुरुङले बुटवल औद्योगिक क्षेत्रमा उद्योगलाई आवश्यक थप जग्गा नभएकाले समस्या परेको बताउनुभयो । यसैबिच बुटवल उद्योग वाणिज्य सङ्घ रुपन्देहीको टोलीले बुटवल औद्योगिक क्षेत्रसहित बुटवलका विभिन्न उद्योगमा स्थलगत अवलोकन गर्नुका साथै उद्योगका समस्या सङ्कलन गरेको थियो ।  सङ्घका अध्यक्ष हरिप्रसाद अर्यालले बुटवल औद्योगिक क्षेत्रका उद्योगीले उद्योगको क्षमता अनुसार ठाउँ साँघुरो भएको बताउँदै मोतीपुर औद्योगिक क्षेत्र छिटो बनाउन आग्रह गरेको बताउनुभयो । अध्यक्ष अर्यालले उद्योगीले बुटवल औद्योगिक क्षेत्रमा डेडिकेटेड फिडरको व्यवस्था रहे पनि विद्युत् जानेआउने समस्या नरोकिएका कारण उद्योग चलाउन समस्या परेको गुनासो गरेको बताउनुभयो । बुटवल औद्योगिक क्षेत्रमा अधिकांश उद्योग प्लास्टिक र फेब्रिकेसनका छन् । यो प्रकृतिका उद्योगका लागि चौबिसै घण्टा विद्युत्को आवश्यकता पर्छ । बुटवल औद्योगिक क्षेत्र उद्योग सङ्घका वरिष्ठ उपाध्यक्ष प्रज्वल थान्जुका अनुसार केही मिनेट मात्रै विद्युत् अवरुद्ध हुँदा उद्योगले धेरै नोक्सान बेहोर्नु पर्छ ।बुटवल उद्योग वाणिज्य सङ्घका वरिष्ठ उपाध्यक्ष टङ्कप्रसाद गैरेले उद्योगीका समस्या पहिचान गर्न स्थलगत अवलोकन गरिएको र प्राप्त सुझाव सल्लाहका आधारमा समस्या समाधानका लागि सङ्घले रणनीति तय गर्ने बताउनुभयो ।बुटवल उद्योग वाणिज्य सङ्घ रुपन्देहीका उद्योग उपाध्यक्ष सुरज भट्टराईले उद्योगहरूको स्थलगत अवलोकनबाट प्राप्त भएका सुझाव सङ्घमा छलफल गरी स्थानीयस्तरमा हुन सक्ने समस्यामा सङ्घले पहल गर्ने र माथिल्लो निकायमा राख्नुपर्ने विषयमा नेपाल उद्योग वाणिज्य महासङ्घमार्फत समाधानका लागि पहल र पैरवी गरिने बताउनुभयो ।",
      "link": "https://gorkhapatraonline.com/news/154286",
      "image": "https://gorkhapatraonline.com/storage/media/271964/conversions/butwal-industrial-Zone-original-thumb.jpg"
    },
    {
      "slug": "154285",
      "title": "खरबुजा बेच्न चटारो",
      "timestamp": 1746835200000,
      "source": "gp",
      "content": "नदीआसपास बसोबास गर्ने कैलालीका किसानलाई खरबुजा बिक्री गर्न भ्याइनभ्याइ भएको छ ।",
      "longContent": "धनगढी समाचारदाताधनगढी, वैशाख २७ गते । नदीआसपास बसोबास गर्ने कैलालीका किसानलाई खरबुजा बिक्री गर्न भ्याइनभ्याइ भएको छ । उत्पादन राम्रो भएपछि किसानलाई खरबुजा बिक्रीको चटारो भएको हो । धनगढी उपमहानगरपालिकाभित्रका किसानले धनगढी बजारमा पुर्‍याएर आफ्नो उत्पादन बिक्री गरिरहेका छन् । वैशाख दोस्रो साताबाट खरबुजा पाक्न सुरु भएकाले बिक्री गर्न दौडधुप बढेको धनगढी उपमहानगरपालिका–९, बङ्गरा कटानका कृषक सियाराम चौधरीले बताउनुभयो । “साँझ बारीबाट टिपेर खरबुजा ल्याउने र भोलिपल्ट बिहानैदेखि बयलगाडामा राखेर बजारमा बिक्री गर्ने गरेको छु,” उहाँले भन्नुभयो, “दैनिक एक बयलगाडा खरबुजा बेच्ने काम भइरहेको छ ।”कृषक चौधरीले मोहना नदी बगरमा यस वर्ष सात कट्ठा जमिनमा व्यावसायिक खरबुजा खेती गर्नुभएको छ । विगत सात वर्षदेखि खरबुजा खेती गर्दै आएको उहाँले जानकारी दिनुभयो । किसानले मोहनासहित खुटिया, शिवगङ्गा नदी बगरमा खरबुजा खेती गरेका छन् । यस वर्ष सबैभन्दा बढी धनगढी उपमहानगरपालिका–१७ को पथरी, धुरझन्नास्थित खुटिया नदीमा खरबुजा खेती भएको जनाइएको छ । त्यस्तै मोहना नदी बगरको बङ्गरा कटान, घुइँयाघाट, जुगेडा क्षेत्रमा पनि धेरथोर किसानले व्यावसायिक खरबुजा खेती गरेका छन् । सबै क्षेत्रका किसानको खरबुजा बिक्रीको केन्द्र धनगढी बजार बनेको छ । उनीहरू बयलगाडामा राखेर टोल टोल डुल्दै आफ्नो उत्पादन बिक्री गरिरहेका छन् । विगत वर्षदेखि करिब १७ कट्ठा जमिनमा खरबुजा खेती गर्दै आएका पथरीका हरिराम चौधरीले हरेक दिन धनगढी बजार पुगेर खरबुजा बिक्री गर्ने गरेको जानकारी दिनुभयो । गाउँका धेरै किसान आफ्नो उत्पादन बयलगाडामा लिएर बिहानै धनगढी बजार पुग्ने गरेको उहाँको भनाइ छ । सुरुमा उत्पादन कम भएको बेला प्रतिकेजी ५० रुपियाँसम्ममा बिक्री भएको खरबुजा धनगढी बजारमा अहिले प्रतिकेजी ३० रुपियाँमा बिक्री भइरहेको छ । किसानको उत्पादन बढेपछि खरबुजाको मूल्य घटेको हो । प्रत्येक दिन एक किसानले तीनदेखि छ हजारसम्मको खरबुजा बिक्री गरिरहेका बताइएको छ । बारीमा पाके अनुसार कुनै दिन एक/दुई क्विन्टलभन्दा बढी कुनै दिन त्योभन्दा कम खरबुजा बिक्रीका लागि ल्याउने गरेको उनीहरूको भनाइ छ । खरबुजा बिक्री गरेर धान खेतीका लागि कृषि बिउबिजन जोहो गर्न र परिवारको खर्च धान्न सजिलो हुने गरेको कृषक सियारामले बताउनुभयो । “यो काममा मेहनत पनि बढी छ, फाइदा पनि छ,” उहाँले भन्नुभयो, “घाममा बयलगाडा डुलाउँदै खरबुजा बिक्री गर्नु पर्छ ।”खरबुजा गर्मीयाममा खानका लागि फलदायी मानिन्छ । यहाँका नदी बगरमा थारू समुदायका व्यक्तिसहित भारतीयले पनि व्यावसायिक खरबुजा खेती गर्दै आएका छन् ।",
      "link": "https://gorkhapatraonline.com/news/154285",
      "image": "https://gorkhapatraonline.com/storage/media/271963/conversions/223-original-thumb.jpg"
    },
    {
      "slug": "154193",
      "title": "तोलामा एक हजार चार सयले घट्यो सुन",
      "timestamp": 1746748800000,
      "source": "gp",
      "content": "अन्तर्राष्ट्रिय बजारमा सुनको मूल्यमा सामान्य कमी आएसँगै त्यसको प्रभाव स्थानीय बजारमा पनि परेको छ । बिहीबारको तुलनामा आज तोलामा रु एक हजार ४०० घटेको छ । चाँदीमा भने प्रतितोला रु पाँचले वृद्धि भएको छ ।",
      "longContent": "काठमाडौँ,  वैशाख २५ गते । अन्तर्राष्ट्रिय बजारमा सुनको मूल्यमा सामान्य कमी आएसँगै त्यसको प्रभाव स्थानीय बजारमा पनि परेको छ । बिहीबारको तुलनामा आज तोलामा रु. एक हजार ४०० घटेको छ । चाँदीमा भने प्रतितोला रु. पाँचले वृद्धि भएको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु. एक लाख ९० हजार ८०० कायम भएको छ । त्यसैगरी, एक तोला चाँदी रु. एक हजार ९६० मा बेचबिखन भइरहेको छ । बिहीबार प्रतितोला सुन रु. एक लाख ९२ हजार २०० र त्यति नै परिमाणको चाँदी रु. एक हजार ९५५ मा खरिदबिक्री भएको थियो । अन्तर्राष्ट्रिय बजारमा आज एक औँस सुन तीन हजार ३३३ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/154193",
      "image": "https://gorkhapatraonline.com/storage/media/271793/conversions/_gold-original-thumb.jpg"
    },
    {
      "slug": "154534",
      "title": "सगरमाथा संवादको तयारी अन्तिम चरणमा",
      "timestamp": 1747008000000,
      "source": "gp",
      "content": "नेपाल सरकारले आयोजना गर्न लागेको सगरमाथा संवादको पहिलो संस्करणको तयारी अन्तिम चरणमा पुगेको छ ।",
      "longContent": "काठमाडौँ, वैशाख २९ गते । नेपाल सरकारले आयोजना गर्न लागेको सगरमाथा संवादको पहिलो संस्करणको तयारी अन्तिम चरणमा पुगेको छ । आउँदो शुक्रबार भव्य समुद्घाटन गर्ने तयारीसहित गृहकार्य भइरहेको प्रधानमन्त्री तथा मन्त्रीपरिषद् कार्यालयले जनाएको छ । पहिलो संस्करणको सगरमाथा संवाद जलवायु परिवर्तन, हिमाल र मानवीयताको भविष्य नाराका साथ आयोजना हुँदै छ । वैश्विक मञ्चका रूपमा स्थापित गर्न खोजिएको सगरमाथा संवादको चीनबाट नेपाल आउने उच्च नेतृत्वले उद्घाटन गर्ने भएको छ । यसअघि भारतका प्रधानमन्त्री नरेन्द्र दामोदर मोदीलाई प्रमुख अतिथिका लागि आग्रह गरिएकोमा उहाँको समय अभावले आउन नभ्याउने जवाफ आएको थियो । सगरमाथा संवाद आयोजनाका लागि उच्चस्तरमा प्रधानमन्त्री केपी शर्मा ओलीको संयोजकत्व रहेको ‘स्टेरिङ कमिटी’, परराष्ट्रमन्त्री डा. आरजु राणाको संयोजकत्वमा रहेको व्यवस्थापन समिति, सचिवालय, मिडिया व्यवस्थापन समिति तथा कार्यदलसहितका समितिलाई यतिबेला भ्याइनभ्याइ छ । प्रधानमन्त्री ओलीको निर्देशन र रेखदेखमा तयारी तीव्र पारिएको छ । कार्यक्रम आउन चार दिन मात्र बाँकी रहँदा सबैले आफ्ना क्षेत्रको जिम्मेवारीलाई विशेष ध्यान दिएको सगरमाथा संवाद सचिवालयका सदस्यसचिव डा. महेश्वर ढकालले जानकारी दिनुभयो । उहाँले पहिलो संस्करणको उद्घाटनसँगैका सबै कार्यक्रमलाई अन्तर्राष्ट्रिय मापदण्ड अनुसार सफल बनाउने गरी तयारी गरिएको छ । उहाँले भन्नुभयो, “प्रधानमन्त्री, मन्त्रीदेखि सरकारका सबै निकायका पदाधिकारीको एउटै ध्येय सगरमाथा संवाद सफल बनाउनुभएकाले हामी सबै जुटेका छौँ ।” उहाँका अनुसार प्रधानमन्त्री कार्यालय, परराष्ट्र मन्त्रालय, वन तथा वातावरण मन्त्रालयसहित सबैको तयारी उच्च रहेको छ ।सगरमाथा संवादलाई भव्य बनाउन तयारी पनि त्यही अनुसार चलिरहेको सचिवालय सदस्य डा. प्रकाशसिंह थापाले जानकारी दिनुभयो । समग्र वन तथा वातावरण मन्त्रालय विषयगत तयारीमा जुटेको छ । सचिवालयका लागि विषयगत सत्रसँगै सहभागीको व्यवस्थापन मुख्य चोटिलो विषय रहेको छ । त्यसका लागि सबै मन्त्रालयबिच उच्चस्तरीय समन्वयका साथ काम भइरहेको छ । केही दिनअघि छिमेकी मुलुक भारत र पाकिस्तानबिचको तनावले थोरै असहजता ल्याए पनि शनिबार युद्धविरामको घोषणासँगै फेरि सहज हुँदै गएको उहाँले बताउनुभयो । करिब ४० देशबाट सगरमाथा संवादमा सहभागी हुन १७० भन्दा बढी पाहुना आउने सुनिश्चित रहेको परराष्ट्र मन्त्रालयले जनाएको छ । जसमा चीन र जापानबाट उच्च नेतृत्वको सहभागिता सुनिश्चित भएको छ । सोही सङ्ख्यामा नेपालबाट पनि प्रत्यक्ष सहभागिता रहने छ । व्यवस्थापन समिति संयोजकका हैसियतमा परराष्ट्रमन्त्री राणाले सहभागिताको सभ्य र भव्य सुनिश्चितमा जोड दिइएको मन्त्रालयका प्रवक्ता कृष्णप्रसाद ढकालले जानकारी दिनुभयो । उहाँका अनुसार संवादको आन्तरिक तथा बाह्य सबै तयारी पूरा हुने चरणमा रहेको छ । उहाँले भन्नुभयो, “हिमाल नेपालको मात्र होइन, विश्वकै जलवायुको मानक हो भन्ने ध्यानाकर्षण विश्वलाई गराउने गरी सगरमाथा संवादको तयारी भइरहेको छ ।” विदेशी पाहुनामा संयुक्त राष्ट्रसङ्घका उच्च नेतृत्वको पनि सहभागिता हुने भएको छ । विशेष गरी विभिन्न मुलुकका विदेशमन्त्री तथा वनमन्त्रीको सहभागिता रहने तय भएको मन्त्रालयले जनाएको छ । भारतद्वारा सवारीसाधन हस्तान्तरणनेपाल सरकारद्वारा यसै हप्ता आयोजना गरिने सगरमाथा संवादको पहिलो संस्करणका लागि सहयोगस्वरूप भारत सरकारले १५ वटा विद्युतीय सवारीसाधन (गाडी) उपलब्ध गराएको छ । नेपाल–भारत सहयोग कार्यक्रम अन्तर्गत उपलब्ध गराइएका ती सवारीसाधन आइतबार परराष्ट्र मन्त्रालयमा आयोजित एक समारोहमा परराष्ट्रमन्त्री राणालाई नेपालका लागि भारतीय राजदूत नवीन श्रीवास्तवले हस्तान्तरण गर्नुभएको हो । त्यस अवसरमा मन्त्री डा. राणाले नेपालले आयोजना गरेको सगरमाथा संवादका लागि उपलब्ध गराएको सो सहयोगका लागि भारत सरकारलाई धन्यवाद ज्ञापन गर्नुभयो । उहाँले जलवायु परिवर्तन नेपालको मात्र नभएर यस क्षेत्रकै एक साझा चुनौतीका रूपमा रहेकाले यसको समाधानका लागि पनि सबैको आपसी समन्वय र सामूहिक प्रयास आवश्यक रहेकोमा जोड दिनुभयो ।",
      "link": "https://gorkhapatraonline.com/news/154534",
      "image": "https://gorkhapatraonline.com/storage/media/272420/conversions/2122-original-thumb.jpg"
    },
    {
      "slug": "154533",
      "title": "भारत–पाकिस्तान वार्ता आज",
      "timestamp": 1747008000000,
      "source": "gp",
      "content": "आपसी टकरावकाबिच भारत र पाकिस्तानबिच सोमबार वार्ता हुने भएको छ ।",
      "longContent": "गोरखापत्र समाचारदाताकाठमाडौँ, वैशाख २९ गते । आपसी टकरावकाबिच भारत र पाकिस्तानबिच सोमबार वार्ता हुने भएको छ । दुई साताअघि जम्मु काश्मीरको पहलगाममा भएको आतङ्ककारी आक्रमणपछि युद्धमा उत्रिएका भारत र पाकिस्तानले तनावकै बिचमा शनिबार पूर्णस्तरको युद्धविराम घोषणा गरेका थिए । आपसी वार्ताबाट विवाद निरुपण गर्ने उद्देश्यसहित युद्धविराम गरेका दुई देशबिच सोमबार वार्ता हुने तय भएको थियो । भारतको विदेश मन्त्रालयले दिएको जानकारी अनुसार सोमबार मध्याह्न १२ बजे दुई देशका सैन्य उच्चाधिकारीसहित वार्ता हुने तय भएको छ । वार्ताको नेतृत्व भारतका सैन्य अपरेसन महानिर्देशक र पाकिस्तानका सैन्य अपरेसन महानिर्देशकले गर्ने छन् । भारत–पाकिस्तानबिच लामो समयदेखि जम्मु काश्मीर क्षेत्रको स्वामित्वलाई लिएर टकराव चल्दै आएको छ । यस पटक आमनेसामने युद्धमै उत्रिएका दुई देशलाई मानवीय क्षति हुने युद्धमा नजान विभिन्न मुलुकले आग्रह गर्दै आएका थिए । नेपालले पनि विवादका विषयमा वार्ता गरेर अघि बढ्न दुई देशलाई अपिल गरेको थियो । उता अमेरिकाले दुई देशबिच तत्काल युद्धविरामसहित विवादका विषयमा वार्तामार्फत सुल्झाउन सुझावसहित युद्धविरामका लागि पहल गरेको थियो । उसले आवश्यक परेको खण्डमा जम्मु काश्मीर विवाद सल्टाउनका लागि आफू मध्यस्थता गर्न तयार रहेको भारत पाकिस्तानसमक्ष प्रस्ट पारेको छ । शनिबार घोषित युद्धविरामसँगै भारत र पाकिस्तानका दुवै पक्षले आक्रमण प्रत्याक्रमण रोकेका छन् । वार्ताका विषयवस्तुबारे दुई देशका सरकार र सैन्य अधिकारी तयारीमा जुटेका छन् । भारत सरकारले वार्ताका विषयगत विषयमा परामर्श जारी राखेको छ । उता पाकिस्तान सरकार पनि भारतसँग आगामी दिनमा कसरी प्रस्तुत हुने भन्ने तयारीमा लागेको अन्तर्राष्ट्रिय सञ्चार माध्यमले जनाएका छन् । वार्तामा आतङ्कवादलाई प्रश्रय नदिने प्रतिबद्धता पाकिस्तानबाट लिन भारतले प्रयास गर्ने र पाकिस्तानले पनि आतङ्कवादका नाममा आफ्ना नागरिकमाथि जथाभाबी आक्रमण नगर्ने प्रतिबद्धता लिन सक्ने अनुमान कूटनीतिज्ञले गरेका छन् ।",
      "link": "https://gorkhapatraonline.com/news/154533",
      "image": "https://gorkhapatraonline.com/storage/media/272419/conversions/flag-original-thumb.jpg"
    },
    {
      "slug": "154532",
      "title": "इतिहास बोल्न ठड्याइएका पत्थर",
      "timestamp": 1747008000000,
      "source": "gp",
      "content": "धनकुटाको साँगुरीगढी गाउँपालिका वडा नम्बर २ बुढीमोरङस्थित गैरीगाउँमा एक लामो ढुङ्गा ठडिएको छ ।",
      "longContent": "कविराज घिमिरे हिले, वैशाख २९ गते । धनकुटाको साँगुरीगढी गाउँपालिका वडा नम्बर २ बुढीमोरङस्थित गैरीगाउँमा एक लामो ढुङ्गा ठडिएको छ । करिब सात फिट अग्लो र भाँचिएको टुक्रा तीन फिट गरी जमिनमाथि १० फिट अग्लो सो ढुङ्गा जमिनमुनि पनि सात फिटभन्दा बढी रहेको स्थानीयको भनाइ छ । ढुङ्गालाई वरिपरिबाट तारजालीले घेरेर फलामको ढोका निर्माण गरी चाबी लगाएर सुरक्षित गरिएको छ । अवलोकनकर्तालाई समेत आवश्यकताका आधारमा मात्र चाबी खुला गरेर देखाइन्छ । स्थानीयले सो ढुङ्गालाई लुङकेम्बा भन्छन् । यो ढुङ्गा ऐतिहासिक हाङयाक (मोरङ राजाको दरबार) रहेको स्थान यसै लुङकेम्बाले पुष्टि गर्ने स्थानीय रमेश इवाहाङ बताउनुहुन्छ । “प्राचीन किराँत राजा (हाङ) यलम्बरको २५ औँ पुस्ता मलय केतु र उनका पनि सातौँ पुस्तापछि साम्युक हाङले चौबिसे थुम अर्थात् बुढीमोरङमा आफ्नो राज्य स्थापना गरेको विश्वास गरिन्छ, त्यसैको पुष्टि यो पत्थरले गर्छ,” इवाहाङ भन्नुहुन्छ । गैरी गाउँकै तल्लो क्षेत्रमा अन्य तीन लामा ढुङ्गा ठाडो पारेर गाडिएको छ । दुई वटा आसपासमा र एक केही मिटर पर रहेको छ । तत्कालीन लिम्बु राजाले यी ढुङ्गा विभिन्न समयमा आफ्नो सीमा क्षेत्र निर्धारण गर्न तथा विभिन्न महत्वपूर्ण निर्णय गरेबापत साक्षी स्वरूप गाडिएको स्थानीय मानप्रसाद इङनामको भनाइ छ । बुढीमोरङको पारि खुवाफोक गाउँ छ । सो स्थानमा पनि एक ढुङ्गा त्यसै गरी ठाडो पारेर गाडिएको अवस्थामा छ । सो ढुङ्गा मोरङका राजा र माराहाङ राजाको सिमानाका रूपमा रहेको स्थानीयको विश्वास छ । “वारि मोरङ राजा र पारि माराहाङ राजाका क्षेत्र थिए, सोही क्षेत्र छुट्याउन यो ढुङ्गो प्रयोग गरिएको भन्ने विश्वास छ,” इङनाम भन्नुहुन्छ । पूर्वतिरका लिम्बु गाउँबस्तीमा घुम्दा धरै स्थानमा लामो ढुङ्गा ठाडो पारेर गाडिएको पाइन्छ । यस्ता पत्थरले लिम्बु जातिको बस्ती, इतिहास, कला संस्कृति तथा परम्परागत कानुनको झल्को दिने गरेको जानकार बताउँछन् । यीबाहेक धनकुटाको कुसेटार, फाक्सिब, खुवाफोक, चौबिसेलगायतका स्थानमा एक दर्जनको हाराहारीमा यस्ता ढुङ्गा देख्न पाइन्छ । धनकुटाका साथै लिम्बुको बसोबास रहेको पूर्वका पाँचथर, तेह्रथुम, ताप्लेजुङ जिल्लाको विभिन्न स्थानमा यस्ता ढुङ्गा छन् तर यस्ता ढुङ्गामा न कुनै तिथिमिति हुन्छ न कुनै जानकारी नै । त्यसैले यी ढुङ्गा कसले किन राख्यो भन्ने जानकारी पाउन निकै मुस्किल हुने गरेको छ । कन्दङ्वा वंशावलीका अनुसार करिब छैटौँ शताब्दीबाट यस्तो पत्थर गाड्ने चलन सुरु भएको मानिन्छ । कतिपय स्थानीयले त यस्ता ढुङ्गालाई तत्कालीन राजाहरूको हात्ती तथा घोडा बाँध्ने स्थानका रूपमा रहेको भन्ने गरेका छन् । यस्ता ढुङ्गा तत्कालीन समयमा सीमा तोक्न वा कुनै महत्वपूर्ण निर्णय गर्न सभा बसाउने प्रयोजनका लागि गरिएको खोजकर्ताको भनाइ छ । लिम्बुवान इतिहासका खोजकर्ता भगीराज इङनामका अनुसार लिम्बु जातिको ढुङ्गासँग विशेष सम्बन्ध रहेकाले सुरुवातकालदेखि नै ढुङ्गा जोडिएको बताउनुहुन्छ । “त्यो बेला लिखित कानुन थिएन, त्यसैले कुनै पत्थरलाई विशेष मानी अपराधीलाई बकाउन, कसम खुवाउन वंश छुट्टिएर जाँदा सिमानाका रूपमा प्रयोग हुने बलियो वस्तुका रूपमा यही प्रयोग हुन्थ्यो,” इङनाम भन्नुहुन्छ । “लिम्बु जातिको विशेष ग्रन्थ मुन्धुम अनुसार ढुङ्गाको विशेष महत्व तथा आफूहरू ढुङ्गामाटोकै सन्तानका रूपमा रहेकाले ढुङ्गाको महत्व धेरै भएको र सबै कार्यमा ढुङ्गा विशेष हुने गरेकाले पहिलेदेखि कानुनका रूपमा तथा अन्य कार्यमा समेत ढुङ्गा गाड्ने चलन रहिआएको हो,” इङनाम भन्नुहुन्छ ।त्यसो त यस्ता केही पत्थर लिम्बुका पितृ युँमाले तान बुन्न प्रयोग गरेको विश्वास गरिन्छ । युँमाले आफूले जानेको सिप आफ्ना सन्ततिलाई सिकाउँदै हिँडेको कथन पाइन्छ । पाँचथरको कुम्मायक कुस्सायक हुँदै धनकुटाको मुर्कुटे, थाक्केलुङ, कुसेटारमा रहेका पत्थर यसैको प्रमाणका रूपमा रहेको लालीगुराँस नगरपालिकाका प्रमुख तथा खोजकर्ता अर्जुन माबोहाङले चौबिसे थुमको ऐतिहासिक अध्ययनमा लेखिएको लेखमा भेटिन्छ । धनकुटापछि तेह्रथुमको फेदापमा र वसन्तपुरमा प्रकट भएर बिलाएको मानिन्छ । वसन्तपुरको सोही स्थानमा माबोहाङले अहिले चोलुङ पार्क निर्माण गर्नुभएको छ । पर्यटकीय पार्क निर्माणपछि सो स्थान अहिले लिम्बु जातिको सङ्ग्रहालय तथा अध्ययन केन्द्र बनेको छ । योबाहेक त्यसताका सन्तान छुट्टिँदा, कसैलाई न्याय निसाफ दिँदा, आरोपीलाई बकाउँदा यस्ता पत्थर साक्षी राखेर निर्णय गर्ने गरिएको माबोहाङ बताउनुहुन्छ ।",
      "link": "https://gorkhapatraonline.com/news/154532",
      "image": "https://gorkhapatraonline.com/storage/media/272418/conversions/limbu-dhunga--original-thumb.jpg"
    },
    {
      "slug": "154531",
      "title": "पौडी खेल्ने क्रममा डुबेर मृत्यु",
      "timestamp": 1746921600000,
      "source": "gp",
      "content": "गुल्मीको मुसिकोट नगरपालिका ४ स्थित छल्दी खोलामा पौडी खेल्नेक्रममा डुबेर एक जनाको मृत्यु भएको छ । मुसिकोट नगरपालिका भुवाचिदीका यमप्रसाद शर्माको छोरा १७ वर्षीय ग्रिस्म शर्माको पौडी खेल्ने क्रममा डुबेर मृत्यु भएको जिल्ला प्रहरी कार्यालय गुल्मीले जनाएको छ ।",
      "longContent": "रमेश विश्वकर्मागुल्मी, वैशाख २८ गते । गुल्मीको मुसिकोट नगरपालिका ४ स्थित छल्दी खोलामा पौडी खेल्नेक्रममा डुबेर एक जनाको मृत्यु भएको छ । मुसिकोट नगरपालिका भुवाचिदीका यमप्रसाद शर्माको छोरा १७ वर्षीय ग्रिस्म शर्माको पौडी खेल्ने क्रममा डुबेर मृत्यु भएको जिल्ला प्रहरी कार्यालय गुल्मीले जनाएको छ ।जिल्ला प्रहरी कार्यालय गुल्मीका अनुसार शर्मा अपराह्न करिब ४ बजेको समयमा सोही स्थानका यमबहादुर प्रसाईको छोरा १८ वर्षीय रोशन प्रसाई र वडा नम्बर ४ पाथिडाडा बस्ने भिमसेन थापाको छोरा १९ वर्षीय सविन थापासँग पौडी खेल्न गएका थिए ।पौडी खेल्ने क्रममा खोलामा डुबेर बेपत्ता भएको जानकारी प्राप्त हुनासाथ प्रहरी चौकी वामीटक्सारबाट प्रहरी नायब निरीक्षक प्रकाश शाहीको कमान्डमा ६ जनाको टोलिले खोजतलास गर्ने क्रममा मृत अवस्थामा फेला पारेको जिल्ला प्रहरी कार्यालय गुल्मीका सूचना अधिकारी एवम् प्रहरी नायब उपरीक्षक गंगाबहादुर सारुले जानकारी दिनुभयो ।घटनाबारे थप अनुसन्धानको लागि जिल्ला प्रहरी कार्यालय गुल्मीबाट प्ररही निरीक्षक भुपेन्द्र थापाको कमाण्डमा सात जनाको प्रहरी टोली खटिएको जिल्ला प्रहरी कार्यालय गुल्मीले जनाएको छ ।",
      "link": "https://gorkhapatraonline.com/news/154531",
      "image": "https://gorkhapatraonline.com/storage/media/272416/conversions/Child-Death-original-thumb.jpg"
    },
    {
      "slug": "154522",
      "title": "कारागारभित्र थुनुवाको मृत्यु",
      "timestamp": 1746921600000,
      "source": "gp",
      "content": "जाजरकोट कारागारमा एक थुनुवा झुण्डिएर मृत अवस्थमा फेला परेका छन् । जाजरकोट कारागारमा पुर्पक्षका लागि थुनामा रहेका भेरी नगरपालिका –१० आली बस्ने २७ बर्षिय दिपक बुढा आइतबार दिउँसो १ बजे झुण्डिएर मृत अवस्थामा फेला परेको प्रहरीले जनाएको छ ।",
      "longContent": "बासुदेव शर्मा जाजरकोट, वैशाख २८ गते । जाजरकोट कारागारमा एक थुनुवा झुण्डिएर मृत अवस्थमा फेला परेका छन् । जाजरकोट कारागारमा पुर्पक्षका लागि थुनामा रहेका भेरी नगरपालिका –१० आली बस्ने २७ बर्षिय दिपक बुढा आइतबार दिउँसो १ बजे झुण्डिएर मृत अवस्थामा फेला परेको प्रहरीले जनाएको छ । जिल्ला प्रहरी कार्यालय जाजरकोटका प्रमुख डिएसपी बसन्तकुमार शर्माका अनुसार बैशाख ५ गते जाजरकोट अदालतको आदेशमा पुर्पक्षका लागि थुनामा रहेका बुढा कारागारभित्र शौचालयको भेन्टिलेसनको सरियामा झुण्डिएर मृत अवस्थामा फेला परेको बताउनुभयो । उहाँका अनुसार झुुण्डिएर मृत अवस्थामा भेटिएका थुनुवा जवरजस्ती करणी गरेको आरोपमा पुर्पक्षका लागि थुनामा रहेका थिए । अदालतले मृतक बुढाविरुद्धको मुद्दा फैसला हुन बाँकी छ । झुण्डिएर मृत्यु भएपछि प्रहरीले घटनाबारे थप अनुसन्धान कार्य भइरहेको बताउनुभयो । प्रहरी प्रमुख डिएसपी शर्माका अनुसार मृतक बुढाको शव पोष्टमार्टमका लागि जाजरकोट अस्पताल पठाइएको छ । पोष्टमार्टमपछि आफन्तलाई शव बुझाइने उहाँले बताउनुभयो ।",
      "link": "https://gorkhapatraonline.com/news/154522",
      "image": "https://gorkhapatraonline.com/storage/media/272401/conversions/death-1-original-thumb.jpg"
    },
    {
      "slug": "154520",
      "title": "नीति तथा कार्यक्रममाथि उठेका प्रश्नको प्रधानमन्त्रीद्वारा प्रस्तुत जवाफको पूर्ण पाठ",
      "timestamp": 1746921600000,
      "source": "gp",
      "content": "प्रधानमन्त्री केपी शर्मा ओलीले प्रतिनिधिसभाको आजको बैठकमा आगामी आर्थिक वर्ष २०८२–८३ को नीति तथा कार्यक्रममाथि उठेका प्रश्नहरूको जवाफ दिनुभएको छ।",
      "longContent": "काठमाडौँ, वैशाख २८ गते। प्रधानमन्त्री केपी शर्मा ओलीले प्रतिनिधिसभाको आजको बैठकमा आगामी आर्थिक वर्ष २०८२–८३ को नीति तथा कार्यक्रममाथि उठेका प्रश्नहरूको जवाफ दिनुभएको छ। यही वैशाख २२ देखि २८ गतेसम्म प्रतिनिधिसभामा नीति तथा कार्यक्रममाथि भएका छलफलमा १५६ सांसदले भाग लिनुभएको थियो।  प्रधानमन्त्री ओलीले संसद भवन नयाँबानेश्वरमा दिनुभएको जवाफको पूर्ण पाठ यसप्रकार छःसम्माननीय सभामुख महोदय,सम्मानीय राष्ट्रपतिज्यूूबाट विसं २०८२ वैशाख १९ गते सङ्घीय संसद्को दुवै सदनको संयुक्त बैठकलाई गर्नुभएको सम्बोधनका लागि नेपाल सरकारकोतर्फबाट म सम्माननीयज्यूप्रति हार्दिक आभार तथा धन्यवाद व्यक्त गर्दछु। सरकारको प्रस्तुत नीति तथा कार्यक्रममाथि माननीय सदस्यहरूबाट टिप्पणी र संशोधन प्रस्तावमार्फत प्राप्त रचनात्मक सुझावका लागि धन्यवाद व्यक्त गर्दछु।अहिलेको सरकार, यो समीकरण निर्माणका मूलतः दुई उद्देश्य थिए–पहिलो–देशमा व्याप्त गहिरो निराशा हटाई जनतामा आशा तथा उत्साहको सञ्चार गर्ने, दोस्रो– देशलाई तीव्र आर्थिक वृद्धिको दिशामा अघि बढाउने।  प्रस्तुत नीति तथा कार्यक्रम यी उद्देश्य पूरा गर्नेमा केन्द्रित हुनेछन्। र, नीति कार्यक्रम १० मूल नीतिमा आधारित छन्। सभामुख महोदय,सामाजिक क्रान्ति समाजमा रहेका वर्गहरुबीचको द्वन्द्वका कारण हुन्छ। शासन कसले गर्ने र शासित को हुने भन्ने विषय आजको मुद्दा हैन, हजारौँ वर्षदेखिको मानव सभ्यतासँगै जोडिएको विषय हो। ‘स्रोत र साधन’ आफ्नो अधीनमा राख्ने बलशाली वर्गले जहिले पनि उत्पादनका साधनमाथि पहुँच नभएका वर्गमाथि वर्चश्व कायम गर्दै आएको छ। एउटा आर्थिक वर्गले अर्कोमाथि आफ्नो वर्चश्व कायम गरेपछि मात्र परिवर्तनका लागि हुने गरेका आन्दोलन र सङ्घर्षहरु रोकिएका छन्। पहिले युरोपमा सामन्ती प्रणाली भत्काउने क्रान्तिको नेतृत्व श्रमजीवी वर्गको सहयोगमा पुँजीपति वर्गले ग¥यो। राजा महाराजहरु या त प्रणाली स्वीकार्ने सम्झौतामा पुगे या भागे–समाप्त पारिए। त्यसपछिका परिवर्तनहरुमा श्रमजीवी वर्ग र पुँजीपति वर्गबीचको द्वन्द्व भए, शासन व्यवस्था फेरिए।।। यो सिलसिला चल्दै आयो। हाम्रो देशमा विचारधारका रुपमा तीनखालको प्रवृत्ति सुरुदेखि नै विद्यमान रह्यो। एकातिर वंश/परम्परामा आधारित सामन्ती प्रवृत्ति र अर्कातिर लोकतन्त्रका हिमायती अन्य दुई प्रवृत्ति। पछिल्ला दुई प्रवृत्तिबीच फाटो आउँदा अघिल्लोको शासनसत्ता लम्बियो, एक हुँदा जनअपेक्षाअनुरुपको प्रणाली स्थापना हुन सक्यो। हजार वर्षभन्दा बढी समय विभिन्न नामका भुरे–टाकुरे, राजाररजौटाहरुले हाम्रो मुलुकको स्रोत र सम्पत्तिमाथि शोषण र जनतामाथि हुकुमी शासन चलाउँदै आए। पछिल्लो अढाइ सय वर्ष जति शाह वंशीय सामन्ती व्यवस्था मुलुकको अग्रगतिमा तगारो बन्यो। अनिर्वाचित, परिवार र वंश आधारित ‘संस्था’ वा ‘तन्त्र’ कायम राख्ने, परिमार्जन गर्ने वा मिल्काउने भन्ने प्रश्नलाई हामीले २०६२र६३ को परिवर्तनमार्फत निष्कर्षमा पुर्‍यायौँ, २०७२ सालमा जारी गरिएको संविधानमार्फत संस्थागत गर्‍यौँ। कुनै पनि प्रकृतिका जातीय श्रेष्ठता या वंश परम्परामा आधारित पछौटे प्रतिगामी प्रणालीलाई अस्वीकार गर्‍यौँ। सङ्घीयतामा आधारित लोकतान्त्रिक गणतन्त्र स्थापना गर्‍यौँ।अहिले यतिखेर राजनीतिक अस्थीरताका कारण सिर्जित निराशालाई ‘क्यास–गर्दै’, हाम्रा बलिदान तथा शताब्दी लामो सङ्घर्षले इतिहासको रछ्यानमा फालिएको सामन्ती प्रथा ब्युँताउने मात्रै हैन तिथि–मिति नै तोकेर सिंहसानमा विराजमान गराउने र श्रीपेच ढल्काउने जस्ता भ्रम फिँजाइ संविधान तथा व्यवस्थाकाविरुद्ध हिंस्रक एवं अराजक गतिविधि सुरु भएको छ। प्रस्तावित नीति तथा कार्यक्रममा संविधानको रक्षा र सङ्घीय लोकतान्त्रिक गणतन्त्रात्मक शासन व्यवस्थाको सुदृढीकरण गर्ने प्रतिवद्धता छ। यसका विरुद्ध हुने कुनै पनि प्रकृतिका प्रतिगामी–पुनरुत्थानवादी अराजक गतिविधिको प्रतिवाद गर्ने दृढता व्यक्त गरिएको छ। म विश्वास गर्छु–जनताको वलिदान खेर जान नदिने, प्राप्त उपलब्धिको रक्षा र प्रवर्द्धन गर्ने प्रस्तुत नीतिमा यस सम्मानित सदन एक हुनेछ।सरकार निर्माणको समयमा “संविधानको समीक्षा गर्ने, यसका सवल पक्षलाई सुदृढ गर्ने र कार्यान्वयनको क्रममा देखिएका कमीकमजोरी सच्याउने” प्रतिवद्धता गरिएको थियो। तसर्थ, सहमतिको आधारमा संशोधनको प्रक्रियाअघि बढाउने नीतिमा सरकार प्रतिवद्ध छ। दलहरु बीचको स्वस्थ प्रतिस्पर्धा, आपसी संवाद, सहकार्य र सहअस्तित्वको नीतिमा राजनीतिक स्थायित्वलाई निरन्तरता दिँदै नीतिगत स्थिरता सुनिश्चित गर्ने हाम्रो प्रयास जारी रहने छ।सभामुख महोदय,हामी सबैलाई थाहै छ, सरकार अविच्छिन्न उत्तराधिकारवाला संस्था हो। अविच्छिन्न उत्तराधिकारवाला संस्था भएकै कारण सरकारले आफ्ना नीति सार्वजनिक गर्दा, पूर्ववर्ति सरकारले सुरु गरेका संविधान र कानुनसम्मत  तर सान्दर्भिक नीति तथा कार्यक्रमलाई निरन्तरता दिन्छ, दिनुपर्छ र दिइएको पनि छ। केही माननीय सदस्यहरुका ‘प्रस्तुत नीति कार्यक्रम–उही र उस्तै’ भन्ने टिप्पणीलाई यसै सन्दर्भमा बुझिदिन आग्रह गर्दछु। फेरि, एउटा सरकारको ठाउँमा अर्को सरकार निर्माण हुनु, अघिल्लो समीकरणलाई नयाँ समीकरणले विस्थापित गर्नु भनेको राजनीति र नीति–कार्यक्रमको ‘कोर्स करेक्सन’ वा परिवर्तन पनि हो। फेरिएको ‘कोर्स’ बमोजिम हटाइएका नीति वा कार्यक्रम हेरी माननीयहरुद्वारा सोधिने ‘पहिलेको खै तरु’ भन्ने प्रश्नलाई पनि यसै सन्दर्भमा लिन अनुरोध गर्दछु।नीतिले थोरै शब्दमा धेरै कुरा बोल्ने गर्छ। त्यसैले ‘नयाँ के छ रु’ भन्ने सन्र्दभमा नीति कार्यक्रममा प्रस्तुत केही पक्षमा सङ्क्षिप्त चर्चा गर्ने अनुमति चाहन्छु। गत वर्ष साउन ६ गते यस सम्मानित सदनमा संबोधन गर्ने क्रममा मैले “जहिल्यै काम भइरहेको झैं हुने तर कहिल्यै नसकिने” हाम्रो विकास निर्माणको कामका तरिकाप्रति ‘ओर्क इन प्रोग्रेस १’ भन्दै टिप्पणी गरेको थिएँ। हामीसँग रहेको सीमित स्रोत र विकासमा हामीले मार्नुपरेको तीब्र फड्कोको बीचमा रहेका बिरोधाभाषलाई उल्लेख गरेको थिएँ। विकास–निर्माणको हाम्रो यस्तो ढाँचा, सुस्त गति र ‘ओर्क इन प्रोग्रेस’ संस्कृति परिर्वतन नगरी अघि बढ्न नसकिने उल्लेख गरेको थिएँ। आफूसँग भएको सीमित स्रोत कहाँ लगानी गर्ने र त्यसबाट कस्तो परिणाम हासिल गर्ने भन्ने कुरामा हामी स्पष्ट हुनुपर्ने उल्लेख गरेको थिएँ। त्यसैले प्रस्तुत नीति–कार्यक्रममा विकास निर्माणका क्रममा देखापरेका कमी कमजोरीलाई सुधार गर्न विकासको ढाँचा, गति र संस्कृति फेर्ने प्रस्ताव नयाँ हो। यसलाई व्यवहारमा अवलम्बन गर्ने प्रतिवद्धता पनि नयाँ हो। ‘जे आउँछ मजाले पचाउँछ’ भनेझैं जे छ, त्यसैमा रम्ने हैन, काम लाग्ने जे छ, त्यसलाई सकेसम्म निरन्तरता दिने, जे असान्दर्भिक छ, त्यसलाई त्याग्ने नीतिमा हामी जानुपर्छ। त्यसैले, विगतमा विभिन्न सरकारद्वारा घोषणा गरिएका पूर्वाधार क्षेत्रका सबै परियोजनाको पुनः प्राथमिकीकरण गर्ने प्रस्ताव गरिएको हो।  थालेको काम सक्ने घोषित नीतिअन्तर्गत राष्ट्रिय गौरवका आयोजनाहरुको पुनरावलोकन गर्ने, चालु परियोजनाहरुलाई ‘आर्थिक वर्ष २०८२र८३ मा सम्पन्न हुने र प्रतिनिधिसभाको यस अवधिभित्र सम्पन्न हुने’ गरी वर्गीकरण गरी निर्धारण गरिएको समयतालिकामा सम्पन्न गर्ने नीति नयाँ हो। निर्माणाधीन तथा निर्माण गर्नुपर्ने सबै परियोजनाका लागि आवश्यक स्रोतको आँकलन गरी सम्पन्न गर्न नसकिने परियोजना स्थगन गर्ने र त्रुटिपूर्ण परियोजना खारेज समेत गर्ने नीति नयाँ हो। पूर्वाधार विकासका नयाँ परियोजना बनाउँदा “सम्भाव्यता, जोखिम, र प्रतिफल”को लेखाजोखा जस्ता ‘स्टेक होल्डर’को चासो र पूँजीको प्रतिवद्धता व्यक्त गर्नुअघि ‘नगद प्रवाह, जोखिम न्यूनीकरण, र कानुनी सुरक्षा’ जस्ता लगानीकर्ता र ऋणदाताको चासो समेटिएको ‘बिजनेस प्लान’ विकास गर्नुपर्ने नीति नयाँ हो। ‘स्टार्टअप’ होस् वा ‘आन्टरप्रीनरशीप’ कुनै पनि फिल्डमा उद्यमशीलता सुरु गर्दा– ‘व्यवसाय सुरू गरेदेखि बजारसम्मको चक्र’ अर्थात्, ‘व्यवसायको इकोसिस्टम’ ख्याल गर्नुपर्ने नीति नयाँ हो। उदाहरणका लागि प्रधानमन्त्री कृषि आधुनिकीकरण कार्यक्रमको पुनर्संरचना गरी व्यवसायमा आउनेलाई भूमि बैंक–वित्त, उपकरण तथा अन्य ‘इनपुट’ का रुपमा बाली बीमाको व्यवस्थापन, त्यसको समर्थन मूल्य, कृषि उपजको अग्रिम खरीद सम्झौता, बजार व्यवस्थापन र भण्डारणको चक्र निर्माण गर्ने नीति अघि सारिएको छ। मल, विद्युत र अन्य पूँजीगत अनुदानको पुनः व्यवस्थापन गरी स्रोतको अपव्यय हुनेबाट रोक्ने नीति नयाँ हो भन्ने माननीयहरुलाई स्पष्ट पार्न चाहन्छु। आर्थिक वृद्धिको प्रमुख संवाहकका रूपमा विकास गर्ने क्षेत्र कुन हो भन्नेमा नीति कार्यक्रममा ‘अन्यौल’ छैन। ‘कृषि तथा वन, सूचना तथा प्रविधि, पर्यटन, ऊर्जा, उद्योग र भौतिक पूर्वाधार’लाई मुख्य क्षेत्र तोकिएको छ। स्टार्टअपका कार्यक्रमको फोकस– विधाको हिसावले जुनसुकै हुनसक्ने र पुस्ताको हिसावले आजको तन्नेरी पुस्ता– ‘जेन–जी’ पुस्तामा केन्द्रित हुने नीति अघि सारिएको छ। सरकारका निकायहरूबाट सञ्चालित कार्यक्रमहरू उद्यमशीलताको विकास, उत्पादन, उत्पादकत्व र रोजगारी सिर्जनामा केन्द्रित गर्ने र तीन तहका सरकारहरू बीचको सहयोग, समन्वय र सहकार्यमा कृषिको व्यावसायीकरण र पूर्वाधार निर्माण गर्ने नीति प्रस्ताव गरिएको छ। स्थानीय तहदेखि केन्द्रसम्म सरकारी सेवामा ‘इन्टर्न’लाई प्रयोग गर्ने, स्नातक तहभन्दा माथिका विद्यार्थीहरुलाई विभिन्न अनुसन्धान संस्थामा आबद्ध गर्ने, हप्तामा बढीमा २० घण्टा कामको न्युनतम ज्याला निश्चित गरी ‘कमाउँदै–पढ्दै’को नीति लागू गर्ने, सरकारी सेवामा ‘इन्टर्न’को प्रयोग, यो नीति नयाँ हो। ‘कमाउँदै–पढ्दै’ नारामा नयाँ हैन, ठोस योजनाको सन्दर्भमा यो पनि नयाँ हो। राष्ट्रिय शैक्षिक सुधार कार्यक्रमको नयाँ मार्गचित्र तयार गर्ने र शिक्षालाई सर्वसुलभ, गुणस्तरीय र जीवन उपयोगी बनाउने नीति अघि सारिएको छ। विद्यमान शिक्षा पद्दतिलाई आधुनिक, विज्ञान–प्रविधिमैत्री र अनुसन्धान–अन्वेषण लक्षित बनाइनेछ। विद्यालय शिक्षामा ग्रेडिङ प्रणाली लागू गरी सुधार गर्ने नीति नयाँ हो। लो–ग्रेडिङलाई रोजगारी–मैत्री प्राविधिक÷व्यावसायिक शिक्षातर्फ र उच्च ग्रेडिङलाई उच्चशिक्षा तर्फ अग्रसर गराउने प्रस्तावित नीतिले शिक्षालाई उद्यमशीलतामैत्री बनाउनेछ। श्रमक्षेत्रमा रहेको सीपयुक्त श्रमशक्तिको अभाव र सीपहीन श्रमशक्ति जगेडा रहने अवस्थाको अन्त्य गर्ने छ। यसका लागि हालको पाठ्यक्रम, सिकाइ र अध्यापन विधिमा व्यापक सुधार गरिनेछ। शिक्षक बैंक स्थापना, ‘थिङ्क ट्याङ्क’ संस्थाहरुको समन्वय तथा सञ्चालन र उद्यमशीलताको माध्यमद्वारा आन्तरिक रोजगारी सिर्जना गरी आयआर्जनका अवसर वृद्धि गर्ने नीति निःसन्देह नयाँ हो।विकास कार्यक्रममा सङ्घ, प्रदेश र स्थानीय तहबीच दोहोरोपन हटाउन एकीकृत परियोजना बैंक प्रणाली लागू गर्ने प्रस्तावित नीति नयाँ हो। यसबाट संविधानमा उल्लेखित सङ्घ, प्रदेश र स्थानीय तहका साझा अधिकार सूचीका विकास कार्यक्रमहरू समन्वयात्मक रुपमा कार्यान्वयन गर्ने वातावरण बन्छ।\tजनसङ्ख्या, भूगोल र रोगको भारको आधारमा नयाँ स्वास्थ्य प्रणालीको प्रस्तावले स्वास्थ्य सेवालाई सुलभ र पहुँचयोग्य तुल्याउने छ। यसले स्वास्थ्य पूर्वाधार विस्तारसँगै सेवाप्रदायक अस्पताल–चिकित्सक, स्वास्थ्य जनशक्ति, उपकरण र सेवाग्राहीबीच रहेको असन्तुलन हटाउने छ। सबै सार्वजनिक अस्पताललाई एकीकृत अनलाइन सेवामा आबद्ध गर्ने, स्वास्थ्यसम्बन्धी सबै सहायता र सहुलियतका कार्यक्रमहरूलाई एकीकृत स्वास्थ्य बिमा प्रणालीमा आबद्ध गर्ने नीतिले पुनसंरचना गरिने स्वास्थ्य बीमा कार्यक्रमलाई दिगो बनाउने छ।सभामुख महोदय, फजुल खर्च रोक्न अनावश्यक संरचना खारेज गर्ने, गाभ्ने र हस्तान्तरण गर्ने नीति प्रस्ताव गरिएको छ। सार्वजनिक सेवालाई प्रभावकारी बनाउन ‘फेसलेस सेवा’को प्रक्रियालाई विस्तार गर्न नागरिक एपलाई सेवा प्रदान गर्ने मुख्य डिजिटल उपकरणका रूपमा विकास गर्ने र सम्भव भएसम्मका सबै सेवा अनलाइन गर्ने नीति नयाँ नै हो। \tयसपटकको नीति तथा कार्यक्रम, उच्चस्तरीय आर्थिक सुधार–सुझाव आयोगको प्रतिवेदनसहित एक दर्जन प्रतिवेदनहरुका आधारमा तयार पारिएको छ। प्रतिवेदन आफैँमा महत्वपूर्ण छन्, तिनको कार्यान्वयनले सुशासनमा महत्वपूर्ण भूमिका खेल्नेछन् भन्ने मैले विश्वास लिएको छु। हाम्रा नीतिहरु कार्यान्वयनका लागि निम्न ऐनहरु अत्यावश्यक छन्, म यस सम्मानित सदनसँग विचाराधीन विधेययकहरु शीघ्र पारित गर्न पनि विनम्र अनुरोध गर्न चाहन्छु।वैकल्पिक विकास वित्त परिचालनसम्बन्धी विधेयकसङ्घीय निजामती सेवासम्बन्धी विधेयक नेपाल प्रहरीसम्बन्धी र सशस्त्र प्रहरी वल नेपालसम्बन्धी कानुनलाई संशोधन तथा एकीकरण गर्न बनेका विधेयकविद्यालय शिक्षा विधेयकनेपाल हवाई सेवा प्राधिकरणको स्थापना र व्यवस्था गर्न बनेको विधेयक नेपाल नागरिक उड्डयन प्राधिकरणसम्बन्धी कानुनलाई संशोधन र एकीकरण गर्न बनेको विधेयक सरकारले राष्ट्रिय स्वाधीनता, सार्वभौमसत्ता तथा भौगोलिक अखण्डता र नेपाल राष्ट्र तथा नेपाली जनताको सर्वोपरि हितलाई केन्द्रमा राखी सुदृढ र सन्तुलित अन्तरराष्ट्रिय सम्बन्ध विकास गर्नेछ। सभामुख महोदय,माननीयज्यूहरूले नीति तथा कार्यक्रमका केही विषयहरूमा सुझाव र संशोधन प्रस्ताव राख्नुभएको छ। कतिपय पक्षमा अस्पष्टता रहेको, कतिपय विषय दोहोरिएको तथा कतिपय विषय नसमेटिएको भनेर व्यक्त धारणालाई मेरा प्रस्तुतिले स्पष्ट पार्ने अपेक्षा गरेको छु। छलफलका क्रममा उठाइएका विषयहरू र प्रस्तुत गरिएका संशोधन प्रस्तावप्रति सरकारको ध्यानाकर्षण भएको छ। प्रस्तुत आव २०८२र८३ को नीति र कार्यक्रमको कार्यान्वयनमा माननीयज्यूहरूबाट प्राप्त सुझावहरूले सरकारलाई आफ्नो गन्तव्यमा हिँड्न थप सहयोग पुग्ने पनि विश्वास लिएको छु। माननीय सदस्यहरूले उठाउनुभएका विषयहरूलाई उपलब्ध स्रोतसाधनलाई ध्यानमा राखी सरकारले प्राथमिकीकरण गर्दै आगामी दिनमा क्रमशः सम्बोधन गर्दै जाने नै छ। माननीयज्यूहरूलाई सबै क्षेत्र समेट्नेगरी सबै विषयवस्तुहरू नीति तथा कार्यक्रममा आइदिएहुन्थ्यो जस्तो लाग्नु स्वाभाविक हो। यस पटकको नीति र कार्यक्रममा सबै क्षेत्रलाई समेटिएको त छ नै। त्यसमा पनि युवालाई स्टार्टअपमार्फत उद्यमशील बनाउने, रोजगारीका अवसर सिर्जना गर्ने, विद्यार्थीलाई पढाइसँगसँगै सरकारी सेवाको इन्टर्नसिपमा प्रवेशको ढोका खोल्ने नीति पनि लिइएको पक्ष पुनःदोह¥याउन चाहन्छु। ‘जेन–जी’ पुस्ताका लागि विशेष स्थान र भूमिका दिएर ल्याइएको नीति तथा कार्यक्रम भएकाले यहाँहरुले यसको आकार र भाषामा परम्परा तोडिएको पाउनुहुनेछ। यसले सामाजिक सञ्जालका ‘फेक एकाउन्ट’हरुमा अल्मलिएका युवालाई पनि आफ्नो भविष्य निर्माणमा नयाँ जाँगर र ऊर्जा पैदा गर्न बाटो खोल्नेछ भन्ने अपेक्षा राखेको छु। नीति तथा कार्यक्रमले सङ्क्षिप्त र साङ्केतिक रूपमा सबै क्षेत्रलाई समेटको छ। माननीयज्यूहरूले उठाएका विषयहरू विस्तृत रूपमा बजेटमा आउने नै छन्। त्यसैले बजेट वक्तव्यमा समावेश हुने प्रकृतिका कार्यक्रमहरू यसमा उल्लेख गरिएका छैनन्।  सहकारीको विद्यमान समस्या समाधान गर्ने सम्बन्धमा पनि नीति तथा कार्यक्रम प्रष्ट छ। सहकारी नीतिको पुनरावलोकन गरी नयाँ राष्ट्रिय नीति जारी गरिने र राष्ट्रिय सहकारी नियमन प्राधिकरणमार्फत सहकारी क्षेत्रका समस्याहरू समाधान गरिने विषय उल्लेख भएको छ। समस्याग्रस्त सहकारीका साना बचतकर्तालाई तत्काल राहत उपलब्ध गराउन सहकारी नियमन प्राधिकरणमार्फत् कोष स्थापना गरिने विषय पनि नीति तथा कार्यक्रममा समेटिएका छन्।वनलाई रोजगारी, उत्पादन, राष्ट्रिय पुँजी निर्माणको स्रोत बनाउने सम्बन्धमा सामुदायिक वनको व्यवस्थापन सुदृढ गर्दै वन आधारित स्रोतको उचित उपयोग गरिने, राष्ट्रिय निकुञ्ज तथा संरक्षित वन क्षेत्रको वातावरणीय सुरक्षा सुनिश्चित गर्दै राष्ट्रिय प्राथमिकताका आयोजना सञ्चालन, एकीकृत जलाधार व्यवस्थापनलगायतका वन व्यवस्थापन सम्बन्धी कार्यक्रमहरुलाई नीति तथा कार्यक्रमले समेटेकै छ।जलवायु परिवर्तन सम्बन्धमा माननीयज्यूहरूले उठाउनुभएका सन्दर्भममा सगरमाथा संवादमार्फत सम्बोधन गरिने विषय नीति तथा कार्यक्रममा उल्लेख भएकै छ। नेपालको वन, जलस्रोत र हिमालहरूले विश्व तापमानलाई सन्तुलित बनाउन योगदान गरिरहेको छ।विश्वमा कार्बन उत्सर्जनका कारणबाट हिमाल जोखिममा परी महाविपद् सृजना हुने स्थितिको न्यूनीकरणका लागि निरन्तर सचेत गराउनुु आवश्यक छ। नेपालले कार्बन उत्सर्जन गर्ने मुलुकबाट उचित क्षतिपूर्ति, जलवायु वित्त र हरित वित्त  प्राप्तिका लागि संवाद, बहस र पैरवी गर्ने छ। माउण्टेन इकोनोमीमा आधारित सगरमाथा संवादको अन्तरराष्ट्रीयकरण गरिनेछ। भौतिक पूर्वाधार र पर्यटनको क्षेत्रमा परिणाम दिने कार्यक्रमका विषय यस नीति तथा कार्यक्रममा समेटिएका छन्। त्यसैगरी उच्च तथा दिगो आर्थिक वृद्धिका लागि भौतिक पूर्वाधारका क्षेत्रमा सार्वजनिक तथा निजी लगानीलाई प्रवद्र्धन गरिने र सुरूङमार्ग, द्रुतमार्ग र ओभर पासजस्ता आधुनिक प्रविधियुक्त पूर्वाधार निर्माणमा जोड दिइने विषय पनि उल्लेख भएकै छ। यस सरकारले तीव्र सडक विस्तारः विकास पूर्वाधारको आधार नीति लागू गरी सडक पूर्वाधारमा एसियन मापदण्डस्तरको राष्ट्रिय राजमार्ग निर्माण, लोकमार्ग निर्माण, सडक लेन विस्तार, सुरुङमार्ग निर्माणलगायत पूर्वाधार निर्माणमा आफूलाई केन्द्रित गरेको छ। थालनी भएका विकास आयोजना वर्षौंसम्म नसकिने विकृत स्थिति रहनुहुँदैन। यसमा छुट कसैलाई छैन। यस सरकारले आयोजनामा स्रोत सुनिश्चितता, जग्गा अधिग्रहण, रुख कटान, अवरोध, मुआब्जा, कानुनी मुद्दाजस्ता सबालमा अग्रसरता लिई विकासको गति र संस्कृति परिष्कृत गर्दै परिमार्जन गरेको छ। यसअघि मेरो नेतृत्वको सरकारले देशैभर एक निर्वाचन क्षेत्र एक रणनीतिक सडक, प्रत्येक स्थानीय तहमा सुविधासम्पन्न अस्पताल निर्माण, उत्तर दक्षिण ‘कनेक्टिभिटि’का लागि सडक विस्तार, नदी किनारमा उत्तर– दक्षिण लोकमार्गका आयोजनाहरु सुरु गरेको थियो। आज मदन भण्डारी राजमार्ग, हुलाकी राजमार्ग र मध्यपहाडी लोकमार्ग निर्माणमा अभूतपूर्व काम भएका छन्। बिरोधका स्वरबीच पनि मुलुक सुरुङ मार्गको युगमा प्रवेश गरेको छ। म सरकारमा आउँदा नारायणगढ–बुटवल सडक नबन्ने र ठेक्का तोड्नुपर्ने अवस्थामा पुगेको थियो। निर्माण ठप्प थियो। आज सो सडकको  पूर्वी र पश्चिमी दवै खण्डमा यसै समयमा ६२ प्रतिशतभन्दा बढी काम भइसकेको छ। ४१ वटा सामान्य पुल र सात वटा मुख्य पुलहरूको निर्माण भएका छन्।  दाउन्ने खण्डमा वर्षा अगाडि नै नियमित आवतजावत हुनेगरी तीब्र गतिमा काम भइरहेको छ। हाल सो खण्डमा नागरिकले यात्रामा सास्ती भोग्नुपरेको छ। पक्कै पनि यो सास्ती धैरै दिनको हुनेछैन, केही समयको धैर्यका लागि सबैसँग अपिल गर्दछु। लामो समयसम्म अन्यौलमा रहेको बुटवल–गोरुसिङ्गे–चन्द्रौटा सडक निर्माणको ठेक्का सम्झौता भइसकेको छ।सरकारको नीति तथा कार्यक्रममाथि छलफल चलिरहेका बेला म किन यी सडकका नाम लिइरहेको छु रु किनभने हामीले नीति बनाउँदा तोकिएका समयमा विकास आयोजनाहरु सक्नेगरी बनाउनु पर्छ। र, यस वर्ष त्यसतर्फ हामीले ध्यान दिएको कुरा माथि पनि चर्चा गरिएको छ। माननीयज्यूहरूले रोजगारीका सम्बन्धमा उठाउनुभएको विषयमा मेरो ध्यानाकर्षण भएको छ। यस नीति तथा कार्यक्रमले देशभित्रै उद्यमशीलता विकास गरी रोजगारी सिर्जना गर्नेछ। माननीयज्यूहरुले विद्यालय क्षेत्र सुधारका सम्बन्धमा उठाउनुभएको विषयमा मैले माथि नै पर्याप्त चर्चा गरेको छु।  मैले औपचारिक फोरम र अनौपचारिक ठाउँमा पनि समृद्धि र सुखका आधारहरूका विषयमा बेलाबेला भन्दै आएको छु।  पछाडि परेका वर्ग, महिला, बालबालिका, ज्येष्ठ नागरिक, अपाङ्गता भएका व्यक्ति, लैङ्गिक तथा यौनिक अल्पसङ्ख्यक, जसले आफूलाई तल परेको ठान्छ, उनीहरुको जीवनस्तरबाट समृद्धिको मापन गरिनुपर्छ, माथि रहेका, अवसरको उपभोग गरिरहेका वर्गलाई आधार बनाएर होइन। सरकारको नीति कार्यक्रमले त्यसलाई अङ्गालेको छ। प्रस्तुत नीति तथा कार्यक्रममाथि माननीयज्यूहरूबाट प्राप्त संशोधन प्रस्तावहरूलाई मननयोग्य सुझावका रुपमा ग्रहण गर्दै धन्यवाद दिन चाहन्छु। ती सुझावहरुलाई आगामी जेठ १५ गते यस सम्मानित संसद्मा प्रस्तुत गरिने वार्षिक बजेट वक्तव्यमा समेट्ने विश्वास समेत दिलाउन चाहन्छु। धन्यवाद",
      "link": "https://gorkhapatraonline.com/news/154520",
      "image": "https://gorkhapatraonline.com/storage/media/272398/conversions/pm-kp-oli-original-thumb.jpg"
    },
    {
      "slug": "154519",
      "title": "सगरमाथा संवादका लागि भारत सरकारबाट सवारीसाधन सहयोग",
      "timestamp": 1746921600000,
      "source": "gp",
      "content": "नेपाल सरकारले आगामी जेठ २ देखि ४ गतेसम्म आयोजना गर्न लागेको सगरमाथा संवादमा सहयोगस्वरुप भारत सरकारले १५ वटा विद्युतीय सवारीसाधन उपलब्ध गराएको छ ।",
      "longContent": "काठमाडौँ, वैशाख २८ गते। नेपाल सरकारले आगामी जेठ २ देखि ४ गतेसम्म आयोजना गर्न लागेको सगरमाथा संवादमा सहयोगस्वरुप भारत सरकारले १५ वटा विद्युतीय सवारीसाधन उपलब्ध गराएको छ ।आज परराष्ट्र मन्त्रालयमा आयोजित एक समारोहमा परराष्ट्रमन्त्री डा. आरजु राणा देउवालाई नेपालका लागि भारतीय राजदूत नवीन श्रीवास्तवले सवारीसाधन हस्तान्तरण गर्नुभयो।नेपाल-भारत सहयोग कार्यक्रमअन्तर्गत ती सवारीसाधन उपलब्ध गराइएका हुन्।उक्त अवसरमा मन्त्री डा राणाले सगरमाथा संवादका लागि उपलब्ध गराइएको  सहयोगका लागि भारत सरकारलाई धन्यवाद ज्ञापन गर्नुभयो।उहाँले जलवायु परिवर्तन नेपालको मात्र नभई यस क्षेत्रकै साझा चुनौतीका रूपमा रहेकाले यसको समाधानका लागि आपसी समन्वय र सामूहिक प्रयास आवश्यक रहेको बताउनुभयो।संवादले जलवायु परिवर्तनसम्बन्धी यस क्षेत्रका साझा समस्याको उजागर गर्दै तिनको समाधानका उपाय खोजीका लागिसमेत सामूहिक प्रयत्नको ‘मोडल’ तय गर्ने जानकारी दिँदै उहाँले यसमा भारत सरकारको सहयोग उल्लेखनीय रहेको बताउनुभयो।मन्त्री डा राणाले संवादको सम्पूर्ण तयारी अन्तिम चरणमा पुगेको र अब नेपाल सरकार विदेशी उच्चपदस्थ व्यक्तित्व तथा पाहुनाको स्वागतको प्रतीक्षामा रहेको बताउनुभयो।नेपालका लागि भारतीय राजदूत श्रीवास्तवले भारत सरकारले नेपालको आर्थिक, सामाजिकलगायत क्षेत्रमा पु¥याउँदै आएको सहयोगको चर्चा गर्दै सगरमाथा संवादका लागि सवारीसाधन उपलब्ध गराउन पाएकामा खुसी व्यक्त गर्नुभयो।उहाँले जलवायु परिवर्तनका साझा चुनौती समाधानमा अवलम्बन गरिने उपायमा भारत सरकार नेपालको साथमा रहेको बताउनुभयो।रासस",
      "link": "https://gorkhapatraonline.com/news/154519",
      "image": "https://gorkhapatraonline.com/storage/media/272397/conversions/photo-news-original-thumb.jpg"
    },
    {
      "slug": "154509",
      "title": "इन्जिनियरविरुद्ध तीन करोड ६३ लाख बढीको भ्रष्टाचार मुद्दा",
      "timestamp": 1746921600000,
      "source": "gp",
      "content": "उपत्यका विकास प्राधिकरणद्वारा सञ्चालित दिव्येश्वरी जग्गा एकीकरण आयोजनामा सव–इन्जिनियर पदमा कार्यरत कुमार पौड्यालविरुद्ध तीन करोड ६३ लाख २१ हजार २०७ रुपियाँ भ्रष्टाचार मुद्दा दायर भएको छ।",
      "longContent": "काठमाडौँ, वैशाख २८ गते। उपत्यका विकास प्राधिकरणद्वारा सञ्चालित दिव्येश्वरी जग्गा एकीकरण आयोजनामा सव–इन्जिनियर पदमा कार्यरत कुमार पौड्यालविरुद्ध तीन करोड ६३ लाख २१ हजार २०७ रुपियाँ भ्रष्टाचार मुद्दा दायर भएको छ। अख्तियार दुरुपयोग अनुसन्धान आयोगका प्रवक्ता राजेन्द्रकुमार पौडेलका अनुसार पौड्यालले मिति २०५१ साल वैशाख ९ गतेदेखि २०८० असार ३१ गतेसम्म सार्वजनिक पदमा रहँदा पदीय मर्यादा विपरीतका कार्य गरी गैरकानुनी सम्पत्ति आर्जन गरेको पुष्टि भएको छ। आयोगका अनुसार सो अवधिमा पौड्यालले आर्जन गरेको तलबी पारिश्रमिक, बैठक भत्ता, निज तथा परिवारको नाममा रहेको जग्गा बिक्री आय, विमा परिपक्व आय, लाभांश, ऋण कर्जा आय, औषधि उपचार आय, कृषि आय लगायत कुल वैद्य आय रकम दुई करोड ५८ लाख ९७ हजार ३२४ रुपियाँ छ।यसैगरी, सो अवधिमा निजको घर निर्माण खर्च, जग्गा खरिद, अध्ययन खर्च, पिस ब्याङकुट एण्ड रेष्टुरेन्ट प्रा.लि.मा लगानी, सवारी साधन खरिद, शेयर खरिद, ऋण सापटी भुक्तानी, सुन खरिद, विमा प्रिमियम भुक्तानी र बैंङ्क मौज्दात गरी वैद्य कुल व्यय ६ करोड २२ लाख १८ हजार ५३२ रुपियाँ देखिएको छ।निजको कुल व्ययमा कुल आय घटाउँदा तीन करोड ६३ लाख २१ हजार २०७ रुपियाँ गैरकानूनी सम्पत्ति आर्जन देखिएकोले सो रकम बिगो कायम गरि सो मूल्य बराबरको सम्पत्ति जफत गरि पाउन मागदाबी लिइएको आयोगको विज्ञप्तिमा उल्लेख छ। आयोगका अनुसार पौड्यालले सार्वजनिक सेवाको पदमा रहँदा गैरकानुनी रुपमा सम्पत्ति आर्जन गरेको र सोबाट बढाएको सम्पत्ति समेत श्रीमती विष्णु मैया पौड्यालका नाममा राखेको देखिएकोले प्रचलित कानुन बमोजिम श्रीमती पौड्याललाई प्रतिवादी कायम गरि आइतबार विशेष अदालत, काठमाडौँमा आरोपपत्र दायर गरिएको आयोगले जनाएको छ।",
      "link": "https://gorkhapatraonline.com/news/154509",
      "image": "https://gorkhapatraonline.com/storage/media/272372/conversions/CIAA-original-thumb.jpg"
    },
    {
      "slug": "154503",
      "title": "प्रतिनिधिसभाबाट नीति तथा कार्यक्रम पारित",
      "timestamp": 1746921600000,
      "source": "gp",
      "content": "प्रतिनिधिसभाको आइतबारको बैठकले आर्थिक वर्ष २०८२–८३ को नीति तथा कार्यक्रम बहुमतले पारित गरेको छ।   बैठकमा सभामुख देवराज घिमिरेले नीति तथा कार्यक्रम बहुमतले पारित भएको घोषणा गर्नुभएको हो।",
      "longContent": "काठमाडौँ, वैशाख २८ गते। प्रतिनिधिसभाको आइतबारको बैठकले आर्थिक वर्ष २०८२–८३ को नीति तथा कार्यक्रम बहुमतले पारित गरेको छ। बैठकमा सभामुख देवराज घिमिरेले नीति तथा कार्यक्रम बहुमतले पारित भएको घोषणा गर्नुभएको हो। वैशाख १९ गते नीति तथा कार्यक्रम सदनमा प्रस्तुत भएको थियो। त्यसमा वैशाख २२ देखि २८ गतेसम्म निरन्तर छलफल भएको थियो। छलफलको अन्तिम दिन आइतबार प्रधानमन्त्री केपी शर्मा ओलीले सांसदले उठाउनुभएको प्रश्नको जवाफ दिनुभएको थियो। \tआजको बैठकमा नीति तथा कार्यक्रममाथि प्राप्त संशोधनलाई निर्णयार्थ प्रस्तुत गरिएको थियो। नीति तथा कार्यक्रममाथि एकल र संयुक्त गरी कुल ३७ वटा संशोधन प्रस्ताव दर्ता भएका थिए। ती सबै अस्वीकार भएका थिए।",
      "link": "https://gorkhapatraonline.com/news/154503",
      "image": "https://gorkhapatraonline.com/storage/media/272371/conversions/samsad-cover-original-thumb.jpg"
    },
    {
      "slug": "154501",
      "title": "सवारीचालक अनुमतिपत्र छपाइको तयारी गर्दै सञ्चार मन्त्रालय",
      "timestamp": 1746921600000,
      "source": "gp",
      "content": "सञ्चार तथा सूचना प्रविधि मन्त्रालय सुरक्षण मुद्रण केन्द्रमार्फत सवारीचालक अनुमतिपत्र (लाइसेन्स) छाप्ने तयारीमा जुटेको छ।",
      "longContent": "काठमाडौँ, वैशाख २८  गते। सञ्चार तथा सूचना प्रविधि मन्त्रालय सुरक्षण मुद्रण केन्द्रमार्फत सवारीचालक अनुमतिपत्र (लाइसेन्स) छाप्ने तयारीमा जुटेको छ। आइतबार सञ्चार तथा सूचना प्रविधिमन्त्री पृथ्वीसुब्बा गुरुङ, भौतिक पूर्वाधार तथा यातायातमन्त्री देवेन्द्र दाहाल र सुरक्षण मुद्रण केन्द्रका कार्यकारी निर्देशक देवराज ढुङ्गानाबिच भएको छलफल मुलुकभित्रै सवारीचालक अनुमतिपत्र छाप्नसक्ने विषयमा अनौपचारिक सहमति भएको सञ्चार तथा सूचना प्रविधि मन्त्रालयले जनाएको छ।छलफलमा मन्त्रीद्वय, सञ्चारसचिव राधिका अर्याल, यातायात मन्त्रालयका सचिव केशवकुमार शर्मा, केन्द्रका कार्यकारी निर्देशक ढुङ्गानालगायत कर्मचारीको उपस्थिति थियो। सञ्चारमन्त्री गुरुङले सुरक्षण मुद्रण केन्द्रमार्फत सवारीचालक अनुमपतिपत्र छाप्ने विषय अत्यन्त महत्त्वपूर्ण रहेको बताउँदै यसका लागि प्राविधिक र जनशक्तिको प्रबन्ध गर्ने प्रतिबद्धता जनाउनुभयो। “मन्त्रालयको महत्त्वपूर्ण योजनामध्ये मुद्रण केन्द्रलाई नियमित सञ्चालन गर्नु पनि एक हो। यथाशीघ्र केन्द्रमार्फत छपाइको काम सुरुआत गर्ने छौँ। त्यसका लागि आवश्यकपर्ने भौतिक र प्राविधिक तयारीमा लाग्ने छौँ”, उहाँले भन्नुभयो। मन्त्री गुरुङले स्वदेशमा आवश्यक कागजात छाप्नु भनेको देशको स्वाभिमान र गौरवका साथै रोजगारीका अवसर सृजना हुने भएकाले सरकारका छपाइसम्बन्धी कार्य केन्द्रमार्फत गर्ने तयारी भइरहेको बताउनुभयो। स्वदेशमा आयआर्जन हुनुका साथै रोजगारीका अवसर पनि सृजना हुने भएकाले यथाशीघ्र छपाइलाई निरन्तरता दिने उहाँले उल्लेख गर्नुभयो।यातायातमन्त्री दाहालले सरकार नयाँ र महत्त्वपूर्ण कार्यको सुरुआत गरेर जनतामा सकारात्मक र भरोसापूर्ण सन्देश छोड्नुपर्ने धारणा राख्नुभयो। उहाँले सञ्चार मन्त्रालयसँग यथाशीघ्र सहकार्य गरेर सुरक्षण मुद्रण केन्द्रसँग लाइसेन्स छापाइसम्बन्धी लिखित सम्झौता गरिने प्रतिबद्धता जनाउनुभयो। \tसञ्चार सचिवसमेत रहनुभएकी सुरक्षण मुद्रण केन्द्रकी अध्यक्ष अर्यालका अनुसार छलफलमार्फत सञ्चार मन्त्रालयले सवारीचालक अनुमतिपत्र छाप्न सकिने निष्कर्ष निकालेको छ। केन्द्रका कार्यकारी निर्देशक ढुङ्गानाले छलफलमा उठेका विषयलाई सञ्चालक समितिको बैठकमा प्रस्ताव पेस गरेर सम्झौतामा हस्ताक्षर गर्नेदेखि छाप्ने मिति तय गरिने जानकारी दिनुभयो। “अहिले छलफल मात्रै भएको हो। कहिले छाप्ने भन्ने मिति तय भएको छैन”, उहाँले भन्नुभयो। छलफलले करिब ३० लाख लाइसेन्स छाप्नसक्ने निष्कर्ष निकालेको छ। दुई वर्षअघि सुरक्षण मुद्रण केन्द्रका तत्कालीन कार्यकारी निर्देशक विकल पौडेलसहित नौ जनाविरुद्ध भ्रष्टाचारको मुद्दा दायर गरिएको थियो। त्यसपछि कार्यकारी निर्देशकविहीन भएको केन्द्र निष्क्रिय बनेको थियो। सञ्चारमन्त्री गुरुङले निष्क्रिय अवस्थामा रहेको केन्द्रलाई पुनःजीवित बनाउन छपाइसम्बन्धी प्रक्रिया सुरु गर्न जरुरी रहेको बताउनुभयो। कर्मचारीविहीन केन्द्र सञ्चालनका लागि कार्यकारी निर्देशक ढुङ्गानालाई नियुक्त गरिएको थियो। उहाँ आएपछि छपाइ कार्य सुरु गर्न लागिएको हो। सञ्चारमन्त्री गुरुङले छापाखाना प्रविधियुक्त बनाउन, कर्मचारी व्यवस्थापनलगायत विषय प्रभावकारी बनाउन आवश्यक तयारी थालिएको बताउनुभयो। कुनै पनि नेपाली कागजात बाहिर छाप्नु नपर्ने भन्दै हुलाक टिकट, राहदानी (पासपोर्ट), राष्ट्रिय परिचयपत्रलगायत कागजपत्र स्वदेशमा छपाइ हुँदा देशको राजस्वमा टेवा पुग्ने उहाँको भनाइ छ।मन्त्री गुरुङले एक–दुई दिनभित्र लाइसेन्स छाप्ने विषयमा यातायात मन्त्रालय र केन्द्रसँग सहमति गरी छपाइ थालिने स्पष्ट पार्नुभयो। “यही वर्षभित्र छपाइ सुरु गर्छौं। एक–दुई दिनमा लिखित सहमति गरेर बाँकी प्रक्रिया सुरु गर्छौं”, उहाँले भन्नुभयो।   रासस",
      "link": "https://gorkhapatraonline.com/news/154501",
      "image": "https://gorkhapatraonline.com/storage/media/272360/conversions/MadhuShahi_KTM_RSS_28-original-thumb.jpg"
    },
    {
      "slug": "154500",
      "title": "देशको आवश्यकतालाई प्राथमिकतामा राखेर बजेट प्रस्तुत हुनुपर्छ",
      "timestamp": 1746921600000,
      "source": "gp",
      "content": "राष्ट्रियसभाको आइतबारको बैठकमा नेपाली कांग्रेस संसदीय दलको नेता कृष्णप्रसाद सिटौलाले जनताका चाहना र मुलुकको आवश्यकतालाई प्राथमिकतामा राखेर आगामी आर्थिक वर्षको बजेट प्रस्तुत हुनुपर्ने बताउनुभएको छ ।",
      "longContent": "काठमाडौँ, वैशाख २८ गते । राष्ट्रियसभाको आइतबारको बैठकमा नेपाली कांग्रेस संसदीय दलको नेता कृष्णप्रसाद सिटौलाले जनताका चाहना र मुलुकको आवश्यकतालाई प्राथमिकतामा राखेर आगामी आर्थिक वर्षको बजेट प्रस्तुत हुनुपर्ने बताउनुभएको छ । आगामी आवको नीति तथा कार्यक्रममा समावेश भएका विकास–निर्माणका कार्यक्रमका निम्ति पर्याप्त बजेट विनियोजन हुनुपर्नेमा उहाँले जोड दिनुभयो ।     शिक्षा विधेयक, निजामति सेवा विधेयक, प्रहरी ऐन जस्ता महत्त्वपूर्ण कानुन यसै अधिवेशनबाट पारित गर्ने विषय नीति तथा कार्यक्रममा समावेश हुनु सकारात्मक पक्ष भएको बताउँदै सांसद सिटौलाले  शान्तिप्रक्रिया सम्बन्धी बाँकी काम चाँडै निष्कर्षमा पुर्‍याउन सत्ता र प्रतिपक्ष मिल्नुपर्छ भन्नुभयो ।  नेपाल कम्युनिस्ट पार्टी (माओवादी केन्द्र) का सांसद गोपीबहादुर सार्की (अछामी) ले मजदुर, किसान, दलित, महिला तथा पिछडिएका क्षेत्रका जनताका अपेक्षानुसार आगामी आवको बजेट प्रस्तुत हुनुपर्ने बताउनुभयो ।नेपाल कम्युनिष्ट पार्टी (एकीकृत समाजवादी) का सांसद मदनकुमारी शाहले नीति तथा कार्यक्रममा समावेश भएका विकास–निर्माणका आयोजनालाई व्यवस्थित ढङ्गले कार्यान्वयन गर्नुभयो । राष्ट्रिय सहमति कायम गरेर संविधान संशोधन गर्नुपर्नेमा उहाँले जोड दिनुभयो ।नेकपा (एमाले) का सांसद सोनाम गेल्जेन शेर्पाले राष्ट्रको ढुकुटी हेरेर बजेट बनाउनुपर्नेमा जोड दिँदै बिगतको तुलनामा यो वर्ष नीति तथा कार्यक्रम नयाँ ढङ्गले आएको बताउनुभयो ।",
      "link": "https://gorkhapatraonline.com/news/154500",
      "image": "https://gorkhapatraonline.com/storage/media/272359/conversions/1222-original-thumb.jpg"
    },
    {
      "slug": "154496",
      "title": "स्वार्थ समूहसँग आफ्नो चिनजान नभएको प्रधानमन्त्रीको स्पष्टोक्ति",
      "timestamp": 1746921600000,
      "source": "gp",
      "content": "प्रतिनिधिसभाको आजको बैठकमा सरकारको नीति तथा कार्यक्रममाथिको छलफलमा उठेका  विषयबारे जवाफपछि थप स्पष्टीकरणको समयमा प्रधानमन्त्री ओलीले भन्नुभयो, “पुँजीवाद होइन, मानववाद र समाजवाद ल्याउने हो । अहिलेको सरकारले पुँजीवादलाई प्रश्रय दिँदैन  । पैसाले होइन, हाम्रा लागि मान्छे महत्वपूर्ण हो ।”",
      "longContent": "काठमाडौँ, वैशाख २८ गते । प्रधानमन्त्री केपी शर्मा ओलीले आसेपासे पुँजीवाद (स्वार्थ समूह) सँग आफ्नो चिनजान नरहेको स्पष्ट गर्नुभएको छ ।प्रतिनिधिसभाको आजको बैठकमा सरकारको नीति तथा कार्यक्रममाथिको छलफलमा उठेका विषयबारे जवाफपछि थप स्पष्टीकरणको समयमा प्रधानमन्त्री ओलीले भन्नुभयो, “पुँजीवाद होइन, मानववाद र समाजवाद ल्याउने हो । अहिलेको सरकारले पुँजीवादलाई प्रश्रय दिँदैन  । पैसाले होइन, हाम्रा लागि मान्छे महत्त्वपूर्ण हो ।”",
      "link": "https://gorkhapatraonline.com/news/154496",
      "image": "https://gorkhapatraonline.com/storage/media/272343/conversions/photo1-original-thumb.jpg"
    },
    {
      "slug": "154495",
      "title": "'नयाँ ढङ्गले मल कारखाना खोलिने छ'",
      "timestamp": 1746921600000,
      "source": "gp",
      "content": "प्रधानमन्त्री केपी शर्मा ओलीले मुलुकमा नै नयाँ ढङ्गले मल कारखाना स्थापना बताउनुभएको छ ।",
      "longContent": "काठमाडौँ,  वैशाख २८ गते । प्रधानमन्त्री केपी शर्मा ओलीले मुलुकमा नै नयाँ ढङ्गले मल कारखाना स्थापना बताउनुुभएको छ ।प्रतिनिधिसभाको आजको बैठकमा सरकारको नीति तथा कार्यक्रममाथिको छलफलमा उठेका प्रश्नको जवाफ दिँदै प्रधानमन्त्री ओलीले देशमा मल कारखाना आवश्यक छ भन्नेमा सरकार स्पष्ट रहेकाले नयाँ ढङ्गले कारखाना खोलिने बताउनुभएको हो । उहाँले नयाँ विधिबाट फोहाेरमैला व्यवस्थापनको कुरा सोचिरहेको जानकारी पनि दिनुभयो ।प्रधानमन्त्री ओलीले सम्पत्ति शुद्धीकरणका सम्बन्धमा अन्तर्राष्ट्रिय रूपमा नेपाल ‘ग्रे लिस्ट’ मा पर्नुु अघिल्लो सरकारको कमजोरी भएको स्पष्ट गर्नुभयो ।",
      "link": "https://gorkhapatraonline.com/news/154495",
      "image": "https://gorkhapatraonline.com/storage/media/272338/conversions/pm-kp-oli-original-thumb.jpg"
    },
    {
      "slug": "154483",
      "title": "राष्ट्रिय गौरवका आयोजनाको काम सम्पन्न गरिने छ : प्रधानमन्त्री ओली",
      "timestamp": 1746921600000,
      "source": "gp",
      "content": "प्रधानमन्त्री केपी शर्मा ओलीले थालेको काम सक्ने घोषित नीतिअन्तर्गत राष्ट्रिय गौरवका आयोजनाहरूको पुनरावलोकन गरी चालु परियोजनालाई ‘आर्थिक वर्ष २०८२–८३ मा सम्पन्न गरिने बताउनुभएको छ ।",
      "longContent": "गोरखापत्र अनलाइनकाठमाडौं, वैशाख २८ गते । प्रधानमन्त्री केपी शर्मा ओलीले थालेको काम सक्ने घोषित नीतिअन्तर्गत राष्ट्रिय गौरवका आयोजनाहरूको पुनरावलोकन गरी चालु परियोजनालाई ‘आर्थिक वर्ष २०८२–८३ मा सम्पन्न गरिने बताउनुभएको छ । प्रतिनिधिसभामा सांसदहरूले उठाउनुभएको जिज्ञासाको जवाफ दिनुहुँदै उहाँले यस्तो बताउनुभएको हो । ‘प्रतिनिधि सभाको यस अवधिभित्र सम्पन्न हुनेगरी वर्गीकरण गरी निर्धारण गरिएको समयतालिकामा सम्पन्न गर्ने नीति नयाँ हो’ उहाँले भन्नुभयो । निर्माणाधीन तथा निर्माण गर्नुपर्ने सबै परियोजनाका लागि आवश्यक स्रोतको आँकलन गरी सम्पन्न हुने सम्भावना नभएका परियोजना स्थगन गर्ने र त्रुटिपूर्ण परियोजना खारेज गर्ने नीति नयाँ भएको उहाँले बताउनुभयो ।  छलफलमा प्रधानमन्त्रीले दिनुभएको जवाफको पूर्णपाठ – गत वर्षको साउन ६ गते यस सम्मानित सदनमा संबोधन गर्ने क्रममा मैले “जहिल्यै काम भइरहेको झैं हुने तर कहिल्यै नसकिने” हाम्रो विकास निर्माणको कामका तरिकाप्रति ‘ओर्क इन प्रोग्रेस १’ भन्दै टिप्पणी गरेको थिएँ । हामीसँग रहेको सीमित स्रोत र विकासमा हामीले मार्नु परेको तीब्र फड्कोको बिचमा रहेका विरोधाभाषलाई उल्लेख गरेको थिएँ । विकास–निर्माणको हाम्रो यस्तो ढाँचा, सुस्त गति र ‘ओर्क इन प्रोग्रेस’ संस्कृति परिर्वतन नगरी अघि बढ्न नसकिने उल्लेख गरेको थिएँ । आफूसँग भएको सीमित स्रोत कहाँ लगानी गर्ने र त्यसबाट कस्तो परिणाम हासिल गर्ने भन्ने कुरामा हामी स्पष्ट हुनुपर्ने उल्लेख गरेको थिएँ । त्यसैले प्रस्तुत नीति–कार्यक्रममा विकास निर्माणका क्रममा देखापरेका कमी कमजोरीलाई सुधार गर्न विकासको ढाँचा, गति र संस्कृति फेर्ने प्रस्ताव नयाँ हो । यसलाई व्यवहारमा अवलम्बन गर्ने प्रतिबद्धता पनि नयाँ हो । – ‘जे आउँछ मजाले पचाउँछ’ भनेझैं जे छ, त्यसैमा रम्ने हैन, काम लाग्ने जे छ, त्यसलाई सकेसम्म निरन्तरता दिने, जे असान्दर्भिक छ, त्यसलाई त्याग्ने नीतिमा हामी जानुपर्छ । त्यसैले, विगतमा विभिन्न सरकारद्वारा घोषणा गरिएका पूर्वाधार क्षेत्रका सबै परियोजनाको पुनः प्राथमिकीकरण गर्ने प्रस्ताव गरिएको हो ।  – थालेको काम सक्ने घोषित नीति अन्तर्गत राष्ट्रिय गौरवका आयोजनाहरूको पुनरावलोकन गर्ने, चालु परियोजनाहरूलाई ‘आर्थिक वर्ष २०८२÷८३ मा सम्पन्न हुने र प्रतिनिधि सभाको यस अवधिभित्र सम्पन्न हुने’ गरी वर्गीकरण गरी निर्धारण गरिएको समयतालिकामा सम्पन्न गर्ने नीति नयाँ हो । निर्माणाधीन तथा निर्माण गर्नुपर्ने सबै परियोजनाका लागि आवश्यक स्रोतको आँकलन गरी सम्पन्न हुने सम्भावना नभएका परियोजना स्थगन गर्ने र त्रुटिपूर्ण परियोजना खारेज समेत गर्ने नीति नयाँ हो । – पूर्वाधार विकासका नयाँ परियोजना बनाउँदा “संभाव्यता, जोखिम, र प्रतिफल”को लेखाजोखा जस्ता स्टेक होल्डरको चासो र पूँजीको प्रतिवद्धता व्यक्त गर्नुअघि “नगद प्रवाह, जोखिम न्यूनीकरण, र कानुनी सुरक्षा” जस्ता लगानीकर्ता र ऋणदाताको चासो समेटिएको ‘बिजनेस प्लान’ विकास गर्नुपर्ने नीति नयाँ हो । स्टार्टअप होस् वा आन्टरप्रिनरसिप कुनै पनि फिल्डमा उद्यमशीलता सुरु गर्दा– ‘व्यवसाय सुरू गरेदेखि बजारसम्मको चक्र’ अर्थात्, ‘व्यवसायको इकोसिस्टम’ ख्याल गर्नुपर्ने नीति नयाँ हो । – उदाहरणका लागि प्रधानमन्त्री कृषि आधुनिकीकरण कार्यक्रमको पुनर्संरचना गरी व्यवसायमा आउनेलाई भूमि बैँक–वित्त, उपकरण तथा अन्य इनपुट– बाली बिमाको व्यवस्थापन–त्यसको समर्थन मूल्य– कृषि उपजको अग्रिम खरिद सम्झौता– बजार व्यवस्थापन र भण्डारणको चक्र निर्माण गर्ने नीति अघि सारिएको छ। मल, विद्युत् र अन्य पूँजीगत अनुदानको पुनः व्यवस्थापन गरी स्रोतको अपव्यय हुनेबाट रोक्ने नीति नयाँ हो भन्ने माननीयहरूलाई स्पष्ट पार्न चाहन्छु । – आर्थिक वृद्धिको प्रमुख संवाहकका रूपमा विकास गर्ने क्षेत्र कुन हो भन्नेमा नीति कार्यक्रममा ‘अन्यौल’ छैन । ‘कृषि तथा वन, सूचना तथा प्रविधि, पर्यटन, ऊर्जा, उद्योग र भौतिक पूर्वाधार’लाई मुख्य क्षेत्र तोकिएको छ । स्टार्टअपका कार्यक्रमको फोकस– विधाको हिसाबले जुनसुकै हुनसक्ने र पुस्ताको हिसाबले आजको तन्नेरी पुस्ता–‘जेन–जी’ पुस्तामा केन्द्रित हुने नीति अघि सारिएको छ । – सरकारका निकायहरूबाट सञ्चालित कार्यक्रमहरू उद्यमशीलताको विकास, उत्पादन, उत्पादकत्व र रोजगारी सिर्जनामा केन्द्रित गर्ने र तीन तहका सरकारहरू बिचको सहयोग, समन्वय र सहकार्यमा कृषिको व्यावसायीकरण र पूर्वाधार निर्माण गर्ने नीति प्रस्ताव गरिएको छ । – स्थानीय तहदेखि केन्द्रसम्म सरकारी सेवामा इन्टर्नलाई प्रयोग गर्ने, – स्नातक तहभन्दा माथिका विद्यार्थीहरूलाई विभिन्न अनुसन्धान संस्थामा आबद्ध गर्ने,– हप्तामा बढीमा २० घण्टा कामको न्युनतम ज्याला निश्चित गरी ‘कमाउँदै–पढ्दै’को नीति लागु गर्ने, – सरकारी सेवामा ‘इन्टर्न’को प्रयोग, यो नीति नयाँ हो । ‘कमाउँदै–पढ्दै’ नारामा नयाँ हैन, ठोस योजनाको सन्दर्भमा यो पनि नयाँ हो । – राष्ट्रिय शैक्षिक सुधार कार्यक्रमको नयाँ मार्गचित्र तयार गर्ने र शिक्षालाई सर्वसुलभ, गुणस्तरीय र जीवन उपयोगी बनाउने नीति अघि सारिएको छ । विद्यमान शिक्षा पद्दतिलाई आधुनिक, विज्ञान–प्रविधिमैत्री र अनुसन्धान–अन्वेषण लक्षित बनाइने छ । विद्यालय शिक्षामा ग्रेडिङ प्रणाली लागु गरी सुधार गर्ने नीति नयाँ हो । लो–ग्रेडिङलाई रोजगारी–मैत्री प्राविधिक÷व्यावसायिक शिक्षा तर्फ र उच्च ग्रेडिङलाई उच्चशिक्षा तर्फ अग्रसर गराउने प्रस्तावित नीतिले शिक्षालाई उद्यमशीलतामैत्री बनाउने छ । श्रमक्षेत्रमा रहेको सीपयुक्त श्रमशक्तिको अभाव र सीपहीन श्रमशक्ति जगेडा रहने अवस्थाको अन्त्य गर्ने छ । यसका लागि हालको पाठ्यक्रम, सिकाइ र अध्यापन विधिमा व्यापक सुधार गरिने छ । शिक्षक बैँक स्थापना, थिङ्क ट्याङ्क संस्थाहरूको समन्वय तथा सञ्चालन र उद्यमशीलताको माध्यमद्वारा आन्तरिक रोजगारी सिर्जना गरी आयआर्जनका अवसर वृद्धि गर्ने नीति निःसन्देह नयाँ हो ।– विकास कार्यक्रममा सङ्घ, प्रदेश र स्थानीय तहबिच दोहोरोपन हटाउन एकीकृत परियोजना बैँक प्रणाली लागु गर्ने प्रस्तावित नीति नयाँ हो । यसबाट संविधानमा उल्लेखित सङ्घ, प्रदेश र स्थानीय तहका साझा अधिकार सूचीका विकास कार्यक्रमहरू समन्वयात्मक रूपमा कार्यान्वयन गर्ने वातावरण बन्छ ।\t– जनसङ्ख्या, भूगोल र रोगको भारको आधारमा नयाँ स्वास्थ्य प्रणालीको प्रस्तावले स्वास्थ्य सेवालाई सुलभ र पहुँचयोग्य तुल्याउने छ । यसले स्वास्थ्य पूर्वाधार विस्तारसँगै सेवा प्रदायक अस्पताल–चिकित्सक, स्वास्थ्य जनशक्ति, उपकरण र सेवाग्राहीबिच रहेको असन्तुलन हटाउने छ । – सबै सार्वजनिक अस्पताललाई एकीकृत अनलाइन सेवामा आबद्ध गर्ने, स्वास्थ्यसम्बन्धी सबै सहायता र सहुलियतका कार्यक्रमहरूलाई एकीकृत स्वास्थ्य बिमा प्रणालीमा आबद्ध गर्ने नीतिले पुनर्संरचना गरिने स्वास्थ्य बिमा कार्यक्रमलाई दीगो बनाउने छ ।– हाम्रा नीतिहरू कार्यान्वयनका लागि निम्न ऐनहरू अत्यावश्यक छन्, म यस सम्मानित सदनसँग विचाराधीन विधेययकहरू शीघ्र पारित गर्न पनि विनम्र अनुरोध गर्न चाहन्छु ।- वैकल्पिक विकास वित्त परिचालनसम्बन्धी विधेयक- सङ्घीय निजामती सेवासम्बन्धी विधेयक - नेपाल प्रहरीसम्बन्धी र सशस्त्र प्रहरी वल नेपालसम्बन्धी कानुनलाई संशोधन तथा एकीकरण गर्न बनेका विधेयक- विद्यालय शिक्षा विधेयक- नेपाल हवाइ सेवा प्राधिकरणको स्थापना र व्यवस्था गर्न बनेको विधेयक - नेपाल नागरिक उड्डयन प्राधिकरणसम्बन्धी कानुनलाई संशोधन र एकीकरण गर्न बनेको विधेयक–\tसरकारले राष्ट्रिय स्वाधीनता, सार्वभौमसत्ता तथा भौगोलिक अखण्डता र नेपाल राष्ट्र तथा नेपाली जनताको सर्वोपरि हितलाई केन्द्रमा राखी  सुदृढ र सन्तुलित अन्तर्राष्ट्रिय सम्बन्ध विकास गर्ने छ ।",
      "link": "https://gorkhapatraonline.com/news/154483",
      "image": "https://gorkhapatraonline.com/storage/media/272326/conversions/PM1-original-thumb.jpg"
    },
    {
      "slug": "154475",
      "title": "किसान महासङ्घ ताप्लेजुङ अध्यक्षमा सुनुवार",
      "timestamp": 1746921600000,
      "source": "gp",
      "content": "अखिल नेपाल किसान महासङ्घ ताप्लेजुङको अध्यक्षमा भगिमान सुनुवार चयन हुनुभएको छ । ७ औँ जिल्ला अधिवेशनमार्फत  कमिटीको अध्यक्षमा सुनुवार सर्वसम्मत चयन हुनुभएको हो ।",
      "longContent": "साहारा लिम्बूफुङलिङ, वैशाख २८ गते । अखिल नेपाल किसान महासङ्घ ताप्लेजुङको अध्यक्षमा भगिमान सुनुवार चयन हुनुभएको छ । ७ औँ जिल्ला अधिवेशनमार्फत  कमिटीको अध्यक्षमा सुनुवार सर्वसम्मत चयन हुनुभएको हो । उपाध्यक्षमा मणिकुमार मगर, सचिवमा इन्द्र लेछर्वो, सहसचिवमा मधु इजम, कोषाध्यक्षमा हरिप्रसाद सिग्देलसहित १७ सदस्यीय जिल्ला कमिटी चयन भएको छ । श्रमजीवी नेपाली किसानहरूको हकहित र अधिकारका लागि एक सङ्गठित आवाज र नेतृत्वदायी सङ्गठनको रूपमा स्थापना भएको महासङ्घको सदस्यहरूमा केशवप्रसाद दाहाल, छिनाम दोर्जी तामाङ, विजय नेयोङ, लक्षमण लिम्बू, सुशिल एभेङ, यामकुमार लिम्बू, टङ्कप्रसाद लिम्बू र युगेन अन्छङबो चयन हुनु भएको नेकपा (एमाले) ताप्लेजुङका सचिव सन्तोष चाम्लिङले जानकारी दिनुभयो । यस्तै, सदस्यतर्फ नै गोन्दिराज बराल, छत्र गुरुङ, लिलामाया कार्की, सुमन गुरुङ, कृष्णबहादुर कार्की, दीपक राई, कुलराज न्यौपाने, भगिरथ माबो र लाखध्वोज लिम्बू निर्विरोध सदस्यमा छनोट हुनु भएको एमाले ताप्लेजुङले जनाएको छ । अधिवेशन महासङ्घ र पार्टीका केन्द्रीय, प्रदेश तथा जिल्ला स्तरीय नेताहरूको उपस्थितिमा सम्पन्न भएको हो ।",
      "link": "https://gorkhapatraonline.com/news/154475",
      "image": "https://gorkhapatraonline.com/storage/media/272291/conversions/Kisan-Sang-original-thumb.jpg"
    },
    {
      "slug": "154443",
      "title": "‘आमनागरिकको पहुँचमा रहेर काम गरेका छौँ’",
      "timestamp": 1746921600000,
      "source": "gp",
      "content": "पोखरा गण्डकी प्रदेशको राजधानी मात्र नभई मुलुकको प्रमुख पर्यटकीय स्थल पनि हो ।",
      "longContent": "पोखरा गण्डकी प्रदेशको राजधानी मात्र नभई मुलुकको प्रमुख पर्यटकीय स्थल पनि हो । भौगोलिक रूपमा नेपालको मध्यभागमा अवस्थित पोखरा आफ्नो प्राकृतिक सौन्दर्य, भौतिक संरचना, ऐतिहासिक महत्व र सांस्कृतिक विविधताले प्रसिद्ध छ । सङ्घीयता आइसकेपछिको प्रादेशिक संरचनामा गण्डकी प्रदेशभित्र ११ वटा जिल्ला समाविष्ट छन् । जहाँ एक महानगरपालिका, २६ नगरपालिका र ५८ गाउँपालिका छन् । नवलपुरको सुस्तादेखि चीनको कोरला नाकासम्म फैलिएको गण्डकी प्रदेश शक्तिशाली दुई राष्ट्र चीन र भारतसम्म सिमाना जोडिएको प्रदेश हो । हिमाल, पहाड र तराईका क्षेत्रलाई समेटेका कारण भूगोल, संस्कृति, परम्परा, भाषा आदिका दृष्टिले अलग पहिचान भएको सुन्दर प्रदेशका रूपमा गण्डकीलाई चिन्न सकिन्छ । अहिलेसम्म विभिन्न चरण गरेर गण्डकी प्रदेश सरकारमा चार पटक मुख्यमन्त्री फेरिएका छन् । हाल गण्डकी प्रदेशमा मुख्यमन्त्रीको जिम्मेवारी सुरेन्द्रराज पाण्डेले समालिरहनुभएको छ । उहाँ गोरखा २ (ख) का प्रदेश सभा सदस्य हुनुहुन्छ । पाण्डेले यसअघि ३४३ दिन मुख्यमन्त्री बनेर कार्य गर्नुभएको थियो । त्यसपश्चात् खगराज अधिकारी मुख्यमन्त्रीमा नियुक्त भई ५० दिन जिम्मेवारीमा रहनुभयो । नेकपा (एमाले) र नेपाली कांग्रेसको संयुक्त सरकार बनेपछि पाण्डे पुनः मुख्यमन्त्रीमा नियुक्त हुनुभएको हो । उहाँसँग गण्डकी प्रदेशको विकास निर्माण र आगामी कार्यदिशालगायतका विषयमा गोरखापत्र दैनिकका गण्डकी प्रदेश ब्युरो प्रमुख रमेश पौडेलले गर्नुभएको कुराकानी :सङ्घीयता कार्यान्वयनमा आइसकेपछि आमनागरिकको चाहना अनुरूपको विकास कार्य अघि बढाउन कत्तिको सहज भएको छ ?सङ्घीयताको मुख्य उद्देश्य नै राष्ट्रलाई समृद्ध बनाउनु हो । हाम्रो देशका लागि सङ्घीयता नवीन प्रयोग पनि भएकाले अनेकौँ समस्या छन् । समस्यासँग जुध्दै नागरिकका नजिक रहेर सेवा प्रवाह गर्नु हाम्रो कर्तव्य र दायित्व हो । विकासका लागि सहज वातावरण निर्माण गर्न धेरै कुराको अभावसँग जुध्दै हामी अघि बढेका छौँ । आमनागरिक ठुलो अपेक्षासहित आफ्ना गुनासा, माग लिएर सहज रूपमा मुख्यमन्त्री, मन्त्रीसँग भेट्न आउनुहुन्छ । स्रोतसाधनले भ्याएसम्म प्रदेश सरकारले जनताका माग सम्बोधन गर्ने प्रयत्न गरिरहेको छ । सङ्घ सरकारसम्म पहुँच पु¥याउन नसकेका सर्वसाधारणले प्रदेश सरकारसँग सहज पहुँचको अनुभव गर्नुभएको हामीले ठानेका छौँ । स्थानीय सरकारसँग पनि सहकार्य र समन्वय छिटोछरितो भएको छ तर संविधानमा उल्लेख भएको अधिकार सङ्घबाट प्रदेशमा हस्तान्तरण हुन नसक्दा जनताको अपेक्षा अनुसार काम गर्न सकिएको छैन । अधिकार प्रत्यायोजन गरेर कार्यान्वयनमा जान ढिला भइसकेको महसुस भएको छ । सङ्घ सरकार प्रशासनिक र वित्तीय सङ्घीयता कार्यन्वयनमा गम्भीर भए नतिजा ल्याउन प्रदेश सक्षम छ । प्रदेशलाई दिने भनिएको अधिकार नै नदिई प्रदेशमाथि प्रश्न उठाइएको छ । पहिले काम गर्ने मौका दिएर मात्रै प्रश्न गर्नु पर्छ । सङ्घीयता कार्यान्वयनका क्षेत्रमा प्रदेशले भोग्नु परेका कानुनी जटिलता के छन् ?संविधानले तिनै तहको अधिकार क्षेत्र स्पष्ट तोके पनि कार्यान्वयनको चरणमा भने अझै स्पष्टता आउन सकेको छैन । अधिकारको अस्पष्टता, वित्तीय चुनौती, जनशक्तिको अभावलगायत विविध कारणले संविधानले परिकल्पना गरेको र आमनागरिकले चाहना गरे अनुरूप काम गर्न सकिएको छैन ।संविधान जारी भएपछि बनेका सबै जसो सरकार सङ्घीयता कार्यान्वयनमा कमजोर देखिन थालेका छन् । स्थानीय र प्रदेश तहको क्षमता विकासमा सङ्घीय सरकारले ध्यान दिन सकेको छैन । सुरुमा प्रदेश र स्थानीय तहमा जनशक्ति व्यवस्थापन फितलो भयो । सात वर्षसम्म आइपुग्दा राजनीति सङ्घीयता कार्यान्वयनमा गए पनि प्रशासनिक र वित्तीय सङ्घीयता प्रादेशिक स्तरमा अझै व्यवस्थित हुन सकेको छैन । सङ्घ सरकारले निर्माण गर्नुपर्ने कानुन, हस्तान्तरण गर्नुपर्ने अधिकार प्राप्त नहुँदा जनअपेक्षा अनुसारको काम गर्न अप्ठ्यारो परेको छ । संविधानमा सङ्घ सरकारले निर्माण गरेको कानुनसँग प्रदेश सरकारले निर्माण गरेको कानुन बाझिएमा स्वतः खारेज हुने छ भन्ने उल्लेख छ । जसका कारण हामीलाई कानुन बनाउन समस्या छ भने कार्यान्वयनमा पनि समस्या देखिएको छ ।गण्डकी प्रदेश सरकारको प्राथमिकताका क्षेत्र के के हुन् ?हाम्रो भूगोल, हावापानी, पर्यावरण अनुसार कृषि र पर्यटन गण्डकी प्रदेशका लागि ठुलो सम्भावनाको क्षेत्र हो । पोखरालाई नेपालको पर्यटकीय राजधानी घोषणा गरिएको छ । सरकारको लक्ष्य पनि यस आसपासका क्षेत्रमा पर्यटन प्रवर्धन गर्ने रहेको छ । अर्को हामी रोजगारी सिर्जना गर्ने र उत्पादन बढाउने योजनामा छौँ । कृषि र पर्यटनमा लगानी बढाउने गरी २०८२/८३ को नीति तथा कार्यक्रम र बजेटको तयारी गरिरहेका छौँ । स्थानीय तहहरूसँग र सङ्घ सरकारसँग पनि प्राथमिकता तोकिएका योजनामा साझेदारी गर्ने गरी रणनीति तयार भएको छ ।कृषि, पर्यटनलगायतका क्षेत्रमा रोजगारी सिर्जना, स्थानीय उत्पादनमा वृद्धि र पूर्वाधार निर्माण हाम्रो प्राथमिकतामा छ । दोस्रो पञ्चवर्षीय योजना निर्माण गरी प्रदेश सरकारले प्राथमिकताको क्षेत्र निर्धारण गरेको छ । सोही अनुसार आफ्ना नीति, कार्यक्रम र बजेटलाई अघि बढाएका छौँ । बजेटलाई प्राथमिकतामा भन्दा पनि दबाब र पहुँचका आधारमा छरिएर खर्च गरियो भन्ने आरोप प्रदेशलाई छ नि ?प्रदेश सरकारका माग र आवश्यकता एकातिर छन् भने सरकारले सम्बोधन गर्नुपर्ने नागरिकका माग अर्कातिर छन् । प्रदेश सरकारसँग योजना माग गर्न आउनेको पहिलो प्राथमिकता पूर्वाधारका योजनामा हुन्छ । आवश्यकता भएर नै सरकारसमक्ष योजना माग गर्न आउनुभएको हो । जनताको आवश्यकता पूरा गर्दै दिगो विकासको लक्ष्य पूरा गर्ने दिशामा प्रदेश अघि बढेको छ । सडक, खानेपानी, सिँचाइलगायतका पूर्वाधारको माग धेरै छ । अन्य प्रवर्धनात्मक कामका लागि पनि कार्यक्रम सञ्चालन गर्नुपर्ने बाध्यता प्रदेशलाई छ । सीमित बजेटबाट शिक्षा, स्वास्थ्य, खानेपानी, पूर्वाधार, रोजगारी सिर्जना, कृषि, पर्यटनलगायत सबै क्षेत्र समेट्नुपर्ने भएकाले बजेट छरियो जस्तो देखिएको हुन सक्छ । साना योजना स्थानीय तह, मझौला खालका प्रदेश र ठुला योजना सङ्घ सरकारबाट गर्नु पर्छ । ठुला केही योजनामा स्थानीय, प्रदेश र सङ्घको साझेदारीबाट पनि गर्न सकिन्छ तर विडम्बना, प्रदेशले भन्दा कम बजेटका योजना सङ्घबाट विनियोजन भएका छन् । कति बजेटको वा कुन प्राथमिकताको योजना कसले गर्ने भन्ने नीतिगत रूपमै स्पष्ट हुनु पर्छ । समग्रमा भन्नुपर्दा फरक फरक स्थान, अवस्था, प्रकृति, परिवेश अनुसारका आवश्यकता र योजनालाई सम्बोधन गर्नुपर्दा प्रदेशको खर्च छरिए जस्तो देखिन्छ । सकेसम्म सबै क्षेत्रलाई समेट्ने हाम्रो प्रयास हो । प्रदेश सरकारलाई अझ सशक्त र प्रभावकारी बनाउन के गर्नु पर्ला ? संविधानतः प्रदेशलाई समन्वयकारी भूमिका निर्वाह गर्ने अङ्गका रूपमा लिइएको छ । प्रदेश सरकारलाई नीति, कार्यक्रम र कार्ययोजना निर्माण र कार्यान्वयनमा समस्या छ । हामी आफैँले कानुन बनाएर सम्पादन गर्ने काम भएका छन् । हामीले बनाएका नीति कार्यक्रम, कार्ययोजना सङ्घ र स्थानीय तहसँग समन्वय गरेर कार्यान्वयन गर्नुपर्ने पनि धेरै छन् । अर्कातिर ती कार्ययोजना कार्यान्वयन गर्न सङ्घीय कानुनले छेकेको छ । जस्तो कि हामीसँग गण्डकी प्रदेश प्रहरी ऐन, २०७७ छ तर सङ्घले प्रहरी समायोजन नगर्दा हामीले बनाएको ऐन कार्यान्वयनमा जान सकेको छैन । प्रदेशभित्रको शान्ति सुरक्षाको दायित्व प्रदेश सरकारको पनि हो । यहाँ रहेको सुरक्षा निकायलाई बलियो बनाउन, नागरिकको शान्ति सुरक्षा, अमनचैन कायम राख्न, आवश्यक भवन निर्माण गर्न, साधनस्रोत उपलब्ध गराउन सङ्घबाट अनुमति लिनु पर्छ । अनुमति नआउँदा यस प्रकारका महत्वपूर्ण कार्यक्रम कार्यान्वयन हुन सकेका छैनन् । कार्यान्वयन भएकामा पनि बेरुजुको समस्या छ । यस्ता नीतिगत समस्या थुप्रै छन् । त्यसैले प्रदेशलाई अझै सशक्त, प्रभावकारी र विश्वसनीय बनाउन संविधानमा उल्लेख भएका राजनीतिक, प्रशासनिक र वित्तीय सङ्घीयता कार्यान्वयनमा सङ्घ सरकारले ध्यान दिनु पर्छ । कानुनहरू छिटो बनाउने र प्रदेश सरकारले ती कानुनमा टेकेर जनताका माग, आवश्यकता अनुसार स्रोतसाधनको संरक्षण, उपभोग गर्दै अघि बढ्ने हो भने प्रदेश सरकारलाई अझै विश्वसनीय र जनताले सरकारको अनुभूति गर्ने गरी काम गर्ने वातावरण सिर्जना हुने छ ।प्रदेश सरकारको आगामी लक्ष्य के छ ?विकास आयोजनालाई व्यवस्थित बनाउन, जनताले देख्ने, सुन्ने, महसुस गर्ने गरी काम गर्न प्रदेश सरकारले केही प्रयत्न गरेको छ । पहिलो पञ्चवर्षीय योजनाका धेरै काम पूरा भएका छन् । पूरा हुन बाँकी केही दोस्रो योजनामा समेटिएको छ । महत्वाकाङ्क्षी योजना हामीले दोस्रो पञ्चवर्षीय योजनामा राखेका छैनौँ । साना र टुक्रे योजना नियन्त्रण गर्न हामीले विकास योजनामा गत वर्षदेखि नै टुक्रे बजेट कम गरेका छौँ । दोस्रो पञ्चवर्षीय योजना तयार गरी निर्दिष्ट लक्ष्य र उद्देश्य अनुसार धेरै महत्वाकाङ्क्षी नभई प्रदेशको स्रोतसाधनलाई ध्यानमा राखेर ‘आत्मनिर्भर र समुन्नत प्रदेश ः सुखी प्रदेशवासी’ को सङ्कल्प पूरा गर्ने गरी बजेटको आकार अनुसार योजना बनाउने छौँ । प्रदेशको साधनस्रोत बढाउन आवश्यक कानुन, नियम, कार्यविधि निर्माण गर्दै कार्यान्वयनको प्रक्रियामा अघि बढेका छौँ । प्राथमिकताका आधारमा तत्काल र दीर्घकालीन रूपमा गर्नुपर्ने योजना बनाई क्रमशः काम गर्दै जाँदा नागरिकका चाहना र आवश्यकता पूरा हुनेमा प्रदेश सरकार विश्वस्त छ ।",
      "link": "https://gorkhapatraonline.com/news/154443",
      "image": "https://gorkhapatraonline.com/storage/media/272241/conversions/55-original-thumb.jpg"
    },
    {
      "slug": "154404",
      "title": "‘बजेटका समस्या सुल्झाउन यस पटक हस्तक्षेपकारी नीति’",
      "timestamp": 1746921600000,
      "source": "gp",
      "content": "उपप्रधानमन्त्री तथा अर्थमन्त्री विष्णुप्रसाद पौडेलले आगामी आर्थिक वर्ष २०८२/०८३ को बजेटलाई कार्यान्वयनयोग्य तथा नतिजामुखी बनाउन योजना तथा कार्यक्रममा व्यापक हेरफेर गरिने बनाउनुभएको छ ।",
      "longContent": "गोरखापत्र समाचारदाताकाठमाडौँ, वैशाख २८ गते । उपप्रधानमन्त्री तथा अर्थमन्त्री विष्णुप्रसाद पौडेलले आगामी आर्थिक वर्ष २०८२/०८३ को बजेटलाई कार्यान्वयनयोग्य तथा नतिजामुखी बनाउन योजना तथा कार्यक्रममा व्यापक हेरफेर गरिने बनाउनुभएको छ । नेपाल आर्थिक पत्रकार समाज (सेजन) ले शनिबार आयोजना गरेको ‘विनियोजन कुशलता र वास्तविक बजेट’ विषयक पूर्वबजेट छलफल कार्यक्रममा अर्थमन्त्री पौडेलले स्रोतको चुनौतीपूर्ण अवस्थालाई हेरेर योजनाको प्राथमिकीकरण र बजेट प्रणालीमा रहेको समस्याको समाधानका लागि हस्तक्षेपकारी नीति अवलम्बन गरिने बताउनुभएको हो । “बजेट विनियोजन र कार्यान्वयनका बिचमा ठुलो खाडल सिर्जना भएको छ र त्यसो हुनुमा हामी नै जिम्मेवार छौँ,” अर्थमन्त्री पौडेलले भन्नुभयो, “चालु आवमा मात्रै ११ हजारभन्दा बढी योजना प्रोजेक्ट बैङ्कमा थपिनुले पनि हाम्रो विनियोजन कुशलता कति छ भन्ने देखाउँछ ।” “अहिले म थप खाल्डो खन्न होइन विगतका सरकारले खनेको खाल्डो पुर्न खोजिरहेको छु यसमा सबै क्षेत्रको साथ आवश्यक छ,” अर्थमन्त्री पौडेलले भन्नुभयो, “आगामी आवको बजेटलाई यथार्थपरक बनाउन प्रयास गर्ने र कार्यान्वयन सुनिश्चितासहितको बजेट ल्याउने तयारी गरिरहेको छुु ।”अर्थतन्त्रका परिसूचकमा बिस्तारै सुधार आउँदै गएको भए पनि विगतमा स्रोत व्यवस्थापनको ठुलो खाडल देखिएकाले त्यसलाई पुर्न अझै केही समय लाग्ने उहाँको भनाइ छ । बजेट प्रणालीलाई मार्गदर्शन गर्ने महत्वपूर्ण दस्ताबेजका रूपमा संविधान रहेकाले सोही अनुसारको नीति अवलम्बन गरिने अर्थमन्त्री पौडेलले स्पष्ट पार्नुभयो । केही समयअघि आन्दोलनरत शिक्षकका सबै माग पूरा गर्ने हो भने धेरै ठुलो आर्थिक दायित्व सिर्जना हुने र यसले साधारण खर्च बढ्ने अर्थमन्त्री पौडेलको भनाइ छ । त्यस्तै सामाजिक सुरक्षामा ठुलो रकम खर्च हुने गरेको अहिलेको अवस्थाबारे चर्चा गर्दै अर्थमन्त्री पौडेलले नेपालीको औसत आयु बढेको तर वृद्धभत्ता पाउने उमेर घटाउने विषयमा अस्वस्थ प्रतिस्पर्धा चलेकोसमेत टिप्पणी गर्नुभयो । स्वास्थ्य बिमा कार्यक्रममा देखिएको खर्च व्यवस्थापनको खाडल सम्बोधन नगरेमा थप समस्या सिर्जना हुनेसमेत उहाँको भनाइ छ । आगामी आव २०८२/८३ को बजेट निर्माणमा बजेट विनियोजन कुशलता र कार्यान्वयन दक्षता बढाउनुपर्नेमा सरोकारवालाले जोड दिनुभयो ।कार्यक्रममा कार्यपत्र प्रस्तुत गर्दै पूर्वमुख्यसचिव डा. बैकुण्ठ अर्यालले बजेट तर्जुमा, विनियोजन, कार्यान्वयन, अनुगमन मूल्याङ्कन जस्ता बजेट चक्रमै समस्या रहेकाले यसलाई सुधार गर्न आवश्यक रहेको उहाँको भनाइ छ । पछिल्लो ५० वर्षमा विनियोजन अनुसार सधैँ जसो कम खर्च हुने गरेको तथ्य उल्लेख गर्नुहुँदै उहाँले पाँच दशकमा औसत ८६.९७ प्रतिशत बजेट खर्च भएको तथ्याङ्क प्रस्तुत गर्नुभयो । नयाँ व्यवस्था कार्यान्वयनपछिका वर्षमा पनि खर्चको प्रभावकारिता देखिन नसकेको उनको भनाइ छ । “संविधान आएको पछिल्ला १० वर्षमा तीन पटक मात्र ८० प्रतिशतभन्दा बढी बजेट खर्च भएको र पछिल्लो १३ वर्षमा चालु शीर्षकमा औसत ८४.७६, पुँजीगत औसत ६७.८० र वित्तीय व्यवस्थातर्फ औसत ८१.५२ प्रतिशत बजेट खर्च भएको तथ्याङ्क उहाँले प्रस्तुत गर्नुभयो ।रक्षा, सार्वजनिक शान्तिसुरक्षा र मनोरञ्जन, संस्कृति तथा धर्ममा भने विनियोजन अनुसार बढी खर्च देखिएको तर पुँजी निर्माणमा हुने क्षेत्रमा ८० प्रतिशतभन्दा कम मात्र खर्च भएको अर्यालको भनाइ छ । बजेट विनियोजन, खर्च र नतिजाबिचको सम्बन्ध स्थापना गर्न कठिन रहेको, अन्तिम समयमा बजेट राख्ने प्रवृत्ति बढ्दो क्रममा रहेको उहाँको भनाइ छ । निवृत्तिभरण तथा सामाजिक सुरक्षाको बढ्दो दायित्व, वैदेशिक भ्रमणमा जाने प्रतिनिधिमण्डलको बढ्दो सङ्ख्या, सवारीसाधनको वृद्धिले गर्दा इन्धन खर्च, बढ्दो आर्थिक सहायता र औषधोपचार खर्च, विगतका स्रोत सुनिश्चितताबाट सृजित दायित्वमा लगातार वृद्धि भइरहेको र यसको अद्यावधिक लेखाङ्कनसमेत हुन नसक्नु समस्या रहेको उहाँको भनाइ छ ।   कार्यक्रममा राष्ट्रिय योजना आयोगका सदस्य डा. प्रकाशकुमार श्रेष्ठले बजेटमा मुख्य गरी तीन वटा विरोधाभाष रहेको औँल्याउनुभयो । “पहिलो, सुरुमा विस्तारकारी बजेट आउँछ तर कार्यान्वयन गर्दा सङ्कुचन देखिन्छ । दोस्रो, सङ्घीय सरकार बजेट घाटामा छ तर तीन वटै तहको सरकारको जोड्दा बचतमा देखिन्छ । तेस्रो, आयोजनाको प्राथमिकीकरण निकै कमजोर छ,” डा. श्रेष्ठले भने । यी तीन वटा विरोधाभाष चिर्न आवश्यक रहेको उनको भनाइ छ । चालु आवको बजेट बनाउँदा आयोजना बैङ्कमा १८ हजारभन्दा बढी आयोजना रहेकोमा त्यसलाई पुनर्संरचना गरी करिब सात हजारमा झारिएको उहाँको भनाइ छ । आयोगले तीन करोड रुपियाँभन्दा कम लागतका आयोजनालाई सङ्घीय सरकारले बजेट नछुट्याउने विषयलाई गम्भीरताका साथ कार्यान्वयन गर्ने पनि श्रेष्ठको भनाइ छ । आयोजना बैङ्क, मध्यमकालीन खर्च संरचना र बजेटको समन्वय मिलाउने गरी काम भइरहेको उहाँको भनाइ छ । नेपाल नगरपालिका सङ्घका महासचिव नरुलाल चौधरीले सङ्घ सरकारले प्रदेश र स्थानीय तहमा पठाउने वित्तीय समानीकरण अनुदान कटौती गर्दा समस्या सिर्जना भएको बताउनुभयो ।",
      "link": "https://gorkhapatraonline.com/news/154404",
      "image": "https://gorkhapatraonline.com/storage/media/272192/conversions/SEJON-Pre-Budget_2-original-thumb.jpg"
    },
    {
      "slug": "154403",
      "title": "कृषिमा दश प्रतिशत बजेट माग",
      "timestamp": 1746921600000,
      "source": "gp",
      "content": "नेपाल कम्युनिस्ट पार्टी (एमाले) कृषि तथा पशुपक्षी विकास विभागले कुल बजेटको कम्तीमा १० प्रतिशत कृषि क्षेत्रमा विनियोजन गर्नुपर्ने माग राख्दै सरकारको ध्यानाकर्षण गराएको छ ।",
      "longContent": "गोरखापत्र समाचारदाता काठमाडौँ, वैशाख २८ गते । नेपाल कम्युनिस्ट पार्टी (एमाले) कृषि तथा पशुपक्षी विकास विभागले कुल बजेटको कम्तीमा १० प्रतिशत कृषि क्षेत्रमा विनियोजन गर्नुपर्ने माग राख्दै सरकारको ध्यानाकर्षण गराएको छ । विभागले कृषि नीतिको समीक्षा गर्दै कृषि क्षेत्रमा सुधार र आधुनिक कृषि विकासका लागि अवलम्बन गर्नुपर्ने नीति र उपायबारे सरकारको ध्यानाकर्षण गराएको हो । एमाले कृषि विभाग प्रमुख केदार न्यौपानेले कृषिमा प्राथमिकता, उत्पादनमा आत्मनिर्भरतासँगै रूपान्तरणकारी प्रधानमन्त्री कृषि आधुनिकीकरण परियोजना पुनर्संरचना गर्न सुझाव दिएको जानकारी दिनुभयो । उहाँले यो वर्षको नीति कार्यक्रममा घोषणा भए अनुसार कृषिमा आत्मनिर्भर, रोजगार, स्थानीय उद्यमशीलता वृद्धि गर्ने गरी ठोस कार्यक्रम ल्याउनुपर्ने माग गर्नुभयो । मध्यपहाडी लोकमार्ग र हुलाकी राजमार्गकेन्द्रित ‘विशेष कृषि विकास परियोजना’ घोषणाको एमालेले माग गरेको छ । कृषि उपजको समर्थन मूल्य कानुनी व्यवस्थाद्वारा नै निर्धारण गर्न र खरिदको सुनिश्चितताका लागि आवश्यक पूर्वाधारदेखि बजेट व्यवस्थापनमा सरकारले ध्यान दिन अनुरोध गरेको छ । कृषि उपजको समर्थन मूल्य तय गर्दा बाली लगाउनका लागि त्यस वर्ष भएको नगद खर्च (श्रम, बिउ, खाद्य सिँचाइ), पारिवारिक श्रमको लगानी, जमिनको भाडा, कुल पँुजी र यसको ब्याज र एकतिहाइ नाफा जोडेर गरिनुपर्ने एमालेको माग छ । निर्माणको चरणमा रहेको कृषि विधेयक यथाशीघ्र संसदीय समितिमा दर्ता गराई छलफलमा लगिनुपर्ने, उक्त विधेयकमार्फत नीति निर्माण तहमा किसानको प्रतिनिधित्व स्थानीयदेखि केन्द्रसम्म सुनिश्चित गरिनुपर्नेमा विभागले जोड दिएको छ । कृषि ऐनमा तिनै तहका सरकारका कार्यक्षेत्र स्पष्ट पार्ने व्यवस्था ल्याउन माग गर्दै सङ्घ, प्रदेश र स्थानीय तहबाट आमकिसानले प्राप्त गर्ने सेवालाई चुस्त दुरुस्तका साथै सेवा प्रणालीलाई प्रभावकारी बनाउन आवश्यक रहेको विभागले उल्लेख गरेको छ । सङ्घीय सरकारले नियमनकारी, प्रदेश तहले विकास सहजीकरण र स्थानीय तहले सेवाप्रदायकको भूमिका निर्वाह गर्ने गरी सरकारी निकायको पुनर्संरचना गरी आवश्यक जनशक्ति व्यवस्था गर्न अनुरोध गरेको छ ।",
      "link": "https://gorkhapatraonline.com/news/154403",
      "image": "https://gorkhapatraonline.com/storage/media/272191/conversions/Untitled-1-(1)-original-thumb.jpg"
    },
    {
      "slug": "154402",
      "title": "सरकारी जग्गाबारे निवेदनको चाङ",
      "timestamp": 1746921600000,
      "source": "gp",
      "content": "स्थानीय तहलाई सरकारी जग्गा उपयोगको हक हस्तान्तरणका लागि कानुनी जटिलता फुकाउन सङ्घीय मामिला तथा सामान्य प्रशासन मन्त्रालयमा निवेदनको चाङ लागेको छ ।",
      "longContent": "गोरखापत्र समाचारदाता काठमाडौँ, वैशाख २८ गते । स्थानीय तहलाई सरकारी जग्गा उपयोगको हक हस्तान्तरणका लागि कानुनी जटिलता फुकाउन सङ्घीय मामिला तथा सामान्य प्रशासन मन्त्रालयमा निवेदनको चाङ लागेको छ । स्थानीय तहलाई सरकारी निकायको नाममा दर्ता रहेको जग्गा उपयोग गर्न दिने विषयमा कानुनी जटिलता भएपछि फुकाउनका लागि मन्त्रालयमा स्थानीय तहका निवेदनको चाङ लाग्न थालेका हुन् । स्थानीय तहले भोगचलन गर्दै आएको सरकारी जग्गा अर्को सरकारी निकायलाई उपयोग गर्न दिने र अर्को सरकारी निकायले उपयोग गरिरहेको जग्गा स्थानीय तहले उपयोगमा ल्याउने विषय कानुनी जटिलता भएको मन्त्रालयले जनाएको छ । मन्त्रालयका उपसचिव रेशम कँडेलले मन्त्रालयमा स्थानीय तहले सरकारी जग्गा उपयोगको हक हस्तान्तरणका लागि सिफारिस गरिदिन मन्त्रालयमा माग गरेपछि त्यसको जवाफका लागि मन्त्रालयले यसअगाडि नै भूमि व्यवस्था सहकारी तथा गरिबी निवारण मन्त्रालयलाई पत्राचार गरे पनि त्यसको कुनै प्रगति भएको छैन । स्थानीय तहको नाममा जग्गा नहुँदा स्थानीय तहमा स्थायी संरचना निर्माण अलपत्र हुँदै आएका छन् । सरकारी जग्गा दर्ता, उपयोग तथा लिजमा उपलब्ध गराउनेसम्बन्धी कार्यविधिले कुनै सरकारी निकायको नाममा दर्ता गरेको जग्गा अर्को सरकारी निकायलाई आवश्यक भएमा जग्गा माग गर्ने निकायको केन्द्रीय निकाय, दर्तावाल निकायको केन्द्रीय निकाय र सिफारिस समितिको सिफारिसका आधारमा मन्त्रालयले माग गर्ने निकायलाई जग्गा उपयोग गर्न स्वीकृति दिन सक्ने व्यवस्था गरेको छ । स्थानीय तहको केन्द्रीय निकाय नहुने र भूमि व्यवस्था सहकारी तथा गरिबी निवारण मन्त्रालयले तयार पारेको कार्यनीतिले केन्द्रीय निकायको सिफारिस अनिवार्य गरेका कारण स्थानीय तहले अन्य सरकारी निकायबाट जग्गा लिन र अन्य निकायलाई दिन पाएका छैनन् । भूमि व्यवस्था तथा अभिलेख विभागका प्रवक्ता वेदप्रसाद अर्यालले सरकारी जग्गाको हक हस्तान्तरण नहुने तर लिजमा भने कार्यविधि अनुसार प्रक्रिया पु¥याएर दिन मिल्ने बताउनुभयो । उहाँका अनुसार सार्वजनिक जग्गाको लिज कार्यविधि अनुसार एउटा सरकारी कार्यालयले अर्को सरकारी कार्याललाई जग्गा प्राप्ति गर्दा प्रमुख जिल्ला अधिकारीको अध्यक्षतामा हुने सहजीकरण समितिको बैठकले सम्बन्धित तालुक मन्त्रालयको सहमतिमा ‘लिज’ को प्रव्रिmया अगाडि बढ्ने बताउनुभयो ।",
      "link": "https://gorkhapatraonline.com/news/154402",
      "image": "https://gorkhapatraonline.com/storage/media/272213/conversions/samanya-original-thumb.jpg"
    },
    {
      "slug": "154400",
      "title": "दूतावाससँग छैन नेपालीको तथ्याङ्क",
      "timestamp": 1746921600000,
      "source": "gp",
      "content": "जम्मु काश्मीर, पन्जाब, राजस्थान, गुजरात र हिमाञ्चल प्रदेशमा कार्यरत नेपालीको वास्तविक सङ्ख्या सरकारी निकायसँगै छैन । भारतका यी पाँच राज्यमा हजारौँ नेपाली कार्यरत रहे पनि उनीहरूको अवस्थाबारे दिल्लीस्थित नेपाली राजदूतावास नै अनभिज्ञ रहेको छ ।",
      "longContent": "काठमाडौँ, वैशाख २८ गते  । जम्मु काश्मीर, पन्जाब, राजस्थान, गुजरात र हिमाञ्चल प्रदेशमा कार्यरत नेपालीको वास्तविक सङ्ख्या सरकारी निकायसँगै छैन । भारतका यी पाँच राज्यमा हजारौँ नेपाली कार्यरत रहे पनि उनीहरूको अवस्थाबारे दिल्लीस्थित नेपाली राजदूतावास नै अनभिज्ञ रहेको छ । नेपाली राजदूतावासले शुक्रबार सूचना प्रकाशित गरी जम्मु काश्मीरसहित युद्धप्रभावित क्षेत्रमा कार्यरत नेपालीलाई सुरक्षित रहन आग्रह गर्ने औपचारिकता पूरा गरे पनि त्यहाँ रहेका नेपालीको अवस्थाबारे कूटनीतिक नेतृत्वले अनभिज्ञता प्रकट गरेको हो । भारतका लागि नेपाली राजदूत डा. शङ्कर शर्माले युद्धप्रभावित क्षेत्रमा रहेका नेपालीको सङ्ख्याबारे तथ्याङ्क नरहेको बताउनुभयो । उहाँले भन्नुभयो, “हामीले त्यहाँ सोध्न चाहिँ लगाइरहेका छौँ तर सरकारी संयन्त्रमा जाने कुरा भएन । नेपाली समुदाय र सङ्घ संस्थाबाट बुझ्ने कुरा भइरहेको छ । सीमा क्षेत्रबाट तथ्याङ्क आएको छैन । जम्मु काश्मीरमा पनि नेपाली कति छन् भन्ने तथ्याङ्क छैन ।”‘समस्या परे सम्पर्क गर्नू’भारतका लागि नेपाली राजदूत डा. शर्माले भारतमा रहेका नेपालीलाई सचेत र सुरक्षित रहन एवं सङ्कटकालीन अवस्थामा सुरक्षित र आपत्कालीन सेवा प्राप्त हुन सक्ने नजिकको स्थानको पहिचान गर्न आग्रह गरिएको बताउनुभयो । उहाँले भन्नुभयो, “अप्रिय घटना भएमा, आपत्कालीन सुरक्षा साइरन बज्दा कहाँ जाने र आपत्कालीन सेवा लिन कहाँ जाने भन्ने जानकारी लिन र सुरक्षित भएर बस्न अनुरोध गरिएको छ ।”उहाँका अनुसार पन्जाबमा रेलसहित सवारीसाधन सुचारु छन् । उहाँले चण्डीगढदेखि सिम्लासम्म बसोबास गर्ने नेपालीलाई नेपाल फर्किन चाहे कुनै समस्या नभएको बताउनुभयो । उहाँले भन्नुभयो, “जम्मु काश्मीरबाट हामीलाई सम्पर्क भएको छैन । सीमा क्षेत्रका नागरिकलाई भारत सरकारले नै अन्यत्र सारेको छ । हामीलाई सोधपुछ भई नै रहेको छ । दूतावासले सहजीकरण गर्छ ।” कति छन् नेपाली ?सरकारी निकायसँग वास्तविक तथ्याङ्क नभए पनि अन्य सङ्घसंस्थाले नेपाली नागरिकको तथ्याङ्क सङ्कलन गर्ने गरेका छन् । विशेष गरी नेपाली कांग्रेस, नेपाल कम्युनिस्ट पार्टी (एमाले), नेपाल कम्युनिस्ट पार्टी (माओवादी केन्द्र) सहितका राजनीतिक दलले आफ्ना प्रवासी सङ्गठनमार्फत भारतमा कार्यरत नेपालीको सङ्ख्या सङ्कलन गर्दै आएका छन् । भारतमा सक्रिय राजनीतिज्ञ एवं सामाजिक अभियन्ता बालकृष्ण पाण्डेका अनुसार जम्मु काश्मीरमा अनुमानित ३० हजार नेपाली नागरिक कार्यरत छन् । उहाँले भन्नुभयो, “वास्तविक तथ्याङ्क त नेपाल सरकार, भारत सरकार र नेपाली दूतावाससँग पनि छैन तर विभिन्न सङ्घसंस्थामा आबद्ध र अरू नेपाली गरी ३० हजार जति जम्मु काश्मीर राज्यमा छन् ।”उहाँले जम्मु काश्मीरमा होटल र टे«ेकिङ (भरिया) मा धेरै नेपाली आबद्ध रहेको र केही नेपालीले अनुमति लिएरै काम गरिरहेको बताउनुभयो । उहाँले निर्माण, होटल, उद्योग, कृषि, चौकीदार, सुरक्षागार्डको काममा नेपाली कार्यरत रहेको बताउनुभयो । उहाँले भन्नुभयो, “होटल रेस्टुरेन्ट सञ्चालन गरेर बस्ने नेपाली पनि छन् ।”राजनीतिज्ञ पाण्डेले पन्जाबमा एक लाख ५० हजारभन्दा बढी नेपाली कार्यरत रहेको र ती औद्योगिक क्षेत्रमा प्राविधिक तथा सुरक्षागार्डदेखि कृषि श्रमिकसम्म रहेको बताउनुभयो । उहाँका अनुसार राजस्थान र गुजरातमा पनि एक लाखको हाराहारीमा नेपाली छन् । उहाँले प्राविधिक र अन्य कर्मचारी गरी सैन्य सेवामा एक लाख जति नेपाली कार्यरत रहेको बताउनुभयो । उहाँले भन्नुभयो, “कर्णाली, सुदूरपश्चिमका नेपालीको रोजगारीको गन्तव्य भारतका यी राज्य हुन् । औद्योगिक क्षेत्रसँगै समुद्री तटका ठुला होटल रेस्टुरेन्टमा काम गर्ने नेपालीको सङ्ख्या पनि ठुलो छ ।”‘फर्किनेको सङ्ख्या बढेको छैन’कञ्चनपुरका प्रमुख जिल्ला अधिकारी लक्ष्मण ढकालका अनुसार भारत र पाकिस्तानबिच तनाव बढेपछि पनि कञ्चनपुरस्थित नेपाल–भारत सीमा क्षेत्रबाट स्वदेश फर्किने नेपालीको सङ्ख्या बढेको छैन । उहाँले नियमित आउने जाने भइरहेको बताउनुभयो । उहाँले भन्नुभयो, “परिचयपत्र हेरेर रेकर्ड राखेर आवतजावत गर्न दिइएको छ । सीमा क्षेत्रमा स्थिति सामान्य छ ।”",
      "link": "https://gorkhapatraonline.com/news/154400",
      "image": "https://gorkhapatraonline.com/storage/media/272189/conversions/shankarsharma-1722430869-original-thumb.jpg"
    },
    {
      "slug": "154399",
      "title": "हडतालको क्षति बिदामा पूर्ति गर्न निर्देशन",
      "timestamp": 1746921600000,
      "source": "gp",
      "content": "शैक्षिक हडतालका क्रममा पठनपाठनमा परेको क्षति हिउँदे वा बर्खे बिदामा पूर्ति गर्न नेपाल शिक्षक महासङ्घले शिक्षक तथा कर्मचारीलाई अनुरोध गरेको छ । महासङ्घले एक विज्ञप्ति जारी गर्दै शिक्षक/विद्यालयलाई यस्तो अनुरोध गरेको हो ।",
      "longContent": "गोरखापत्र समाचारदाताकाठमाडौँ, वैशाख २८ गते । शैक्षिक हडतालका क्रममा पठनपाठनमा परेको क्षति हिउँदे वा बर्खे बिदामा पूर्ति गर्न नेपाल शिक्षक महासङ्घले शिक्षक तथा कर्मचारीलाई अनुरोध गरेको छ । महासङ्घले एक विज्ञप्ति जारी गर्दै शिक्षक/विद्यालयलाई यस्तो अनुरोध गरेको हो । महासङ्घले विद्यालय शिक्षा ऐन माग गर्दै माघ २० गतेबाट ८९ दिन लामो शिक्षक–कर्मचारी आन्दोलन गरेको थियो । जसमध्ये गत चैत २० देखि वैशाख १७ गतेसम्म भने काठमाडौँकेन्द्रित सडक आन्दोलन गरेको थियो ।आन्दोलनका क्रममा आयोजना भएको आमशैक्षिक हडतालका कारण विद्यालयको भर्ना र पठनपाठन अवरुद्ध भएकाले विद्यार्थीमा पर्न गएको शिक्षण सिकाइको क्षतिलाई ध्यानमा राखी आफ्नो अनुकूलता अनुसार हिउँदे वा बर्खे बिदामा सो क्षतिको पूर्ति गर्न सबै प्रधानाध्यापक तथा शिक्षक, कर्मचारीलाई महासङ्घले अनुरोध गरेको छ ।आन्दोलनपछि विगतमा सहमति भई कार्यान्वयनमा नआएका विषय मन्त्रीपरिषद्बाट निर्णयमार्फत कार्यान्वयन गराएको महासङ्घले जनाएको छ । असार १५ गतेभित्र विद्यालय शिक्षा विधेयक प्रतिनिधि सभाबाट पारित गर्ने सुनिश्चित भएको बताउँदै यो आन्दोलन अत्यन्त सफल र उपलब्धिमूलक भएको महासङ्घको ठहर छ ।",
      "link": "https://gorkhapatraonline.com/news/154399",
      "image": "https://gorkhapatraonline.com/storage/media/272186/conversions/teacher-andolan-original-thumb.jpg"
    },
    {
      "slug": "154398",
      "title": "भारत र पाकिस्तानबिच युद्धविराम",
      "timestamp": 1746921600000,
      "source": "gp",
      "content": "भारत–पाकिस्तानबिच ठुलो लडाइँको सम्भावना टरेको छ । अमेरिकाको मध्यस्थतामा भारत र पाकिस्तानले युद्धविराममा सहमति गरेपछि दुई देशबिच पूर्ण युद्धको खतरा तत्कालका लागि अन्त्य भएको हो ।",
      "longContent": "काठमाडौँ, वैशाख २८ गते । भारत–पाकिस्तानबिच ठुलो लडाइँको सम्भावना टरेको छ । अमेरिकाको मध्यस्थतामा भारत र पाकिस्तानले युद्धविराममा सहमति गरेपछि दुई देशबिच पूर्ण युद्धको खतरा तत्कालका लागि अन्त्य भएको हो । भारतको विदेशमन्त्रालयले एक वक्तव्य जारी गर्दै शनिबार साँझ ५ बजेदेखि लागु हुने गरी दुवैतर्फबाट कुनै पनि प्रकारको आक्रमण प्रत्याक्रमण नगर्ने सहमति भएको जानकारी दिएको छ । वक्तव्यमा भनिएको छ, “पाकिस्तानका सैन्य अपरेसन महानिर्देशकले आज (शनिबार) अपराह्न १५:३० बजे भारतका सैन्य अपरेसन महानिर्देशकसँग टेलिफोन वार्ता गर्नुभयो । दुवै पक्ष भारतीय मानक समय १७:०० बजेदेखि जमिन, हवाई तथा समुद्र सबैतर्फको गोलाबारी र सैन्य कारबाही बन्द गर्न सहमत भएका छन् ।” सहमतिलाई प्रभावकारी बनाउन दुवै पक्षका सैनिकलाई निर्देशन दिइएको भारतीय विदेशमन्त्रालयले स्पष्ट पारेको छ । दुई देशका सैन्य अपरेसन महानिर्देशकबिच आउँदो सोमबार मध्याह्न १२ बजे दुई पक्षीय वार्ता गर्ने सहमति बनेको छ । कहाँ, कसरी वार्ता गर्ने भन्ने विषयमा भने दुई देशका सरकारको आपसी परामर्शमा तय गरिने जनाइएको छ । अमेरिकाका राष्ट्रपति डोनाल्ड ट्रम्पले भन्नुभएको छ, “अमेरिकाको मध्यस्थतामा गत रातभरि भएको कुराकानीपछि भारत र पाकिस्तान पूर्ण र तत्काल युद्धविराम गर्न सहमत भएका छन् । आफ्नो उत्तम सोच र बौद्धिकता देखाएकोमा दुवै देशलाई बधाई छ ।”भारत–पाकिस्तानबिचको मध्यस्थता गर्दा दुई पक्षका सरकारसँग शनिबार बिहान लामो वार्तालाप गरेको अमेरिकी विदेशमन्त्रालयले प्रस्ट पारेको छ । विदेशमन्त्रालयको प्रेस ब्रिफिङ अनुसार अमेरिकाका विदेशमन्त्री मार्को रुबियोले पाकिस्तानका प्रधानमन्त्री सेहवाज सरिफ र भारतका विदेशमन्त्री एस. जयशङ्करसँग दुईपक्षीय युद्ध रोक्ने विषयमा वार्ता गर्नुभएको थियो । टेलिफोन वार्तामा तत्काल दुई देशबिचको तनाव कम गर्दै हिंसात्मक आक्रमण अन्त्य गर्न अनुरोध गर्नुभएको अमेरिकी विदेशमन्त्रालयले स्पष्ट पारेको छ । साथै दुई देशबिच शान्तिपूर्ण प्रत्यक्ष वार्ताका लागि अमेरिकाले समर्थन गर्ने उद्घोष गर्दै यसका लागि आवश्यक सञ्चार तथा कुराकानीमा सघाउने प्रतिबद्धता प्रकट गरेको छ । गत बुधबार भारतले पाकिस्तानमा आतङ्कवादीहरू रहेको ठानिएका स्थानमा अपरेसन सिन्दुरको घोषणासहित आक्रमण गरेपछि दुई देशबिच युद्धोन्मुख तनाव सिर्जना भएको थियो । त्यसअघि दुई साताअघि जम्मु काश्मीरको पहलगाममा पर्यटकहरूमाथि पाकिस्तान समर्थित आतङ्कवादीहरूले आक्रमण गरेको आरोप भारतले लगाएको थियो । उक्त घटनामा एक जना नेपालीसहित ३६ जनाको ज्यान गएको थियो । आक्रमणका क्रममा आमनागरिक, सैनिक र आतङ्कवादी समर्थितहरूको ज्यान गएको बताइएको छ । दुई देशबिच जारी आक्रमण प्रत्याक्रमणका कारण नेपालसहित विभिन्न मुलुकको पर्यटन, हवाई आवागमनसहित आयात निर्यातमा उच्च प्रभाव पर्न सुरु भएको थियो । यस युद्धविरामले भारत तथा पाकिस्तानमा रहेका नेपाली नागरिकले पनि राहतको महसुस गरेका छन् ।",
      "link": "https://gorkhapatraonline.com/news/154398",
      "image": "https://gorkhapatraonline.com/storage/media/272185/conversions/flag-original-thumb.jpg"
    },
    {
      "slug": "154397",
      "title": "मेलम्ची पानी चक्रपथबाहिर पनि",
      "timestamp": 1746921600000,
      "source": "gp",
      "content": "काठमाडौँवासीलाई बाह्रै महिना मेलम्चीको पानी उपलब्ध गराउने घोषणासँगै काठमाडौँ उपत्यकाको चक्रपथबाहिरका क्षेत्रमा मेलम्चीको पानी वितरण सञ्जाल निर्माण सुरु गरिएको छ ।",
      "longContent": "काठमाडौँ, वैशाख २८ गते । काठमाडौँवासीलाई बाह्रै महिना मेलम्चीको पानी उपलब्ध गराउने घोषणासँगै काठमाडौँ उपत्यकाको चक्रपथबाहिरका क्षेत्रमा मेलम्चीको पानी वितरण सञ्जाल निर्माण सुरु गरिएको छ । मेलम्ची खानेपानी आयोजना कार्यान्वयन निर्देशनालय (पिआइडी) ले काठमाडौँ उपत्यका खानेपानी सुधार आयोजना (दोस्रो चरण) अन्तर्गत काठमाडौँ उपत्यकाको चक्रपथबाहिर पनि मेलम्चीको पानी वितरण सञ्जाल निर्माण गर्न सुरु गरेको हो ।निर्देशनालयका निर्देशक टीकाबहादुर चौधरीले नेपाल सरकारको बजेट र एसियाली विकास बैङ्क (एडिबी) को सहयोगमा काठमाडौँको बुढानीलकण्ठ, गोकर्णेश्वर, कीर्तिपुर, चन्द्रागिरि र भक्तपुरको सूर्यविनायक र मध्यपुर थिमी नगरपालिकामा मेलम्चीको पानी वितरण सञ्जाल निर्माण सुरु गरिएको हो । उहाँका अनुसार भक्तपुर नगरपालिका र सूर्यविनायक नगरपालिकाका विभिन्न क्षेत्रमा गरी १५१.३० किलोमिटरमा पानी वितरण सञ्जाल निर्माण सुरु भइसकेको छ । त्यसै गरी काठमाडौँ, कीर्तिपुर र चन्द्रागिरि नगरपालिकाका विभिन्न क्षेत्रमा गरी कुल ७५.९८ किलोमिटर, मध्यपुर थिमी नगरपालिका क्षेत्रमा ३०८.१५ किलोमिटर, कपन र जोरपाटी उत्तरी क्षेत्रमा गरी २००.२३ किलोमिटर र जोरपाटी दक्षिण र पेप्सीकोला क्षेत्रमा १३९.७४ किलोमिटर गरी कुल ८७५.४ किलोमिटर प्लास्टिक (पिई) पाइप र ४६.४८ किलोमिटर फलामको (डिआई) पाइप बिछ्याउन लागिएको हो ।उहाँले भन्नुभयो, “यी क्षेत्रमा खानेपानी वितरण सञ्जाल निर्माण कार्यलाई छिटोछरितो रूपमा अगाडि बढाउनका लागि भक्तपुर, कीर्तिपुर, थिमी, कपन र जोरपाटी उत्तर तथा जोरपाटी दक्षिण र पेप्सीकोला क्षेत्र गरी विभिन्न पाँच चरण (प्याकेज) मा वर्गीकरण गरी खानेपानी वितरण सञ्जाल निर्माण गर्न लागिएको हो ।” खानेपानी वितरण सञ्जालबाट ती क्षेत्रका करिब ६३ हजार घरधुरी लाभान्वित हुने बताउँदै निर्देशक चौधरीले खानेपानी वितरण सञ्जाल निर्माण कार्य अबको तीन वर्षभित्र सम्पन्न हुने जानकारी दिनुभयो । निर्माण सम्पन्न भएको एक वर्षसम्म खानेपानी वितरण सञ्जालको प्रणाली स्थिरीकरण र सञ्चालनसहितको सम्पूर्ण जिम्मेवारी सम्बन्धित निर्माण व्यवसायीको हुने उहाँले स्पष्ट पार्नुभयो । यसअघि काठमाडौँ उपत्यका खानेपानी सुधार आयोजना अन्तर्गत उपत्यकामा करिब तिस किलोमिटर ‘प्राइमरी पाइपलाइन’ र ३३ किलोमिटर नयाँ पाइपलाइनको सञ्जाल निर्माण भइसकेको छ । त्यसै गरी आयोजनाको पहिलो चरणमै उपत्यकाका विभिन्न नौ स्थानमा दस वटा पानीपोखरी निर्माण र सुन्दरीजलस्थित खानेपानी प्रशोधन केन्द्रबाट उपत्यकाका विभिन्न स्थानमा रहेका पानीपोखरीमा थोक रूपमा पानी आपूर्ति गर्न थोक वितरण प्रणालीका ७७ किलोमिटर पाइपलाइन बिछ्याउने कामसमेत सम्पन्न भइसकेको निर्देशक चौधरीले जानकारी दिनुभयो ।",
      "link": "https://gorkhapatraonline.com/news/154397",
      "image": "https://gorkhapatraonline.com/storage/media/272184/conversions/Khanepani_Pipe-News-Photo-original-thumb.jpg"
    },
    {
      "slug": "154395",
      "title": "राष्ट्रिय कर्मचारी सङ्गठनको अध्यक्षमा बुढाथोकी",
      "timestamp": 1746835200000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) निकट नेपाल राष्ट्रिय कर्मचारी सङ्गठन संस्थान राष्ट्रिय समितिको तेस्रो केन्द्रीय अधिवेशनले सार्वजनिक सेवा प्रसारण नेपालमा कार्यरत तिलकजंग बुढाथोकीको अध्यक्षतामा नयाँ कार्यसमिति चयन गरेको छ ।",
      "longContent": "गोरखापत्र अनलाइनकाठमाडौँ, वैशाख २७ गते । नेपाल कम्युनिस्ट पार्टी (माओवादी केन्द्र) निकट नेपाल राष्ट्रिय कर्मचारी सङ्गठन संस्थान राष्ट्रिय समितिको तेस्रो केन्द्रीय अधिवेशनले सार्वजनिक सेवा प्रसारण नेपालमा कार्यरत तिलकजंग बुढाथोकीको अध्यक्षतामा नयाँ कार्यसमिति चयन गरेको छ । तेस्रो केन्द्रीय अधिवेशनले कार्यसमितिको वरिष्ठ उपाध्यक्षमा बिष्णुप्रसाद खनाल (गोरखापत्र संस्थान), उपाध्यक्षहरू कपिल प्रसाद पन्त (नेपाल टेलिकम), करण भण्डारी (नेपाल टेलिकम), र अभिमन्यु खड्गी (डीडीसी) चयन हुनुभएको छ । त्यसैगरी, महासचिवमा रामचन्द्र लम्साल (नेपाल टेलिकम), सचिवहरू प्रमोद भट्टराई (रेडियो नेपाल), अशोक घिमिरे (रासस),  सुजना पौडेल (नेपाल टेलिकम) र कोषाध्यक्षमा नन्दुकुमार तन्दुकार (केयुकेएल) चयन हुनुभएको छ । त्यस्तै, अधिवेशनबाट सदस्यहरूमा प्रल्हाद न्यौपाने, ओम पण्डित, सोम तामाङ, सुन्दरराज बखुन्छे, निर्मला आचार्य, दलबहादुर बिक चयन हुनुभएको छ ।",
      "link": "https://gorkhapatraonline.com/news/154395",
      "image": "https://gorkhapatraonline.com/storage/media/272182/conversions/bishnu-khanal-original-thumb.jpg"
    }
  ]
}