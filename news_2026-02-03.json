{
  "date": "2026-02-03T02:46:04.300Z",
  "news": [
    {
      "slug": "190551",
      "title": "छ महिनाका सूचकले देखाए आर्थिक सुधार",
      "timestamp": 1770076800000,
      "source": "gp",
      "content": "चालु आर्थिक वर्ष २०८२/८३ को छ महिनाका आर्थिक सूचकले देशको आर्थिक अवस्थामा राम्रो सुधार आउँदै गरेको देखाएका छन् । नेपाल राष्ट्र बैङ्कले सोमबार प्रकाशन गरेको चालु आवको छ महिनाको आर्थिक विवरण अनुसार आन्तरिकतर्फ मूल्यवृद्धि नियन्त्रण रहेको छ । त्यस्तै बाह्य क्षेत्रतर्फ निर्यात व्यापारमा राम्रो वृद्धि देखिएको छ ।   त्यसै गरी विप्रेषण आयमा पनि उच्च वृद्धि हुँदा वैदेशिक विनिमय सञ्चिति पनि राम्रो रहेको छ ।",
      "longContent": "गोरखापत्र समाचारदाताकाठमाडौँ, माघ २० गते । चालु आर्थिक वर्ष २०८२/८३ को छ महिनाका आर्थिक सूचकले देशको आर्थिक अवस्थामा राम्रो सुधार आउँदै गरेको देखाएका छन् । नेपाल राष्ट्र बैङ्कले सोमबार प्रकाशन गरेको चालु आवको छ महिनाको आर्थिक विवरण अनुसार आन्तरिकतर्फ मूल्यवृद्धि नियन्त्रण रहेको छ । त्यस्तै बाह्य क्षेत्रतर्फ निर्यात व्यापारमा राम्रो वृद्धि देखिएको छ । त्यसै गरी विप्रेषण आयमा पनि उच्च वृद्धि हुँदा वैदेशिक विनिमय सञ्चिति पनि राम्रो रहेको छ ।प्रतिवेदन अनुसार २०८२ पुसमा वार्षिक विन्दुगत उपभोक्ता मुद्रास्फीति २.४२ प्रतिशत छ । अघिल्लो वर्षको सोही महिनामा यस्तो मुद्रास्फीति ५.४१ प्रतिशत थियो । पुसमा खाद्य तथा पेय पदार्थ समूहको मुद्रास्फीति ०.०९ प्रतिशतले ऋणात्मक छ भने गैरखाद्य तथा सेवा समूहको मुद्रास्फीति ३.८१ प्रतिशत छ । अघिल्लो वर्षको सोही अवधिमा यी समूहको मुद्रास्फीति क्रमशः ७.६७ प्रतिशत र ४.१९ प्रतिशत थियो ।१४२ अर्बको निर्यात नेपाल राष्ट्र बैङ्कका अनुसार कुल वस्तु निर्यात ४३.८ प्रतिशतले वृद्धि भई १४२ अर्ब दुई करोड रुपियाँ पुगेको छ । अघिल्लो वर्षको सोही अवधिमा यस्तो निर्यात ३१.८ प्रतिशतले वृद्धि भएको थियो ।गन्तव्यका आधारमा भारत र अन्य मुलुकतर्फको निर्यात क्रमशः ५७.० प्रतिशत र १०.७ प्रतिशतले वृद्धि भएको छ । चीनतर्फको निर्यातमा भने ६६.७ प्रतिशतले कमी आएको छ ।आयात पनि बढ्योसमीक्षा अवधिमा कुल वस्तु आयात १४.२ प्रतिशतले बढेर ९३९ अर्ब दुई करोड रुपियाँ पुगेको छ । अघिल्लो वर्षको सोही अवधिमा यस्तो आयात ७.१ प्रतिशतले बढेको थियो । भारत, चीन र अन्य मुलुकबाट भएको आयात क्रमशः ५.९ प्रतिशत, २२.१ प्रतिशत र ३२.४ प्रतिशतले वृद्धि भएको छ । व्यापार घाटा १० प्रतिशतले वृद्धिसमीक्षा अवधिमा कुल वस्तु व्यापार घाटा १०.१ प्रतिशतले बढेर ७९७ अर्ब रुपियाँ पुगेको छ । अघिल्लो वर्षको सोही अवधिमा यस्तो घाटा ४.४ प्रतिशतले वृद्धि भएको थियो । समीक्षा अवधिमा निर्यातआयात अनुपात १५.१ प्रतिशत पुगेको छ । अघिल्लो वर्षको सोही अवधिमा यस्तो अनुपात १२.० प्रतिशत थियो ।विप्रेषण १,०६२ अर्ब ९३ करोडसमीक्षा अवधिमा विप्रेषण आप्रवाह ३९.१ प्रतिशतले बढेर १,०६२ अर्ब ९३ करोड रुपियाँ पुगेको छ । अघिल्लो वर्षको सोही अवधिमा यो ४.२ प्रतिशतले बढेको थियो । २०८२ पुसमा मात्र विप्रेषण १९२ अर्ब ६२ करोड रुपियाँ रहेको छ । अघिल्लो वर्षको सोही महिनामा विप्रेषण १२२ अर्ब ४४ करोड रुपियाँ रहेको थियो । समीक्षा अवधिमा अमेरिकी डलरमा विप्रेषण आप्रवाह ३२.३ प्रतिशतले बढेर सात अर्ब ५० करोड पुगेको छ । अघिल्लो वर्ष यस्तो आप्रवाह २.७ प्रतिशतले बढेको थियो ।चालु खाता एवं शोधनान्तर स्थितिसमीक्षा अवधिमा चालु खाता ४२९ अर्ब ९१ करोड रुपियाँले बचतमा छ । अघिल्लो वर्षको सोही अवधिमा चालु खाता १६५ अर्ब ६७ करोड रुपियाँले बचतमा थियो । अमेरिकी डलरमा अघिल्लो वर्षको सोही अवधिमा एक अर्ब २३ करोडले बचतमा रहेको चालु खाता समीक्षा अवधिमा तीन अर्ब तीन करोडले बचतमा छ ।समीक्षा अवधिमा शोधनान्तर स्थिति ५०१ अर्ब २४ करोड रुपियाँले बचतमा छ । अघिल्लो वर्षको सोही अवधिमा शोधनान्तर स्थिति २४९ अर्ब २६ करोड रुपियाँले बचतमा थियो । अमेरिकी डलरमा अघिल्लो वर्षको सोही अवधिमा एक अर्ब ८५ करोडले बचतमा रहेको शोधनान्तर स्थिति समीक्षा अवधिमा तीन अर्ब ५४ करोडले बचतमा छ ।कुल विदेशी विनिमय सञ्चिति२०८२ असार मसान्तमा २,६७७ अर्ब ६८ करोड रुपियाँ बराबर रहेको कुल विदेशी विनिमय सञ्चिति २१.१ प्रतिशतले वृद्धि भई २०८२ पुस मसान्तमा ३,२४२ अर्ब ४५ करोड रुपियाँ पुगेको छ । अमेरिकी डलरमा यस्तो सञ्चिति २०८२ असार मसान्तमा १९ अर्ब ५० करोड रहेकोमा २०८२ पुस मसान्तमा १५.२ प्रतिशतले वृद्धि भई २२ अर्ब ४७ करोड पुगेको छ ।सञ्चिति पर्याप्तआर्थिक वर्ष २०८२/८३ को छ महिनासम्मको आयातलाई आधार मान्दा बैङ्किङ क्षेत्रसँग रहेको विदेशी विनिमय सञ्चिति २१.४ महिनाको वस्तु आयात र १८.१ महिनाको वस्तु तथा सेवाको आयात धान्न पर्याप्त रहने केन्द्रीय बैङ्कले जनाएको छ ।",
      "link": "https://gorkhapatraonline.com/news/190551",
      "image": "https://gorkhapatraonline.com/storage/media/334559/conversions/NRB_1-original-thumb.jpg"
    },
    {
      "slug": "190550",
      "title": "सामाजिक सुरक्षा कोषमा एक खर्ब बत्तिस अर्ब",
      "timestamp": 1770076800000,
      "source": "gp",
      "content": "योगदानमा आधारित सामाजिक सुरक्षा कोषमा एक खर्बभन्दा रुपियाँभन्दा बढी रकम सङ्कलन भएको छ । राष्ट्रिय कल्याणकारी कोषको समेत गर्दा कोषमा एक खर्ब ३२ अर्ब रहेको छ । कोषले सोमबार विज्ञप्तिमार्फत कोषका योजना कार्यान्वयन आएको छ वर्ष सात महिनामा अवधिमा १०१ अर्ब २८ करोड रुपियाँ सङ्कलन भएको जनाएको हो ।",
      "longContent": "गोरखापत्र समाचारदाता काठमाडौँ, माघ २० गते । योगदानमा आधारित सामाजिक सुरक्षा कोषमा एक खर्बभन्दा रुपियाँभन्दा बढी रकम सङ्कलन भएको छ । राष्ट्रिय कल्याणकारी कोषको समेत गर्दा कोषमा एक खर्ब ३२ अर्ब रहेको छ । कोषले सोमबार विज्ञप्तिमार्फत कोषका योजना कार्यान्वयन आएको छ वर्ष सात महिनामा अवधिमा १०१ अर्ब २८ करोड रुपियाँ सङ्कलन भएको जनाएको हो ।कोषका अनुसार उक्त रकम औपचारिक क्षेत्रका छ लाख ७१ हजार, वैदेशिक रोजगारीमा गएका करिब २० लाख र अनौपचारिक र स्वरोजगारमा रहेका करिब एक हजार छ सय श्रमिक वा व्यक्तिबाट सङ्कलन भएको छ । कोषका सूचना अधिकारी डा. रोशन कोजूले कोषका विभिन्न योजनाबाट सङ्कलन भएको उक्त रकम दाबी भुक्तानी, अवकाश भुक्तानी र पेन्सनसमेत गरी करिब १८.५ अर्ब भुक्तानी भइसकेको जानकारी दिनुभयो । कोषले योगदानकर्ताको मागबमोजिम सामाजिक सुरक्षा कोष लगानी कार्यविधि, २०७७ को पहिलो संशोधन गरेको छ । संशोधित प्रावधान अनुसार योगदानकर्ता सापटी लिनका लागि योगदानकर्ताले कम्तीमा ३६ महिनाको योगदान हुनुपर्ने अविधिलाई विशेष सापटीका लागि १२ महिना र धितोमा आधारित सापटीका लागि १८ महिना योगदान गरेका योगदानकर्ताले पनि सापटी सुविधा लिन सक्ने गरी संशोधन गरेको छ । कोषले औपचारिक क्षेत्रबाट लागु भएका योजना, अनौपचारिक क्षेत्र, वैदेशिक रोजगारीका क्षेत्र र स्वरोजगारका क्षेत्र हुँदै गएको वैशाख १ देखि सरकारी कोषबाट तलब भत्ता खाने कर्मचारीसमेत सामाजिक सुरक्षा कोषमा आबद्ध हुनुपर्ने गरी कोषले दायरा विस्तार गरेको छ । यस अवधिसम्म ९१ स्थानीय तह र ३८ सार्वजनिक निकायले आफ्ना कर्मचारी कोषमा आबद्ध गरिसकेको जनाइएको छ ।",
      "link": "https://gorkhapatraonline.com/news/190550",
      "image": "https://gorkhapatraonline.com/storage/media/334558/conversions/szdhhsdfh-original-thumb.jpg"
    },
    {
      "slug": "190548",
      "title": "विरोधको विकल्प खोज्न आग्रह",
      "timestamp": 1770076800000,
      "source": "gp",
      "content": "श्रम, रोजगार तथा सामाजिक सुरक्षा मन्त्रालयले रोजगार अनुमति प्रणाली (इपिएस) बाट दक्षिण कोरिया जान रोस्टरको अवधि थप्नुपर्नेलगायतका मागसहित लामो समयदेखि आन्दोलनरत युवालाई विरोधका कार्यक्रम स्थगित गरेर विकल्प खोज्न आग्रह गरेको छ ।",
      "longContent": "गोरखापत्र समाचारदाता काठमाडौँ, माघ २० गते । श्रम, रोजगार तथा सामाजिक सुरक्षा मन्त्रालयले रोजगार अनुमति प्रणाली (इपिएस) बाट दक्षिण कोरिया जान रोस्टरको अवधि थप्नुपर्नेलगायतका मागसहित लामो समयदेखि आन्दोलनरत युवालाई विरोधका कार्यक्रम स्थगित गरेर विकल्प खोज्न आग्रह गरेको छ । मन्त्रालयले कोरियास्थित नेपाली दूतावास र कोरियाको रोजगार तथा श्रम मन्त्रालयबिच भएको छलफलबाट नेपालीका लागि मात्रै रोस्टरको समयावधि थप नसक्ने स्पष्ट पारेको हुँदा आन्दोलनरत युवालाई यसको विकल्प खोज्न मन्त्रालयले आग्रह गरेको हो । रोस्टर अवधि सकिन लागेका युवाले रोस्टर अवधि थप हुनुपर्ने, ९० प्रतिशतलाई रोजगारी सुनिश्चित हुनुपर्ने, पहिलो आउनेलाई पहिलो प्राथमिकता दिनुपर्ने, क्षेत्र परिवर्तन गर्न पाउनुपर्नेलगायतका माग राखेर आन्दोलनमा छन् । श्रम मन्त्रालयका सहसचिव पीताम्बर घिमिरेले रोस्टरमा रहेका नेपाली युवाको मागलाई प्राथमिकतामा राखेर कोरियामा रहेको नेपाली दूतावासले कोरिया सरकार अन्तर्गत नेपालमा रहेको मानव संसाधन विभाग (एचआरडी) का प्रतिनिधिलाई सहमत गराउन अनेक प्रयासबाट हाम्रो पक्षमा परिणाम नआएको बताउनुभयो । रोस्टरमा रहेका युवाको समस्या समाधान गर्ने समितिका संयोजकसमेत रहेका घिमिरेले भन्नुभयो, “हामीले लागे र पुगेसम्म धेरै कोसिस गरियो, हामीले मात्रै चाहेर भएन, कोरियाले नेपालीका लागि मात्रै नियम परिवर्तन गर्न नसक्ने स्पष्ट पारेको छ ।” उहाँले यस्ता गतिविधिले मित्रराष्ट्र दक्षिण कोरियासँगको सुमधुर सम्बन्धमा प्रतिकूल असर पर्न सक्ने र भविष्यमा नेपाली श्रमिकको रोजगारीका अवसरमा समेत नकारात्मक प्रभाव पर्न सक्ने देखिएकाले सबै पक्षलाई संयमित हुन आग्रह गर्नुभयो ।  दक्षिण कोरियामा इपिएसका माध्यमबाट नेपालसहित १७ देशका श्रमिक जाने र सबै देशमा एकरूपतासाथ लागु हुने भएकाले नेपालका लागि मात्र छुट्टै नियम परिवर्तन गरी रोस्टर अवधि थप गर्न वा क्षेत्र परिवर्तन गर्न नसकिने जानकारी गराइसकेको छ साथै कोरियाले सञ्चालन गरेको परीक्षा प्रणाली र जब म्याचिङ प्रक्रिया पूर्ण रूपमा स्वचालित र अनलाइन प्रणालीमा आधारित रहने हुँदा यसमा कुनै पनि व्यक्ति, कर्मचारी वा निकायले हस्तक्षेप गर्न नसक्ने र यो अत्यन्तै पारदर्शी एवं विश्वसनीय रहेको भन्दै कुनै शङ्का नगर्न आग्रह गरेको छ । साथै सहसचिव घिमिरले श्रम मन्त्रालयले यस्ता समस्याको दीर्घकालीन समाधान खोज्न एक उच्चस्तरीय टोली छिट्टै दक्षिण कोरिया प्रस्थान गर्ने कार्यक्रम रहेको जानकारी दिनुभयो ।",
      "link": "https://gorkhapatraonline.com/news/190548",
      "image": "https://gorkhapatraonline.com/storage/media/334556/conversions/Untitled-1-(1)-original-thumb.jpg"
    },
    {
      "slug": "190546",
      "title": "ऋणपत्रको कारोबार पनि दोस्रो बजारमा गरिने",
      "timestamp": 1770076800000,
      "source": "gp",
      "content": "सरकारले आन्तरिक ऋण लिन उपयोग गर्ने ऋणपत्रलाई दोस्रो बजारमा कारोबार गर्ने व्यवस्था मिलाउने भएको छ । वैकल्पिक उपकरणका माध्यमबाट पुँजी बजारमा पुँजी जुटाउने उपायस्वरूप सरकारले यस्तो रणनीति अख्तियार गरेको हो ।",
      "longContent": "गोरखापत्र समाचारदाताकाठमाडौँ, माघ २० गते । सरकारले आन्तरिक ऋण लिन उपयोग गर्ने ऋणपत्रलाई दोस्रो बजारमा कारोबार गर्ने व्यवस्था मिलाउने भएको छ । वैकल्पिक उपकरणका माध्यमबाट पुँजी बजारमा पुँजी जुटाउने उपायस्वरूप सरकारले यस्तो रणनीति अख्तियार गरेको हो । आगामी पाँच वर्षका लागि अर्थ मन्त्रालयले तय गरेको वित्तीय क्षेत्र विकास रणनीतिले सरकारी ऋणपत्रलाई अभौतिकीकरण गरेर स्वचालित प्रणालीमार्फत दोस्रो बजारमा कारोबारको व्यवस्था गरेको हो । पुँजी बजारलाई दिगो बनाउन लगानी विविधीकरणको उपायस्वरूप यस्तो कार्यनीति तय गरेको रणनीतिमा उल्लेख छ । रणनीतिमा विविधीकरणका लागि डेरिभेटिभ बजार, बन्ड बजार, सामूहिक लगानी योजना, रियल स्टेट इन्भेस्टमेन्ट ट्रस्ट, इन्डेक्स फन्ड र ग्रिन बन्ड जस्ता उपकरण प्रवर्धन गर्ने उल्लेख छ । सरकारले अल्पकालीन स्रोत व्यवस्थापनका लागि सार्वजनिक ऋण व्यवस्थापन कार्यालयमार्फत ऋणपत्र जारी गरी आन्तरिक ऋण उठाउने गर्छ । जस अन्तर्गत विकास ऋणपत्र, वैदेशिक रोजगार बचतपत्र, नागरिक बचतपत्र जस्ता ऋणपत्र रहन्छन् । न्यूनतम तीन महिनादेखि एक वर्ष अवधिका यस्ता ऋणपत्र कार्यालयले जारी गर्छ तर पर्याप्त प्रवर्धनको अभावमा नागरिकस्तरमा यस्ता ऋणपत्रको खासै आकर्षण हुन सकेको छैन । सरकारी ऋणपत्रलाई दोस्रो बजारमा कारोबार गराउने उद्देश्यसहित नियामक धितोपत्र बोर्डले २०६२ सालमै विनियमावली जारी गरे पनि अहिलेसम्म त्यस्तो प्रबन्ध हुन सकेको छैन । रणनीतिमा पुँजी बजारलाई थप विस्तार गर्न क्राउड फन्डिङ, पियर टु पियर लेन्डिङ जस्ता नवीनतम वैकल्पिक वित्तको अध्ययन गरेर सम्भाव्य रहेको अवस्थामा परिचालन गर्ने कार्यनीति उल्लेख गरिएको छ । वास्तविक क्षेत्रका कम्पनीलाई धितोपत्र बजारमार्फत पुँजी परिचालनका लागि आकर्षित गर्न बुक बिल्डिङ प्रणालीलाई विश्वसनीय बनाउने रणनीति पनि मन्त्रालयले अख्तियार गरेको छ । साना एवं मझौला प्रकृतिका कम्पनीको धितोपत्र निष्कासन तथा कारोबारका लागि नियमावली एवं विनियमावली लागु गरी धितोपत्रको छुट्टै कारोबारका लागि ‘एसएमइज् प्लेटफर्म’ व्यवस्था गर्ने रणनीतिमा उल्लेख छ । पुँजी बजार तथा वस्तु विनिमय बजारसम्बन्धी तथ्याङ्क सङ्कलन, प्रशोधन र प्रवाहका लागि एकीकृत तथ्याङ्क व्यवस्थापन प्रणाली विकास गर्ने कार्यनीति पनि सरकारले तयार गरेको छ । धितोपत्र बजारसम्बन्धी सेवा विस्तार गर्न देशका दुर्गम स्थानमा समेत धितोपत्र व्यवसायीको शाखा विस्तार गर्ने, धितोपत्र कारोबारमा सबै नागरिकको पहुँच सुनिश्चित गर्ने, इन्ट्रा डे कारोबार, अक्सन मार्केट, सर्ट सेलिङ आदि सेवा सञ्चालन गर्ने कार्यनीति पनि उल्लेख गरिएको छ ।",
      "link": "https://gorkhapatraonline.com/news/190546",
      "image": "https://gorkhapatraonline.com/storage/media/334554/conversions/Capture2025-02-21-11-42-33-original-thumb.jpg"
    },
    {
      "slug": "190545",
      "title": "डलरको मूल्यवृद्धि चाप थेगिनसक्नु",
      "timestamp": 1770076800000,
      "source": "gp",
      "content": "दुई महिनाअघिसम्म एक लिटर सूर्यमुखी तेलको खुद्रा विक्रेता मूल्य २३५ रुपियाँ प्रतिलिटर थियो । बजारमा अहिले प्रतिलिटर मूल्य २६० देखि २६२ पुगेको छ । सूर्यमुखी मात्रै नभई तोरीको तेलको मूल्यमा समेत अहिले प्रतिलिटर ३० रुपियाँ वृद्धि भएको छ ।",
      "longContent": "नवराज कट्टेलविराटनगर, माघ २० गते । दुई महिनाअघिसम्म एक लिटर सूर्यमुखी तेलको खुद्रा विक्रेता मूल्य २३५ रुपियाँ प्रतिलिटर थियो । बजारमा अहिले प्रतिलिटर मूल्य २६० देखि २६२ पुगेको छ । सूर्यमुखी मात्रै नभई तोरीको तेलको मूल्यमा समेत अहिले प्रतिलिटर ३० रुपियाँ वृद्धि भएको छ । निर्वाचनका बेला बजारमा दैनिक उपभोग्य वस्तुको मूल्यवृद्धि हुँदा खुला सीमानाकाबाट हुन सक्ने अवैध व्यापारले थप मारमा भने उद्योगीले पर्नु परेको गुनासो गरेका छन् । बागमती आयलका सञ्चालक तथा नेपाल उद्योग वाणिज्य महासङ्घ कोशीका राजस्व परामर्श समिति संयोजक देवकीनन्दन अग्रवालका अनुसार एकै पटक दोहोरो मारको चपेटामा उद्योगी पर्नु परेको हो । दोहोरो मार भनेको अमेरिकी डलरमा भइरहेको वृद्धि र खुला सीमानाकाबाट हुन सक्ने अवैध चोरीपैठारी र निकासी हो ।उहाँका अनुसार अन्तर्राष्ट्रिय बजारमा भटमासको कच्चा तेल टनको एक हजार २६० डलर छ । यस्तै सूर्यमुखीको कच्चा तेलको मूल्य एक हजार चार सय डलरभन्दा माथि पुगेको छ ।  नेपाल उद्योग परिसङ्घका अध्यक्ष एवं प्रिमियर वायरका सञ्चालक पवन शारडाले दैनिक उपभोग्य वस्तु मात्रै नभई स्टिल तथा फलाम र प्लास्टिकका उत्पादनमा समेत अहिले डलरमा भइरहेको वृद्धिको प्रभाव परेको छ । दैनिक उपभोग्य वस्तुका हकमा भारतको नयाँ बजेटले वस्तु तथा सेवा (जिएसटी) मा थप लचकता अपनाउने प्रावधानको प्रभाव अझै पर्ने उहाँको दाबी छ ।  शारडाका अनुसार वस्तु आयाल गर्दा कर्जासमेत डलरमै लिनुपर्ने स्थिति रहेको छ । अन्तर्राष्ट्रिय बजारमा यसको मूल्य थपघट हुँदा यहाँ आत्तिनुबाहेक अर्को विकल्प नरहेको उहाँको बुझाइ छ । अहिले दैनिक जसो वृद्धि भइरहेको अमेरिकी डलरको प्रभाव औद्योगिक क्षेत्रमा भित्रिइसकेको बताउनुभयो । यस्तो प्रभाव भित्रिइरहेका बेला समयभन्दा अगाडिको निर्वाचनले थप जटिलता निम्त्याएको उद्योगी शारडाको दाबी छ । अमेरिकी डलरमा पछिल्लो समय भइरहेको मूल्यवृद्धिले उद्योगका लागि कच्चा पदार्थ ल्याउन सहज छैन । खास गरी तेलका लागि आयात हुने कच्चा क्रुड युक्रेनबाट ल्याउन समस्या भएको उद्योगी बताउँछन् । अर्जेन्टिनासँग भर पर्नुपर्ने पैठारीकर्ताका लागि त्यसै पनि महँगो परिरहेको अग्रवालको भनाइ छ । उद्योगीले अन्तर्राष्ट्रिय बजारमा कच्चा पदार्थको मूल्यवृद्धि हुँदा त्यसले उद्योगमा लागत बढेको बताएका छन् । उद्योग सङ्गठन मोरङका पूर्वअध्यक्ष राकेश सुरानाले वस्तु पैठारी गर्नसमेत डर मान्नुपर्ने स्थिति रहेको सुनाउनुभयो । आफैसँग कच्चा पदार्थ नभएपछि आयातित कच्चा पदार्थमा आधारित उद्योगका उत्पादनको मूल्य अन्तर्राष्ट्रियस्तरमा भइरहेका घटनाक्रमले प्रभावित बनाउने स्थिति रहनु सामान्य रहेको सुरानाको भनाइ थियो । अमेरिकी डलरको मूल्यवृद्धिले कच्चा पदार्थमा मात्रै बढेको मूल्य बुझाउनुपर्ने स्थितिमा उद्योगी नभएको उनीहरू सुनाउँछन् । नेपालको भन्सार विन्दुमा प्रवेश गरेपछि मूल्य अभिवृद्धि कर, महसुल, ढुवानी, बिमाको प्रिमियममा समेत प्रभाव पार्ने गर्दछ । यसले लागत त बढाउँछ तर बजारमा मूल्यवृद्धि गरेर वस्तु पठाउने स्थिति पनि नभएको उनीहरूको गुनासो छ । उद्योगको लागत बढ्दा पनि वस्तुको मूल्य बढाउने कि नबढाउने अवस्थामा रहनु परेको परिसङ्घ कोशीका अध्यक्ष शारडाको भनाइ छ । “समयअगाडिको निर्वाचनले बजारमा मन्दी छ, पुँजीगत खर्च नहुँदा अर्थतन्त्र चलायमान छैन,” शारडाले भन्नुभयो, “विदेशी मुद्राको सञ्चिति सकारात्मक देखिए पनि बजार चलायमान नहुँदा त्यसको असर दीर्घकालीन पर्न सक्छ । निर्वाचन गराउन गठन भएको सरकारले पनि नीतिगत असजिलामा सम्बोधन गर्ने बाटो चाहिँ राख्नुपर्ने हो ” उहाँले भन्नुभयो, “भारतमा जिएसटीमा लचक हुने प्रावधान कार्यान्वयन हुनेबित्तिकै नेपालको सीमामा अवैध व्यापारको लाइन बढ्छ, त्यसलाई कसरी नियन्त्रण गर्ने ?” उहाँको सुझाव अनुसार दैनिक उपभोग्य वस्तुको भन्सार दरमा नेपाल सरकारले परिवर्तन गर्ने कुरा अध्ययन थालिहाल्नु पर्छ । शारडाले अहिले वस्तु उत्पादन कम गर्ने र बजारको आवश्यकता थामेर बस्ने स्थिति मात्रै रहेको बताउनुभयो ।",
      "link": "https://gorkhapatraonline.com/news/190545",
      "image": "https://gorkhapatraonline.com/storage/media/334553/conversions/dollor-original-thumb.jpg"
    },
    {
      "slug": "190535",
      "title": "यस्तो छ देशको वर्तमान आर्थिक तथा वित्तीय स्थिति",
      "timestamp": 1769990400000,
      "source": "gp",
      "content": "नेपाल राष्ट्र बैंकले सोमबार सार्वजनिक गरेको चालु आर्थिक वर्षको छ महिना (पुस मसान्तसम्म) को तथ्याङ्कमा आधारित देशको वर्तमान आर्थिक तथा वित्तीय स्थिति प्रतिवेदनअनुसार समग्र आर्थिक सूचकहरू सन्तोषजनक देखिएका छन् ।",
      "longContent": "काठमाडौँ माघ १९ गते । नेपाल राष्ट्र बैंकले सोमबार सार्वजनिक गरेको चालु आर्थिक वर्षको छ महिना (पुस मसान्तसम्म) को तथ्याङ्कमा आधारित देशको वर्तमान आर्थिक तथा वित्तीय स्थिति प्रतिवेदनअनुसार समग्र आर्थिक सूचकहरू सन्तोषजनक देखिएका छन् ।प्रतिवेदनअनुसार वार्षिक विन्दुगत आधारमा उपभोक्ता मूल्य सूचकाङ्कमा आधारित मुद्रास्फीति २.४२ प्रतिशतमा सीमित रहेको छ । यस अवधिमा कूल विदेशी विनिमय सञ्चिति रु ३२ खर्ब ४२ अर्ब ४५ करोड पुगेको छ ।जुन अमेरिकी डलरमा २२ अर्ब १७ करोड बराबर हो । यस्तो सञ्चिति १८.१ महिनाको वस्तु तथा सेवा आयात धान्न पर्याप्त रहेको राष्ट्र बैंकले जनाएको छ ।समीक्षा अवधिमा चालु खाता रु चार खर्ब २९ अर्ब ९१ करोड र शोधनान्तर रु पाँच खर्ब एक अर्ब २४ करोड बचतमा रहेको छ । विप्रेषण आप्रवाह नेपाली रुपैयाँमा ३९.१ प्रतिशत र अमेरिकी डलरमा ३२.३ प्रतिशतले वृद्धि भएको छ । चालु आवको पुस महिनामा मात्रै रु एक खर्ब ९२ अर्ब ६२ करोड बराबरको विप्रेषण नेपाल भित्रिएको छ ।विदेश व्यापारतर्फ निर्यात ४३.८ प्रतिशतले वृद्धि भएको छ भने आयात १४.२ प्रतिशतले बढेको छ । यसैबीच, नेपाल सरकारको कूल खर्च रु ६९० अर्ब २२ करोड र राजस्व परिचालन रु ५७७ अर्ब ४० करोड पुगेको छ ।मौद्रिक सूचकतर्फ विस्तृत मुद्राप्रदाय समीक्षा अवधिमा ५.४ प्रतिशतले बढेको छ भने वार्षिक विन्दुगत आधारमा १४.२ प्रतिशतको वृद्धि देखिएको छ । बैंक तथा वित्तीय संस्थाको निक्षेप परिचालन ५.७ प्रतिशत र निजी क्षेत्रमा प्रवाहित कर्जा ३.६ प्रतिशतले बढेको छ । वार्षिक आधारमा निक्षेपको वृद्धिदर १४.८ प्रतिशत र कर्जाको वृद्धिदर ६.७ प्रतिशत रहेको छ ।ब्याजदरतर्फ बैंक तथा वित्तीय संस्थाहरूबीचको भारित औसत अन्तरबैंक दर २.७५ प्रतिशत रहेको छ भने ९१ दिन अवधिको ट्रेजरी बिलको भारित औसत ब्याजदर २.३५ प्रतिशत कायम भएको छ । वाणिज्य बैंकहरूको निक्षेपको भारित औसत ब्याजदर ३.५६ प्रतिशत र कर्जाको भारित औसत ब्याजदर ७.१२ प्रतिशत रहेको राष्ट्र बैंकले जनाएको छ । रासस",
      "link": "https://gorkhapatraonline.com/news/190535",
      "image": "https://gorkhapatraonline.com/storage/media/334542/conversions/NRB_1-original-thumb.jpg"
    },
    {
      "slug": "190473",
      "title": "सुनको भाउ प्रतितोला  १३ हजार ४०० ले घट्यो",
      "timestamp": 1769990400000,
      "source": "gp",
      "content": "स्थानीय बजारमा आज सुनको मूल्य प्रतितोला  १३ हजार ४०० ले घटेको छ । आइतबार प्रतितोला तीन लाखमा कारोबार भएको सुनको मूल्य आज घटेर रु दुई लाख ८६ हजार ६०० कायम भएको नेपाल सुनचाँदी व्यवसायी महासङ्घले जनाएको छ ।",
      "longContent": "काठमाडौँ,  माघ १९ गते ।  स्थानीय बजारमा आज सुनको मूल्य प्रतितोला १३ हजार ४०० ले घटेको छ । आइतबार प्रतितोला तीन लाखमा कारोबार भएको सुनको मूल्य आज घटेर दुई लाख ८६ हजार ६०० कायम भएको नेपाल सुनचाँदी व्यवसायी महासङ्घले जनाएको छ । महासङ्घका अनुसार आज चाँदीको मोल पनि घटेको छ । आइतबार प्रतितोला पाँच हजार ५०० मा कारोबार भएको चाँदी आज पाँच हजार दुई सयमा कारोबार भइरहेको छ । यही माघ १५ गते सुनको मूल्य हालसम्मकै उच्च विन्दुमा पुगेको थियो । महासङ्घका अनुसार उक्त दिन सुनको मोल प्रतितोला तीन लाख ३९ हजार ३०० पुगेको थियो । सुनको मूल्य तोलामा तीन दिनमा ५२ हजार ७०० ले घटेको हो ।  रासस",
      "link": "https://gorkhapatraonline.com/news/190473",
      "image": "https://gorkhapatraonline.com/storage/media/334393/conversions/_gold-original-thumb.jpg"
    },
    {
      "slug": "190418",
      "title": "भारतमा आठ सय अठचालिस खर्बको बजेट",
      "timestamp": 1769990400000,
      "source": "gp",
      "content": "भारतले नेपाललाई १२ अर्ब ९१ करोड रुपियाँ बराबरको आर्थिक सहायता उपलब्ध गराउने भएको छ । आर्थिक वर्ष सन् २०२६/२७ का लागि त्यहाँका केन्द्रीय वित्तमन्त्री निर्मला सीतारमणले सार्वजनिक गरेको बजेटमा नेपाललाई भुटानपछि दोस्रो ठुलो बजेटरी सहायता उपलब्ध गराउने निश्चित गर्दै आठ अर्ब भारतीय रुपियाँ विनियोजन गर्नुभएको छ ।",
      "longContent": "नेपाललाई बाह्र अर्ब एकानब्बे करोड सहयोग गरिनेगोरखापत्र समाचारदाताकाठमाडौँ, माघ १९ गते । भारतले नेपाललाई १२ अर्ब ९१ करोड रुपियाँ बराबरको आर्थिक सहायता उपलब्ध गराउने भएको छ । आर्थिक वर्ष सन् २०२६/२७ का लागि त्यहाँका केन्द्रीय वित्तमन्त्री निर्मला सीतारमणले सार्वजनिक गरेको बजेटमा नेपाललाई भुटानपछि दोस्रो ठुलो बजेटरी सहायता उपलब्ध गराउने निश्चित गर्दै आठ अर्ब भारतीय रुपियाँ विनियोजन गर्नुभएको छ । आगामी आव (२०२६/२७) का लागि भारतले कुल ८४८ खर्ब नेपाली रुपियाँ बराबरको (५३५ खर्ब भारु) को बजेट ल्याइएको हो । नेपाललाई अहिले उपलब्ध गराइएको यो सहायता गत आवको सुरु विनियोजनभन्दा एक अर्ब भारु बढी हो । त्यहाँको परराष्ट्र मन्त्रालयमार्फत परिचालन हुने यस्तो वित्तीय सहायतामा भारतले यस वर्ष भुटान, नेपाल, श्रीलङ्का र अफगानिस्तानका लागि रकम बढाएको छ । बङ्गलादेश र माल्दिभ्सका लागि भने सहायता रकम कम गरेको छ । गत वर्ष भारतले नेपालका लागि सात अर्ब भारु विनियोजन गरेकामा पछि बजेट संशोधन गर्दा आठ अर्ब ३० करोड भारु पु¥याएको थियो ।  आगामी अप्रिल १ देखि लागु हुने भारतको नयाँ आवलक्षित यो बजेटमा त्यहाँको परराष्ट्र मन्त्रालयमार्फत विभिन्न देशलाई सहायता उपलब्ध गराउन ५६ अर्ब ८५ करोड ५६ लाख भारतीय रुपियाँ विनियोजन गरिएको छ । सबैभन्दा धेरै सहायता पाउँदै आएको भुटानले यस वर्ष २२ अर्ब ८८ करोड ५६ लाख रुपियाँ पाउने छ । भारतले दक्षिण एसियाली यी मुलुकका अतिरिक्त, मङ्गोलिया, मौरिसस, सेचिलेस, अफ्रिकन ल्याटिन अमेरिकी र युरेसियन मुलुकमा पनि सहायता उपलब्ध गराउँदै आएको छ । यसबाहेक विपत् जोखिम न्यूनीकरणका लागि पनि बजेट विनियोजन गर्ने गरेको छ ।भारतले बजेटरी सहायतामा यस पटक इरानको चाबहार बन्दरगाहका लागि भने बजेट शून्य पारेको छ । इरान र भारतको संयुक्त लगानीमा निर्मित यो बन्दरगाहका लागि गत आवमा चार अर्ब भारु उपलब्ध गराइएकामा यस पटक शून्य पारिएको हो । अमेरिका र इरानबिच पछिल्ला दिनमा सम्बन्ध चिसिँदै गएको अवस्थालाई ध्यानमा राखेर बजेट नछुट्याइएको हुन सक्ने भारतीय सञ्चार माध्यम टाइम्सअफ इन्डियाले टिप्पणी गरेको छ । इरानको एक मात्र सामुद्रिक यो बन्दरगाह अफगानिस्थान, मध्य एसिया, रुसलगायत उत्तर दक्षिण अन्तर्राष्ट्रिय व्यापारका लागि महत्वपूर्ण रहँदै आएको छ ।प्रधानमन्त्री नरेन्द्र मोदी नेतृत्वको सरकारले अस्थिर वित्तीय बजार र व्यापार अनिश्चित हुँदाहुँदै पनि देशको आर्थिक वृद्धिलाई कायम राख्न केन्द्रित गर्दै आइतबार संसद्मा वार्षिक बजेट पेस गरेको हो । बजेट पेस गर्दै वित्तमन्त्री निर्मला सीतारमणले वित्तीय विवेकमा अडिग रहँदै पूर्वाधार र घरेलु उत्पादनमा लगानी बढाउने सरकारको योजना रहेको बताउनुभयो । वित्त मन्त्रालयको आर्थिक सर्वेक्षण अनुसार आगामी आवमा भारतको अर्थतन्त्र ६.८ देखि ७.२ प्रतिशतले बढ्ने अनुमान गरिएको छ । सरकारले वित्तीय सुदृढीकरण कायम राख्दै कुल गार्हस्थ उत्पादन (जिडिपी) घाटालाई ४.३ प्रतिशतमा सीमित राख्ने लक्ष्य राखेको छ, जुन चालु वर्षको ४.४ प्रतिशत घाटाभन्दा थोरै कम हो ।",
      "link": "https://gorkhapatraonline.com/news/190418",
      "image": "https://gorkhapatraonline.com/storage/media/334326/conversions/2221-original-thumb.jpg"
    },
    {
      "slug": "190417",
      "title": "पन्ध्र प्रतिशतले बढे पर्यटक",
      "timestamp": 1769990400000,
      "source": "gp",
      "content": "सन् २०२६ को सुरुवातमै नेपाल भ्रमणमा आउने विदेशी पर्यटकको सङ्ख्या १५ प्रतिशतले बढेको छ । नेपाल पर्यटन बोर्डका अनुसार सन् २०२५ को जनवरीको तुलनामा यस वर्ष १५.७ प्रतिशत बढी पर्यटकले नेपाल भ्रमण गरेका छन् ।",
      "longContent": "चिनियाँ पाहुना पनि बढ्न थाले गोरखापत्र समाचारदाताकाठमाडौँ, माघ १९ गते । सन् २०२६ को सुरुवातमै नेपाल भ्रमणमा आउने विदेशी पर्यटकको सङ्ख्या १५ प्रतिशतले बढेको छ । नेपाल पर्यटन बोर्डका अनुसार सन् २०२५ को जनवरीको तुलनामा यस वर्ष १५.७ प्रतिशत बढी पर्यटकले नेपाल भ्रमण गरेका छन् । गत वर्षको जनवरीमा ७९ हजार ९९१ पर्यटक नेपाल भित्रिएकामा यस वर्षको पहिलो महिनामै ९२ हजार ५७३ अन्तर्राष्ट्रिय आगन्तुकले नेपाल भ्रमण गरेका छन् । पछिल्लो तथ्याङ्क कोभिड–१९ महामारीपूर्व सन् २०१९ को जनवरी महिनासँग तुलना गर्दा भन्डै १४ प्रतिशतले बढी रहेको छ । सन् २०१९ को जनवरीमा ८१ हजार २७३ पर्यटक नेपाल आएका थिए । त्यस्तै सन् २०२४ को जनवरीमा ७९ हजार एक सय पर्यटकले नेपाल भ्रमण गरेको बोर्डले जनाएको छ ।सन् २०२६ को तथ्याङ्क अनुसार पर्यटक आगमनमा शीर्ष स्थानमा रहँदै आएको भारतपछि चीन रहेको छ । कोभिडका कारण घटेका चिनियाँ पर्यटकको सङ्ख्यालाई भारतपछि अमेरिकाले उछिन्दै आएकोमा पछिल्लो समय चिनियाँ पर्यटकको आगमनमा समेत बढोत्तरी भएको छ । बोर्डका अनुसार यस वर्षको जनवरीमा भारतबाट २६ हजार ६२४ पर्यटक नेपाल आएका छन् । त्यसपछि चीनबाट नौ हजार १०१, अमेरिकाबाट आठ हजार ४०६, बङ्गलादेशबाट पाँच हजार ८१४ र अस्ट्रेलियाबाट चार हजार ९५७ पर्यटक नेपाल भित्रिएका छन् । जनवरीमा सार्क मुलुकबाट ३९ प्रतिशत पर्यटक नेपाल आएका छन् । त्यस्तै एसियाली देशबाट २६ प्रतिशत, युरोपबाट १२ प्रतिशत पर्यटक नेपाल भित्रिएका छन् ।  बोर्डका प्रमुख कार्यकारी अधिकृत दीपकराज जोशीले अनुसार सन् २०२६ को पहिलो महिनाको तथ्याङ्कले अन्तर्राष्ट्रिय पर्यटन बजारमा नेपालप्रतिको विश्वास क्रमशः मजबुत हुँदै गएको सङ्केत भएको बताएको छ । पछिल्ला वर्षमा गरिएको गन्तव्य प्रवर्धन, हवाई सम्पर्क विस्तार, साहसिक तथा सांस्कृतिक पर्यटनप्रतिको आकर्षण र अन्तर्राष्ट्रिय बजारमा नेपालको छवि सुधार हुँदै गएकाले पर्यटक आगमन वृद्धि हुँदै गएको उहाँले बताउनुभयो । उहाँले पर्यटकीय गतिविधिमा भएको चहलपहल नेपाल लाइफटाइम एक्सपिरियन्स डेस्टिनेसनका रूपमा स्थापित हुँदै गएको जनाउनुभयो ।",
      "link": "https://gorkhapatraonline.com/news/190417",
      "image": "https://gorkhapatraonline.com/storage/media/334325/conversions/Tourist-lumbini-original-thumb.jpg"
    },
    {
      "slug": "190416",
      "title": "नुनको उपभोग बढी",
      "timestamp": 1769990400000,
      "source": "gp",
      "content": "बढी मात्रामा नुनको उपभोगले स्वास्थ्यलाई असर पर्ने देखिएको छ । विश्व स्वास्थ्य सङ्गठनका अनुसार एक व्यक्तिले दिनमा पाँच ग्राम (एक चम्चा) उपभोग गर्नुपर्नेमा नेपालमा तोकिएको मापदण्डभन्दा दोब्बर धेरै उपभोग हुँदा स्वास्थ्यलाई असर पर्ने देखिएको हो ।",
      "longContent": "गोरखापत्र समाचारदाताकाठमाडौँ, माघ १९ गते । बढी मात्रामा नुनको उपभोगले स्वास्थ्यलाई असर पर्ने देखिएको छ । विश्व स्वास्थ्य सङ्गठनका अनुसार एक व्यक्तिले दिनमा पाँच ग्राम (एक चम्चा) उपभोग गर्नुपर्नेमा नेपालमा तोकिएको मापदण्डभन्दा दोब्बर धेरै उपभोग हुँदा स्वास्थ्यलाई असर पर्ने देखिएको हो । राष्ट्रिय उपभोक्ता मञ्चले आइतबार आयोजना गरेको ‘आयोडिनयुक्तको उपभोग, यसको गुणस्तर र बजारको अवस्था’ विषयक अन्तव्रिर्mयामा जनस्वास्थ्यविद् डा. अरुणा उप्रेतीले नुन औषधीसँगै बढी उपभोग गरेर विष हुन सक्ने भएकाले तोकिएको मात्रामा मात्र प्रयोग गर्नुपर्ने जानकारी दिनुभयो । उहाँका अनुसार जति नुनको मात्रा खानुपर्ने हो त्यसभन्दा बढी उपभोग भइरहेको छ र बढी नुन खाँदा मुटु, मिर्गौला र फोक्सोमा असर पर्न सक्छ । आयोडिन नुनमा आयोडिनको मात्रा बढी भएको अध्ययनले देखाएकाले ध्यान दिएर नुनको प्रयोग गर्नुपर्ने उहाँको भनाइ छ ।",
      "link": "https://gorkhapatraonline.com/news/190416",
      "image": "https://gorkhapatraonline.com/storage/media/334324/conversions/Salt-original-thumb.jpg"
    },
    {
      "slug": "190415",
      "title": "युएई जाने श्रमिक बढी खर्च र प्रक्रियागत झन्झटमा",
      "timestamp": 1769990400000,
      "source": "gp",
      "content": "संयुक्त अरब इमिरेटस् (युएई) मा वैदेशिक रोजगारीमा जाने नेपाली श्रमिक दुई महिनादेखि थप आर्थिक भारमा परेका छन् । उनीहरूमा चालचलन प्रमाणपत्र (प्रहरी रिपोर्ट) का बनाउन थप आर्थिक भारसँगै प्रक्रियागत झन्झट थपिएको हो ।  गत भदौ २३ र २४ मा भएको जेनजी आन्दोलनपछि नेपाली श्रमि",
      "longContent": "काठमाडौँ, माघ १९ गते । संयुक्त अरब इमिरेटस् (युएई) मा वैदेशिक रोजगारीमा जाने नेपाली श्रमिक दुई महिनादेखि थप आर्थिक भारमा परेका छन् । उनीहरूमा चालचलन प्रमाणपत्र (प्रहरी रिपोर्ट) का बनाउन थप आर्थिक भारसँगै प्रक्रियागत झन्झट थपिएको हो ।गत भदौ २३ र २४ मा भएको जेनजी आन्दोलनपछि नेपाली श्रमिकलाई युएईले प्रहरी रिपोर्ट अनिवार्य गरेसँगै प्रतिव्यक्ति ३५३.२७ दिराम (१४ हजार १२८ रुपियाँ) थप आर्थिक भार थपिएको हो । उनीहरूले कात्तिकदेखि यस्तो समस्या भोग्दै आएका छन् । त्यसअघि युएई प्रवेशका लागि प्रहरी रिपोर्ट अनिवार्य थिएन । नेपाली श्रमिकलक्षित भएको गलत अभ्यासमा नेपाल सरकार मौन बसेको भन्दै वैदेशिक रोजगार व्यवसायीले गुनासो गर्दै आएका छन् । उनीहरूले थप आर्थिक भार वहन गरेर तीन महिना मात्रै मान्य हुने प्रहरी रिपोर्ट लिन १५ दिन कुर्नुपर्ने झन्झटिलो प्रक्रिया खारेज हुनुपर्ने माग गर्दै आएका छन् ।नेपाल वैदेशिक रोजगार व्यवसायी सङ्घका पूर्वअध्यक्ष राजेन्द्र भण्डारीले सरकारले श्रमिकको पक्षमा उभिएर कूटनीतिक पहल गर्न नसक्दा युएई जाने युवाले थप आर्थिक भारसँगै प्रक्रियागत झन्झट खेप्नु परेको बताउनुभयो । युएई सरकारले नेपाली श्रमिकमाथि गरेको अपमानजनक र अव्यावहारिक व्यवस्था खारेज गर्न सरकारले कूटनीतिक पहल गर्नुपर्नेमा उहाँले जोड दिनुभयो । उहाँले भन्नुभयो, “श्रम, रोजगार तथा सामाजिक सुरक्षा मन्त्रालयले परराष्ट्र मन्त्रालयमार्फत पत्र पठाएको भनेर मात्रै हुन्छ ? युएईमा जाने दैनिक करिब पाँच सय श्रमिकले भोगेको समस्यालाई उपेक्षा गर्न मिल्दैन । समाधानमा भएका प्रयासबारे स्पष्ट धारणा आउनु पर्छ ।” सङ्घका वर्तमान महासचिव महेशकुमार बस्नेतले कूटनीतिक पहलमा नेपाल सरकारको भूमिका निकै कमजोर देखिएको टिप्पणी गर्नुभयो । उहाँका अनुसार यस विषयमा सङ्घले थपिएको आर्थिक भार तत्काल फिर्ता गर्न कूटनीतिक पहल गर्नुपर्ने विषयमा श्रम र परराष्ट्र मन्त्रालयसँग आग्रह गर्दै आएको छ । श्रम, रोजगार तथा सामाजिक सुरक्षा मन्त्रालयका प्रवक्ता पीताम्बर घिमिरेले युएई जाने श्रमिकमाथि परेको आर्थिक भारका विषयमा संवेदनशील भएर यस विषयमा तुरुन्त कूटनीतिक पहल गर्न परराष्ट्र मन्त्रालयलाई पत्राचार गरेको तर अहिलेसम्म कुनै जानकारी नआएको बताउनुभयो । परराष्ट्र मन्त्रालयका प्रवक्ता लोकबहादुर पौडेल क्षेत्रीले युएई जाने नेपाली श्रमिकमाथि परेको थप आर्थिक भारको विषयमा जानकार रहेको र यसको समाधानका लागि सम्बन्धित देशसँग आवश्यक समन्वय र सहजीकरणको काम भएको जानकारी दिनुभयो । उहाँका अनुसार नेपालका लागि युएईका राजदूत विशेष कामले आफ्नो देशका जानुभएको र उहाँ फर्किएपछि बैठक गरेर यस विषयको टुङ्गो लगाउने तयारी भएको छ । नेपाल प्रहरीद्वारा जारी गरिने चालचलन प्रमाणपत्र (पुलिस रिपोर्ट) निजी क्षेत्रको सेवाप्रदायक कम्पनी (भिएफएस ग्लोबल) मार्फत सङ्कलन, प्रमाणीकरण गर्ने गरिएको छ तर भिसा आवेदनको प्रक्रिया र सो सेवाबापत लाग्ने दस्तुर निर्धारणको विषय काठमाडौँस्थित युएईको राजदूतावास हो । प्रवक्ता क्षेत्रीका अनुसार जेनजी आन्दोलनपछि युएईले अन्तरिम अवधिका लागि नेपाली राहदानीवाहकलाई भिसा जारी गर्ने कार्यमा कडाइ गरेको थियो । त्यस अवस्थामा सम्बन्धित सरोकारवालाको अनुरोधबमोजिम उक्त चालचलन प्रमाणपत्र अनिवार्य गरेर भए पनि भिसा सुचारु गरिदिन यस मन्त्रालयबाट गरिएको अनुरोधबमोजिम युएईले हालको व्यवस्था लागु गरेको हो । यो व्यवस्था अन्तरिम अवधिका लागि गरिएको हुँदा अब यसमा पुनर्विचार गर्नुपर्ने पहल हुने परराष्ट्र मन्त्रालयले जनाएको छ । युएई नेपाली श्रमिक धेरै जानेमध्येको गन्तव्य मुलुक हो । वैदेशिक रोजगार विभागको तथ्याङ्क अनुसार आर्थिक वर्ष २०८१/८२ मा आठ लाख ३९ हजार २६६ जनाले श्रम स्वीकृति लिएकामा युएईका लागि मात्रै दुई लाख ७४ हजार ५९० जना (३२ प्रतिशत) थिए ।",
      "link": "https://gorkhapatraonline.com/news/190415",
      "image": "https://gorkhapatraonline.com/storage/media/334323/conversions/rojgari-original-thumb.jpg"
    },
    {
      "slug": "190403",
      "title": "भारतको बजेटः पूर्वाधार र उत्पादनमा ठूलो लगानी, नेपाललाई १२ अर्ब ८० करोड अनुदान",
      "timestamp": 1769904000000,
      "source": "gp",
      "content": "भारत सरकारले अस्थिर वित्तीय बजार र व्यापार अनिश्चितताका बाबजुद देशको आर्थिक वृद्धिलाई कायम राख्न केन्द्रित गर्दै आइतबार संसद्मा आफ्नो वार्षिक बजेट पेस गरेको छ।",
      "longContent": "नयाँदिल्ली, माघ १८ गते । भारत सरकारले अस्थिर वित्तीय बजार र व्यापार अनिश्चितताका बाबजुद देशको आर्थिक वृद्धिलाई कायम राख्न केन्द्रित गर्दै आइतबार संसदमा आफ्नो वार्षिक बजेट पेस गरेको छ। प्रधानमन्त्री नरेन्द्र मोदीको सरकारले प्रस्तुत गरेको यो बजेटमा छिमेकी राष्ट्र नेपालका लागि अनुदान सहायतामा समेत निरन्तरता दिएको बताउनुभयो।भारतीय वित्तमन्त्री निर्मला सीतारमणले आर्थिक वर्ष २०२६–२७ का लागि बजेट पेस गर्दै वित्तीय विवेकमा अडिग रहेर पूर्वाधार र घरेलु उत्पादनमा लगानी बढाउने सरकारको योजना रहेको बताउनुभयो।नेपालका लागि ८ अर्ब भारु अनुदानबजेटमार्फत भारतले नेपाललाई आगामी आर्थिक वर्षका लागि ८ अर्ब भारतीय रुपैयाँ (करिब १२ अर्ब ८० करोड नेपाली रुपैयाँ) अनुदान दिने घोषणा गरेको छ। यो अनुदान रकम गत आर्थिक वर्षको सुरुवाती विनियोजन बराबर नै रहेको मन्त्री सीतारमणले बताउनुभयो।भारतले आफ्नो विदेश मन्त्रालयमार्फत छिमेकी देशहरूलाई दिने सहायता अन्तर्गत नेपाललाई यो रकम विनियोजन गरेको हो। छिमेकी मुलुकहरूमध्ये सबैभन्दा बढी भुटानका लागि २२ अर्ब ८८ करोड भारु छुट्याइएको छ भने माल्दिभ्सलाई ५५० करोड, श्रीलंकालाई ४०० करोड र म्यानमारलाई ३०० करोड भारु दिने योजना बजेटमा उल्लेख गरिएको बताउनुभयो।पूर्वाधार र उत्पादनमा केन्द्रितवित्त मन्त्रालयको आर्थिक सर्वेक्षण अनुसार आगामी आर्थिक वर्षमा भारतको अर्थतन्त्र ६.८ देखि ७.२ प्रतिशतले बढ्ने अनुमान गरिएको छ। सरकारले कुल गार्हस्थ्य उत्पादन (जिडिपी) घाटालाई ४.३ प्रतिशतमा सीमित राख्ने लक्ष्य राखेको वित्तमन्त्रीले बताउनुभयो।सीतारमणले नयाँदिल्लीले विश्वव्यापी आपूर्ति शृङ्खलामा आफूलाई दृढ बनाउँदै घरमा लचिलोपन निर्माणमा ध्यान केन्द्रित गर्ने भन्नुभयो। उहाँले भन्नुभयो, “भारतले समावेशीकरणसँग महत्त्वाकांक्षालाई सन्तुलनमा राख्दै विकसित भारतको दिशामा कदम चाल्नेछ।”रणनीतिक लगानी र नयाँ पूर्वाधारआगामी आर्थिक वर्षका लागि भारतले पूर्वाधारमा १२२ खर्ब भारु (१३३ अर्ब डलर) खर्च गर्ने लक्ष्य राखेको छ। सरकारले उत्पादन वृद्धि र रोजगारी सिर्जना गर्न बायोफर्मा, सेमिकन्डक्टर, र इलेक्ट्रोनिक्स कम्पोनेन्टसहित सातवटा रणनीतिक क्षेत्रमा लगानी बढाउने योजना बनाएको बताउनुभयो।यातायात क्षेत्रमा ठूलो फड्को मार्ने उद्देश्यका साथ सातवटा उच्चगतिको रेल कोरिडोर निर्माण गर्ने र आगामी पाँच वर्षमा २० नयाँ जलमार्ग सञ्चालन गर्ने योजना मन्त्री सीतारमणले सार्वजनिक गर्नुभयो। यसका साथै आयातमा निर्भरता कम गर्न तीनवटा रासायनिक उत्पादन पार्क स्थापना गरिने पनि उहाँले बताउनुभयो। एपी",
      "link": "https://gorkhapatraonline.com/news/190403",
      "image": "https://gorkhapatraonline.com/storage/media/334305/conversions/Indiaff-original-thumb.jpg"
    },
    {
      "slug": "190392",
      "title": "वित्तीय समावेशीकरण सूचकाङ्कमा सुधार",
      "timestamp": 1769904000000,
      "source": "gp",
      "content": "नेपालमा वित्तीय सेवामा पहुँच, प्रयोग र गुणस्तरमा उल्लेखनीय सुधार देखिएको छ ।",
      "longContent": "काठमाडौँ,  माघ १८ गते । नेपालमा वित्तीय सेवामा पहुँच, प्रयोग र गुणस्तरमा उल्लेखनीय सुधार देखिएको छ । नेपाल राष्ट्र बैङ्कले आज सार्वजनिक गरेको वित्तीय समावेशीकरण सूचकाङ्कअनुसार आर्थिक वर्ष २०२४÷२५ मा समग्र वित्तीय समावेशीकरण सूचकाङ्क ०.४७ बाट बढेर ०.५३ पुगेको छ ।नेपाल राष्ट्र बैङ्कको वित्तीय समावेशिता तथा ग्राहक संरक्षण महाशाखाद्वारा प्रकाशित प्रतिवेदनले यो सूचकाङ्कमा उल्लेख्य सुधार भएको देखाएको हो ।“वित्तीय सेवामा पहुँच विस्तार, डिजिटल माध्यमको प्रयोग तथा सेवा गुणस्तरमा सुधारका कारण वित्तीय समावेशीकरण सूचकाङ्कमा स्थिर र व्यापक प्रगति भएको छ”, राष्ट्र बैङ्कले भनेको छ ।\tरिपोर्टअनुसार मानव विकास सूचकाङ्क जस्तै विधिबाट गणना गरिएको उक्त सूचकाङ्क ० देखि १ को मापनमा आधारित छ, जहाँ उच्च अङ्कले उच्च वित्तीय समावेशीकरण जनाउँछ । त्यस्तै सूचकाङ्कका तीन आयामका रुपमा पहुँच, प्रयोग र गुणस्तरअन्तर्गत विभिन्न ५५ सूचकका आधारमा तयार गरिएको हो ।प्रतिवेदनमा पहुँच सूचकाङ्क ०.५३ पुगेको उल्लेख छ, जसले देशभर वित्तीय संस्था, सेवा केन्द्र तथा डिजिटल वित्तीय सेवा माध्यमको विस्तार भएको देखाउँछ । त्यस्तै प्रयोग सूचकाङ्क ०.५४ रहेको छ । यसले बैङ्किङ, डिजिटल भुक्तानी, बिमा तथा अन्य वित्तीय सेवामा व्यक्ति र घरपरिवारको संलग्नता बढेको सङ्केत गर्छ । त्यसैगरी, गुणस्तर सूचकाङ्क ०.५० मा पुगेको छ ।“वित्तीय साक्षरतामा वृद्धि, उपभोक्ता संरक्षण संयन्त्रको सुदृढीकरण, पारदर्शिताको अभिवृद्धि तथा ग्राहक अनुभवमा सुधारका कारण गुणस्तर सूचकाङ्कमा उल्लेखनीय प्रगति भएको हो”, केन्द्रीय बैङ्कको रिपोर्टमा भनिएको छ ।नेपाल राष्ट्र बैङ्कले नीतिगत पहल, डिजिटल वित्तीय नवप्रवर्तन तथा नियामक सुधारले सकारात्मक प्रभाव परेको उल्लेख गर्दै आगामी दिनमा डिजिटल पूर्वाधार सुदृढीकरण, वित्तीय साक्षरताको प्रवद्र्धन तथा उपभोक्ता केन्द्रित वित्तीय सेवामा निरन्तर जोड दिन आवश्यक रहेको जनाएको छ । रासस",
      "link": "https://gorkhapatraonline.com/news/190392",
      "image": "https://gorkhapatraonline.com/storage/media/334306/conversions/_Nepal-Rastra-Bank-original-thumb.jpg"
    },
    {
      "slug": "190372",
      "title": "नेप्से परिसूचक १९ अङ्कले घट्यो",
      "timestamp": 1769904000000,
      "source": "gp",
      "content": "यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचकमा दोहोरो अङ्कको गिरावट देखिएको छ ।",
      "longContent": "काठमाडौँ, माघ १८ गते । यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचकमा दोहोरो अङ्कको गिरावट देखिएको छ ।आज नेप्से परिसूचक १९ दशमलव ८५ अङ्कले घटेर दुई हजार ६९४ दशमलव २० को बिन्दुमा कायम भएको हो ।आज ३२९ कम्पनीको दुई करोड २० लाख ६० हजार ४५४ कित्ता शेयर एक लाख १० हजार ७२८ पटक खरिदबिक्री हुँदा  नौ अर्ब १० करोड ९४ लाख ५७ हजार २७८ दशमलव ४५ को कारोबार भएको नेप्सेले जनाएको छ । आज व्यापार समूह शून्य दशमलव ५५ प्रतिशतले बढेको छ भने अरु सबै समूहको उपसूचक घटेको छ । बैंकिङ शून्य दशमलव ४२, विकास बैंक शून्य दशमलव ७५, वित्त शून्य दशमलव ४४, होटल तथा पर्यटन एक दशमलव ७५, जलविद्युत् एक दशमलव ३६ र लगानी समूह शून्य दशमलव ९६ प्रतिशतले घटेको छ । त्यस्तै, जीवन बिमा शून्य दशमलव ५२, उत्पादन तथा प्रशोधन शून्य दशमलव ७६, लघुवित्त शून्य दशमलव ५७, म्यूचुअल फण्ड शून्य दशमलव ५०, निर्जीवन बिमा शून्य दशमलव ६३ र अन्य समूह शून्य दशमलव ९२ प्रतिशतले घटेको छ ।मिथिला लघुवित्त वित्तीय संस्था लिमिटेडको शेयर मूल्य आज सबैभन्दा बढी नौ दशमलव ७० प्रतिशतले बढेको छ भने कर्पोरेट डेभलपमेन्ट बैंक लिमिटेडको शेयर मूल्यमा नकारात्मक सर्किट लागेको छ । कारोबार रकम र कारोबार भएका शेयर सङ्ख्याका आधारमा आज सबैभन्दा बढी आँखुखोला जलविद्युत् कम्पनी लिमिटेडको ५५ करोड ५२ लाख ४० हजार ७६१ बराबरको १७ लाख ४६ हजार ९२४ कित्ता शेयर किनबेच भएको नेप्सेले जनाएको छ । रासस",
      "link": "https://gorkhapatraonline.com/news/190372",
      "image": "https://gorkhapatraonline.com/storage/media/334237/conversions/Nepse-original-thumb.jpg"
    },
    {
      "slug": "190351",
      "title": "भेनेजुएलाको तेल किन्न भारतसँग सम्झौता भइसकेको ट्रम्पको दाबी",
      "timestamp": 1769904000000,
      "source": "gp",
      "content": "अमेरिकी राष्ट्रपति डोनाल्ड ट्रम्पले भारतले भेनेजुएलाको तेल किन्नका लागि पहिले नै सम्झौता गरिसकेको दाबी गर्नु भएको छ । साथै उहाँले चीनलाई पनि भेनेजुएलाको तेल किन्न खुला रूपमा आग्रह गर्नु भएको छ ।",
      "longContent": "वासिङ्टन, माघ १८ गते । अमेरिकी राष्ट्रपति डोनाल्ड ट्रम्पले भारतले भेनेजुएलाको तेल किन्नका लागि पहिले नै सम्झौता गरिसकेको दाबी गर्नु भएको छ । साथै उहाँले चीनलाई पनि भेनेजुएलाको तेल किन्न खुला रूपमा आग्रह गर्नु भएको छ ।एयर फोर्स वनमा पत्रकारसँग कुरा गर्दै राष्ट्रपति ट्रम्पले चीनलाई भेनेजुएलाको तेलमा ठुलो सम्झौता गर्न स्वागत रहेको बताउनुभयो । उहाँले भारत चाँडै भेनेजुएलाको तेल खरिद प्रक्रियामा प्रवेश गर्ने र इरानबाट तेल किन्नुको सट्टा भेनेजुएलाबाट आयात गर्ने योजना बनेको उल्लेख गर्नुभयो । उहाँका अनुसार यस विषयमा सम्झौताको अवधारणा पहिल्यै तयार भइसकेको छ ।“हामीले पहिले नै एउटा सम्झौता गरिसकेका छौँ । भारत आउँदै छ र उनीहरूले इरानबाट किन्नुको सट्टा भेनेजुएलाको तेल किन्न जाँदै छन् । त्यसैले हामीले सम्झौताको ढाँचा बनाइसकेका छौँ”, ट्रम्पले भन्नुभयो । उहाँले चीनलाई पनि भित्र आएर तेल किन्न स्वागत रहेको दोहोर्‍याउनुभयो । तर भारत सरकारले अहिलेसम्म राष्ट्रपति ट्रम्पको यस टिप्पणीबारे औपचारिक प्रतिक्रिया दिएको छैन ।यसअघि राष्ट्रपति ट्रम्पले भेनेजुएलाले अमेरिकालाई पाँच अर्ब २० करोड अमेरिकी डलर बराबरको पाँच करोड ब्यारेल तेल प्रस्ताव गरेको र त्यसमा सहमति भइसकेको दाबी गर्नु भएको थियो । साउदर्न बुलेभार्डको नाम परिवर्तन गरी डोनाल्ड ट्रम्प बुलेभार्ड बनाउने विषयमा आयोजित पत्रकार सम्मेलनमा उहाँले नयाँ नेतृत्वसँग निरन्तर संवाद भइरहेको बताउनुभयो ।“हामी नयाँ राष्ट्रपतिसँग र देश सञ्चालन गर्ने अन्य व्यक्तिसँग कुरा गरिरहेका छौँ । उनीहरूले भने, हामीसँग पाँच करोड ब्यारेल तेल छ र यसलाई तुरुन्तै प्रशोधन गर्नुपर्छ किनकि भण्डारणको ठाउँ छैन । के तपाई लिनुहुन्छ ? मैले भनेँ, हामी लिन्छौँ”, ट्रम्पले भन्नुभयो । उहाँका अनुसार उक्त तेलको मूल्य पाँच अर्ब २० करोड अमेरिकी डलर बराबर पर्छ ।राष्ट्रपति ट्रम्पले भेनेजुएलाका पूर्वराष्ट्रपति निकोलस मदुरोलाई सैन्य कारबाहीमार्फत पक्राउ गरेपछि बनेको अन्तरिम सरकारसँग अमेरिकाको सम्बन्ध राम्रो रहेको पनि उल्लेख गर्नुभयो । “हामी अन्तरिम राष्ट्रपति रहेका व्यक्ति र अन्य सबैसँग राम्रो सम्बन्धमा छौँ । धेरै दबाब कम भएको छ”, उहाँले भन्नुभयो । मदुरोको नियन्त्रण अन्त्य भएपछि ट्रम्पले वासिङ्टनले भेनेजुएलालाई सङ्क्रमणकालमा सहयोग गर्ने र तेलसहित अन्य स्रोतमा पूर्ण पहुँच चाहेको स्पष्ट पार्नु भएको थियो ।राष्ट्रपति ट्रम्पको पछिल्लो टिप्पणीले न्युयोर्कस्थित समाचार संस्था सेमाफोरको हालैको रिपोर्टलाई पनि पुष्टि गरेको छ । उक्त रिपोर्टअनुसार अमेरिकाले भेनेजुएलाको तेलको पहिलो बिक्री गरेको छ, जसको मूल्य करिब ५० करोड अमेरिकी डलर छ । सेमाफोरका अनुसार तेल बिक्रीबाट प्राप्त हुने रकम हाल अमेरिकी सरकारको नियन्त्रणमा रहेको बैँक खातामा राखिएको छ । प्रशासनका एक अधिकारीले शुक्रबार जारी आदेशमा यसको सङ्केत गरेको र अर्का वरिष्ठ अधिकारीका अनुसार मुख्य खाता कतारमा अवस्थित रहेको जनाइएको छ । रासस/एएनआई",
      "link": "https://gorkhapatraonline.com/news/190351",
      "image": "https://gorkhapatraonline.com/storage/media/334211/conversions/Donald-Trump-original-thumb.jpg"
    },
    {
      "slug": "190347",
      "title": "सुपर काबेली ‘ए’ ले शेयर निष्कासन गर्ने",
      "timestamp": 1769904000000,
      "source": "gp",
      "content": "सुपर काबेली  ‘ए’ जलविद्युत आयोजनाले साधारण शेयर निष्कासन गर्ने भएको छ । आयोजनाले ९ लाख ३७ हजार ५ सय कित्ता साधारण शेयर निष्कासन गर्न लागेको हो ।",
      "longContent": "साहारा लिम्बू फुङलिङ, माघ १८ गते । सुपर काबेली  ‘ए’ जलविद्युत आयोजनाले साधारण शेयर निष्कासन गर्ने भएको छ । आयोजनाले ९ लाख ३७ हजार ५ सय कित्ता साधारण शेयर निष्कासन गर्न लागेको हो ।  आयोजनाका अति प्रभावित क्षेत्रका लागि ४ लाख ६८ हजार ७ सय ५० र आयोजना प्रभावित क्षेत्रका लागि ४ लाख ६८ हजार ७ सय ५० कित्ता शेयर निष्कासन गर्न लागिएको आयोजना जनसम्पर्क अधिकृत मेघनाथ ढुङ्गानाले जानकारी दिनुभयो । उहाँका अनुसार सिरिजङ्गा गाउँपालिकाको वडा ८ याम्फुदिनमा निर्माण गरिएको जलविद्युत् आयोजनाको अति प्रभावित क्षेत्र याम्फुदिन रहेको छ। आयोजनाको प्रभावित क्षेत्र सिरिजङ्गा गाउँपालिका–१, सिनाम, वडा २ आम्बेगुदिन, वडा ३ सिकैचा, वडा ४ तेल्लोक, वडा ५ पेदाङ, वडा ६ मामाङ्खे र वडा ७ खेवाङसहित सिदिङ्वा गाउँपालिका–५ लिम्बुदिन र वडा ६ मेहेले, पाथीभरा याङवरक गाउँपालिका–५, चाक्सिबोटे र वडा ६ थुम्बेदिन साथै पाँचथरको हिलिहाङ गाउँपालिका–१ रहेको छ।आयोजनाका जनसम्पर्क अधिकृत ढुङ्गानाका अनुसार साधारण शेयर निष्कासनका लागि अनुमति प्राप्त भई अबको केही अवधिमै शेयर निष्कासनको सार्वजनिक आवह्वान गर्ने तयारी छ । स्नो रिभर्स लिमिटेडले निर्माण गरेको १३.५ मेगावाट क्षमताको सुपर काबेली  ‘ए’ जलविद्युत आयोजनाबाट यसअघि नै औपचारिक रूपमा विद्युत उत्पादन सुरु भइसकेको छ। सिरिजङ्घा गाउँपालिका–८, याम्फुदिनस्थित आयोजनाको उत्पादन पाँचथरको हिलिहाङ गाउँपालिकामा रहेको नेपाल विद्युत् प्राधिकरणको १३२ केभिए क्षमताको अमरपुर सब स्टेसनमार्फत राष्ट्रिय प्रसारण लाइनमा जोडिएको हो । याम्फुदिनस्थित विद्युत् गृहबाट ३१ किलोमिटर दूरीमा रहेको अमरपुर सब स्टेसनसम्मको विद्युत् प्रसारण प्रणालीमार्फत सुपर काबेली  ‘ए’ जलविद्युत् आयोजनाबाट उत्पादित विद्युत् राष्ट्रिय प्रसारण लाइनमा समाहित भएको छ ।२०७९ साल मङ्सिर अन्तिम सातादेखि सुरु भएको आयोजनाको निर्माण २ अर्ब ६३ करोड २९ लाख रुपियाँको लागतमा निर्माण सम्पन्न भएको हो ।",
      "link": "https://gorkhapatraonline.com/news/190347",
      "image": "https://gorkhapatraonline.com/storage/media/334175/conversions/image-(13)-original-thumb.jpg"
    },
    {
      "slug": "190337",
      "title": "सुनचाँदीको भाउ घट्यो",
      "timestamp": 1769904000000,
      "source": "gp",
      "content": "स्थानीय बजारमा आज सुनचाँदीको मूल्य घटेको छ । शुक्रबारको तुलनामा दुवै धातुको मूल्य घटेको हो ।",
      "longContent": "काठमाडौँ, माघ १८  गते ।  स्थानीय बजारमा आज सुनचाँदीको मूल्य घटेको छ । शुक्रबारको तुलनामा दुवै धातुको मूल्य घटेको हो ।नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य तीन लाख र त्यति नै परिमाणको चाँदीको मोल पाँच हजार ५०० कायम भएको छ ।गत शुक्रबार एक तोला छापावाल सुनको मूल्य तीन लाख १८ हजार ८०० र त्यति नै चाँदीको मोल सात हजार ६५ कायम भएको थियो । बिहीबार एक तोला छापावाल सुनको मूल्य तीन लाख ३९ हजार ३०० र त्यति नै चाँदीको मोल सात हजार ५०५ मा किनबेच भएको थियो ।त्यसैगरी, गत बुधबार एक तोला छापावाल सुनको मूल्य तीन लाख १८ हजार ८०० र त्यति नै चाँदीको मोल सात हजार ३०० कायम भएको भने गत मङ्गलबार एक तोला छापावाल सुनको मूल्य तीन लाख नौ हजार ३०० त्यति नै चाँदीको मोल छ हजार ८७० कायम भएको थियो । अन्तर्राष्ट्रिय सञ्चार माध्यमहरूका अनुसार आज अन्तर्राष्ट्रिय बजारमा एक औँस सुन चार हजार ८६५ र त्यति नै परिमाणको सेतो धातु ८५ अमेरिकी डलरमा कारोबार भइरहेको छ ।  रासस",
      "link": "https://gorkhapatraonline.com/news/190337",
      "image": "https://gorkhapatraonline.com/storage/media/334148/conversions/gold1616-original-thumb.jpg"
    },
    {
      "slug": "190176",
      "title": "‘ग्यारेन्टेड’ नक्कलीमा आकर्षण",
      "timestamp": 1769817600000,
      "source": "gp",
      "content": "सुनको मूल्य अस्वाभाविक बढेपछि नक्कली गहनाप्रति ग्राहकको आकर्षण बढ्दै गएको छ । सुनको मूल्य बढेर तोलाको साढे तीन लाख रुपियाँनजिक पुग्न थालेपछि नक्कली गहनाको व्यापार बढ्न थालेको छ ।",
      "longContent": "काठमाडौँ, माघ १७ गते । सुनको मूल्य अस्वाभाविक बढेपछि नक्कली गहनाप्रति ग्राहकको आकर्षण बढ्दै गएको छ । सुनको मूल्य बढेर तोलाको साढे तीन लाख रुपियाँनजिक पुग्न थालेपछि नक्कली गहनाको व्यापार बढ्न थालेको छ । सुनका गहनाको बजारमा माग नभई ९० प्रतिशत कारोबार गिरावट आएको बेला नक्कली गहनाको माग भने बढ्दै गएको छ । ‘हराएमा डर छैन, सुनभन्दा कम छैन’ भन्ने विशेषता भएकाले पनि सुनका गहना छाडेर ग्राहक ‘ग्यारेन्टेड’ नक्कली सुनको गहनातर्फ आकर्षित भएका हुन् ।हेर्दा सुन जस्तै देखिने भएकाले नक्कली वा सक्कली भनेर सामान्य रूपमा छुट्याउन गाह्रो पर्ने भएकाले पनि यसप्रति महिलाको आकर्षण बढेको हो । सुनका गहना महँगो पर्ने र चोरीको डर हुने भएकाले पनि पछिल्लो समय नक्कली गहनाको व्यापार बढ्दै गएको व्यवसायीको भनाइ छ । सङ्कटा शृङ्गार ज्वेलरीका सञ्चालक सम्झना भण्डारीले नक्कली गहनाको व्यापार क्रमिक रूपमा बढ्दै गएको जानकारी दिनुभयो । विशेष गरी बिहेको सिजनमा दुलही सेट र अन्य समयमा औँठी, सिक्री र टप बढी बिक्री हुने गरेको उहाँको भनाइ छ । दैनिक ३० देखि ४० हजार रुपियाँसम्मको कारोबार हुने उहाँको भनाइ छ । पहिला दुलहीका तर्फबाट मात्र नक्कली गहनाको अर्डर आउने गरेकामा अहिले दुलहाका तर्फबाट समेत अर्डर आउने गरेको उहाँको भनाइ छ । लगाउँदा सुन जस्तै देखिने चोरीको डर पनि नहुने हुँदा पछिल्लो समय बिहे पार्टीमा नक्कली गहना नै बढी प्रयोग हुँदा कारोबार पनि बढ्दै गएको उहाँको भनाइ छ । यस्तै अविरल शृङ्गार ज्वेलर्सका सञ्चालक दिनेश कोइरालाले बिहेको सिजनमा नक्कली ब्राइडल सेट बढी बिक्री हुने गरेको जानकारी दिनुभयो । “पाँच हजार रुपियाँमा दुलही सेट तयार हुन्छ,” उहाँले भन्नुभयो, “झ्वाट्ट हेर्दा सुन जस्तै देखिने भएकाले पनि नक्कली गहना उपभोक्ताको रोजाइमा परेका छन् ।”  औँठीको २५०, सिक्रीको पाँच सय, तिलहरी एक हजार, रानी हार एक हजार पाँच सय रुपियाँ मूल्य निर्धारण गरिएको छ । पसलमा मात्र नभएर अनलाइनबाट समेत गहनाको बढी व्यापार हुने गरेको छ । पञ्चधातु, जलप लगाएर देख्दा सुन जस्तै देखिन्छ । नक्कली गहना खरिद गर्न आएकी शर्मिला उप्रेतीले सुनको मूल्य बढेर खरिद गर्न नसक्ने भएपछि नक्कली गहना लगाउनुपर्ने अवस्था आएको बताउनुभयो । सुनको मूल्य बढेपछि चोरी हुने डर भएकाले पनि नक्कली गहना लगाउन सहज हुने उहाँको भनाइ छ । सुनको मूल्य बढेपछि चोरी हुने डरले अधिकांशले नक्कली गहना प्रयोग गर्ने गरेका छन् । तोलामा बिस हजारले घट्यो सुन निरन्तर बढ्दै गएको सुनको मूल्य शुक्रबार २० हजार पाँच सय रुपियाँले घटेको छ । बिहीबार तोलामा तीन लाख ३९ हजार तीन सय रुपियाँमा कारोबार भएको सुनको मूल्य घटेर शुक्रबार तीन लाख १८ हजार आठ सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ । अन्तर्राष्ट्रिय बजारमा मूल्य बढ्दा त्यसको प्रभाव स्थानीय बजारमा पर्न गएको हो । बिहीबार अन्तर्राष्ट्रिय बजारमा प्रतिऔँस पाँच हजार ५५१ अमेरिकी डलरमा कारोबार भएको सुनको मूल्य शुक्रबार घटेर पाँच हजार १५० अमेरिकी डलरमा झरेको छ । अमेरिकाका राष्ट्रपति डोनाल्ड ट्रम्पको आर्थिक नीति र भूराजनीतिक तनावले सुनको मूल्य निरन्तर बढ्दै गएको हो । पछिल्लो दुई साताको अवधिमा बजारमा सुनको मूल्य तोलामा ६२ हजार आठ सय रुपियाँले बढेको छ । यस्तै शुक्रबार चाँदीको मूल्य २३५ रुपियाँले घटेर सात हजार ६५ रुपियाँमा कारोबार भएको महासङ्घले जनाएको छ । शुक्रबार अन्तर्राष्ट्रिय बजारमा प्रतिऔँस चाँदीको मूल्य १०६ अमेरिकी डलरमा झरेको छ ।",
      "link": "https://gorkhapatraonline.com/news/190176",
      "image": "https://gorkhapatraonline.com/storage/media/333911/conversions/sun-Nakkali-original-thumb.jpg"
    },
    {
      "slug": "190174",
      "title": "बुढीगण्डकीमा लगानी गर्न निजी क्षेत्र तयार",
      "timestamp": 1769817600000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्रप्रसाद ढकालले बुढीगण्डकी जलाशययुक्त जलविद्युत् आयोजना निर्माण तत्काल अगाडि बढाउन सम्बन्धित पक्षलाई आग्रह गर्नुभएको छ ।",
      "longContent": "गोरखापत्र समाचारदाताकाठमाडौँ, माघ १७ गते । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले बुढीगण्डकी जलाशययुक्त जलविद्युत् आयोजना निर्माण तत्काल अगाडि बढाउन सम्बन्धित पक्षलाई आग्रह गर्नुभएको छ ।धादिङ उद्योग वाणिज्य सङ्घले आयोजना गरेको १० औँ धादिङ महोत्सवको उद्घाटन समारोहमा अध्यक्ष ढकालले लामो समयदेखि चर्चामा रहेको एक हजार दुई सय मेगावाट क्षमताको बुढीगण्डकी जलाशययुक्त जलविद्युत् आयोजना अगाडि बढाउनुपर्नेमा विशेष जोड दिनुभयो । साथै उहाँले सो अवसरमा बुढीगण्डकी जलाशययुक्त जलविद्युत् आयोजनाको निर्माण तत्काल अघि बढाउन दबाब दिने उद्देश्यले सञ्चालन गरिएको हस्ताक्षर अभियानमा हस्ताक्षरसमेत गर्नुभयो ।नेपालभरका उद्यमी, व्यवसायी तथा लगानीकर्ताको लगानीमा नेपाल डेभलपमेन्ट पब्लिक लिमिटेड (एनडिपी) कम्पनी स्थापना गरिएको र यस आयोजनामा स्रोतको कमी भएको भए निजी क्षेत्रका तर्फबाट यस कम्पनीमार्फत लगानी गर्न आफूहरू तयार रहेको समेत अध्यक्ष ढकालले बताउनुभयो । “नेपालमा जलविद्युत् विकासको अपार सम्भावना छ । जलविद्युत्को विकाससँगै यहाँका खनिज, कृषि उत्पादन तथा अन्य व्यवसायको सम्भावनालाई पनि थप उजागर गर्न सहयोग पुग्ने छ । आवश्यक परेमा हामी सहयोग गर्न तयार छौँ,” उहाँले भन्नुभयो । उहाँले धादिङ जिल्लामा रहेका कुनै पनि सम्भावनाका क्षेत्र खनिज, कृषि तथा अन्य कुनै पनि उद्यम, व्यवसायमा लगानी गर्न एनडिपी तयार रहेको समेत उल्लेख गर्नुभयो । उहाँले निजी क्षेत्रले कुनै पनि आयोजना तोकिएको समयमा, तोकिएको गुणस्तर र तोकिएकै बजेट र स्रोतमा सम्पन्न गर्ने गरेको बताउनुभयो ।“गत भदौको जेनजी आन्दोलनमा भएको घुसपैठका क्रममा निजी क्षेत्रका धेरै उद्योग, कलकारखाना, होटेल तथा व्यावसायिक प्रतिष्ठानमा आगजनी र क्षति भएको अवस्था थियो । निजी क्षेत्रका सबैले अहिले ती व्यवसाय मर्मतसम्भार र पुनर्निर्माण गर्दै सञ्चालनमा समेत ल्याइसकेका छौँ । निजी क्षेत्र कुनै पनि आयोजना तोकिएको समयमा, तोकिएको गुणस्तर र तोकिएकै बजेट र स्रोतमा सम्पन्न गर्ने गरेका छौँ,” उहाँले भन्नुभयो ।अध्यक्ष ढकालले निजी क्षेत्रमाथि भएका धरपकड र निजी व्यवसायमाथि गरिएको प्रहारले निजी क्षेत्र भयभित भएको बताउनुभयो । “निजी क्षेत्रले उत्पादन गरेको छ । पूर्वाधार निर्माण गरेको छ । सेवा दिएको छ । रोजगारी सिर्जना गरेको छ । राजस्व तिरेको छ तर निजी क्षेत्र किन सधैँ उपक्षित भएको छ,” उहाँले गुनासो गर्नुभयो ।अध्यक्ष ढकालले स्थानीय रूपमा आयोजना गरिने मेला महोत्सवले स्थानीय उत्पादनको प्रवर्धन तथा बजारीकरणमा उल्लेख्य भूमिका निर्वाह गर्ने बताउँदै यस्ता मेला महोत्सवलाई महासङ्घले सदैव प्राथमिकतामा राख्ने गरेको बताउनुभयो ।",
      "link": "https://gorkhapatraonline.com/news/190174",
      "image": "https://gorkhapatraonline.com/storage/media/333909/conversions/bu-has-original-thumb.jpg"
    },
    {
      "slug": "190173",
      "title": "खानेतेलको मूल्य अस्वाभाविक वृद्धि",
      "timestamp": 1769817600000,
      "source": "gp",
      "content": "खानेतेल (भटमास र सूर्यमुखी) को भाउ अस्वाभाविक रूपमा बढेको छ । नेपाल खुद्रा व्यापार सङ्घका अनुसार एक सातायता खानेतेल प्रतिलिटर ४० रुपियाँसम्म बढेको हो । माघको पहिलो सातासम्म प्रतिलिटर २४० रुपियाँ खुद्रामा बिक्री भइरहेको खानेतेल अहिले प्रतिलिटर २८५ देखि २९० रुपियाँसम्म पुगेको छ ।",
      "longContent": "गोरखापत्र समाचारदाता काठमाडौँ, माघ १७ गते । खानेतेल (भटमास र सूर्यमुखी) को भाउ अस्वाभाविक रूपमा बढेको छ । नेपाल खुद्रा व्यापार सङ्घका अनुसार एक सातायता खानेतेल प्रतिलिटर ४० रुपियाँसम्म बढेको हो । माघको पहिलो सातासम्म प्रतिलिटर २४० रुपियाँ खुद्रामा बिक्री भइरहेको खानेतेल अहिले प्रतिलिटर २८५ देखि २९० रुपियाँसम्म पुगेको छ ।सङ्घका कोषाध्यक्ष वसन्त महर्जनले खानेतेलको भाउ अस्वाभाविक रूपमा बढेकाले कारोबार गर्न नै समस्या रहेको गुनासो गर्नुभयो । ससानो पुँजी लगानी गरेर आमउपोक्ताको घरछेउसम्म सेवा दिने हामी व्यवसायीले दिनदिनै भाउ बढ्यो भनेर उपभोक्तासँग कसरी कारोबार गर्ने ? उहाँले प्रतिप्रश्न गर्नुभयो । सो सङ्घका वरिष्ठ उपाध्यक्ष नरेश खड्गीले अस्वाभाविक रूपमा दिनैपिच्छे भाउ बढ्दा व्यवसायी दोहोरो मारमा परेको गुनासो गर्नुभयो । उहाँले भन्नुभयो, “खुद्रा व्यापारीले थोकमा किन्दा बढेको भाउ तिरेर ल्याउनु पर्छ, यता उपभोक्ता महँगो भयो भनेर गुनासो गर्छन् अनि अर्कातिर सरकारी नियमनकारी निकायले हाम्रै पसलमा अनुगमन गरेर कारबाही गर्छ ।” त्यसैले गर्दा खुद्रा व्यापारी थोक व्यापारी, उपभोक्ता र सरकारको अनुगमनको तगारो भएर काम गर्नु परेको वरिष्ठ उपाध्यक्ष खड्गीले बताउनुुभयो । नेपाल खाद्य किराना तथा थोक व्यापार सङ्घका अध्यक्ष देवेन्द्रभक्त श्रेष्ठले नेपालमा तेल उत्पादन उद्योगले नेपालका लागि उत्पादन गरेको तेल भारतमा पठाउन थालेपछि भाउ बढेको बताउनुभयो । उहाँको अनुभवमा जब भारतमा खानेतेल महँगो भयो, तब नेपालका तेल उत्पादक उद्योगीले भटाभट भारतमा निर्यात गर्न थाले । खुला बजार अर्थतन्त्रमा तेलको सीमित उत्पादन भइरहेको अवस्थामा माग बढेपछि मूल्य बढ्नुलाई अस्वाभाविक मान्न नहुने तर्क थोक व्यापारी श्रेष्ठको छ । नेपालका खानेतेल उत्पादक उद्योगीले अमेरिकी डलरको भाउ बढ्दा कच्चा पदार्थको भाउ बढेको र जसका कारणले खानेतेलको भाउ बढेको स्वीकार गरेका छन् । कच्चा पदार्थको भाउ नै बढेपछि तेलको भाउ बढ्नुलाई अस्वाभाविक रूपमा लिन नमिल्ने तर्क उद्योगीले गरेका छन् । भन्सार विभागको तथ्याङ्क अनुसार चालु आर्थिक वर्ष २०८२/८३ को छ महिनामा नेपालबाट ६० अर्ब रुपियाँ बराबरको भटमास र सूर्यमुखी तेल निर्यात भएको छ । नेपालमा पर्याप्त तेल उत्पादन हुँदाहुँदै पनि उद्योगीले तेल भारत निर्यात गरेको हुँदा महँगीको मारमा नेपाली उपभोक्ता परेको अधिकारकर्मी बताउँछन् । उपभोक्ता अधिकारकर्मी माधव तिमिल्सेनाले नेपालका तेल उद्योगीले डलर र कच्चा पदार्थको बहानामा तेलको भाउ बढाउँदा सरकारका नियमनकारी निकाय मुकदर्शक बनेको टिप्पणी गर्नुभयो । कच्चा पदार्थको भाउ बढ्ने हल्ला हुनेबित्तिकै नेपालमा तेलको भाउ बढाउनु उद्योगीको बदमासी भएको तर्क उहाँको छ । वाणिज्य, आपूर्ति तथा उपभोक्ता संरक्षण विभागका महानिर्देशक रोशन ज्ञवालीले खानेतेलको मूल्य बढेको भन्ने गुनासोका आधारमा बजार अनुगमन भइरहेको र यसको कारणबारे बुझ्न तेल उत्पादक उद्योगीलाई विभागमा उपस्थिति हुन पत्राचार भएको जानकारी दिनुभयो । अनुगमनका क्रममा कच्चा पदार्थ महँगो भएर मूल्य बढेको भन्ने कुरा आएको छ तर दिनदिनै भाउ बढ्नुलाई स्वाभाविक रूपमा लिन नसिकएकाले उद्योगीलाई पत्राचार गरेको उहाँले जानकारी दिनुभयो ।",
      "link": "https://gorkhapatraonline.com/news/190173",
      "image": "https://gorkhapatraonline.com/storage/media/333908/conversions/khani-tel-original-thumb.jpg"
    },
    {
      "slug": "190172",
      "title": "बढ्यो विकास बैङ्कको नाफा",
      "timestamp": 1769817600000,
      "source": "gp",
      "content": "विकास बैङ्कको कुल नाफा ३१.८४ प्रतिशतले बढेको छ । कर्जा नोक्सानी घट्दै जाँदा चालु आर्थिक वर्ष २०८२/८३ को दोस्रो त्रैमाससम्म विकास बैङ्कको नाफामा सुधार देखिएको हो । ऋण असुलीमा क्रमिक सुधार र प्रोभिजनिङ खर्च घटेपछि बैङ्कको वित्तीय नतिजा सकारात्मक बनेको हो ।",
      "longContent": "गोरखापत्र समाचारदाताकाठमाडौँ, माघ १७ गते । विकास बैङ्कको कुल नाफा ३१.८४ प्रतिशतले बढेको छ । कर्जा नोक्सानी घट्दै जाँदा चालु आर्थिक वर्ष २०८२/८३ को दोस्रो त्रैमाससम्म विकास बैङ्कको नाफामा सुधार देखिएको हो । ऋण असुलीमा क्रमिक सुधार र प्रोभिजनिङ खर्च घटेपछि बैङ्कको वित्तीय नतिजा सकारात्मक बनेको हो ।नेपाल राष्ट्र बैङ्कले मौद्रिक नीतिमार्फत कर्जा पुनर्संरचना र पुनर्तालिकीकरणसम्बन्धी व्यवस्थाको प्रभाव देखिँदै जाँदा विकास बैङ्कको वित्तीय अवस्था सुधारोन्मुख देखिएको हो ।अहिले सञ्चालनमा रहेका १६ विकास बैङ्कमध्ये सप्तकोशी डेभलपमेन्ट बैङ्कबाहेक १५ वटाले दोस्रो त्रैमासिक वित्तीय विवरण सार्वजनिक गरिसकेका छन् । सार्वजनिक विवरण अनुसार १५ वटा बैङ्कले पुस मसान्तसम्म कुल तीन अर्ब ४० करोड ७४ लाख रुपियाँ खुद नाफा आर्जन गरेका छन्, जुन गत आवको सोही अवधिको तुलनामा ३१.८४ प्रतिशतले बढी हो । गत आवको दोस्रो त्रैमाससम्म विकास बैङ्कले दुई अर्ब ५८ करोड ४४ लाख रुपियाँ नाफा आर्जन गरेका थिए ।पुस मसान्तसम्म सबैभन्दा धेरै नाफा आर्जन गर्ने बैङ्कमा मुक्तिनाथ विकास बैङ्क रहेको छ । मुक्तिनाथले ६७ करोड २० लाख रुपियाँ खुद नाफा कमाएको छ, जुन अघिल्लो वर्षको तुलनामा ३३.५७ प्रतिशतले बढी हो ।मुक्तिनाथलाई पछ्याउँदै गरिमा विकास बैङ्कले ६३ करोड ५१ लाख रुपियाँ नाफा आर्जन गरेएको छ । यस्तै साइन रेसुङ्गा डेभलपमेन्ट बैङ्कले ४० करोड ४२ लाख, कामना सेवा विकास बैङ्कले ३९ करोड ४५ लाख र ज्योति विकास बैङ्कले ३१ करोड १२ लाख रुपियाँ नाफा आर्जन गरेका छन् ।महालक्ष्मी विकास बैङ्कले ३० करोड ५९ लाख, साङ्ग्रिला डेभलपमेन्ट बैङ्कले ३० करोड २५ लाख र लुम्बिनी विकास बैङ्कले २८ करोड ५३ लाख रुपियाँ नाफा आर्जन गरेका छन् । नाफा वृद्धिदरका आधारमा लुम्बिनी र साङ्ग्रिला अगाडि देखिएका छन् ।समीक्षा अवधिमा साल्पा विकास बैङ्क, सिन्धु विकास बैङ्क र नारायणी डेभलपमेन्ट बैङ्क भने घाटामा देखिएका छन् । उच्च खराब कर्जा र निरन्तर प्रोभिजनिङ दबाबका कारण यी बैङ्कको वित्तीय अवस्था कमजोर देखिएको हो ।चालु आवको दोस्रो त्रैमाससम्म आइपुग्दा सात विकास बैङ्कले खराब कर्जा अनुपात (एनपिएल) पनि घटाएका छन् । खराब कर्जा घटाउने बैङ्कमा गरिमा, साइन रेसुङ्गा, ज्योति, मितेरी, ग्रिन, साल्पा र सिन्धु विकास बैङ्क रहेका छन् ।सबैभन्दा थोरै खराब कर्जा मितेरी विकास बैङ्कको १.२३ प्रतिशत रहेको छ भने सबैभन्दा धेरै खराब कर्जा नारायणी विकास बैङ्कको ५७.४८ प्रतिशत रहेको छ । प्रकाशित विवरण अनुसार नाफा बढे पनि १० विकास बैङ्क मात्र लाभांश दिन सक्ने अवस्थामा देखिएका छन् भने पाँच बैङ्कको लाभांश क्षमता ऋणात्मक रहेको छ । सबैभन्दा धेरै लाभांश क्षमता कामना सेवा विकास बैङ्कको १५.३२ प्रतिशत रहेको छ ।",
      "link": "https://gorkhapatraonline.com/news/190172",
      "image": "https://gorkhapatraonline.com/storage/media/333907/conversions/Untitled-1-original-thumb.jpg"
    },
    {
      "slug": "190171",
      "title": "इपिएस रोस्टरको समय परिवर्तनको सम्भावना कम",
      "timestamp": 1769817600000,
      "source": "gp",
      "content": "रोजगार अनुमति प्रणाली (इपिएस) अन्तर्गत दक्षिण कोरिया जान ‘रोस्टर’ मा परेर जान नपाएका १२ हजार नेपाली श्रमिकको समय परिवर्तन हुने सम्भावना कम भएको बताइएको छ । कोरियास्थित नेपाली दूतावास र कोरियाको मानव संसाधन तथा सामाजिक विकास मन्त्रालयका प्रतिनिधि र रोजगारदाताबिच शुक्रबार कोरियामा भएको औपचारिक छलफलबाट रोस्टरको समय परिवर्तन हुने सम्भावना कम देखिएको हो ।",
      "longContent": "गोरखापत्र समाचारदाता काठमाडौँ, माघ १७ गते । रोजगार अनुमति प्रणाली (इपिएस) अन्तर्गत दक्षिण कोरिया जान ‘रोस्टर’ मा परेर जान नपाएका १२ हजार नेपाली श्रमिकको समय परिवर्तन हुने सम्भावना कम भएको बताइएको छ । कोरियास्थित नेपाली दूतावास र कोरियाको मानव संसाधन तथा सामाजिक विकास मन्त्रालयका प्रतिनिधि र रोजगारदाताबिच शुक्रबार कोरियामा भएको औपचारिक छलफलबाट रोस्टरको समय परिवर्तन हुने सम्भावना कम देखिएको हो ।नेपालका तर्फबाट कोरियामा रहेको नेपाली दूतावासले नेपाली श्रमिकका लागि एक पटकलाई रोस्टरको समय थप गर्न आग्रह गरेकोमा कोरिया पक्षले भने १७ देशमा एउटै नियम लागु हुने भएकाले नेपालका लागि मात्रै समय परिवर्तन गर्न नसक्ने जनाएको छ । कोरियास्थित नेपाली दूतावासका श्रम काउन्सिलर मैया कँडेलले इपिएस भाषा र सिप परीक्षा उत्तीर्ण गरेर रोस्टरमा रहेका नेपालीका लागि एक पटकलाई रोस्टरको समय परिवर्तन गर्न धेरै आग्रह गर्दा पनि त्यो सम्भव नदेखिएको जानकारी दिनुभयो । नेपालमा भने रोस्टरमा रहेको युवाले समय थप गरेर आफूहरू कोरिया जान पाउनुपर्ने भन्दै आन्दोलन तथा धर्ना गरिरहेका छन् ।श्रम, रोजगार तथा सामाजिक सुरक्षा मन्त्रालयले समेत कोरियाली पक्षसँग छलफल गरेर इपिएस प्रणालीमा देखिएका समस्या सम्बोधन गर्न नेपाली टोली दक्षिण कोरिया जाने तयारी भइरहेकाले आन्दोलन नगर्न आग्रह गर्दै आएको छ । रोस्टर अवधि थप्नुपर्ने, रोस्टरमा भएको ९० प्रतिशतको रोजगारी सुनिश्चित गर्नुपर्ने आदि माग उनीहरूका छन् । यसै गरी ‘फस्र्ट कम फस्ट सर्भ’ अनुसार इस्युको प्रबन्ध मिलाउने, रोस्टरमा रहेकालाई प्रथम प्राथमिकता दिई दोस्रो चरणको परीक्षा गराउने, क्षेत्र परिवर्तनलगायतका माग पनि राखिएका छन् ।",
      "link": "https://gorkhapatraonline.com/news/190171",
      "image": "https://gorkhapatraonline.com/storage/media/333906/conversions/EPS-korea_dcQGM0Uq0i-(1)-original-thumb.jpg"
    },
    {
      "slug": "190136",
      "title": "दक्षिण कोरियाको औद्योगिक उत्पादन वृद्धि ०.५ प्रतिशतमा सीमित",
      "timestamp": 1769731200000,
      "source": "gp",
      "content": "दक्षिण कोरियाको औद्योगिक उत्पादन सन् २०२५ मा पाँच वर्षमा सबैभन्दा कम दरमा वृद्धि भएको छ । तथ्याङ्क मन्त्रालयका अनुसार, राजनीतिक अनिश्चितताको प्रभावका कारण पहिलो अर्धवार्षिकमा औद्योगिक उत्पादन सूचकाङ्क मात्र ०.५ प्रतिशतले बढेको छ ।",
      "longContent": "सियोल, माघ १६ गते । दक्षिण कोरियाको औद्योगिक उत्पादन सन् २०२५ मा पाँच वर्षमा सबैभन्दा कम दरमा वृद्धि भएको छ । तथ्याङ्क मन्त्रालयका अनुसार, राजनीतिक अनिश्चितताको प्रभावका कारण पहिलो अर्धवार्षिकमा औद्योगिक उत्पादन सूचकाङ्क मात्र ०.५ प्रतिशतले बढेको छ । यो वृद्धि सन् २०२० पछि सबैभन्दा न्यून हो । गत वर्षको सुस्त वृद्धि मुख्य रूपमा राजनीतिक अस्थिरताका कारण भएको बताइएको छ । नयाँ सरकारले सन् २०२५ को जूनमा आकस्मिक राष्ट्रपति निर्वाचनमार्फत पदभार ग्रहण गरेको थियो । उद्योग गत विवरण अनुसार, निर्माण क्षेत्रको उत्पादन १.७ प्रतिशतले वृद्धि भएको छ भने सेवा क्षेत्रको उत्पादन १.९ प्रतिशतले बढेको छ । निर्माताले औसत क्षमता ७२.८ प्रतिशत कायम राखेका छन्, जुन अघिल्लो वर्षको ७२.७ प्रतिशतभन्दा थोरै बढी हो । यस वर्षको दोस्रो अर्धवार्षिकमा नयाँ सरकारले लागु गरेको नगद सहायता कार्यक्रमका कारण औद्योगिक वृद्धि प्राप्त भएको बताइएको छ । डिसेम्बर २०२५ मा कृषि, पशुपालन र मत्स्य पालन क्षेत्र बाहेक सबै उद्योगको उत्पादन सूचकाङ्क अघिल्लो महिनाको तुलनामा १.५ प्रतिशतले बढेको छ । त्यस्तै, खुद्रा बिक्री सूचकाङ्क ०.९ प्रतिशतले वृद्धि भएको छ भने सुविधा लगानी ३.६ प्रतिशतले घटेको छ । आगामी आर्थिक अवस्था मापन गर्ने प्रमुख आर्थिक सूचकाङ्क ०.६ अङ्कले बढेर १०३.१ पुगेको छ भने हालको आर्थिक अवस्था मापन गर्ने समसामयिक सूचकाङ्क ०.२ अङ्कले घटेर ९८.५ पुगेको छ । रासस/सिन्ह्वा",
      "link": "https://gorkhapatraonline.com/news/190136",
      "image": "https://gorkhapatraonline.com/storage/media/333864/conversions/south-korea-original-thumb.jpg"
    },
    {
      "slug": "190134",
      "title": "क्यानाडालाई विमानमा ५० प्रतिशत कर लगाउने ट्रम्पको चेतावनी",
      "timestamp": 1769731200000,
      "source": "gp",
      "content": "अमेरिकी राष्ट्रपति डोनाल्ड ट्रम्पले बिहीबार क्यानाडालाई अमेरिकामा बिक्री हुने कुनै पनि विमानमा ५० प्रतिशत कर लगाउने चेतावनी दिनु भएको छ ।",
      "longContent": "वासिङ्टन, माघ १६ गते । अमेरिकी राष्ट्रपति डोनाल्ड ट्रम्पले बिहीबार क्यानाडालाई अमेरिकामा बिक्री हुने कुनै पनि विमानमा ५० प्रतिशत कर लगाउने चेतावनी दिनु भएको छ । क्यानाडाले जर्जियास्थित गल्फस्ट्रीम एयरोस्पेसका जेट विमानलाई प्रमाणीकरण गर्न अस्वीकार गरेको आरोप लगाउँदै ट्रम्पले बदला स्वरूप यस्तो कदम चाल्न सकिने बताउनु भएको हो ।सामाजिक सञ्जालमा गरिएको पोस्टमा ट्रम्पले क्यानाडाले आफ्नो निर्णय तुरुन्त सच्याएन भने अमेरिकामा बेचिने सबै क्यानाडाली विमानमा उच्च कर लगाइने उल्लेख गर्नु भएको छ । उहाँले बोम्बार्डियरका ग्लोबल एक्सप्रेस व्यापारिक जेटको प्रमाणपत्र रद्द गर्ने प्रक्रिया अघि बढाइएको दाबी पनि गर्नु भएको छ । उड्डयन विश्लेषण कम्पनी सिरियमका अनुसार हाल अमेरिकामा दर्ता भएर सञ्चालनमा रहेका करिब १५० ग्लोबल एक्सप्रेस विमान छन् ।बोम्बार्डियर र गल्फस्ट्रीम व्यापारिक जेट बजारका प्रत्यक्ष प्रतिस्पर्धी हुन् । बोम्बार्डियरले विज्ञप्ति जारी गर्दै राष्ट्रपति ट्रम्पको अभिव्यक्तिलाई गम्भीर रूपमा लिएको र क्यानाडा सरकारसँग निरन्तर सम्पर्कमा रहेको जनाएको छ । कम्पनीले आफ्ना सबै विमान अमेरिकी सङ्घीय उड्डयन प्रशासनका मापदण्ड अनुसार पूर्ण रूपमा प्रमाणित रहेको र अमेरिकामा आफ्नो सञ्चालन विस्तार भइरहेको स्पष्ट पारेको छ ।क्यानाडा सरकारका प्रवक्ताले यस विषयमा तत्काल प्रतिक्रिया दिएका छैनन् । तर म्याकगिल विश्वविद्यालयका उड्डयन विज्ञ जोन ग्रेडेकले प्रमाणीकरण सुरक्षा विषयसँग सम्बन्धित हुने र व्यापारिक कारणले प्रमाणपत्र रद्द गर्नु अभूतपूर्व हुने बताउनु भएको छ । उहाँका अनुसार व्यापार युद्धको सन्दर्भमा यो कदम चरम दबाबको नयाँ सङ्केत हुन सक्छ ।यसअघि सन् २०१७ मा पहिलो ट्रम्प प्रशासनका बेला अमेरिकी वाणिज्य मन्त्रालयले बोम्बार्डियरमाथि अनुचित सरकारी अनुदानको आरोप लगाउँदै शुल्क लगाएको थियो । तर पछि अमेरिकी अन्तर्राष्ट्रिय व्यापार आयोगले क्यानाडाली कम्पनीले अमेरिकी उद्योगलाई क्षति नपुर्याएको ठहर गरेको थियो ।विश्लेषकका अनुसार यदि अमेरिकी बजार बोम्बार्डियरका लागि बन्द भयो भने क्युबेकस्थित यस कम्पनीलाई ठूलो आर्थिक झट्का पुग्ने छ । क्यानाडाका अन्य विमान निर्माता तथा क्यानाडामा उत्पादन हुने एयर बसका परियोजनामा समेत यसको प्रभाव पर्न सक्ने अनुमान गरिएको छ । रासस/एपी",
      "link": "https://gorkhapatraonline.com/news/190134",
      "image": "https://gorkhapatraonline.com/storage/media/333861/conversions/Trump-original-thumb.jpg"
    },
    {
      "slug": "190548",
      "title": "विरोधको विकल्प खोज्न आग्रह",
      "timestamp": 1770076800000,
      "source": "gp",
      "content": "श्रम, रोजगार तथा सामाजिक सुरक्षा मन्त्रालयले रोजगार अनुमति प्रणाली (इपिएस) बाट दक्षिण कोरिया जान रोस्टरको अवधि थप्नुपर्नेलगायतका मागसहित लामो समयदेखि आन्दोलनरत युवालाई विरोधका कार्यक्रम स्थगित गरेर विकल्प खोज्न आग्रह गरेको छ ।",
      "longContent": "गोरखापत्र समाचारदाता काठमाडौँ, माघ २० गते । श्रम, रोजगार तथा सामाजिक सुरक्षा मन्त्रालयले रोजगार अनुमति प्रणाली (इपिएस) बाट दक्षिण कोरिया जान रोस्टरको अवधि थप्नुपर्नेलगायतका मागसहित लामो समयदेखि आन्दोलनरत युवालाई विरोधका कार्यक्रम स्थगित गरेर विकल्प खोज्न आग्रह गरेको छ । मन्त्रालयले कोरियास्थित नेपाली दूतावास र कोरियाको रोजगार तथा श्रम मन्त्रालयबिच भएको छलफलबाट नेपालीका लागि मात्रै रोस्टरको समयावधि थप नसक्ने स्पष्ट पारेको हुँदा आन्दोलनरत युवालाई यसको विकल्प खोज्न मन्त्रालयले आग्रह गरेको हो । रोस्टर अवधि सकिन लागेका युवाले रोस्टर अवधि थप हुनुपर्ने, ९० प्रतिशतलाई रोजगारी सुनिश्चित हुनुपर्ने, पहिलो आउनेलाई पहिलो प्राथमिकता दिनुपर्ने, क्षेत्र परिवर्तन गर्न पाउनुपर्नेलगायतका माग राखेर आन्दोलनमा छन् । श्रम मन्त्रालयका सहसचिव पीताम्बर घिमिरेले रोस्टरमा रहेका नेपाली युवाको मागलाई प्राथमिकतामा राखेर कोरियामा रहेको नेपाली दूतावासले कोरिया सरकार अन्तर्गत नेपालमा रहेको मानव संसाधन विभाग (एचआरडी) का प्रतिनिधिलाई सहमत गराउन अनेक प्रयासबाट हाम्रो पक्षमा परिणाम नआएको बताउनुभयो । रोस्टरमा रहेका युवाको समस्या समाधान गर्ने समितिका संयोजकसमेत रहेका घिमिरेले भन्नुभयो, “हामीले लागे र पुगेसम्म धेरै कोसिस गरियो, हामीले मात्रै चाहेर भएन, कोरियाले नेपालीका लागि मात्रै नियम परिवर्तन गर्न नसक्ने स्पष्ट पारेको छ ।” उहाँले यस्ता गतिविधिले मित्रराष्ट्र दक्षिण कोरियासँगको सुमधुर सम्बन्धमा प्रतिकूल असर पर्न सक्ने र भविष्यमा नेपाली श्रमिकको रोजगारीका अवसरमा समेत नकारात्मक प्रभाव पर्न सक्ने देखिएकाले सबै पक्षलाई संयमित हुन आग्रह गर्नुभयो ।  दक्षिण कोरियामा इपिएसका माध्यमबाट नेपालसहित १७ देशका श्रमिक जाने र सबै देशमा एकरूपतासाथ लागु हुने भएकाले नेपालका लागि मात्र छुट्टै नियम परिवर्तन गरी रोस्टर अवधि थप गर्न वा क्षेत्र परिवर्तन गर्न नसकिने जानकारी गराइसकेको छ साथै कोरियाले सञ्चालन गरेको परीक्षा प्रणाली र जब म्याचिङ प्रक्रिया पूर्ण रूपमा स्वचालित र अनलाइन प्रणालीमा आधारित रहने हुँदा यसमा कुनै पनि व्यक्ति, कर्मचारी वा निकायले हस्तक्षेप गर्न नसक्ने र यो अत्यन्तै पारदर्शी एवं विश्वसनीय रहेको भन्दै कुनै शङ्का नगर्न आग्रह गरेको छ । साथै सहसचिव घिमिरले श्रम मन्त्रालयले यस्ता समस्याको दीर्घकालीन समाधान खोज्न एक उच्चस्तरीय टोली छिट्टै दक्षिण कोरिया प्रस्थान गर्ने कार्यक्रम रहेको जानकारी दिनुभयो ।",
      "link": "https://gorkhapatraonline.com/news/190548",
      "image": "https://gorkhapatraonline.com/storage/media/334556/conversions/Untitled-1-(1)-original-thumb.jpg"
    },
    {
      "slug": "190543",
      "title": "‘जापान नेपालको भरपर्दो विकास साझेदार’",
      "timestamp": 1770076800000,
      "source": "gp",
      "content": "राष्ट्रपति रामचन्द्र पौडेलले नेपाल र जापानबिचको सबन्धलाई नयाँ उचाइमा पु¥याउन नयाँ ढङ्गले बढ्नुपर्ने बेला आएको बताउनुभएको छ ।   नेपाल–जापान कूटनीतिक सम्बन्ध स्थापनाको ७० औँ वार्षिकोत्सव मनाउने अवसरमा  जापान सरकारका तर्फबाट सोमबार टोकियोमा आयोजना गरिएको विशेष स्वागत समारोहमा सम्बोधन गर्दै उहाँले भन्नुभयो, “यस द्विपक्षीय सम्बन्धलाई नयाँ उचाइमा पु¥याउन तथा आगामी वर्षहरूमा गहन, फलदायी साझेदारी र सहकार्यका लागि मार्ग प्रशस्त गर्न नयाँ पहलले महत्वपूर्ण भूमिका खेल्छ भन्ने विश्वास छ ।”",
      "longContent": "काठमाडौँ, माघ २० गते । राष्ट्रपति रामचन्द्र पौडेलले नेपाल र जापानबिचको सबन्धलाई नयाँ उचाइमा पुर्‍याउन नयाँ ढङ्गले बढ्नुपर्ने बेला आएको बताउनुभएको छ । नेपाल–जापान कूटनीतिक सम्बन्ध स्थापनाको ७० औँ वार्षिकोत्सव मनाउने अवसरमा  जापान सरकारका तर्फबाट सोमबार टोकियोमा आयोजना गरिएको विशेष स्वागत समारोहमा सम्बोधन गर्दै उहाँले भन्नुभयो, “यस द्विपक्षीय सम्बन्धलाई नयाँ उचाइमा पुर्‍याउन तथा आगामी वर्षहरूमा गहन, फलदायी साझेदारी र सहकार्यका लागि मार्ग प्रशस्त गर्न नयाँ पहलले महत्वपूर्ण भूमिका खेल्छ भन्ने विश्वास छ ।” राष्ट्रपति पौडेल उक्त समारोहमा सरिक हुन आइतबार जापानको चारदिने भ्रमणका लागि त्यहाँ पुग्नुभएको हो । उहाँले सौहार्दपूर्ण र मैत्रीपूर्ण सम्बन्धमा खुसी व्यक्त गर्दै पारस्परिक सम्मान, विश्वास, समझदारी र सहयोगमा स्थापित रहेको औँल्याउनुभएको परराष्ट्र मन्त्रालयले जनाएको छ । सो क्रममा उहाँले नेपाल–जापान कूटनीतिक सम्बन्धको ७० औँ वार्षिकोत्सवका अवसरमा जापान सरकारलाई हार्दिक बधाई र शुभकामना प्रदान गर्नुभयो । जापानका विदेश राज्यमन्त्री होरी इवाओले आयोजना गर्नुभएको उक्त समारोहमा राष्ट्रपति पौडेलले बुद्धको जन्मस्थल लुम्बिनीले नेपाल र जापानका जनसम्बन्धलाई अझ सुदृढ पार्न बलियो पुलको रूपमा काम गरेको प्रस्ट पार्नुभयो । लुम्बिनीलाई विश्व शान्तिको मुहानका रूपमा विकास गर्न जापानले निरन्तर सहयोग गरिरहेकोमा राष्ट्रपतिले कृतज्ञता व्यक्त गर्नुभयो । उहाँले नेपालमा अपार लगानीका सम्भावनाका क्षेत्र रहेको उल्लेख गर्दै नेपालका प्राथमिकता क्षेत्रहरू जलविद्युत् उत्पादन, पर्यटन, सेवा, सूचना प्रविधि, खानी तथा कृषिमा थप जापानी लगानी गर्न आह्वान गर्नुभयो । उहाँले पर्यटन क्षेत्रमा थप सहयोग विस्तार गर्न पनि जापान सरकारलाई सो क्रममा अनुरोध गर्नुभएको मन्त्रालयले जनाएको छ । बलियो विकास साझेदार जापानराष्ट्रपति रामचन्द्र पौडेलले एक अर्को सन्दर्भमा नेपाल–जापान कूटनीतिक सम्बन्धको अवसरमा आयोजित ७० औँ वार्षिकोत्सव द्विपक्षीय सम्बन्धको महत्वपूर्ण कोसेढुङ्गा बनेको प्रस्ट्याउनुभयो । जापान नेपालको सामाजिक तथा आर्थिक विकासको विश्वासिलो र भरपर्दो विकास साझेदार रहेको र नेपालको विकास प्रक्रियामा जापानको बलियो योगदान रहेको उहाँले बताउनुभयो । राष्ट्रपति पौडेलले भन्नुभयो, “जापानले नेपाललाई द्विपक्षीय अनुदान, द्विपक्षीय ऋण, बहुपक्षीय सहायता र प्राविधिक सहयोग गर्दै आएको छ; जसले मानव संसाधन विकास, स्वास्थ्य, कृषि विकास, पूर्वाधार विकास, वातावरण संरक्षण, संस्कृति जगेर्नाका क्षेत्रमा उल्लेख्य भूमिका खेलेको छ । यी क्षेत्रमा जापानको अनुभव, ज्ञान, सिप र प्रविधिबाट हामी अझैँ लाभान्वित हुन चाहन्छौँ ।” राष्ट्रपति पौडेलसमक्ष शिष्टाचार भेट गर्न पुग्नुभएका जापानका विदेश राज्यमन्त्री होरी इवाओसँगको कुराकानीमा उक्त धारणा राख्नुभएको उहाँका प्रेस सल्लाहकार किरण पोखरेलले जानकारी दिनुभयो । नेपाल यसै वर्ष सन् २०२६ को नोभेम्बर महिनामा अति कम विकसित मुलुकबाट विकासशील मुलुकमा स्तरोन्नतिका क्रममा रहेकाले त्यसका लागि नेपालले सदा झैँ जापानबाट सद्भाव र सहयोग प्राप्त गर्ने विश्वास राष्ट्रपति पौडेलले व्यक्त गर्नुभएको थियो । उहाँले थप्नुभयो, “नेपालको विकास प्राथमिकताका क्षेत्रमा जापानी लगानी आकर्षित गर्ने ठुला सम्भावनाहरू छन् । हामीले नेपालमा व्यापार सहज बनाउन, विदेशी लगानी आकर्षित गर्न र नवप्रवर्तनलाई प्रवर्धन गर्न कानुनी, प्रक्रियागत तथा संस्थागत सुधार गरिसकेका छौँ ।” भेटमा जापानका विदेश राज्यमन्त्री होरी इवाओले गत भदौ २३ र २४ गते भएको जेनजी आन्दोलनपछि राष्ट्रपति पौडेलले संविधान र लोकतन्त्रको रक्षाका लागि खेल्नुभएको भूमिकाको देशबाहिर पनि अत्यन्त प्रशंसा भएको सुनाउनुभयो । नेपालमा शान्ति, स्थायित्व र लोकतन्त्रको सुदृढीकरणका लागि जापानले सधैँ सहयोग गर्ने प्रतिबद्धता उहाँले व्यक्त गर्नुभयो । उहाँले सो क्रममा नेपालको शान्ति भनेको यस क्षेत्रकै शान्ति र विकास भएको उल्लेख गर्दै शान्ति र स्थायित्वका लागि हुन लागेको आउँदो फागुन २१ गतेको प्रतिनिधि सभा निर्वाचन सफलतापूर्वक सम्पन्न होस् भन्ने चाहना जापान सरकारको रहेको प्रस्ट पार्नुभयो । जापान सरकारले नेपालको विकासमा निरन्तर सहयोग जारी राख्ने उल्लेख गर्दै बाढीबाट क्षतिग्रस्त बिपी राजमार्गको पुनर्निर्माण र कोटेश्वर जाम अन्त्य गर्न आवश्यक अन्डर पास निर्माणमा थप सहयोग गर्ने जापान सरकारले निर्णय गरिसकेको अवगत गराउनुभयो । व्यापारिक वर्गसँग छुट्टै भेटराष्ट्रपति पौडेलले सोमबार नै जापानको राजधानी टोकियोमा त्यहाँस्थित प्रमुख व्यवसायी, उद्यमी र लगानीकर्ताहरूसँग छलफल गर्नुभयो । सो क्रममा उहाँले सम्बोधन गर्नुहुँदै जापानका व्यापारिक समुदायलाई नेपालमा व्यावसायिक अवसरहरूका बारेमा अवलोकन गर्न आमन्त्रित गर्नुभयो । उहाँले लगानीका लागि हरसम्भव सहयोग प्रदान गर्ने आश्वासन दिनुभयो ।त्यस क्रममा नेपाली पक्षका व्यवसायीहरूले ‘नेपालमा व्यवसाय र लगानीका अवसरहरू’ बारे प्रस्तुति दिनुभएको थियो । लगत्तै जापानी व्यवसायीले अवसरबारे जिज्ञासा राख्नुभएको परराष्ट्र मन्त्रालयले जनाएको छ । नेपाली व्यापारिक समुदाय तथा नेपाली प्रतिनिधिमण्डलका तर्फबाट आपसी लगानी प्रवर्धनका बारेमा धारणा आदानप्रदान गरिएको थियो । यसैबिच राष्ट्रपति पौडेलले सोमबार नै टोकियोस्थित नेपाली दूतावासको भ्रमण गर्नुभयो । दूतावासका कार्यका बारेमा जानकारी लिँदै उहाँले त्यहाँस्थित सरकारी पदाधिकारीहरूलाई नेपाल–जापान सम्बन्धलाई अझ सुदृढ पार्न भूमिका खेल्न निर्देशन दिनुभयो । त्यस्तै जापानमा रहेका नेपालीको हितको रक्षा गर्न तथा उनीहरूलाई कुशल सेवा प्रदान गर्न लगनशील भई काम गर्न पनि निर्देशन दिनुभएको दूतावासले जनाएको छ । जापानका सम्राट्सँग मङ्गलबार भेटराष्ट्रपति पौडेल र जापानका सम्राट् नारुहितोसँग मङ्गलबार राजकीय भेटवार्ता हुने तय भएको छ । टोकियोस्थित इम्पेरियल प्यालेसमा हुने भेटमा आपसी सम्बन्ध र साझेदारीसँगै वर्तमान अवस्थाबारेमा छलफल हुने जनाइएको छ ।मङ्गलबार नै जापानका प्रधानमन्त्री ताकाइची सानाएले पनि राष्ट्रपति पौडेलसमक्ष शिष्टाचार भेट गर्नुहुने कार्यसूची रहेको मन्त्रालयले जानकारी दिएको छ । राष्ट्रपति पौडेलको नेतृत्वमा रहेको नेपाली प्रतिनिधिमण्डलमा उहाँकी धर्मपत्नी सविता पौडेल, परराष्ट्रसचिव अमृतबहादुर राईलगायत रहनुभएको छ ।",
      "link": "https://gorkhapatraonline.com/news/190543",
      "image": "https://gorkhapatraonline.com/storage/media/334551/conversions/president-paudel-original-thumb.jpg"
    },
    {
      "slug": "190542",
      "title": "छयत्तर जना उम्मेदवारको नाम बन्दसूचीबाट हट्यो",
      "timestamp": 1770076800000,
      "source": "gp",
      "content": "प्रतिनिधि सभा सदस्य निर्वाचनको समानुपातिक निर्वाचन प्रणालीतर्फ राजनीतिक दलहरूले पेस गरेको बन्दसूचीका ७६ उम्मेदवार बन्दसूचीबाट हटेका छन् । उम्मेदवारमाथि प्राप्त उजुरी, योग्यता र अयोग्यताको प्रश्न तथा राजनीतिक दलहरूको पत्राचारका आधारमा निर्वाचन आयोगले सो निर्णय गरेको हो ।",
      "longContent": "गोरखापत्र समाचारदाताकाठमाडौँ, माघ २० गते  । प्रतिनिधि सभा सदस्य निर्वाचनको समानुपातिक निर्वाचन प्रणालीतर्फ राजनीतिक दलहरूले पेस गरेको बन्दसूचीका ७६ उम्मेदवार बन्दसूचीबाट हटेका छन् । उम्मेदवारमाथि प्राप्त उजुरी, योग्यता र अयोग्यताको प्रश्न तथा राजनीतिक दलहरूको पत्राचारका आधारमा निर्वाचन आयोगले सो निर्णय गरेको हो । पुस १३ र १४ गते समानुपातिकको बन्दसूची पेस भएकोमा माघ ४ गते प्रारम्भिक नामावली सार्वजनिक भएको थियो । समानुपातिकतर्फको निर्वाचन कार्यतालिका अनुसार माघ २० गते मङ्गलबार उम्मेदवारको अन्तिम नामावली सार्वजनिक हुँदै छ । निर्वाचन आयोगका प्रवक्ता नारायणप्रसाद भट्टराईले सम्बन्धित राजनीतिक दलहरूको सिफारिससमेतका आधारमा नाम हटाइएको बताउनुभयो । निर्वाचन आयोगका अनुसार कर्जा सूचना केन्द्रको कालोसूचीमा रहेका २१ जना, प्रदेश सभा सदस्य समानुपातिक निर्वाचन प्रणालीतर्फको बन्दसूचीमा नाम कायम रहेका २५ जना, निर्वाचन आयोगबाट तोकिएको जरिबाना भुक्तान नगरेका १० जनालाई आयोगले बन्दसूचीबाट हटाएको छ । आयोगका अनुसार सविना श्रेष्ठ, अनिलकुमार साह, भवानी दमाई, प्राणेदेवी थरुनी, लेखबहादुर मोक्तान र वसन्तकुमार हमालको नाम प्रदेश सभाको समानुपातिकको बन्दसूचीमा कायम रहेपछि प्रतिनिधि सभातर्फ हटाइएको हो । ममता यादव, धनबहादुर गुरुङ, मिनु थापा, दिलकुमारी थापा, दीपेन्द्रबहादुर थापा, सावित्रीदेवी चौधरी, दलबहादुर गुरुङ, जशोदा लिम्बू र शिला लिम्बूलगायतको नाम पनि प्रदेश सभाको बन्दसूचीमा रहेपछि प्रतिनिधि सभा समानुपातिकबाट हटाइएको हो ।  यस्तै विमला स्वाँर र लालुराम जैसीको मतदाता नामावलीमा पिछडिएको क्षेत्रबाट नाम नरहेपछि समानुपातिकको बन्दसूचीबाट नाम हटाइएको हो । यस्तै श्रम संस्कृति पार्टीको पत्रबाट १० जनाको नाम फिर्ता भएको छ । चार जनाको नाम उम्मेदवार हुन तोकिएको २५ वर्ष उमेर पूरा नभएकाले हटाइएको छ । महिला उम्मेदवार पेस हुनुपर्नेमा पुरुष उम्मेदवार पेस भएकाले एक जनाको नाम बन्दसूचीबाट हटाइएको छ । निर्वाचन कार्यतालिका अनुसार अब आयोगले उम्मेदवारको अन्तिम नामावली मङ्गलबार प्रकाशित गर्ने छ ।  आयोगले दलहरूबाट पेस भएको बन्दसूची अनुसार तीन हजार २१३ जनाको नाम प्रारम्भिक रूपमा सार्वजनिक गरेको छ । जाँचबुझको प्रक्रियाबाट ७६ जनाको नाम हटेसँगै अब तीन हजार १३७ उम्मेदवार कायम भएका छन् । ५७ निर्वाचन चिह्नमा ६३ राजनीतिक दलले समानुपातिकमा भाग लिएका छन् । एकल र संयुक्त चिह्न गरी ५७ निर्वाचन चिह्न कायम भएका छन् । समानुपातिकको मतपत्रमा भने ५८ चिह्न रहने निश्चित भइसकेको छ । समानुपातिकतर्फ कुल ११० सदस्य निर्वाचित हुने छन् ।",
      "link": "https://gorkhapatraonline.com/news/190542",
      "image": "https://gorkhapatraonline.com/storage/media/334550/conversions/Nirbachan_aayog-original-thumb.jpg"
    },
    {
      "slug": "190541",
      "title": "‘भाषा राष्ट्रको सम्पत्ति’",
      "timestamp": 1770076800000,
      "source": "gp",
      "content": "प्रधानमन्त्री सुशीला कार्कीले नेपालमा बोलिने विभिन्न भाषा हाम्रा सम्पत्ति भएकाले मर्न दिन नहुने बताउनुभएको छ । उहाँले मातृभाषामा शिक्षा पाउने संवैधानिक हक कार्यान्वयन गर्न सरकार प्रतिबद्ध रहेको स्पष्ट पार्नुभयो ।",
      "longContent": "गोरखापत्र समाचारदाताकाठमाडौँ, माघ २० गते । प्रधानमन्त्री सुशीला कार्कीले नेपालमा बोलिने विभिन्न भाषा हाम्रा सम्पत्ति भएकाले मर्न दिन नहुने बताउनुभएको छ । उहाँले मातृभाषामा शिक्षा पाउने संवैधानिक हक कार्यान्वयन गर्न सरकार प्रतिबद्ध रहेको स्पष्ट पार्नुभयो ।सिंहदरबारस्थित प्रधानमन्त्री तथा मन्त्रीपरिषद्को कार्यालयमा भाषा आयोगले तयार पारेका दुई फरक फरक विषयका अध्ययन प्रतिवेदन सोमबार ग्रहण गर्दै उहाँले यस्तो धारणा व्यक्त गर्नुभएको हो । उहाँले भाषा आयोगको ‘मातृभाषा शिक्षासम्बन्धी सिफारिस प्रतिवेदन’ तथा ‘अन्तर्राष्ट्रिय आदिवासी भाषा दशक (२०२२–२०३२)’ सम्बन्धी नेपालको राष्ट्रिय कार्ययोजना’ ग्रहण गर्नुभएको थियो । उहाँले प्रतिवेदन ग्रहण गरी तत्काल कार्यान्वयन प्रक्रिया अगाडि बढाउन सो समारोहमा सहभागी संस्कृति, पर्यटन तथा नागरिक उड्डयनमन्त्री अनिलकुमार सिन्हालाई हस्तान्तरण गर्नुभयो ।आफ्नो सरकारको कार्यकाल छोटो भए पनि मातृभाषा शिक्षासम्बन्धी व्यवस्था कार्यान्वयनका लागि ठोस आधार तयार गर्ने बताउनुहुँदै उहाँले भन्नुभयो, “वर्तमान सरकारले यो व्यवस्थालाई कार्यान्वयनमा लैजान सक्दो प्रयास गर्ने छ, जसले गर्दा आगामी सरकारका लागि यस मार्गमा बढ्न सहज हुने छ ।’’ उहाँले अगाडि भन्नुभयो, “हाम्रो देशमा १२४ वटा भाषा छन् । यी सबै हाम्रा सम्पत्ति हुन् । तर यीमध्ये कतिपय लोप हुन लागेका छन् । तर कुनै पनि भाषा मर्न दिनुहुँदैन । प्रत्येक भाषा उत्तिकै महत्वपूर्ण छन् ।” भाषा आयोगका अध्यक्ष डा. गोपाल ठाकुरले विशेष गरी लोपोन्मुख भाषा संरक्षणका लागि यो प्रतिवेदन तथा कार्ययोजना तयार गरिएको बताउँदै यसको कार्यान्वयनका लागि सरकारसँग आग्रह गर्नुभयो । मातृभाषामा शिक्षा पाउनु नागरिकको नैसर्गिक अधिकार भएको उहाँको भनाइ थियो । आदेशपालक मात्र होइन समाधानकर्ता बन्न आग्रह प्रधानमन्त्री सुशीला कार्कीले प्रहरीको भूमिका केवल आदेश पालनामा मात्रै सीमित नरही समाधानकर्ताका रूपमा विकसित हुनुपर्नेमा बताउनुभएको छ । राष्ट्रिय प्रहरी प्रशिक्षण प्रतिष्ठान महाराजगन्जमा सोमबार आयोजित १८३ औँ ‘पोस्ट ग्य्राजुएट डिप्लोमा इन पुलिस साइन्स’ १४ औँ समूहको दीक्षान्त समारोहलाई सम्बोधन गर्नुहुँदै प्रधानमन्त्री कार्कीले राजनीतिक प्रभाव, पूर्वाग्रहबाट माथि उठेर कानुनको मर्म अनुसार सबै प्रहरी कर्मचारीले आ–आफ्नो जिम्मेवारी निर्वाह गर्नुपर्ने बताउनुभयो ।उहाँले परम्परागत अपराधसहित साइबर अपराध, सङ्गठित अपराध, वित्तीय अपराध, बहुउद्देशीय अपराध र सामाजिक द्वन्द्वका नयाँ आयाम देखापरिरहेको उल्लेख गर्नुहुँदै प्रहरी मुलुकको कानुन कार्यान्वयन गर्ने एक प्रमुख संस्था रहेको बताउनुभयो । उहाँले कठिन परिस्थितिमा पनि संवेग, विवेक र न्यायको मार्ग पहिल्याउन सक्ने नै सक्षम प्रहरी हुने बताउँदै सही निर्णय गर्दा हुन सक्ने आलोचना र धम्कीबाट नडराई कर्तव्यपथमा अगाडि बढ्न पनि उहाँले आग्रह गर्नुभयो ।मुलुकको कानुन कार्यान्वयन गर्ने एक प्रमुख संस्था प्रहरी रहेको उल्लेख गर्नुहुँदै प्रधानमन्त्री कार्कीले भन्नुभयो, “एक जिम्मेवार प्रहरी अधिकृतको हैसियतले तपाईंहरू आज राज्य र नागरिकबिचको पहिलो सम्पर्कबिन्दु बन्नुभएको छ । नागरिकले आफ्नो सरकार तपार्इंको व्यवहार र आचरणमा देख्नेछन् । तपाईंको निर्णय र आचरणले राज्यप्रतिको धारणा जनताले बनाउने छन् ।”उहाँले कठिन परिश्रम, अनुशासन र समर्पण भावसाथ प्रहरी निरीक्षक आधारभूत तालिम सफलतापूर्वक सम्पन्न गरी दीक्षित हुने सम्पूर्ण प्रशिक्षार्थीलाई बधाई तथा व्यावसायिक सफलताको शुभकामना व्यक्त गर्नुभयो । उहाँले स्वतन्त्र, निष्पक्ष र विश्वसनीय वातावरणमा निर्वाचन सुनिश्चित गर्नु राज्यको दायित्व भएको र यस दायित्वमा नेपाल प्रहरीको भूमिका अत्यन्त संवेदनशील रहने उल्लेख गर्नुभयो । समारोहमा प्रधानमन्त्री कार्कीले तालिममा सर्वप्रथम एवं शारीरिक क्षमता तथा आत्मबल अभिवृद्धिमा प्रथम हुन सफल प्रशिक्षार्थी प्रहरी निरीक्षक निराजन बस्नेतलाई स्वर्गीय ‘कुलानन्द विद्या सर्वप्रथम पुरस्कार’ प्रदान गर्नुभयो ।सो अवसरमा गृहमन्त्री ओमप्रकाश अर्यालले राष्ट्रको आन्तरिक सुरक्षा जस्तो गहन जिम्मेवारी वहन गरेको नेपाल प्रहरीको काँधमा कानुन कार्यान्वयन, अपराध नियन्त्रण र अनुसन्धान, मानव अधिकारको संरक्षण, विपत् व्यवस्थापन जस्ता संवेदनशील दायित्व रहेको बताउनुभयो । प्रहरी निरीक्षकबाट दीक्षित प्रहरी अधिकृत केवल निलो बर्दीधारी मात्र नभई राज्यको प्रतिनिधि, कानुनको संरक्षक र जनविश्वासवाहक रहेको बताउँदै गृहमन्त्री अर्यालले भन्नुभयो, “अपराधस्वरूप जटिल बन्दै चुनौती बढिरहेका छन् । अब पुरानो सोच र पुराना विधिबाट नयाँ समस्या समाधान नहुने हुँदा कानुनको गहिरो ज्ञानसँगै विवेक, संयमता, नैतिकता र व्यावसायिक निर्णय क्षमताको पनि आवश्यकता छ ।” उहाँले आसन्न निर्वाचन स्वतन्त्र, निष्पक्ष, भयमुक्त र विश्वसनीय तवरबाट सम्पन्न गराउन नेपाल प्रहरीको भूमिकालाई थप प्रभावकारी बनाउनुपर्नेमा जोड दिनुभयो । प्रहरी महानिरीक्षक दानबहादुर कार्कीले ज्ञान, सिप र क्षमता विकासका लागि प्रशिक्षणका विभिन्न उतारचढाव, कठिनाइ र चुनौती पार गर्दै झन्डै १९ महिना तालिम पूरा गरी दीक्षित हुनुभएका प्रहरी निरीक्षकलाई बधाई तथा शुभकामना व्यक्त गर्नुभयो ।",
      "link": "https://gorkhapatraonline.com/news/190541",
      "image": "https://gorkhapatraonline.com/storage/media/334549/conversions/PMOFC-SRK_5502-original-thumb.jpg"
    },
    {
      "slug": "190540",
      "title": "अघिल्लो घोषणापत्रमा शिक्षा, के थियो वाचा, कति भए पूरा ?",
      "timestamp": 1770076800000,
      "source": "gp",
      "content": "राजनीतिक दलहरूले आगामी प्रतिनिधि सभा निर्वाचनलाई लक्षित गर्दै शिक्षा सुधारको मार्गचित्रसहित घोषणापत्र लेखनको तयारी गरिरहँदा यसअघिको निर्वाचनमा शिक्षा क्षेत्र सुधारका लागि गरिएको वाचा भने अधुरै देखिएका छन् ।",
      "longContent": "काठमाडौँ, माघ २० गते । राजनीतिक दलहरूले आगामी प्रतिनिधि सभा निर्वाचनलाई लक्षित गर्दै शिक्षा सुधारको मार्गचित्रसहित घोषणापत्र लेखनको तयारी गरिरहँदा यसअघिको निर्वाचनमा शिक्षा क्षेत्र सुधारका लागि गरिएको वाचा भने अधुरै देखिएका छन् । २०७९ सालको निर्वाचनको मत परिणामपछि सबैजसो मुख्य दल विभिन्न समयमा सरकारमा सामेल भएका थिए । तर घोषणापत्रमा उल्लेख गरिएको विषय कार्यान्वयनमा भने उनीहरू चुकेको दस्ताबेजबाट पुष्टि हुन्छ । यो समस्या नेपाली कांग्रेस, नेकपा (एमाले), तत्कालीन नेपाल कम्युनिस्ट पार्टी (माओवादी), राष्ट्रिय स्वतन्त्रता पार्टी (रास्वपा), तत्कालीन नेकपा (समाजवादी), जनता समाजवादी पार्टीलगायत अन्य दलमा पनि देखिएको छ । अघिल्लो निर्वाचनको घोषणापत्रमा नेपाली कांग्रेसले एक वर्षभित्र सङ्घीय शिक्षा ऐन ल्याउने घोषणा गरेको थियो । शिक्षा क्षेत्रलाई राजनीतिक हस्तक्षेपबाट मुक्त राखी त्यसलाई शिक्षा ऐनमै व्यवस्थित गरिने, निःशुल्क शिक्षाको संवैधानिक व्यवस्था सुनिश्चित तथा प्रत्याभूति गर्नका लागि भौचरलगायत व्यवस्था गरी गुणस्तरीय शिक्षामा सबैको पहुँच पु¥याउने घोषणा कांग्रेसले गरेको थियो । विश्वविद्यालयका प्रतिभाशाली स्नातकलाई विद्यालय शिक्षामा आकर्षित गर्न विशेष प्याकेज व्यवस्था गर्ने, इन्टरनेट पुगेका शैक्षिक संस्था ८० प्रतिशत पु¥याउने, पाठ्यक्रममा प्राविधिक र व्यावसायिक सिप ४० प्रतिशत बनाउने, निजी विद्यालयले लिने शुल्क अनुगमन गर्ने विषय उक्त पार्टीले घोषणापत्रमा समावेश गरेको थियो । सात वटै प्रदेशमा चिकित्साशास्त्र सङ्कायका विभिन्न विधाको पढाइ हुने गरी शिक्षण अस्पतालको स्थापना गरिने, सामुदायिक क्याम्पसलाई व्यवस्थापन गर्न थप नीति ल्याइने, विश्वविद्यालयमा प्रधानमन्त्री कुलपति र शिक्षामन्त्री सहकुलपति रहने व्यवस्था हटाउने तथा विश्वविद्यालयलाई स्वायत्त बनाउन आवश्यक कानुनी व्यवस्था गर्नेलगायत २३ वटा बुँदा घोषणापत्रमा उल्लेख गरेको थियो । तर घोषणापत्रमा उल्लेख गरिएका धेरै विषयले महत्व पाएनन् । यसबिचमा नेपाली कांग्रेसले सरकारको नेतृत्व गर्न पाएन । विभिन्न पटक गठन गरिएको सरकारमा अन्य मन्त्रालय समाले पनि शिक्षा, विज्ञान तथा प्रविधि मन्त्रालयको जिम्मेवारी पनि यस पार्टीले समाल्न पाएको छैन । नेकपा (एमाले) ले २०७९ सालमा घोषणापत्रमार्फत दुई वर्षभित्रमा बालबालिकाको विद्यालय भर्ना दर शतप्रतिशत पु¥याउने, माध्यमिक तहसम्मको शिक्षा पूर्ण निःशुल्क र अनिवार्य बनाउने नीति लिएको थियो । यी विषयले हालसम्म पनि पूर्णता पाएको छैन । त्यस्तै प्राविधिक र व्यावसायिक शिक्षालाई ७० प्रतिशतसम्म विस्तार गर्ने, शिक्षण पेसालाई मर्यादित बनाउने तथा शिक्षा प्रणालीलाई उत्पादन, रोजगारी र अनुसन्धानसँग जोड्ने योजना एमालेको थियो । विद्यालय तथा विश्वविद्यालयका भौतिक र डिजिटल पूर्वाधार सुदृढीकरण, अन्तर्राष्ट्रिय प्रतिस्पर्धी जनशक्ति उत्पादन प्रमुख कार्यक्रमका रूपमा अगाडि बढाउने, शिक्षक पेसालाई मर्यादित बनाउने तथा शिक्षा प्रणालीलाई उत्पादन, रोजगारी र अनुसन्धानसँग जोड्ने योजना प्रस्तुत गरेको थियो । तर सबैजसो विषय कार्यान्वयमा एमाले चुकेको छ । यसबिचमा एमालेले एक पटक सरकारको नेतृत्व गरिसकेको छ भने आफ्नै पार्टीको तर्फबाट शिक्षा, विज्ञान तथा प्रविधि मन्त्रालयको जिम्मेवारीसमेत समालिसकेको छ । उक्त पार्टीको तर्फबाट सो मन्त्रालयको जिम्मेवारी समाल्नुभएका नेतृ विद्या भट्टराईले सरकार गठनका लागि दुई वा सोभन्दा पार्टीबिच सहकार्य गर्नुपर्ने र त्यतिबेला राजनीतिक सहमति मात्रै प्राथमिकतामा पर्ने भएका कारण शिक्षालगायत अन्य विषय ओझेलमा पर्ने गरेको बताउनुभयो । उहाँले भन्नुभयो, “त्योभन्दा पनि ठुलो समस्या त चुनावको समयमा एकप्रकारको प्रतिबद्धता गर्ने र सरकारमा पुगेपछि यो त गर्न सकिँदैन भन्ने परिपाटी आमराजनीतिक दलमा देखिन्छ । यो दुःखद हो ।”तत्कालीन नेकपा (माओवादी) केन्द्रले पनि घोषणापत्रमार्फत सबैका लागि गुणस्तरीय शिक्षालाई प्राथमिकता दिएको थियो । नयाँ सरकार बनेको ६ महिनाभित्रमा सङ्घीय शिक्षा ऐन जारी गर्ने, निःशुल्क तथा अनिवार्य शिक्षासम्बन्धी ऐन कार्यान्वयन गरी नागरिकको शिक्षा पाउने अधिकार सुनिश्चित गरिने, १२ कक्षासम्मको शिक्षालाई निःशुल्क र अनिवार्य बनाइने, १२ कक्षा उत्तीर्ण गरेको कुनै पनि व्यक्ति बेरोजगार बस्न नपर्ने गरी सैद्धान्तिक र व्यावहारिक पक्षबिच सन्तुलन मिलाइने तथा यसका लागि पाठ्यक्रम परिमार्जन गरिने विषयलाई घोषणापत्रमा समावेश गरेको थियो । यी सबै विषय कार्यान्वयन अवस्था शून्यै छ । त्यस्तै विज्ञान, प्रविधि, इन्जिनियरिङ र गणित (स्टिम) लाई अनिवार्य बनाइने, विद्यालय तथा विश्वविद्यालयका करार र अस्थायी शिक्षक तथा प्राध्यापकलाई विशेष कानुनी व्यवस्था गरी स्थायी गरिने, शिक्षक र निजामती कर्मचारीको सेवा सुविधामा रहेको विभेद अन्त्य गरी एकरूपता कायम गरिने, प्रत्यक प्रदेशमा कम्तीमा एउटा प्रादेशिक विश्वविद्यालय स्थापना गर्ने, प्रत्येक जिल्लामा त्रिभुवन विश्वविद्यालयको कम्तीमा एउटा आङ्गिक क्याम्पस स्थापना गर्नेलगायत १३ वटा विषय माओवादीले घोषणापत्रमा समावेश गरेको थियो । उक्त पार्टीका नेता तथा पूर्वशिक्षा, विज्ञान तथा प्रविधिमन्त्री देवेन्द्र पौडेलले भने घोषणापत्र अनुसार धेरै विषय कार्यान्वयन चरणमा लगिएको भए पनि बिचैमा सरकारबाट बाहिरिनुपर्ने अवस्था आएका कारण समस्या भएको बताउनुभयो । पछिल्लो समय संसद् नै विघटन भएका कारण पनि काम गर्न कठिन भएको पौडेलले दाबी गर्नुभयो । रास्वपाले उत्कृष्ट शिक्षा अनि संस्कार, देश विकासको बलियो आधार भन्ने नारालाई घोषणापत्रमा समावेश गरेको थियो । शिक्षा ऐन जारी गरेर कक्षा १ मा भर्ना हुनुअघि बालबालिकालाई जनशक्ति र आर्थिक स्रोत सम्पन्न गरी तीन वर्षको अनिवार्य प्रारम्भिक शिक्षा लागु गरिने, शिक्षकको सेवा सुविधामा वृद्धि गरिने, विश्वविद्यालय परिषद् गठन गरी प्रतिस्पर्धाबाट प्रमुख नियुक्त गरिने, विश्वविद्यालयको कुलपति प्रधानमन्त्री रहने व्यवस्था परिवर्तन गरिने, अपाङ्गता तथा फरक क्षमता भएका बालबालिकालाई विशेष पूर्वाधारयुक्त आवासीय विद्यालय स्थापना गरिने र यसलाई सबै प्रदेशमा विस्तार गरिने नीति लिने रास्वपाले घोषणापत्रमा उल्लेख गरेको थियो । यी कुनै पनि नीति लागु भएका छैनन् । सो पार्टीका नेता तथा पूर्वशिक्षा, विज्ञान तथा प्रविधिमन्त्री शिशिर खनालले कुनै पनि पार्टीले निर्वाचनमार्फत बहुमत प्राप्त गरेर सरकार गठन गर्न सकेमा मात्रै घोषणापत्र कार्यान्वयन गर्न सहज हुने बताउनुभयो ।",
      "link": "https://gorkhapatraonline.com/news/190540",
      "image": "https://gorkhapatraonline.com/storage/media/334548/conversions/teacher-original-thumb.jpg"
    },
    {
      "slug": "190539",
      "title": "आयोगले सोध्यो तिस जनालाई स्पष्टीकरण",
      "timestamp": 1770076800000,
      "source": "gp",
      "content": "निर्वाचन आयोगले आचारसंहिता उल्लङ्घनका घटनामा थप पाँच उम्मेदवारलाई स्पष्टीकरण सोधेको छ । निर्वाचन आचारसंहिता उल्लङ्घनमा आयोगले यसबिचमा ३० वटा स्पष्टीकरण सोधेको छ । राजनीतिक दल, उम्मेदवार र संस्थालाई सोधिएको उक्त स्पष्टीकरणमा १३ जवाफ आयोगले प्राप्त गरेको छ ।",
      "longContent": "गोरखापत्र समाचारदाताकाठमाडौँ, माघ २० गते । निर्वाचन आयोगले आचारसंहिता उल्लङ्घनका घटनामा थप पाँच उम्मेदवारलाई स्पष्टीकरण सोधेको छ । निर्वाचन आचारसंहिता उल्लङ्घनमा आयोगले यसबिचमा ३० वटा स्पष्टीकरण सोधेको छ । राजनीतिक दल, उम्मेदवार र संस्थालाई सोधिएको उक्त स्पष्टीकरणमा १३ जवाफ आयोगले प्राप्त गरेको छ ।आयोगका अनुसार माघ १८ गतेयता थप पाँच उम्मेदवारलाई स्पष्टीकरण सोधिएको हो । जसमा राष्ट्रिय स्वतन्त्र पार्टी (रास्वपा) का उम्मेदवार हेमराज थापा, नेपाली कम्युनिस्ट पार्टी (नेकपा) का उम्मेदवार माधव सापकोटा, रास्वपाकै रुद्र गिरी, नेकपाका मङ्गल प्रजा र जनता समाजवादी पार्टी नेपालका अशोक टमानीलाई आयोगले स्पष्टीकरण सोधेको हो । आयोगले नेपाली कम्युनिस्ट पार्टीलाई समेत स्पष्टीकरण सोधेको छ । तीन दिनभित्र जवाफ पेस गर्न सम्बन्धितलाई आयोगले पत्रमा भनेको छ । यस्तै काठमाडौँ महानगरपालिकाले सुरुवात गरेको ज्येष्ठ नागरिकलाई घरघरमा स्वास्थ्य सेवाको कार्यक्रममा पनि आयोगले स्पष्टीकरण सोधेको छ । आयोगले उक्त कार्यक्रम नयाँ हो वा यसअघि घोषित हो भन्ने स्पष्टीकरण सोधेको हो । आयोगले झापा–५ मा रास्वपाको पक्षमा सादा पोसाकका प्रहरीले मत मागेको भन्ने उजुरीमा जाँचबुझका लागि आचारसंहिता अनुगमन अधिकृतलाई आग्रह गरेको छ । पोलिङ साइट बन्दनिर्वाचनको स्वच्छतामा प्रश्न उठाउने गरी मतपरिणाम गरेको भन्दै निर्वाचन आयोगको पत्राचारमा नेपाल दूरसञ्चार प्राधिकरणले पाँच वटा पोलिङ साइट बन्द गरेको छ । नेपालभित्र नखुल्ने गरी साइट बन्द गरिएको हो । रेटमाइ नेता, नेपालपोल, एक्जिट पोल नेपाललगायतका पोलिङ साइट बन्द भएका हुन् । यस्तै पोलिङ साइट चलाइरहेको कान्तिपुर मिडिया ग्रुपले पनि निर्वाचन आयोग र प्रेस काउन्सिलको ध्यानाकर्षणपछि रेट डटकम इकान्तिपुर डटकम आफैँले बन्द गरेको छ । आयोगले उक्त विषयमा सोधपुछका लागि प्रेस काउन्सिललाई पत्राचार गरेको थियो ।",
      "link": "https://gorkhapatraonline.com/news/190539",
      "image": "https://gorkhapatraonline.com/storage/media/334546/conversions/Nirbachan_aayog-original-thumb.jpg"
    },
    {
      "slug": "190538",
      "title": "निर्वाचन सुरक्षा : वडा तहसम्मै एकीकृत संयन्त्र",
      "timestamp": 1770076800000,
      "source": "gp",
      "content": "आउँदो फागुन २१ गतेका लागि तय भएको प्रतिनिधि सभा निर्वाचन स्वतन्त्र, निष्पक्ष एवं भयरहित वातावरणमा सम्पन्न गर्न केन्द्रदेखि वडा तहसम्म नै संयुक्त संयन्त्र परिचालन गरिने भएको छ । गृह मन्त्रालयले सुव्यवस्थित निर्वाचन व्यवस्थापनका लागि वडा तहसम्म समन्वय सहकार्य गर्नेसम्बन्धी अवधारणा–२०८२ तयार गरी कार्यान्वयनका लागि ७७ वटै जिल्ला प्रशासन कार्यालयलाई परिपत्रसमेत गरेको छ ।",
      "longContent": "काठमाडौँ, माघ २० गते । आउँदो फागुन २१ गतेका लागि तय भएको प्रतिनिधि सभा निर्वाचन स्वतन्त्र, निष्पक्ष एवं भयरहित वातावरणमा सम्पन्न गर्न केन्द्रदेखि वडा तहसम्म नै संयुक्त संयन्त्र परिचालन गरिने भएको छ । गृह मन्त्रालयले सुव्यवस्थित निर्वाचन व्यवस्थापनका लागि वडा तहसम्म समन्वय सहकार्य गर्नेसम्बन्धी अवधारणा–२०८२ तयार गरी कार्यान्वयनका लागि ७७ वटै जिल्ला प्रशासन कार्यालयलाई परिपत्रसमेत गरेको छ ।  सो अवधारणा अनुसार निर्वाचनको प्रभावकारी सुरक्षाका लागि सङ्घ, प्रदेश र जिल्ला तहले समन्वय गर्ने गरी देशभरका छ हजार ७४३ वडा तहसम्म राजनीतिक दल, नागरिक समाज, सञ्चारजगत्, निजी क्षेत्र एवं प्रबुद्ध व्यक्तिहरू रहेको संयुक्त संयन्त्र बनाइने छ । गृह मन्त्रालयका प्रवक्ता तथा सहसचिव आनन्द काफ्लेले निर्वाचन सुरक्षालाई थप प्रभावकारी बनाउन सबैको अपनत्व र जवाफदेहीसमेत हुने गरी वडा अध्यक्ष एवं क्रियाशील रहेका राजनीतिक दलका पदाधिकारी एवं प्रबुद्ध व्यक्तिसहितको संयन्त्र बनाइने बताउनुभयो ।प्रवक्ता काफ्लेले भन्नुभयो, “निर्वाचन सुरक्षालाई थप प्रभावकारी बनाउन निर्वाचनमा सहभागी दलका प्रतिनिधि, स्थानीय तहका पदाधिकारी र समाजका अगुवाहरूको भूमिका महत्वपूर्ण हुने भएकाले अपनत्व र जवाफदेही बनाउने गरी संयन्त्र बनाउन लागेका हौँ ।”मन्त्रालयले राजनीतिक दलका संरचना वडा तहसम्म रहेकाले वडाध्यक्ष एवं क्रियाशील राजनीतिक दलका पदाधिकारी एवं प्रबुद्ध व्यक्तिसँग सम्पर्क, समन्वय एवं छलफल गरी उनीहरूलाई निर्वाचन प्रक्रियामा सहभागी गराउन प्रमुख जिल्ला अधिकारीहरूलाई परिपत्र गरेको हो । उक्त संयन्त्रमार्फत मतदान स्थलको सूचना सङ्कलन गरिने छ ।जिल्ला सुरक्षा समितिले उक्त संयन्त्रसँग निरन्तर सम्पर्क तथा समन्वय गरी निर्वाचनप्रति अपनत्व, जिम्मेवार र जवाफदेही बनाउने छ । उक्त संयन्त्रको प्रभावकारी कार्यान्वयन र सहजीकरण प्रमुख जिल्ला अधिकारी एवं जिल्ला सुरक्षा समितिमार्फत हुने छ । यससँगै जिल्ला सुरक्षा समितिमार्फत शान्ति सुरक्षा कायम गर्ने, जनशक्तिको परिचालन तथा व्यवस्थापन गर्ने, निर्वाचनसम्बन्धी कानुनको कार्यान्वयन गर्ने, मतदान स्थलहरूको पूर्वाधार एवं सुरक्षा र निर्वाचन आचारसंहिताको कार्यान्वयनबारे आवश्यक कारबाही हुने छ । जिल्ला तथा मतदान स्थलहरूमा हुने प्रत्येक काम कारबाही र गतिविधिको अनुगमन र निगरानी गृह मन्त्रालय र सुरक्षा निकायको केन्द्रबाट हुने छ । समन्वय तथा सहकार्यस्थानीय तहमा रहने संयन्त्रमा राजनीतिक दलका प्रमुख एवं प्रतिनिधि उम्मेदवारका वडा तहमा तोकिएका प्रतिनिधिमार्फत संयन्त्रको सूची तयार गरिने छ । संयन्त्रलाई प्रभावकारी बनाउन प्रमुख जिल्ला अधिकारी एवं सुरक्षा समितिका पदाधिकारीहरूमार्फत नियमित रूपमा टेलिफोनबाट सम्पर्क गर्ने ‘ग्रुप म्यासेज’ बाट सूचना आदानप्रदान  गर्ने, भर्चुअल माध्यमबाट एकल रूपमा वा समूहमा वा अन्य उपयुक्त विधिबाट सम्पर्क, सम्बन्ध, छलफल र अन्तर्क्रिया गरिने छ । यसबाट प्राप्त सूचना एवं निष्कर्षलाई जिल्ला सुरक्षा समितिले विश्लेषणसहित केन्द्रलाई साप्ताहिक रूपमा प्रतिवेदनमार्फत जानकारी गराउने र संयन्त्रलाई निर्वाचनको मतपरिणाम घोषणा नहुँदासम्म क्रियाशील बनाइने गृह मन्त्रालयले जनाएको छ । निर्वाचनको मिति नजिकिँदै गर्दा भ्रामक तथा नियोजित गलत सूचनाका कारण निर्वाचनलाई सुरक्षामा पर्न सक्ने असरलाई दृष्टिगत गरी नेपाल प्रहरीको साइबर ब्युरोलाई थप क्रियाशील बनाइएको छ । यसै गरी निर्वाचन आयोगले पनि सूचना सदाचार प्रवर्धन एकाइ (साइबर सेल) गठन गरी गलत सूचनामाथि निगरानी बढाएको छ ।  त्यसै गरी निर्वाचन सुरक्षाका लागि नेपाल प्रहरीलाई आवश्यक पर्ने हतियार (पेस्तोल) नेपाली सेनाबाट सापटी लिनेबारे सहमति भई प्रक्रिया अगाडि बढेको र एक लाख ४९ हजार ९० जना म्यादी प्रहरी छनोट भई तालिम प्रक्रियामा सहभागी रहेको गृह मन्त्रालयले जनाएको छ ।",
      "link": "https://gorkhapatraonline.com/news/190538",
      "image": "https://gorkhapatraonline.com/storage/media/334545/conversions/0fee2672-b7fe-4054-9ffb-e37858453431-original-thumb.jpg"
    },
    {
      "slug": "190536",
      "title": "प्रेस स्वतन्त्रताको ग्यारेन्टी गर्छु : अध्यक्ष आचार्य",
      "timestamp": 1769990400000,
      "source": "gp",
      "content": "प्रेस काउन्सिल नेपालका अध्यक्ष डा. कुमार शर्मा आचार्यले आफ्नो कार्यकालभर प्रेस स्वतन्त्रताको पूर्णरुपमा ग्यारेन्टी गर्ने बताउनुभएको छ ।",
      "longContent": "गजेन्द्र गुरुङखजुरा, माघ १९ गते । प्रेस काउन्सिल नेपालका अध्यक्ष डा. कुमार शर्मा आचार्यले आफ्नो कार्यकालभर प्रेस स्वतन्त्रताको पूर्णरुपमा ग्यारेन्टी गर्ने बताउनुभएको छ ।सञ्चार सम्वाद क्लबको सोमबार नेपालगन्जमा उद्घाटनपश्चात् अध्यक्ष आचार्यले पत्रकारलाई पूर्णरुपमा आचारसंहिताभित्र रहटेर पत्रकारिता गर्न अनुरोध गर्दै पत्रकारको रक्षा, हकहितका लागि आफ्नो कार्यकाल प्रेस स्वतन्त्रताको पूर्णरुपमा ग्यारेन्टी गर्ने बताउनुभएको हो ।काउन्सिलले जारी गरेको आचारसंहितालाई अध्ययन गरेर आफ्नो कर्म गरे कहिल्यै गल्ती नहुने भन्दै निर्वाचन पनि अगाडि आएकाले निर्वाचन आचारसहिंताका साथै पत्रकार आचारसंहिताअन्तर्गत रहेर सभ्य र निष्पक्ष भएर पत्रकारिता गर्नुपर्नेमा उहाँले जोड दिनुभयो ।नेपालगन्जमा सञ्चार सम्वाद क्लब स्थापना हुनु खुसीको कुरा भएको बताउँदै उहाँले क्लबका बारेमा विवादित कुराहरु आफूले सुन्न नपरोस् भन्दै निष्पक्ष तरिकाले लोकतन्त्रलाई संस्थागत गर्ने उद्देश्यले काम गर्न क्लबलाई शुभकामना दिनुभयो ।अध्यक्ष आचार्यले काउन्सिल स्वतन्त्र र नियामक निकाय भएकाले गलत नगर्ने पत्रकारले डराउन नपर्ने र गलत गर्नेहरुका बारेमा काउन्सिलले अनुगमन र निगरानी गरिरहने बताउनुभयो । उहाँले सुधारात्मक विधि र दण्डनात्मक विधिबाट काउन्सिलले काम गर्दै आए पनि सुधारात्मक विधिलाई प्राथमिकतामा राखेर काम गर्ने बताउनुभयो ।निर्वाचन आयोग र प्रेस काउन्सिलले संयुक्त रुपमा निर्वाचनलक्षित आचारसंहिता र नियमित आचारसंहिता बारेमा विभिन्न जिल्लाहरुमा सचेतनाका अभियान सञ्चालन गरिरहेको समेत उहाँले जानकारी दिनुभयो ।क्लबका अध्यक्ष डा. डक्टप्रसाद धितालले क्लब नाफामूलक संस्था नभएर आम आवाजविहीन नागरिकहरुको आवाज बोल्ने प्लेटफर्म भएको बताउनुभयो । उहाँले क्लबलाई राजनीतिक थलोका रुपमा प्रयोग हुन नदिएर स्वच्छ रुपमा समाजका आवाजहरु उठ्ने र उठाउने थलोका रुपमा प्रयोग गर्ने प्रतिबद्धता जनाउनुभयो ।पत्रकार आचारसंहिताको पूर्णरुपमा पालना गर्दै कुनै पनि विवादित विषयलाई स्थान नदिने र क्लबमार्फत यो क्षेत्र मात्रै नभएर प्रदेश तथा देशलाई नै सहयोगी भूमिका हुने गरी काम गर्ने उल्लेख गर्नुभयो । उहाँले क्लबको उद्देश्यअनुसार सत्यतथ्य, निष्पक्ष, जिम्मेवार र मर्यादित भएर जनताका पक्षमा सदैव काम गर्ने बताउनुभयो ।सोमबारदेखि सञ्चलानमा आएको नेपालगन्जको न्यूरोडमा स्थापना गरिएको सञ्चार सम्वाद क्लबको काउन्सिलका अध्यक्ष आचार्यले एक औपचारिक कार्यक्रमबिच उद्घाटन गर्नुभएको क्लबका महासचिव खिमप्रसाद घिमिरेले जानकारी दिनुभयो ।क्लबका सचिव सन्तोष विष्टले स्वागत गर्नुभएको कार्यक्रममा नेपाल पत्रकार महासंघ लुम्बिनी प्रदेश अध्यक्ष शुक्रऋषि चौलागाई, बाँके अध्यक्ष नवीन गिरी, बाँकेका पूर्वअध्यक्ष निरज गौतम लगायतले क्लबको निरन्तरताको कामनासहित शुभकामना व्यक्त गर्नुभएको थियो ।",
      "link": "https://gorkhapatraonline.com/news/190536",
      "image": "https://gorkhapatraonline.com/storage/media/334543/conversions/press-council-chairman-acharya-2-original-thumb.jpg"
    },
    {
      "slug": "190502",
      "title": "नेपाल आदिवासी ज्ञान सम्मेलन हुने",
      "timestamp": 1769990400000,
      "source": "gp",
      "content": "आदिवासी जनजाति उत्थान राष्ट्रिय प्रतिष्ठानले स्थापना भएको २५ वर्ष पूरा भएको अवसरमा रजत जयन्ती मनाउने भएको छ ।",
      "longContent": "काठमाडौँ,  माघ १९ गते। आदिवासी जनजाति उत्थान राष्ट्रिय प्रतिष्ठानले स्थापना भएको २५ वर्ष पूरा भएको अवसरमा रजत जयन्ती मनाउने भएको छ ।रजत जयन्तीका अवसर पारेर प्रतिष्ठानले ‘नेपाल आदिवासी ज्ञान सम्मेलन–महोत्सव २०८२’ समेत आयोजना गर्ने घोषणा गरेको छ ।प्रतिष्ठानले आज यहाँ आयोजित पत्रकार सम्मेलनमार्फत ‘ज्ञानको आदान–प्रदान, धरोहरको संरक्षण, भविष्यको निर्माण’ भन्ने मूल नाराका साथ रजत जयन्ती मनाउन लागिएको जानकारी दिएको हो । सम्मेलनमा प्रतिष्ठान स्थापनादेखि हालसम्म भएका उपलब्धि, चुनौती र भाबी कार्यदिशाबारे समेत जानकारी गराइएको थियो ।पत्रकार सम्मेलनमा प्रतिष्ठानका उपाध्यक्ष रेसम गुरुङले यही माघ २७ गते आदिवासी जनजातिसँग सम्बन्धित १५ विषयगत शीर्षकमा आधारित ८१ अनुसन्धानात्मक कार्यपत्र प्रस्तुत गरिने जानकारी दिनुभयो । उहाँका अनुसार ती कार्यपत्रमा आदिवासी जनजातिको भाषा, संस्कृति, मौलिक ज्ञान प्रणाली, परम्परागत सीप, प्राकृतिक स्रोत व्यवस्थापन, शिक्षा, स्वास्थ्य, रोजगारी, लैङ्गिक समानता, जलवायु परिवर्तन, मानव अधिकार, नीति निर्माण तथा समावेशी विकासका विविध पक्ष समेटिएका छन् ।उपाध्यक्ष गुरुङले भन्नुभयो, “आदिवासी जनजातिको मौलिक ज्ञान र अनुभवलाई अभिलेखीकरण गर्दै राष्ट्रिय विकाससँग जोड्नु आजको आवश्यकता हो, रजत जयन्ती तथा ज्ञान सम्मेलनले नीति निर्माण तहसम्म प्रभाव पार्ने अपेक्षा गरेका छौँ ।” उक्त सम्मेलन तथा महोत्सवकै अवसरमा प्रतिष्ठानका अध्यक्ष एवं प्रधानमन्त्री शुशिला कार्कीको प्रमुख आतिथ्यतामा रजत जयन्तीको औपचारिक समापन कार्यक्रम आयोजना गरिने आयोजकले जनाएको छ । रजत जयन्ती तथा नेपाल आदिवासी ज्ञान सम्मेलन–महोत्सवमा नेपालका विभिन्न भू–भागका साथै विदेशबाट समेत कम्तीमा ८०० भन्दा बढी आदिवासी जनजाति अभियन्ता, अध्येता, विद्वान् व्यक्तित्व, अनुसन्धानकर्ता, युवा तथा विद्यार्थीको सहभागिता रहने अपेक्षा गरिएको छ । सहभागीहरूले आदिवासी जनजातिका सवालमा अनुभव आदान–प्रदान गर्ने, बहस तथा संवादमार्फत साझा निष्कर्ष निकाल्ने अवसर पाउने आयोजकको विश्वास छ ।प्रतिष्ठानले विगत २५ वर्षदेखि आदिवासी जनजातिको पहिचान, अधिकार, सशक्तीकरण, क्षमता विकास तथा समावेशी राज्य निर्माणका क्षेत्रमा काम गर्दै आएको उल्लेख गर्दै रजत जयन्तीले संस्थाको भूमिका थप सुदृढ बनाउने विश्वास व्यक्त गरेको छ । साथै, सम्मेलनबाट निस्कने सुझाव र निष्कर्ष आगामी नीति, योजना तथा कार्यक्रम निर्माणमा उपयोगी हुने अपेक्षा गरिएको छ ।रासस",
      "link": "https://gorkhapatraonline.com/news/190502",
      "image": "https://gorkhapatraonline.com/storage/media/334512/conversions/1-original-thumb.jpg"
    },
    {
      "slug": "190499",
      "title": "तोकिएको समयमा निष्पक्ष निर्वाचन हुन्छ : प्रधानमन्त्री",
      "timestamp": 1769990400000,
      "source": "gp",
      "content": "प्रधानमन्त्री सुशीला कार्कीले राष्ट्रिय सभाको बैठकलाई आज पहिलो पटक सम्बोधन गर्दै तोकिएको समयमा स्वच्छ, निष्पक्ष र भयरहित वातावरणमा प्रतिनिधि सभाको निर्वाचन हुने विश्वास व्यक्त गर्नुभएको छ ।",
      "longContent": "संवैधानिक लय र निर्वाचनको प्रतिबद्धता: २०८२ भदौको 'जेनजी' (Gen Z) युवा आन्दोलनपछि गठित अन्तरिम सरकारको मुख्य जिम्मेवारी मुलुकलाई संवैधानिक लयमा फर्काउनु रहेको र सोही बमोजिम २०८२ फागुन २१ गते स्वच्छ र निष्पक्ष प्रतिनिधि सभा निर्वाचन सम्पन्न गर्न सरकार पूर्ण प्रतिबद्ध रहेको।शासकीय त्रुटिको स्वीकारोक्ति: भदौ २३ र २४ गतेको युवा विद्रोहलाई शासकहरूको संवेदनहीनता, भ्रष्टाचार र युवा आकाङ्क्षाको उपेक्षाविरुद्धको 'ऐना' को रूपमा लिँदै, राज्यका तीनै अङ्ग (कार्यपालिका, व्यवस्थापिका र न्यायपालिका) ले आफ्ना कमजोरी सुधार्नुपर्नेमा जोड।सुशासन र सदाचारको मार्गचित्र: भ्रष्टाचार न्यूनीकरणका लागि प्रविधिमा आधारित 'सुशासनको मार्गचित्र' (Governance Blueprint) अन्तिम चरणमा पुगेको र आगामी 'सदाचार नीति'ले भ्रष्टाचारशून्य नेपाल बनाउन महत्त्वपूर्ण भूमिका खेल्ने विश्वास।मितव्ययिता र व्यावसायिक स्वतन्त्रता: अन्तरिम सरकारले अनावश्यक सुविधा कटौती गरी मितव्ययिता अपनाएको र सार्वजनिक निकाय तथा नियमनकारी संस्थाहरूलाई कुनै पनि राजनीतिक दबाब नदिई व्यावसायिक स्वतन्त्रताका साथ काम गर्न दिएको दाबी।नयाँ राजनीतिक संस्कृतिको प्रस्थानविन्दु: आगामी निर्वाचन केवल जनप्रतिनिधि छान्ने प्रक्रिया मात्र नभई नेपालको नयाँ राजनीतिक संस्कृतिको प्रस्थानविन्दु बन्नुपर्ने र यसका लागि सबै पक्षलाई निर्वाचन आचारसंहिता पालना गर्न अपिल।काठमाडौँ, माघ १९ गते । प्रधानमन्त्री सुशीला कार्कीले राष्ट्रिय सभाको बैठकलाई आज पहिलोपटक सम्बोधन गर्दै तोकिएको समयमा स्वच्छ, निष्पक्ष र भयरहित वातावरणमा प्रतिनिधि सभाको निर्वाचन हुने विश्वास व्यक्त गर्नुभएको छ ।यही माघ ४ गतेदेखि सुरु भएको सभाको १९औँ अधिवेशन अन्तर्गतको पाँचौँ बैठकमा प्रधानमन्त्री कार्कीले सम्बोधन गर्दै सरकारका प्राथमिकताका रूपमा रहेको प्रतिनिधि सभा सदस्य निर्वाचनको तयारी र सुशासनका क्षेत्रमा भइरहेका कामबारे सदस्यहरूलाई जानकारी गराउनुभयो । उहाँले आफू कुनै शासकीय आकाङ्क्षा बोकेर नभई विषम परिस्थितिमा प्रधानमन्त्री भएकाले तोकिएको समयमा प्रतिनिधि सभाको निर्वाचनबाट बन्ने नयाँ सरकारलाई जिम्मेवारी हस्तान्तरण गर्न आफू आतुर रहेको पनि स्पष्ट गर्नुभयो ।प्रधानमन्त्री कार्कीले गत भदौ २३ र २४ गतेको जेनजी आन्दोलनको अवस्थामा गठित अन्तरिम सरकारका प्रधानमन्त्री कार्कीले हालै राष्ट्रिय सभाको हालै भएको निर्वाचनमा विजयी सदस्यहरूलाई बधाई पनि दिनुभयो । प्रधानमन्त्री कार्कीले ‘विकास, आर्थिक मामिला तथा सुशासन’ समितिका सभापति कमला पन्तबाट प्रस्तुत ‘राष्ट्रिय सदाचार नीतिसम्बन्धी अध्ययन प्रतिवेदन, २०८२’ माथिको छलफलमा सदस्यहरूले उठाएका प्रश्नको जवाफ पनि दिनुभयो । रासस",
      "link": "https://gorkhapatraonline.com/news/190499",
      "image": "https://gorkhapatraonline.com/storage/media/334488/conversions/pm-original-thumb.jpg"
    },
    {
      "slug": "190494",
      "title": "निर्वाचनलाई निष्पक्ष रूपमा सम्पन्न गराउन प्रहरीको भूमिका निर्णायक हुन्छ : प्रधानमन्त्री कार्की",
      "timestamp": 1769990400000,
      "source": "gp",
      "content": "प्रधानमन्त्री सुशीला कार्कीले आसन्न निर्वाचनलाई स्वतन्त्र, निष्पक्ष र विश्वसनीय वातावरणमा सम्पन्न गराउनका लागि नेपाल प्रहरीको भूमिका संवेदनशील र निर्णायक हुने बताउनुभएको छ ।",
      "longContent": "काठमाडाैँ, माघ १९ गते । प्रधानमन्त्री सुशीला कार्कीले आसन्न निर्वाचनलाई स्वतन्त्र, निष्पक्ष र विश्वसनीय वातावरणमा सम्पन्न गराउनका लागि नेपाल प्रहरीको भूमिका संवेदनशील र निर्णायक हुने बताउनुभएको छ । सोमवार काठमाडाैँमा आयोजित नेपाल प्रहरी निरीक्षकहरूको दीक्षान्त समारोहमा बोल्दै उहाँले सो कुरा बताउनुभएको हो । प्रधानमन्त्री कार्कीले आसन्न निर्वाचनलाई उत्तरदायी लोकतान्त्रिक यात्राको कोशेढुङ्गाको संज्ञा दिँदै त्यसलाई सुनिश्चित गर्नु राज्यको दायित्व भएको तथ्य पनि स्मरण गराउनुभयो । उहाँले आसन्न निर्वाचन नेपाली लोकतन्त्रको एउटा उदाहरणीय र मानक बन्नुपर्ने समेत बताउनुभयो । प्रधानमन्त्री कार्कीले निर्वाचनमा कुनैपनि नागरिक घाइते हुन नहुनेतर्फ पनि प्रहरीहरूलाई सचेत गराउनुभयो । उहाँले भन्नुभयो, \"आसन्न फागुन २१ को निर्वाचन हाम्रो उत्तरदायी लोकतान्त्रिक यात्राको एक कोशेढुङ्गा हो । स्वतन्त्र, निष्पक्ष र विश्वसनीय वातावरणमा निर्वाचन सुनिश्चित गर्नु राज्यको दायित्व हो । जसमा नेपाल प्रहरीको भुमिका अत्यन्त संवेदनशील र निर्णायक हुन्छ । यस सन्दर्भमा म तपाईंहरूलाई आग्रह गर्दछु–कुनै राजनीतिक प्रभाव, दवाव वा पूर्वाग्रहबाट माथि उठेर कानुनको मर्म अनुसार आफनो जिम्मेवारी पूरा गर्नुहोस । तपाईहरुको निष्पक्षताले लोकतन्त्रको सुरक्षा कवच हो । यो चुनाव नेपाली लोकतन्त्रको एउटा उदाहरणीय र मानक बन्नु बन्नुपर्दछ । चुनावमा एक थोपा पनि रगत बग्नु हुँदैन । एक जना पनि घाइते हुनुहुँदैन । र साथसाथै यसमा पनि प्रष्ट हुनुहोस् । तपाईहरुले कर्तव्य पालनाको सिलशिलामा सबै व्यवसायिक क्रियाकलापको जिम्मा राज्यले लिन्छ ।\"प्रधानमन्त्री कार्कीले प्रहरीहरूलाई कुनैपनि राजनीतिक दबाब, प्रभाव र पूर्वाग्रहभन्दा माथि उठेर काम गर्न पनि निर्देशन दिनुभयो ।",
      "link": "https://gorkhapatraonline.com/news/190494",
      "image": "https://gorkhapatraonline.com/storage/media/334494/conversions/Untitled-4-original-thumb.jpg"
    },
    {
      "slug": "190475",
      "title": "बेवारिसे अवस्थामा युवतीको शव फेला",
      "timestamp": 1769990400000,
      "source": "gp",
      "content": "कञ्चनपुरमा बेवारिसे अवस्थामा एक युवतीको शव फेला परेको छ । भीमदत्त नरपालिका–१०, तिल्केनीस्थित शान्ति सामुदायिक वनमा बेवारिसे अवस्थामा अन्ताजी २४–२५ बर्षका एक युवतिको शव फेला परेको प्रहरीले जनाएको हो ।",
      "longContent": "भवानीदत्त भट्टकञ्चनपुर, माघ १९ गते । कञ्चनपुरमा बेवारिसे अवस्थामा एक युवतीको शव फेला परेको छ । भीमदत्त नरपालिका–१० तिल्केनीस्थित शान्ति सामुदायिक वनमा बेवारिसे अवस्थामा अन्ताजी २४–२५ वर्षका एक युवतिको शव फेला परेको प्रहरीले जनाएको हो । युवतीको अर्धनग्न अवस्थामा शव फेला परेको जिल्ला प्रहरी कार्यालय कञ्चनपुरका प्रहरी निरीक्षक वीरेन्द्र थापाले बताउनुभयो । स्थानीयको खबरपछि प्रहरीको टोलीले शव फेला पारी परीक्षणका लागि महाकाली प्रादेशिक अस्पतालमा राखिएको प्रहरी निरीक्षक थापाले बताउनुभयो । लामो समयदेखि बङ्ग्यादोल खोला किनारामा बेवारिसे अवस्थामा फेला परेको शव सड्न लागेका कारण पहिचान गर्न नसकिएको प्रहरी निरीक्षक थापाले बताउनुभयो । जिल्ला प्रहरी कार्यालयका अनुसार बेवारिसे फेला परेको शव महाकाली प्रादेशिक अस्पतालमा राखिएको छ । शवको पहिचान हुन नसकिएकाले मृतकका परिवारलाई सम्पर्कमा आउन समेत प्रहरीले आग्रह गरेको छ । साथै, घटनास्थलबाट बरामद गरिएका युवतिका कपडा समेत सार्वजनिक गर्दै प्रहरीले पहिचान गरी सम्पर्कमा आउन आग्रह गरेको छ । प्रहरीका अनुसार युवतीले लगाएको लुगा रगतले भिजेको पाइएको थियो । युवतिको शरीरमा सामान्य चोट रहेको तर हत्या गरिएको वा अन्य कारणले मृत्यु भएको भन्ने विषयमा अनुसन्धान भइरहेको प्रहरी निरीक्षक थापाले बताउनुभयो ।",
      "link": "https://gorkhapatraonline.com/news/190475",
      "image": "https://gorkhapatraonline.com/storage/media/334389/conversions/death-1-original-thumb.jpg"
    },
    {
      "slug": "190466",
      "title": "चारै क्षेत्रमा कडा प्रतिस्पर्धा, पुरानै प्रतिद्वन्द्वी आमनेसामने",
      "timestamp": 1769990400000,
      "source": "gp",
      "content": "मधेश प्रदेशको राजधानी जिल्ला समेत रहेको धनुषामा प्रतिनिधिसभा सदस्य निर्वाचन नजिकिँदै जाँदा चुनावी सरगर्मी तीव्र बन्दै गएको छ। यस जिल्लालाई मधेशको राजनीतिक गढका रूपमा चिनिन्छ। उम्मेदवार बनेका नेताहरूको गतिविधि बढेसँगै चुनावी चर्चा पनि चुलिएको छ।",
      "longContent": "लक्ष्मी चौधरीजनकपुरधाम, माघ १९ गते । मधेश प्रदेशको राजधानी जिल्ला समेत रहेको धनुषामा प्रतिनिधिसभा सदस्य निर्वाचन नजिकिँदै जाँदा चुनावी सरगर्मी तीव्र बन्दै गएको छ। यस जिल्लालाई मधेशको राजनीतिक गढका रूपमा चिनिन्छ। उम्मेदवार बनेका नेताहरूको गतिविधि बढेसँगै चुनावी चर्चा पनि चुलिएको छ।आगामी फागुन २१ गते हुने प्रतिनिधिसभा सदस्य निर्वाचनका लागि धनुषाका चारै निर्वाचन क्षेत्रमा ठुला दलका अनुभवी तथा चर्चित नेताहरू चुनावी मैदानमा छन्। धनुषाको चुनावी मैदानमा पुराना र नयाँ उम्मेदवारबिच प्रतिस्पर्धा हुने देखिन्छ।क्षेत्र नम्बर–१ः प्रभावशाली नेताबिच कडा भिडन्तधनुषा क्षेत्र नम्बर–१ चर्चित क्षेत्र हो। यसमा नेकपा एमालेबाट मधेश प्रदेश सभाका पूर्व सभामुख रामचन्द्र मण्डल उम्मेदवार हुनुहुन्छ। प्रदेशसभा सदस्यबाट राजीनामा दिएर सङ्घीय चुनावमा होमिएका मण्डललाई प्रभावशाली उम्मेदवार मानिन्छ।नेपाल कम्युनिस्ट पार्टी (नेकपा) बाट पूर्व मन्त्री मातृका यादवले उम्मेदवारी दिनुभएको छ। लामो राजनीतिक अनुभव भएका यादव यस क्षेत्रका परिचित अनुहार हुन्। जनता समाजवादी पार्टी (जसपा) नेपालबाट पूर्व प्रतिनिधि सभा सदस्य दीपक कार्की उम्मेदवार दिनुभको छ।नेपाली कांग्रेसबाट पार्टीका सक्रिय तथा पुराना नेता राम पलटन साह पहिलो पटक प्रतिनिधिसभा निर्वाचनमा उम्मेदवार बन्नुभएको हो। नयाँ भए पनि कांग्रेसको साङ्गठनिक आधारले उहाँ बलियो उम्मेदवार मानिन्छ।राष्ट्रिय स्वतन्त्र पार्टी (रास्वपा) बाट किशोरी साह कमल र जनमत पार्टीबाट ब्रह्मदेव महतोले पनि उम्मेदवारी दिनुभएको छ। यस क्षेत्रमा कुल ४२ जना उम्मेदवार छन्; जसमा २९ स्वतन्त्र र १३ दलगत।क्षेत्र नम्बर–२ः पुराना अनुहार र नयाँ पुस्ताको प्रतिस्पर्धाधनुषा क्षेत्र नम्बर–२ मा नेपाली कांग्रेसबाट दिनेशप्रसाद यादव परसैला उम्मेदवार हुनुहुन्छ। उहाँ कांग्रेस मधेश प्रदेश सभापतिको प्रत्याशी पनि रहिसक्नुभएको छ।नेकपाबाट पूर्व मन्त्री एवं वरिष्ठ नेता रामचन्द्र झा र नेकपा एमालेबाट पूर्व मन्त्री उमाशङ्कर अरगरिया चुनावी मैदानमा हुनुहुन्छ। जसपा नेपालले युवा नेता पशुपति यादवलाई उम्मेदवार बनाएको छ भने रास्वपा र जनमत पार्टीबाट क्रमशः राम विनोद यादव र सुरेन्द्रप्रसाद यादव उम्मेदवार हुनुहुन्छ।क्षेत्र नम्बर–२ मा कुल ३४ उम्मेदवार छन्; २४ स्वतन्त्र र १० दलगत।क्षेत्र नम्बर–३ः सबैभन्दा बढी चर्चामाधनुषाका चार निर्वाचन क्षेत्रमध्ये क्षेत्र नम्बर–३ सबैभन्दा बढी चर्चित छ। नेपाली कांग्रेसका वरिष्ठ नेता विमलेन्द्र निधि चुनावी प्रतिस्पर्धामा हुनुहुन्छ। निधि पूर्व उपप्रधानमन्त्री, गृहमन्त्री तथा भौतिक पूर्वाधार तथा यातायात मन्त्रीसमेत रहिसक्नुभएको छ।उहाँका प्रतिस्पर्धी नेकपा एमालेकी पूर्व मन्त्री तथा पोलिटब्युरो सदस्य जुलीकुमारी महतो हुनुहुन्छ, जो यस क्षेत्रबाट निर्वाचित भइसक्नुभएको छ र महिला, बालबालिका तथा ज्येष्ठ नागरिक मन्त्रीसमेत रहिसक्नुभएको छ।जसपाबाट पूर्व प्रदेशसभा सदस्य परमेश्वर साह सुडी, रास्वपाबाट पूर्व प्रतिनिधि सभा सदस्य मनिष झा, जनमत पार्टीबाट गोपालप्रसाद साह र राष्ट्रिय मुक्ति मोर्चाबाट समाजसेवी डा. राजिव झा उम्मेदवार हुनुहुन्छ।क्षेत्र नम्बर–३ मा कुल ४५ उम्मेदवार छन्; २९ स्वतन्त्र र १३ दलगत।क्षेत्र नम्बर–४ः पुरानै प्रतिद्वन्द्वी आमनेसामनेधनुषा क्षेत्र नम्बर–४ मा नेपाली कांग्रेसका पूर्व सहमहामन्त्री तथा पूर्व मन्त्री महेन्द्र यादव र नेकपा एमालेका पूर्व मन्त्री तथा उपमहासचिव रघुवीर महासेठबिच पुनः प्रतिस्पर्धा हुँदैछ। यसअघि १२४ मतान्तरले पराजित भएका यादव र महासेठबिचको भिडन्तलाई धेरैले चासोका साथ हेरिरहेका छन्।जसपाबाट ई.डा. कृष्णप्रसाद चन्द्र साह, रास्वपाबाट राजकिशोर महतो र जनमत पार्टीबाट इन्द्रजीत कुमार यादव उम्मेदवार हुनुहुन्छ।क्षेत्र नम्बर–४ मा कुल ३७ उम्मेदवार छन्; २४ स्वतन्त्र र १३ दलगत।धनुषामा महिला उम्मेदवार न्यूनचारै निर्वाचन क्षेत्रमा १५८ उम्मेदवारमध्ये महिला उम्मेदवार केवल १५ जना मात्र छन्। तीमध्ये तीन जना दलगत र १२ जना स्वतन्त्र महिला उम्मेदवार हुन्।मतदाता र मतदान संरचनानिर्वाचन आयोगका अनुसार मधेश प्रदेशमा कुल मतदाता सङ्ख्या ३६ लाख ३६ हजार ४१४ रहेको छ, जसमा धनुषा जिल्लामा मात्र पाँच लाख १४ हजार ५७१ मतदाता छन्। जिल्ला भर ३२२ मतदान स्थल र ५४५ मतदान केन्द्र तोकिएका छन्।धनुषामा देखिएको कडा प्रतिस्पर्धा, अनुभवी नेताहरूको उपस्थिती र नयाँ राजनीतिक शक्तिको प्रवेशले यसपटकको निर्वाचनलाई मधेशकै सबैभन्दा निर्णायक र चासोपूर्ण बनाएको छ।",
      "link": "https://gorkhapatraonline.com/news/190466",
      "image": "https://gorkhapatraonline.com/storage/media/334425/conversions/ECN-logo-original-thumb.jpg"
    },
    {
      "slug": "190415",
      "title": "युएई जाने श्रमिक बढी खर्च र प्रक्रियागत झन्झटमा",
      "timestamp": 1769990400000,
      "source": "gp",
      "content": "संयुक्त अरब इमिरेटस् (युएई) मा वैदेशिक रोजगारीमा जाने नेपाली श्रमिक दुई महिनादेखि थप आर्थिक भारमा परेका छन् । उनीहरूमा चालचलन प्रमाणपत्र (प्रहरी रिपोर्ट) का बनाउन थप आर्थिक भारसँगै प्रक्रियागत झन्झट थपिएको हो ।  गत भदौ २३ र २४ मा भएको जेनजी आन्दोलनपछि नेपाली श्रमि",
      "longContent": "काठमाडौँ, माघ १९ गते । संयुक्त अरब इमिरेटस् (युएई) मा वैदेशिक रोजगारीमा जाने नेपाली श्रमिक दुई महिनादेखि थप आर्थिक भारमा परेका छन् । उनीहरूमा चालचलन प्रमाणपत्र (प्रहरी रिपोर्ट) का बनाउन थप आर्थिक भारसँगै प्रक्रियागत झन्झट थपिएको हो ।गत भदौ २३ र २४ मा भएको जेनजी आन्दोलनपछि नेपाली श्रमिकलाई युएईले प्रहरी रिपोर्ट अनिवार्य गरेसँगै प्रतिव्यक्ति ३५३.२७ दिराम (१४ हजार १२८ रुपियाँ) थप आर्थिक भार थपिएको हो । उनीहरूले कात्तिकदेखि यस्तो समस्या भोग्दै आएका छन् । त्यसअघि युएई प्रवेशका लागि प्रहरी रिपोर्ट अनिवार्य थिएन । नेपाली श्रमिकलक्षित भएको गलत अभ्यासमा नेपाल सरकार मौन बसेको भन्दै वैदेशिक रोजगार व्यवसायीले गुनासो गर्दै आएका छन् । उनीहरूले थप आर्थिक भार वहन गरेर तीन महिना मात्रै मान्य हुने प्रहरी रिपोर्ट लिन १५ दिन कुर्नुपर्ने झन्झटिलो प्रक्रिया खारेज हुनुपर्ने माग गर्दै आएका छन् ।नेपाल वैदेशिक रोजगार व्यवसायी सङ्घका पूर्वअध्यक्ष राजेन्द्र भण्डारीले सरकारले श्रमिकको पक्षमा उभिएर कूटनीतिक पहल गर्न नसक्दा युएई जाने युवाले थप आर्थिक भारसँगै प्रक्रियागत झन्झट खेप्नु परेको बताउनुभयो । युएई सरकारले नेपाली श्रमिकमाथि गरेको अपमानजनक र अव्यावहारिक व्यवस्था खारेज गर्न सरकारले कूटनीतिक पहल गर्नुपर्नेमा उहाँले जोड दिनुभयो । उहाँले भन्नुभयो, “श्रम, रोजगार तथा सामाजिक सुरक्षा मन्त्रालयले परराष्ट्र मन्त्रालयमार्फत पत्र पठाएको भनेर मात्रै हुन्छ ? युएईमा जाने दैनिक करिब पाँच सय श्रमिकले भोगेको समस्यालाई उपेक्षा गर्न मिल्दैन । समाधानमा भएका प्रयासबारे स्पष्ट धारणा आउनु पर्छ ।” सङ्घका वर्तमान महासचिव महेशकुमार बस्नेतले कूटनीतिक पहलमा नेपाल सरकारको भूमिका निकै कमजोर देखिएको टिप्पणी गर्नुभयो । उहाँका अनुसार यस विषयमा सङ्घले थपिएको आर्थिक भार तत्काल फिर्ता गर्न कूटनीतिक पहल गर्नुपर्ने विषयमा श्रम र परराष्ट्र मन्त्रालयसँग आग्रह गर्दै आएको छ । श्रम, रोजगार तथा सामाजिक सुरक्षा मन्त्रालयका प्रवक्ता पीताम्बर घिमिरेले युएई जाने श्रमिकमाथि परेको आर्थिक भारका विषयमा संवेदनशील भएर यस विषयमा तुरुन्त कूटनीतिक पहल गर्न परराष्ट्र मन्त्रालयलाई पत्राचार गरेको तर अहिलेसम्म कुनै जानकारी नआएको बताउनुभयो । परराष्ट्र मन्त्रालयका प्रवक्ता लोकबहादुर पौडेल क्षेत्रीले युएई जाने नेपाली श्रमिकमाथि परेको थप आर्थिक भारको विषयमा जानकार रहेको र यसको समाधानका लागि सम्बन्धित देशसँग आवश्यक समन्वय र सहजीकरणको काम भएको जानकारी दिनुभयो । उहाँका अनुसार नेपालका लागि युएईका राजदूत विशेष कामले आफ्नो देशका जानुभएको र उहाँ फर्किएपछि बैठक गरेर यस विषयको टुङ्गो लगाउने तयारी भएको छ । नेपाल प्रहरीद्वारा जारी गरिने चालचलन प्रमाणपत्र (पुलिस रिपोर्ट) निजी क्षेत्रको सेवाप्रदायक कम्पनी (भिएफएस ग्लोबल) मार्फत सङ्कलन, प्रमाणीकरण गर्ने गरिएको छ तर भिसा आवेदनको प्रक्रिया र सो सेवाबापत लाग्ने दस्तुर निर्धारणको विषय काठमाडौँस्थित युएईको राजदूतावास हो । प्रवक्ता क्षेत्रीका अनुसार जेनजी आन्दोलनपछि युएईले अन्तरिम अवधिका लागि नेपाली राहदानीवाहकलाई भिसा जारी गर्ने कार्यमा कडाइ गरेको थियो । त्यस अवस्थामा सम्बन्धित सरोकारवालाको अनुरोधबमोजिम उक्त चालचलन प्रमाणपत्र अनिवार्य गरेर भए पनि भिसा सुचारु गरिदिन यस मन्त्रालयबाट गरिएको अनुरोधबमोजिम युएईले हालको व्यवस्था लागु गरेको हो । यो व्यवस्था अन्तरिम अवधिका लागि गरिएको हुँदा अब यसमा पुनर्विचार गर्नुपर्ने पहल हुने परराष्ट्र मन्त्रालयले जनाएको छ । युएई नेपाली श्रमिक धेरै जानेमध्येको गन्तव्य मुलुक हो । वैदेशिक रोजगार विभागको तथ्याङ्क अनुसार आर्थिक वर्ष २०८१/८२ मा आठ लाख ३९ हजार २६६ जनाले श्रम स्वीकृति लिएकामा युएईका लागि मात्रै दुई लाख ७४ हजार ५९० जना (३२ प्रतिशत) थिए ।",
      "link": "https://gorkhapatraonline.com/news/190415",
      "image": "https://gorkhapatraonline.com/storage/media/334323/conversions/rojgari-original-thumb.jpg"
    },
    {
      "slug": "190413",
      "title": "सङ्क्रमण रोक्न अन्तरिम निर्देशिका",
      "timestamp": 1769990400000,
      "source": "gp",
      "content": "भारत तथा बङ्गलादेशमा निपाह भाइरस देखिएपछि नेपालमा फैलन सक्ने सम्भावना बढेको छ । ४० देखि ७५ प्रतिशत मृत्युदर रहेको निपाह भाइरस फैलिन नदिन स्वास्थ्य तथा जनसङ्ख्या मन्त्रालयले निपाह भाइरसको नमुना सङ्कलन तथा परीक्षणका लागि अन्तरिम निर्देशिकासमेत जारी गरेको छ ।   स्वास्थ्य तथा जनसङ्ख्या मन्त्रालयका प्रवक्ता डा. प्रकाश बुढाथोकीले भारत तथा बङ्गलादेशमा समेत निपाह भाइरस देखिसकेको अवस्थामा नेपालमा फैलन सक्ने सम्भावना रहेकोले अन्तरिम निर्देशिका जारी गरेको जानकारी दिनुभयो । “निपाह भाइरस हालसम्म नेपालमा देखा परेको छैन,” उहाँले भन्नुभयो, “फैलन सक्ने जोखिम विद्यमान छ, त्यसैले त्यही जोखिमलाई ध्यान दिँदै नमुना सङ्कलन र परीक्षणका लागि अन्तरिम निर्देशिका सार्वजनिक गरेका हौँ ।”  डा. बुढाथोकीले दिनुभएको जानकारी अनुसार अन्तरिम निर्देशिकामा ज्वरो तथा श्वासप्रश्वासमा गम्भीर समस्या",
      "longContent": "काठमाडौँ, माघ १९ गते । भारत तथा बङ्गलादेशमा निपाह भाइरस देखिएपछि नेपालमा फैलन सक्ने सम्भावना बढेको छ । ४० देखि ७५ प्रतिशत मृत्युदर रहेको निपाह भाइरस फैलिन नदिन स्वास्थ्य तथा जनसङ्ख्या मन्त्रालयले निपाह भाइरसको नमुना सङ्कलन तथा परीक्षणका लागि अन्तरिम निर्देशिकासमेत जारी गरेको छ । स्वास्थ्य तथा जनसङ्ख्या मन्त्रालयका प्रवक्ता डा. प्रकाश बुढाथोकीले भारत तथा बङ्गलादेशमा समेत निपाह भाइरस देखिसकेको अवस्थामा नेपालमा फैलन सक्ने सम्भावना रहेकोले अन्तरिम निर्देशिका जारी गरेको जानकारी दिनुभयो । “निपाह भाइरस हालसम्म नेपालमा देखा परेको छैन,” उहाँले भन्नुभयो, “फैलन सक्ने जोखिम विद्यमान छ, त्यसैले त्यही जोखिमलाई ध्यान दिँदै नमुना सङ्कलन र परीक्षणका लागि अन्तरिम निर्देशिका सार्वजनिक गरेका हौँ ।”डा. बुढाथोकीले दिनुभएको जानकारी अनुसार अन्तरिम निर्देशिकामा ज्वरो तथा श्वासप्रश्वासमा गम्भीर समस्या देखिएका व्यक्तिलाई शङ्कास्पद निपाह भाइरस हुन सक्ने केसका रूपमा वर्गीकरण गरिएको छ । उहाँले चेतनास्तरमा परिवर्तन भएका, निपाह प्रभावित क्षेत्रको यात्रा गरेका व्यक्तिलाई शङ्कास्पद निपाह भाइरस हुन सक्ने रूपमा वर्गीकृत गरिएको बताउनुभयो ।  शुक्रराज ट्रपिकल तथा सरुवा रोग अस्पतालका निर्देशक डा. अनुप बाँस्तोलाले छिमेकी मुलुकमा निपाह भाइरस फैलिएपछि नेपालमा पनि उच्च जोखिममा रहेको बताउनुभयो । उहाँले सङ्क्रमणको शङ्का लागेका व्यक्तिलाई विशेष निगरानी गरिनुपर्ने बताउनुभयो । उहाँले निपाह भाइरस चमेरो, सुँगुर वा सङ्क्रमित व्यक्तिबाट मात्र सर्ने जानकारी दिँदै विश्वको तथ्याङ्क हेर्दा निपाह भाइरसले ४० देखि ७५ प्रतिशतको मृत्यु हुने गरेको बताउनुभयो । सरुवा रोग विशेषज्ञ डा. शेरबहादुर पुनले फलफूल खाने चमेरोमा प्राकृतिक रूपमा यो भाइरस पाइने भन्दै निपाह भाइरसको हालसम्म कुनै खोप तथा विशेष औषधी नभएको जानकारी दिनुभयो । उहाँका अनुसार भारतको पश्चिम बङ्गालमा चिकित्सक तथा नर्सलाई निपाह भाइरसको सङ्क्रमण पुष्टि भएको थियो । भारतमा सन् २००१ देखि नै देखिए पनि नेपालमा भने हालसम्म निपाह भाइरस पुष्टि भएको छैन । निपाह भाइरस चमेरो, सङ्क्रमित सुँगुर वा मानिसको सम्पर्क, श्वास वा थुकबाट सर्छ । सङ्क्रमण भएमा चार–१४ दिनमा देखा पर्छ, जस्तै ज्वरो, टाउको दुखाइ, मांसपेशी दुखाइ, घाँटी दुखाइ, वाकवाकी, बेहोसी, र मस्तिष्कमा समस्या (इन्सेफलाइटिस) लगायतका लक्षण देखिन्छन् । सङ्क्रमितलाई तुरुन्त आइसोलेसनमा राख्ने, चमेरोले टोकेको वा फल नखाने, काँचो खजुरको रस नपिउने, सङ्क्रमित व्यक्ति वा जनावरसँग सुरक्षाका उपाय अपनाउने, पिपिई प्रयोग गर्ने, हात राम्ररी धुने, मास्क लगाउने, सुँगुर फार्ममा सावधानी अपनाउने र ज्वरो वा टाउको दुखाइ भएमा तुरुन्त अस्पताल जानु पर्छ । यसबाट बच्ने उत्तम उपाय सतर्कता र व्यक्तिगत सुरक्षा नै हुन् ।",
      "link": "https://gorkhapatraonline.com/news/190413",
      "image": "https://gorkhapatraonline.com/storage/media/334321/conversions/Nipaha-original-thumb.jpg"
    },
    {
      "slug": "190412",
      "title": "विधायन प्रक्रिया गतिशील",
      "timestamp": 1769990400000,
      "source": "gp",
      "content": "प्रतिनिधि सभा विघटन भएको अवस्थामा सङ्घीय संसद्को माथिल्लो सदन राष्ट्रिय सभाले विधायन प्रक्रियाको गति बढाएको छ । सभा अन्तर्गतको विधायन व्यवस्थापन समितिले १५ दिनभित्रै दुई वटा विधेयकमाथिको दफावार छलफल टुङ्ग्याउँदै विधेयकसम्बन्धी प्रतिवेदन सभामा पेस गरेको छ ।   सङ्घीय संसद् सचिवालयका सहायक प्रवक्ता अनन्तप्रसाद कोइरालाका अनुसार राष्ट्रिय सभामा हाल पाँच वटा विधेयक विचाराधीन अवस्थामा छन् । जसमध्ये तीन वटा विधेयकको प्रतिवेदन सभामा पेस भएका छन् । दुई वटा विधेयक दफावार छलफलका लागि समितिमा छन् ।",
      "longContent": "काठमाडौँ, माघ १९ गते । प्रतिनिधि सभा विघटन भएको अवस्थामा सङ्घीय संसद्को माथिल्लो सदन राष्ट्रिय सभाले विधायन प्रक्रियाको गति बढाएको छ । सभा अन्तर्गतको विधायन व्यवस्थापन समितिले १५ दिनभित्रै दुई वटा विधेयकमाथिको दफावार छलफल टुङ्ग्याउँदै विधेयकसम्बन्धी प्रतिवेदन सभामा पेस गरेको छ । सङ्घीय संसद् सचिवालयका सहायक प्रवक्ता अनन्तप्रसाद कोइरालाका अनुसार राष्ट्रिय सभामा हाल पाँच वटा विधेयक विचाराधीन अवस्थामा छन् । जसमध्ये तीन वटा विधेयकको प्रतिवेदन सभामा पेस भएका छन् । दुई वटा विधेयक दफावार छलफलका लागि समितिमा छन् । सचिवालयले २०८१ पुस २३ गते सभामा दर्ताको भएको राष्ट्रिय विधि विज्ञान प्रयोगशाला (स्थापना र सञ्चालन) विधेयक–२०८१, पर्यटन विधेयक–२०८१ र चलचित्र विधेयक–२०८१ सम्बन्धी दफावार छलफल सकेर विधायन व्यवस्थापन समितिले सोसम्बन्धी प्रतिवेदन सभामा पेस गरेको जनाएको छ । सभाको आगामी बैठकमा समितिले पेस गरेको प्रतिवेदनसहितको विधेयक निर्णयार्थ पेस गर्ने कार्ययोजना छ । सभाले सामाजिक सञ्जाल विधेयक–२०८१ र अभौतिक सांस्कृतिक सम्पदा (संरक्षण) विधेयक–२०८१ छलफलका लागि विधायन व्यवस्थापन समितिमा पठाएको छ ।  विधि विज्ञान प्रयोगशाला र सामाजिक सञ्जाल विधेयक राष्ट्रिय सभाको १७ औँ अधिवेशनमा नै दर्ता भएका विधेयक हुन् । विधि विज्ञान प्रयोगशालासम्बन्धी विधेयकको प्रतिवेदन सभामा पेस भइसकेको हो भने सामाजिक सञ्जाल विधेयकमाथि दफावार छलफल समितिमा सुरु भएको छैन । सामाजिक सञ्जाल विधेयक–२०८२ सम्बन्धी प्रतिवेदन विधायन समितिले फागुन १२ गतेभित्र तयार गर्नुपर्ने समयसीमा छ । राष्ट्रिय सभा नियमावलीको नियम १०९ मा सभामा उत्पत्ति भएको विधेयक दफावार छलफलका लागि समितिमा प्राप्त भएमा दफावार छलफल समाप्त गरी सोको प्रतिवेदन बढीमा छ महिनाभित्र सभामा पेस गर्नुपर्ने उल्लेख छ । सचिवालयका अनुसार समितिले विचाराधीन अवस्थामा रहेका दुई वटा विधेयकमाथिको छलफल अगाडि बढाउने तयारी गरेको छ । सङ्घीय संसद् सचिवालयका उपसचिव नुमराज खनालले अभौतिक सांस्कृति सम्पदा संरक्षण विधेयक, २०८१ गत माघ १४ गते मात्रै विधायन व्यवस्थापन समितिमा प्राप्त भएको र सो विधेयकमाथि दफावार छलफल गर्न यथेष्ठ समय रहेको बताउनुभयो । उहाँले अपर्याप्त समय रहेकाले तत्काल सामाजिक सञ्जाल विधेयक, २०८१ माथिको दफावार छलफल सुरु हुने जानकारी दिनुभयो । सहायक प्रवक्ता कोइरालाले प्रतिनिधि सभा नरहेको अवस्थामा राष्ट्रिय सभाले पारित गरेका विधेयक प्रतिनिधि सभाको सचिव कहाँ रहने र प्रतिनिधि सभा सदस्यको निर्वाचनपछि गठन हुने सभाको कार्यसूचीमा ती विधेयक क्रमशः पेस हुने बताउनुभयो । निर्वाचनपछि गठन हुने प्रतिनिधि सभामा राष्ट्रिय सभाले पारित गर्ने पाँच वटा विधेयक पेस हुने छन् तर सामाजिक सञ्जाल विधेयकबारे सरकारले स्पष्ट धारणा सार्वजनिक गरेको छैन । करिब एक वर्षअघि राष्ट्रिय सभामा दर्ता भएको सामाजिक सञ्जाल विधेयक सभाले सैद्धान्तिक छलफलपछि गत भदौ १३ गते दफावार छलफलका लागि समितिमा पठायो । सो विधेयकमाथि अझै दफावार छलफल भएको छैन । सामाजिक सञ्जाल विधेयक सम्बन्धमा के गर्ने भन्नेबारे समिति आफैँ पनि अनिर्णीत छ । स्रोतका अनुसार सरकारले छलफल अगाडि बढाउन नचाहे फिर्ता लिने वा अगाडि बढाउन चाहे सम्बन्धित मन्त्रीले समय उपलब्ध गराएर दफावार छलफलका क्रममा उठेका प्रश्नमा सहजीकरण गर्नुपर्ने हुन्छ ।",
      "link": "https://gorkhapatraonline.com/news/190412",
      "image": "https://gorkhapatraonline.com/storage/media/334320/conversions/rashtriya_sabha_1-original-thumb.jpg"
    },
    {
      "slug": "190411",
      "title": "मिथ्या सूचनामा आयोगको अङ्कुश",
      "timestamp": 1769990400000,
      "source": "gp",
      "content": "निर्वाचन आयोगले निर्वाचनलक्षित मिथ्या सूचना, भ्रामक प्रचार र घृणाजन्य अभिव्यक्तिमा निगरानी बढाएको छ । आयोगले निर्वाचनसँग सम्बन्धित त्यस्ता सूचना सङ्कलन, विश्लेषण र नियामक निकायमार्फत आवश्यक कारबाहीको प्रक्रिया अघि बढाएको हो । नियामक निकायसँगको सहकार्यमा आयोगले सूचना सदाचार एकाइ गठन गरेर काम गरिरहेको छ । डिजिटल प्लेटफर्ममार्फत प्रचार भइरहेका निर्वाचन आचारसंहिता प्रतिकूलका सामग्रीमा आयोगले निगरानी बढाएको हो ।",
      "longContent": "गोरखापत्र समाचारदाताकाठमाडौँ, माघ १९ गते । निर्वाचन आयोगले निर्वाचनलक्षित मिथ्या सूचना, भ्रामक प्रचार र घृणाजन्य अभिव्यक्तिमा निगरानी बढाएको छ । आयोगले निर्वाचनसँग सम्बन्धित त्यस्ता सूचना सङ्कलन, विश्लेषण र नियामक निकायमार्फत आवश्यक कारबाहीको प्रक्रिया अघि बढाएको हो । नियामक निकायसँगको सहकार्यमा आयोगले सूचना सदाचार एकाइ गठन गरेर काम गरिरहेको छ । डिजिटल प्लेटफर्ममार्फत प्रचार भइरहेका निर्वाचन आचारसंहिता प्रतिकूलका सामग्रीमा आयोगले निगरानी बढाएको हो । निर्वाचन आयोगका अनुसार हालसम्म १२० वटा कन्टेन्ट उत्पादक/सम्प्रेषकलाई विद्युतीय (इलेक्ट्रोनिक) कारोबार ऐनबमोजिम कारबाहीका लागि नेपाल प्रहरीको साइबर ब्युरोमा र छ वटालाई दूरसञ्चार प्राधिकरण ऐनबमोजिम आवश्यक कारबाही गर्न नेपाल दूरसञ्चार प्राधिकरणमा पठाइएको छ । त्यस्तै १५ वटालाई प्रेस काउन्सिल ऐनबमोजिम कारबाहीका लागि प्रेस काउन्सिल नेपालमा र ३४ वटालाई निर्वाचन आचारसंहिता २०८२ बमोजिम कारबाहीका लागि केन्द्रीय आचारसंहिता अनुगमन समितिमा पठाइएको आयोगले जनाएको छ । आयोगका प्रवक्ता नारायणप्रसाद भट्टराईले भन्नुभयो, “सम्बन्धित केन्द्रले दैनिक सूचना विश्लेषण गरी सिफारिस गरिरहेको छ । सिफारिसका आधारमा सम्बन्धित निकायलाई हामीले आवश्यक कारबाहीका लागि लेखी पठाएका छौँ ।”मौसमको सूचना विश्लेषणआयोगले फागुन २१ गतेको चुनावमा उच्च हिमाली क्षेत्रमा मौसम कस्तो रहन्छ भन्नेबारे मौसम पूर्वानुमान महाशाखासँग नियमित सम्पर्क र तथ्याङ्क विश्लेषण भइरहेको जनाएको छ । आयोगले महाशाखासँग तथ्याङ्क र विश्लेषण उपलब्ध गराउन पनि आग्रह गरेको प्रवक्ता भट्टराईको भनाइ छ । “जल तथा मौसम विज्ञान विभागसँगको डाटा विश्लेषण गरेर मागेका छौँ । त्यो बेला कुनै ठुलो विपत्ति वा हिमपात भएमा के गर्ने भन्ने हामी निचोडमा पुगेका छैनौँ । अहिलेलाई तोकिएकै केन्द्रमा मतदान हुन्छ भन्ने नै हो । कुनै बदलाव आएमा विकल्पमा सोचिन्छ,” आयोग प्रवक्ता भट्टराईले भन्नुभयो । २३ स्पष्टीकरण, १२ जवाफमाघ ४ गते रातिदेखि आचारसंहिता लागु भएसँगै आयोगले कार्यान्वयन अनुगमन र नियमनको प्रक्रियालाई पनि सँगै अघि बढाएको छ । मौखिक, लिखित तथा विद्युतीय माध्यमबाट पनि आचारसंहिता उल्लङ्घनमा उजुरी दिन सक्ने व्यवस्था आयोगले गरेको प्रवक्ता भट्टराईले बताउनुभयो । प्रवक्ता भट्टराईले भन्नुभयो, “जिल्ला आचारसंहिता अनुगमन अधिकृतको हकमा विगतभन्दा केही नयाँ व्यवस्था गरेका छौँ । आर्थिक र अन्य विषयलाई फरक फरक गरेका छौँ । सबै जिल्लाका आचारसंहिता अनुगमन अधिकृतसँगको कामकारबाही विवरण दैनिक रूपमा ‘रियल टाइम’ मै पाइरहेका छौँ । जिल्ला जिल्लामा अहिले उजुरी परिरहेको छ । त्यहाँबाट पनि कामकारबाही हुने छन् ।”आयोगको केन्द्रीय आचारसंहिता अनुगमन समितिले आइतबारसम्म २३ वटा स्पष्टीकरण सोधेको र त्यसमा १२ वटा जवाफ प्राप्त भएका छन् । राजनीतिक दल, उम्मेदवार र संस्थालाई समेत यसबिचमा स्पष्टीकरण सोधिएको छ । जिल्लास्तरमा समेत आचारसंहिता उल्लङ्घनमा उजुरी लिने र कारबाही गर्ने कार्य सँगसँगै अघि बढिरहेको छ । बाँके, कालीकोट, पाल्पा, गुल्मीलगायतका जिल्लामा सभा सम्मेलन रोकिएको, आचारसंहिताविपरीत हुने प्रचारका कार्यक्रम रोकिएको आयोगले जनाएको छ । यस्तै राजनीतिक दल, उम्मेदवार तथा सरोकारवालासँग छलफल गरी आचारसंहिता कार्यान्वयनको सचेतना प्रक्रियासँगै अघि बढाइएको आयोगले जनाएको छ । निर्वाचन आचारसंहिता अनुसार ७७ वटै जिल्लामा सहायक प्रमुख जिल्ला अधिकारीलाई आर्थिकबाहेकका अन्य विषयमा र प्रमुख कोष नियन्त्रक/कोष नियन्त्रकलाई आर्थिक विषयमा अनुगमन गर्न आचारसंहिता अनुगमन अधिकृत आयोगले तोकेको छ । यस्तै आयोगले पहिलो पटक दल र उम्मेदवारलाई निर्वाचन प्रयोजनका लागि छुट्टै खाता खोल्न लगाएको छ । आयोगको पत्राचार अनुसार राष्ट्र बैङ्कले बैङ्क तथा वित्तीय संस्थालाई खाता खोल्ने व्यवस्था मिलाउन परिपत्र गरिसकेको आयोगले जनाएको छ । बैङ्क खाता (सञ्चालन तथा व्यवस्थापन) कार्यविधि आयोगबाट स्वीकृत भइसकेको छ । ३० लाख मतपत्र छपाइआयोगबाट समानुपातिक निर्वाचन प्रणालीतर्फको दुई करोड आठ लाख ३० हजार मतपत्र र मतदाता शिक्षा प्रयोजनका लागि १० लाख ९८ हजार दुई सय थान नमुना मतपत्र छपाइ सम्पन्न भइसकेको आयोगले जनाएको छ । प्रत्यक्षतर्फ शनिबारसम्म २५ जिल्लाका ३० लाख मतपत्र छपाइ सम्पन्न भएको आयोग प्रवक्ता भट्टराईले बताउनुभयो । छपाइ सम्पन्न भएकामध्ये ११ जिल्लामा ढुवानीका लागि तयारी अवस्थामा राखिएको छ । १६ लाख २१ हजार मतपत्र प्याकिङसमेत सकिएको छ । औसत १२ लाखभन्दा बढी मतपत्र छपाइ सकिएको र कार्यतालिकाले तोकिएको समयभित्र छपाइ सम्पन्न गरी सम्बन्धित क्षेत्रमा पठाउने तयारी आयोगको छ ।",
      "link": "https://gorkhapatraonline.com/news/190411",
      "image": "https://gorkhapatraonline.com/storage/media/334318/conversions/election_commision_nepal2-original-thumb.jpg"
    },
    {
      "slug": "190410",
      "title": "द्रुतमार्ग आयोजना : शून्यविन्दुमा न्यून काम",
      "timestamp": 1769990400000,
      "source": "gp",
      "content": "काठमाडौँ–तराई/मधेश द्रुतमार्ग आयोजना निर्माणको ४५.१६ प्रतिशत भौतिक प्रगति भइसक्दासमेत प्रस्थानविन्दु (शून्य किलोमिटर) खोकना क्षेत्रको जग्गा विवाद भने अझै ज्युँका त्युँ छ । जग्गा प्राप्तिसम्बन्धी समस्या समाधानका लागि समिति गठन भएको तीन वर्ष पुग्न लाग्दासमेत विवाद समाधानमा कुनै प्रगति भएको छैन ।",
      "longContent": "निजगढ (बारा), माघ १९ गते । काठमाडौँ–तराई/मधेश द्रुतमार्ग आयोजना निर्माणको ४५.१६ प्रतिशत भौतिक प्रगति भइसक्दासमेत प्रस्थानविन्दु (शून्य किलोमिटर) खोकना क्षेत्रको जग्गा विवाद भने अझै ज्युँका त्युँ छ । जग्गा प्राप्तिसम्बन्धी समस्या समाधानका लागि समिति गठन भएको तीन वर्ष पुग्न लाग्दासमेत विवाद समाधानमा कुनै प्रगति भएको छैन । समस्या समाधान नहुँदा खोकना क्षेत्रको निर्माण कार्यका लागि अहिलेसम्म ठेक्का प्रक्रियासमेत सुरु हुन सकेको छैन । द्रुतमार्गको कुल लम्बाइ ७०.९७७ किलोमिटरमध्ये खोकना क्षेत्रमा पर्ने ६.५ किलोमिटर खण्डको काम विवादका कारण अगाडि बढाउन नमिल्ने सेनाको भनाइ छ । द्रुतमार्गको खोकना खण्डलाई आयोजनाको ‘प्याकेज नं. ११’ मा राखिएको छ । खोकना क्षेत्रको जग्गा प्राप्तिसम्बन्धी समस्या समाधानको सम्बन्धमा विसं २०८० वैशाख ५ गते बसेको मन्त्रीपरिषद्को बैठकले रक्षामन्त्रीको संयोजकत्वमा १५ सदस्यीय समिति गठन गर्ने निर्णय गरेको थियो । मन्त्रीपरिषद्को निर्णयपछि तत्कालीन उपप्रधानमन्त्री तथा रक्षामन्त्री पूर्णबहादुर खड्काको अध्यक्षतामा वैशाख १७ गते समितिको पहिलो बैठक बसी काम सुरु गरेको थियो । समिति गठनपछि तीन जना मन्त्रीले रक्षा मन्त्रालय समालिसकेका छन् तर अहिलेसम्म समस्या समाधान हुन सकेको छैन । दु्रतमार्ग आयोजना निर्माण व्यवस्थापनको जिम्मेवारी पाएको नेपाली सेनाका प्रवक्ता राजाराम बस्नेतले द्रुतमार्ग निर्माणका लागि खोकना क्षेत्रको जग्गा प्राप्तिसम्बन्धी समस्या समाधान अझै हुन नसकेको तर प्रयास भइरहेको जानकारी दिनुभयो । उहाँका अनुसार खोकनाको जग्गाप्राप्ति विवाद समाधानका लागि त्रिभुवन विश्वविद्यालय, इन्जिनियरिङ अध्ययन संस्थान पुल्चोकले गरेको अध्ययनका आधारमासमेत विभिन्न विकल्पमा छलफल भइरहेको छ । सैनिक प्रवक्ता बस्नेतले भन्नुभयो, “सो अध्ययनका आधारमा त्यहाँको समस्या कसरी समाधान गर्न सकिन्छ ? कसरी सहजीकरण गर्न सकिन्छ ? आयोजनालाई कसरी द्रुत गतिमा अगाडि बढाउन सकिन्छ ? हामी सोही अनुसार नै काम गर्न प्रतिबद्ध छौँ ।”इन्जिनियरिङ अध्ययन संस्थान पुल्चोकको अध्ययन प्रतिवेदनले द्रुतमार्गका लागि सुरु विन्दु खोकना नै उपयुक्त हुने देखाएको छ । नौ महिना लगाएर क्याम्पसका प्राध्यापकले गरेको अध्ययन प्रतिवेदन २०८० चैतमा रक्षा र भौतिक पूर्वाधार तथा यातायात मन्त्रालयमा बुझाइएको थियो । उक्त प्रतिवेदन बुझेपछि भौतिक पूर्वाधार तथा यातायात मन्त्रालयले समेत सो क्षेत्रको अध्ययन गरेको थियो । मन्त्रालयले गरेको अध्ययन प्रतिवेदनले समेत आयोजनाको उपयुक्त सुरु विन्दु खोकना नै हुने औँल्याएको थियो ।रक्षा मन्त्रालयका सहसचिव एवं प्रवक्ता मनोजकुमार आचार्यले समस्या समाधानका लागि गठित समितिले स्थानीयसँग निरन्तर संवाद गरी समस्या समाधानका लागि काम गरिरहेको जानकारी दिनुभयो । उहाँका अनुसार खोकना खण्डमा कतिपय गुठीका जग्गा छन्, कति त भोगचलन गर्नेको नाममा जग्गा छैन । स्थानीय सरोकारका विषयलाई न्यायोचित रूपमा कसरी सम्बोधन गर्न सकिन्छ भनेर छलफल भइरहेको छ ।रक्षा मन्त्रालयका सहसचिव तथा योजना महाशाखा प्रमुख कृष्ण पौडेलले खोकनाको जग्गा विवादका लागि इन्जिनियरिङ अध्ययन संस्थान पुल्चोकले गरेको अध्ययन प्रतिवेदनले दिएको विभिन्न विकल्पमा अहिले छलफल भइरहेको बताउनुभयो । द्रुतमार्ग निर्माण भई सञ्चालनमा आएपछि खोकनाका जातीय तथा सांस्कृतिक सम्पदा नष्ट हुने, खोकनागाउँ नै विस्थापित हुने भन्दै खोकनावासीले सो क्षेत्र भएर द्रुतमार्ग निर्माणको विरोध गर्दै आएका छन् तर खोकना क्षेत्रमा ‘एलाइन्मेन्ट’ नै परिवर्तन गरिएकाले द्रुतमार्ग निर्माणले खोकनाको सिकाली मन्दिरलगायतका सम्पदामा कुनै असर नगर्ने आयोजनाले जनाएको छ । सो क्षेत्रको विवादका कारण द्रुतमार्गको खोकना–बुङमती खण्डमा २११ रोपनी जग्गा अझै अधिग्रहण गर्न बाँकी छ । समस्या समाधान भएमा यस खण्डको ठेक्का प्रक्रियामा जान अरू कुनै समस्या छैन । त्यसै गरी खोकना इलाकामा विभिन्न प्रकृतिका गुठी र केही व्यक्तिगत जग्गाको कागजात जुटाउन भएको कठिनाइका कारणसमेत जग्गा अधिग्रहण हुन सकेको छैन । नेपाली सेनाका अनुसार द्रुतमार्गका लागि खोकना क्षेत्रमा आवश्यक पर्ने जग्गामध्ये ५१ प्रतिशत अधिग्रहण भइसकेका छन् ।भारत र चीन जोड्ने त्रिदेशीय पारवहन मार्गका रूपमा विकसित हुने द्रुतमार्ग आयोजना निर्माणपछि बाराको निजगढबाट एक घण्टा दुई मिनेटमा सङ्घीय राजधानी काठमाडौँ आइपुगिन्छ ।",
      "link": "https://gorkhapatraonline.com/news/190410",
      "image": "https://gorkhapatraonline.com/storage/media/334316/conversions/surung-original-thumb.jpg"
    },
    {
      "slug": "190408",
      "title": "पूर्वाधार विकास प्राथमिकतामा",
      "timestamp": 1769990400000,
      "source": "gp",
      "content": "प्रतिनिधि सभा निर्वाचनको तयारीका क्रममा ललितपुरमा पनि विभिन्न दल र स्वतन्त्र उम्मेदवार मतदातामाझ पुगिरहेका छन् । फागुन २१ गतेका लागि तय भएको प्रतिनिधि सभा सदस्य निर्वाचनका लागि ललितपुरका तीन वटा क्षेत्रमा उम्मेदवारी दिएका ७१ उम्मेदवार मतदातालाई आफ्नो मुद्दा बुझाउन व्यस्त छन् ।",
      "longContent": "गोरखापत्र समाचारदाता ललितपुर, माघ १९ गते । प्रतिनिधि सभा निर्वाचनको तयारीका क्रममा ललितपुरमा पनि विभिन्न दल र स्वतन्त्र उम्मेदवार मतदातामाझ पुगिरहेका छन् । फागुन २१ गतेका लागि तय भएको प्रतिनिधि सभा सदस्य निर्वाचनका लागि ललितपुरका तीन वटा क्षेत्रमा उम्मेदवारी दिएका ७१ उम्मेदवार मतदातालाई आफ्नो मुद्दा बुझाउन व्यस्त छन् । ललितपुरमा डेढ दर्जन दल र अन्य स्वतन्त्र उम्मेदवार मनोनयन दर्ता गरेर चुनावी मैदानमा छन् । ललितपुर क्षेत्र नं. १ मा २८, क्षेत्र नं. २ मा २३ र क्षेत्र नं. ३ मा २० जनाले उम्मेदवारी दिएका छन् । तर मुख्य प्रतिस्पर्धा नेपाली कांग्रेस, नेकपा (एमाले), नेपाली कम्युनिस्ट पार्टी र राष्ट्रिय स्वतन्त्र पार्टीबिच हुने देखिन्छ । २०७९ को प्रतिनिधि सभा निर्वाचनमा कांग्रेसले तत्कालीन नेकपा (माओवादी केन्द्र), एकीकृत समाजवादी र हालको नेपाली कम्युनिस्ट पार्टीसँग गठबन्धन गरेको थियो तर यस पटक सबै दलले आफ्नो जनमत परीक्षण गर्ने छन् । कांग्रेसका सहमहामन्त्री एवं ललितपुर क्षेत्र नं. १ का उम्मेदवार उदयशमशेर राणाले ललितपुरमा पूर्वाधारको विकास एवं रोजगारी सिर्जनाका मुद्दा नागरिकका माग र आफ्नो प्राथमिकतामा रहेको बताउनुभयो । उहाँले २०७० कै निर्वाचनमा कान्ति लोकपथलाई साधारण सडकबाट राष्ट्रिय महìवको सडकमार्ग बनाउने लक्ष्य अनुसार रातो किताबमा समावेश गराएर कार्यान्वयन अघि बढाइएको, नागरिकलाई स्वास्थ्य, शिक्षा र यातायातमा सहुलियत दिने, दैनिक कामकाजका लागि सरकारी कार्यालयमा पुग्ने सेवाग्राहीलाई सहजै सेवा प्राप्त हुने प्रबन्ध गर्ने जस्ता विषयलाई आफ्नो मुद्दा बनाउनुभएको छ । उहाँले भन्नुभयो, “सानाठुला गरेर कैयौँ परियोजना र विकास निर्माणका काम पूरा गर्नका लागि म प्रयत्नशील छु । नागरिकको सेवामा निरन्तर खटिएको छु ।” ललितपुर क्षेत्र नं. १ का एमाले उम्मेदवार चेतनाथ सञ्जेलले पनि यो क्षेत्र भौगोलिक रूपमा विकट र सुगम क्षेत्रसम्म रहेकाले ठाउँ अनुसार अलग अलग ढङ्गले विकास निर्माण कार्य अघि बढाउनुपर्ने बताउनुभयो । उहाँले भन्नुभयो, “भौतिक पूर्वाधार, सडकसहित अन्य विकासका परियोजनाको काम गर्नुपर्ने छ । किसानलाई सिँचाइ सुविधादेखि स्वरोजगारीसम्मका कार्यक्रम यस क्षेत्रमा आवश्यक छन् ।”मुआब्जादेखि संस्कृति संरक्षणसम्म क्षेत्र नं. २ का रास्वपाका उम्मेवदार एवं पूर्वसञ्चार तथा सूचना प्रविधिमन्त्री जगदीश खरेलले नेवाः सभ्यता र परम्पराको संरक्षण, मठमन्दिर, सांस्कृतिक सम्पदाको जगेर्ना गर्ने तथा रोजगारी सिर्जनासम्मका विषय मतदाताले उठाएको बताउनुभयो । उहाँले निजी क्षेत्रलाई प्रवर्धन गर्ने, गुणस्तरीय सार्वजनिक सेवा प्रवाह, सुशासन, यातायातको विकास र विस्तार एवं आर्थिक वृद्धिका सवालमा प्रस्ट खाका बनाएर निर्वाचनमा होमिएको बताउनुभयो । ललितपुर क्षेत्र नं. ३ का नेपाली कम्युनिस्ट पार्टीका उम्मेदवार एवं संविधान सभा सदस्य राजकाजी महर्जनले सडकको विस्तारसँगै नागरिकलाई मुआब्जा उपलब्ध गराउने विषय मतदाताले उठाएको बताउनुभयो । उहाँले आधारभूत सेवा सुविधा, सरकारी सेवाको सहज पहुँच तथा किसानका समस्यालाई पनि सम्बोधन गरिनुपर्ने नागरिकको माग रहेको बताउनुभयो । उहाँले भन्नुभयो, “सडक फराकिलो बनाउने हो तर सडक विस्तार गर्न नागरिकले आफ्नो थातथलो छाड्नुपर्ने स्थिति आउन भएन । नागरिकमैत्री विकास निर्माण हुनुपर्ने र मुआब्जा पाउनुपर्ने कुरा उठेका छन् ।”उम्मेदवार कोही पुराना, कोही नयाँ कांग्रेसले ललितपुर क्षेत्र नं. १ मा सहमहामन्त्री उदयशमशेर राणालाई उम्मेदवार बनाएको छ । यसअघि पनि उहाँ सोही क्षेत्रबाट विजयी हुनुभएको थियो । त्यसै गरी एमालेले चेतनाथ सञ्जेललाई उम्मेदवार बनाएको छ । एमालेका सञ्जेल २०७४ मा बागमती प्रदेश सभा सदस्य बन्नुभएको थियो । नेपाली कम्युनिस्ट पार्टीले सुनील महर्जनलाई पहिलो पटक उम्मेदवार बनाएको हो । राष्ट्रिय स्वतन्त्र पार्टीले बुद्धरत्न महर्जनलाई उम्मेदवार बनाएको छ । उहाँ २०७९ मा पनि प्रतिस्पर्धी हुनुहुन्थ्यो । कांग्रेसले ललितपुर क्षेत्र नं. २ मा प्रेमकृष्ण महर्जनलाई उम्मेदवार बनाएको छ । उहाँ २०७४ मा प्रदेश सभा सदस्य निर्वाचित भए पनि प्रतिनिधि सभामा पहिलो पटक उम्मेदवार हुनुभएको हो । एमालेका उम्मेदवार प्रेमबहादुर महर्जन हुनुहुन्छ । उहाँ २०७९ मा पनि सोही क्षेत्रबाट निर्वाचित हुनुभएको थियो । नेपाली कम्युनिस्ट पार्टीले राजेन्द्र अमात्यलाई उम्मेदवार बनाएको छ । उहाँ पहिलो पटक नै प्रतिस्पर्धा गर्दै हुनुहुन्छ । राष्ट्रिय स्वतन्त्र पार्टीबाट पहिलो पटक उम्मेदवार बन्नुभएका जगदीश खरेल प्रतिनिधि सभा सदस्य निर्वाचनकै लागि मन्त्री पदबाट राजीनामा दिनुभएको हो । ललितपुर क्षेत्र नं. ३ मा कांग्रेसका जितेन्द्रकुमार श्रेष्ठ पनि पहिलो पटक उम्मेदवार हुनुभएको हो । एमालेले सन्दन थापामगरलाई पहिलो पटक उम्मेदवार बनाएको छ । नेपाली कम्युनिस्ट पार्टी राजकाजी महर्जनलाई उम्मेदवार बनाएको छ । उहाँ संविधान सभा २०६४ को निर्वाचनमा २५ वर्षकै उमेरमा निर्वाचित हुनुभएको थियो । उहाँ २०७४ मा प्रदेश सभा सदस्य निर्वाचित हुनुभएको थियो । राष्ट्रिय स्वतन्त्र पार्टीले डा. तोसिमा कार्कीलाई उम्मेदवार बनाएको छ । उहाँ २०७९ मा सोही क्षेत्रबाट निर्वाचित हुनुभएको थियो । ललितपुरमा कांग्रेस, एमाले, नेपाली कम्युनिस्ट पार्टी, राष्ट्रिय स्वतन्त्र पार्टी, राष्ट्रिय प्रजातन्त्र पार्टी, नेपाल कम्युनिस्ट पार्टी (संयुक्त), नेपाल मजदुर किसान पार्टी, मङ्गोल नेसनल अर्गनाइजेसन, जनता समाजवादी पार्टी नेपाल, आम जनता पार्टी, नेसनल रिपब्लिक नेपाल, प्रगतिशील लोकतान्त्रिक पार्टी, श्रम संस्कृति पार्टी, नेपाल कम्युनिस्ट पार्टी (माओवादी), उज्यालो नेपाल पार्टी, पिपुल फस्र्ट पार्टीसहितका दल र स्वतन्त्र उम्मेदवार प्रतिस्पर्धामा छन् ।",
      "link": "https://gorkhapatraonline.com/news/190408",
      "image": "https://gorkhapatraonline.com/storage/media/334314/conversions/222-original-thumb.jpg"
    },
    {
      "slug": "190405",
      "title": "प्रहरी–नागरिक सहकार्यबाट बलियो शान्ति सुरक्षा",
      "timestamp": 1769904000000,
      "source": "gp",
      "content": "कर्णाली प्रदेश प्रहरी कार्यालयका प्रमुख प्रहरी नायव महानिरीक्षक (डीआइजी) जयराज सापकोटाले प्रहरीको पहिलो प्राथमिकता शान्ति सुरक्षा कायम गर्नु र अपराध अनुसन्धान नियन्त्रण रहेको बताउनुभएको छ।",
      "longContent": "प्रतीक इच्छुक शर्मासल्यान, माघ १८ गते । कर्णाली प्रदेश प्रहरी कार्यालयका प्रमुख प्रहरी नायव महानिरीक्षक (डीआइजी) जयराज सापकोटाले प्रहरीको पहिलो प्राथमिकता शान्ति सुरक्षा कायम गर्नु र अपराध अनुसन्धान नियन्त्रण रहेको बताउनुभएको छ।सल्यान जिल्लामा अनुगमनका लागि आइपुग्नुभएका डीआइजी सापकोटाले स्थानीयवासी तथा पत्रकारसँगको अन्तरक्रिया कार्यक्रममा जनताको सेवालाई केन्द्रमा राखेर प्रहरीले आफ्नो जिम्मेवारी निर्वाह गरिरहेको उल्लेख गर्नुभयो । नागरिकको सहयोगबिना समाजमा दिगो शान्ति सुरक्षा कायम गर्न नसकिने स्पष्ट पार्दै उहाँले प्रहरी–नागरिक सहकार्य अपरिहार्य रहेको बताउनुभयो ।“नागरिक नै वर्दीविनाका प्रहरी हुन्” भन्ने अवधारणालाई आत्मसात् गर्नुपर्नेमा जोड दिँदै डीआइजी सापकोटाले सामुदायिक प्रहरी साझेदारी कार्यक्रमले सकारात्मक नतिजा दिएको उल्लेख गर्नुभयो । प्रहरी र नागरिकबिचको आपसी विश्वास र सहकार्यबाट मात्रै सभ्य र सुरक्षित समाज निर्माण सम्भव हुने उहाँको भनाइ छ ।आगामी निर्वाचनलाई भयरहित, निष्पक्ष र शान्तिपूर्ण वातावरणमा सम्पन्न गराउन प्रहरी पूर्ण रूपमा प्रतिबद्ध रहेको जानकारी दिँदै उहाँले निर्वाचनको क्रममा सबैले आफ्नो अधिकार प्रयोग गर्दा अरूको अधिकार हनन् नहुने गरी सचेत रहनुपर्नेमा जोड दिनुभयो । मतदाताले इच्छाएको उम्मेदवारलाई स्वतन्त्र रूपमा मतदान गर्न पाउने वातावरण सिर्जना गर्नु सबैको साझा दायित्व भएको भन्दै सबै विचारको सम्मानबाट मात्रै लोकतन्त्र सुदृढ हुने बताउनुभयो ।कार्यक्रममा सल्यानका प्रहरी प्रमुख प्रहरी नायव निरीक्षक हेमबहादुर केसीले जिल्लाको शान्ति सुरक्षा व्यवस्थापनलाई व्यवस्थित गर्दै सामाजिक कार्यलाई प्राथमिकतामा राखेर काम भइरहेको जानकारी दिनुभयो । उहाँले कुनै पनि किसिमको अपराधलाई कानुनी दायरामा ल्याइने स्पष्ट पार्नुभयो ।अन्तरक्रियामा सहभागी स्थानीय इन्द्रा भण्डारीले परिवर्तनशील समाज र सूचना प्रविधिको विकाससँगै अपराधका नयाँ स्वरूप देखिन थालेकाले प्रहरीले थप चनाखो र स्रोत साधनयुक्त हुनुपर्ने आवश्यकता औंल्याउनुभयो । प्रहरी उपरीक्षक मुकुन्दप्रसाद रिजाल लगायतको उपस्थिति थियो ।",
      "link": "https://gorkhapatraonline.com/news/190405",
      "image": "https://gorkhapatraonline.com/storage/media/334308/conversions/Security-original-thumb.jpg"
    },
    {
      "slug": "190398",
      "title": "वर्षा गराउने प्रणाली फेरि सक्रिय हुँदै",
      "timestamp": 1769904000000,
      "source": "gp",
      "content": "गत मङ्गलबार र बुधबार मौसम बदली भई वर्षा र हिमपातले कोशी तथा मधेसबाहेकका क्षेत्रको जनजीवन प्रभावित भएर खुलेको मौसम एक हप्ता नबित्दै पुनः वर्षा गराउने प्रणाली सक्रिय हुन लागेको हो।",
      "longContent": "काठमाडौँ, माघ १८ गते।  फेरि पश्चिमी न्यून चापीय प्रणाली केही बलियो बनेर मौसम बदली गराउन लागेको छ।  गत मङ्गलबार र बुधबार मौसम बदली भई वर्षा र हिमपातले कोशी तथा मधेसबाहेकका क्षेत्रको जनजीवन प्रभावित भएर खुलेको मौसम एक हप्ता नबित्दै पुनः वर्षा गराउने प्रणाली सक्रिय हुन लागेको हो।  आइतबारदेखि नै सुदूरपश्चिम क्षेत्रमा हल्का असर देखिन थालेको र उक्त प्रणाली सोमबार केही बढेर पश्चिम क्षेत्रको उच्च हिमाली तथा पहाडी क्षेत्रमा फैलिँदै जाने तथा मङ्गलबार भने मध्य नेपालसम्म फैलिने जल तथा मौसम विज्ञान विभाग, मौसम पूर्वानुमान महाशाखाका मौसमविद् सञ्जीव अधिकारीले जानकारी दिनुभयो।  तर ती क्षेत्रमा पूर्ण बादल लाग्ने छ भने बाँकी क्षेत्रमा पनि आंशिक बादल लागी चिसो बढ्ने छ। अघिल्लो बुधबारको जत्तिको बलियो प्रणाली नभए पनि पश्चिम नेपाल चिसो भइसकेको र हिउँ परिरहेको अवस्थामा अबको प्रणालीले पनि मध्यमसम्म वर्षा तथा हिमपात गराउने मौसमविद् अधिकारीले बताउनुभयो।  उहाँले भन्नुभयो, “प्रणालीले मध्यनेपालभन्दा पश्चिममा बढी असर गर्ने देखिन्छ, आज पनि कर्णाली र सुदूरपश्चिमका विभिन्न क्षेत्रमा बदली भएको छ, त्यो बदली बढ्छ।  मङ्गलबार मध्यनेपालभन्दा पश्चिममा बदली भएर वर्षा र हिमपात बढाउँछ।”मौसमविद् अधिकारीका अनुसार यसपालि पश्चिमबाट मध्यनेपालसम्म असर गर्ने छ।  उच्च पहाडी तथा हिमाली क्षेत्रमा हिमपात र अन्य क्षेत्रमा हल्कादेखि मध्यमसम्म वर्षा गराउने छ।  कोशी, बागमतीको माथिल्लो भेगमा पनि असर गर्न सक्ने तर तल्लो भाग र तराई क्षेत्रका साथै मधेस प्रदेशमा भने असर न्यून रहने उहाँले बताउनुभयो।  काठमाडौँमा मङ्गलबार राति छिटपुटसम्म वर्षा हुन सक्ने छ।  सोमबार तराई भू-भागका केही स्थानमा हुस्सु÷कुहिरो रहने तथा देशका हिमाली भू-भागमा साधारणतया बादल लाग्ने छ।  बाँकी भू-भागमा आंशिक बादल लाग्ने छ।  देशका हिमाली भू-भागका एक-दुई स्थानमा हल्का हिमपात÷वर्षाको सम्भावना रहेको महाशाखाले जनाएको छ। सोमबार राति तराई भू-भागका थोरै स्थानमा हुस्सु रहने तथा गण्डकी, लुम्बिनी, कर्णाली र सुदूरपश्चिम प्रदेशलगायत हिमाली भू-भागमा साधारणतया बादल लाग्ने छ र बाँकी भू-भागमा आंशिक बादल लाग्ने छ।  गण्डकी, कर्णाली र सुदूरपश्चिम प्रदेशको हिमाली भू-भागका एक-दुई स्थानमा हल्का हिमपात÷वर्षाको सम्भावना रहेको छ।  मङ्गलबार दिउँसो देशका हिमाली तथा पहाडी भू-भागमा साधारणतया बादल लाग्ने छ र बाँकी भू-भागमा आंशिक बादल लाग्ने महाशाखाले जनाएको छ।  गण्डकी, कर्णाली र सुदूरपश्चि प्रदेशका पहाडी तथा हिमाली भू-भागका केही स्थानमा मध्यम हिमपात÷वर्षा तथा बाँकी हिमाली भू-भागका केही स्थानमा हल्का  हिमपात/वर्षाको सम्भावना छ। सुदूरपश्चिम प्रदेशका बाँकी भू-भागका थोरै स्थानमा तथा गण्डकी र लुम्बिनी प्रदेशका  बाँकी भू-भाग तथा कोशी र बागमती प्रदेशका पहाडी भू-भागका एक-दुई स्थानमा हल्का वर्षाको सम्भावना रहेको छ।राति देशका हिमाली भू-भागमा साधारणतया बादल लाग्ने छ र बाँकी भू-भागमा आंशिक बादल लाग्ने छ।  गण्डकी, कर्णाली र सुदूरपश्चि प्रदेशका पहाडी तथा हिमाली भू-भागका केही स्थानमा मध्यम हिमपात÷वर्षा तथा बाँकी हिमाली भू-भागका केही स्थानमा हल्का  हिमपात÷वर्षाको सम्भावना रहेको छ।  सुदूरपश्चिम, गण्डकी र लुम्बिनी प्रदेशका बाँकी भू-भाग तथा कोशी र बागमती प्रदेशका पहाडी भू-भागका एक-दुई स्थानमा हल्का वर्षाको सम्भावना रहेको महाशाखाले जनाएको छ।",
      "link": "https://gorkhapatraonline.com/news/190398",
      "image": "https://gorkhapatraonline.com/storage/media/334299/conversions/weather-raning-original-thumb.jpg"
    },
    {
      "slug": "190390",
      "title": "एक महिनामा ९२ हजार पर्यटक नेपाल भित्रिए",
      "timestamp": 1769904000000,
      "source": "gp",
      "content": "सन् २०२६ को पहिलो महिना जनवरीमा ९२ हजार ५७३ पर्यटक नेपाल भित्रिएका छन् ।",
      "longContent": "काठमाडौँ,  माघ १८ गते ।  सन् २०२६ को पहिलो महिना जनवरीमा ९२ हजार ५७३ पर्यटक नेपाल भित्रिएका छन् ।नेपाल पर्यटन बोर्डले दिएको जानकारी अनुसार गत वर्षको जनवरीको तुलनामा १५.७ प्रतिशत बढी पर्यटक नेपाल भित्रिएका हुन् । जनवरीमा नेपाल आउने पर्यटकमध्ये सबैभन्दा बढी भारतीय रहेका छन् । जनवरीमा भारतबाट २६ हजार ६२४ पर्यटक नेपाल आएका थिए । यस्तै, चीनबाट नौ हजार १०१, संयुक्त राज्य अमेरिकाबाट आठ हजार ४०६, बङ्गलादेशबाट पाँच हजार ८१४ तथा अस्ट्रेलियाबाट चार हजार ९५७ पर्यटक नेपाल भित्रिएका थिए ।दक्षिण एसियाली मुलुक (सार्क) बाट ३९.३ प्रतिशत पर्यटक नेपाल आएका थिए । अन्य एसियाली देशबाट २६.१ प्रतिशत, युरोपबाट १२.३ प्रतिशत, अमेरिकाबाट १०.८ प्रतिशत र ओसियानियाबाट ५.७ प्रतिशत पर्यटक नेपाल आएका थिए । मध्यपूर्वबाट एक प्रतिशत र अफ्रिकाबाट ०.४ प्रतिशत पर्यटक नेपाल आएका थिए । रासस",
      "link": "https://gorkhapatraonline.com/news/190390",
      "image": "https://gorkhapatraonline.com/storage/media/334282/conversions/nepal_tourism_board-original-thumb.jpg"
    },
    {
      "slug": "190388",
      "title": "सामाजिक न्यायको हक लागु गर्न सर्वोच्चको आदेश",
      "timestamp": 1769904000000,
      "source": "gp",
      "content": "सर्वोच्च अदालतले सङ्घ, प्रदेश र स्थानीय तहमा सामाजिक न्यायको हक लागु गर्न निर्देशनात्मक आदेश गरेको छ ।",
      "longContent": "काठमाडौँ,  माघ १८ गते । सर्वोच्च अदालतले सङ्घ, प्रदेश र स्थानीय तहमा सामाजिक न्यायको हक लागु गर्न निर्देशनात्मक आदेश गरेको छ ।न्यायाधीश डा. मनोजकुमार शर्मा र महेश शर्मा पौडेलको संयुक्त इजलासले २०८२ साल असार ४ मा भएको फैसलाको हालै सार्वजनिक पूर्णपाठमा नेपालको संविधानको धारा ४२ को सामाजिक न्यायको हक कार्यान्वयन गर्न निर्देशनात्मक आदेश गरेको हो ।पूर्णपाठमा भनिएको छ, “सङ्घ, प्रदेश तथा स्थानीय तह र तीनवटै तह अन्तर्गतका निकायबाट नेपालको संविधानको धारा, ४२ को सामाजिक न्यायको हकको व्यवस्था, मर्म र भावनालाई पूर्णरूपमा व्यवहारमा रूपान्तरण गर्नका लागि नियमित र निरन्तर सक्रियता र क्रियाशीलता अपनाउनू ।”रौतहट, फतुवा विजयपुर नगरपालिकाका खजान्ती महतो नुनियाँले प्रधानमन्त्री तथा मन्त्रिपरिषद्को कार्यालय, सङ्घीय संसद् सचिवालय, सङ्घीय मामिला तथा सामान्य प्रशासन मन्त्रालयलाई विपक्षी बनाई सामाजिक न्यायको हक कार्यान्वयन गराउन आदेशको माग गर्दै रिट निवेदन दायर गर्नुभएको थियो ।नेपालको संविधानको मौलिक हक अन्तर्गत धारा, ४२ को सामाजिक न्यायको हकमा आर्थिक, सामाजिक वा शैक्षिक दृष्टिले पछाडि परेका महिला, दलित, आदिवासी जनजाति, मधेसी, थारू, मुस्लिम, पिछडा वर्ग, अल्पसङ्ख्यक, सीमान्तकृत, आपाङ्ता भएका व्यक्ति, लैङ्गिक तथा यौनिक अल्पसङ्ख्यक, किसान, श्रमिक, उत्पीडित वा पिछडिएको क्षेत्रका नागरिक तथा आर्थिक रूपले विपन्न खस आर्यलाई समानुपातिक समावेशी सिद्धान्तका आधारमा राज्यका निकायमा सहभागिताको हक हुनेछ भनिएको छ ।यस्तै, आर्थिक रूपले विपन्न तथा लोपोन्मुख समुदायका नागरिकको संरक्षण, उत्थान, सशक्तीकरण र विकासका लागि शिक्षा, स्वास्थ्य, आवास, रोजगारी, खाद्यान्न र सामाजिक सुरक्षामा विशेष अवसर तथा लाभ पाउने हक हुने छ भनी व्यवस्था गरिएको छ । अपाङ्गता भएका नागरिकलाई विविधताको पहिचानसहित मर्यादा र आत्मसम्मानपूर्वक जीवनयापन गर्न पाउने र सार्वजनिक सेवा तथा सुविधामा समान पहुँचको हक हुने र अपाङ्गता भएका नागरिकलाई विविधताको पहिचानसहित मर्यादा र आत्मसम्मानपूर्वक जीवनयापन गर्न पाउने र सार्वजनिक सेवा तथा सुविधामा समान पहुँचको हक हुने व्यवस्था गरेको छ । “प्रत्येक किसानलाई कानुनबमोजिम कृषि कार्यका लागि भूमिमा पहुँच, परम्परागत रूपमा प्रयोग र अवलम्बन गरिएको स्थानीय बिउबिजन र कृषि प्रजातिको छनोट र संरक्षणको हक हुने छ”, उक्त धाराको उपधारामा भनिएको छ, “नेपालमा अग्रगामी लोकतान्त्रिक परिवर्तनका लागि भएका सबै जन आन्दोलन, सशस्त्र सङ्घर्ष र क्रान्तिका क्रममा जीवन उत्सर्ग गर्ने सहिदका परिवार, बेपत्ता पारिएका व्यक्तिका परिवार, लोकतन्त्रका योद्धा द्वन्द्वपीडित र विस्थापित, अपाङ्गता भएका व्यक्ति, घाइते तथा पीडितलाई न्याय एवं उचित सम्मानसहित शिक्षा, स्वास्थ्य, रोजगारी, आवास र सामाजिक सुरक्षामा कानुनबमोजिम प्राथमिकताका साथ अवसर पाउने हक हुने छ ।” रासस",
      "link": "https://gorkhapatraonline.com/news/190388",
      "image": "https://gorkhapatraonline.com/storage/media/334281/conversions/Supreme_court-780x470-original-thumb.jpg"
    },
    {
      "slug": "190387",
      "title": "प्रत्यक्षतर्फ २५ जिल्लाका ३० लाख मतपत्र छापियाे",
      "timestamp": 1769904000000,
      "source": "gp",
      "content": "निर्वाचन आयोगले आगामी फागुन २१ गते हुने प्रतिनिधिसभा सदस्य निर्वाचनको तयारीलाई तीव्र पारेको छ। आयोगले आइतबार एक विज्ञप्ति जारी गर्दै गत माघ १० गतेदेखि १८ गतेसम्म सम्पादन भएका मुख्य-मुख्य कार्यहरूको विवरण सार्वजनिक गरेको हो।",
      "longContent": "गोरखापत्र अनलाइनकाठमाडौँ, माघ १८ गते । निर्वाचन आयोगले आगामी फागुन २१ गते हुने प्रतिनिधिसभा सदस्य निर्वाचनको तयारीलाई तीव्र पारेको छ। आयोगले आइतबार एक विज्ञप्ति जारी गर्दै गत माघ १० गतेदेखि १८ गतेसम्म सम्पादन भएका मुख्य-मुख्य कार्यहरूको विवरण सार्वजनिक गरेको हो।आयोगका अनुसार निर्वाचनको पूर्वतयारी अन्तर्गत मतपत्र छपाइ, संयुक्त निर्वाचन सञ्चालन केन्द्रको स्थापना, आचारसंहिताको नियमन र अन्तर्राष्ट्रिय समुदायलाई ब्रिफिङ गर्ने लगायतका महत्त्वपूर्ण कामहरू सम्पन्न भएका छन्।मतपत्र छपाइ र प्राविधिक तयारीआयोगले समानुपातिक निर्वाचन प्रणालीतर्फको २ करोड ८ लाख ३० हजार थान मतपत्र र मतदाता शिक्षाका लागि करिब ११ लाख थान नमुना मतपत्रको छपाइ कार्य सम्पन्न गरेको छ। यस्तै, पहिलो हुने निर्वाचित हुने प्रणालीतर्फ हालसम्म २५ जिल्लाका ३० लाख मतपत्र छापिसकिएको आयोगका सहसचिव एवम् प्रवक्ता नारायणप्रसाद भट्टराईले जानकारी दिनुभयो।आचारसंहिता उल्लङ्घन गर्नेमाथि तीव्र निगरानी निर्वाचनलाई स्वच्छ र मर्यादित बनाउन आयोगले आचारसंहिता उल्लङ्घन गर्नेहरूमाथि कडा निगरानी थालेको छ।डिजिटल कारबाही: मिथ्या सूचना र घृणास्पद अभिव्यक्ति फैलाउने १२० कन्टेन्ट उत्पादकलाई साइबर ब्युरोमा कारबाहीका लागि सिफारिस गरिएको छ।अनुगमन: ७७ वटै जिल्लामा सहायक प्रमुख जिल्ला अधिकारीलाई 'आचारसंहिता अनुगमन अधिकृत' तोकिएको छ।उजुरी संयन्त्र: नागरिकका लागि उजुरी दिन ecn.coc@election.gov.np इमेलको व्यवस्था गरिएको छ। हालसम्म २१ वटा उजुरीमा स्पष्टीकरण सोधिएकोमा १२ वटाको जवाफ प्राप्त भइसकेको छ।संयुक्त निर्वाचन सञ्चालन केन्द्रको सुरुवातनिर्वाचन अनुगमनलाई प्रभावकारी बनाउन माघ ११ गतेदेखि आयोगमा संयुक्त निर्वाचन सञ्चालन केन्द्र स्थापना गरिएको छ। कार्यवाहक प्रमुख निर्वाचन आयुक्त रामप्रसाद भण्डारीद्वारा उद्घाटन गरिएको यस केन्द्रमा गृह मन्त्रालय, नेपाली सेना, नेपाल प्रहरी र सशस्त्र प्रहरीका उच्च अधिकृतहरूको प्रतिनिधित्व रहेको छ। यसले देशभरका सूचना विश्लेषण र समस्या समाधानमा सहजीकरण गर्ने छ।आर्थिक पारदर्शिता र निजी क्षेत्रको ऐक्यबद्धताआयोगले निर्वाचन खर्चलाई पारदर्शी बनाउन राजनीतिक दल र उम्मेदवारहरूका लागि छुट्टै बैँक खाता खोल्न राष्ट्र बैँकलाई पत्राचार गरिसकेको छ। यसका लागि \"निर्वाचन अभियान बैँक खाता कार्यविधि, २०८२\" समेत तयार गरिएको छ। यता, निजी क्षेत्रका छाता सङ्गठनहरूले निर्वाचनलाई सफल बनाउन पूर्ण सहयोग गर्ने प्रतिबद्धता जनाएका छन्।अन्य गतिविधिहरू:कल सेन्टर: माघ ५ गतेदेखि सञ्चालित कल सेन्टरमा हालसम्म Ps हजार ६७७ वटा जिज्ञासा प्राप्त भएका छन्, जसमा अधिकांश मतदाता नामावलीसँग सम्बन्धित छन्।अन्तर्राष्ट्रिय ब्रिफिङ: माघ १५ गते काठमाडौँस्थित कूटनीतिक नियोग र संयुक्त राष्ट्र सङ्घीय निकायका प्रमुखहरूलाई निर्वाचन तयारीबारे परराष्ट्र मन्त्रालयमार्फत जानकारी गराइएको छ।मतदाता शिक्षा: आयोगले फेसबुक, टिकटक र युट्युबमार्फत १५८ वटा सचेतना सामग्रीहरू प्रचारप्रसार गरिरहेको छ।आयोगले निर्वाचनको वातावरण उत्साहजनक रहेको र निर्धारित समयमै निष्पक्षरूपमा निर्वाचन सम्पन्न गर्न सम्पूर्ण संयन्त्र परिचालन गरिएको जनाएको छ।",
      "link": "https://gorkhapatraonline.com/news/190387",
      "image": "https://gorkhapatraonline.com/storage/media/334278/conversions/ECN-logo-original-thumb.jpg"
    }
  ]
}