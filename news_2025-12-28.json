{
  "date": "2025-12-28T09:41:50.403Z",
  "news": [
    {
      "slug": "185532",
      "title": "बिमा क्षेत्र : जोखिम वहन क्षमतामा सुधार",
      "timestamp": 1766880000000,
      "source": "gp",
      "content": "विभिन्न समयमा आएको भीषण बाढी र जेनजी आन्दोलनले नेपालको बिमा क्षेत्रलाई प्राकृतिक र मानवनिर्मित जोखिमको दोहोरो दबाबमा राख्दै जोखिम वहनको क्षमता पनि बढाइरहेको देखिएको छ । एकातिर बाढीपहिरोले निर्जीवन बिमामा दाबीको चाप अस्वाभाविक रूपमा बढायो भने अर्कोतिर आन्दोलनपछिको तोडफोड, आगजनी र अवरोधले दङ्गा–आन्दोलनसम्बन्धी कभरेज, पोलिसी अपवाद र दाबी व्यवस्थापन प्रणालीको सक्षमताको परीक्षण भएको छ । यी घटनाक्रमले बिमा क्षेत्रको जोखिम वहन क्षमता, उपभोक्ता विश्वास र दीर्घकालीन स्थायित्वमाथि गहिरो बहस जन्माएको छ ।",
      "longContent": "काठमाडौँ, पुस १३ गते । विभिन्न समयमा आएको भीषण बाढी र जेनजी आन्दोलनले नेपालको बिमा क्षेत्रलाई प्राकृतिक र मानवनिर्मित जोखिमको दोहोरो दबाबमा राख्दै जोखिम वहनको क्षमता पनि बढाइरहेको देखिएको छ । एकातिर बाढीपहिरोले निर्जीवन बिमामा दाबीको चाप अस्वाभाविक रूपमा बढायो भने अर्कोतिर आन्दोलनपछिको तोडफोड, आगजनी र अवरोधले दङ्गा–आन्दोलनसम्बन्धी कभरेज, पोलिसी अपवाद र दाबी व्यवस्थापन प्रणालीको सक्षमताको परीक्षण भएको छ । यी घटनाक्रमले बिमा क्षेत्रको जोखिम वहन क्षमता, उपभोक्ता विश्वास र दीर्घकालीन स्थायित्वमाथि गहिरो बहस जन्माएको छ ।नेपाल बिमा प्राधिकरणका कार्यकारी निर्देशक सुशीलदेव सुवेदीले समग्रमा नेपालका लागि दुःखद र दुर्भाग्यपूर्ण घटनाका रूपमा बाढी र जेनजी आन्दोलन भएको भन्दै यही घटना समग्र बिमा व्यवसायका लागि टर्निङ प्वाइन्ट भएको बताउनुभयो । जेनजी आन्दोलनको क्षति बिमा दाबी रकमको तुलनामा भुक्तानी कम नभएको जिकिर उहाँको छ । कार्यकारी निर्देशक सुवेदीले ९० दिनमै पाँच अर्बमाथि भुक्तानी भएको बताउनुभयो । महाभूकम्पका बेला १६/१७ अर्बको दाबी तिर्न आठ/नौ वर्ष लागेको स्मरण गर्दै उहाँले अहिले भन्नुभयो, “अहिले दाबी भुक्तानी महाभूकम्पको भन्दा छिटोछरितो बनेको छ ।” जेनजी आन्दोलनका क्रममा भएका भौतिक तथा अन्य क्षतिको निर्जीवन बिमा कम्पनीमा परेका कुल तीन हजार ३०३ वटा बिमाको करिब २३ अर्ब ४५ करोड दाबी रकममध्ये हालसम्ममा बिमा कम्पनीले अग्रिम भुक्तानीसमेत गरी करिब पाँच अर्ब १८ करोड दाबी रकम बिमितलाई भुक्तानी गरिसकेको उहाँले बताउनुभयो । बिमा दाबीको भुक्तानी यही रफ्तारमा जाने हो भने छिट्टै सम्पन्न हुने अपेक्षा गरिएको उहाँले बताउनुभयो । यस्तै गत असोज १८ गतेयताको अविरल वर्षा तथा बाढीपहिरोका कारण भएका भौतिक तथा अन्य क्षतिको हालसम्ममा निर्जीवन बिमा कम्पनीमा ७८१ वटा प्रारम्भिक बिमा दाबी परे । कुल करिब चार अर्ब चार करोड प्रारम्भिक दाबी रकममध्ये हालसम्ममा ६७ वटा दाबीको कुल दाबी रकम करिब एक करोड ८८ लाख भुक्तानी भएको प्राधिकरणको तथ्याङ्क छ ।बाढी र आन्दोलन जस्ता घटनाले क्षतिको मात्र होइन, बिमा गर्नेहरूको चेतनास्तरमा पनि उल्लेख्य वृद्धि गराएको छ । पहिले औपचारिकताका रूपमा लिइने बिमा अब जोखिम व्यवस्थापनको अनिवार्य उपकरणका रूपमा बुझिन थालेको छ । प्राकृतिक प्रकोप र आन्दोलनबाट भएको वास्तविक क्षतिले कभरेज, अपवाद, बिमा रकम र दाबी प्रक्रियाबारे बिमित स्वयम् सचेत हुन थालेका छन्, जसले दीर्घकालमा बिमा बजारलाई बढी उत्तरदायी, पारदर्शी र परिपक्व बनाउने सङ्केत देखाएको प्राधिकरणका कार्यकारी निर्देशक सुवेदीले बताउनुभयो । “कहिल्यै बिमा नगरेका पनि बिमा गर्न भन्दै आइरहेको जानकारी दिँदै कम्पनीबाट प्राप्त भएको छ, भविष्यमा यसले ठुलै सकारात्मक परिवर्तन ल्याउने छ ।” बिमा दाबी भुक्तानीका लागि कसरी सहजीकरण गर्न सकिन्छ भनेर प्राधिकरणको मुख्य फोकस रहेको भन्दै उहाँले भोलिका दिनमा यस्ता समस्या आए कसरी अगाडि बढ्ने भन्ने कुरामा पनि सचेत रहेको बताउनुभयो । पछिल्लो समय सरकारी सम्पत्तिको बिमा गर्ने विषय फेरि सतहमा आएको उहाँले बताउनुभयो । “यसका लागि हामीसँग नीति, पूर्वाधारदेखि सबै कुरा छ । सरकारले बिमा गर्छु भन्यो भने मात्रै पुग्छ । यसमा थप केही गृहकार्य गर्नुपर्ने छैन ।” उहाँले भन्नुभयो, “तर सरकारले बिमा गर्छु भनेर बजेट छुट्याउनु प¥यो ।”",
      "link": "https://gorkhapatraonline.com/news/185532",
      "image": "https://gorkhapatraonline.com/storage/media/326369/conversions/bima-original-thumb.jpg"
    },
    {
      "slug": "185530",
      "title": "गोरखापत्र सहकारीको नाफा बढ्यो",
      "timestamp": 1766880000000,
      "source": "gp",
      "content": "गोरखापत्र कर्मचारी बहुउद्देश्यीय सहकारी संस्था लिमिटेडको नाफा बढेको छ । संस्थाको शनिबार आयोजित १९ औँ वार्षिक साधारण सभामा प्रस्तुत आर्थिक प्रतिवेदनमा आर्थिक वर्ष २०८१/८२ मा एक लाख ८४ हजार ३७९ रुपियाँ नाफा भएको उल्लेख छ । संस्थाले त्यसअघि आव २०८०/८१ मा एक लाख ७५ हजार ३४३ रुपियाँ नाफा आर्जन गरेको थियो ।",
      "longContent": "गोरखापत्र समाचारदाताकाठमाडौँ, पुस १३ गते । गोरखापत्र कर्मचारी बहुउद्देश्यीय सहकारी संस्था लिमिटेडको नाफा बढेको छ । संस्थाको शनिबार आयोजित १९ औँ वार्षिक साधारण सभामा प्रस्तुत आर्थिक प्रतिवेदनमा आर्थिक वर्ष २०८१/८२ मा एक लाख ८४ हजार ३७९ रुपियाँ नाफा भएको उल्लेख छ । संस्थाले त्यसअघि आव २०८०/८१ मा एक लाख ७५ हजार ३४३ रुपियाँ नाफा आर्जन गरेको थियो । सहकारीका अध्यक्ष पुष्पराज जोशीका अनुसार गत आवको असार मसान्तसम्ममा सदस्यहरूबाट एक करोड ६३ लाख ९६ हजार निक्षेप सङ्कलन भएको थियो । जसमध्ये एक करोड ५७ लाख २६ हजार रुपियाँ ऋण लगानी गरिएको उहाँले जानकारी दिनुभयो ।गोरखापत्रका कर्मचारी अवकाश हुँदै जाने तर नयाँ कर्मचारी भर्ना हुन नसक्दा संस्थाको आर्थिक क्रियाकलाप बढ्न नसकेको उहाँले बताउनुभयो । साधारण सभामा गोरखापत्र संस्थानका महाप्रबन्धक लालबहादुर ऐरीले गोरखापत्र सहकारीले संस्थानका कर्मचारीलाई आर्थिक रूपमा उल्लेख्य सहयोग गरेको बताउनुभयो । उहाँले सबै कर्मचारीलाई एकताबद्ध हुन आग्रहसमेत गर्नुभयो । सहकारी मुलुकको अर्थतन्त्रको आधारभूत मेरुदण्ड भएको बताउँदै उहाँले पारिवारिक अर्थतन्त्रसँग सहकारी जोडिएको धारणा राख्नुभयो । गोरखापत्र दैनिकका निमित्त प्रधान सम्पादक जुनारबाबु बस्नेतले सुरुवाती चरणमा गोरखापत्र सहकारीलाई समस्या भएको भए पनि अहिले निरन्तर नाफामा रहेको बताउनुभयो । सहकारीको आयआर्जनमा अझै ध्यान दिनुपर्ने उहाँको सुझाव थियो । सहकारीमा ३५० जना सेयर सदस्य रहेका छन् ।  उत्कृष्ट छात्रछात्रा सम्मानितसाधारण सभाका अवसरमा माध्यमिक शिक्षा परीक्षा (एसइई) २०८१ मा उत्कृष्ट अङ्क प्राप्त गर्ने सहकारीमा आबद्ध संस्थानका कर्मचारीका छोराछोरी सात छात्रछात्रालाई सम्मानित गरिएको थियो । सम्मानित हुने ईशा बराल (३.९६ जिपिए), कृतिष्मा सापकोटा (३.९१ जिपिए), प्रतीक घिमिरे (३.८७ जिपिए), समृद्ध न्यौपाने (३.८६ जिपिए), प्राप्ति पौडेल (३.८६ जिपिए), विदुषी खनाल (३.८४ जिपिए) र सदीक्षा सापकोटा (३.५४) ले जिपिए प्राप्त गर्नुभएको छ । उहाँहरूलाई नगद तीन हजार पाँच सय रुपियाँसहित सम्मानपत्रले सम्मानित गरिएको थियो ।",
      "link": "https://gorkhapatraonline.com/news/185530",
      "image": "https://gorkhapatraonline.com/storage/media/326367/conversions/Gorkhapatra--sahakari-picnic-00010-original-thumb.jpg"
    },
    {
      "slug": "185529",
      "title": "होटेल तथा रेस्टुरेन्ट मापदण्डविपरीत",
      "timestamp": 1766880000000,
      "source": "gp",
      "content": "उपत्यकामा सञ्चालित अधिकांश साना तथा मझौला खाना, खाजाका होटेल तथा रेस्टुरेन्ट, फास्टफुड, बेकरीले न्यूनतम मापदण्ड पूरा नगरेको पाइएको छ । वाणिज्य, आपूर्ति तथा उपभोक्ता संरक्षण विभागले पछिल्लो साता गरेको अनुगमनमा अधिकांशले न्यूनतम मापदण्ड पनि पूरा नगरेको पाइएको हो । विभागले शुक्रबार गरेको अनुगमनमा ललितपुरको जली केक एन्ड पेस्ट्री र जिरी खिम्ती होटेल रेस्टुरेन्ट दर्ता नै नभएको पाइएपछि हरेकलाई १० हजार रुपियाँ जरिबाना गरेको जनाएको छ ।",
      "longContent": "गोरखापत्र समाचारदाता काठमाडौँ, पुस १३ गते । उपत्यकामा सञ्चालित अधिकांश साना तथा मझौला खाना, खाजाका होटेल तथा रेस्टुरेन्ट, फास्टफुड, बेकरीले न्यूनतम मापदण्ड पूरा नगरेको पाइएको छ । वाणिज्य, आपूर्ति तथा उपभोक्ता संरक्षण विभागले पछिल्लो साता गरेको अनुगमनमा अधिकांशले न्यूनतम मापदण्ड पनि पूरा नगरेको पाइएको हो । विभागले शुक्रबार गरेको अनुगमनमा ललितपुरको जली केक एन्ड पेस्ट्री र जिरी खिम्ती होटेल रेस्टुरेन्ट दर्ता नै नभएको पाइएपछि हरेकलाई १० हजार रुपियाँ जरिबाना गरेको जनाएको छ । विभागका अनुसार सो क्षेत्रका अन्य साना तथा मझौला होटेलको अनुगमनमा सरसफाइ नभएको, मूल्य सूची नराखिएको, राखेका स्पष्ट देखिने ठाउँमा नभएको पाइएपछि आवश्यक निर्देशन दिएको छ । कतिपयमा म्याद गुज्रेका खाद्यवस्तु भेटिएकाले अनुगमन टोलीले नष्ट गरेको पनि जनाइएको छ यस्तै विभागको अनुगमन टोलीले बुधबार काठमाडौँ सिनामलस्थित आमाको भान्साघर र काठमाडौँ गौरीगाउँको लेकाली किचेन एन्ड कटिया हाउस दर्ताबिना सञ्चालन गरेको पाइएपछि प्रत्येकलाई १० हजार रुपियाँ जरिबाना गरेको थियो । विभागका निर्देशक भरतप्रसाद आचार्यले उपत्यकावरपरका साना तथा मझौला खाना, खाजाका होटेल तथा रेस्टुरेन्टलक्षित अनुगमनमा धेरै जसोमा न्यूनतम मापदण्ड पूरा नगरेको पाइएको बताउनुभयो । उहाँका अनुसार अनुगमनमा होटेल दर्ता तथा नवीकरण नभएको, सरसफाइ असाध्यै कमजोर रहेको, खाना तथा खाजाको मूल्यसूची नराखिएको जस्ता समस्या देखिएका छन् । विभागको अनुगमन टोलीले दैनिक १५ देखि २५ वटा होटेल तथा रेस्टुरेन्टको अनुगमन गर्दै आएको र सबै जसोमा कुनै न कुनै समस्या देखिएको जानकारी गराइएको छ ।केही जेनजी अगुवाले उपत्यकाका साना तथा मझौला होटेल र रेस्टुरेन्टमा सरसफाइ नभएको मूल्यसूची नराखेकोलगायतका समस्यासहितको उजुरीका आधारमा विभागले अनुगमन गरेको जनाइएको छ । विभागले क्रमशः स्टार होटेल र पार्टी प्यालेस पनि मापदण्ड अनुसार सञ्चालन भए वा नभएको अनुगमन गर्ने तयारी गरेको विभागका निर्देशक आचार्यले जानकारी दिनुभयो ।",
      "link": "https://gorkhapatraonline.com/news/185529",
      "image": "https://gorkhapatraonline.com/storage/media/326364/conversions/433-original-thumb.jpg"
    },
    {
      "slug": "185528",
      "title": "पेट्रोलियम पदार्थको आयात बढ्यो",
      "timestamp": 1766880000000,
      "source": "gp",
      "content": "खपत बढेसँगै पेट्रोलियम पदार्थको आयात बढेको छ । चालु आर्थिक वर्ष २०८२/८३ को पाँच महिनामा एक खर्ब रुपियाँभन्दा बढीको पेट्रोलियम पदार्थ आयात भएको छ । भन्सार विभागले सार्वजनिक गरेको तथ्याङ्क अनुसार चालु आवको साउनदेखि मङ्सिरसम्म एक खर्ब तीन अर्ब रुपियाँको पेट्रोलियम पदार्थ (डिजेल, पेट्रोल, हवाई इन्धन र ग्यास) आयात भएको छ । गत वर्ष सो अवधिमा एक खर्ब एक अर्ब रुपियाँको पेट्रोलियम पदार्थ आयात भएको थियो । जुन समीक्षा अवधिमा दुई अर्ब रुपियाँबराबरको आयात बढी हो । पाँच महिनामा डिजेल, पेट्रोल, हवाई इन्धन र ग्यासको आयात बढेको तथ्याङ्कले देखाएको छ ।",
      "longContent": "गोरखापत्र समाचारदाताकाठमाडौँ, पुस १३ गते । खपत बढेसँगै पेट्रोलियम पदार्थको आयात बढेको छ । चालु आर्थिक वर्ष २०८२/८३ को पाँच महिनामा एक खर्ब रुपियाँभन्दा बढीको पेट्रोलियम पदार्थ आयात भएको छ । भन्सार विभागले सार्वजनिक गरेको तथ्याङ्क अनुसार चालु आवको साउनदेखि मङ्सिरसम्म एक खर्ब तीन अर्ब रुपियाँको पेट्रोलियम पदार्थ (डिजेल, पेट्रोल, हवाई इन्धन र ग्यास) आयात भएको छ । गत वर्ष सो अवधिमा एक खर्ब एक अर्ब रुपियाँको पेट्रोलियम पदार्थ आयात भएको थियो । जुन समीक्षा अवधिमा दुई अर्ब रुपियाँबराबरको आयात बढी हो । पाँच महिनामा डिजेल, पेट्रोल, हवाई इन्धन र ग्यासको आयात बढेको तथ्याङ्कले देखाएको छ । विभागका अनुसार चालु आवको पाँच महिनामा सबैभन्दा धेरै ४५ अर्ब ६० करोड ६२ लाख ११ हजार रुपियाँ बराबरको चार लाख ८७ हजार ८५६ किलोलिटर डिजेल आयात भएको छ । गत वर्ष सो अवधिमा ४२ अर्ब १७ करोड २८ लाख ६२ हजार रुपियाँ बराबरको चार लाख ७२ हजार ८०७ किलोलिटर डिजेल आयात भएको थियो । यस्तै चालु आवमा २७ अर्ब ३३ करोड २१ लाख चार हजार रुपियाँ बराबरको तीन लाख १४ हजार ६६३ किलोलिटर पेट्रोल आयात भएको छ । गत वर्ष सो अवधिमा २६ अर्ब ४५ करोड ४३ लाख ५७ हजार रुपियाँको तीन लाख छ हजार २२९ किलोलिटर पेट्रोल आयात भएको छ । चालु आवमा २२ अर्ब ३९ करोड ४६ लाख ६३ हजार रुपियाँको दुई लाख २७ हजार ३४४ मेट्रिक टन खाना पकाउने ग्यास आयात भएको छ । गत वर्ष सो अवधिमा २४ अर्ब २२ करोड ९१ लाख ६८ हजार रुपियाँ बराबरको दुई लाख १७ हजार ७७४ मेट्रिक टन ग्यास आयात भएको थियो । गत आवको तुलना ग्यासको १० हजार मेट्रिक टन ग्यास बढी आयात भएको हो । ग्यासको मूल्य घटेकाले ग्यासमा बाहिरिने रकम भने कम भएको छ । चिसो मौसममा अन्य समयको तुलनामा ग्यासको खपत बढी हुने गर्छ । जसको कारणले गर्दा आयात बढेको हो । यस्तै पाँच महिनामा आठ अर्ब ३४ करोड ८९ लाख ८६ हजार रुपियाँ बराबरको ९० हजार ९११ किलोलिटर हवाई इन्धन आयात भएको छ । गत वर्ष सो अवधिमा आठ अर्ब १४ करोड ५९ लाख ७३ हजार रुपियाँको ८९ हजार ५४५ किलोलिटर हवाई इन्धन आयात भएको थियो ।",
      "link": "https://gorkhapatraonline.com/news/185528",
      "image": "https://gorkhapatraonline.com/storage/media/326361/conversions/petrol_Pump-original-thumb.jpg"
    },
    {
      "slug": "185527",
      "title": "दुई होटेलको आइपिओ आउने",
      "timestamp": 1766880000000,
      "source": "gp",
      "content": "दुई होटेलले प्राथमिक सेयर निष्कासन गर्ने भएका छन् । चितवनको सौराहास्थित होटेल पार्क ल्यान्ड र भक्तपुरस्थित नगरकोट रिसोर्ट लिमिटेड प्राथमिक सेयर निष्कासनका लागि प्रक्रियामा गएका हुन् ।",
      "longContent": "गोरखापत्र समाचारदाताकाठमाडौँ, पुस १३ गते । दुई होटेलले प्राथमिक सेयर निष्कासन गर्ने भएका छन् । चितवनको सौराहास्थित होटेल पार्क ल्यान्ड र भक्तपुरस्थित नगरकोट रिसोर्ट लिमिटेड प्राथमिक सेयर निष्कासनका लागि प्रक्रियामा गएका हुन् ।सिटिजन्स क्यापिटल लिमिटेड र होटेल पार्क ल्यान्ड लिमिटेडबिच साधारण सेयर निष्कासन तथा बिक्री प्रबन्धक नियुक्तिसम्बन्धी सम्झौता भएको छ । उक्त सम्झौतामा होटेल पार्क ल्यान्ड लिमिटेडका अध्यक्ष शरदकुमार पाण्डे तथा सिटिजन्स क्यापिटल लिमिटेडका प्रमुख कार्यकारी अधिकृत सबिर बादे श्रेष्ठले हस्ताक्षर गर्नुभयो ।सम्झौता अनुसार सिटिजन्स क्यापिटल लिमिटेडले होटेल पार्क ल्यान्ड लिमिटेडको सार्वजनिक निष्कासनका लागि नेपाल धितोपत्र बोर्डको स्वीकृतिपश्चात् बिक्री प्रबन्धकको कार्य गर्ने छ । यस्तै नगरकोट रिसोर्ट लिमिटेडले १५ करोड रुपियाँ बराबरको साधारण सेयर निष्कासनका लागि धितोपत्र निष्कासन तथा बिक्री प्रबन्धकमा एनएमबी क्यापिटललाई नियुक्त गरेको छ । उक्त रिसोर्टको कर्पोरेट एडभाइजरीसम्बन्धी कार्य ज्योति क्यापिटल लिमिटेडले गर्दै आइरहेको छ ।",
      "link": "https://gorkhapatraonline.com/news/185527",
      "image": "https://gorkhapatraonline.com/storage/media/326360/conversions/Rebika-3-original-thumb.jpg"
    },
    {
      "slug": "185524",
      "title": "नागढुङ्गा सुरुङमार्ग सञ्चालनमा विलम्ब",
      "timestamp": 1766880000000,
      "source": "gp",
      "content": "बहुप्रतीक्षित नागढुङ्गा–सिस्नेखोला सुरुङमार्ग निर्धारित समयमा सञ्चालन नहुने भएको छ । पुसदेखि सञ्चालन गरिने भनिएको सो सुरुङमार्गको पश्चिमी ‘पोर्टल’ को काम अझै सुरु हुन सकेको छैन । पहिरो गइरहने पश्चिमी ‘पोर्टल’ निर्माणका लागि अझसम्म डिजाइन स्वीकृत हुन सकेको छैन । त्यसै गरी सुरुङमार्ग सञ्चालनका लागि अझै सेवाप्रदायक कम्पनी छनोट हुन सकेको छैन ।",
      "longContent": "काठमाडौँ, पुस १३ गते । बहुप्रतीक्षित नागढुङ्गा–सिस्नेखोला सुरुङमार्ग निर्धारित समयमा सञ्चालन नहुने भएको छ । पुसदेखि सञ्चालन गरिने भनिएको सो सुरुङमार्गको पश्चिमी ‘पोर्टल’ को काम अझै सुरु हुन सकेको छैन । पहिरो गइरहने पश्चिमी ‘पोर्टल’ निर्माणका लागि अझसम्म डिजाइन स्वीकृत हुन सकेको छैन । त्यसै गरी सुरुङमार्ग सञ्चालनका लागि अझै सेवाप्रदायक कम्पनी छनोट हुन सकेको छैन ।नागढुङ्गा–सिस्नेखोला सुरुङमार्ग आयोजनाका निर्देशक सौजन्य नेपालले सुरुङमार्गलाई पुसदेखि सञ्चालनमा ल्याउने भन्ने कार्यक्रम रहे पनि अहिलेसम्म सुरुङमार्गको पश्चिमी पोर्टलको निर्माण सुरु हुन नसकेको र सुरुङमार्ग सञ्चालनका लागि सेवाप्रदायक कम्पनी छनोट नै हुन नसकेकाले अहिले सुरुङमार्ग सञ्चालनमा आउन नसक्ने स्पष्ट पार्नुभयो । उहाँका अनुसार पश्चिमी पोर्टल निर्माणको डिजाइन तयार भई स्वीकृतिका क्रममा छ । स्वीकृतिका लागि सडक विभागमा पेस भइसकेको छ । पश्चिमी पोर्टलमा सधैँ पहिरो गइरहन्छ । त्यही ठाउँमा मुख्य राजमार्गदेखि सुरुङमार्गको पोर्टलसम्म पहुँचमार्ग र ‘टोल बुथ’ निर्माण गर्नु पर्छ, जसको अहिलेसम्म डिजाइन स्वीकृत हुन सकेको छैन । डिजाइन स्वीकृत भइसकेपछि पहुँचमार्ग र ‘टोल बुथ’ निर्माण हुने निर्देशक नेपालले स्पष्ट पार्नुभयो । त्यसै गरी सो ठाउँमा पहिरो आउन नदिनका लागि आवश्यक काम बाँकी छन् । “यी भौतिक संरचनाको निर्माण सुरु गर्न सबैभन्दा पहिला डिजाइन स्वीकृत हुनु प¥यो । यी संरचनाको निर्माण सम्पन्न भइसकेपछि मात्र सुरुङमार्ग सञ्चालनमा आउन सक्छ,” उहाँले भन्नुभयो । दोस्रो पटक म्याद थपआयोजना निर्देशक नेपालले सो सुरुङमार्ग सञ्चालनका लागि सेवाप्रदायक कम्पनी छनोट गर्न आह्वान गरिएको बोलपत्रको म्याद दोस्रो पटक थप गरिएको जानकारी दिनुभयो । उहाँका अनुसार शुक्रबार १४ दिनका लागि म्याद थप गरिएको छ ।कात्तिकमा निकालिएको बोलपत्रको पहिलो म्याद पुस २ गतेसम्म थियो । त्यसपछि पहिलो पटक पुसको १६ गतेसम्म म्याद थप गरिएको थियो भने अहिले दोस्रो पटक पुस ३० गतेसम्मका लागि बोलपत्रको म्याद थप गरिएको उहाँले जानकारी दिनुभयो । बोलपत्रसम्बन्धी कागजात तथा सर्तमा सामान्य संशोधन गरिएकाले म्याद थपिएको उहाँको भनाइ छ ।पुस ३० गतेपछि कम्पनी छनोटको सम्पूर्ण प्रक्रिया पुरा गर्न दुई महिनादेखि तीन महिना लाग्न सक्छ ।’’ सेवाप्रदायक कम्पनी छनोट गर्न आयोजनाले कात्तिक १६ गते अन्तर्राष्ट्रिय बोलपत्र (इन्टरनेसनल कम्पिटेटिभ बिडिङ, आइसिबी) आह्वान गरेको थियो ।निर्देशक नेपालले भन्नुभयो, “पुस ३० गते ठेक्का खोलिन्छ । कुन कुन कम्पनीले बोलपत्र भरेको थाहा हुन्छ र तिनीहरूको विभिन्न मूल्याङ्कनका आधारमा बोलपत्रका सर्त पूरा गरेका कम्पनी छनोट गरिन्छ ।” छनोट भएका सेवाप्रदायक कम्पनीले सवारीसाधनबाट सङ्कलन भएको रकम हरेक दिन सरकारी राजस्व जम्मा गर्छ । सेवा दिएबापत सो कम्पनीले आयोजनाबाट रकम पाउने हो । प्राविधिक र प्रशासनिक जनशक्ति सेवाप्रदायक कम्पनीकै हुन्छन् । त्यसबापत पनि उनीहरूले रकम पाउने हो । चार ‘सिफ्ट’ मा चौबिसै घण्टा सञ्चालन हुने सुरुङमार्गका लागि करिब १५० जनशक्ति चाहिने आयोजना निर्देशक नेपालले जानकारी दिनुभयो । सरकारले यसअघि नै सुरुङमार्ग भएर गुड्ने सवारीसाधनका लागि सडक उपभोग दस्तुर तोकिसकेको छ । उहाँका अनुसार सुरुङमार्गको सुरक्षा व्यवस्थापनमा ६४ जना,  सडक दस्तुर सङ्कलन उठाउन ५४ जना, ट्राफिक व्यवस्था अनुगमन तथा नियन्त्रणका लागि १४ जना र सिभिल संरचना तथा अन्य संरचना मर्मतका लागि आठ/आठ जना जनशक्तिको व्यवस्थापन गरिएको छ ।",
      "link": "https://gorkhapatraonline.com/news/185524",
      "image": "https://gorkhapatraonline.com/storage/media/326356/conversions/SURUNG-FILE-2-original-thumb.jpg"
    },
    {
      "slug": "185523",
      "title": "स्वास्थ्य बिमामा दीर्घरोगी आकर्षित",
      "timestamp": 1766880000000,
      "source": "gp",
      "content": "स्वास्थ्य बिमामा दीर्घरोगीको मात्र आकर्षण बढेको छ । स्वस्थ व्यक्तिले सकभर स्वास्थ्य बिमा नगर्ने, बिमा गरिहालेको अवस्थामा नवीकरण गर्न रुचि नदेखाउने गरेका छन् । मानिसलाई जब दीर्घरोगले समात्छ, अनि स्वास्थ्य बिमा गर्न उत्साही हुने गरेका छन् । यो गलत प्रवृत्तिका कारण स्वास्थ्य बिमा बोर्ड कमजोर बन्दै गएको छ ।",
      "longContent": "काठमाडौँ, पुस १३ गते । स्वास्थ्य बिमामा दीर्घरोगीको मात्र आकर्षण बढेको छ । स्वस्थ व्यक्तिले सकभर स्वास्थ्य बिमा नगर्ने, बिमा गरिहालेको अवस्थामा नवीकरण गर्न रुचि नदेखाउने गरेका छन् । मानिसलाई जब दीर्घरोगले समात्छ, अनि स्वास्थ्य बिमा गर्न उत्साही हुने गरेका छन् । यो गलत प्रवृत्तिका कारण स्वास्थ्य बिमा बोर्ड कमजोर बन्दै गएको छ । स्वास्थ्य बिमा बोर्डका कार्यकारी निर्देशक डा. रघुराज काफ्लेले देशका सबै मानिस स्वास्थ्य बिमामा आबद्ध हुने हो भने बिमा कार्यक्रमलाई अगाडि बढाउन कुनै समस्या नहुने बताउनुहुन्छ । कार्यकारी निर्देशक डा. काफ्लेले स्वास्थ्य बिमा कार्यक्रम सुरु भएको एक दशकमा धेरै सुधारका काम भएको बताउनुभयो । उहाँले बिमा बोर्डमा विभिन्न समस्या भए पनि जति प्रगति भएको छ, त्यसलाई उपलब्धिका रूपमा लिनुपर्ने बताउनुभयो । अन्य देशको तुलनामा नेपालले बिमा कार्यक्रममा जे जति उपलब्धि हासिल गर्न सकेको छ, त्यसलाई सन्तोषजनक रूपमा लिनुपर्ने उहाँको भनाइ छ । कार्यकारी निर्देशक काफ्लेले बिमा कार्यक्रमले धेरै जिल्ला र स्थानीय तहलाई समेटेको बताउनुभयो । उहाँले स्वास्थ्य बिमामा आबद्ध भएका दीर्घरोगी, नियमित औषधी सेवन गर्ने, क्यान्सर, मिर्गौला रोग, फोक्सोसम्बन्धी रोग (सिओपिडी), दम, मधुमेहलगायतका दीर्घरोगीले मात्र स्वास्थ्य बिमा गर्ने गरेको उल्लेख गर्दै सबै वर्गलाई बिमामा आबद्ध गर्नुपर्ने बताउनुभयो । विगतको तुलनामा स्वास्थ्य बिमामा नवीकरणमा समेत सुधार हुँदै गएको छ । विगतका वर्षमा ६९ प्रतिशत नवीकरण हुने गरेकामा आर्थिक वर्ष २०८०/८२ मा ८० प्रतिशत नवीकरण भएको छ । स्वास्थ्य बिमा बोर्डका अनुसार स्वास्थ्य बिमा बोर्डमा ४५ प्रतिशत आबद्धमध्ये सक्रिय बिमित ३३ प्रतिशत छन् । त्यस्तै २१ प्रतिशतले उपचार सेवा लिएका छन् ।यसै गरी स्वास्थ्य सेवा लिने दर ४१ प्रतिशत पुगेको छ । जनसङ्ख्या ‘कभरेज’ ३३ प्रतिशतले स्वास्थ्य बिमा गराएका छन् ।  यस्तै स्वास्थ्य बिमा भुक्तानीमा धेरै सुधार भएको छ । २०८२ असोज मसान्तसम्म सेवाप्रदायकको अस्पताललाई बुझाउनुपर्ने रकम सात अर्ब ३२ करोड बाँकी छ । २०८१ चैतसम्मको सबै स्वास्थ्य संस्थाको भुक्तानी भइसकेको छ । अब वैशाखदेखि असोजसम्मको भुक्तानी हुन बाँकी छ । स्वास्थ्य बिमामा सुधारका पक्ष भइरहँदा समस्या पनि त्यत्तिकै छन् । उपचारमा झन्झट बेहोर्नुपर्ने, सेवा उपयोग दरमा कमी, बिमित र स्वास्थ्य संस्थाबिच समन्वय अभाव, स्वास्थ्य संस्थाबाट गुणस्तरीय सेवा नपाइने गुनासो, दाबी भुक्तानी ढिलो हुने समस्या, प्राविधिक तथा डिजिटल प्रणाली कमजोर, पर्याप्त जनशक्ति र तालिमको अभाव, स्थायी जनशक्ति नहुनु, स्वास्थ्य संस्थाको असमान वितरण, स्वास्थ्य बिमा कार्यक्रम दिगोपनका लागि वित्तीय चुनौतीलगायतका समस्या छन् । ८० प्रतिशत स्वास्थ्य बिमा गर्ने दिर्घरोगी, क्यान्सर, मिर्गौला फेल भएका, दिनहुँ औषधी सेवन गर्नुपर्ने बिरामी मात्र छन् । सुरुमा पाइलट कार्यक्रमका रूपमा तीन जिल्लाबाट सुरु भएको स्वास्थ्य बिमा कार्यक्रम हाल ७७ वटै जिल्लामा लागु भइसकेको छ । ७७ वटै जिल्लामा स्वास्थ्य बिमाको पहुँच भए पनि सम्पूर्ण नागरिक स्वास्थ्य बिमामा आबद्ध हुन सकेका छैनन् । आबद्ध भएकाको विभिन्न समस्याले गर्दा बिमाप्रति आकर्षण छैन । बोर्डका सूचना अधिकारी विकेश मल्लले अझै पनि बिमामा मुख्य चुनौती रहेको बताउनुभयो । उहाँले सामाजिक स्वास्थ्य सुरक्षाका लागि स्वास्थ्य बिमाबाहेक अर्को विकल्प नभएको भन्दै यसलाई सफल बनाउनुपर्ने बताउनुभयो । बोर्डका अध्यक्ष चन्द्र थापाले स्वास्थ्य बिमामा औपचारिक क्षेत्र जोडिनुपर्ने बताउनुभयो । नेपाल प्रहरी, सेना, शिक्षकलगायतलाई स्वास्थ्य बिमामा आबद्ध गरिनुपर्ने उहाँको भनाइ छ । स्वास्थ्य सचिव डा. देवकोटाले स्वास्थ्यमा सर्वव्यापी पहुँच प्राप्तिका लागि देशका नीतिनियम निर्माण, व्यवस्थापक, कार्यक्रम सञ्चालक, शैक्षिक प्रतिष्ठान, साझेदार निकाय एंव सरोकारवालाको साझा ऐक्यबद्धता आवश्यक रहेको बताउनुभयो ।",
      "link": "https://gorkhapatraonline.com/news/185523",
      "image": "https://gorkhapatraonline.com/storage/media/326354/conversions/HEALTH-INSURANCE-original-thumb.jpg"
    },
    {
      "slug": "185506",
      "title": "ताप्लेजुङमा धान खेती र उत्पादन घट्यो",
      "timestamp": 1766793600000,
      "source": "gp",
      "content": "ताप्लेजुङमा यसवर्ष खाद्यान्न बाली धानको खेती र उत्पादन घटेको छ। रोपाइँ अर्थात खेती गर्ने समयमा वर्षा नभएकाले यो वर्ष धान खेती तथा उत्पादन घटेको हो।",
      "longContent": "चन्द्र पन्दाकताप्लेजुङ, पुस १२ गते। ताप्लेजुङमा यसवर्ष खाद्यान्न बाली धानको खेती र उत्पादन घटेको छ। रोपाइँ अर्थात खेती गर्ने समयमा वर्षा नभएकाले यो वर्ष धान खेती तथा उत्पादन घटेको हो।कृषि ज्ञान केन्द्र ताप्लेजुङका अनुसार यसवर्ष चार हजार ७९७ हेक्टर क्षेत्रफलमा मात्र धान खेती भएको छ। उक्त क्षेत्रफल बराबरको खेतीबाट यो वर्ष कुल १३ हजार ५७५ मेट्रिकटन धान उत्पादन भएको छ। गतवर्ष ताप्लेजुङमा पाँच हजार ५८१ हेक्टर क्षेत्रफलमा धान खेती गरिएको र उक्त खेतीबाट १५ हजार ९०६ मेट्रिकटन धान उत्पादन भएको थियो।गतवर्षको तुलनामा यसवर्ष धान खेती गरिएको क्षेत्रफल ७८४ हेक्टरले घटेको कृषि ज्ञान केन्द्रकी बाली विकास अधिकृत मुना न्यौपानले जानकारी दिनुभयो। बाली विकास अधिकृत न्यौपानेका अनुसार खेती गरिएको क्षेत्रसँगै धान उत्पादन पनि गत वर्षभन्दा दुई हजार ३३१ मेट्रिकटन कमी भएको छ।धान खेती लगाउने मुख्य मौसम (याम) मा वर्षा नभएका कारण किसानले रोपाइँ गर्न नपाएका कृषि ज्ञान केन्द्रले जनाएको छ। जिल्लाको केही क्षेत्रमा समय बितेपछि किसानले रोपाइँ गरेको भए पनि धान उत्पादन नभएको बताइएको छ। धान खेतीका लागि मौसम प्रतिकुल भएको अर्थात समयमा वर्षा नभएपछि यसवष अधिकांस खेतहरु बाँझो रहेको कृषि ज्ञान केन्द्रले जनाएको छ।",
      "link": "https://gorkhapatraonline.com/news/185506",
      "image": "https://gorkhapatraonline.com/storage/media/326316/conversions/Dhan-Bitta-Taplejung-original-thumb.jpg"
    },
    {
      "slug": "185504",
      "title": "गोरखापत्र सहकारीको १९ औं साधारणसभा सम्पन्न",
      "timestamp": 1766793600000,
      "source": "gp",
      "content": "गोरखापत्र कर्मचारी बहुउद्देश्यीय सहकारी संस्था लिमिटेडको १९ औं वार्षिक साधारणसभा शनिबार यहाँ सम्पन्न भएको छ । संस्थानका महाप्रबन्धक लालबहादुर ऐरीले कार्यक्रमको उदघाटन गर्नुभयो ।",
      "longContent": "गोरखापत्र अनलाइनकाठमाडौँ, पुस १२ गते । गोरखापत्र कर्मचारी बहुउद्देश्यीय सहकारी संस्था लिमिटेडको १९ औं वार्षिक साधारणसभा शनिबार यहाँ सम्पन्न भएको छ । संस्थानका महाप्रबन्धक लालबहादुर ऐरीले कार्यक्रमको उदघाटन गर्नु भयो । गोरखापत्र संस्थानका महाप्रबन्धक लालबहादुर ऐरीले सहकारीको मुख्य उद्देश्य नै शेयर सदस्यहरूको कल्याण र सहकार्य गरी एकता कायम गर्ने रहेको बताउनु भयो । गोरखापत्र कर्मचारीलाई सहकारीले राम्रो सहयोग गरिरहेको बताउँदै उहाँले सबै कर्मचारीलाई एकताबद्ध हुन आग्रह गर्नु भयो । सहकारी मुलुकको अर्थतन्त्रको आधारभूत मेरुदण्ड भएको बताउँदै उहाँले पारिवारिक अर्थतन्त्रसँग सहकारी जोडिएको चर्चा गर्नु भयो । गोरखापत्रको सहकारी कर्मचारीको सुख, दुःखको साथी भएको अनुभूति गराउन आवश्यक रहेको उहाँको भनाइ छ । नेपालमा ३० हजार सहकारी कार्यरत रहेको भए पनि केही सहकारीले शेयर सदस्यहरूलाई राम्रो सुविधा प्रदान गरिरहेको उहाँले बताउनु भयो ।गोरखापत्र दैनिकका निमित्त प्रधान सम्पादक जुनारबाबु बस्नेतले सुरुवाती चरणमा गोरखापत्र सहकारीलाई समस्या भएको भए पनि अहिले निरन्तर फाइदामा उन्मुख रहेको बताउनु भयो । सहकारी समानरूपमा व्यवहार गर्ने संस्था भएको बताउँदै उहाँले सहकारीको आयआर्जनमा अझै ध्यान दिन आवश्यक रहेको बताउनु भयो ।गोरखापत्र कर्मचारी बहुउद्देश्यीय सहकारी संस्था लिमिटेडका अध्यक्ष पुष्पराज जोशीको अध्यक्षतामा भएको कार्यक्रममा स्वागत उपाध्यक्ष नन्दलाल तिवारीले गर्नु भएको थियो ।सात विद्यार्थी सम्मानितमाध्यमिक शिक्षा परीक्षा (एसइई) २०८१ मा कर्मचारीका छोराछोरीबाट उत्कृष्ट अङ्क प्राप्त गर्ने सात जना छात्रछात्रालाई सम्मानित गरिएको छ । सम्मानित हुनेहरूमा ईशा बराल (३.९६ जिपिए), कृतिस्मा सापकोटा (३.९१ जिपिए), प्रतीक घिमिरे (३.८७ जिपिए), समृद्ध न्यौपाने (३.८६ जिपिए), प्राप्ती पौडेल (३.८६ जिपिए), विदुसी खनाल (३.८४ जिपिए), र सदिक्षा सापकोटा (३.५४) जिपिए प्राप्त गर्नु भएको छ । उहाँहरूमध्ये इशा बराललाई ३ हजार ५०० रुपियाँ, कृस्तिमा सापकोटालाई ३ हजार, प्रतीक घिमिरेलाई २ हजार पाँचसयसहित सम्मानपत्र प्रदान गरिएको छ । बाँकीलाई सम्मानपत्रले सम्मानित गरिएको अध्यक्ष जोशीले बताउनुभयो । सहकारीका अध्यक्ष पुष्पराज जोशीका अनुसार सहकारीले यस आर्थिक वर्षको मुनाफा १ लाख ८४ हजार ३७९ रुपियाँ भएको बताउनु भयो । गत वर्षको मुनाफा १ लाख ७५ हजार ३४३ रुपियाँ ६४ पैसा भएको उहाँले बताउनु भयो । त्यस्तै, आर्थिक वर्ष २०८१–८२ को असार मसान्तसम्ममा सदस्यहरूबाट १ करोड ६३ लाख ९६ हजार निक्षेप सङ्कलन गरी १ करोड ५७ लाख २६ हजार ऋण लगानी गरिएको उहाँले बताउनु भयो ।संस्थाले आकस्मिक ऋण बापत २ लाख ९० हजार रुपियाँ शेयर सदस्यहरूलाई उपलब्ध गराउँदै आएको सहकारीका कोषाध्यक्ष माया आचार्यले बताउनु भयो । सहकारीमा ३ सय ५० जना शेयर सदस्य रहेका छन् ।  कार्यक्रममा गोरखापत्र सञ्चालक समितिका सदस्य तथा अनलाइन प्रकाशनका निमित्त सम्पादक लक्की चौधरी, दी राइजिङ नेपालका निमित्त प्रधान सम्पादक विष्णुप्रसाद गौतम, प्रशासन विभाग प्रमुख ओमप्रकाश भुषालसहित विभागीय प्रमुखहरूसहित शेयर सदस्यहरूको सहभागिता थियो ।",
      "link": "https://gorkhapatraonline.com/news/185504",
      "image": "https://gorkhapatraonline.com/storage/media/326321/conversions/Gorkhapatra--sahakari-picnic-00015-original-thumb.jpg"
    },
    {
      "slug": "185481",
      "title": "बागमती प्रदेशमा धान उत्पादन वृद्धि",
      "timestamp": 1766793600000,
      "source": "gp",
      "content": "बागमती प्रदेशका जिल्लाहरूमा यस वर्ष धानबाली उत्पादनमा सामान्य वृद्धि भएको छ ।",
      "longContent": "काठमाडौँ, पुस १२ गते । बागमती प्रदेशका जिल्लाहरूमा यस वर्ष धानबाली उत्पादनमा सामान्य वृद्धि भएको छ ।बागमती प्रदेश कृषि विकास निर्देशनालयका अनुसार बागमती प्रदेशका जिल्लामा अघिल्लो वर्षको तुलनामा यस वर्ष धान उत्पादनमा शून्य दशमलव २५ प्रतिशतले वृद्धि भएको हो ।  अघिल्लो वर्षको तुलनामा यस वर्ष बाढी पहिरोको प्रभाव कम परेको र रोग किराको प्रकोप पनि कम भएकाले धान उत्पादनमा वृद्धि भएको बागमती प्रदेशको कृषि विकास निर्देशानलयका सूचना अधिकारी तथा कृषि अर्थविज्ञ नवीन कुँवरले जानकारी दिनुभयो । सूचना अधिकारी कुँवरकाअनुसार बागमती प्रदेशमा चालु आर्थिक वर्ष  २०८२/८३ मा कूल एक लाख आठ हजार ८२० हेक्टर क्षेत्रफलमा धानबाली लगाइएकामा प्रतिहेक्टर ४ दशमलव १५ मेट्रिक टनका दरले चार लाख ५१ हजार ७८ मेट्रिक टन धान उत्पादन भएको छ । अघिल्लो आव २०८१/८२ मा कूल एक लाख पाँच हजार ४१५ हेक्टर क्षेत्रफलमा धानबाली लगाइएकामा प्रतिहेक्टर तीन दशमलव ८७ मेट्रिक टनका दरले चार लाख आठ हजार ३१६ मेट्रिक टन धान उत्पादन भएको थियो । यस्तै आव २०८०/८१ मा एक लाख नौ हजार हेक्टर १५१ क्षेत्रफलमा धानबाली लगाइएकामा चार लाख १३ हजार ९८८ मेट्रिक टन धान उत्पादन भएको थियो । सूचना अधिकारी कुँवरकाअनुसार बागमती प्रदेशको सबैभन्दा बढी धानखेती हुने चितवनमा यस वर्ष २७ हजार ३२५ हेक्टर क्षेत्रफलमा प्रतिहेक्टर चार दशमलव ९६ मेट्रिक टनका दरले एक लाख ३५ हजार ५३२ मेट्रिक टन धान उत्पादन भएको छ । यस्तै नुवाकोटमा ११ हजार ६१५ हेक्टर क्षेत्रफलमा प्रतिहेक्टर चार दशमलव १३ प्रतिशतका दरले ४७ हजार ९७८ मेट्रिक टन र धादिङमा ११ हजार १५९ हेक्टर क्षेत्रफलमा प्रतिहेक्टर चार दशमलव २३ प्रतिशतका दरले ४७ हजार २०३ मेट्रिक टन धान यस वर्ष उत्पादन भएको उहाँले बताउनुभयो । उपत्यकाको काठमाडौँमा यस वर्ष तीन हजार ६०० हेक्टर क्षेत्रफलमा प्रतिहेक्टर चार दशमलव ९८ प्रतिशतका दरले १७ हजार ९२८ मेट्रिक टन, ललितपुरमा चार हजार १२८ हेक्टर क्षेत्रफलमा प्रतिहेक्टर चार दशमलव ७८ प्रतिशतका दरले १९ हजार सात सय ३२ मेट्रिक टन र भक्तपुरमा दुई हजार ६९७ हेक्टर क्षेत्रफलमा प्रतिहेक्टर पाँच दशमलव ५३ प्रतिशतका दरले १४ हजार ९१४ मेट्रिक टन धान उत्पादन भएको सूचना अधिकारी कुँवरले बताउनुभयो । यसवर्ष मकवानपुरमा आठ हजार ४९३ हेक्टर क्षेत्रफलमा प्रतिहेक्टर तीन दशमलव ८८ प्रतिशतका दरले ३२ हजार नौ सय ५१ मेट्रिक टन, सिन्धुलीमा १२ हजार ३८५ हेक्टर क्षेत्रफलमा प्रतिहेक्टर तीन दशमलव ७६ प्रतिशतका दरले ४६ हजार ५६८ मेट्रिक टन, काभ्रेमा आठ हजार १९८ हेक्टर क्षेत्रफलमा प्रतिहेक्टर चार दशमलव २१ प्रतिशतका दरले ३४ हजार ५१४ मेट्रिक टन, रामेछापमा सात हजार ४६६ हेक्टर क्षेत्रफलमा प्रतिहेक्टर दुई दशमलव ६९ प्रतिशतका दरले २० हजार ८४ मेट्रिक टन र सिन्धुपाल्चोकमा सात हजार ९०० हेक्टर क्षेत्रफलमा प्रतिहेक्टर तीन दशमलव ०३ प्रतिशतका दरले २३ हजार ९३७ मेट्रिक टन धान उत्पादन भएको जनाएको छ । यस्तै बागमती प्रदेशको दोलखामा दुई हजार ७५८ हेक्टर क्षेत्रफलमा प्रतिहेक्टर दुई दशमलव ६५ प्रतिशतका दरले सात हजार ३०८ मेट्रिक टन र रसुवा जिल्लामा एक हजार ९५ हेक्टर क्षेत्रफलमा प्रतिहेक्टर दुई दशमलव २२ प्रतिशतका दरले दुई हजार ४३१ मेट्रिक टन धान उत्पादन भएको उहाँले जानकारी दिनुभयो ।समयमा वर्षा र रोग किराको प्रकोप कम भएकाले यस वर्ष धान उत्पादन दर बढेको सूचना अधिकारी कुँवरको भनाइ छ ।  अघिल्लो वर्ष २०८१ असोज ११ र १२ को वर्षा र बाढीपहिरोका कारण धानबालीमा क्षति पुगेकाले अघिल्लो वर्ष धान उत्पादनमा एक दशमलव ३७ प्रतिशतले ह्रास आएको थियो । रासस",
      "link": "https://gorkhapatraonline.com/news/185481",
      "image": "https://gorkhapatraonline.com/storage/media/326265/conversions/dhan-original-thumb.jpg"
    },
    {
      "slug": "185480",
      "title": "पर्यटनको मियो र महिलाको नियति : संख्यात्मक गणनाबाट गुणात्मक रूपान्तरणको खोजी",
      "timestamp": 1766793600000,
      "source": "gp",
      "content": "सरकार, पर्यटन बोर्ड र निजी क्षेत्रको सफलताको मानक प्रायः पर्यटकको आगमन संख्यालाई नै मान्ने परम्परा छ ।",
      "longContent": "काठमाडौँ, पुस १२ गते । नेपालको परिचय विश्वमञ्चमा हिमाल, तालतलैया, वनजंगल र अद्वितीय संस्कृतिको संगमस्थलका रूपमा स्थापित छ । दशकौंदेखि नेपालको पर्यटन विकासको मापन एउटै तराजुमा गरिँदै आएको छ ‘यो वर्ष कति पर्यटक आए ?’ अर्थात, टाउको गन्ती ।सरकार, पर्यटन बोर्ड र निजी क्षेत्रको सफलताको मानक प्रायः पर्यटकको आगमन संख्यालाई नै मान्ने परम्परा छ । १० लाख वा २० लाख पर्यटक भित्र्याउने लक्ष्य राख्नु नराम्रो होइन तर जबसम्म हामी पर्यटकको संख्या मात्र गन्छौं र पर्यटन सेवा प्रदायकहरूको विशेष गरी यस क्षेत्रको मेरुदण्डका रूपमा रहेका महिलाहरूको अवस्थालाई नजरअन्दाज गर्छौं, तबसम्म त्यो विकास अधुरो, अपांग र अस्थायी हुन्छ ।सुन्दरताभित्र लुकेको विभेदको कथाकाठमाडौँमा सम्पन्न ‘लैंगिक उत्तरदायी, दिगो तथा उत्थानशील पर्यटन उद्यम प्रवद्र्धन’ विषयक नीति संवादमा उठेका आवाजहरूले नेपालको पर्यटन क्षेत्रको एउटा गम्भीर र संरचनात्मक खाडललाई उजागर गरेको छ । त्यो खाडल हो नीति र नियतबीचको अन्तर । अनि श्रम र स्वामित्वबीचको विभेद । पर्यटनको वास्तविक ‘हस्पिटालिटी’ (आतिथ्यता) गाउँका आमा–दिदीबहिनीको हातबाट पस्किएका अर्गानिक खाना र न्यानो स्वागतमा अडिएको छ । तर विडम्बना के छ भने, जसले पर्यटनको यो मियो थामेका छन्, तिनै महिलाहरू तथ्यांकमा अदृश्य छन्, नीतिमा उपेक्षित छन् र आर्थिक लाभको हिस्सेदारीमा सीमान्तकृत छन् । जबसम्म पर्यटन नीतिले गाउँको चुलो–चौको सम्हाल्दै पाहुनाको सत्कार गर्ने महिलालाई व्यवसायी र नेतृत्वकर्ताको रूपमा स्वीकार्दैन तबसम्म दिगो पर्यटन को नारा केवल नारामा मात्र सिमित रहनेछ । दिगो, लचिलो र जिम्मेवार पर्यटनका लागि लैंगिक समानता एउटा विकल्प होइन, अनिवार्य शर्त हो ।पर्यटनको अदृश्य शक्ति र अनौपचारिक अर्थतन्त्रको पासोनेपालको पदयात्रा पर्यटनलाई नजिकबाट नियाल्ने हो भने एउटा स्पष्ट चित्र देखिन्छ अन्नपूर्ण, सगरमाथा, लाङटाङ वा मनास्लु क्षेत्रका पदमार्गहरूमा हजारौं ‘टी–हाउस’ र लजहरू सञ्चालनमा छन् । यी विश्रामस्थलहरूको भान्साको पूर्ण नेतृत्व महिलाले गरिरहेका हुन्छन् । पाटा इन्टरनेसनल नेपाल च्याप्टरकी सदस्य सरिता लामाको भनाइलाई आधार मान्ने हो भने, भान्साको नेतृत्व महिलाले नै गरिरहेका छन् । तर विडम्बना के छ भने त्यो व्यवसाय महिलाको नाममा दर्ता छ कि छैन भन्नेकुरा स्वयं उनीहरूलाई नै थाहा छैन । यहीँनेर नेपालको पर्यटन क्षेत्रको सबैभन्दा ठूलो संरचनात्मक समस्या लुकेको छ ।अधिकांश ग्रामिण पर्यटन व्यवसायहरू ‘अनौपचारिक’ छन् । यदि दर्ता भइहाले पनि, सम्पतीको स्वामित्व (जग्गा/घर) पुरुषको नाममा हुने भएकाले व्यवसाय पनि पुरुषकै नाममा दर्ता हुन्छ । महिलाहरू कामदारको भुमिकामा सिमित हुन्छन् तर मालिकको हैसियत पाउँदैनन् । यसले गर्दा व्यवसायबाट भएको आम्दानीमा महिलाको प्रत्यक्ष नियन्त्रण हुँदैन भने अर्कोतर्फ भूकम्प वा कोभिड–१९ जस्ता संकट आउँदा राज्यले दिने राहत प्याकेजबाट उनीहरू वञ्चित हुन्छन् । राज्यको नजरमा वर्षौंदेखि श्रम गरेका महिलाहरू ‘व्यवसायी’ नै ठहरिँदैनन् । पर्यटनविद् डा. अनुकुमारी लामाले भनेजस्तै, सरकारले बनाएको पर्यटन नीतिमा महिलाका लागि भनेर लेखिए पनि, वास्तवमा ती नीतिहरू महिलाका लागि बनेकै छैनन् किनभने त्यहाँ वास्तविक धरातलीय अध्ययनको अभाव छ ।नीति र कार्यान्वयनबीचको विरोधाभाषनेपालमा नीतिहरूको कमी छैन तर कागजमा लेखिनु र व्यवहारमा देखिनु नितान्त फरक कुरा हुन् । होटल एशोसिएशन नेपाल (हान) का अध्यक्ष विनायक शाहको असन्तुष्टिले यही यथार्थलाई पुष्टि गर्छ । सरकारले महिला उद्यमशीलता प्रवद्र्धन गर्न ३ प्रतिशत ब्याजदरमा सहुलियत कर्जा दिने कार्यक्रम घोषणा त गर्‍यो तर यसको कार्यान्वयन पक्ष अत्यन्त फितलो देखियो । बैंकहरूले कर्जा प्रवाह गर्न ‘धितो’ माग्छन्, जुन अधिकांश महिलाको नाममा हुँदैन । राष्ट्र बैंकले निर्देशन दिन्छ तर बैंकहरूले जोखिम देखाएर आनाकानी गर्छन् । अनुगमन गर्ने सरकारी संयन्त्र मौन बस्दा ३ प्रतिशत ब्याजको कर्जा वास्तविक लक्षित वर्ग (गाउँका होमस्टे सञ्चालक दिदीबहिनी) सम्म पुग्न सकेको छैन ।यस्तै अवस्था ‘देश दर्शन कार्यक्रम’ मा पनि देखिन्छ । निजामती कर्मचारीलाई पर्यटन काज बिदा दिने यो नीतिले आन्तरिक पर्यटनलाई ठूलो टेवा पुर्‍याउन सक्थ्यो । यदि यो कार्यक्रम प्रभावकारी रूपमा लागू भएको भए, हजारौं कर्मचारीहरू गाउँगाउँ पुग्थे, जसले ग्रामीण होमस्टे र साना व्यवसायहरू फस्टाउने थिए । तर नियमावली नबन्नु र कार्यान्वयनमा तदारुकता नदेखाइनाले यो कार्यक्रम अलपत्र परेको छ । सरकारले घोषणा गर्ने तर कार्यान्वयन नगर्ने परिपाटीले महिला उद्यमीहरूको आशामा तुषारापात गरेको छ ।यद्यपि महिला, बालबालिका तथा समाज कल्याण मन्त्रालयकी उपसचिव इन्दिरा आचार्यकाअनुसार सरकारले ५५ जिल्लामा जीविकोपार्जन सुधारका कार्यक्रम र एकल महिलालाई अनुदान दिने प्रयास गरिरहेको छ । तर यी परम्परागत कार्यक्रमहरूले आधुनिक पर्यटन बजारको मागलाई धान्न सकेका छैनन् । युएनडिपीकी कल्पना सरकारले औंल्याउनुभएको समावेशीताको मुद्दा पनि उत्तिकै पेचिलो छ । दिगो पर्यटन भनेको महिला मात्र नभई आदिवासी, जनजाति, अपांगता भएका व्यक्ति र यौनिक तथा लैंगिक अल्पसंख्यक समुदायलाई पनि मूलधारमा ल्याउनु हो ।तथ्यांक, दस्तावेजीकरण र पहिचानको सवालपर्यटन क्षेत्रलाई व्यवस्थित र महिलामैत्री बनाउने हो भने यसको प्रस्थानबिन्दु सही तथ्यांक र दस्तावेजीकरण हुनुपर्छ । अहिले पनि हामीसँग पर्यटनमा कति महिला संलग्न छन्, उनीहरूको आर्थिक योगदान कति छ र कति व्यवसाय अनौपचारिक रूपमा सञ्चालित छन् भन्ने यकिन तथ्यांक छैन । ‘अनुमान’ का भरमा बनाइएका नीतिले समस्याको समाधान दिँदैनन् । तसर्थ सरकारले सबैभन्दा पहिले देशभरका पर्यटन व्यवसायमा संलग्न महिलाहरूको विस्तृत ‘प्रोफाइलिङ’ गर्नुपर्छ ।अनौपचारिक अर्थतन्त्रमा रुमल्लिएका हजारौं होमस्टे र टी–हाउसहरूलाई औपचारिक दायरामा ल्याउनु अर्को महत्वपूर्ण कदम हो । तर यसका लागि डन्डा चलाएर होइन, प्रोत्साहन गरेर अघि बढ्नुपर्छ । महिलाको नाममा व्यवसाय दर्ता गर्दा निश्चित अवधिका लागि कर छुट दिने, निःशुल्क दर्ताको व्यवस्था गर्ने वा राज्यबाट प्राप्त हुने सेवा–सुविधाहरू (जस्तैः बीमा, राहत प्याकेज) मा प्राथमिकता दिने हो भने धेरै महिलाहरू कानूनी रूपमै व्यवसायी बन्न उत्साहित हुनेछन् । जब महिलाको हातमा व्यवसायको कानूनी प्रमाणपत्र हुन्छ, तब मात्र उनीहरू राज्यसँग आफ्नो हक अधिकार माग्न सक्ने हैसियतमा पुग्छन् ।वित्तीय पहुँच र सीप विकासको पुनर्संरचनानीति संवादमा उठेको सबैभन्दा ज्वलन्त विषय महिलाको वित्तीय पहुँच हो । ३ प्रतिशत ब्याजदरको कर्जा कार्यक्रम असफल हुनुको मुख्य कारण ‘धितोमुखी बैंकिङ प्रणाली’ हो । अबको बाटो भनेको ‘प्रोजेक्ट बेस लेन्डिङ’ नै हो । गाउँमा होमस्टे चलाउने महिलासँग धितो राख्ने जग्गा नहुन सक्छ तर उनीहरूसँग सीप, जाँगर र चलिरहेको उद्यम हुन्छ । सोही उद्यमलाई धितो मानेर वा सामूहिक जमानीमा कर्जा दिने सरल व्यवस्था मिलाइनुपर्छ । यसका लागि राष्ट्र बैंकले कडा निर्देशन मात्र होइन, प्रभावकारी अनुगमन संयन्त्र पनि परिचालन गर्नुपर्छ ।अर्कोतर्फ, सीप विकासका कार्यक्रमहरूलाई पनि समयसापेक्ष परिमार्जन गर्नुपर्ने आवश्यकता छ । विगतमा जस्तो अचार बनाउने वा ओछ्यान मिलाउने तालिमले मात्र अबको प्रतिष्पर्धात्मक बजारमा महिला उद्यमी टिक्न सक्दैनन् । दिगो पर्यटन प्रवद्र्धन कार्यक्रमले मकालु र कञ्चनजंघा क्षेत्रमा प्रयास गरेजस्तै, अबका तालिमहरू डिजिटल साक्षरता, मार्केटिङ र ब्रान्डिङमा केन्द्रित हुनुपर्छ । अनलाइन बुकिङ कसरी लिने ? सोसल मिडियाबाट कसरी प्रचार गर्ने? हिसाव–किताव कसरी राख्ने ? जस्ता ‘सफ्ट स्किल’ र ‘हार्ड स्किल’ को सम्मिश्रण सहितको तालिमले मात्र महिलालाई सफल उद्यमी बनाउन सक्छ ।पूर्वाधार र नीतिगत स्थिरताको अपरिहार्यतादिगो र समावेशी पर्यटनका लागि पूर्वाधारको निर्माण गर्दा ‘लैंगिक लेन्स’ बाट हेर्नु अत्यन्त जरुरी छ । पदमार्गहरू र पर्यटकीय स्थलहरू अपांगतामैत्री हुनुका साथै महिलामैत्री पनि हुनुपर्छ । उदाहरणका लागि, सुरक्षित शौचालय, पदमार्गमा विश्रामस्थल र स्तनपान कक्ष जस्ता पूर्वाधारहरू सामान्य लाग्न सक्छन् तर तिनले महिला पर्यटक र श्रमिक दुवैको सहजतामा ठूलो भुमिका खेल्छन् । उद्योग वाणिज्य महासंघका अध्यक्ष चन्द्र ढकालले भनेजस्तै, पुराना मान्यताहरूलाई चिर्दै पर्यटनलाई औद्योगिक क्षेत्र सरहको मान्यता दिएर पूर्वाधारमा लगानी बढाउनु आवश्यक छ ।साथै, पर्यटन क्षेत्रको विकासमा नीतिगत स्थिरताले ठूलो अर्थ राख्छ । सरकार परिवर्तन भएसँगै नीति परिवर्तन हुने, कर्मचारी सरुवा हुने र पुराना राम्रा कार्यक्रमहरू (जस्तैः देश दर्शन) अलपत्र पर्ने रोगबाट पर्यटन क्षेत्रलाई मुक्त राख्नुपर्छ । निजी क्षेत्र, सरकार र दातृ निकायबीचको सहकार्यलाई बलियो बनाउँदै प्रतिवद्धतालाई व्यवहारमा उतार्ने संयन्त्रको विकास गरिनुपर्छ । अकाइड नेपालका दुर्गा थापाले भनेजस्तै, नीतिगत संवादलाई केवल छलफलमा सिमित नराखी कार्यान्वयनको चरणमा लैजानु नै अहिलेको प्रमुख दायित्व हो ।जब गाउँको एउटा होमस्टे सञ्चालक महिलाले आफ्नो व्यवसायबाट कमाएको पैसाले छोराछोरीलाई उच्च शिक्षा दिन्छिन्, बिरामी पर्दा औषधि उपचार गर्छिन् र समाजमा टाउको ठाडो पारेर बोल्न सक्छिन् । तब मात्र पर्यटन सफल भएको मानिन्छ ।तसर्थ, लैंगिक उत्तरदायी नीति केवल महिलाको अधिकारको कुरा होइन, यो नेपालको पर्यटन अर्थतन्त्रलाई सबल, आत्मनिर्भर र विश्व बजारमा प्रतिष्पर्धी बनाउने एक मात्र अचुक मन्त्र हो । अब ढिला गर्नुहुँदैन । सिंहदरबारको नीतिलाई गाउँको माटो सुहाउँदो बनाऔं । महिलालाई ‘सजावटको वस्तु’ होइन, ‘सशक्तिकरणको संवाहक’ बनाऔँ । – न्युज एजेन्सी नेपाल",
      "link": "https://gorkhapatraonline.com/news/185480",
      "image": "https://gorkhapatraonline.com/storage/media/326264/conversions/aappp-original-thumb.jpg"
    },
    {
      "slug": "185428",
      "title": "प्रसारण लाइनको तारमुनि पर्ने जग्गाको कित्ताकाट गर्न पाइने",
      "timestamp": 1766793600000,
      "source": "gp",
      "content": "सरकारले विद्युतीय प्रसारण लाइनको तारमुनि पर्ने जग्गाको कित्ताकाट गर्न पाइने व्यवस्था गरेको छ । व्यक्तिको जग्गा प्रसारण लाइनको मार्गाधिकार (राइटअफ वे) मा परेकोभन्दा बढी जग्गासमेत कित्ताकाट रोकिँदा जग्गाधनीको जग्गा बन्धक जस्तै बनेको समस्या यो सुधारले हटाउने भएको छ ।",
      "longContent": "गोरखापत्र समाचारदाताकाठमाडौँ, पुस १२ गते । सरकारले विद्युतीय प्रसारण लाइनको तारमुनि पर्ने जग्गाको कित्ताकाट गर्न पाइने व्यवस्था गरेको छ । व्यक्तिको जग्गा प्रसारण लाइनको मार्गाधिकार (राइटअफ वे) मा परेकोभन्दा बढी जग्गासमेत कित्ताकाट रोकिँदा जग्गाधनीको जग्गा बन्धक जस्तै बनेको समस्या यो सुधारले हटाउने भएको छ ।  भूउपयोग नियमावली, २०७९ को तेस्रो संशोधनमार्फत प्रसारण लाइनको राइट अफ वे क्षेत्रमा पर्ने जग्गाको स्वामित्व सम्बन्धित जग्गाधनीकै नाममा रहने गरी कित्ताकाट गर्न सकिने नयाँ प्रावधान लागु गरिएको हो ।नयाँ व्यवस्था अनुसार प्रसारण लाइनको निर्धारित राइटअफ वेभन्दा बढी भएको जग्गालाई छुट्टै कित्ता बनाउने पाइने भएको नेपाल विद्युत् प्राधिकरणका उपकार्यकारी निर्देशक दीर्घायुकुमार श्रेष्ठले जानकारी दिनुभयो । “प्रसारण लाइनले छोएको सबै कित्ता रोक्का जस्तो रहँदा व्यक्तिको सम्पत्तिको हक नै प्रयोगमा समस्या थियो,” उहाँले भन्नुभयो, “यो समस्या निराकरण गर्न प्राधिकरणले यस्तो सहजीकरणका लागि सरकारसमक्ष प्रस्ताव गरेको थियो । अब राइट अफ वेमा पर्नेभन्दा बाँकी जग्गा जग्गाधनीले स्वतन्त्र रूपमा प्रयोग गर्न सक्ने अवस्था बनेको छ ।”  यसअघि राइट अफ वे क्षेत्रमा पर्ने जग्गाको कित्ताकाट नहुँदा जग्गाधनीलाई नामसारी, बैङ्क तथा वित्तीय संस्थामा धितो राख्न र जग्गा कारोबार गर्न समस्या हुँदै आएको थियो । नयाँ व्यवस्थासँगै जग्गा कारोबार सहज हुने र जग्गाधनीले आफ्नो सम्पत्तिको कानुनी उपयोग गर्न पाउने अवस्था बनेको छ ।नयाँ व्यवस्था अनुसार प्रसारण लाइनमुनिको जग्गा कित्ताकाट गर्न पाइने भए पनि सुरक्षासम्बन्धी मापदण्ड भने यथावत् रहने छन् । राइट अफ वे क्षेत्रमा घर, भवनलगायत संरचना निर्माण गर्न, अग्ला रुख रोप्न वा जोखिमयुक्त गतिविधि गर्न भने निषेध गरिएको छ ।प्रसारण लाइनको सुरक्षित सञ्चालन, मर्मतसम्भार तथा सार्वजनिक सुरक्षालाई ध्यानमा राखी लाइनको केन्द्रबाट दायाँबायाँ निश्चित दुरीसम्मको क्षेत्रलाई राइट अफ वे तोकिएको हुन्छ । यसको चौडाइ प्रसारण लाइनको भोल्टेज, टावरको उचाइ, तारको झुन्डिने अवस्था (स्याग) तथा प्राविधिक मापदण्डका आधारमा निर्धारण गरिन्छ ।नियमावली अनुसार ६६ तथा १३२ केभी प्रसारण लाइनका लागि केद्रबाट दायाँबायाँ नौ/नौ मिटर गरी १८ मिटर, २२० केभीका लागि १५/१५ मिटर गरी ३० मिटर र चार सय केभी प्रसारण लाइनका लागि २३/२३ मिटर गरी ४६ मिटर राइट अफ वे कायम गरिएको छ ।प्रसारण लाइन निर्माणका क्रममा टावर प्याड पर्ने जग्गा भने मुआब्जा दिएर अधिग्रहण गर्ने र त्यसको स्वामित्व आयोजनाको नाममा रहने व्यवस्था छ । राइट अफ वे क्षेत्रमा पर्ने जग्गाको स्वामित्व सम्बन्धित जग्गाधनीकै नाममा कायम रहने गरी हाल मूल्याङ्कन गरिएको रकमको १० देखि २५ प्रतिशतसम्म क्षतिपूर्ति प्रदान गरिँदै आएको छ ।प्रसारण लाइन निर्माण तथा विस्तारका क्रममा देखिँदै आएको जग्गा व्यवस्थापनसम्बन्धी समस्या समाधान गर्न ल्याइएको यो व्यवस्था गत कात्तिक २७ गते नेपाल राजपत्रमा प्रकाशित भएको थियो ।",
      "link": "https://gorkhapatraonline.com/news/185428",
      "image": "https://gorkhapatraonline.com/storage/media/326201/conversions/Transmission-line-nepal-original-thumb.jpg"
    },
    {
      "slug": "185427",
      "title": "रासायनिक मल आयातका लागि बिस अर्बको स्रोत सहमति",
      "timestamp": 1766793600000,
      "source": "gp",
      "content": "अर्थ मन्त्रालयले रासायनिक मल खरिदका लागि २० अर्ब रुपियाँको स्रोत सहमति दिएको छ । कृषि तथा पशुपन्छी विकास मन्त्रालयले धानबालीका लागि मल खरिद गर्न थप बजेट माग गरेकोमा २० अर्ब ४७ करोड रुपियाँको स्रोत सहमति दिएको हो ।",
      "longContent": "गोरखापत्र समाचारदाताकाठमाडौँ, पुस १२ गते । अर्थ मन्त्रालयले रासायनिक मल खरिदका लागि २० अर्ब रुपियाँको स्रोत सहमति दिएको छ । कृषि तथा पशुपन्छी विकास मन्त्रालयले धानबालीका लागि मल खरिद गर्न थप बजेट माग गरेकोमा २० अर्ब ४७ करोड रुपियाँको स्रोत सहमति दिएको हो । कृषि तथा पशुपन्छी विकास मन्त्रालयका सहसचिव डा. रामकृष्ण श्रेष्ठले आगामी आर्थिक वर्ष २०८३/८४ को बजेटमार्फत व्यवस्थापन गर्ने गरी स्रोत सहमति प्राप्त भएको जानकारी दिनुभयो । कृषि मन्त्रालयले धानबालीका लागि रासायनिक मलको आपूर्ति व्यवस्था सहज बनाउन अर्थसँग १० अर्ब रुपियाँ बजेट माग गरेको थियो । “तत्काल बजेट विनियोजन गर्न सक्ने अवस्था भएकाले आगामी आवको बजेटमार्फत दिने गरी अर्थ मन्त्रालयले स्रोत सहमति दिएको छ,” उहाँले भन्नुभयो, “बजेट अर्को आवमा आए पनि यसले मल आयातका लागि टेन्डर गर्न मिल्छ ।” आइतबार नै बैठक बसेर टेन्डर गर्नका लागि आदेश दिइने उहाँले जानकारी दिनुभयो । टेन्डर गरेर मल आयात गर्न लामो समय लाग्ने भएकाले अहिले टेन्डर गरेर आयातकर्तालाई पछि रकम उपलब्ध गराउन सकिने उहाँले जानकारी दिनुभयो । हिउँदे बालीका लागि मलको अभाव नभए पनि बर्खे धानबालीलाई आपूर्ति व्यवस्था सहज बनाउन लागिएको उहाँले जानकारी दिनुभयो । धानबालीका लागि धेरै रासायनिक मलको आवश्यक पर्ने भएकाले अभाव हुन नदिन मल आयात गर्न लागिएको उहाँको भनाइ छ । अहिले मलको आयात भने नियमति भइरहेकाले अभाव नभएको मन्त्रालयले जनाएको छ ।चालु आव २०८२/८३ मा पाँच लाख ५० हजार मेट्रिक टन मल खरिद गर्नका लागि २८ अर्ब ८२ करोड रुपियाँ विनियोजन गरिएको थियो । विनियोजित बजेटबाट मल आयातको टेन्डर गरिसकेकाले थप मल आयात गर्न कृषि मन्त्रालयले अर्थ मन्त्रालयसँग स्रोत सहमति लिएको हो । मङ्सिर दोस्रो सातासम्म चार लाख ६५ हजार मेट्रिक टन मल खरिदका लागि टेन्डर आह्वान गरिएको मन्त्रालयले जनाएको छ । एक वर्षको अवधिमा अन्तर्राष्ट्रिय बजारमा रासायनिक मलको मूल्य २० देखि २५ प्रतिशतले बढेकाले पनि लक्ष्य अनुसार खरिद गर्न बजेट अपुग भएको मन्त्रालयले जनाएको छ । अन्तर्राष्ट्रिय बजारमा रासायनिक मलको मूल्य बढ्दा खरिद मूल्य बढे पनि अनुदानका कारण बजारमा भने किसानले सस्तोमा मल पाउने गरेका छन् ।मुलुकमा वार्षिक सात लाख मेट्रिक टन मलको माग हुने गरेको छ । माग अनुसार मलको आयात नहुँदा बर्सेनि धान रोप्ने बेलामा किसानले अभाव खेप्नु परेको छ ।",
      "link": "https://gorkhapatraonline.com/news/185427",
      "image": "https://gorkhapatraonline.com/storage/media/326200/conversions/mal-original-thumb.jpg"
    },
    {
      "slug": "185426",
      "title": "बढेन कर्णालीको बजेट खर्च",
      "timestamp": 1766793600000,
      "source": "gp",
      "content": "कर्णाली प्रदेश सरकारले चालु आर्थिक वर्ष २०८२/८३ मा पनि बजेट कार्यान्वयनको गति बढाउन सकेको छैन । यस वर्ष पनि विकास बजेट खर्च निराशाजनक नै छ ।",
      "longContent": "बुलबुले समाचारदातासुर्खेत, पुस १२ गते । कर्णाली प्रदेश सरकारले चालु आर्थिक वर्ष २०८२/८३ मा पनि बजेट कार्यान्वयनको गति बढाउन सकेको छैन । यस वर्ष पनि विकास बजेट खर्च निराशाजनक नै छ । कर्णाली प्रदेश सरकारको मङ्सिरको कुल खर्च ९४ करोड १६ लाख आठ हजार २५५ रुपियाँ रहेको छ । यो कुल बजेटको २.८५ प्रतिशत हो । चालु आवमा कर्णाली प्रदेश सरकारले कुल ३२ अर्ब ९९ करोड ६६ लाख ५५ हजार रुपियाँ बराबरको बजेट विनियोजन गरेको थियो ।साउनदेखि मङ्सिर मसान्तसम्म अर्थात् पाँच महिनाको अवधिमा तीन अर्ब २५ करोड ६७ लाख दुई हजार २८० रुपियाँ अर्थात् ९.८७ प्रतिशत बजेट खर्च गरेको सरकारले मङ्सिरमा २.८५ प्रतिशत रकम खर्च गरेको छ । कात्तिक मसान्तसम्म सरकारको कुल खर्च दुई अर्ब ३१ करोड ५० लाख ९४ हजार रुपियाँ थियो । गत आव २०८१/८२ को यही अवधिमा एक अर्ब चार करोड ४२ लाख ५३ हजार ९९९ रुपियाँ बराबरको बजेट कार्यान्वयन गरेको प्रदेश सरकारले त्यसभन्दा अघिल्लो वर्ष अर्थात् आव २०८०/८१ को समीक्षा अवधिमा ९६ करोड विकास बजेट कार्यान्वयन गरेको थियो ।यस वर्ष विकास बजेट खर्चको आँकडा ९० करोड पनि पार हुन सकेको छैन । प्रदेश लेखा नियन्त्रक कार्यालयका सूचना अधिकारी दीपेन्द्र मगरातीका अनुसार मङ्सिर मसान्तसम्म ८७ करोड नौ लाख १७ हजार २०७ रुपियाँ अर्थात् ४.३६ प्रतिशत मात्रै विकास बजेट कार्यान्वयनमा आएको छ । पुँजीगततर्फ सरकारले १९ अर्ब ९८ करोड २७ लाख १३ हजार रुपियाँ छुट्याएको छ । कात्तिक मसान्तसम्म ६५ करोड ११ लाख २९ हजार रुपियाँ कार्यान्वयन गरेको सरकारले मङ्सिरमा जम्मा २१ करोड ९७ लाख ८८ हजार अर्थात् कुल विकास बजेटको १.४ प्रतिशत मात्रै खर्च गरेको छ । चालु खर्च दुई अर्ब ३८ करोड ५७ लाख ८५ हजार अर्थात् १९.२४ प्रतिशत पुगेको छ ।जेनजी आन्दोलनपछि सरकारले प्रशासनिक खर्चमा कटौती गर्ने नीति अवलम्बन गरे पनि कर्णालीमा यसको सकारात्मक प्रभाव देखिएको छैन । बरु गत वर्षको तुलनामा प्रशासनिक खर्चमा वृद्धि भएको छ । यस वर्ष चालुतर्फ कुल १२ अर्ब ३९ करोड ८९ लाख ४२ हजार रुपियाँ विनियोजन गरिएको छ । प्रदेश सरकारले १० वटा शीर्षकमा विकास बजेट वर्गीकरण गरेको छ, जसमा सबैभन्दा बढी बजेट विकासको मुख्य आधार मानिएको भौतिक पूर्वाधार तथा सहरी विकास मन्त्रालयसँग छ । कार्यान्वयनको पाटोमा सबैभन्दा फितलो यही मन्त्रालय देखिएको छ । १० अर्ब ७३ करोड १४ लाख ८३ हजार रुपियाँ पुँजीगत बजेट रहेको यस मन्त्रालयले पाँच महिनामा ६० करोड ५४ लाख ८६ हजार अर्थात् ५.६४ प्रतिशत मात्र बजेट खर्च गर्न सकेको छ ।विविध कारणले पुँजीगत बजेट खर्च बढ्न नसकेको आर्थिक मामिला तथा योजना मन्त्रालयले जनाएको छ । यो समयमा भुक्तानी पनि कम हुने भएकाले विकास बजेट कार्यान्वयन कम देखिएको आर्थिक मन्त्रालयका सचिव यज्ञ पुरीले बताउनुभयो ।",
      "link": "https://gorkhapatraonline.com/news/185426",
      "image": "https://gorkhapatraonline.com/storage/media/326199/conversions/karnali-provience-1-original-thumb.jpg"
    },
    {
      "slug": "185425",
      "title": "खाजाका होटेल तथा रेस्टुरेन्ट, फास्टफुड मापदण्डविपरीत",
      "timestamp": 1766793600000,
      "source": "gp",
      "content": "उपत्यकामा सञ्चालित अधिकांश साना तथा मझौला खाना, खाजाका होटेल तथा रेस्टुरेन्ट, फास्टफुड, बेकरीले न्यूनतम मापदण्ड पूरा नगरेको पाइएको छ ।  वाणिज्य, आपूर्ति तथा उपभोक्ता संरक्षण विभागले पछिल्लो साता गरेको अनुगमनमा अधिकांशले न्यूनतम मापदण्ड पनि पूरा नगरेको पाइएको हो । विभागले शुक्रबार गरेको अनुगमनमा ललितपुरको जली केक एन्ड पेस्ट्री र जिरी खिम्ती होटेल रेस्टुरेन्ट दर्ता नै नभएको पाइएपछि हरेकलाई १० हजार रुपियाँ जरिबाना गरेको जनाएको छ ।",
      "longContent": "गोरखापत्र समाचारदाता काठमाडौँ, पुस १२ गते । उपत्यकामा सञ्चालित अधिकांश साना तथा मझौला खाना, खाजाका होटेल तथा रेस्टुरेन्ट, फास्टफुड, बेकरीले न्यूनतम मापदण्ड पूरा नगरेको पाइएको छ ।  वाणिज्य, आपूर्ति तथा उपभोक्ता संरक्षण विभागले पछिल्लो साता गरेको अनुगमनमा अधिकांशले न्यूनतम मापदण्ड पनि पूरा नगरेको पाइएको हो । विभागले शुक्रबार गरेको अनुगमनमा ललितपुरको जली केक एन्ड पेस्ट्री र जिरी खिम्ती होटेल रेस्टुरेन्ट दर्ता नै नभएको पाइएपछि हरेकलाई १० हजार रुपियाँ जरिबाना गरेको जनाएको छ । विभागका अनुसार सो क्षेत्रका अन्य साना तथा मझौला होटेलको अनुगमनमा सरसफाइ नभएको, मूल्य सूची नराखिएको, राखेका स्पष्ट देखिने ठाउँमा नभएको पाइएपछि आवश्यक निर्देशन दिएको छ । कतिपयमा म्याद गुज्रेका खाद्यवस्तु भेटिएकाले अनुगमन टोलीले नष्ट गरेको पनि जनाइएको छ  यस्तै विभागको अनुगमन टोलीले बुधबार काठमाडौँ सिनामलस्थित आमाको भान्साघर र काठमाडौँ गौरीगाउँको लेकाली किचेन एन्ड कटिया हाउस दर्ताबिना सञ्चालन गरेको पाइएपछि प्रत्येकलाई १० हजार रुपियाँ जरिबाना गरेको थियो । विभागका निर्देशक भरतप्रसाद आचार्यले उपत्यकावरपरका साना तथा मझौला खाना, खाजाका होटेल तथा रेस्टुरेन्टलक्षित अनुगमनमा धेरै जसोमा न्यूनतम मापदण्ड पूरा नगरेको पाइएको बताउनुभयो । उहाँका अनुसार अनुगमनमा होटेल दर्ता तथा नवीकरण नभएको, सरसफाइ असाध्यै कमजोर रहेको, खाना तथा खाजाको मूल्यसूची नराखिएको जस्ता समस्या देखिएका छन् । विभागको अनुगमन टोलीले दैनिक १५ देखि २५ वटा होटेल तथा रेस्टुरेन्टको अनुगमन गर्दै आएको र सबै जसोमा कुनै न कुनै समस्या देखिएको जानकारी गराइएको छ । केही जेनजी अगुवाले उपत्यकाका साना तथा मझौला होटेल र रेस्टुरेन्टमा सरसफाइ नभएको मूल्यसूची नराखेकोलगायतका समस्यासहितको उजुरीका आधारमा विभागले अनुगमन गरेको जनाइएको छ । विभागले क्रमशः स्टार होटेल र पार्टी प्यालेस पनि मापदण्ड अनुसार सञ्चालन भए वा नभएको अनुगमन गर्ने तयारी गरेको विभागका निर्देशक आचार्यले जानकारी दिनुभयो ।",
      "link": "https://gorkhapatraonline.com/news/185425",
      "image": "https://gorkhapatraonline.com/storage/media/326198/conversions/433-original-thumb.jpg"
    },
    {
      "slug": "185424",
      "title": "निर्जीवन बिमा कम्पनीको व्यापार पाँच महिनामा उन्नाइस अर्बभन्दा बढी",
      "timestamp": 1766793600000,
      "source": "gp",
      "content": "अर्थतन्त्रमा देखिएको शिथिलताका बिच निर्जीवन बिमा कम्पनीको व्यापारमा उल्लेख्य विस्तार भएको छ । चालु आर्थिक वर्ष २०८२/८३ को पाँच महिनामै कम्पनीको प्रिमियम सङ्कलन १९ अर्ब ५८ करोड रुपियाँ पुगेको छ ।",
      "longContent": "गोरखापत्र समाचारदाताकाठमाडौँ, पुस १२ गते । अर्थतन्त्रमा देखिएको शिथिलताका बिच निर्जीवन बिमा कम्पनीको व्यापारमा उल्लेख्य विस्तार भएको छ । चालु आर्थिक वर्ष २०८२/८३ को पाँच महिनामै कम्पनीको प्रिमियम सङ्कलन १९ अर्ब ५८ करोड रुपियाँ पुगेको छ ।नेपाल बिमा प्राधिकरणको तथ्याङ्क अनुसार त्यस्ता कम्पनीले साउनदेखि मङ्सिरसम्म १९ अर्ब ५८ करोड ५६ लाख रुपियाँभन्दा बढी प्रिमियम सङ्कलन गरेका छन्, जुन गत वर्षको सोही अवधिको तुलनामा १४.४० प्रतिशतले बढी हो ।गत आव २०८१/८२ को मङ्सिर मसान्तसम्म निर्जीवन बिमा कम्पनीले १७ अर्ब ५१ करोड ६६ लाख रुपियाँ प्रिमियम सङ्कलन गरेका थिए । प्राकृतिक विपत्ति, बाढीपहिरो तथा विभिन्न आन्दोलनका कारण अर्थतन्त्रमा दबाब रहे पनि बिमा क्षेत्रले व्यापार विस्तार गर्न सफल भएको प्राधिकरणले जनाएको छ ।समीक्षा अवधिमा बिमालेख सङ्ख्या पनि बढेको छ । गत वर्ष मङ्सिरसम्म १२ लाख ७० हजार बिमालेख सक्रिय रहेकामा यस वर्ष सोही अवधिमा बढेर १३ लाख ४१ हजार पुगेको छ, जुन ५.९५ प्रतिशतको वृद्धि हो ।समग्रमा कम्पनीको व्यवसायका आधारमा सगरमाथा लुम्बिनी इन्स्योरेन्स सबैभन्दा अगाडि देखिएको छ । कम्पनीले मङ्सिर मसान्तसम्म दुई/दुई अर्ब २१ करोड ९२ लाख रुपियाँ प्रिमियम सङ्कलन गरेको छ ।त्यसपछि शिखर इन्स्योरेन्सले दुई अर्ब १५ करोड पाँच लाख, हिमालयन एभरेस्ट इन्स्योरेन्सले दुई अर्ब ७० लाख, सिद्धार्थ प्रिमियर इन्स्योरेन्सले एक अर्ब ८६ करोड ५४ लाख र एनएलजी इन्स्योरेन्सले एक अर्ब ५७ करोड ८२ लाख रुपियाँ बराबरको प्रिमियम सङ्कलन गरेका छन् ।वृद्धिदरका आधारमा हिमालयन एभरेस्ट इन्स्योरेन्स सबैभन्दा अगाडि रहेको छ । कम्पनीको प्रिमियम सङ्कलन ४३.२६ प्रतिशतले बढेको छ । त्यस्तै एनएलजीको ३९.६० प्रतिशत, युनाइटेड अजोडको २७.९५ प्रतिशत, शिखरको २३.४१ प्रतिशत, सानिमा जिआइसीको २२.४६ प्रतिशत र आइजिआई प्रुडेन्सियलको १४.६५ प्रतिशत वृद्धि भएको छ । सरकारी स्वामित्वको राष्ट्रिय बिमा कम्पनीको अवस्था भने कमजोर देखिएको छ । मङ्सिर मसान्तसम्म कम्पनीको व्यवसाय गत वर्षको तुलनामा २६.५३ प्रतिशतले घटेर ४९ करोड ३० लाख रुपियाँमा सीमित भएको छ ।लघु बिमाको व्यवसाय पचास करोडनजिकसमीक्षा अवधिमा चार वटा लघु निर्जीवन बिमा कम्पनीले ४९ करोड ६० लाख रुपियाँ बराबरको व्यवसाय गरेका छन्, जस अनुसार प्रोटेक्टिभ माइक्रो इन्स्योरेन्सले १३ करोड २१ लाख, नेपाल माइक्राे इन्स्योरेन्सले १३ करोड तीन लाख, ट्रस्ट माइक्रो इन्स्योरेन्सले १२ करोड ६० लाख र स्टार माइक्रो इन्स्योरेन्सले १० करोड ७४ लाख रुपियाँ बराबरको कारोबार गरेका छन् ।",
      "link": "https://gorkhapatraonline.com/news/185424",
      "image": "https://gorkhapatraonline.com/storage/media/326197/conversions/222-original-thumb.jpg"
    },
    {
      "slug": "185389",
      "title": "वेस्ट ब्याङ्कमा इजरायलद्वारा प्रस्तावित नयाँ बस्तीको चौतर्फी आलोचना",
      "timestamp": 1766707200000,
      "source": "gp",
      "content": "विभिन्न १४ वटा राष्ट्रले इजरायली सुरक्षा मन्त्रिपरिषदले वेस्ट ब्याङ्कमा प्रस्तावित १९ वटा नयाँ बस्तीलाई स्वीकृति दिएकोमा आलोचना गरेका छन् । संयुक्त विज्ञप्ति जारी गर्दै बेलायत, स्पेन, फ्रान्स, जर्मनी, क्यानडा,जापानलगाएतका देशले आलेचना गरेको जनाइएको छ ।",
      "longContent": "लन्डन, पुस ११ गते । विभिन्न १४ वटा राष्ट्रले इजरायली सुरक्षा मन्त्रिपरिषदले वेस्ट ब्याङ्कमा प्रस्तावित १९ वटा नयाँ बस्तीलाई स्वीकृति दिएकोमा आलोचना गरेका छन् । संयुक्त विज्ञप्ति जारी गर्दै बेलायत, स्पेन, फ्रान्स, जर्मनी, क्यानडा,जापानलगाएतका देशले आलेचना गरेको जनाइएको छ । राष्ट्रले इजरायली निर्णयले अन्तर्राष्ट्रिय कानुन उल्लङ्घन गरेको तर्कसहित यो प्रक्रियाले वेस्ट ब्याङ्कमा राजनीतिको तीव्रता भन्दै उनीहरूले इजरायलले यो कदम यथासिग्र फिर्ता लिनु पर्ने बताएका छन् । बेल्जियम, क्यानडा, डेनमार्क, फ्रान्स, जर्मनी, इटाली, आइसल्याण्ड, आयरल्यान्ड, जापान, माल्टा, नेदरल्यान्ड्स, नर्वे, स्पेन र बेलायतले इजरायली सुरक्षा क्याबिनेटले कब्जा गरेको वेस्ट ब्याङ्कमा १९ वटा नयाँ बस्तीको स्वीकृतिको निन्दा गरेको बेलायतका विदेश सचिव यभेट कुपरले सार्वजनिक गरेको संयुक्त विज्ञप्तिमा भनिएको छ ।विज्ञप्तिमा हाल वेस्ट ब्याङ्कको समस्याको कारण अन्तर्राष्ट्रिय कानूनको उल्लङ्घन मात्र नभई अस्थिरतालाई बढावा दिने जोखिम पनि रहेको बताएको छ । यसको कारण गाजा क्षेत्र भरि दीर्घकालीन शान्ति र सुरक्षाको सम्भावनालाई हानि पुर्याउने तथा गाजाका लागि व्यापक योजनाको कार्यान्वयनलाई कमजोर पार्ने उच्च जोखिम रहेको जनाइएको छ ।  विज्ञप्तिमा कुनै पनि प्रकारको विलय र ई-१ व्यवस्थापन  र हजारौँ नयाँ आवास एकाइको स्वीकृति लगायतका नीतिको विस्तारको  विरोध गर्दै इजरायललाई यो निर्णयलाई उल्टाउन, साथै संयुक्त राष्ट्र सुरक्षा परिषदको प्रस्ताव २३३४ अनुरूप बस्तीको विस्तार गर्न आह्वान गरिएको छ । प्यालेस्टिनीको आत्मनिर्णयको अधिकारको समर्थनमा दृढ रहेको बताउदै संयुक्त राष्ट्र सुरक्षा परिषदको सान्दर्भिक प्रस्ताव अनुसार दुई-राज्य विच न्यायपूर्ण र स्थायी शान्तिका लागि अटल प्रतिबद्धतालाई दोहोर्यादै इजरायल र प्यालेस्टाइनको सुरक्षित र मान्यता प्राप्त सीमाभित्र शान्ति र सुरक्षाका लागि वार्ताको विकल्प नभएको विज्ञप्तिमा उल्लेख गरिएको छ ।यस अघि इजरायली मन्त्रिपरिषदले वेस्ट ब्याङ्कमा ११ वटा नयाँ बस्ती स्थापना गर्न स्वीकृति दिएको थियो भने थप आठ वटा बस्तीलाई हालै थप गर्न चाहेको जनाइएको छ सबै बस्ती वेस्ट ब्याङ्कको क्षेत्र सीमा अवस्थित छन् । रासस/एएनआई",
      "link": "https://gorkhapatraonline.com/news/185389",
      "image": "https://gorkhapatraonline.com/storage/media/326153/conversions/Malaysia-original-thumb.jpg"
    },
    {
      "slug": "185378",
      "title": "रक्षा खर्च बढाउँदै जापान, आर्थिक वर्ष २०२६ मा ऐतिहासिक वृद्धि",
      "timestamp": 1766707200000,
      "source": "gp",
      "content": "जापान सरकारले आर्थिक वर्ष सन् २०२६ का लागि हालसम्मकै सबैभन्दा ठूलो रक्षा बजेट प्रस्ताव गरेको छ । स्थानीय सञ्चार माध्यमका अनुसार प्रस्तावित रक्षा बजेट नौ खर्ब चार अर्ब येन पुगेको छ, जुन करिब ५८ अर्ब अमेरिकी डलर बराबर हुन्छ ।",
      "longContent": "टोकियो, पुस २६ गते । जापान सरकारले आर्थिक वर्ष सन् २०२६ का लागि हालसम्मकै सबैभन्दा ठूलो रक्षा बजेट प्रस्ताव गरेको छ । स्थानीय सञ्चार माध्यमका अनुसार प्रस्तावित रक्षा बजेट नौ खर्ब चार अर्ब येन पुगेको छ, जुन करिब ५८ अर्ब अमेरिकी डलर बराबर हुन्छ ।यो रकम चालु आर्थिक वर्ष सन् २०२५ का लागि तोकिएको आठ खर्ब ७० अर्ब येनको प्रारम्भिक रक्षा बजेटभन्दा बढी हो । प्रस्तावित बजेट सन् २०२३ देखि २०२७ सम्मको अवधिमा करिब ४३ खर्ब येन रक्षा क्षेत्रमा खर्च गर्ने जापानको दीर्घकालीन योजनाअनुसार तय गरिएको हो ।बजेटअनुसार तटीय सुरक्षा मजबुत बनाउन ‘शिल्ड’ नामक तहबद्ध रक्षा प्रणाली निर्माणका लागि १०० अर्ब १० करोड येन विनियोजन गरिएको छ । यस प्रणालीका लागि हवाई, समुद्री सतह तथा पानीमुनि प्रयोग हुने विभिन्न प्रकारका सवारी साधन आवश्यक पर्ने जनाइएको छ । साथै, हवाई क्षेत्र उल्लङ्घनको निगरानी गर्न लामो समयसम्म उड्न सक्ने मानवरहित यान प्रयोगको सम्भावना अध्ययन गर्न एक अर्ब १० करोड येन छुट्याइएको छ ।यसैबिच, गत अप्रिल १ गते स्वीकृत चालु आर्थिक वर्षको १८ खर्ब ३० अर्ब येनको पूरक बजेटमा सुरक्षा र कूटनीतिका लागि एक खर्ब ७० अर्ब येन समावेश गरिएको छ । यसले जापानलाई रक्षा सम्बन्धी खर्चलाई कुल राष्ट्रिय उत्पादनको दुई प्रतिशत पुर्याउने लक्ष्य आर्थिक वर्ष २०२५ भित्रै हाँसिल गर्न सहयोग पुग्ने बताइएको छ, जुन पहिले तय गरिएको समयभन्दा दुई वर्ष अगावै हो ।दशकौँसम्म जापानले रक्षा बजेटलाई कुल राष्ट्रिय उत्पादनको करिब एक प्रतिशत, अर्थात् झन्डै ५ खर्ब येनमा सीमित राख्दै आएको थियो । तर व्यापक जनविरोधका बाबजुद जापान सरकारले सन् २०२२ मा आर्थिक वर्ष २०२७ सम्म रक्षासम्बन्धी खर्चलाई क्रमशः कुल राष्ट्रिय उत्पादनको दुई प्रतिशतसम्म पुर्याउने लक्ष्य तय गरेको थियो । रासस/सिन्ह्वा",
      "link": "https://gorkhapatraonline.com/news/185378",
      "image": "https://gorkhapatraonline.com/storage/media/326138/conversions/flag-of-japan-original-thumb.jpg"
    },
    {
      "slug": "185340",
      "title": "आज पनि बढ्यो सुनचाँदीको मूल्य",
      "timestamp": 1766707200000,
      "source": "gp",
      "content": "आज छापावाल सुनको मूल्य प्रतितोला रु. दुई लाख ६९ हजार ३०० र त्यति नै चाँदीको मोल रु.. चार हजार ५८५ कायम भएको नेपाल सुनचाँदी व्यवसायी महासङ्घले जनाएको छ । दुवै धातुको मूल्य हालसम्मको उच्च हो ।",
      "longContent": "काठमाडौँ,  पुस ११ गते ।  पछिल्ला केही दिनयता स्थानीय बजारमा सुनचाँदीको मूल्य लगातार बढीरहेको छ । आज पनि दुवै धातुको मूल्यमा बढोत्तरी भएको छ। आज छापावाल सुनको मूल्य प्रतितोला रु. दुई लाख ६९ हजार ३०० र त्यति नै चाँदीको मोल रु. चार हजार ५८५ कायम भएको नेपाल सुनचाँदी व्यवसायी महासङ्घले जनाएको छ । दुवै धातुको मूल्य हालसम्मको उच्च हो । गत बुधबार छापावाल सुन प्रतितोला रु. दुई लाख ६८ हजार १०० मा र चाँदी रु. चार हजार ४२० मा कारोबार भएको थियो । बिहीबार दुवै धातुको मूल्यमा सामान्य गिरावट आएर प्रतितोला सुन रु. दुई लाख ६७ हजार ५०० र चाँदी रु. चार हजार ४०० मा कारोबार भएको थियो । अमेरिकी डलरको भाउ बढेसँगै सुनचाँदीको मूल्य पनि बढेको विश्लेषकहरूले बताएका छन् । अन्तर्राष्ट्रिय बजारमा आज एक औँस सुन चार हजार ५०० र त्यति नै परिमाणको चाँदी ७५ अमेरिकी डलरमा खरिदबिक्री भइरहेको अन्तर्राष्ट्रिय सञ्चारमाध्यमहरूले जनाएका छन् ।  रासस",
      "link": "https://gorkhapatraonline.com/news/185340",
      "image": "https://gorkhapatraonline.com/storage/media/326061/conversions/_gold-original-thumb.jpg"
    },
    {
      "slug": "185277",
      "title": "इँटा उत्पादनमा सिन्डिकेट",
      "timestamp": 1766707200000,
      "source": "gp",
      "content": "भारतले कोइला निर्यातमा रोक लगाएपछि त्यसको प्रत्यक्ष असर नेपाली इँटा बजारमा देखिएको छ । कोइलाको अभाव टार्न उद्योगीहरू महँगो मूल्यमा अमेरिकी कोइला आयात गर्न बाध्य भएसँगै उत्पादन लागत बढेको छ । त्यसको सोझो भार उपभोक्ताको काँधमा पर्न गएको छ ।",
      "longContent": "शशिधर पराजुलीविराटनगर, पुस ११ गते । भारतले कोइला निर्यातमा रोक लगाएपछि त्यसको प्रत्यक्ष असर नेपाली इँटा बजारमा देखिएको छ । कोइलाको अभाव टार्न उद्योगीहरू महँगो मूल्यमा अमेरिकी कोइला आयात गर्न बाध्य भएसँगै उत्पादन लागत बढेको छ । त्यसको सोझो भार उपभोक्ताको काँधमा पर्न गएको छ । सरकारले इँटा उत्पादनको समयमा लगाएको ‘टाइम कार्ड’ अर्थात् निश्चित समयअगाडि इँटा पोल्न नपाउने नीतिका कारण पनि बजारमा कृत्रिम अभाव सिर्जना भई मूल्यवृद्धि भएको उद्योगीले नै बताएका छन् । नेपाल उद्योग परिसङ्घका केन्द्रीय उपाध्यक्ष तथा इँटा व्यवसायी भीम घिमिरेका अनुसार विगतमा भारतबाट सहज रूपमा आउने कोइला अहिले बन्द भएपछि उद्योगीले अमेरिकी कोइला प्रयोग गर्नु परेको छ । “पहिले प्रतिटन १७ देखि १८ हजार रुपियाँमा पाइने कोइलाको मूल्य अहिले अकासिएर ३२ हजार देखि ३४ हजार रुपियाँसम्म पुगेको छ,” घिमिरेले भन्नुभयो, “इँटा पोल्ने प्रमुख इन्धन नै कोइला हो, यसको मूल्य दोब्बर भएपछि इँटाको मूल्य बढ्नु स्वाभाविक हो ।” उहाँका अनुसार एक लाख इँटा पोल्न २० मेट्रिक टन कोइला आवश्यक पर्छ । सुनसरी–मोरङ औद्योगिक कोरिडोर क्षेत्रमा दुई महिनाअघिसम्म प्रतिगोटा १८ देखि १९ रुपियाँमा पाइने इँटाको मूल्य अहिले २२ रुपियाँ पुगेको छ । यसरी छोटो अवधिमै प्रतिगोटा तीन रुपियाँसम्म मूल्य बढ्नुमा कोइलाको मूल्यवृद्धिसँगै सरकारी नीति पनि जिम्मेवार रहेको व्यवसायीको बुझाइ छ ।उद्योग मन्त्रालय अन्तर्गतको वातावरण समितिले काठमाडौँ उपत्यकाको प्रदूषणलाई आधार मानेर देशभरका इँटा उद्योगलाई माघ १ गतेभन्दा अगाडि इँटामा आगो लगाउन (फाइरिङ गर्न) रोक लगाएको छ । यो नीति अव्यावहारिक भएको उद्योगी घिमिरेको तर्क छ । “काठमाडौँको कचौरा जस्तो भौगोलिक बनावट र तराईको खुला फाँटलाई एउटै डालोमा राखेर हेर्न मिल्दैन,” उहाँले भन्नुभयो, “तराईमा प्रदूषण सजिलै पास भएर जान्छ । सरकारको यो निर्णयले बजारमा प्रतिस्पर्धा रोकियो र सिन्डिकेट जस्तो अवस्था सिर्जना भएको गुनासो उपभोक्ताबाट आइरहेको छ तर हामी असहमत हुँदाहुँदै पनि सरकारले गरेको निर्णय मान्नुपर्ने भयो ।” इँटा व्यवसायी महासङ्घको समेत सहमतिमा सरकारले यो निर्णय गरेको हो । यो निर्णयले खुला बजार अर्थतन्त्र र ख्ुला प्रतिस्पर्धालाई खुम्च्याएको छ । गत वर्ष इँटा उद्योगले आफ्नो क्षमताको करिब ४० प्रतिशत मात्र इँटा उत्पादन गरेका थिए । भदौपछि विकासनिर्माणका कामले गति लिँदा इँटाको माग बढे पनि उत्पादन र आपूर्तिको सन्तुलन नमिल्दा मूल्य बढेको हो । मूल्य बढ्नुअघि मङ्सिरको पहिलो हप्ता कोशी प्रदेशमा इँटाको कृत्रिम अभाव सिर्जना गरिएको थियो । सरकारले भौगोलिक अवस्था हेरेर व्यावहारिक नीति ल्याउन सक्नुपर्ने र कोइला आपूर्तिको वैकल्पिक व्यवस्थापनमा सरकारले सहजीकरण गर्नुपर्ने व्यवसायीले बताएका छन् । भारतीय श्रमिककै भर नेपालको इँटा उद्योग परम्परागत प्रविधि र भारतीय श्रमिकमा पूर्ण रूपमा निर्भर छ । इँटा उत्पादनलाई आधुनिकीकरण गर्न भन्दै केही वर्षअघि भित्र्याइएका चिनियाँ र अन्य आधुनिक मेसिन नेपालमा असफल सिद्ध भएका छन् । उपाध्यक्ष घिमिरेले भन्नुभयो, “करोडौँ लगानी गरेर साथीले मेसिन ल्याउनुभयो तर मेसिनले बनाएका इँटा सुक्दा चर्किने र गुणस्तर नआउने समस्या देखियो । हातले इँटा बनाउनका लागि दक्ष जनशक्तिको अभाव विगतदेखि नै झेल्दै आएको छ । विशेष गरी तराईका इँटा उद्योगमा ७० प्रतिशत श्रमिक भारतीय नागरिक रहेका छन् भने पहाडी क्षेत्र र काठमाडौँमा पनि यो सङ्ख्या ५० प्रतिशतको हाराहारीमा छ । काँचो इँटा तयार पार्ने मुख्य काममा भारतीय श्रमिककै वर्चस्व छ भने कोइला बोक्ने र इँटा ओसारपसार गर्ने (लेबर तथा ट्रान्सपोर्ट) काममा मात्र नेपाली श्रमिक संलग्न छन् ।",
      "link": "https://gorkhapatraonline.com/news/185277",
      "image": "https://gorkhapatraonline.com/storage/media/325979/conversions/itabhatta-original-thumb.jpg"
    },
    {
      "slug": "185276",
      "title": "बागमती प्रदेश सरकारको खर्च ९.८५ प्रतिशत मात्रै",
      "timestamp": 1766707200000,
      "source": "gp",
      "content": "बागमती प्रदेश सरकारको बजेट खर्चको अवस्था कमजोर देखिएको छ । प्रदेश सरकारले चालु आर्थिक वर्ष २०८२/८३ का लागि ६७ अर्ब ४७ करोड ७३ लाख २७ हजार रुपियाँ विनियोजन गरिएको छ ।",
      "longContent": "मकवानपुरगढी समाचारदातामकवानपुरगढी, पुस ११ गते  । बागमती प्रदेश सरकारको बजेट खर्चको अवस्था कमजोर देखिएको छ । प्रदेश सरकारले चालु आर्थिक वर्ष २०८२/८३ का लागि ६७ अर्ब ४७ करोड ७३ लाख २७ हजार रुपियाँ विनियोजन गरिएको छ । चालु आवको पाँच महिनामा प्रदेश सरकारले कुल बजेटको ९.८५ प्रतिशत मात्र खर्च गरेको छ । प्रदेशमा पाँच महिनामा छ अर्ब ६४ करोड ६२ लाख ८ हजार रुपियाँ मात्र खर्च भएको आर्थिक मामिला तथा योजना मन्त्रालयका प्रवक्ता श्रीकृष्ण आचार्यले जानकारी दिनुभयो । जसमध्ये पुँजीगततर्फ एक अर्ब ८५ करोड २६ लाख रुपियाँ (४.४७ प्रतिशत) र चालुतर्फ चार अर्ब ७९ करोड २५ लाख रुपियाँ (१८.४१ प्रतिशत) खर्च भएको छ ।मन्त्रालयगत रूपमा आर्थिक मामिला तथा योजना मन्त्रालयले सबैभन्दा बढी २१.७८ प्रतिशत बजेट खर्च गरेको छ भने संस्कृति तथा पर्यटन मन्त्रालयले सबैभन्दा कम १.४८ प्रतिशत मात्र खर्च गरेको छ । स्वास्थ्य मन्त्रालयले २०.५४ प्रतिशत; श्रम, रोजगार तथा यातायात मन्त्रालयले १९.५५ प्रतिशत, सामाजिक विकास मन्त्रालयले १०.७० प्रतिशत, भौतिक पूर्वाधार विकास मन्त्रालयले ७.१२ प्रतिशत र खानेपानी, ऊर्जा तथा सिँचाइ मन्त्रालयले ४.४४ प्रतिशत बजेट खर्च गरेका छन् ।त्यस्तै मुख्यमन्त्री तथा मन्त्रीपरिषद्को कार्यालयले १३.७१ प्रतिशत, प्रदेश सभा सचिवालयले २४.५० प्रतिशत, प्रदेश लोक सेवा आयोगले २९.९० प्रतिशत, मुख्य न्यायाधिवक्ताको कार्यालयले २३.६७ प्रतिशत र प्रदेश नीति तथा योजना आयोगले १९.०४ प्रतिशत बजेट खर्च गरेका छन् ।राजस्व सङ्कलन कमजोर बागमती प्रदेश सरकारले चालु आर्थिक वर्षको पाँच महिनाको अवधिमा लक्ष्य अनुसारको राजस्व सङ्कलन गर्न सकेको छैन । आर्थिक मामिला तथा योजना मन्त्रालयका अनुसार साउनदेखि मङ्सिरसम्ममा प्रदेश सरकारले लक्ष्यको २३.८८ प्रतिशत मात्र राजस्व सङ्कलन गरेको छ । प्रदेश सरकारले चालु आवका लागि ६७ अर्ब ४७ करोड ७२ लाख रुपियाँ राजस्व सङ्कलन गर्ने लक्ष्य लिएकोमा पाँच महिनामा १६ अर्ब ११ करोड सात लाख ८२ हजार रुपियाँँ मात्र सङ्कलन भएको मन्त्रालयले जनाएको छ ।प्रदेशको मुख्य आम्दानी स्रोत मानिने घरजग्गा रजिस्ट्रेसन (मालपोत) तथा सवारीसाधन करतर्फको प्रगति कमजोर हुँदा समग्र राजस्व नै प्रभावित भएको हो । सो दुई शीर्षक तथा बाँडफाँटसमेतबाट आव २०८२/८३ मा २० अर्ब ८९ करोड ११ लाख ८९ हजार रुपियाँ सङ्कलन हुने अनुमान गरिएकोमा पाँच महिनामा आठ अर्ब ८४ करोड ४७ लाख ७७ हजार रुपियाँ मात्र सङ्कलन भएको आर्थिक मामिला तथा योजना मन्त्रालयका प्रवक्ता आचार्यले जानकारी दिनुभयो । सवारीसाधन जाँचपास, रुट परमिट, सवारीचालक अनुमतिपत्र वितरण तथा नवीकरणसम्बन्धी कर शीर्षकबाट आठ अर्ब २५ करोड रुपियाँ सङ्कलन गर्ने लक्ष्य रहेकोमा पाँच महिनामा ३५.८६ प्रतिशत (दुई अर्ब ९५ करोड ८६ लाख २३ हजार रुपियाँ) राजस्व सङ्कलन भएको छ ।",
      "link": "https://gorkhapatraonline.com/news/185276",
      "image": "https://gorkhapatraonline.com/storage/media/325978/conversions/bagmati-pradesh-mukhyamantri-office-original-thumb.jpg"
    },
    {
      "slug": "185275",
      "title": "वैदेशिक रोजगारीमा ठगी रोक्न नयाँ कार्यक्रम",
      "timestamp": 1766707200000,
      "source": "gp",
      "content": "सरकारले वैदेशिक रोजगारीमा हुने ठगीलाई नियन्त्रण गर्न ‘हेल्प अस टु हेल्प यु’ कार्यक्रम सञ्चालनमा ल्याएको छ । श्रम, रोजगार तथा सामाजिक सुरक्षा मन्त्रालयले आफूमातहतका विभाग, देशभरका ७५३ पालिकामा रहेका रोजगार केन्द्रमार्फत ‘हेल्प अस टु हेल्प यु’ कार्यक्रम सञ्चालनमा ल्याएको हो । ‘हेल्प अस टु हेल्प यु’ ‘१० प्रश्न’ मार्फत वैदेशिक रोजगारमा जाने श्रमिकले खोजेका प्रमुख प्रश्नको उत्तर प्राप्त गर्न सक्ने व्यवस्था मिलाएको छ ।",
      "longContent": "गोरखापत्र समाचारदाता काठमाडौँ, पुस ११ गते । सरकारले वैदेशिक रोजगारीमा हुने ठगीलाई नियन्त्रण गर्न ‘हेल्प अस टु हेल्प यु’ कार्यक्रम सञ्चालनमा ल्याएको छ । श्रम, रोजगार तथा सामाजिक सुरक्षा मन्त्रालयले आफूमातहतका विभाग, देशभरका ७५३ पालिकामा रहेका रोजगार केन्द्रमार्फत ‘हेल्प अस टु हेल्प यु’ कार्यक्रम सञ्चालनमा ल्याएको हो । ‘हेल्प अस टु हेल्प यु’ ‘१० प्रश्न’ मार्फत वैदेशिक रोजगारमा जाने श्रमिकले खोजेका प्रमुख प्रश्नको उत्तर प्राप्त गर्न सक्ने व्यवस्था मिलाएको छ ।यो कार्यक्रम सञ्चालनका लागि मन्त्रालयले यसअघि आफूमातहतका वैदेशिक रोजगार विभाग, श्रम तथा व्यवसायजन्य सुरक्षा विभाग, यी विभाग अन्तर्गतका ११ वटा श्रम तथा रोजगार कार्यालय र देशभर ७५३ पालिकामा रहेका रोजगार केन्द्रमा पत्रचार गरिसकेको जनाएको छ । श्रम मन्त्रालयका प्रवक्ता पीताम्बर घिमिरेले वैदेशिक रोजगारमा जाने श्रमिकलाई ठगी जोगाउन ‘हेल्प अस टु हेल्प यु’ कार्यक्रम सञ्चालन ल्याइएको जानकारी दिनुभयो । यस कार्यक्रममार्फत वैदेशिक रोजगारीका लागि जान लागेको देश, रोजगारदाताबाट आएका मागपत्र, योग्यता, आवश्यक पर्ने सिप, राज्यले तोकेको शुल्क, भुक्तानी गर्ने विधि, जाने सुरक्षित प्रक्रिया र योसँग सम्बन्धित आधिकारिक निकायका विषयमा उत्तर दिइने छ । प्रवक्ता घिमिरेले यस कार्यक्रममार्फत वैदेशिक रोजगारीमा जाने श्रमिकले राज्यको आधिकारिक सूचनालाई आधार मानेर निर्णय गर्न सक्ने, डिजिटल माध्यमबाट फैलिरहेका ठगी तथा झुटा प्रलोभनबाट जोगिन सक्ने र वैदेशिक रोजगारमा पूर्ण सुरक्षित, सुनिश्चित गर्नु यसको उद्देश्य रहेको जानकारी दिनुभयो । उहाँका अनुसार देशभरका ७५३ स्थानीय तहमा रहेका रोजगार सूचना केन्द्र, सातै प्रदेशका श्रम कार्यालय, वैदेशिक रोजगार विभाग र समाधान कल सेन्टरलाई १० प्रश्नसँग जोडिने छ । यी सबै स्थानबाट कार्यलय समयमा सेवा लिन सकिने छ । पछिल्लो समय टिकटक, फेसबुकका रिललगायत सामाजिक सञ्जालमार्फत ‘यति पैसा कमाइन्छ’, ‘फलानो देश सजिलै पठाइदिन्छौँ’ जस्ता भ्रमपूर्ण प्रचार बढेको छ । त्यसबाट श्रमिकलाई जोगाउन यो सेन्टर प्रभावकारी हुने विश्वास मन्त्रालयको छ । यसमा कुन देशमा रोजगारीको माग कति छ, कुन वैदेशिक रोजगार व्यवसायी कम्पनीले कुन कुन देशका लागि श्रमिक पठाउँछन्, कामका लागि आवश्यक योग्यता, उमेर, तालिम, स्वास्थ्य अवस्था, लाग्ने खर्च, भुक्तानी प्रक्रिया, सुरक्षित जाने विधि तथा सम्बन्धित निकायका आधिकारिक सम्पर्क ठेगानालगायतका विषय समावेश छन् । श्रमिकको क्षतिपूर्ति रकम प्राप्तकुवेतमा काम गर्ने क्रममा ज्यान गुमाएका र घाइते भएका नेपाली श्रमिकले प्राप्त गर्ने क्षतिपूर्तिबापतको रकम नेपाल आइसकेको छ । कुवेतमा रहेको नेपाली दूतावासले रोजगारीका क्रममा कुवेतमा ज्यान गुमाएका र घाइते भएका श्रमिकले क्षतिपूर्तिबापत पाउने रकम परराष्ट्र मन्त्रालय अन्तर्गतको कन्सुलर सेवा विभागमार्फत पठाएको जनाएको हो । कुवेतमा विगतका वर्षमा मृत्यु तथा घाइते भएका नेपाली नागरिकको क्षतिपूर्ति प्राप्तिका लागि राजदूतावासले कानुन व्यवसायीको मद्दत लिएर आवश्यक कार्य अगाडि बढाएको थियो ।दूतावासले निरन्तर प्रयत्नपछि श्रमिकको बाँकी तलब, सेवापश्चात् पाउने रकम, सम्बन्धित कम्पनीबाट प्राप्त सहयोगबापत ७३ हजार ७४८ दिराम अर्थात् तीन करोड ४४ लाख रुपियाँ क्षतिपूर्ति प्राप्त भएको हो । उक्त रकम ७८ जना श्रमिकका नाममा आएको जनाइएको छ । यसरी आएको रकममा सबैभन्दा धेरै नवलपरासीपूर्वका हेमबहादुर सुनारीको नाममा पाँच हजार ५४७ दिराम आएको दूतावासले विज्ञप्तिमा जनाएको छ ।",
      "link": "https://gorkhapatraonline.com/news/185275",
      "image": "https://gorkhapatraonline.com/storage/media/325977/conversions/rojgari-original-thumb.jpg"
    },
    {
      "slug": "185250",
      "title": "मुस्ताङ भन्सारबाट उठ्यो ५ अर्ब राजस्व",
      "timestamp": 1766620800000,
      "source": "gp",
      "content": "उपल्लो मुस्ताङको लोमान्थाङ गाउँपालिका –२, नेचुङमा अवस्थित मुस्ताङ भन्सार कार्यालयले ब्यावसायिक रुपमा सञ्चालनमा आएको पाँच महिना नपुग्दै ५ अर्बभन्दा बढी राजस्व संंकलन गरेको छ ।",
      "longContent": "हरिकृष्ण शर्मा मुक्तिनाथ (मुस्ताङ), पुस १० गते । उपल्लो मुस्ताङको लोमान्थाङ गाउँपालिका –२, नेचुङमा अवस्थित मुस्ताङ भन्सार कार्यालयले ब्यावसायिक रुपमा सञ्चालनमा आएको पाँच महिना नपुग्दै ५ अर्बभन्दा बढी राजस्व संंकलन गरेको छ । चीनको स्वायत्त प्रदेश तिब्बतको झोङवासेन जिल्लाबाट लिजी–नेचुङ (कोरला) बाट नियमित विद्युतीय सवारी साधनसहित अन्य सामान बोकेका कन्टेनरहरू भित्रिएसँगै पुस महिनाको १० गतेसम्म ५ अर्ब ६ करोड ६२ लाख राजस्व उठाएको भन्सार कार्यालयले जनाएको छ ।विहान र बेलुकीको समयमा माइन तापक्रम रहेको भन्सार कार्यालयमा २ हजार ७४ विद्युतीय (इभी) गाडीसहित मालवाहक, कन्टेनरमार्फत सामान पैठारी भएको छ भने निकासीतर्फ नेपालमा उत्पादन हुने हस्तकला सामग्री, कपडा लगायतका सामान रहेको छ । यो अवधिमा १० अर्ब ८२ करोड ९८ लाख बराबरको सामान आयात तथा १८ करोड ९७ लाख ७८ हजार बराबरको निर्यात भएको भन्सार कार्यालय प्रमुख रमेश खड्काले बताउनुभयो । भन्सार कार्यालय प्रमुख खड्काले भन्नुभयो, ‘‘एकसाताको अवधिमा ३ सयबढी सवारीसाधन भित्रिएका छन्, विद्युतीय सवारीसाधनको जाँचपास गरिएको छ, सिमापारीबाट नियमित सामान भित्रिएको छ ।’’नेपालबाट निकासीतर्फ नेपालमा उत्पादन हुने हस्तकला सामग्री, कपडा लगायतका सामान रहेको छ । तिब्वत क्षेत्रमा जाडोयाममा प्रयोग हुने नेपालमा र्नििमत कपडा, हस्तकलाका सामग्री रुचाइरहेकाले निर्यातमा सामान्य सुधार देखिएको छ । कोरला नाकाबाट करिब १४ किलोमिटर तल रहेको भन्सार कार्यालयमा ल्याएर जाँचपासपछि १ सय ८६ किलोमिटर दूरीको कोरला–जोमसोम–बेनी सडकखण्ड हुँदै पोखरा गुडाएरै लैजाने गरिन्छ । नेपाल–चीन २४ नम्बर स्तम्भ हुदैं भन्सार कार्यालयमा पुस महिनाको अन्तिमसम्म चहलपहल हुने अनुमान छ । ब्यावसायिक रुपमा कोरला नाका सञ्चालनमा आएपछि उपल्लो मुस्ताङबासीले चिसोमा समेत ब्यापार तथा भन्सारबाट आउने सामान ढुवानीका कारण कोरला नाकामा मजदुर, चालक र केही स्थानीय ब्यापारी रहेका छन् । भन्सार कार्यालयबाट जाँचपास भएका सामान सडकखण्डमा जमेको बरफ फुटाउँदै ढुवानी गर्ने गरिएको छ । भन्सार कार्यालयमा विद्युतीय सवारीसाधन सहित कन्टेनरहरु राखिएको छ । समुन्द्रि सतहदेखि चार हजार ६ सय ५० मिटर उचाइमा अवस्थित कोरोला नाका सन् १९६० को दशकमा चीनमा तिब्बत गाभिएपछि तिब्बतका खम्पाहरू नेपाली भूमि प्रयोग गरेर विद्रोह गरेपछि रोकिएकोमा २०८० कात्तिक २७ देखि औपचारिक उदघाटन भएको नाका चालु आर्थिक बर्ष २०८२– ८३ भदौ महिनाको ३० गतेदेखि ब्यावसायिक रुपमा सञ्चालनमा आएको थियो ।",
      "link": "https://gorkhapatraonline.com/news/185250",
      "image": "https://gorkhapatraonline.com/storage/media/325945/conversions/Nechung-revenue-upper-mustang-(1)-original-thumb.jpg"
    },
    {
      "slug": "185228",
      "title": "पोखराको हर्राबोटमा सुन्तला महोत्सव",
      "timestamp": 1766620800000,
      "source": "gp",
      "content": "कास्कीको पोखरा महानगरमा यस वर्ष करिब १० करोडको सुन्तला उत्पादन भएको कृषि महाशाखाको अनुमान छ।",
      "longContent": "लेखनाथ, पुस १० गते। कास्कीको पोखरा महानगरमा यस वर्ष करिब १० करोडको सुन्तला उत्पादन भएको कृषि महाशाखाको अनुमान छ। क्षेत्रफलको दृष्टिले देशकै ठुलो महानगर पोखराको सुन्तला उत्पादनमा सबैभन्दा बढी योगदान वडा नम्बर २१ को छ। करिब पाँच करोडका सुन्तला फल्ने यही वडाको हर्राबोटमा बिहीबार सुन्तला महोत्सव आयोजना गरिएको छ। वडा कार्यालयले वडास्तरीय कृषि सञ्जालको समन्वय र पोखरा महानगरपालिका आर्थिक विकास महाशाखाको संयोजनमा महोत्सव आयोजना गरेको हो। ‘नेपालीको राष्ट्रिय फल सुन्तलाको उपभोग, स्थानीय उत्पादन, पर्यटन र अर्थतन्त्रमा सहयोग’ भन्ने उद्घोषका साथ भएको महोत्सव महानगर प्रमुख धनराज आचार्यले उद्घाटन गर्नु भयो। उहाँले किसानको सम्मान र स्थानीय उत्पादनको प्रवर्धन गर्न महोत्सवले सघाउने उल्लेख गर्नु भयो।  “किसानलाई सम्मान गर्दै स्थानीय उत्पादनलाई बढावा दिन महोत्सव फलदायी सावित भएको छ,” आचार्यले भन्नु भयो, “अर्गानिक सुन्तलाको प्रवर्धनले फलफूल र कृषि उत्पादनमा महानगरलाई आत्मनिर्भर बनाउन पनि भूमिका खेल्छ।” महानगरपालिकाको एक वडा, एक उत्पादन कार्यक्रम अन्तर्गत सुन्तला पकेट क्षेत्रका रूपमा स्थापित वडा नं. २१ का किसानलाई लक्षित गर्दै यहाँ पहिलोपटक सुन्तला महोत्सव आयोजना गरिएको हो। महानगरका वडा नं. २१, २२, १६, २३, २८ र ३३ मा सुन्तला उत्पादन हुन्छ।महोत्सवमा किसानले आफ्नै बगैँचामा उत्पादन गरेका अर्गानिक सुन्तला बिक्रीका लागि राखेका छन्। महोत्सवमा पाँच करोड बराबरको सुन्तला बिक्री हुने अपेक्षा गरिएको छ। पोखरा २१ का वडाध्यक्ष दीपक सुवेदीले वडाका किसानको जीवनस्तर उकास्न सुन्तला खेतीको ठुलो भूमिका रहेको जनाउनु भयो। महानगरपालिकाका आर्थिक विकास महाशाखा प्रमुख मनोहर कडरियाले सुन्तला ग्रडिङ गर्ने, सुन्तला खाने लगायतका प्रतियोगितासहितका सांस्कृतिक कार्यक्रमले किसानलाई उत्साह थप्नुका साथै पर्यटन प्रवर्धनमा पनि सघाउने अपेक्षा गर्नु भयो। महोत्सवमा गुणस्तर तथा ग्रेडिङको आधारमा न्यूनतम प्रतिकेजी ५० देखि एक सय रुपियाँसम्म मूल्य निर्धारण गरी सुन्तला बिक्री गरिएको छ। यसरी सुन्तला बिक्री गरेका किसानलाई महानगरबाट प्रतिकेजी १० रुपियाँ प्रोत्साहनस्वरूप उपलब्ध गराइने कडरियाले जानकारी दिनु भयो। महोत्सव सुन्तलासँगै स्थानीय फलफूल, तरकारीसहित अन्य कृषि उपज प्रदर्शन र बिक्री भइरहेको छ।",
      "link": "https://gorkhapatraonline.com/news/185228",
      "image": "https://gorkhapatraonline.com/storage/media/325906/conversions/orange-fest-original-thumb.jpg"
    },
    {
      "slug": "185600",
      "title": "नगरपालिकाद्वारा निःशुल्क दाउरा वितरण",
      "timestamp": 1766880000000,
      "source": "gp",
      "content": "तराई मधेससहित सप्तरीमा दिन प्रतिदिन अत्यधिक चिसो बढ्दै गएपछि राजविराज नगरपालिकाले आइतबार निःशुल्क दाउरा वितरण गरेको छ ।",
      "longContent": "सुधा देवभारदह (सप्तरी), पुस १३ गते । तराई मधेससहित सप्तरीमा दिन प्रतिदिन अत्यधिक चिसो बढ्दै गएपछि राजविराज नगरपालिकाले आइतबार निःशुल्क दाउरा वितरण गरेको छ ।राजविराज नगरपालिकाले नगरपालिकाको सार्वजनिक स्थानमा आइतबार बिहानै दाउरा वितरण गरेको स्थानीयले बताएका छन् । राजविराज नगरपालिकाका कार्याबाहक नगरप्रमुख इसरत परविनसहित नगरपालिकाका कर्मचारी मिलेर दाउरा बितरण गर्दै सर्वसाधारणलाई चिसोबाट बच्न समेत आग्रह गर्नुभएको छ ।कार्यवाहक प्रमुख परविनले अहिले जिल्लामा अत्यधिक जाडो बढेपछि दाउराको अभावमा कसैले कठ्याङ्ग्रिनु नपरोस् भन्ने उद्देश्यले तत्काल राहतका लागि दाउरा वितरण गरेको बताउनुभयो ।उहाँले भन्नुभयो, “काम सँगै सबैले न्यानो भएर बस्न आवश्यक छ । बजार, अस्पताल, कार्यालय आउने, जाने तथा स्थानीय सर्वसाधारणलाई यो दाउराले थोरै भए पनि जाडो छल्न राहत मिल्ने छ ।” अत्यधिक चिसो बढेपछि आगो तापेर जाडो छल्नका लागि राजविराज नगरपालिकामा शनिबार नेपाली सेनाले र शुक्रबार डिभिजन वन कार्यालय सप्तरीले दाउरा वितरण गरेको थियोे ।पछिल्लो तीन दिनदेखि राजविराजको सार्वजनिक स्थान अस्पताल, रूपनि रोड, बसपार्क, जनआन्दोलन चोक, गजेन्द्र चोक, तितरिगाछी चोक, अदालत रोड लगायतमा दिनभरी दाउरा बाल्न थालेपछि सर्वसाधारणले राहत महशुस गर्दैआएको राजविराज –२ कि नुनुजा खातुनले बताउनुभयो ।",
      "link": "https://gorkhapatraonline.com/news/185600",
      "image": "https://gorkhapatraonline.com/storage/media/326473/conversions/daura--original-thumb.jpg"
    },
    {
      "slug": "185349",
      "title": "सुत्केरीमा प्रसव फिस्टुलाको पीडा : कसरी हुन्छ उपचार ?",
      "timestamp": 1766880000000,
      "source": "gp",
      "content": "यकिन तथ्याङ्क नभए पनि स्वास्थ्य तथा जनसङ्ख्या मन्त्रालयको प्रतिवेदन अनुसार नेपालमा हरेक वर्ष करिब दुईदेखि चार सय महिला यो समस्याबाट पीडित छन् ।",
      "longContent": "काठमाडौँ, पुस ११ गते । रिता (नाम परिवर्तन) को उमेर भर्खर २४ वर्ष पुग्यो । उमेर सानै भए पनि उहाँलाई हेर्दा ४० वर्षको जस्तो देखिन थाल्नुभएको छ । हुम्लाको दुर्गम गाउँमा जन्मिनुभएकी सुनीताको १८ वर्षकै उमेरमा बिहे भयो । विवाह लगत्तै उहाँ गर्भवती हुनुभयो ।गाउँमा न त अस्पताल थियो, न त स्वास्थ्य चौकीमा दक्ष सुत्केरी गराउने स्वास्थ्यकर्मी । त्यो कारणले उहाँले नियमित गर्भजाँचबाट बञ्चित हुनुपर्‍याे  । स्वास्थ्य चौकीमा दक्ष प्रसूतिकर्मी नहुँदा व्यथा लाग्दा दुई दिनसम्म रिता घरकै सुँडेनी र आफन्तको भरमा बस्न बाध्य हुनुभयो । अन्ततः तेस्रो दिन उहाँले मृत शिशुलाई जन्म दिनुभयो । सन्तान गुमाउनुको पीडा त छँदै थियो, केही दिनपछि पिसाब चुहिने समस्या निम्तियो । एक दुई दिनमा निको होला भनेर समस्या लुकाएर बस्दा वर्षौं बित्यो । यो समस्या निम्तिएसँगै उहाँले आफ्नै परिवारबाट पनि तिरस्कार भोग्नुपर्‍याे । शरीरबाट दुर्गन्ध निस्कने कारणले उहाँलाई  सार्वजनिक ठाउँमा सामेल हुन मन लाग्दैनथ्यो। यसले गर्दा उहाँले आफूलाई एक्लो महसुस गर्न थाल्नुभएको थियो ।  स्वास्थ्य स्वयंसेवीबाट प्रसव फिस्टुलाको शल्यक्रिया निःशुल्क उपचार हुने जानकारी पाएपछि उहाँले काठमाडौँ आएर शल्यक्रिया गराउनुभयो । रिताको सफल शल्यक्रिया भएको एक वर्ष बितिसकेको छ । अहिले उहाँले पिसाब चुहिने समस्याबाट छुट्कारा पाउनुभएको छ । आजभोलि उहाँ गाउँ फर्किएर आफूलाई भएको समस्या कसैले पनि भोग्नु नपरोस् भनेर यो सम्बन्धी जनचेतना फैलाउन थाल्नुभएको छ ।  उहाँ त एक उदाहरण मात्र हुनुहुन्छ । नेपालमा रिता जस्ता सयौँ महिला यो समस्याबाट पीडित छन् ।स्वास्थ्य तथा जनसङ्ख्या मन्त्रालयको प्रतिवेदन अनुसार नेपालमा हरेक वर्ष करिब दुईदेखि चार सय महिला यो समस्याबाट पीडित छन् ।  विश्व स्वास्थ्य सङ्गठनका अनुसार एक हजार महिला सुत्केरी हुँदा तीन जनामा प्रसव फिस्टुलाको समस्या देखिन्छ । वरिष्ठ प्रसूति तथा स्त्रीरोग विशेषज्ञ प्रा.डा.सीता घिमिरे पोखरेल नेपालमा एकदेखि दुई हजार महिला प्रसव फिस्टुलाको समस्या लिएर बाँचेको बताउनुहुन्छ । पछिल्लो समय नर्मल डेलिभरीमा हुने फिस्टुला कम भए पनि शल्यक्रिया गरेर बच्चा जन्माउँदा हुने फिस्टुलाको समस्या बढ्दै गएको छ । अदक्ष स्वास्थ्यकर्मीले शल्यक्रिया गरेर बच्चा निकाल्दा यस्तो समस्या निम्तने उहाँको भनाइ छ । यो कस्तो समस्या हो ?रितालाई भएको यो समस्या चिकित्सकीय भाषामा ’प्रसव फिस्टुला’ भनिन्छ । सुत्केरी हुँदा लामो समयसम्म व्यथा लाग्दा शिशुको टाउकोले पिसाब थैली थिच्दा आमाको पिसाब थैली वा मलाशयमा प्वाल परेर यस्तो समस्या देखिने वरिष्ठ स्त्रीरोग विशेषज्ञ डा.कृतिपाल सुवेदी बताउनुहुन्छ । उहाँ भन्नुहुन्छ,“लामो समयसम्म प्रसव व्यथा लाग्दा बच्चाको टाउकोले आमाको पिसाब थैली वा मलाशयको नलीलाई हड्डीमा थिचिदिन्छ। यसले गर्दा त्यहाँको रक्तसञ्चार बन्द हुन्छ र तन्तु मरेर जान्छन्, जसले गर्दा यौनाङ्ग र पिसाब थैलीको बीचमा एउटा असामान्य प्वाल बन्छ।” यो कारणले गर्दा योनीबाट निरन्तर रूपमा पिसाब वा दिसा वा दुवै चुहिने गर्छ । सानै उमेरमा प्रजनन अङ्ग पूर्ण विकसित नहुने हुँदा सानैमा बच्चा पाउँदा फिस्टुलाको जोखिम बढ्ने चिकित्सक बताउँछन् । त्यसका अतिरिक्त बच्चा लामो समय अड्किएमा, बच्चा ननिस्किएर भ्याकुम लगाउँदा दक्ष जनशक्ति नहुँदा फिस्टुला हुने सम्भावना बढी हुन्छ । अदृश्य प्रजनन स्वास्थ्य समस्या प्रसव फिस्टुला अदृश्य प्रजनन स्वास्थ्य समस्या बन्दै गएको छ ।समाजबाट अपहेलित हुने डरले नेपालमा कतिपय महिला यो समस्या लुकाएर बस्न बाध्य छन् । फिस्टुला केवल शारीरिक समस्या मात्र होइन, यो एउटा सामाजिक कलङ्क जस्तै बनेको छ। स्त्रीरोग विशेषज्ञ डा.श्रीप्रसाद अधिकारी रोकथाम र उपचारबारे ज्ञानको अभाव र लाजले गर्दा नेपालमा प्रसव फिस्टुलाको समस्या लुकाएर बस्न बाध्य भएको बताउनुहुन्छ । उहाँ भन्नुहुन्छ, “प्रसव फिस्टुलाका कारणले निरन्तर दिसा, पिसाब चुहिँदा शरीरमा लगाएको लुगा गन्हाउने, अरूका अगाडि जान नसक्ने, घर, परिवार र समाजबाट अपहेलित भई दुर्व्यवहार तथा बहिस्कृत हुने गरेका थुप्रै उदाहरण देख्न सकिन्छ । यही कारणाले धेरैले समस्या लुकाएर बस्न बाध्य छन् । ” यो समस्याले गर्दा धेरैले मानसिक समस्या भोग्नुपरेको छ उहाँको भनाइ छ । गरिबी, अशिक्षा, भौगोलिक विकटता र सानै उमेरमा बच्चा जन्माउँदा यो समस्या बढ्दै गएको उहाँको बुझाइ छ ।  यसले निम्त्याउँछ अन्य स्वास्थ्य समस्या वरिष्ठ प्रसूति तथा स्त्रीरोग विशेषज्ञ प्रा.डा.सीता घिमिरे पोखरेल प्रसव फिस्टुलाको समस्या लुकाएर बस्दा अन्य स्वास्थ्य समस्या निम्तने जोखिम बढ्ने बताउनुहुन्छ ।उहाँ भन्नुहुन्छ, “पिसाब चुहिने डरले पानी कम पिउँदा जलवियोजन तथा मिर्गौलासम्बन्धी समस्या उत्पन्न हुनुका साथै दिसा चुहिने डरले खाना कम खाँदा कुपोषण हुने सम्भावना हुन्छ ।” त्यसका अतिरिक्त यो समस्या लुकाएर राख्दा योनी र पिसाबको सङ्क्रमण हुने जोखिम बढ्छ । सङ्क्रमणको समयमा नै उपचार गरिएन भने सङ्क्रमण फैलिएर मिर्गौलासम्म पुग्ने र मिर्गौला फेल हुने जोखिम बढ्छ । यदि सङ्क्रमण रगतमार्फत सम्पूर्ण शरीरमा फैलिने डा.पोखरेलको भनाइ छ । उपचार वरिष्ठ प्रसूति तथा स्त्रीरोग विशेषज्ञ प्रा.डा.सीता घिमिरे पोखरेलका अनुसार शल्यक्रियाबाट यसको उपचार गर्न सकिन्छ ।दक्ष चिकित्सकले शल्यक्रिया गरेर यसको उपचार गरेमा पूर्णरुपमा निको बनाउन सकिन्छ । डा.घिमिरेका अनुसार उपचारपछि पनि हेलचेक्राइँ गर्दा यो समस्या पुनः बल्झिन सक्ने हुँदा शल्यक्रिया दक्ष चिकित्सकको निगरानीमा मात्र उपचार गर्नुपर्छ ।उहाँ भन्नुहुन्छ, “फिस्टुलाको समस्या भइहालेमा लाज नमानी दक्ष चिकित्सकसँग उपचार सल्लाह लिएर शल्यक्रिया गरेमा ९० प्रतिशतभन्दा बढी फिस्टुलाको समस्या निको बनाउन सकिन्छ ।” उचारपछि यो समस्याको हेलचेक्राइँ गर्दा पुनः बल्झिन सक्ने भएकाले यसको हेरविचार गर्न उहाँको सुझाव छ ।  रोकथामका उपाय जनचेतना फैलाउनु नै प्रसव फिस्टुलाबाट बच्ने एक मात्र उपाय हो । डा.सुवेदीले सुत्केरी हुँदा दक्ष प्रसूतिकर्मीको सहयोगमा नै प्रसूति गराउने, सानै उमेरमा बच्चा नजन्माउन बालबालिकालाई निरुत्साहित गर्ने,  किशोर अवस्थादेखि नै याैन तथा प्रजनन स्वास्थ्यबारे जानकारी गराउने, गर्भवतीले कम्तीमा चार पटक गर्भ जाँच गराउने, पोषणयुक्त खाना खाने, सुत्केरी व्यथा लाग्ने बित्तिकै प्रसूति गराउन नजिकको स्वास्थ्य संस्थामा लैजान उहाँको आग्रह छ । दक्ष प्रसूतिकर्मीको सहयोगमा स्वास्थ्य संस्थामा नै प्रसूति गराउने गर्दा धेरै हदसम्म प्रसव फिस्टुलाबाट बच्न सकिन्छ । नेपाल सरकारले 'सुरक्षित मातृत्व र प्रजनन स्वास्थ्य अधिकार ऐन, २०७५’ मार्फत प्रजनन स्वास्थ्यलाई महिलाको मौलिक हकमा राखेको छ  ।सरकारले फिस्टुलाको उपचारका लागि अस्पताल तोकेर निःशुल्क उपचार गर्दै आएको छ । स्वास्थ्य तथा जनसङ्ख्या मन्त्रालयले परोपकार प्रसूति तथा स्त्रीरोग अस्पतालमा, काठमाडौं मोडल हस्पिटल, बिपी कोइराला स्वास्थ्यविज्ञान प्रतिष्ठान धरान, प्रादेशिक अस्पताल सुर्खेतमा फिस्टुलाको उपचार केन्द्रको रुपमा तोकेको छ । सरकारले यसको उपचार निःशुल्क गरे पनि फिस्टुलाको उपचार जताजतै नहुँदा, आर्थिक अवस्था कम हुने, रोगको बारेमा जानकार नहुँदा यो समस्या लुकाएर बस्न बाध्य भएको चिकित्सकको बुझाइ छ । प्रसव केन्द्रमा तालिमप्राप्त जनशक्ति राख्ने र यो समस्याको बारेमा जनचेतना फैलाउन सकेमा यो समस्या कम हुँदै जाने डा.अधिकारी बताउनुहन्छ । उहाँका अनुसार फिस्टुलामुक्त समाज निर्माण गर्नु केवल चिकित्सकको मात्र काम नभई समाजको सोच बदल्ने अभियान हो। जबसम्म सुरक्षित मातृत्व अधिकारको रूपमा स्थापित हुँदैन तबसम्म फिस्टुलाको समस्या निर्मूल पार्न सकिँदैन ।",
      "link": "https://gorkhapatraonline.com/news/185349",
      "image": "https://gorkhapatraonline.com/storage/media/326466/conversions/605709768_885834753819417_605030678050172498_n-original-thumb.jpg"
    },
    {
      "slug": "185588",
      "title": "मुलुक निर्वाचनमा अघि बढिसक्योः सञ्चारमन्त्री खरेल",
      "timestamp": 1766880000000,
      "source": "gp",
      "content": "सञ्चार तथा सूचना प्रविधि मन्त्री जगदीश खरेलले देश चुनावको बाटो हुँदै समृद्धि, सुशासन र विकासको मार्गमा अघि बढिसकेका बताउनुभएको छ ।",
      "longContent": "फडिन्द्र अधिकारीलेखनाथ, पुस १३ गते । सञ्चार तथा सूचना प्रविधि मन्त्री जगदीश खरेलले देश चुनावको बाटो हुँदै समृद्धि, सुशासन र विकासको मार्गमा अघि बढिसकेका बताउनुभएको छ । मन्त्रालयले आइतबार पोखरामा आयोजना गरेको आमसञ्चारलाई व्यावसायिक बनाउन यस क्षेत्रमा विकसित अवधारणासम्बन्धी अन्तरक्रिया तथा छलफल कार्यक्रममा मन्त्री खरेलले यस्तो बताउनुभएको हो । “मुलुक अब निर्वाचनमा अघि बढिसक्यो । अब कुनै राजनीतिक दल चुनावमा जान्न भन्ने अवस्था छैन,” उहाँले भन्नुभयो, “नयाँ दलहर गठबन्धन गर्दै छन्, पुराना दलहरु चुनावमा होमिइसकेका छन् ।” सरकारका प्रवक्तासमेत रहनुभएका मन्त्री खरेलले यो हप्ता सघन रुपमा दलहरु र जेनजी प्रतिनिधिसँग छलफल गरी निर्वाचनको तयारी भएको उल्लेख गर्नुभयो । मुख्य राजनीति दलका शीर्ष नेता र प्रधानमन्त्री सुशीला कार्कीबिचको छलफलले चुनावी वातावरण बनाउन ठुलो सहयोग पुगेको उहाँको भनाइ छ । फागुन २१ को चुनावपछि नयाँ मानक स्थापना गर्दै देश सुशासन, समृद्धि हुँदै सुन्दर भविष्यतर्फ अघि बढ्ने उहाँको विश्वास छ । मन्त्री खरेलले अहिले सञ्चारक्षेत्र सङ्कटमा रहेको जनाउँदै समाधानका उपायहरु अवलम्बन गर्न आग्रह गर्नुभयो । सञ्चार माध्यमका सामग्री शक्तिशाली र गहन हुनुपर्नेमा जोड दिँदै उहाँले प्रस्तुतिमा नवीनता दिँदै आधुनिक प्रविधि र उपकरण प्रयोग गर्नुपर्नेमा जोड दिनुभयो । “म मिडियाका सङ्कट, चुनौती र अवसरहरुसँग जानकार छु,” मन्त्री खरेलले भन्नुभयो, “देशमा करिब १५ हजार मिडिया हुनु, एउटा पत्रकारका तीन न्युज पोर्टल हुनु कसरी बच्ने ?” देशमा लगानीको वातावरण नहुँदा उद्योग, व्यापार नफस्टाएको उल्लेख गर्दै उहाँले अर्थव्यवस्था नै नचलेको अवस्थामा सञ्चारमा सङ्कट हुनु अनौठो नभएको विचा राख्नुभयो । नयाँ मिडिया (न्युमिडिया)लाई न्यु मूलधारको संज्ञा दिँदै परम्परागत सञ्चार माध्यमले पनि नयाँ प्रविधिलाई आत्मसात गर्नुपर्ने विचार राख्नुभयो । उहाँले भन्नुभयो, “अब न्यू मिडियालाई नजरअन्दाज गर्न पाइँदैन । समय बदलियो । पुरानो मिडियाप्रति सम्मान छ तर अबको समय न्यू मिडियाको हो ।” नियमावली बनाएर दर्ता र सूचीकरण गरी न्यू मिडियालाई पहिचान दिइने उहाँले प्रष्ट पार्नुभयो । मुख्यमन्त्री तथा मन्त्रिपरिषद कार्यालय गण्डकीका मुख्य सचिव डन्डुराज घिमिरेले प्रदेश सरकार सञ्चार क्षेत्रसँग सहकार्य गर्न तयार रहेको उल्लेख गर्नुभयो । “हामीले सञ्चार ऐन बनाएका छौँ, नियमावली बनाएका छौँ, प्रेस रजिष्ट्रार कार्यालय स्थापना गरेका छौँ,” उहाँले भन्नुभयो, “जनतालाई सुसूचित गर्न र जनताप्रति जवाफदेही बनाउने मिडियासँग सहकार्य गर्न हामी तयार छौँ ।”नेपाल पत्रकार महासङ्घ गण्डकी अध्यक्ष रमेश पौडेलले कर्पाेरेट र स्वरोजगारमूलक मिडिया धराशायी भएको बताउँदै मिडिया कोषको व्यवस्था गर्न माग गर्नुभयो । उहाँले सञ्चार माध्यमलाई उद्योगको मान्यता दिनसमेत आग्रह गर्नुभयो । “सरकारले रक्सी उद्योगलाई उद्योग मान्छ तर मिडियालाई मान्दैन । विद्युतमा छुट छैन,” उहाँले भन्नुभयो । संविधानबमोजिम प्रदेश र स्थानीय तहलाई समेत सञ्चारक अधिकार दिन आग्रह गर्नुभयो । सञ्चार तथा सूचना प्रविधि मन्त्रालयकी सचिव राधिका अर्यालको अध्यक्षतामा भएको कार्यक्रममा कास्कीकी प्रमुख जिल्ला अधिकारी रुद्रादेवी शर्मा र नेपाल पत्रकार महासङ्घ कास्की अध्यक्ष माधव बरालले पनि धारणा राख्नुभएको थियो । छलफल कार्यक्रममा आमसञ्चारका समस्या र समाधानबारे सञ्चार मन्त्रालयका सहसचिव उदयबहादुर रानामगर, सञ्चार माध्यमबारे प्रदेश सरकार र सङ्घ सरकारका अधिकारबारे गण्डकीकी प्रेस रजिष्ट्रार विमला भण्डारी र सञ्चार माध्यम र विज्ञापनबारे विज्ञापन बोर्डका अध्यक्ष लक्ष्मण हुमागाईले कार्यपत्र पेश गर्ने कार्यक्रम छ ।",
      "link": "https://gorkhapatraonline.com/news/185588",
      "image": "https://gorkhapatraonline.com/storage/media/326443/conversions/11961-original-thumb.jpg"
    },
    {
      "slug": "185526",
      "title": "बुढानीलकण्ठ मन्दिर विश्वसम्पदा सूचीमा पार्न पहल",
      "timestamp": 1766880000000,
      "source": "gp",
      "content": "बुढानीलकण्ठ नगरपालिका–३ स्थित ऐतिहासिक तथा पुरातात्त्विक बुढानीलकण्ठ मन्दिरलाई विश्वसम्पदा सूचीमा सूचीकृत गर्न पहल गरेको छ । संयुक्त राष्ट्रसङ्घीय शिक्षा, शैक्षिक, वैज्ञानिक तथा सांस्कृतिक सङ्गठन (युनेस्को) को विश्वसम्पदा सूचीमा सूचीकृत गर्न पहल गरिएको हो ।",
      "longContent": "गोरखापत्र समाचारदाता काठमाडौँ, पुस १३ गते । बुढानीलकण्ठ नगरपालिका–३ स्थित ऐतिहासिक तथा पुरातात्त्विक बुढानीलकण्ठ मन्दिरलाई विश्वसम्पदा सूचीमा सूचीकृत गर्न पहल गरेको छ । संयुक्त राष्ट्रसङ्घीय शिक्षा, शैक्षिक, वैज्ञानिक तथा सांस्कृतिक सङ्गठन (युनेस्को) को विश्वसम्पदा सूचीमा सूचीकृत गर्न पहल गरिएको हो । युनेस्को सूचीमा सूचीकरण गर्न मन्दिरको वास्तुकला, मूर्तिको प्रस्तरकला उत्कृष्ट र विशिष्टीकृत हुनुपर्ने भएकाले त्यसका लागि नगरपालिकाले सम्बन्धित विज्ञसँग पराशर्म गर्दै प्रमाण जुटाउने प्रयास गरिरहेको छ । बुढानीलकण्ठ नगरपालिकाका प्रमुख मीठाराम अधिकारीले मन्दिरलाई विश्वसम्पदा सूचीमा सूचीकृत गर्न नगरपालिकाले निरन्तर प्रयास गरिरहेको बताउनुभयो । अधिकरीले भन्नुभयो, “काठमाडौँ उपत्यकामा पशुपतिनाथ मन्दिरपछिको ऐतिहासिक र पुरातात्त्विक शैलीको मन्दिर नै बुढानीलकण्ठ मन्दिर हो, मन्दिरको सांस्कृतिक ऐतिहासिक गरिमालाई विश्वसामु चिनाउनका लागि बुढानीलकण्ठ मन्दिरलाई विश्वसम्पदा सूचीमा सूचीकृत गर्न नगरपालिका निरन्तर लागिरहेको छ ।” उहाँका अनुसार नगरपालिकाले नारायणस्थानको इतिहास, किंवदन्ती एवं कलासम्पदालाई विशिष्ट ढङ्गबाट अन्वेषण गरी अभिलेख तयार गर्न पनि आरम्भ गरेको छ । मूर्ति, वरिपरिका पाटीपौवा, मन्दिर, धारा, शिलालेख र आसपासका बस्ती, गुम्बा, आश्रमको समग्र गहन अध्ययन भइरहेको छ । अधिकारीका अनुसार बुढानीलकण्ठ मन्दिरको धार्मिक तथा पुरातात्त्विक महत्त्वलाई जीवित राखिएको, मन्दिर क्षेत्रको संरचना पुनर्निर्माण र नवनिर्माण गर्दा पुरातात्त्विक महत्त्व कायम गरिएको र पुरातत्त्व विभाग र गुठी संस्थानसँग निरन्तर छलफल भइरहेको छ । मन्दिर क्षेत्रमा पहिचान मेटिने गरी जथाभाबी घर, भवन, पसल आदि संरचना बन्न रोक लगाइएको छ । मन्दिर क्षेत्रको विकासका लागि गुरुयोजना बनाउन र सरोकारवाला निकायका रूपमा आधिकारिक क्षेत्र विकास र सांस्कृतिक प्राज्ञिक प्रतिष्ठान बनाउनुपर्ने आवश्यकता रहेको अधिकारी बताउनुभयो ।",
      "link": "https://gorkhapatraonline.com/news/185526",
      "image": "https://gorkhapatraonline.com/storage/media/326359/conversions/Budhanilkantha_0-original-thumb.jpg"
    },
    {
      "slug": "185525",
      "title": "समानुपातिकको सूची बनाउन कांग्रेसको मापदण्ड",
      "timestamp": 1766880000000,
      "source": "gp",
      "content": "नेपाली कांग्रेसले फागुन २१ गतेका लागि तय भएको समानुपातिकतर्फका उम्मेदवारको नामावली चयन प्रक्रिया प्रारम्भ गरेको छ । पार्टी केन्द्रीय कार्यालय सानेपामा शनिबार बसेको केन्द्रीय कार्यसम्पादन समितिको बैठकले ११० उम्मेदवार चयनको मापदण्ड तयार गरेर नाम चयन गर्ने निर्णय गरेको हो ।",
      "longContent": "गोरखापत्र समाचारदाता ललितपुर, पुस १३ गते । नेपाली कांग्रेसले फागुन २१ गतेका लागि तय भएको समानुपातिकतर्फका उम्मेदवारको नामावली चयन प्रक्रिया प्रारम्भ गरेको छ । पार्टी केन्द्रीय कार्यालय सानेपामा शनिबार बसेको केन्द्रीय कार्यसम्पादन समितिको बैठकले ११० उम्मेदवार चयनको मापदण्ड तयार गरेर नाम चयन गर्ने निर्णय गरेको हो । बैठकले वर्तमान विकसित राजनीतिक अवस्था र आसन्न प्रतिनिधि सभा र राष्ट्रिय सभाको निर्वाचनलाई दृष्टिगत गर्दै पार्टीलाई सुसङ्गठित बनाउने निर्णय गरेको छ । साथै पार्टीभित्र बृहत् एकता कायम गर्दै सङ्घीय समावेशी लोकतान्त्रिक गणतन्त्रात्मक व्यवस्थाको दिगो विकाससँगै संविधानको रक्षा गर्नुपर्ने राष्ट्रिय दायित्वलाई हृदयङ्गम गरी आगामी दिनमा पार्टी हितविपरीत हुने गरी अनुशासन उल्लङ्घनका कुनै पनि कार्य नगर्न नगराउन सचेत गराउने निर्णय भएको छ । कांग्रेस मुख्यसचिव कृष्णप्रसाद पौडेलका अनुसार विगतको निर्वाचनमा पार्टीको उम्मेदवार वा पार्टीले समर्थन गरेका उम्मेदवारविरुद्ध उम्मेदवार भएका, तिनका प्रस्तावक र समर्थक वा असहयोग गरी अनुशासनविपरीतका काम गरेकालाई केन्द्रीय अनुशासन समितिले गरेको निष्काशन, निलम्बन र पार्टीको विधान अनुसार स्वतः कारबाहीमा परेकाको बाँकी अवधि माफी/मिनाहा गर्ने निर्णय गरिएको छ । बैठकले यसरी कारबाही माफी/मिनाहा भएका व्यक्तिको क्रियाशील सदस्यतालाई निरन्तरता कायम गरी क्रियाशील सदस्यता नवीकरण गर्ने निर्णय गरेको छ । कांग्रेसले विगतमा विभिन्न कारणले पार्टी परित्याग गरेर स्वतन्त्र बनेका वा अन्य पार्टीमा गएर उम्मेदवार, प्रस्तावक वा प्रचारक बनेका साथीलाई पार्टीमा फर्कन आह्वान गरेको छ । मुख्यसचिव पौडेलले त्यसरी फर्किने साथीलाई क्रियाशील सदस्यतासहित आवश्यक जिम्मेवारी प्रदान गर्ने निर्णय भएको बताउनुभयो । कांग्रेसले पेसा, व्यवसाय र विविध क्षेत्रमा रही राष्ट्र र जनताको सेवामा समर्पित लोकतान्त्रिक विचार र आस्था भएका व्यक्तिलाई कांग्रेसमा सक्रिय भूमिका निर्वाह गर्न आह्वान गरेको छ । बैठकले अहिलेको परिस्थितिमा पार्टी, लोकतन्त्र र समग्र मुलुकको हितका लागि वौद्धिक र व्यावसायिक क्षेत्र विशेष संवाद र सहकार्य गरेर अघि बढ्ने निर्णय गरेको छ । कांग्रेस कार्यसम्पादन समितिको बैठक आइतबार बस्ने छ ।",
      "link": "https://gorkhapatraonline.com/news/185525",
      "image": "https://gorkhapatraonline.com/storage/media/326357/conversions/congresh1-original-thumb.jpg"
    },
    {
      "slug": "185524",
      "title": "नागढुङ्गा सुरुङमार्ग सञ्चालनमा विलम्ब",
      "timestamp": 1766880000000,
      "source": "gp",
      "content": "बहुप्रतीक्षित नागढुङ्गा–सिस्नेखोला सुरुङमार्ग निर्धारित समयमा सञ्चालन नहुने भएको छ । पुसदेखि सञ्चालन गरिने भनिएको सो सुरुङमार्गको पश्चिमी ‘पोर्टल’ को काम अझै सुरु हुन सकेको छैन । पहिरो गइरहने पश्चिमी ‘पोर्टल’ निर्माणका लागि अझसम्म डिजाइन स्वीकृत हुन सकेको छैन । त्यसै गरी सुरुङमार्ग सञ्चालनका लागि अझै सेवाप्रदायक कम्पनी छनोट हुन सकेको छैन ।",
      "longContent": "काठमाडौँ, पुस १३ गते । बहुप्रतीक्षित नागढुङ्गा–सिस्नेखोला सुरुङमार्ग निर्धारित समयमा सञ्चालन नहुने भएको छ । पुसदेखि सञ्चालन गरिने भनिएको सो सुरुङमार्गको पश्चिमी ‘पोर्टल’ को काम अझै सुरु हुन सकेको छैन । पहिरो गइरहने पश्चिमी ‘पोर्टल’ निर्माणका लागि अझसम्म डिजाइन स्वीकृत हुन सकेको छैन । त्यसै गरी सुरुङमार्ग सञ्चालनका लागि अझै सेवाप्रदायक कम्पनी छनोट हुन सकेको छैन ।नागढुङ्गा–सिस्नेखोला सुरुङमार्ग आयोजनाका निर्देशक सौजन्य नेपालले सुरुङमार्गलाई पुसदेखि सञ्चालनमा ल्याउने भन्ने कार्यक्रम रहे पनि अहिलेसम्म सुरुङमार्गको पश्चिमी पोर्टलको निर्माण सुरु हुन नसकेको र सुरुङमार्ग सञ्चालनका लागि सेवाप्रदायक कम्पनी छनोट नै हुन नसकेकाले अहिले सुरुङमार्ग सञ्चालनमा आउन नसक्ने स्पष्ट पार्नुभयो । उहाँका अनुसार पश्चिमी पोर्टल निर्माणको डिजाइन तयार भई स्वीकृतिका क्रममा छ । स्वीकृतिका लागि सडक विभागमा पेस भइसकेको छ । पश्चिमी पोर्टलमा सधैँ पहिरो गइरहन्छ । त्यही ठाउँमा मुख्य राजमार्गदेखि सुरुङमार्गको पोर्टलसम्म पहुँचमार्ग र ‘टोल बुथ’ निर्माण गर्नु पर्छ, जसको अहिलेसम्म डिजाइन स्वीकृत हुन सकेको छैन । डिजाइन स्वीकृत भइसकेपछि पहुँचमार्ग र ‘टोल बुथ’ निर्माण हुने निर्देशक नेपालले स्पष्ट पार्नुभयो । त्यसै गरी सो ठाउँमा पहिरो आउन नदिनका लागि आवश्यक काम बाँकी छन् । “यी भौतिक संरचनाको निर्माण सुरु गर्न सबैभन्दा पहिला डिजाइन स्वीकृत हुनु प¥यो । यी संरचनाको निर्माण सम्पन्न भइसकेपछि मात्र सुरुङमार्ग सञ्चालनमा आउन सक्छ,” उहाँले भन्नुभयो । दोस्रो पटक म्याद थपआयोजना निर्देशक नेपालले सो सुरुङमार्ग सञ्चालनका लागि सेवाप्रदायक कम्पनी छनोट गर्न आह्वान गरिएको बोलपत्रको म्याद दोस्रो पटक थप गरिएको जानकारी दिनुभयो । उहाँका अनुसार शुक्रबार १४ दिनका लागि म्याद थप गरिएको छ ।कात्तिकमा निकालिएको बोलपत्रको पहिलो म्याद पुस २ गतेसम्म थियो । त्यसपछि पहिलो पटक पुसको १६ गतेसम्म म्याद थप गरिएको थियो भने अहिले दोस्रो पटक पुस ३० गतेसम्मका लागि बोलपत्रको म्याद थप गरिएको उहाँले जानकारी दिनुभयो । बोलपत्रसम्बन्धी कागजात तथा सर्तमा सामान्य संशोधन गरिएकाले म्याद थपिएको उहाँको भनाइ छ ।पुस ३० गतेपछि कम्पनी छनोटको सम्पूर्ण प्रक्रिया पुरा गर्न दुई महिनादेखि तीन महिना लाग्न सक्छ ।’’ सेवाप्रदायक कम्पनी छनोट गर्न आयोजनाले कात्तिक १६ गते अन्तर्राष्ट्रिय बोलपत्र (इन्टरनेसनल कम्पिटेटिभ बिडिङ, आइसिबी) आह्वान गरेको थियो ।निर्देशक नेपालले भन्नुभयो, “पुस ३० गते ठेक्का खोलिन्छ । कुन कुन कम्पनीले बोलपत्र भरेको थाहा हुन्छ र तिनीहरूको विभिन्न मूल्याङ्कनका आधारमा बोलपत्रका सर्त पूरा गरेका कम्पनी छनोट गरिन्छ ।” छनोट भएका सेवाप्रदायक कम्पनीले सवारीसाधनबाट सङ्कलन भएको रकम हरेक दिन सरकारी राजस्व जम्मा गर्छ । सेवा दिएबापत सो कम्पनीले आयोजनाबाट रकम पाउने हो । प्राविधिक र प्रशासनिक जनशक्ति सेवाप्रदायक कम्पनीकै हुन्छन् । त्यसबापत पनि उनीहरूले रकम पाउने हो । चार ‘सिफ्ट’ मा चौबिसै घण्टा सञ्चालन हुने सुरुङमार्गका लागि करिब १५० जनशक्ति चाहिने आयोजना निर्देशक नेपालले जानकारी दिनुभयो । सरकारले यसअघि नै सुरुङमार्ग भएर गुड्ने सवारीसाधनका लागि सडक उपभोग दस्तुर तोकिसकेको छ । उहाँका अनुसार सुरुङमार्गको सुरक्षा व्यवस्थापनमा ६४ जना,  सडक दस्तुर सङ्कलन उठाउन ५४ जना, ट्राफिक व्यवस्था अनुगमन तथा नियन्त्रणका लागि १४ जना र सिभिल संरचना तथा अन्य संरचना मर्मतका लागि आठ/आठ जना जनशक्तिको व्यवस्थापन गरिएको छ ।",
      "link": "https://gorkhapatraonline.com/news/185524",
      "image": "https://gorkhapatraonline.com/storage/media/326356/conversions/SURUNG-FILE-2-original-thumb.jpg"
    },
    {
      "slug": "185523",
      "title": "स्वास्थ्य बिमामा दीर्घरोगी आकर्षित",
      "timestamp": 1766880000000,
      "source": "gp",
      "content": "स्वास्थ्य बिमामा दीर्घरोगीको मात्र आकर्षण बढेको छ । स्वस्थ व्यक्तिले सकभर स्वास्थ्य बिमा नगर्ने, बिमा गरिहालेको अवस्थामा नवीकरण गर्न रुचि नदेखाउने गरेका छन् । मानिसलाई जब दीर्घरोगले समात्छ, अनि स्वास्थ्य बिमा गर्न उत्साही हुने गरेका छन् । यो गलत प्रवृत्तिका कारण स्वास्थ्य बिमा बोर्ड कमजोर बन्दै गएको छ ।",
      "longContent": "काठमाडौँ, पुस १३ गते । स्वास्थ्य बिमामा दीर्घरोगीको मात्र आकर्षण बढेको छ । स्वस्थ व्यक्तिले सकभर स्वास्थ्य बिमा नगर्ने, बिमा गरिहालेको अवस्थामा नवीकरण गर्न रुचि नदेखाउने गरेका छन् । मानिसलाई जब दीर्घरोगले समात्छ, अनि स्वास्थ्य बिमा गर्न उत्साही हुने गरेका छन् । यो गलत प्रवृत्तिका कारण स्वास्थ्य बिमा बोर्ड कमजोर बन्दै गएको छ । स्वास्थ्य बिमा बोर्डका कार्यकारी निर्देशक डा. रघुराज काफ्लेले देशका सबै मानिस स्वास्थ्य बिमामा आबद्ध हुने हो भने बिमा कार्यक्रमलाई अगाडि बढाउन कुनै समस्या नहुने बताउनुहुन्छ । कार्यकारी निर्देशक डा. काफ्लेले स्वास्थ्य बिमा कार्यक्रम सुरु भएको एक दशकमा धेरै सुधारका काम भएको बताउनुभयो । उहाँले बिमा बोर्डमा विभिन्न समस्या भए पनि जति प्रगति भएको छ, त्यसलाई उपलब्धिका रूपमा लिनुपर्ने बताउनुभयो । अन्य देशको तुलनामा नेपालले बिमा कार्यक्रममा जे जति उपलब्धि हासिल गर्न सकेको छ, त्यसलाई सन्तोषजनक रूपमा लिनुपर्ने उहाँको भनाइ छ । कार्यकारी निर्देशक काफ्लेले बिमा कार्यक्रमले धेरै जिल्ला र स्थानीय तहलाई समेटेको बताउनुभयो । उहाँले स्वास्थ्य बिमामा आबद्ध भएका दीर्घरोगी, नियमित औषधी सेवन गर्ने, क्यान्सर, मिर्गौला रोग, फोक्सोसम्बन्धी रोग (सिओपिडी), दम, मधुमेहलगायतका दीर्घरोगीले मात्र स्वास्थ्य बिमा गर्ने गरेको उल्लेख गर्दै सबै वर्गलाई बिमामा आबद्ध गर्नुपर्ने बताउनुभयो । विगतको तुलनामा स्वास्थ्य बिमामा नवीकरणमा समेत सुधार हुँदै गएको छ । विगतका वर्षमा ६९ प्रतिशत नवीकरण हुने गरेकामा आर्थिक वर्ष २०८०/८२ मा ८० प्रतिशत नवीकरण भएको छ । स्वास्थ्य बिमा बोर्डका अनुसार स्वास्थ्य बिमा बोर्डमा ४५ प्रतिशत आबद्धमध्ये सक्रिय बिमित ३३ प्रतिशत छन् । त्यस्तै २१ प्रतिशतले उपचार सेवा लिएका छन् ।यसै गरी स्वास्थ्य सेवा लिने दर ४१ प्रतिशत पुगेको छ । जनसङ्ख्या ‘कभरेज’ ३३ प्रतिशतले स्वास्थ्य बिमा गराएका छन् ।  यस्तै स्वास्थ्य बिमा भुक्तानीमा धेरै सुधार भएको छ । २०८२ असोज मसान्तसम्म सेवाप्रदायकको अस्पताललाई बुझाउनुपर्ने रकम सात अर्ब ३२ करोड बाँकी छ । २०८१ चैतसम्मको सबै स्वास्थ्य संस्थाको भुक्तानी भइसकेको छ । अब वैशाखदेखि असोजसम्मको भुक्तानी हुन बाँकी छ । स्वास्थ्य बिमामा सुधारका पक्ष भइरहँदा समस्या पनि त्यत्तिकै छन् । उपचारमा झन्झट बेहोर्नुपर्ने, सेवा उपयोग दरमा कमी, बिमित र स्वास्थ्य संस्थाबिच समन्वय अभाव, स्वास्थ्य संस्थाबाट गुणस्तरीय सेवा नपाइने गुनासो, दाबी भुक्तानी ढिलो हुने समस्या, प्राविधिक तथा डिजिटल प्रणाली कमजोर, पर्याप्त जनशक्ति र तालिमको अभाव, स्थायी जनशक्ति नहुनु, स्वास्थ्य संस्थाको असमान वितरण, स्वास्थ्य बिमा कार्यक्रम दिगोपनका लागि वित्तीय चुनौतीलगायतका समस्या छन् । ८० प्रतिशत स्वास्थ्य बिमा गर्ने दिर्घरोगी, क्यान्सर, मिर्गौला फेल भएका, दिनहुँ औषधी सेवन गर्नुपर्ने बिरामी मात्र छन् । सुरुमा पाइलट कार्यक्रमका रूपमा तीन जिल्लाबाट सुरु भएको स्वास्थ्य बिमा कार्यक्रम हाल ७७ वटै जिल्लामा लागु भइसकेको छ । ७७ वटै जिल्लामा स्वास्थ्य बिमाको पहुँच भए पनि सम्पूर्ण नागरिक स्वास्थ्य बिमामा आबद्ध हुन सकेका छैनन् । आबद्ध भएकाको विभिन्न समस्याले गर्दा बिमाप्रति आकर्षण छैन । बोर्डका सूचना अधिकारी विकेश मल्लले अझै पनि बिमामा मुख्य चुनौती रहेको बताउनुभयो । उहाँले सामाजिक स्वास्थ्य सुरक्षाका लागि स्वास्थ्य बिमाबाहेक अर्को विकल्प नभएको भन्दै यसलाई सफल बनाउनुपर्ने बताउनुभयो । बोर्डका अध्यक्ष चन्द्र थापाले स्वास्थ्य बिमामा औपचारिक क्षेत्र जोडिनुपर्ने बताउनुभयो । नेपाल प्रहरी, सेना, शिक्षकलगायतलाई स्वास्थ्य बिमामा आबद्ध गरिनुपर्ने उहाँको भनाइ छ । स्वास्थ्य सचिव डा. देवकोटाले स्वास्थ्यमा सर्वव्यापी पहुँच प्राप्तिका लागि देशका नीतिनियम निर्माण, व्यवस्थापक, कार्यक्रम सञ्चालक, शैक्षिक प्रतिष्ठान, साझेदार निकाय एंव सरोकारवालाको साझा ऐक्यबद्धता आवश्यक रहेको बताउनुभयो ।",
      "link": "https://gorkhapatraonline.com/news/185523",
      "image": "https://gorkhapatraonline.com/storage/media/326354/conversions/HEALTH-INSURANCE-original-thumb.jpg"
    },
    {
      "slug": "185522",
      "title": "समानुपातिकतर्फको बन्दसूची भोलिसम्म",
      "timestamp": 1766880000000,
      "source": "gp",
      "content": "आगामी प्रतिनिधि सभा सदस्य निर्वाचनका लागि राजनीतिक दलले पुस १३ (आज) र १४ गते समानुपातिक निर्वाचन प्रणालीतर्फको निर्वाचनका लागि उम्मेदवारको बन्दसूची पेस गर्दै छन् । आयोगको निर्वाचन कार्यक्रमबमोजिम दलले उम्मेदवारको बन्दसूची पेस गर्न लागेका हुन् ।",
      "longContent": "काठमाडौँ, पुस १३ गते । आगामी प्रतिनिधि सभा सदस्य निर्वाचनका लागि राजनीतिक दलले पुस १३ (आज) र १४ गते समानुपातिक निर्वाचन प्रणालीतर्फको निर्वाचनका लागि उम्मेदवारको बन्दसूची पेस गर्दै छन् । आयोगको निर्वाचन कार्यक्रमबमोजिम दलले उम्मेदवारको बन्दसूची पेस गर्न लागेका हुन् । समानुपातिक निर्वाचन प्रणालीतर्फको सहायक निर्वाचन अधिकृत यज्ञप्रसाद भट्टराईले पुस १३ गते आइतबार र १४ गते सोमबार कार्यालय समयभित्र बन्दसूची पेस गर्ने दलले न्यूनतम ११ र अधिकतम ११० जनाको नाम पेस गर्नुपर्ने जानकारी दिनुभयो । दलले उम्मेदवारको बन्दसूचीमा समावेशी समूहको प्रतिशत मिलाएर पेस गर्नुपर्ने छ । ११ जना उम्मेदवारको मनोनयनको सूची पेस गर्ने दलले तीन/तीन जना आदिवासी जनजाति र खस आर्य, एक/एक जना थारू, मुस्लिम र दलित तथा दुई जना मधेशी समूहबाट नाम राख्नुपर्ने छ । जसमा आठ जना महिला उम्मेदवार हुनुपर्ने छ । जनगणना २०७८ को प्रतिवेदनबमोजिम सरकारले समावेशी समूहको प्रतिशत पुनरवलोकन गरेपछि आयोगले सोही आधारमा समावेशी प्रतिनिधित्वको सङ्ख्यामा हेरफेर गरेको छ । त्यसै गरी ११० जना उम्मेदवारको मनोनयन पेस गर्ने दलले ३२ जना आदिवासी जनजाति, ३३ जना खस आर्य, सात जना थारू, १३ जना दलित र १६ जना मधेशी समुदायबाट नाम पेस गर्नुपर्ने छ । जसमा महिला उम्मेदवार ५२ जना हुनुपर्ने छ । चार जना पिछडिएको क्षेत्रको प्रतिनिधित्व गरेको हुुनुपर्ने छ । निर्वाचन अधिकृत भट्टराईले उम्मेदवारको बन्दसूची पेस गर्दा केन्द्रीय समितिको निर्णय, मतदाता नामावलीमा नाम भएको निस्सा, उम्मेदवारको स्वघोषणासहितको मञ्जुरीनामा, नागरिकता, बन्दसूचीको सफ्ट र हार्डकापी, समानुपातिकतर्फको निर्वाचन प्रयोजनका लागि तोकिएका केन्द्रीय समितिका पदाधिकारीबाट बन्दसूची प्रमाणित भएको हुनुपर्ने जानकारी दिनुभयो । समानुपातिक निर्वाचन प्रणालीतर्फ कुल ९३ वटा निर्वाचन चिह्नका लागि एक सय वटा दलले दल दर्ता गराएका छन् । समानुपातिकतर्फ भाग लिन दल दर्ता गराएका दलले मात्रै उम्मेदवारको मनोनयन सूची पेस गर्न पाउने छन् । यसरी पेस भएको सूचीउपर आयोगले छानबिन गरी आवश्यकता अनुसार सच्याउन दललाई सूचित गर्ने छ । आयोगले पुस १५ देखि पुस २० गतेसम्म सो अवधि तोकेको छ । पुस २१ देखि २७ गतेसम्म दलहरूले उम्मेदवारको बन्दसूची संशोधन गरी पेस गर्ने तथा पुस २८ गते बन्दसूचीमा रहेका उम्मेदवारले आफ्नो नाम फिर्ता लिन चाहेमा सोसम्बन्धी निवेदन दिन पाउने छन् । दाबी विरोध हुँदै निर्वाचन आयोगले माघ २० गते बन्दसूचीमा पेस भएका उम्मेदवारको नामावली प्रकाशन गर्ने छ । फागुन २१ गते प्रत्यक्ष र समानुपातिक गरी दुवै प्रणालीतर्फको मतदान हुने छ । मतदाता नामावली सार्वजनिक निर्वाचन आयोगले आगामी प्रतिनिधि सभा सदस्य निर्वाचनमा भाग लिन पाउने मतदाताको अन्तिम नामावली प्रकाशन गरेको छ । प्रकाशित नामावलीबमोजिम एक करोड ८९ लाख तीन हजार ६८९ मतदाता मतदान गर्न योग्य छन् । आयोगका प्रवक्ता नारायणप्रसाद भट्टराईले ९६ लाख ६३ हजार ३५८ पुरुष र ९२ लाख ४० हजार १३१ महिला तथा २०० अन्य मतदाता छन् । २०७९ को प्रतिनिधि सभा तथा प्रदेश सभा सदस्य निर्वाचनमा कुल एक करोड ७९ लाख ८८ हजार ५७० मतदाता थिए । यसरी गएको तीन वर्षमा नौ लाख १५ हजार ११९ जना मतदाता थपिएका छन् । आचारसंहिता स्वीकृतनिर्वाचन आयोगले आगामी प्रतिनिधि सभा सदस्य निर्वाचन २०८२ का लागि निर्वाचन आचारसंहिता स्वीकृत गरेको छ । आयोग पदाधिकारीको पुस १२ गते शनिबारको बैठकले निर्वाचनमा स्वतन्त्रता, स्वच्छता, निष्पक्षता, पारदर्शिता, मितव्ययिता तथा भयमुक्त वातावरण कायम राख्न आवश्यक भएकोले निर्वाचन आचारसंहिता तयार गरेको हो । आयोग पदाधिकारीको बैठकले स्वीकृत आचारसंहिता लागु हुने मिति तोकेपछि आचारसंहिता लागु हुने छ । विगतमा मतदान हुनुभन्दा करिब ४५ देखि ५० दिन बाँकी हुँदा निर्वाचन आचारसंहिता लागु हुँदै आएको हो । आयोगका कार्यवाहक प्रमुख निर्वाचन आयुक्त रामप्रसाद भण्डारीले विगतको अभ्यासबमोजिम नै स्वीकृत आचारसंहिता मतदान हुनभन्दा ४५/५० दिन अघिदेखि लागु हुने बताउनुभयो । नेपाल सरकार र नेपाल सरकारका मन्त्री, प्रदेश सरकार र प्रदेश सरकारका मन्त्री, संवैधानिक निकाय र सो निकायका पदाधिकारी, नेपाल सरकार, प्रदेश सरकारका निकायका पदाधिकारी, स्थानीय कार्यपालिका र सोका सदस्य, सङ्घ, प्रदेश र स्थानीय तहका कर्मचारी, सुरक्षा निकाय, सुरक्षाकर्मी तथा कर्मचारी, सरकारी, अर्धसरकारी तथा सार्वजनिक संस्थाको कार्यालय र कर्मचारी, राजनीतिक दल तथा दलको भ्रातृ सङ्गठन, उम्मेदवार तथा सम्बन्धित व्यक्तिलगायतलाई स्वीकृत आचारसंहिता लागु हुने छ । त्यसै गरी सञ्चार प्रतिष्ठान, सोका कर्मचारी तथा सञ्चारकर्मी, निजी तथा गैरसरकारी संस्था, सोका पदाधिकारी तथा कर्मचारी, विद्यालय, महाविद्यालय वा विश्वविद्यालय, मतदाता, विकास साझेदार संस्था, सरकारी तथा अर्धसरकारी निकायबाट सञ्चालित परियोजना तथा परियोजनाका कर्मचारी, मतदाता शिक्षा कार्यक्रम सञ्चालन गर्ने संस्था तथा सो संस्थाका कर्मचारीलाई आचारसंहिता लागु हुने छ । आचारसंहिताले स्थानीय प्रशासनको अनुमति नलिई सार्वजनिक स्थलमा कुनै किसिमको जुलुस, आमसभा, कोणसभा वा भेला गर्न नहुने, जुलुस, आमसभा वा भेला गर्नुअघि प्रहरीलाई मिति, समय, मार्ग र स्थानको बारेमा कम्तीमा २४ घण्टाअगावै जानकारी गराउनुपर्ने, निर्वाचन प्रयोजनका लागि ७५ ग्रामसम्मको कागजमा तीन सय वर्ग इन्चसम्मको क्षेत्रफल भएको आकारको एउटै रङ र मुद्रकको नामसहितको पर्चा मात्र प्रयोग गर्नुपर्ने व्यवस्था गरेको छ । अनलाइन वेब पेज, टिभी स्क्रोलिङ, सपिङ मलमा डिस्प्ले, कल सेन्टर सञ्चालन, बैङ्कका एटिएम काउन्टरमा सन्देश वा सडक नाटक आदि माध्यमबाट दलको वा उम्मेदवारको बारेमा कुनै प्रचारप्रसार गर्न गराउन नहुने आचारसंहितामा उल्लेख छ । ७५ स्थल र ८८५ केन्द्र थपिएआयोगका अनुसार प्रतिनिधि सभा सदस्य निर्वाचन २०८२ मा गत निर्वाचनको भन्दा ७५ मतदान स्थल र ८८५ मतदान केन्द्र थपिएका छन् । कुल मतदान स्थल १० हजार ९६७ र २३ हजार ११२ मतदान केन्द्र कायम भएका छन् ।",
      "link": "https://gorkhapatraonline.com/news/185522",
      "image": "https://gorkhapatraonline.com/storage/media/326358/conversions/456-original-thumb.jpg"
    },
    {
      "slug": "185521",
      "title": "ऐन कागजमा, अस्वस्थ मासु भागमा",
      "timestamp": 1766880000000,
      "source": "gp",
      "content": "नयाँ चोक, नयाँ सडक र नयाँ बस्ती देखिनेबित्तिकै किराना र मासु पसल खुलिहाल्छन् । मासु पसल खोल्न केही थान औजार, एउटा बोर्ड र मासु काट्ने अचानो भए पुग्छ । नेपालमा मापदण्ड नै नपुगेका हजारौँ मासु पसल सञ्चालनमा छन् । उनीहरूले न्यूनतम मापदण्डसमेत पूरा गरेका हुँदैनन् । त्यस्ता पसलबाट अस्वस्थ्य मासु उपभोक्ताले भोजन गरिरहेका हुन्छन् ।",
      "longContent": "काठमाडौँ, पुस १३ गते । नयाँ चोक, नयाँ सडक र नयाँ बस्ती देखिनेबित्तिकै किराना र मासु पसल खुलिहाल्छन् । मासु पसल खोल्न केही थान औजार, एउटा बोर्ड र मासु काट्ने अचानो भए पुग्छ । नेपालमा मापदण्ड नै नपुगेका हजारौँ मासु पसल सञ्चालनमा छन् । उनीहरूले न्यूनतम मापदण्डसमेत पूरा गरेका हुँदैनन् । त्यस्ता पसलबाट अस्वस्थ्य मासु उपभोक्ताले भोजन गरिरहेका हुन्छन् । नेपाल सरकारले उपभोक्तालाई स्वस्थ पशुजन्य उत्पादनको उपभोग सुनिश्चित गर्ने उद्देश्यले मासु जाँच तथा वधशाला ऐन, २०५५ ल्याएको २७ वर्षभन्दा बढी भयो तर यसको कार्यान्वयनको अवस्था अत्यन्तै निराशाजनक र जटिल देखिएको छ । नेपाल पशु चिकित्सा परिषद्का उपाध्यक्ष डा. मनोजकुमार शाहीले सुरुका दिनमा काठमाडौँ, हेटौँडालगायत केही स्थानमा यसलाई लागु गर्ने प्रयास गरिए पनि ऐन हाल कागजी दस्ताबेजमा सीमित बन्न पुगेको उल्लेख गर्नुभयो । मासु जाँच्नु भनेको उपभोक्ताले प्रयोग गर्ने मासु स्वस्थ, स्वच्छ र गुणस्तरीय हुनुपर्ने भए पनि त्यसमा ध्यान नदिँदा उपभोक्ताले स्वास्थ्यका समस्या पनि झेलिरहेका छन् । मासु केवल खाद्य सुरक्षामा मात्र सीमित नभई मानव र पशु स्वास्थ्यको अन्तरसम्बन्धसँग जोडिएकाले यो विषयमा विशेष ध्यान पु¥याउनुपर्नेमा डा. शाहीको जोड छ । विश्व स्वास्थ्य सङ्गठन (डब्ल्युएचओ) को तथ्याङ्कले प्रत्येक वर्ष देखिने पाँच वटा नयाँ महामारीजन्य रोगमध्ये कम्तीमा तीन वटा रोग पशुबाट मानिसमा (जुनोटिक) सर्ने गरेको देखाउँछ । मानिसमा लाग्ने ६५ प्रतिशतभन्दा बढी रोग जुनोटिक प्रकृतिका हुने भएकाले जबसम्म स्वस्थ पशु हुँदैन र पशुजन्य पदार्थ (मासु, दुध) स्वच्छ तरिकाले उत्पादन गरिँदैन, तबसम्म मानव स्वास्थ्य सुरक्षित हुन सक्दैन भन्नेतर्फ सचेत हुनुपर्ने पशु सेवा कार्यालय काभ्रेका अधिकृत उद्धवप्रसाद सापकोटा बताउनुहुन्छ । ऐनले वधशालामा पशुको जाँच (एन्टिमोर्डम इन्स्पेक्सन), वधपछि मासुको जाँच (पोस्टमोर्डम इन्स्पेक्सन) र कोल्ड चेनको अवधारणालाई अगाडि सारे पनि सो अवधारणा अनुसार मापदण्डमा मासु बिक्री वितरण हुन सकेको देखिँदैन । “पशुलाई खुला ठाउँमा काटेर बोरा बोरामा हालेर पसल पसलमा बेच्ने गरिन्छ, यसको अनुगमन र स्वस्थ्य मासु वितरणको प्रक्रिया शून्य जस्तै छ,” उहाँले भन्नुभयो । मासु सुरक्षित र स्वस्थ्य हुने एउटा प्रक्रिया ‘फ्रोजन’ पनि हो । मासुमा रहेका विभिन्न तापक्रममा बाँच्न सक्ने ब्याक्टेरियालाई नष्ट गर्छ । “ऐनले फ्रोजन मासुको उपभोगलाई बढी गुणस्तरीय र सुरक्षित मानेको थियो,” शाहीले भन्नुभयो, “फ्रोजनले मासुलाई ताजा मासुभन्दा गुणस्तरको हिसाबले लामो समयसम्म राम्रो बनाउँछ तर नेपाली उपभोक्ताले फ्रोजन मासुको सट्टा ताजा (फ्रेस) मासुको माग गर्छन् ।” ग्राहकले सकेसम्म तत्कालै काटेको मासुको माग गर्ने भएकाले सोही अनुसार काम गरिरहेको लामो समयदेखि व्यवसायमा आबद्ध अर्जुन शाही बताउनुहुन्छ । उहाँ सबै मासु पसललाई एउटै डालोमा राखेर भन्न नमिल्ने बताउँदै भन्नुहुन्छ, “हामीले पशुको वध गर्नुअघि कुर्ने समय, कोल्ड चेनको प्रक्रिया मिलाएर मात्रै मासु बेच्ने गरेका छौँ ।” ऐनले छाला तथा भित्री अङ्गलाई खानयोग्य नहुने भनी बिक्री वितरणमा रोक लगाएको थियो तर नेपालको सामाजिक र पाकसम्बन्धी परम्परामा छाला र विभिन्न अङ्गको उपभोग गर्ने प्रचलन रहेकाले उपभोक्ताले ऐनलाई दबाबमूलक मानेर स्वीकार गर्न नसकेको डा. शाही बताउनुहुन्छ । कतिपय सामाजिक मूल्यमान्यतालाई आधार मानेर ऐन निर्माण गर्न नसक्दा कार्यान्वयनमा नआएको हुन सक्ने उहाँ बताउनुहुन्छ । सरकारले ऐन ल्याउनुअगाडि वा पछि पर्याप्त प्रचारप्रसार र उपभोक्ता शिक्षाको दिन नसक्दा सामाजिक स्वीकार्यता हासिल हुन नसकेको अधिकारकर्मी सुनिता बस्नेतले बताउनुभयो । ऐन पूर्ण रूपमा लागु नहुनुको अर्को मुख्य कारण, यसको ऐच्छिक प्रकृतिको व्यवस्था हो । ऐनमा ‘जहाँ लागु गर्ने हो, त्यहाँ चार किल्ला तोक्ने’ भन्ने प्रावधान राखिएको छ । यसले ऐनलाई ‘देशभरि लागु हुने’ गरी बाध्यकारी बनाएन, बरु स्थानीय जनप्रतिनिधि वा निकायको इच्छामा निर्भर राखिएको छ । वधशालाको प्रक्रियामा पशुलाई वध गर्नुअघि, वध गरिसकेपछि र बजारमा पठाउनुअघि प्याकेजिङमा गरी तीन चरणको निरीक्षण अनिवार्य हुन्छ । मासु जाँचका लागि चाहिने सरकारी संरचना र दक्ष जनशक्तिको पनि कमी छ । विगतमा भेटेरिनरी पब्लिक हेल्थ कार्यालय छुट्टै भए पनि अहिले छट्टै र पर्याप्त संरचना छैन । वधशालामा पशुको स्वास्थ्य जाँच गर्ने भेटेरिनरी डाक्टर, मासु निरीक्षक र नियमनकारी निकायको अभावमा गुणस्तर नियमन गर्ने कार्य ऐनको दायराभन्दा बाहिर छ । वधशालामा गरिने निरीक्षणमा पशुलाई सर्वप्रथम २४ घण्टासम्म आराम गराएर मात्र वध गर्नुपर्ने हुन्छ । पशुलाई तनावमा वध नगरियोस् । त्यसपछि निरीक्षण गरी स्वस्थ पशुलाई मात्र वधका लागि अनुमति दिइन्छ तर ऐनको कार्यान्वयन नहुँदा अहिले मासुको माग गर्ने उपभोक्ताले गुणस्तरभन्दा मात्रालाई बढी महत्व दिने भएकाले ऐनलाई समयसापेक्ष संशोधन गरी देशव्यापी कार्यान्वयन गर्न ढिला गर्नुहुँदैन । ऐनलाई देशव्यापी रूपमा बाध्यात्मक लागु हुने गरी संशोधन गरिनु पर्छ । मासुसँग सम्बन्धित सङ्घले राष्ट्रिय मापदण्ड र अन्तर्राष्ट्रिय मापदण्ड बनाउनुपर्ने देखिन्छ । स्थानीय तहले स्थानीय सरकार सञ्चालन ऐनले दिएको अधिकार प्रयोग गरी राष्ट्रिय मापदण्डको दायरामा रहेर कार्यान्वयन तथा नियमन गर्नुपर्ने डा. शाहीले बताउनुभयो ।काठमाडौँ उपत्यकालगायतका स्थानमा रहेका परम्परागत मासु व्यवसायीलाई सहकारी वा समूहमार्फत आधुनिकीकरण गर्न उत्प्रेरणा जगाउनुपर्ने अधिकारकर्मी उल्लेख गर्नुहुन्छ । वातावरणीय प्रदूषणलाई न्यूनीकरण गर्न, सम्भव भएसम्म उत्पादन हुने स्थानमै वध गरी मासुलाई कोल्ड चेन मेन्टेन गरेर मात्र बजारमा आपूर्ति गर्ने व्यवस्था मिलाउनुपर्ने अधिकारकर्मी पोषण लम्सालको भनाइ छ । विज्ञका अनुसार ऐनको वैज्ञानिक आधार बलियो भए पनि यसको कार्यान्वयनले अनेकौँ सामाजिक, राजनीतिक र संरचनागत चुनौतीको सामना गर्नु परेको छ । त्यति मात्रै होइन, ऐनले अगाडि सारेका केही वैज्ञानिक प्रावधानलाई नेपाली समाजले स्वीकार गर्न सकेको अवस्था छैन । जसको कारणले मासुजन्य कारणले रोगको सङ्क्रमण दर पनि बढ्ने क्रममा छ ।",
      "link": "https://gorkhapatraonline.com/news/185521",
      "image": "https://gorkhapatraonline.com/storage/media/326351/conversions/Gemini_Generated_Image_lsriholsriholsri-original-thumb.jpg"
    },
    {
      "slug": "185515",
      "title": "सबै दल निर्वाचनमा जान तयार, तर सुरक्षा चुनौति छ : सभापति देउवा",
      "timestamp": 1766793600000,
      "source": "gp",
      "content": "नेपाली काँग्रेसका सभापति शेरबहादुर देउवाले सबै राजनीतिक दलहरु निर्वाचनमा जान तयार रहेको बताउनु भएको छ ।",
      "longContent": "काठमाडौं, पुस १२ गते । नेपाली काँग्रेसका सभापति शेरबहादुर देउवाले सबै राजनीतिक दलहरु निर्वाचनमा जान तयार रहेको बताउनु भएको छ । शनिवार प्रधानमन्त्री सुशीला कार्कीले आह्वान गर्नुभएको शीर्ष नेताहरुसँगको बैठकपछि सञ्चारकर्मीसँग कुराकानी गर्दै उहाँले यस्तो बताउनुभएको हो । उहाँले सबै राजनीतिक दलहरु निर्वाचनमा जान तयार भएपनि निर्वाचनको वातावरण बन्न नसकेको बताउनु भयो । सरकारले निर्वाचनको वातावरण बनाउनुपर्ने र सुरक्षाको व्यवस्था हुनुपर्ने बताउनु भयो । सभापति देउवाले भन्नुभयो, ‘‘सबै पार्टीहरु चुनावमा जान तयार छन् । काँग्रेस लगायत सबै पार्टी तयार छन् । तर वातावरण बनिसकेको छैन, वातावरण बनाउनुपर्छ । सुरक्षाको व्यवस्था हुनुप¥यो । एमाले पनि तयार छ ।’’एमाले पनि निर्वाचनमा जान तयार हो भन्ने सञ्चारकर्मीहरुको प्रश्नमा सभापति देउवाले एमाले पनि तयार रहेको प्रतिक्रिया दिनुभयो । निर्वाचनका लागि आवश्यक वातावरण बनाउन सरकार प्रतिबद्ध : प्रधानमन्त्री प्रधानमन्त्री सुशीला कार्की, नेपाली कांग्रेसका सभापति शेरबहादुर देउवा, नेकपा एमालेका अध्यक्ष केपी शर्मा ओली र नेपाली कम्युनिष्ट पार्टीका संयोजक पुष्पकमल दाहाल ‘प्रचण्ड’ लगायत । प्रधानमन्त्री सुशीला कार्कीले निर्वाचनका लागि आवश्यक वातावरण बनाउन सरकार प्रतिबद्ध रहेको बताउनु भएको छ । प्रमुख तीन दलका शीर्ष नेताहरु नेपाली काँग्रेसका सभापति शेरबहादुर देउवा, एमाले अध्यक्ष केपी शर्मा ओली र नेपाली कम्युनिष्ट पार्टीका संयोजक पुष्पकमल दाहालसँगको सामुहिक छलफलमा उहाँले सो प्रतिवद्धता व्यक्त गर्नुभएको हो । बैठकमा एमाले अध्यक्ष ओलीले निर्वाचनका लागि वातावरण बनाउनुपर्नेमा जोड दिएपछि प्रधानमन्त्री कार्कीले त्यसका लागि उचित वातावरण बनाउने प्रतिबद्धता जनाउनुभएको बैठकमा सहभागी सञ्चार तथा सूचना प्रविधिमन्त्री जगदीश खरेलले जानकारी दिनुभयो । सञ्चारमन्त्री खरेलकाअनुसार काँग्रेस सभापति देउवा र नेपाली कम्युनिष्ट पार्टीका संयोजक दाहालले पनि एमाले अध्यक्ष ओलीलाई निर्वाचनमा लागि तयार हुन आग्रह गर्नुभएको थियो । प्रधानमन्त्री कार्की र प्रमुख दलका शीर्ष नेताहरुबीच निर्वाचनमा जाने समझदारी भएको पनि सञ्चारमन्त्री खरेलको दाबी थियो । उहाँले भन्नुभयो, ‘‘नेपाली कम्युनिष्ट पार्टीका संयोजक पुष्पकमल दाहालले सिधा भन्नुभएको छ । उहाँले फागुन २१ को चुनावको यताउता नगरौं । जसरी हुन्छ चुनाव गराऔँ । विशेष परिस्थितिमा यो सरकारले काम गरिरहनुु परेकाले सरकारले गरेको कामको पनि उहाँले एकदमै प्रशंसा गर्नुभएको छ । उहाँले हामी चुनावका लागि तयार रहेको र एमाले र काँग्रेसलाई पनि तयार हुन भन्नुभयो । अब काँग्रेसका सभापति शेरबहादुर देउवाले काँग्रेसको प्राथमिकता अब पुनःस्थापना होइन, चुनाव नै हो । चुनावका लागि तयार हुन एमाले अध्यक्ष केपी ओलीलाई पनि भन्नुभयो । र प्रधानमन्त्रीले पनि सबै राजनीतिक दलहरुलाई चुनावमा भाग लिन र सहयोग गर्न आग्रह गर्नुभयो । नेकपा एमालेका अध्यक्ष केपी ओलीले त्यसपछि चुनावका लागि एमाले तयार छ । त्यसका लागि वातावरण बनाई दिनु प¥यो भन्नुभयो । यी सबैको जवाफमा सम्माननीय प्रधानमन्त्री सुशीला कार्कीज्यूले उचित सम्पूर्ण सुरक्षाका वातावरणहरु बनाउँछ भन्ने प्रतिबद्धता व्यक्त गर्नुभयो ।’नेकपा एमालेका अध्यक्ष केपी शर्मा ओली र नेपाली कम्युनिष्ट पार्टीका संयोजक पुष्पकमल दाहाल ‘प्रचण्ड’ । यसअघि पनि राष्ट्रपति रामचन्द्र पौडेलले प्रधानमन्त्री कार्कीसहित प्रमुख तीन दलका शीर्ष नेताहरु देउवा, ओली र दाहालसँग तोकिएकै मितिमा निर्वाचन गराउने विषयमा छलफल भएको थियो ।",
      "link": "https://gorkhapatraonline.com/news/185515",
      "image": "https://gorkhapatraonline.com/storage/media/326335/conversions/deuba-ff-original-thumb.jpg"
    },
    {
      "slug": "185505",
      "title": "बालुवाटार बैठक : निर्वाचनमा जान सबै दल तयार",
      "timestamp": 1766793600000,
      "source": "gp",
      "content": "फागुन २१ गतेका लागि तोकिएको निर्वाचनमा सहभागी हुन प्रमुख राजनीतिक दल तयार भएका छन्।",
      "longContent": "काठमाडौँ, पुस १२ गते । फागुन २१ गतेका लागि तोकिएको निर्वाचनमा सहभागी हुन प्रमुख राजनीतिक दल तयार भएका छन्।शनिबार प्रधानमन्त्री सुशीला कार्कीले बालुवाटारमा बोलाउनुभएको बैठकमा प्रमुख तीन दलका शीर्ष नेताले निर्वाचनमा जाने प्रतिबद्धता व्यक्त गर्नुभएको हो।बैठकपछि नेपाली कांग्रेसका सभापति एवं पूर्वप्रधानमन्त्री शेरबहादुर देउवाले भन्नुभयो, ‘सबै राजनीतिक दल चुनावमा जान तयार भएका छौँ। कांग्रेस पनि रेडी छ। एमाले पनि रेडी छ । अरु दल पनि रेडी छन् । सरकारले सुरक्षाको वातावरण मिलाउनुपर्छ ।’  बैठकमा नेकपा एमालेका अध्यक्ष एवं पूर्वप्रधानमन्त्री केपी शर्मा ओली, नेपाली कम्युनिस्ट पार्टीका संयोजक पुष्पकमल दाहाल ‘प्रचण्डले पनि निर्वाचनमा सहभागी हुने प्रतिबद्धता व्यक्त गर्नुभयो।",
      "link": "https://gorkhapatraonline.com/news/185505",
      "image": "https://gorkhapatraonline.com/storage/media/326332/conversions/kp-sharma-oli-prachanda-original-thumb.jpg"
    },
    {
      "slug": "185503",
      "title": "बालुवाटारमा प्रधानमन्त्रीले शीर्ष नेतालाई भन्नु भयो : यो घर तपाईंहरूकै हो",
      "timestamp": 1766793600000,
      "source": "gp",
      "content": "छलफलमा सहभागी नेतालाई सम्बोधन गर्नुहुँदै उहाँले भन्नु भयो, ‘यो घर तपाईंहरूकै हो। म त न्याय क्षेत्रको मान्छे। राष्ट्रपतिज्यूबाट चुनाव गराउने कार्यादेश पाए बमोजिम हामी चुनावको तयारी गरिरहेका छौँ।’",
      "longContent": "काठमाडौँ, पुस १२ गते । प्रधानमन्त्री सुशीला कार्कीले बालुवाटार प्रमुख दलका शीर्ष नेतासँग छलफल गर्नु भएको छ । छलफलमा सहभागी नेतालाई सम्बोधन गर्नुहुँदै उहाँले भन्नु भयो, ‘यो घर तपाईंहरूकै हो। म त न्याय क्षेत्रको मान्छे। राष्ट्रपतिज्यूबाट चुनाव गराउने कार्यादेश पाए बमोजिम हामी चुनावको तयारी गरिरहेका छौँ।’ बालुवाटार पुग्नुभएका कांग्रेसका सभापति शेरबहादुर देउवा, नेकपा (एमाले)का अध्यक्ष केपी शर्मा ओली र नेपाली कम्युनिस्ट पार्टीका संयोजक पुष्पकमल दाहाल ‘प्रचण्ड’लाई स्वागत गर्दै उहाँले यस्तो बताउनु भएको हो । ‘मेरो निमन्त्रणलाई स्वीकार गरी यहाँहरू आइदिनुभयो, धेरै धन्यवाद र स्वागत छ’, उहाँले भन्नुभयो, ‘मैले यहाँहरूलाई बोलाएर बिन्ती गर्न खोजेको के भने यो निर्वाचन जसरी पनि सफल पारौँ। सबै यसमा सहभागी हुनु पर्छ। तपाईंहरू निर्वाचनका लागि तयार हुनुहुन्छ भन्ने नै मैले देखेकी छु। त्यस्तो वातावरण बनिरहेको देख्छु। यो स्वागतयोग्य छ।’ प्रधानमन्त्री कार्कीले निर्वाचन आयोग र प्रहरी प्रशासनलाई आवश्यक स्रोत साधन उपलब्ध गराइसकेको जानकारी दिनु हुँदै अब अलमल नगरी राष्ट्रको भविष्य सम्झेर चुनाव सफल पार्नु पर्नेमा जोड दिनु भयो । चुनाव सफल पार्नु सबैको जिम्मेवारी भएको भन्दै उहाँले चुनाव सफल पार्न सहयोग गर्नकै लागि बालुवाटारमा शीर्ष नेतालाई निम्ता दिएको प्रष्ट पर्नु भयो। ‘हामीले निर्वाचन आयोग र प्रहरी प्रशासनलाई आवश्यक स्रोत साधन उपलब्ध गराएका छौँ। भनेजति नै स्रोत साधनको व्यवस्था गरेका छौँ। सुरक्षाकर्मीको मनोबल बढेको कुरा त यहाँहरूले पनि महसुस गर्नु भएकै होला। हामी त्यसरी काम गरिरहेका छौँ’, प्रधानमन्त्री कार्कीले भन्नु भयो, ‘अब कुनै अलमल नगरी यो राष्ट्रको भविष्य सम्झेर, स्थिर र दिगो लोकतन्त्रको सुनिश्चितताका लागि चुनाव सफल पारौँ। यो हामी सबैको जिम्मेवारी हो। यत्ति अनुरोध गर्न मैले यहाँहरूलाई आज निम्ता गरेकी हुँ।’",
      "link": "https://gorkhapatraonline.com/news/185503",
      "image": "https://gorkhapatraonline.com/storage/media/326307/conversions/meeting3-original-thumb.jpg"
    },
    {
      "slug": "185499",
      "title": "प्रधानमन्त्री कार्की र प्रमुख दलका शीर्ष नेताबिच छलफल",
      "timestamp": 1766793600000,
      "source": "gp",
      "content": "प्रधानमन्त्री सुशीला कार्की र प्रमुख तीन राजनीतिक दलका शीर्ष नेताबिच आगामी प्रतिनिधिसभा सदस्य निर्वाचनका विषयमा छलफल सुरु भएको छ ।",
      "longContent": "काठमाडौँ, पुस १२ गते । प्रधानमन्त्री सुशीला कार्की र प्रमुख तीन राजनीतिक दलका शीर्ष नेताबिच आगामी प्रतिनिधिसभा सदस्य निर्वाचनका विषयमा छलफल सुरु भएको छ ।प्रधानमन्त्री निवास बालुवाटारको बैठकमा  प्रधानमन्त्री कार्कीसँगै नेपाली कांग्रेसका सभापति शेरबहादुर देउवा, नेकपा (एमाले)का अध्यक्ष केपी शर्मा ओली र नेपाली कम्युनिस्ट पार्टीका संयोजक पुष्पकमल दाहाल ‘प्रचण्ड’ सहभागी हुनु हुन्छ । उक्त छलफल सरकारका प्रवक्ता एवम् सञ्चार तथा सूचना प्रविधिमन्त्री जगदीश खरेलले जानकारी दिनु भयो । जेनजी आन्दोलनपछि उत्पन्न राजनीतिक परिस्थितिलाई सहज तुल्याउँदै आगामी निर्वाचनलाई निर्धारित मितिमै सम्पन्न गर्न सरकारले दलहरूसँग निरन्तर वार्ता र संवाद अघि बढाएको हो । यसअघि शुक्रबार नेपाल सरकारका प्रवक्ता खरेलले प्रमुख राजनीतिक दलका शीर्ष नेताहरूलाई उहाँहरूको निवासमा पुगेर भेटवार्ता गर्नु भएको थियो ।\n\n\n पुस ९ गते राष्ट्रपति रामचन्द्र पौडेलको अगुवाइमा शीतल निवासमा छलफल भएपछि प्रमुख दलका शीर्ष नेतासँग छलफलको बाटो खुलेको हो ।  बैठकमा आगामी फागुन २१ गते तोकिएको प्रतिनिधि सभा निर्वाचन सुनिश्चित गर्न दलबिच सहमति जुटाउने प्रयास हुने अपेक्षा गरिएको छ । जेन–जी आन्दोलनपछि गठित अन्तरिम सरकारले निर्वाचनलाई मुख्य प्राथमिकतामा राखेर काम गरिरहेको छ।",
      "link": "https://gorkhapatraonline.com/news/185499",
      "image": "https://gorkhapatraonline.com/storage/media/326310/conversions/baluwatar-meeting-original-thumb.jpg"
    },
    {
      "slug": "185479",
      "title": "मेसिन विस्फोट  हुँदा एक जनाको मृत्यु, छ घाइते",
      "timestamp": 1766793600000,
      "source": "gp",
      "content": "रौतहटको  कटहरिया नगरपालिका ९ डुमरियामा रहेको ज्योती डिस्टिलरीमा भएको विस्फोट मा एक जनाको मृत्यु भएको छ भने छ जना घाइते भएका छन् ।",
      "longContent": "प्रवीण कुमार शर्मा रौतहट, पुस १२ गते । रौतहटको  कटहरिया नगरपालिका -९ डुमरियामा रहेको ज्योती डिस्टिलरीमा भएको विस्फोटमा एक जनाको मृत्यु भएको छ भने छ जना घाइते भएका छन् ।  शनिबार बिहान ८ः३० बजेको समयमा डिस्टिलरीमा रहेको बोइलर नाम गरेको मेसिन अचानक विस्फोट हुँदा डिस्टिलरीका कामदार रौतहट कटहरिया ८ का  ४५ वर्षीय लक्ष्मण राय यादवको  घटना स्थलमा मृत्यु भएको जिल्ला प्रहरी कार्यालय रौतहटका प्रवक्ता प्रहरी नायब उपरीक्षक बिष्णु प्रदिप बस्यालले जानकारी दिनुभयो । सोही घटनामा डिस्टिलरीमा काम गर्ने सोही ठाउँका ४५ बर्षिय रहमोद आलम, ३५ वर्षीय प्रमजित यादव, ५१ बर्षिय जगदिश यादव, ५५ बर्षिय बिगन यादव, ४० बर्षिय कैलाश माली र गरुडा नगरपालिका ९५ महमदपुर बस्ने ४० बर्षिय मुकेश यादव  घाइते भएको उहाँले बताउनुभयो । घाइतेहरूलाई उपचारको लागि बिरगञ्ज पठाइएको छ । घाइते मध्ये जगदिश यादव , मुकेश यादव र बिगन यादवको अवस्था गम्भीर रहेको जिल्ला प्रहरी कार्यालय रौतहटले जनाएको छ । घटनास्थलमा रहेको भौतिक संरचना पूर्ण रुपमा क्षतिग्रस्त भएको तथा घटनाको अनुसन्धान भइ रहेको जिल्ला प्रहरी कार्यालय रौतहटका प्रवक्ता प्रहरी नायव उपरीक्षक बस्यालले बताउनुभयो ।यसै बिच आम जनता पार्टीका अध्यक्ष प्रभु साहले कटहरिया ९ मा रहेको ज्योति डिस्टिलरीमा बोइलर बिस्फोटनमा परि मृत्यु हुनेलाई उचित क्षतिपूर्ति तथा घाइतेलाई उपचार सहितको क्षतिपूर्तिको माग गर्नु भएको छ । मिल सञ्चालकको लापरवाहीले भएको यस दुःखद घटनाको निष्पक्ष छानबिनको लागि उहाँले माग गर्नु भएको छ ।",
      "link": "https://gorkhapatraonline.com/news/185479",
      "image": "https://gorkhapatraonline.com/storage/media/326262/conversions/unnamed-original-thumb.jpg"
    },
    {
      "slug": "185478",
      "title": "गाडीको ठक्करबाट एक जनाको मृत्यु",
      "timestamp": 1766793600000,
      "source": "gp",
      "content": "गाडीको ठक्करबाट शनिबार बिहान घाइते भएका दैलेखको डङे्गेश्वर गाउँपालिका–५ का ४३ वर्षीय जङ्गबहादुर बुढाको उपचारका क्रममा मृत्यु भएको छ ।",
      "longContent": "काँक्रेविहार (सुर्खेत),  पुस १२ गते । गाडीको ठक्करबाट शनिबार बिहान घाइते भएका दैलेखको डङे्गेश्वर गाउँपालिका–५ का ४३ वर्षीय जङ्गबहादुर बुढाको उपचारका क्रममा मृत्यु भएको छ । वीरेन्द्रनगर नगरपालिका–१ टेम्पो पार्कको सडकमा उनलाई गाडीले ठक्कर दिएको थियो । प्रहरीका अनुसार मदिरा सेवन गरेका बुढा सडकमा सुतिरहेको अवस्थामा अज्ञात गाडीले ठक्कर दिँदा उनी गम्भीर घाइते हुनुभएको थियो ।  उहाँको प्रदेश अस्पतालमा उपचार गर्दागर्दै मृत्यु भएको जिल्ला प्रहरी कार्यालय सुर्खेतका सूचना अधिकारी तथा प्रहरी निरीक्षक दीपक मगराठीले जानकारी दिनुभयो । ठक्कर दिने गाडीको खोजी भइरहेको प्रहरीले जनाएको छ ।",
      "link": "https://gorkhapatraonline.com/news/185478",
      "image": "https://gorkhapatraonline.com/storage/media/326258/conversions/accident--original-thumb.jpg"
    },
    {
      "slug": "185477",
      "title": "रमणीय हेटौँडाको टोनी हेगन पार्क (फोटो फिचर)",
      "timestamp": 1766793600000,
      "source": "gp",
      "content": "हेटौँडा उपमहानगरपालिका–१० अन्तर्गत बसपार्क टीसीएन क्षेत्रमा निर्माण गरिएको टोनी हेगन पार्क पछिल्लो समय रमणीय तथा आकर्षक गन्तव्यका रूपमा विकसित हुँदै गएको छ ।",
      "longContent": "अनिल पराजुली    हेटौँडा, पुस १२ गते । हेटौँडा उपमहानगरपालिका–१० अन्तर्गत बसपार्क टीसीएन क्षेत्रमा निर्माण गरिएको टोनी हेगन पार्क पछिल्लो समय रमणीय तथा आकर्षक गन्तव्यका रूपमा विकसित हुँदै गएको छ । हेटौँडा आउने आगन्तुकका लागि पार्क विश्राम तथा समय बिताउने स्थान बनेको छ । बसपार्कसँगै सामाजिक विकास मन्त्रालय, स्वास्थ्य मन्त्रालय तथा मदन भण्डारी स्वास्थ्य विज्ञान प्रतिष्ठान नजिकै रहेको पार्कमा कार्यालयमा सेवा लिन आउने सेवाग्राहीका लागि पनि विश्रामस्थल बनेको छ । पहिले खाली जमिन रहेको क्षेत्रमा निर्माण गरिएको पार्कले सहरको सौन्दर्य थप्नुका साथै हरियाली प्रवर्द्धनमा समेत योगदान पुर्यायको छ ।स्विट्जरल्याण्डका नागरिक तथा हेटौँडा सहरका परिकल्पनाकार डा.टोनी हेगनको नाममा करिब डेढ बिघा क्षेत्रफलमा निर्माण गरिएको यस पार्क घुमफिर, थकाइ मार्ने र फुर्सदको समय बिताउने स्थानका रूपमा लोकप्रिय बन्दै गएको छ । शान्त वातावरण, फूलबारी, हरियाली र व्यवस्थित विश्रामस्थलले यहाँ पुग्ने आगन्तुकको मन लोभ्याउने गरेको छ । पार्कभित्र डा.हेगनको अर्धकदको सालिकसमेत निर्माण गरिएको छ ।बागमती प्रदेशको राजधानी हेटौँडामा रहेका पर्यटकीय गन्तव्यमध्ये टोनी हेगन पार्क पनि एक महत्वपूर्ण पर्यटकीय आकर्षणका रूपमा स्थापित हुँदै गएको छ ।डा.टोनी हेगन विश्वप्रसिद्ध भूगर्भविद् हुनुहुन्थ्यो । नेपालप्रति पुर्याउनुभएको योगदानको कदरस्वरूप तत्कालीन राजा वीरेन्द्रले उहाँलाई नेपालको मानार्थ नागरिकता प्रदान गर्नुभएको थियो । सन् १९१७ मा जन्मिएका हेगनको सन् २००३ मा निधन भएको हो ।नेपाल–स्विस परियोजनासँग आबद्ध रही उहाँले नेपालको भूगोल, समाज र सम्भावनाबारे गहिरो अध्ययन गर्नुभएको थियो । सन् १९५० मा विकास विज्ञका रूपमा नेपाल आउनुभएका हेगन वि।सं। २०१४ तिर हेटौँडा आइपुगेको मानिन्छ । भारतबाट पैदलै नेपाल प्रवेश गर्दै चुरियामाई क्षेत्र हुँदै हेटौँडा झरेका उहाँले सालको रूख भएको स्थानमा मानव बस्ती बस्न सक्ने धारणा अघि सार्दै आधुनिक हेटौँडाको परिकल्पना गर्नुभएको थियो ।",
      "link": "https://gorkhapatraonline.com/news/185477",
      "image": "https://gorkhapatraonline.com/storage/media/326338/conversions/Toni_Heagen_park_Hetauda-(8)-original-thumb.jpg"
    },
    {
      "slug": "185476",
      "title": "वर्षभन्दा दिन लामो रहस्यमयी उल्टो ग्रह शुक्र",
      "timestamp": 1766793600000,
      "source": "gp",
      "content": "सौर्यमण्डलमा अवस्थित आठ वटा ग्रहको आफ्नै विशेष प्रकारको आकृति संरचना एवं विशिष्टता रहेको छ । यी आठ वटा ग्रहमध्ये पनि सूर्यबाट दुरीका आधारमा दोस्रो ग्रह शुक्र अत्यधिक रहस्यमय एवं अन्य ग्रहको प्रकृतिभन्दा निकै पृथक् रहेको पाइन्छ ।",
      "longContent": "सौर्यमण्डलमा अवस्थित आठ वटा ग्रहको आफ्नै विशेष प्रकारको आकृति संरचना एवं विशिष्टता रहेको छ । यी आठ वटा ग्रहमध्ये पनि सूर्यबाट दुरीका आधारमा दोस्रो ग्रह शुक्र अत्यधिक रहस्यमय एवं अन्य ग्रहको प्रकृतिभन्दा निकै पृथक् रहेको पाइन्छ । प्राचीनकालदेखि अर्वाचीनकालसम्म यसका विविध विशेषता उजागर हुँदै आएका छन् । सायङ्कालीन समयमा सूर्यास्त हुँदै गर्दा या उषाकालीन समयमा पूर्व आकाशमा चम्किने मनमोहक ताराका रूपमा आमजनमानसले परिभाषित गर्ने यो अकाशीय पिण्ड तारा नभएर एक ग्रह हो । हिन्दुहरूको पौराणिक कथामा शुक्रलाई राक्षसहरूको गुरु शुक्राचार्यका रूपमा चित्रित गरिएको छ । ज्योतिषशास्त्रमा शुक्र ग्रहलाई भगवान् शुक्रको प्रतीकका रूपमा प्रस्तुत गर्दै यस राशिले सुखशान्ति, धन तथा समृद्धि ल्याउने ग्रहको प्रतीकका रूपमा मानिने गरिएको छ । सात वटा बारलाई विभिन्न ग्रहका नाममा राखिए अनुरूप शुक्रबारलाई शुक्रको नाममा राखिएको पाइन्छ । संस्कृतमा शुक्रको अर्थ शुक्राणु अर्थात् वीर्य हुन्छ; जुन जीवत्व तथा ऊर्जाको एक अर्को रूप हो । साथै प्रेम र सौन्दर्य कि रोमन देवीको नाममा यस ग्रहलाई अङ्ग्रेजीमा ‘भिनस’ भनिन्छ । त्यसैले अहिले पनि स्त्री र पुरुषको आपसी मिलनबाट हुने ‘यौन’ सम्बन्धी रोगहरूलाई ‘भेनरल डिजिज’ भनिन्छ । राति आकाश अवलोकन गर्दा चन्द्रमापछिको सबैभन्दा चम्किलो पिण्डका रूपमा शुशुक्र ग्रह रहेको छ । प्राचीन रूपमा हिन्दु, मिश्र, रोम जस्ता सभ्यताले समेत यस ग्रहलाई उषाकालीन तथा सायङ्कालीन ताराका रूपमा पूजा गर्दै आएको पाइन्छ ।  सूर्यबाट शुक्र ग्रहको दुरी लगभग १० करोड ८० लाख किलोमिटर रहेको छ । यस ग्रहले पृथ्वीबाट तीन करोड ८० लाख किलोमिटरदेखि २६ करोड १० लाख किलोमिटरको दुरीमा सूर्यको परिभ्रमण गरिरहन्छ । यसले गर्दा परिभ्रमण गर्ने क्रममा पृथ्वीको निकटस्थ आउँदा यो पृथ्वीको सबभन्दा नजिकको छिमेकी ग्रह हुन आउँछ । यस ग्रहको पिण्ड पृथ्वीको भन्दा केही कम अर्थात् ८२ प्रतिशत र व्यास पृथ्वीको भन्दा ९५ प्रतिशत मात्र छ । एउटा ग्रहले सूर्यको वरिपरि एक फन्को लगाउने समयलाई हामी त्यस ग्रहको वर्ष भन्छौँ । आफ्नो अक्षमा एक फन्को लगाउने समयलाई दिन भन्छौँ । शुक्र ग्रहको एउटा विचित्र कुरा के छ भने यसले सूर्यको वरिपरि एक फन्को लगाउन पृथ्वीको २२४ दिन बराबर समय लगाउँछ । आफ्नो अक्षमा एक फन्को लगाउन पृथ्वीको बराबर २४३ दिन लगाउँछ । त्यसैले गर्दा यसको २२४ दिनको वर्ष हुन्छ । २४३ पृथ्वीको दिन बराबर एक दिन हुन्छ अर्थात् शुक्र ग्रहमा वर्षभन्दा दिन लामो हुन्छ ।हामीले पृथ्वीबाट शुक्र ग्रह अवलोकन गर्दा चन्द्रमा जस्तै यसका पनि कलाहरू देखिन्छन् । यो पनि चन्द्रमा जस्तै पूर्णशुक्र, अर्धशुक्र तथा बालशुक्रका रूपमा विभिन्न आकृतिमा चन्द्रमा जस्तै देखिन्छ । शुक्र ग्रह पृथ्वी जस्तै एउटा ठोस धरातल भएको ग्रह हो । वैज्ञानिक रूपमा पृथ्वीसँग धेरै समानता भए पनि यसको वातावरण, सतहको स्थिति र तापक्रम अत्यन्तै उष्ण भएकाले यसमा जीवनको सम्भावना अत्यन्त न्यून छ । पृथ्वीको व्यास (आकार) १२७५६.२ किलोमिटर तथा शुक्र ग्रहको व्यास १२१०३.६ किलोमिटर रहेको छ । यसले यिनीहरूको आकार लगभग समान जस्तो रहेको देखाउँछ । पृथ्वीको वायुमण्डलमा नाइट्रोजन तथा अक्सिजनको बाहुल्य छ । शुक्र ग्रहमा कार्बनडाइअक्साइडको वायुमण्डल तथा सल्फ्युरिक एसिड जस्ता कडा अम्लका बादल छन् । शुक्र ग्रहको औसत तापक्रम ४५०० देखि ४७०० सम्म रहेको छ । यो यति उच्च तापक्रम हो कि यस तापक्रममा सिसा पनि सजिलैसँग पग्लिन्छ । यसको वायुमण्डलमा ९६ प्रतिशत कार्बनडाइअक्साइड साथै तीन प्रतिशत नाइट्रोजन र बाँकी एक प्रतिशत सल्फरडाइअक्साइड, पानीका अणुहरू तथा आर्गन आदि पदार्थ छन् । ग्रहलाई सल्फ्युरिक एसिडका बादलहरूले पूर्ण रूपमा छोपेको हुनाले ‘हरितगृह प्रभाव’ हुन गई सूर्यको तापक्रम शुक्र ग्रहभित्र प्रवेश गर्छ तर बाहिर निस्कन सक्दैन । यसले गर्दा यसमा अनियन्त्रित तरिकाले तापक्रम वृद्धि भएर एउटा नरक जस्तो उष्ण पारिस्थितिकीय प्रणाली उत्पन्न हुन जान्छ । शुक्र ग्रहको अध्ययन गर्ने क्रममा त्यहाँ ‘हरितगृह’ प्रभाव देखेपछि पृथ्वीमा पनि कार्बनडाइअक्साइडले हरितगृह प्रभाव पारिरहेको तथ्यलाई अध्ययन गर्न सहज हुनुका साथै यससँग सम्बन्धित विभिन्न तथ्य पनि उजागर भएका छन् । हरितगृह प्रभावले कसरी शुक्र ग्रहलाई अत्यधिक तप्त ग्रहमा परिणत गरेको छ । शुक्र ग्रहको अध्ययनले ‘हरितगृह प्रभाव’ ले एउटा ग्रहमा कस्तो डरलाग्दो स्थिति प्रादुर्भाव हुन सक्छ भन्ने तथ्य अध्ययन गर्न सहज भएको छ । साथै पृथ्वीमा पनि यस्तो भयावह स्थिति उत्पन्न नहोस् भनेर पृथ्वीको पारिस्थितिकीय प्रणालीको संरक्षणका लागि विशेष कदम चाल्न मानव प्रजातिलाई अभिप्रेरित गरेको छ । यसको अध्ययनबाट भविष्यमा पृथ्वीमा हरितगृह प्रभाव बढ्दै गएमा शुक्र ग्रह जस्तै पृथ्वी पनि एक निर्जीव ग्रहमा रूपान्तरण हुन सक्ने चेतावनीका रूपमा पनि रहन गएको छ । यी सब कारणले गर्दा शुक्र ग्रह सौर्यमण्डलको सबभन्दा तातो ग्रह पनि हो । सूर्यको सबभन्दा नजिकको ग्रह बुध ग्रहको तापक्रम पनि शुक्र ग्रहभन्दा कम रहेको छ । यसको अत्यधिक ताप, चाप र अम्लताले गर्दा यो पृथ्वीको भगिनी (सिस्टर प्लानेट) ग्रह भए पनि यहाँ जीवनको सम्भाव्यता अति न्यून छ ।शुक्रको सतहभन्दा ५०–७० किलोमिटर माथिसम्म रहेको सल्फ्युरिक एसिडको बादलले सूर्यबाट आएको प्रकाशलाई ठुलो मात्रामा परावर्तित गर्नाले शुक्र ग्रहलाई एउटा चम्किलो पिण्डका रूपमा देखिन गएको हो । त्यसै गरी यसको वायुमण्डलीय दबाब पनि पृथ्वीभन्दा ९३ गुणा बढी छ । यसले गर्दा यसमा जीवन त के हाम्रा सामान्य यानहरूसमेत रहन नसक्ने अवस्था छ । यस ग्रहमा विशाल मैदान, ठुला ठुला पहाड, ज्वालामुखी तथा ज्वालामुखीबाट प्रवाहित लावाबाट निर्मित ससाना पहाडहरू आदि छन् । पृथ्वीको निकटस्थ, ठोस धरातल, घनत्व, आकार र गुरुत्वाकर्षणमा सामीप्य रहे पनि वातावरण जीवनका लागि चरम अवस्थामा रहेकाले वैज्ञानिकहरूले शुक्र सतहभन्दा ५० किलोमिटरमाथिका बादलहरूको तापक्रम तथा दबाब पृथ्वीको ताप तथा दबाबको बराबर रहने हुनाले त्यहाँ सूक्ष्म जीवाणुहरूको सम्भाव्यता प्रबल हुन सक्ने केही वैज्ञानिकको धारणा रहँदै आएको छ । शुक्र ग्रहको वायुमण्डलको माथिल्लो तहमा चरम वातावरणमा बाँच्ने (इक्सट्रिमोफिल) सूक्ष्म जीव रहन सक्ने सम्भाव्यताबारे अध्ययन भइरहे पनि हालसम्म विवादरहित तथ्यहरू फेला पर्न सकेका छैनन् । सौर्यमण्डलका छ वटा ग्रह पश्चिमदेखि पूर्व अर्थात् घडी घुम्ने दिशाको उल्टो दिशामा सूर्यको वरिपरि घुम्छन् । शुक्र ग्रह ठिक उल्टो दिशामा अर्थात् पूर्वदेखि पश्चिम दिशामा सूर्यको वरिपरि घुम्ने गर्छ । यसको अर्थ शुक्र ग्रहमा सूर्य पश्चिममा उदाएर पूर्वमा अस्त हुन्छ; जब कि पृथ्वीमा सूर्य पूर्वमा उदाएर पश्चिममा अस्ताउने गर्छ । यसरी उल्टो घुम्ने प्रक्रियालाई प्रतिघुर्णनन् (रेट्रोग्रेड रोटेसन) भनिन्छ । शुक्र ग्रह किन अन्य ग्रहको तुलनामा उल्टो घुम्छ भन्नेबारे विभिन्न सिद्धान्त प्रतिपादन भए पनि सर्वमान्य सिद्धान्तको अद्यापि अभाव देखिन्छ । सौर्य निर्माणको प्रारम्भमा शुक्र ग्रह पनि पृथ्वी, बुध, मङ्गल, वृहस्पति, शनि जस्तै पश्चिमदेखि पूर्वमा अर्थात् घडी घुम्ने विपरीत दिशामा घुर्णनन् गर्ने गथ्र्याे तर कालान्तरमा कुनै खगोलीय घटनाले गर्दा यसको आफ्नो अक्षमा घुम्ने दिशामा परिवर्तन आएको मानिन्छ । खगोलीय वैज्ञानिकहरूको बिचमा सबभन्दा लोकप्रिय सिद्धान्त ‘महाकाय ठक्कर’ को सिद्धान्त बढी प्रचलित छ । यस अनुसार प्रारम्भिक सौर्यमण्डलको निर्माणपश्चात्को युगमा एक भीमकाय उल्का पिण्ड वा आदि ग्रह (ग्रह निर्माणका क्रममा रहेको पिण्ड) आएर शुक्र ग्रहसँग ठोकिएको अनुमान गरिन्छ । किनभने उक्त कालमा निष्फल ग्रहका भीमकाय पिण्डहरू सौर्यमण्डलमा निरन्तर रूपमा वृष्टि भइरहेको हुन्थ्यो । उक्त ठक्कर कति शक्तिशाली थियो भने त्यसले शुव्रm ग्रहको गतिलाई पूर्ण रूपमा परिवर्तित गरिदियो वा यसले पूर्ण रूपमा ग्रहलाई नै उल्टो बनाइदियो । यसले गर्दा ग्रहको घुम्ने दिशा नै पूर्ण रूपमा परिवर्तित हुन गयो । अर्को सिद्धान्त अनुसार यसमा निहित अत्यन्त भारी वायुमण्डल (पृथ्वीभन्दा ९० गुणा भारी वायुमण्डल) तथा सूर्यबाट निरन्तर रूपमा प्रवाहित ऊर्जाले वायुमण्डल अत्यधिक तातिनुका साथै सूर्य गुरुत्व प्रभावले गर्दा अन्यन्त शक्तिशाली ज्वारभाटा तथा शक्तिशाली वायुको प्रवाह सृजित भएर वायुमण्डलीय प्रवाह शुक्र ग्रहको गतिभन्दा पनि तीव्र रूपमा प्रवाहित हुन थालेपछि ग्रह र वायुमण्डलको शक्तिशाली घर्षणले गर्दा विपरीत बल (टर्क) उत्पन्न भएर लाखौँ वर्षको अवधिमा ग्रहको गति बिस्तारै कम हुँदै गई अन्त्यमा रोकिन गई कालान्तरमा बिस्तारै विपरीत दिशामा घुम्न थालेको अनुमान गरिन्छ । त्यही कारणले शुक्र ग्रहको आफ्नो अक्षमा घुम्ने गति पृथ्वीको तुलनामा ज्यादै कम छ र पृथ्वीले २४ घण्टामा घुमेर एक दिन बनाउँछ । शुक्र ग्रहमा एक दिन हुन पृथ्वीको २४३ दिन लाग्छ । शुक्र ग्रहको सुस्त गति हुनुमा अतीव सघन वायुमण्डलबाट निरन्तर रूपमा उत्पन्न घर्षणबल, सूर्यको उक्त भारी वायुमण्डलमा (चन्द्रमाले पृथ्वीमा पार्ने ज्वारको बल जस्तै) पर्ने ज्वारीय शक्ति तथा महाकाय टक्करबाट उत्पन्न प्रभावको असरले गर्दा यसको गति सुस्त भएको मानिन्छ । मानव सभ्यताले निरन्तर रूपमा शुक्र ग्रहको अन्वेषण गर्दै आइरहेको छ । तत्कालीन सोभियत सङ्घले ‘भेनेरा’ अभियान अन्तर्गत २० वटाभन्दा बढी यान उक्त ग्रहमा पठाए पनि धेरै जसो यान उच्च दबाबका कारण केही क्षणमै नष्ट भएका थिए । ‘भेनेरा मिसन’ अन्तर्गत शुक्र ग्रहमा अन्तरिक्ष यान प्रक्षेपण गरिए पनि भेनेरा–७ ले सन् १९७० मा शुक्र ग्रहमा अवतरण गरेर शुक्र ग्रहको चित्र पठाउन सफल भएको थियो । त्यसै गरी सन् १९८५ मा अमेरिकाले ‘मागेलान मिसन’ अन्तर्गत लगभग सम्पूर्ण शुक्र ग्रहलाई राडारबाट अध्ययन गरेर यसको नक्सा बनाउन सफल भएको थियो । यस अध्ययनबाट शुक्र सतहमा अत्यधिक रूपमा ज्वालामुखीय क्रियाकलाप रहेको पत्ता लाग्न गएको थियो । त्यसै गरी जापानबाट प्रक्षेपित यानले यस ग्रहको बादल तथा त्यहाँको हावापानी अध्ययन गर्न सफल भएको छ ।  भविष्यमा भारतको ‘आइएसआरओ’ तथा नासाले विभिन्न शुक्र मिसन सञ्चालन गर्न गइरहेका छन् । यी अध्ययनले शुक्र ग्रहको भौगोलिक इतिहास, यसको वायुमण्डल, मौसम आदिको अध्ययनका साथै विगतमा यसमा जीवन रहेको सम्भाव्यताबारे र स्वयम् सौर्यमण्डल तथा पृथ्वीको विकासक्रमबारे समेत धेरै प्रकाश पार्न सक्ने छ ।",
      "link": "https://gorkhapatraonline.com/news/185476",
      "image": "https://gorkhapatraonline.com/storage/media/326256/conversions/443-original-thumb.jpg"
    },
    {
      "slug": "185475",
      "title": "सहरमा कोदोको माग बढ्दै",
      "timestamp": 1766793600000,
      "source": "gp",
      "content": "बाजुराका दुर्गम गाउँ बस्तीका किसानले उत्पादन गरेको अर्गानिक कोदोको सहरमा माग बढ्दै गएको छ ।",
      "longContent": "शेरबहादुर सार्की बाजुरा , पुस  १२  गते । बाजुराका दुर्गम गाउँ बस्तीका किसानले उत्पादन गरेको अर्गानिक कोदोको सहरमा माग बढ्दै गएको छ ।  गाउँमा उत्पादन बढी हुने तर बिक्री भने सधैँ कम हुने गरेको यहाँको कोदो पछिल्लो समय सहरमा समेत माग हुन थालेपछी अहिले यहाँका किसान  पनि निकै खुसी हुने गरेका छन् । भिरालो तथा पाखो जमिनमा प्रसस्त मात्रामा उत्पादन हुने गरेको कोदो यसरी अहिले सहरका विभिन्न ठाउँबाट माग बढ्द थालेपछी किसान पनि कोदो खेतीमा निकै आकर्षित हुने गरेका हुन् । बाजुरामा जेठ , असार र साउनको महिनामा समेत कोदो लगाउँने गर्छन् । जेठमा लगाएको कोदो भदौमा पाक्न सुरु हुन्छ भने असार साउनमा लगाएको भने कोदो मङ्सिरमा पाक्छ । यहाँका किसानले गाई गोरु भैँसी भेडाबाख्राको गौत गोबरको मल प्रयाग गरेर कोदो उत्पादन गर्छन् । गाउँमा यसरी उत्पादन गरेको अर्गानिक कोदो स्वास्थ्यका लागि निकै लाभदायिक हुने गरेकोले पछिल्लो समय देशका विभिन्न सहर देखि माग हुने गरेको हिमाली गाउँपालिका –६ का सुरिता रोकायाले बताउनुहुन्छ ।  उहाँले भन्नुभयो, “गाउँमा पहिला देखि अहिले सम्म धेरै कोदो उत्पादन हुन्छ । पहिला कोदो कतै बिक्री हुँदैन थियो । त्यसैले किसान पनि कम कोदो लगाउँथे । अहिले यहाँको कोदो किन्नका लागि सहर देखि नै व्यापारी गाउँमा आउने गरेपछि पछिल्लो समय कोदो बढी लगाउँने गर्छौ  ।”कोदो खेतीले नै यहाँका किसानको जिविकोपार्जनमा टेवा पुग्ने देखिएकोले अहिले यहाँका आधिकांश पालिकाले समेत किसानलाई कोदो उत्पादनमा बढी जोड दिन थालेको छ । त्यति मात्र होइन अहिले यहाँका आधिकांश विद्यालयहरूमा बालबालिकाहरूको दिवा खाजामा समेत कोदोको परिकार अनिर्वाय गरेको छ । गाउँमै कोदो खपत हुने र त्यसैमा सहरका विभिन्न ठाउँ देखि व्यापारी कोदो किन्न गाउँमै आउने गरेकोले यती बेला यहाँका किसानलाई आर्थिक रुपमा निकै सहज हुने गरेको रोकायाले बताउनुभयो । कोदो स्वास्थ्यका लागि निकै उपयोगी छ । कोदोमा कार्बोहाइड्रेट, प्रोटिन, फाइबर, भिटामिन, क्याल्सियम, म्याग्नेसियम, आइरनजस्ता खनिजको प्रचुरता बढी भएकाले स्वास्थ्यका लागि उपयोगी मानिन्छ । गत वर्ष मात्र बाजुराको तल्लो क्षेत्रबाट झण्डै दुइ ट्रक भन्दाबढी अर्गानिक कोदो अत्तरिया , धनगढी , महेन्द्रनगर , नेपालगञ्ज र काठमाण्डौ लगायतका ठूला सहर बिक्री भएको बुढीगङ्गा नगरपालिका –१० फुलोटका वरिष्ट कृषक तथा कोदो व्यापारी भोलाराम जैशीले बताउनुभयो । उहाँले भनुभयो, “हिमाली,जगनाथ, स्वामीकार्तिक, बुढीनन्दा, बडीमालिका गौमुल, बुढीगङ्गा खप्तडछेडेदह र त्रिवेणीलगायतका विभिन्न ठाउँमा कोदो उत्पादन हुन्छ । यहाँ उत्पादन हुने कोदो अर्गानिक हो । हामीले पनि एक किलोलाई तीस रुपियाँमा खरिद गरि सहरमा पठाएका हौ ।”पहिला गाउँमा सडक थिएन । बोकेर लान सकिदैन थियो । भाडा बढी लाग्थ्यो । अहिले यहाँका प्रत्येक गाउँ बस्तीमा सडक पुगेका छन् । अनी हामीलाई पनि गाडी लिएर उनीहरुको घरमै जान सहज भएकोले यती बेला यहाँको कोदो सहरमा पुग्ने गरेको जैशीले बताउनुभयो । कोदो खेती स्थानीयको जीविकोपार्जन गर्न सहज देखिएकाले अहिले स्थानीय तहले पनि कोदो खेतीमा उत्प्रेरित गर्दै आएका छन्  । यस जिल्लामा दुई लाख ३० हजार ३७ हेक्टर जमिनमध्ये २२ हजार हेक्टर खेतीयोग्य छ । त्यसमध्ये पाँच हजार २३५ हेक्टर जमिन वर्षभरि सिँचाइ सुविधा उपलब्ध छ । त्यसमा कोदो खाद्यान्न उत्पादनको योगदान २२.६२ प्रतिशत मात्र रहेको कृषि ज्ञान केन्द्रका प्रमुख जसिराम साहनीले बताउनुभयो ।",
      "link": "https://gorkhapatraonline.com/news/185475",
      "image": "https://gorkhapatraonline.com/storage/media/326253/conversions/बाजुराकाे-अर्गानिक-काेदाे-original-thumb.jpg"
    },
    {
      "slug": "185473",
      "title": "लागुऔषध मुद्दामा कैद भुक्तान गरिरहेका फरार व्यक्ति पक्राउ",
      "timestamp": 1766793600000,
      "source": "gp",
      "content": "लागुऔषध मुद्दामा पुर्पक्ष कैद सजाय कायम भई कैद भुक्तान गरिरहेका एक जना फरार व्यक्तिलाई प्रहरीले बलम्बुबाट पक्राउ गरी सार्वजनिक गरेको छ ।",
      "longContent": "काठमाडौँ, पुस १२ गते । लागुऔषध मुद्दामा पुर्पक्ष कैद सजाय कायम भई कैद भुक्तान गरिरहेका एक जना फरार व्यक्तिलाई प्रहरीले बलम्बुबाट पक्राउ गरी सार्वजनिक गरेको छ । पक्राउ पर्नेमा सिन्धुली जिल्लाको फिक्कल गाउँपालिका–६ निवासी २६ वर्षीय राहुल तामाङ रहेको काठमाडौँ उपत्यका अपराध अनुसन्धान कार्यालयले जनाएको छ । तामाङ लागुऔषध मुद्दामा दोषी ठहर भई गत भदौ ५ गतेदेखि कारागार कार्यालय सिन्धुलीमा कैद भुक्तान गरिरहेका थिए । तर, गत भदौ २४ गते सिन्धुलीमा भएको प्रदर्शनका क्रममा उहाँ कारागारबाट फरार भएका कार्यालयका प्रवक्ता एवं प्रहरी उपरीक्षक काजीकुमार आचार्यले जानकारी दिनुभयो ।उहाँले भन्नुभयो, “लागुऔषध मुद्दामा पुर्पक्ष कैद सजाय कायम भई कैद भुक्तान गरिरहेका तामाङ कारागारबाट भागी फरार भएका थिए । पछिल्लो समय उनले पुनः लागुऔषधको बिक्री वितरण गरिरहेको भन्ने विशेष सूचनाको आधारमा खोजतलास तीव्र पारिएको थियो । सोही क्रममा चन्द्रागिरि नगरपालिका–१०, बलम्बु क्षेत्रबाट उनलाई पक्राउ गरिएको हो ।”प्रहरीले तामाङको साथबाट ठूलो मात्रामा लागुऔषधजन्य ‘इन्जेक्सन’समेत बरामद गरेको जनाएको छ । बरामद लागुऔषधमा डाइजोपाम इन्जेक्सन १५ थान, प्रोमेथाजिन हाइड्रोक्लोराइड इन्जेक्सन १८ थान तथा बुप्रेनोर्फिन इन्जेक्सन १७ थान रहेका छन् । प्रहरीका अनुसार तामाङ यसअघि पनि पटक-पटक लागुऔषधसम्बन्धी अपराधमा संलग्न रहेका थिए । उहाँविरुद्ध २०७८ साउन २९ गते प्रहरी वृत्त थानकोटमा लागुऔषध मुद्दा दर्ता भएको थियो भने २०८२ असार १३ गते प्रहरी कार्यालय सिन्धुलीमा पनि लागुऔषधसम्बन्धी मुद्दा दर्ता भएको अभिलेखमा उल्लेख छ । यसका साथै, गच भदौ २४ को प्रदर्शनका क्रममा कारागारबाट भागी फरार भएको विषयमा समेत छुट्टै मुद्दा दर्ता गरिएको प्रहरीले जनाएको छ । लागुऔषधको अवैध कारोबार समाजका लागि गम्भीर चुनौती बन्दै गएको उल्लेख गर्दै प्रहरीले यस्ता गतिविधिमा संलग्न जो-कोहीलाई कानुनी दायरामा ल्याइने स्पष्ट पारेको छ ।प्रहरी उपरीक्षक आचार्यले लागुऔषध नियन्त्रणका लागि नियमित निगरानी, सूचनाको आदानप्रदान र कडाइका साथ कारबाही जारी रहने बताउनुभयो ।रासस",
      "link": "https://gorkhapatraonline.com/news/185473",
      "image": "https://gorkhapatraonline.com/storage/media/326251/conversions/handcuffs-original-thumb.jpg"
    },
    {
      "slug": "185472",
      "title": "तीन महिनाअघि कटान भएको सडक अझै बनेन",
      "timestamp": 1766793600000,
      "source": "gp",
      "content": "सर्लाहीको कौडेना गाउँपालिका–३, पर्सा टोलमा पूर्वपश्चिम हुलाकी सडक कटान भएको तीन महिना भइसक्दा समेत अझै निर्माण हुन सकेको छैन् ।",
      "longContent": "जनार्जन खत्रीसर्लाही, पुस १२ गते । सर्लाहीको कौडेना गाउँपालिका–३, पर्सा टोलमा पूर्वपश्चिम हुलाकी सडक कटान भएको तीन महिना भइसक्दा समेत अझै निर्माण हुन सकेको छैन् । भीषण वर्षापछि गएको असोज १९ गते लखन्देहीखोलामा आएको बाढीले पक्की सडक बगाएर क्षति पुर्याएको थियो । त्यसबेला सडक कटान भएको तीन दिनपछि अस्थायी डाइसर्भन निर्माण गरेर हुलाकी राजमार्ग सुचारु भएको थियो । साँघुरो डाइभर्सनबाट उखु बोकेका गाडी तथा अन्य मालवाहक सवारी वारपार गर्न समस्या परेको स्थानीयले गुनासो गरेका छन् । कौडेना गाउँपालिकासहितका सर्लाहीको दक्षिणपश्चिम भेगमा पर्ने गोडैता नगरपालिका, बलरा नगरपालिका, विष्णु गाउँपालिका, धनकौल गाउँपालिका र रामनगर गाउँपालिकाका बासिन्दा पूर्वपश्चिम हुलाकी सडक भएर सदरमुकाम मलङ्गवासम्म आउजाउ गर्दै आइरहेका छन् । हुलाकी सडक निर्देशनालय, योजना कार्यालय जनकपुरले बाढीले सडक कटान गरेको यस ठाउँमा अब कलभर्ट निर्माण गर्ने भएको छ । कलभर्ट निर्माणका लागि एक साताअघि ठेक्का आह्वान भइसकेको कार्यालयले जनाएको छ ।  यस ठाउँमा वर्षायामको पानी निकास नहुँदा वर्षेनी सडक नै कटान गर्ने गरेकाले अब मल्टिसेल बक्स कलभर्ट निर्माण गर्न लागिएको हुलाकी सडक निर्देशनालय, योजना कार्यालय जनकपुरका सूचना अधिकारी एवं इन्जिनियर रञ्जित यादवले जानकारी दिनुभयो । उहाँका अनुसार २७ मिटर लामो कलभर्ट निर्माणका लागि पुस ४ गते ठेक्का आह्वान गरिएको छ । आगामी असारसम्ममा कलभर्ट निर्माण गर्ने गरी ठेक्काको सूचना आह्वान गरिएको इन्जिनियर यादवले बताउनुभयो । “आगामी बर्खाअघि नै कलभर्ट बनाउने योजनासहित सडक विभागको निर्देशनअनुसार कार्यालयबाटै सूचना निकालिएको छ,” इन्जिनियर यादवले भन्नुभयो, “यो ठाउँमा बारम्बार बाढी आएर सडकमा क्षति गर्ने भएकाले अब पानीको उचित निकास हुने गरी कलभर्ट निर्माण गर्न लागेका हौँ ।”कौडेना गाउँपालिकाका अध्यक्ष रुपेश कुमार (बब्लु) ले अहिले डाइभर्सनबाट दुःखसुख आउजाउ गर्न मिलिरहे पनि वर्षायामअघि कलभर्ट बनाइसक्न हुलाकी सडक आयोजनालाई घचघच्याइरहेको बताउनुभयो । कार्यालयले बर्खाअघि नै कलभर्ट बनिसक्ने भन्दै आश्वस्त पारेको उहाँको भनाइ छ ।",
      "link": "https://gorkhapatraonline.com/news/185472",
      "image": "https://gorkhapatraonline.com/storage/media/326340/conversions/Hulaki-Road-Katan-Photo-original-thumb.jpg"
    },
    {
      "slug": "185469",
      "title": "करिब पाँच करोड हुन्डी कारोबारको आरोपमा एक जना पक्राउ",
      "timestamp": 1766793600000,
      "source": "gp",
      "content": "जिल्ला प्रहरी कार्यालय बाँकेले हुन्डी सम्बन्धी कारोबार मुद्दाको अनुसन्धानका क्रममा राष्ट्रिय जनमत पार्टीका नेता इरफान अहमद शेखलाई पक्राउ गरेको छ ।",
      "longContent": "सिराज खाननेपालगन्ज, पुस १२ गते । जिल्ला प्रहरी कार्यालय बाँकेले हुन्डी सम्बन्धी कारोबार मुद्दाको अनुसन्धानका क्रममा राष्ट्रिय जनमत पार्टीका नेता इरफान अहमद शेखलाई पक्राउ गरेको छ । प्रहरीले नेता शेखलाई पार्टीको कार्यक्रमका लागि कपिलवस्तु जाने क्रममा दाङ जिल्लाको अमिलियाबाट पक्राउ गरेको जिल्ला प्रहरी कार्यालय बाँकेका प्रवक्ता एवं प्रहरी नायब उपरीक्षक दिपक पातलीले जानकारी दिनुभयो ।   उहाँलाई नेपाल राष्ट्र बैङ्कको वित्तीय जानकारी इकाई, बालुवाटार काठमाडौँबाट प्राप्त जाहेरीका आधारमा दर्ता भएको मुद्दामा अनुसन्धान प्रक्रिया अगाडि बढाउन डुडुवा गाउँपालिका वडा नम्बर ६ सुब्बापुर्वाका ४० वर्षीय नेता शेखलाई पक्राउ गरिएको हो ।   प्रहरी नायब उपरीक्षक पातलीका अनुसार अनुसन्धानका क्रममा चार करोड ९२ लाख ८४ हजार २९६ रुपियाँ बराबरको शङ्कास्पद हुन्डीमार्फत अवैध आर्थिक कारोबारगरेको  देखिएको छ । केवाईसी विवरणमा उल्लेख गरिएको अनुमानित वार्षिक आम्दानी र वास्तविक कारोबार बिच ठूलो अन्तर देखिएपछि उक्त गतिविधि हुन्डी तथा सम्पत्ति शुद्धिकरण (मनी लाउन्ड्रिङ) सँग सम्बन्धित हुनसक्ने आशङ्कामा थप छानबिन आवश्यक ठानिएको प्रहरीले जनाएको छ ।सोही मुद्दामा कोहलपुर नगरपालिका वडा नम्बर १४ का विष्णु खटिकसमेत संलग्न रहेको आशङ्कामा समानान्तर रूपमा अनुसन्धान भइरहेको प्रहरीले जनाएको छ । प्रारम्भिक अध्ययनका क्रममा दुवै जनाको बैंक खातामा ठूलो रकमको टर्नओभर देखिएको र खातामा जम्मा हुने नगदै रकम तुरुन्तै विद्युतीय माध्यमबाट विभिन्न व्यक्ति एवम् संस्थाहरूमा रकमान्तर हुने गरेको फेला परेको प्रहरीको भनाइ छ ।पक्राउ परेका शेष यसअघि जनमत पार्टीमा संलग्न हुनुहुन्थ्यो ।उहाँले गत प्रतिनिधिसभाको निर्वाचनमा बाँके क्षेत्र नम्बर २ बाट उम्मेदवारी समते दिनुभएको थियो ।  यस पटक शेषले राष्ट्रिय जनमत पार्टी खोलेर त्यसको नेता बनेर बाँके क्षेत्र नम्बर २ बाट फेरी पनि निर्वाचनमा उम्मेदवार बन्ने तयारीमा लागेको बताईएको छ ।",
      "link": "https://gorkhapatraonline.com/news/185469",
      "image": "https://gorkhapatraonline.com/storage/media/326246/conversions/pakaru-parekaa-neta-irfan-sekh-ra-jilla-police-office-original-thumb.jpg"
    },
    {
      "slug": "185466",
      "title": "लेकसाइडको सडक महोत्सवमा यसपालि घन्किँदै छ रोधी",
      "timestamp": 1766793600000,
      "source": "gp",
      "content": "बेमौसममा नेपालका पर्यटन गन्तव्यहरू करिब सुनसान हुन्छन् । पर्यटन राजधानी पोखरामा भने बेमौसममा पनि पाहुना आकर्षित गर्न केही न केही भइरहन्छ ।",
      "longContent": "फडिन्द्र अधिकारीलेखनाथ, पुस १२ गते ।बेमौसममा नेपालका पर्यटन गन्तव्यहरू करिब सुनसान हुन्छन् । पर्यटन राजधानी पोखरामा भने बेमौसममा पनि पाहुना आकर्षित गर्न केही न केही भइरहन्छ । पुस, माघ महिनामा सुनसान हुने पोखराको लेकसाइड क्षेत्रमा चहलपहल बढाउन सुरु भएको सडक महोत्सवको २७ औं शृङ्खला यसपालि मनाइँदै छ । अङ्ग्रेजी नयाँ वर्ष मनाउन स्वदेशीदेखि विदेशी पर्यटकसम्म पोखरा आउने प्रचलन भइसकेको छ। महोत्सवका सांस्कृतिक संयोजक चौबहादुर गुरुङले अहिलेका चर्चित कलाकारसहित सांस्कृतिक नाचहरु पनि महोत्सवका आकर्षण बन्ने जानकारी दिनुभयो । “कौरा नृत्य, थारु समुदायको लाठी नाच जस्ता संस्कृति त रहने नै छन्,” उहाँले भन्नुभयो, “यसपालि विशेष आकर्षणका रुपमा रोधीको सेट नै आउँदै छ । यसपालि महोत्सव बेला लेकसाइडमा रोधी घन्किन्छ ।”रेष्टुरेन्ट एन्ड बार एसोसियसन नेपाल (रेवान) कास्कीको आयोजनामा पुस १३ देखि १७ गतेसम्म हुने महोत्सवको तयारी अन्तिम चरणमा पुगेको छ । रेवान कास्की अध्यक्ष विश्वराज पौडेल महोत्सवको तयारी करिब सकिएको जनाउँदै लेकसाइड झकिझकाउ बनाइसकिएको बताउनुहुन्छ ।“यसपालि हाम्रो मुख्य चासो सुरक्षामा छ, पछिल्लो आन्दोलनपछि पहिलो महोत्सव गर्दै छौँ,” उहाँले भन्नुभयो, “खाना, स्थानीय उत्पादनहरूलाई प्राथमिकता दिएका छौँ ।” उहाँले महोत्सवले यो क्षेत्रको आर्थिक चलायमान बनाउन पनि योगदान गर्ने अपेक्षा सुनाउनुभयो । पछिल्लो क्रममा महोत्सवलाई नाचगान र खानपानमा सीमित नराखी जाति, धर्म संस्कृतिबीचको सहिष्णुता र सद्भावको माध्यम बनाइएको छ । सांस्कृतिक संयोजक गुरुङ कृषि, हस्तकला, प्रविधि र मौलिक उत्पादनलाई महोत्सवसँग जोडेर अघि बढाइएको उल्लेख गर्नुहुन्छ । लेकसाइडको करिब साढे तीन किलोमिटर सडकमा महोत्सव हुने गरेको छ । महोत्सवका संयोजक वसन्त गौतम महोत्सवलाई अङ्ग्रेजी नयाँ वर्ष गन्तव्यको रूपमा स्थापित गरिएको बताउनुहुन्छ। महोत्सवमा नेपालका विभिन्न जातजातिका लोपोन्मुख झाँकी, वेषभूषा र नृत्य, चर्चित राष्ट्रिय कलाकारको लाइभ कन्सर्ट रहनेछ । लोक दोहोरी, बोट रेस, वेटर रेस, टग अफ वार र पर्यटक लक्षित खेलसहित पोखराको पर्यटनका अवसर र चुनौतीबारे विज्ञहरूसँग विमर्श पनि हुने तय छ ।",
      "link": "https://gorkhapatraonline.com/news/185466",
      "image": "https://gorkhapatraonline.com/storage/media/326242/conversions/steet-festival-tayari-(1)-original-thumb.jpg"
    },
    {
      "slug": "185464",
      "title": "खोलियो २५ वर्षदेखि थुनिएको सुन्धाराको निकास",
      "timestamp": 1766793600000,
      "source": "gp",
      "content": "प्राचीनस्वरूपमा पुनःरुत्थान गर्ने योजनाअनुरूप काठमाडौँ महानगरपालिकाले २५ वर्षदेखि थुनिएको सुन्धाराको निकास खोलेको छ ।",
      "longContent": "काठमाडौँ, पुस १२ गते । प्राचीनस्वरूपमा पुनःरुत्थान गर्ने योजनाअनुरूप काठमाडौँ महानगरपालिकाले २५ वर्षदेखि थुनिएको सुन्धाराको निकास खोलेको छ । पाशुपत क्षेत्र जयवागीश्वरी मन्दिरसँगै रहेको सुन्धाराको बन्द पानीको निकास खोलिएको हो । यही पुस ६ गते र ९ गते रातभरको प्रयास गरेपछि १० गते बिहान पाइप राखेर निकास खोलिएको वडा नम्बर ८ का अध्यक्ष आशामान सङ्गतले जानकारी दिनुभयो ।  उक्त यो ढुङ्गेधारा लिच्छवीकालीन हो । महानगरपालिकाको सम्पदा तथा पर्यटन समितिका संयोजकसमेत रहनुभएका  सङ्गत भन्नुहुन्छ, “प्राचीन यो संरचनाबाट पानीको निकासका लागि बनाइएको ढलमा मानिस पसेर सफाइ गर्नसक्ने थियो ।सहरीकरणसँगै खानेपानी वितरण लाइन जडान गर्दा मौलिक र परम्परागत बृहत् ढल संरचना नासेर पाइप राखेपछि करिब २५ वर्षअघि धाराबाट पानीको निकास बन्द भएको थियो ।”निकास खोल्ने प्रयासका बारेमा कुरा गर्दै उहाँले भन्नुभयो, “विगत १० वर्षअघि पनि प्रयास गरिएको थियो । तर, त्यसबेला सम्भव भएन । यसपटक करिब ६० मिटर लम्बाइ र नौदेखि १२ फिटसम्मको गहिराइ पहिल्याएर नियमित काम गरेपछि निकास खोल्न सकियो ।” पानीको निकास भएपछिको योजनाका विषयमा कुरा गर्दै सङ्गत भन्नुहुन्छ, “यो केवल पानीको धारो मात्र होइन । नेवार सभ्यताको पहिचान पनि हो । जल व्यवस्थापन प्रणाली र मौलिक प्राचीन इन्जिनियरिङिको जीवन्त दशी हो । हामी यसलाई पुनस्थापित गराउँछौँ ।”उहाँका अनुसार सुन्धारा वास्तुकलात्मक छ । ढुुङ्गाहरूमा कलात्मक वुट्टा छन् । ठाउँठाउँमा देवी देवताका मूर्ति राखिएका छन् । जयबागेश्वरी मन्दिरका पुजारी रमेश कर्माचार्य भन्नुहुन्छ, “यस धारामा गणेश र भैरवलाई द्वारपाल राखेर जयवागीश्वरी माताले नुहाउने गरेको विश्वाश गरिन्छ । अहिले माताको चरण पखाल्न तथा यस क्षेत्रमा हुने धार्मिक अनुष्ठानका लागि यही धाराको शुद्ध जल प्रयोग गर्ने चलन छ ।”  जयवागीश्वरी माताको मन्दिर र सुन्धाराको स्थापनाका विषयमा स्थानीय मुकुन्दराज वैद्य भन्नुहुन्छ, “लिच्छवीकालीन राजा नरेन्द्र देवले आफ्ना जनतामाथि कुनै समस्या नहोस् । सबै टाठाबाठा हुन् भनेर माताको आह्वान गर्नुभएको थियो । उहाँको आह्वानपछि शिवजीको आशीर्वाद प्राप्त गरेर मानसरोवरबाट जयवागीश्वरी आउनुभएको हो । शिला नदी तरेर आएपछि माताको इच्छाअनुसार उहाँले स्नान गर्ने पानी शिलानदीबाट ल्याइएको हो । माताको दर्शन गर्दा मुहारको होइन । पाउको दर्शन गर्ने चलन छ ।” रासस",
      "link": "https://gorkhapatraonline.com/news/185464",
      "image": "https://gorkhapatraonline.com/storage/media/326240/conversions/352c90c3-33f5-47d7-a0c0-cad91e1418f7-original-thumb.jpg"
    },
    {
      "slug": "185462",
      "title": "सप्तरीमा लागुऔषध ब्राउनसुगरसहित तीन जना पक्राउ",
      "timestamp": 1766793600000,
      "source": "gp",
      "content": "सप्तरी प्रहरीले लागुऔषध ब्राउनसुगर सहित तीनजनालाई नियन्त्रणमा लिएको छ।",
      "longContent": "विनय कर्णकल्याणपुर (सप्तरी), पुस १२ गते । सप्तरी प्रहरीले लागुऔषध ब्राउनसुगर सहित तीनजनालाई नियन्त्रणमा लिएको छ। प्रहरीले जिल्लाको तिलाठी कोइलाडी गाउँपालिका वडा नम्बर ८ तोपा बजारबाट शुक्रबार ब्राउनसुगर सहित तीनजनालाई नियन्त्रणमा लिएको हो ।विशेष सूचनाको आधारमा जिल्ला प्रहरी कार्यालय सप्तरीबाट खटिएको टोलीले प्र.१-०४-००१ ज ००४५ नम्बरको गाडी चेक जाँच गर्नेक्रममा मोरङको बेलबारी नगरपालिका वडा नम्बर ४ चुम्मा डाडा घर भई हाल विराटनगर महानगरपालिका ४ जामुनगाछी बस्ने ३२ वर्षीय अनुरोध निरौलाको साथबाट २०५.८ ब्राउनसुगर फेला परेको जिल्ला प्रहरी कार्यालय सप्तरीका प्रहरी नायब उपरीक्षक डम्बर बहादुर पुरीले जानकारी दिनुभयो ।निरौलासँगै गाडी चालक विराटनगर १७ रानीटोल बस्ने ३७ वर्षीय रजप आलम र सोही ठाउँका वडा नम्बर ४ जामुन गाछी बस्ने २१ वर्षीय निकेश कुमार शर्मालाई नियन्त्रणमा लिइएको उहाँले बताउनुभयो ।पक्राउ पर्नुभएको तीनैजना उपर लागुऔषध कारोबार ऐन अनुसार कारबाही हुने जिल्ला प्रहरी कार्यालय सप्तरीले जनाएको छ ।",
      "link": "https://gorkhapatraonline.com/news/185462",
      "image": "https://gorkhapatraonline.com/storage/media/326237/conversions/6e_pakrau-original-thumb.jpg"
    }
  ]
}