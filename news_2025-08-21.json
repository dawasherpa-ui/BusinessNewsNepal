{
  "date": "2025-08-21T15:39:47.823Z",
  "news": [
    {
      "slug": "168678",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1755734400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नप्रकार छ ।",
      "longContent": "काठमाडौँ, भदौ ५ गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नप्रकार छ । गोलभेँडा ठूलो (नेपाली) प्रतिकिलो रु ९०, गोलभेँडा सानो (लोकल) प्रतिकिलो रु ३३, गोलभेँडा सानो (टनेल) प्रतिकिलो रु ४३, आलु रातो प्रतिकिलो रु ५२, आलु रातो (भारतीय) प्रतिकिलो रु ३१, आलु रातो (मुडे) प्रतिकिलो रु ४६, आलु सेतो प्रतिकिलो रु ३९, प्याज सुकेको (भारतीय) प्रतिकिलो रु ४४, गाजर (लोकल) प्रतिकिलो रु १३०, गाजर (तराई) प्रतिकिलो रु १२०, बन्दा (लोकल) प्रतिकिलो रु ४०, काउली स्थानीय प्रतिकिलो रु १३०, काउली (तराई) प्रतिकिलो रु १००, रातो मूला प्रतिकेजी रु ५५, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु ५५, भन्टा डल्लो प्रतिकिलो रु ६५, तने बोडी प्रतिकिलो रु ११५, मकै बोडी प्रतिकिलो रु ८५ कायम भएको छ । यसैगरी, घिउ सिमी (लोकल) प्रतिकिलो रु १२०, घिउ सिमी (हाइब्रिड) प्रतिकिलो रु ११०, टाटे सिमी प्रतिकिलो रु ११०, भटमास कोसा प्रतिकिलो रु १३०, तीतो करेला प्रतिकिलो रु ८०, लौका प्रतिकिलो रु ७५, परबर (लोकल) प्रतिकिलो रु ९०, परबर (तराई) प्रतिकिलो रु ९०, चिचिण्डो प्रतिकिलो रु ५५, घिरौला प्रतिकिलो रु ७०, झिगुनी प्रतिकिलो रु ७५, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ७०, हरियो फर्सी (डल्लो) प्रतिकिलो रु ८०, सलगम प्रतिकिलो रु ११०, भिण्डी प्रतिकिलो रु ८५ कायम गरिएको छ । त्यसैगरी, पिँडालु प्रतिकिलो रु ८०, स्कूस प्रतिकिलो रु ३८, रायोसाग प्रतिकिलो रु १३०, पालुङ्गो साग प्रतिकिलो रु १००, तोरीको साग प्रतिकिलो रु ९०, हरियो प्याज प्रतिकिलो रु १००, च्याउ (कन्य) प्रतिकिलो रु २५०, च्याउ (डल्ले) प्रतिकिलो रु ४५०, कुरिलो प्रतिकिलो रु ४००, निगुरो प्रतिकिलो रु ९० निर्धारण गरिएको छ ।ब्रोकाउली प्रतिकिलो रु २५०, चुकुन्दर प्रतिकिलो रु ७०, सजिवन प्रतिकिलो रु २००, रातो बन्दा प्रतिकिलो रु २७०, जिरीको साग प्रतिकिलो रु १००, सेलरी प्रतिकिलो रु १५०, पार्सले प्रतिकिलो रु १३००, सौफको साग प्रतिकिलो रु १६०, पुदिना प्रतिकिलो रु ६००, इमली प्रतिकिलो रु १९०, तामा प्रतिकिलो रु ११०, तोफु प्रतिकिलो रु १२० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३२०, केरा (दर्जन) रु १४५, कागती प्रतिकिलो रु १७०, अनार प्रतिकिलो रु ३६०, सुन्तला (भारतीय) प्रतिकिलो रु ३५०, तरबुजा हरियो प्रतिकिलो रु ८०, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १५०, काँक्रो (लोकल) प्रतिकिलो रु ५५, काँक्रो (हाइब्रिड) प्रतिकिलो रु ३०, रुखकटहर प्रतिकिलो रु ५०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १००, अम्बा प्रतिकिलो रु २५० र लप्सी प्रतिकिलो रु ७०, किबी प्रतिकिलो रु ४०० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु १५०, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी हरियो  प्रतिकिलो रु ५०, खुर्सानी हरियो (बुलेट) प्रतिकिलो रु ४५, खुर्सानी हरियो माछे प्रतिकिलो रु ८०, खुर्सानी अकबरे प्रतिकिलो रु २५०, भेडे खुर्सानी प्रतिकिलो रु ९०, लसुन हरियो प्रतिकिलो रु १५०, हरियो धनियाँ प्रतिकिलो रु ४००, लसुन सुकेको (चाइनिज) प्रतिकिलो रु २१०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु १३०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/168678",
      "image": "https://gorkhapatraonline.com/storage/media/297652/conversions/adrhs-original-thumb.jpg"
    },
    {
      "slug": "168658",
      "title": "नियन्त्रणमा आउँदै प्रतिकूल खाद्यवस्तु आयात",
      "timestamp": 1755734400000,
      "source": "gp",
      "content": "आयातनिर्यात गरिएका वस्तुको गुणस्तर प्रमाणीकरणको दायरा फराकिलो बनाइएका कारण प्रतिकूल खाद्यवस्तु आपूर्ति घटेको छ । खाद्य प्रविधि तथा गुण नियन्त्रण विभागले विभिन्न भन्सारविन्दुबाट आयात गरिएका र ती ठाउँबाट निर्यात गर्न लागिएका खाद्यवस्तुको नमुना परीक्षण गराउँदा प्रतिकूल हुने सङ्ख्या जनाएको छ ।   विभागका अनुसार आर्थिक वर्ष २०८१/८२ मा ५२ हजार ९९२ खाद्यवस्तुका नमुना परीक्षण गर्दा ४१ वटा प्रतिकूल पाइए । त्यस्तै आव २०८०/८१ मा ४६ हजार ९४८ नमुना परीक्षण गर्दा ४५ वटा, आव २०७९/८० मा ४१ हजार ४५५ नमुना परीक्षणमा ५८ र आव २०७८/७९ मा ५१ हजार ७६७ वटा नमुनाको परीक्षण गर्दा ४० वटा प्रतिकूल देखिएका थिए ।",
      "longContent": "काठमाडौँ, भदौ ५ गते । आयातनिर्यात गरिएका वस्तुको गुणस्तर प्रमाणीकरणको दायरा फराकिलो बनाइएका कारण प्रतिकूल खाद्यवस्तु आपूर्ति घटेको छ । खाद्य प्रविधि तथा गुण नियन्त्रण विभागले विभिन्न भन्सारविन्दुबाट आयात गरिएका र ती ठाउँबाट निर्यात गर्न लागिएका खाद्यवस्तुको नमुना परीक्षण गराउँदा प्रतिकूल हुने सङ्ख्या जनाएको छ । विभागका अनुसार आर्थिक वर्ष २०८१/८२ मा ५२ हजार ९९२ खाद्यवस्तुका नमुना परीक्षण गर्दा ४१ वटा प्रतिकूल पाइए । त्यस्तै आव २०८०/८१ मा ४६ हजार ९४८ नमुना परीक्षण गर्दा ४५ वटा, आव २०७९/८० मा ४१ हजार ४५५ नमुना परीक्षणमा ५८ र आव २०७८/७९ मा ५१ हजार ७६७ वटा नमुनाको परीक्षण गर्दा ४० वटा प्रतिकूल देखिएका थिए । विभागका निर्देशक मोहनकृष्ण महर्जनले विभाग अन्तर्गत देशका १२ वटा भन्सारविन्दुमा रहेका खाद्य आयातनिर्यात गुणस्तर प्रमाणीकरण कार्यालयमा रहेका प्रयोगशालाले आयातनिर्यात गर्न लागेका खाद्यवस्तुको गुणस्तर परीक्षणको दायरा फराकिलो पारेसँगै प्रतिकूल नमुनाको सङ्ख्या घटेको जानकारी दिनुभयो । विभागले पाँच/छ वर्षयता आयातपूर्व नै नमुना लिएर गुणस्तर परीक्षण गरेर मात्रै आयातको अनुमति दिने गरेको छ । उपभोक्ता अधिकारकर्मी माधव तिमिल्सेनाले आयातपूर्व नै गुणस्तर परीक्षण गरेर आयातका लागि स्वीकृत दिने र आयात भएको वस्तुको पनि परीक्षण गरेर राम्रो सुरुवात भएको तर पर्याप्त नभएको प्रतिक्रिया दिनुभयो । उहाँले प्रयोगशालालाई समय अनुसार प्रविधि प्राविधिकसहितको स्रोतसाधनले सम्पन्न बनाउनुपर्ने बताउनुभयो । उहाँले त्यस्ता प्रयोगशालाले १० देखि ५ बजेसम्म परीक्षण गरेर मात्रै हुँदैन भन्दै प्रत्येक दिन चौबिसै घण्टा सञ्चालन गर्ने र भित्रिएका सबै वस्तुको परीक्षण गर्ने गरी विस्तार गर्न सुझाव दिनुभयो । खाद्य वैज्ञानिक जीवनप्रभा लामाले प्रयोगशालाले उपलब्ध स्रोतसाधन र जनशक्ति अनुसार काम गरे पनि समय अनुसार प्राविधिक र प्रविधियुक्त बनाउँदै लग्नुपर्ने आवश्यकता औँल्याउनुभयो । खाद्यमा पहिले रङको प्रयोग हुने गरेकोमा अहिले त्यस्तो नभएर विविध खाले रसायन राख्ने गरिएको त्यसको परीक्षण गर्न सक्ने प्राविधिक र प्रविधिको पनि विकास गर्नु चुनौती रहेको उहाँको भनाइ छ । विभागले आयात भएका एक लाख ८१ हजार ५९८ केजी खाद्यवस्तुको गुणस्तरमा समस्या देखिएर आयात अस्वीकृत गरेको जनाएको छ । विभाग अन्तर्गत भन्सार नाकामा रहेका १२ वटा प्रयोगशालाले भारत र चीनबाट गएको आव २०८१/८२ मा आयात भएका खाद्यवस्तुको गुणस्तर परीक्षण गर्दा त्यो परिणामको वस्तुमा समस्या देखिएपछि आयातमा अस्वीकृत गरेको हो । विभागले सबैभन्दा धेरै एक लाख १५ हजार केजी चामल आयातमा अस्वीकृत गरेको थियो । यस परिणामको चामल गएको आवको असोजमा ८५ हजार केजी र कात्तिकमा ३० हजार केजी भित्र्याइएको थियो । त्यो चामलको परीक्षण गर्दा न्यून गुणस्तरको पाइएपछि आयात अस्वीकृत गरेको विभागका निर्देशक मोहनकृष्ण महर्जनले जानकारी दिनुभयो । उहाँका अनुसार गत आवको मङ्सिरमा नेपाल भित्र्याइएको ३० हजार केजी भटमास पनि न्यून गुणस्तरको पाइएपछि आयात अस्वीकृत गरिएको थियो । यस्तै मङ्सिरमै २४ केजी बदाम (मुमफली) परीक्षण गर्दा दूषित भएपछि आयात अस्वीकृत गरेको विभागले जनाएको छ । यस्तै गत कात्तिकमा १२ हजार केजी मासको दालमा अखाद्य रङको प्रयोग गरेको पाइएपछि आयात अस्वीकृत गरेको थियो । यस्तै गत चैतमा २३१ केजी चिया लेबलमा मिति तथा ब्याच नम्बर नभएको पाइएपछि आयात अस्वीकृत गरियो भने असोजमा ११२ केजी रोजवाटरमा असर गर्ने खालको रङ पाइएपछि आयात अनुमति नदिइएको विभागले जनाएको छ ।",
      "link": "https://gorkhapatraonline.com/news/168658",
      "image": "https://gorkhapatraonline.com/storage/media/297631/conversions/45-original-thumb.jpg"
    },
    {
      "slug": "168656",
      "title": "रुपन्देहीमा पौने छ अर्बमा इन्धन भण्डारणगृह बन्ने",
      "timestamp": 1755734400000,
      "source": "gp",
      "content": "लुम्बिनी प्रदेशको रुपन्देही जिल्लाको रोहिणी र ओमसतिया गाउँपालिकामा  निर्माण गर्न लागिएको इन्धन भण्डारणगृहको विस्तृत परियोजना प्रतिवेदन (डिपिआर) तयार भएको छ ।  काठमाडौँ विश्वविद्यालय, कन्सल्टेन्सी सेवा विभागले तयार गरेको डिपिआर बुधबार नेपाल आयल निगमलाई हस्तान्तरण गरियो ।",
      "longContent": "गोरखापत्र समाचारदाताकाठमाडौँ, भदौ ५ गते । लुम्बिनी प्रदेशको रुपन्देही जिल्लाको रोहिणी र ओमसतिया गाउँपालिकामा  निर्माण गर्न लागिएको इन्धन भण्डारणगृहको विस्तृत परियोजना प्रतिवेदन (डिपिआर) तयार भएको छ ।  काठमाडौँ विश्वविद्यालय, कन्सल्टेन्सी सेवा विभागले तयार गरेको डिपिआर बुधबार नेपाल आयल निगमलाई हस्तान्तरण गरियो । रुपन्देहीको रोहिणी र ओमसतिया गाउँपालिकामा साढे २५ बिघा क्षेत्रफलमा नयाँ अत्याधुनिक प्रविधियुक्त भण्डारणगृह निर्माणका लागि करबाहेक पाँच अर्ब ७९ करोड ३० लाख ६४ हजार रुपियाँ लागत लाग्ने अनुमान गरिएको छ । आगामी मङ्सिरदेखि निर्माण सुरु गरेर तीन वर्षभित्रमा सक्ने  निगमको लक्ष्य छ । हाल भलबारीमा रहेको डिपो साँघुरो, घनाबस्ती बिचमा र वर्तमान परिस्थितिको पेट्रोलियम पदार्थको माग धान्न नसक्ने अवस्थामा पुगेकाले नयाँ डिपो निर्माण गर्न लागिएको निगमले जनाएको छ । आयल निगम भण्डारण क्षमता अभिवृद्धि परियोजना प्रमुख ई. प्रदीपकुमार यादवले प्रत्येक प्रदेशमा एक महिनालाई इन्धन भण्डारणगृह निर्माण गर्ने सरकारको नीति अनुसार लुम्बिनी प्रदेशमा नयाँ भण्डारणगृह निर्माण गर्न लागिएको जानकारी दिनुभयो । नयाँ ठाउँमा चार हजार पाँच सय किलोलिटर क्षमताका तीन वटा ठाडा ट्याङ्की गरी १३ हजार पाँच सय किलोलिटर क्षमताको डिजेलको भण्डारणगृह निर्माण हुने छ । यस्तै दुई हजार एक सय किलोलिटर क्षमताको दुई वटा ठाडा ट्याङ्की गरी चार हजार ९६० किलोलिटर क्षमताको पेट्रोल र ७६ किलोलिटर क्षमताका तीन वटा ठाडा ट्याङ्की  २२८ सय किलोलिटर क्षमताको मटितेलको भण्डारणगृह निर्माण गरिने छ । डिपोभित्र अग्नि सुरक्षा प्रणालीका लागि दुई हजार एक सय किलोलिटर क्षमताका दुई वटा पानी ट्याङ्की निर्माण हुने छन् । काठमाडौँ, विश्वविद्यालय कन्सल्टेन्सी सेवा विभागका प्रमुख डा. विवेक बरालले पेट्रोलियम पूर्वाधार डिजाइन र निर्माण गर्न नेपाली इन्जिनियर सक्षम भएको बताउनुभयो । पेट्रोलियम विज्ञ एवं निगमका पूर्वनिमित्त कार्यकारी निर्देशक सुशील भट्टराईले हाल सञ्चालनमा रहेको भलबारी डिपोमा भण्डारण क्षमता विस्तार गर्ने अवस्था नरेकाले नयाँ ठाउँमा डिपो स्थानान्तरण गर्नुपर्ने आवश्यकता रहेको बताउनुभयो ।",
      "link": "https://gorkhapatraonline.com/news/168656",
      "image": "https://gorkhapatraonline.com/storage/media/297629/conversions/Samjhuta-PHOTO-2025-08-20-19-04-54-original-thumb.jpg"
    },
    {
      "slug": "168655",
      "title": "नबिललाई युरो मनीको अवार्ड",
      "timestamp": 1755734400000,
      "source": "gp",
      "content": "नबिल बैङ्क लिमिडेट युरो मनी अवार्ड फर एक्सिलेन्स, २०२५ को बेस्ट बैङ्क फर सस्टेनेबल फाइनान्स अवार्डबाट सम्मानित भएको छ । युरो मनी म्यागजिनद्वारा स्थापित यो अवार्ड बैङ्किङ क्षेत्रको प्रतिष्ठित अन्तर्राष्ट्रिय अवार्ड रहेको नबिल बैङ्कले जनाएको छ ।",
      "longContent": "गोरखापत्र समाचारदाताकाठमाडौँ, भदौ ५ गते । नबिल बैङ्क लिमिडेट युरो मनी अवार्ड फर एक्सिलेन्स, २०२५ को बेस्ट बैङ्क फर सस्टेनेबल फाइनान्स अवार्डबाट सम्मानित भएको छ । युरो मनी म्यागजिनद्वारा स्थापित यो अवार्ड बैङ्किङ क्षेत्रको प्रतिष्ठित अन्तर्राष्ट्रिय अवार्ड रहेको नबिल बैङ्कले जनाएको छ ।नबिलले वार्षिक रूपमा गरेका दिगो बैङ्किङका विभिन्न कार्यक्रमको उच्च मूल्याङ्कन गर्दै उक्त अवार्ड प्राप्त भएको जनाएको छ । ग्राहकलाई उपलब्ध गराउँदै आएको बैङ्किङ सेवा, प्रविधिको प्रयोग, दिगोपना क्षेत्रमा गरेको पहललगायतका आधारमा उक्त अवार्ड प्रदान गरिएको बैङ्कले जनाएको छ । यसअघि सन् २०१०, सन् २०२०, सन् २०२१, सन् २०२२ र सन् २०२४ मा विभिन्न विधामा युरो मनी अवार्ड फर एक्सिलेन्स अवार्डबाट सम्मानित भइसकेको बैङ्कले जनाएको छ ।",
      "link": "https://gorkhapatraonline.com/news/168655",
      "image": "https://gorkhapatraonline.com/storage/media/297628/conversions/nabil-bank-1-original-thumb.jpg"
    },
    {
      "slug": "168653",
      "title": "गौतम बुद्ध विमानस्थलबाट भारत भ्रमण गर्न आग्रह",
      "timestamp": 1755734400000,
      "source": "gp",
      "content": "प्रधानमन्त्री केपी शर्मा ओलीको प्रस्तावित भारत भ्रमण गौतम बुद्ध अन्तर्राष्ट्रिय विमानस्थलबाट गर्न आग्रह गरिएको छ ।  रुपन्देहीको सिद्धार्थनगर नगरपालिकाका प्रमुख इस्तियाक अहमद खाँको संयोजकत्वमा गठित सङ्घर्ष समितिले प्रधानमन्त्री ओलीलाई आसन्न भारत भ्रमण भैरहवास्थित गौतम बुद्ध अन्तर्राष्ट्रिय विमानस्थल भएर गर्न आग्रह गरेको हो ।",
      "longContent": "भैरहवा समाचारदाताभैरहवा, भदौ ५ गते । प्रधानमन्त्री केपी शर्मा ओलीको प्रस्तावित भारत भ्रमण गौतम बुद्ध अन्तर्राष्ट्रिय विमानस्थलबाट गर्न आग्रह गरिएको छ ।  रुपन्देहीको सिद्धार्थनगर नगरपालिकाका प्रमुख इस्तियाक अहमद खाँको संयोजकत्वमा गठित सङ्घर्ष समितिले प्रधानमन्त्री ओलीलाई आसन्न भारत भ्रमण भैरहवास्थित गौतम बुद्ध अन्तर्राष्ट्रिय विमानस्थल भएर गर्न आग्रह गरेको हो । बुधबार बसेको समितिको बैठकले विमानस्थलको दिगो सञ्चालनका लागि सरकारलाई दबाब दिने उद्देश्यले प्रधानमन्त्रीलाई पत्र पठाउने निर्णय गरेको हो । अर्बौंको लगानीमा बनेको आयोजनालाई सक्रिय बनाउन प्रधानमन्त्रीले यस विमानस्थल प्रयोग गरेमा जनस्तरमा सकारात्मक सन्देश जाने समितिको धारणा छ । बैठकले विमानस्थल सञ्चालन सङ्घर्ष समितिमा रुपन्देहीका स्थानीय तहका प्रमुख तथा अध्यक्षलाई समावेश गर्ने, साथै प्रधानमन्त्रीसँग भेटघाट गरी ज्ञापनपत्र बुझाउन काठमाडौँ जाने निर्णय गरेको नगरप्रमुख खाँले जानकारी दिनुभयो । त्यस्तै बैठकले लुम्बिनीमा रहेका गुम्बासँग सम्बन्धित राष्ट्रका राजदूतसँग छलफल गरी विमानस्थल सञ्चालनमा सहकार्य गर्ने, साथै कार्गो सेवा सञ्चालनलाई पनि प्राथमिकतामा राख्ने निर्णय गरेको छ ।यसअघि किसानलाई आवश्यक मलखाद, बिउबिजन र सिँचाइ सहज उपलब्ध गराउन तथा गौतम बुद्ध अन्तर्राष्ट्रिय विमानस्थललाई नियमित सञ्चालन गर्न माग गर्दै नागरिक सरोकार मञ्च नेपाल रुपन्देही, सिद्धार्थनगरले मङ्गलबार जिल्ला प्रशासन कार्यालय, रुपन्देहीअगाडि धर्ना दिएको थियो ।",
      "link": "https://gorkhapatraonline.com/news/168653",
      "image": "https://gorkhapatraonline.com/storage/media/297626/conversions/61761a66b68a3_5fefc8a5131f8_Untitled-2-original-thumb.jpg"
    },
    {
      "slug": "168652",
      "title": "सङ्कट हटाउँदै सडक सञ्जाल",
      "timestamp": 1755734400000,
      "source": "gp",
      "content": "सडक सञ्जालमा जोडिएपछि हुम्लावासीको जीवन सहज बन्दै छ । सडक सञ्जालकै कारण खाद्यान्न, निर्माण सामग्री र इन्धनको सहज उपलब्धताले यहाँको विकासनिर्माणको सम्भावना पनि विस्तार भएको छ ।  राष्ट्रिय गौरवको आयोजनाका रूपमा २०५६ सालमा शिलान्यास भएको कर्णाली कोरिडोर अन्तर्गत खार्पुनाथ गाउँपालिका–५ को च्वाखोला नदीमा बेलिब्रिज निर्माण भएर गत असार २२ गते सञ्चालन भएसँगै हुम्ला राष्ट्रिय सडक सञ्जालमा जोडिएको हो । यससँगै सबै गाउँपालिका औपचारिक रूपमा सडक सञ्जालमा जोडिएका हुन् ।",
      "longContent": "हुम्ला, भदौ ५ गते । सडक सञ्जालमा जोडिएपछि हुम्लावासीको जीवन सहज बन्दै छ । सडक सञ्जालकै कारण खाद्यान्न, निर्माण सामग्री र इन्धनको सहज उपलब्धताले यहाँको विकासनिर्माणको सम्भावना पनि विस्तार भएको छ ।राष्ट्रिय गौरवको आयोजनाका रूपमा २०५६ सालमा शिलान्यास भएको कर्णाली कोरिडोर अन्तर्गत खार्पुनाथ गाउँपालिका–५ को च्वाखोला नदीमा बेलिब्रिज निर्माण भएर गत असार २२ गते सञ्चालन भएसँगै हुम्ला राष्ट्रिय सडक सञ्जालमा जोडिएको हो । यससँगै सबै गाउँपालिका औपचारिक रूपमा सडक सञ्जालमा जोडिएका हुन् ।२६ वर्षदेखि काम भइरहेको भए पनि हुम्लाको सिमकोट राष्ट्रिय सडक सञ्जालमा जोडिएको थिएन । उक्त बेलिब्रिज प्रधानमन्त्री केपी शर्मा ओलीले उद्घाटन गरेर हुम्लावासीलाई बाँकी नेपालसँग सडक सञ्जालमार्फत जोड्नुभएको थियो । दक्षिणतर्फ नेपाल–भारत सीमाको नेपालगन्ज–जमुनाहादेखि उत्तरतर्फ हिल्सा हुँदै चीनतर्फको नाका जोड्ने यो कोरिडोर ६८२ किलोमिटर लामो छ ।सडक सञ्जाल जोडिएपछि सिमकोटमा यात्रुवाहक बस र ट्रकले सुविधा र सामान पु¥याएका छन् । फलतः हुम्लामा मूल्य सस्तिएको छ । विशेष गरी खाद्यान्न, निर्माण सामग्री र इन्धनको मूल्यमा कमी आउनुका साथै आपूर्ति व्यवस्थामा सुधार भएको छ । निर्माण व्यवसायी सरोज रावतले हवाई ढुवानी गर्दाभन्दा सडकमार्गबाट आउने सबैखाले सामग्रीको मूल्य निकै घटेको बताउँदै हरेक कुरा सडक यातायातमा भरपर्ने अनुभूति भएको बताउनुभयो ।उहाँका अनुसार विकासनिर्माणका सामानमा प्रतिकेजी डेढ सय रुपियाँसम्म मूल्य सस्तिएको छ । पहिले सिमेन्ट प्रतिबोरा साढे आठ हजार रुपियाँ पर्ने सिमेन्ट अहिले प्रतिबोरा दुई हजार रुपियाँमा झरेको छ । त्यसै गरी पहिले प्रतिकेजी २८० रुपियाँ पर्ने फलामे डन्डी हाल १२२ रुपियाँ, पहिले एक बन्डलको २२ हजार रुपियाँ पर्ने जस्तापाता हाल १३ हजार पाँच सय रुपियाँ, पहिले प्रतिकेजी ३५० पर्ने किलाकाँटी हाल किलोको १७० रुपियाँ र पहिले प्रतिकेजी तीन सय रुपियाँ पर्ने ग्याबिन जाली हाल प्रतिकेजी १४० रुपियाँमा पाइने उहाँले बताउनुभयो । यसले विकासनिर्माण योजनाको समग्र लागत घटाउने छ । उद्योग वाणिज्य सङ्घका अध्यक्ष रामबहादुर भण्डारीका अनुसार दैनिक उपभोग्य सामान पनि पहिलेको भन्दा १८० रुपियाँसम्म सस्तिएको छ । खाने तलेको मूल्य प्रतिलिटर साठी रुपियाँसम्म सस्तो भएको छ । यो ढुवानी दरमा आएको परिवर्तनका कारण हो । पहिले हवाईमार्गबाट ढुवानी हुँदा ढुवानी भाडा बढी पर्ने गरेकामा पैदलमार्गबाट आउन थालेपछि ढुवानी दर सस्तिएको उहाँले बताउनुभयो । सिमकोटस्थित टी सप्लायर्सका सञ्चालक तीर्थ बुढाले खाना पकाउने ग्यासको मूल्य सस्तिएर नयाँ सिलिन्डर चार हजार पाँच सय र भरेको ग्यासको सिलिन्डर साट्दा प्रतिसिलिन्डर दुई हजार सात सय रुपियाँ पर्ने बताउनुभयो । एक वर्षअघि नयाँ सिलिन्डरको सात हजार र भरेको पाँच हजार रुपियाँ पर्ने गर्दथ्यो । अन्य पेट्रोलियम पदार्थको मूल्य पनि प्रतिलिटर ५० रुपियाँसम्म घटेको छ । इन्धन व्यापारी रामकृष्ण बुढाथापाका अनुसार डिजेल प्रतिलिटर चार सय रुपियाँ पर्ने गरेकोमा हाल प्रतिलिटर १६५ रुपियाँ पर्छ । त्यस्तै पेट्रोल प्रतिलिटर पहिले पाँच सय पर्ने गरेकोमा हाल प्रतिलिटर २५० रुपियाँ पर्ने गरेको छ । सार्वजनिक यातायात चल्न थालेपछि हवाई टिकटको समस्या पनि हटेको छ । हिल्सासम्म सडक जोडिएपछि हवाई टिकट नपाउनेबित्तिकै यात्रुहरू पैदलमार्गको विकल्पमा लाग्ने गरेका छन् । दैनिक उपभोग्य सामान मात्र नभएर लत्ताकपडाको समेत मूल्य घटेको स्थानीय सुनकला रोकायाले बताउनुभयो ।खाद्यान्न समस्या हट्योहुम्लावासी सधैँ भिडभाड र लामो लाइनमा बसेर खाद्यान्न खरिद गर्नुपर्ने बाध्यता हटेको छ । खाद्य व्यवस्था तथा व्यापार कम्पनी लिमिटेडले हुम्लामा उपलब्ध गराउने कोटाको खाद्यान्न पैदलमार्गबाट ढुवानी हुँदा पर्याप्त रूपमा आउन थालेपछि खाद्यान्न समस्या हट्दै गएको छ । बिहान ५ बजेदेखि लाइनमा बसेर दिउँसो ३ बजे पाँच केजी खाद्यान्न पाउने अवस्थामा सुधार भएको छ । एक त कोटाको भर त्यसमाथि आवश्यक परेको समयमा सिमकोटमा खाद्यान्न नपुग्ने अवस्थामा सुधार भएको छ । चार वर्षअघिसम्म त दसैँमा दुई केजी चामल लिएर अक्षता बनाउने समस्या हुम्लावासी त्यो लिन पनि नेताका चिट, भनसुन र प्रमुख जिल्ला अधिकारीको कार्यालयमा धाउनुपर्ने बाध्यता थियो । सडक सञ्जाल जोडिएकै कारण खाद्यान्न आपूर्ति सहज हुँदा हुम्लावासीले खाद्यान्न लिन घन्टौँ लाइन बस्नुपर्ने बाध्यता हटेको जिल्ला समन्वय समितिका प्रमुख शिवराज शर्माले बाउनुभयो । हवाईमार्गबाट खाद्यान्न ढुवानी गर्नुपर्ने बाध्यताले कहिल्यै निर्धारित कोटाको खाद्यान्न आइपुग्न नसकेको कारण खाद्यान्न कमी हुन्थ्यो । राष्ट्रिय जनगणना २०७८ अनुसार हुम्ला जिल्लाको जनसङ्ख्या ५५ हजार ३९४ छ । यो जनसङ्ख्याका लागि लिमिटेडले जिल्लाकै माग अनुसार निर्धारण गर्ने खद्यान्न कोटा पर्याप्त भएको प्रमुख जिल्ला अधिकारी नारायण पाण्डेले बताउनुभयो । अर्को कुरा जिल्लामा भएको जनसङ्ख्यामध्ये केही जिल्लाबाहिर बस्ने भएकाले पनि खाद्यान्न सहज रूपमा उपलब्ध हुने गरेको उहाँले बताउनुभयो । बजार मूल्यभन्दा लिमिटेडको खाद्यान्न सस्तो पनि पर्ने बताउँदै निर्धारित कोटाको खाद्यान्न पर्याप्त रहेको जानकारी दिनुभयो । नयाँ आवको खाद्यान्न ढुवानीको व्यवस्था नभए पनि हाल शाखाको गोदाममा खाद्यान्न मौज्दात राम्रो रहेको उहाँले बतााउनुभयो । अघिल्लो आवकै खाद्यान्न कोटामध्ये हाल डिपो र शाखामा गरी सात हजार १०१.६७ क्विन्टल खाद्यान्न मौज्दात रहेको उहाँको भनाइ छ ।गत आव २०८२/८३ मा १३ करोड १९ लाख पाँच हजार ७५.४१ रुपियाँको खाद्यान्न बिक्री गरिएको खाद्य व्यवस्था तथा व्यापार कम्पनी लिमिटेड हुम्ला शाखाका प्रमुख कृष्णबहादुर पुनमगरले बताउनुभयो । यो शाखा, डिपो र बिक्री केन्द्रमा बिक्री भएको १४ हजार ९३८.७८ क्विन्टल खाद्यान्न बिक्रीबाट प्राप्त भएको नगद हो । जिल्लाका लागि शाखा, डिपो र बिक्री केन्द्रका लागि २३ हजार २२७.१० क्विन्टल खाद्यान्न प्राप्त भएको थियो । हुम्लामा बासमती, जिरा मसिनो, अरुवा सोना मन्सुली, अरुवा मोटालगायत सात प्रकारका चामल उपलब्ध गराइएको छ ।",
      "link": "https://gorkhapatraonline.com/news/168652",
      "image": "https://gorkhapatraonline.com/storage/media/297625/conversions/humla-rajan-original-thumb.jpg"
    },
    {
      "slug": "168598",
      "title": "जापानको निर्यात सङ्कट गहिरिँदै, गाडी आपूर्ति २८ प्रतिशत घट्यो",
      "timestamp": 1755648000000,
      "source": "gp",
      "content": "जापानको वित्त मन्त्रालयले बुधबार सार्वजनिक गरेको तथ्याङ्कअनुसार, जुलाई महिनामा जापानको अमेरिका तर्फको निर्यात गत वर्षको सोही अवधिको तुलनामा १०.१ प्रतिशतले घटेको छ ।",
      "longContent": "टोकियो, भदौ ४ गते । जापानको वित्त मन्त्रालयले बुधबार सार्वजनिक गरेको तथ्याङ्कअनुसार, जुलाई महिनामा जापानको अमेरिकातर्फको निर्यात गत वर्षको सोही अवधिको तुलनामा १०.१ प्रतिशतले घटेको छ । यो लगातार चौथो महिना हो जसमा अमेरिकातर्फको निर्यात घटेको देखिएको छ ।निर्यातमा आएको यो तीव्र गिरावट मुख्य रूपमा गाडी र गाडीका पार्टपुर्जाको आपूर्तिमा आएको भारी कमीका कारण भएको हो, जुन अमेरिकी सरकारले लगाएको नयाँ आयात शुल्कको असर हो । विवरणअनुसार, अमेरिकामा जापानी गाडीको निर्यात २८.४ प्रतिशतले घटेको छ भने पार्टपुर्जाको निर्यात १७.४ प्रतिशतले कमी आएको छ ।जापानको कुल निर्यात २.६ प्रतिशतले घटेर ९.३६ ट्रिलियन येन (झण्डै ६.३१ मिलियन अमेरिकी डलर) पुगेको छ, जुन लगातार तेस्रो महिना घटेको हो । उता, आयात पनि ७.५ प्रतिशतले घटेको छ, जुन कच्चा तेल, कोइला र तरल प्राकृतिक ग्याँस (एलएनजी) को मूल्य घटेका साथै बलियो येनका कारण भएको हो । मन्त्रालयले जनाएअनुसार, जापानको व्यापार घाटा जुलाई महिनामा ११७.५ अर्ब येन पुगेको छ, जुन पछिल्लो दुई महिनामा पहिलो पटक घाटामा गएको अवस्था हो । रासस/सिन्ह्वा",
      "link": "https://gorkhapatraonline.com/news/168598",
      "image": "https://gorkhapatraonline.com/storage/media/297508/conversions/japana-original-thumb.jpg"
    },
    {
      "slug": "168560",
      "title": "स्याउ भदौभित्रै टिपिने",
      "timestamp": 1755648000000,
      "source": "gp",
      "content": "यस वर्ष मुस्ताङको प्रमुख उत्पादन स्याउ हिन्दु महिलाको पर्व हरितालिका तिजअगाडि नै बजारमा आउने भएको छ । विगतका वर्षको तुलनामा यस वर्ष छिटो स्याउ पाकेपछि उच्च घनत्व प्रविधिमा आधारित (हाइब्रिड) गाला जातको स्याउ यही भदौ ५ देखि टिप्न पाइने भएको हो ।",
      "longContent": "मुक्तिनाथ समाचारदातामुक्तिनाथ (मुस्ताङ), भदौ ४ गते । यस वर्ष मुस्ताङको प्रमुख उत्पादन स्याउ हिन्दु महिलाको पर्व हरितालिका तिजअगाडि नै बजारमा आउने भएको छ । विगतका वर्षको तुलनामा यस वर्ष छिटो स्याउ पाकेपछि उच्च घनत्व प्रविधिमा आधारित (हाइब्रिड) गाला जातको स्याउ यही भदौ ५ देखि टिप्न पाइने भएको हो ।पछिल्लो समय उच्च घनत्वको स्याउमा स्थानीय आकर्षित भएसँगै कृषकले तीन चरणमा भदौको अन्त्यसम्म टिपेर बजारमा लैजान पाउने भएका छन् । जिल्लाभर ६० हेक्टरमा उच्च घनत्व प्रविधिमा आधारित (हाइब्रिड) स्याउ खेती गरिएकोमा यस वर्ष ५० हेक्टर क्षेत्रफलमा उत्पादन हुने छ । जिल्ला समन्वय समितिका प्रमुख माया गुरुङको अध्यक्षतामा बसेको स्याउ टिप्ने जिल्लास्तरीय समन्वय बैठकले यस वर्ष भदौको अन्त्यसम्म सबै प्रजातिका स्याउ टिप्न सकिने निर्णय गरेपछि कृषक उत्साहित भएका छन् । जिसस प्रमुख गुरुङले उच्च घनत्व प्रविधिमा आधारित (हाइब्रिड) गाला भदौ ५ गते, हाइब्रिड किङरट जातको स्याउ भदौ १५ देखि तथा अन्य हाइब्रिड र स्थानीय जातका स्याउ भदौ २५ देखि टिप्न सकिने बताउनुभयो । जिसस प्रमुख गुरुङले भन्नुभयो, “स्याउ मुस्ताङको पहिचान भएकाले काँचो टिप्न निषेध गरिएको थियो । अब हामीले तालिका अनुसार अनुगमन पनि गर्छौं  ।” स्वादिलो स्याउका रूपमा पहिचान बनाएको मुस्ताङबाट काँचो स्याउ बजारमा लैजाँदा पहिचान गुम्ने भन्दै जात र गुणका आधारमा बजारमा पठाउने तालिकालाई कार्यान्वयन गर्न कृषकलाई अनुरोध गरिएको छ । आकारप्रकारका हिसाबले पनि गुणस्तरयुक्त रहेको मुस्ताङमा छिटो पाक्ने जातलाई पहिले र ढिलो पाक्ने जातलाई पछि टिपेर बजार पठाउने तालिका बनाइएको छ । बोटमा स्याउ नपाक्दै बजार पठाउने प्रवृत्तिलाई रोक्न तोकिएको कार्यतालिकाको समितिले आवश्यकता अनुसार अनुगमनसमेत गर्ने छ । समयअगावै स्याउ टिपेर बजार लैजाने प्रचलनले स्याउको गुणस्तर र बोटको आयुसमेत घट्ने भएकाले कार्यतालिकालाई अनिवार्य गरिएको कृषि ज्ञान केन्द्र मुस्ताङका प्रमुख राजेश गुरुङले बताउनुभयो । तापक्रम वृद्धिका कारण स्याउमा छिटो गुलियो पसेकाले स्थानीयबाहेक गाला प्रजातिका स्याउ र किङरट जातको स्याउ टिप्ने समय अगाडि रहेको प्रमुख गुरुङले बताउनुभयो । कृषि ज्ञान केन्द्रको सभा हलमा आयोजित कार्यक्रममा मुस्ताङका सरोकारवाला निकायका प्रतिनिधिको उपस्थितिमा कृषकको बगैँचामा पुगेर गाला र किङरट स्याउको गुणस्तर परीक्षण गरिएको जानकारीसहित स्याउ उत्पादन तथा विस्तार भइरहेका क्षेत्रबारे छलफल तथा विस्तारका लागि आवश्यक प्राविधिक सहयोगबारे छलफल भएको कृषि ज्ञान केन्द्रका सूचना अधिकारी शिवगणेश चौधरी कुर्मीले बताउनुभयो । स्याउ उपयुक्त समयमा टिपेमा स्याउको स्वाद र गुणस्तर राम्रो हुने मानिन्छ । सबै प्रजातिका स्याउलाई एउटै समय तोक्दा छिटो पाकेका स्याउको गुणस्तरमा कमी आउने भएकाले छिटो पाकेका स्याउलाई भदौमै टिपेर बजार पठाउन पकेट क्षेत्रका कृषकको सुझाव थियो । यस वर्ष अनुकूल मौसमसँगै बगैँचा व्यवस्थापन, रोग तथा किराको समस्या कम रहेको अवस्थामा उत्पादन बढ्ने र ढुवानीसमेत समयमै हुने भएको छ । मुस्ताङमा स्थानीय स्याउ ८३० हेक्टर क्षेत्रफलमा लगाइएकोमा ५६६ हेक्टर क्षेत्रफलमा लगाइएको स्याउ बोटबाट छ हजार ७८ मेट्रिक टन स्याउ उत्पादन हुने लक्ष्य राखिएको छ । प्रतिहेक्टर १०.७४ मेट्रिक टन स्याउ उत्पादन हुन्छ ।त्यसै गरी उच्च घनत्वको स्याउ खेती ६० हेक्टर क्षेत्रफलमा फैलिएकोमा आठ हजार ४९६ मेट्रिक टन स्याउ उत्पदान हुने अनुमान गरिएको छ । उच्च घनत्वको स्याउ प्रतिहेक्टर १८.४७ मेट्रिक टन फल्ने विश्वास गरिएको छ । मुस्ताङका बगैँचामा देशभरबाट व्यापारीले बगैँचामा स्याउ नपाक्दै पेस्की लिएरसमेत खरिद गर्ने गरेका छन् ।",
      "link": "https://gorkhapatraonline.com/news/168560",
      "image": "https://gorkhapatraonline.com/storage/media/297391/conversions/Untitled-7-original-thumb.jpg"
    },
    {
      "slug": "168540",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1755648000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नप्रकार छन् ।",
      "longContent": "काठमाडौँ, भदौ ४ गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नप्रकार छन् । गोलभेँडा ठूलो (नेपाली) प्रतिकिलो रु ९०, गोलभेँडा सानो (लोकल) प्रतिकिलो रु ३५, गोलभेँडा सानो (टनेल) प्रतिकिलो रु ४५, आलु रातो प्रतिकिलो रु ५२, आलु रातो (भारतीय) प्रतिकिलो रु ३१, आलु रातो (मुडे) प्रतिकिलो रु ४६, आलु सेतो प्रतिकिलो रु ३९, प्याज सुकेको (भारतीय) प्रतिकिलो रु ४४, गाजर (लोकल) प्रतिकिलो रु १२०, गाजर (तराई) प्रतिकिलो रु ११०, बन्दा (लोकल) प्रतिकिलो रु ३५, काउली स्थानीय प्रतिकिलो रु १२०, काउली (तराई) प्रतिकिलो रु १००, रातो मूला प्रतिकेजी रु ५५, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु ५०, भन्टा डल्लो प्रतिकिलो रु ६०, तने बोडी प्रतिकिलो रु ११५ र मकै बोडी प्रतिकिलो रु ८५ कायम भएको छ । यसैगरी, घिउ सिमी (लोकल) प्रतिकिलो रु १२०, घिउ सिमी (हाइब्रिड) प्रतिकिलो रु ११०, टाटे सिमी प्रतिकिलो रु १००, भटमास कोसा प्रतिकिलो रु १३०, तीतो करेला प्रतिकिलो रु ७५, लौका प्रतिकिलो रु ७५, परबर (लोकल) प्रतिकिलो रु १००, परबर (तराई) प्रतिकिलो रु १००, चिचिण्डो प्रतिकिलो रु ५५, घिरौला प्रतिकिलो रु ६०, झिगुनी प्रतिकिलो रु ७५, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ७०, हरियो फर्सी (डल्लो) प्रतिकिलो रु ८०, सलगम प्रतिकिलो रु ११०, भिण्डी प्रतिकिलो रु ८५ कायम गरिएको छ । त्यसैगरी, पिँडालु प्रतिकिलो रु ८०, स्कूस प्रतिकिलो रु ४०, रायोसाग प्रतिकिलो रु १३०, पालुङ्गो साग प्रतिकिलो रु १००, तोरीको साग प्रतिकिलो रु ९०, हरियो प्याज प्रतिकिलो रु १००, च्याउ (कन्य) प्रतिकिलो रु २५०, च्याउ (डल्ले) प्रतिकिलो रु ५००, कुरिलो प्रतिकिलो रु ४००, निगुरो प्रतिकिलो रु ९० निर्धारण गरिएको छ ।ब्रोकाउली प्रतिकिलो रु २५०, चुकुन्दर प्रतिकिलो रु ७०, सजिवन प्रतिकिलो रु २००, रातो बन्दा प्रतिकिलो रु २८०, जिरीको साग प्रतिकिलो रु १००, सेलरी प्रतिकिलो रु १५०, पार्सले प्रतिकिलो रु १४००, सौफको साग प्रतिकिलो रु १६०, पुदिना प्रतिकिलो रु ६५०, इमली प्रतिकिलो रु १९०, तामा प्रतिकिलो रु ११०, तोफु प्रतिकिलो रु १२० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३५०, केरा (दर्जन) रु १४५, कागती प्रतिकिलो रु १७०, अनार प्रतिकिलो रु ३६०, सुन्तला (भारतीय) प्रतिकिलो रु ३५०, तरबुजा हरियो प्रतिकिलो रु ८०, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १५५, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३०, रुखकटहर प्रतिकिलो रु ५०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १००, अम्बा प्रतिकिलो रु २५० र लप्सी प्रतिकिलो रु ७०, किबी प्रतिकिलो रु ३६० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु १६०, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी हरियो  प्रतिकिलो रु ५०, खुर्सानी हरियो (बुलेट) प्रतिकिलो रु ४५, खुर्सानी हरियो माछे प्रतिकिलो रु ८०, खुर्सानी अकबरे प्रतिकिलो रु २५०, भेडे खुर्सानी प्रतिकिलो रु १००, लसुन हरियो प्रतिकिलो रु १६०, हरियो धनियाँ प्रतिकिलो रु ४००, छ्यापी सुकेको प्रतिकिलो रु २००, छ्यापी हरियो प्रतिकिलो रु १३०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/168540",
      "image": "https://gorkhapatraonline.com/storage/media/297369/conversions/adrhs-original-thumb.jpg"
    },
    {
      "slug": "168509",
      "title": "गृहले गर्‍यो दुई अर्बभन्दा बढीको बेरुजु फर्स्योट",
      "timestamp": 1755648000000,
      "source": "gp",
      "content": "गृह मन्त्रालयले हालसम्मकै उच्च बेरुजु फस्र्योट गरेको छ । मन्त्रालयले गत आर्थिक वर्ष २०८१/८२ मा हालसम्मकै उच्च दुई अर्ब ३६ करोड १२ लाख ६३ हजार रुपियाँ बेरुजु रकम फस्र्योट गरेको जनाइएको छ । अघिल्लो आवमा गृह मन्त्रालय अन्तर्गत निकायमा कुल बेरुजु तीन अर्ब ७२ करोड ४५ लाख ८७ हजार रुपियाँ रहेको थियो ।",
      "longContent": "गोरखापत्र समाचारदाता काठमाडौँ, भदौ ४ गते । गृह मन्त्रालयले हालसम्मकै उच्च बेरुजु फस्र्योट गरेको छ । मन्त्रालयले गत आर्थिक वर्ष २०८१/८२ मा हालसम्मकै उच्च दुई अर्ब ३६ करोड १२ लाख ६३ हजार रुपियाँ बेरुजु रकम फस्र्योट गरेको जनाइएको छ । अघिल्लो आवमा गृह मन्त्रालय अन्तर्गत निकायमा कुल बेरुजु तीन अर्ब ७२ करोड ४५ लाख ८७ हजार रुपियाँ रहेको थियो । गृहमन्त्री रमेश लेखकले उक्त मन्त्रालयको नेतृत्व समाल्ने क्रममा नीतिगत, कानुनी तथा वित्तीय सुधारको घोषणा गरे अनुसार बेरुजु फस्र्योटलाई प्राथमिकता दिइएको थियो । गृह मन्त्रालय आर्थिक प्रशासन शाखाका प्रमुख उपसचिव खडानन्द अधिकारीले गत आवमा सम्परीक्षण तथा फस्र्योट प्रगति ६३.१७ प्रतिशत रहेको जानकारी दिँदै चालु आवमा एक अर्ब ४७ करोड ४५ लाख मात्रै कुल बेरुजु बाँकी रहेको र त्यसलाई पनि कार्ययोजना नै बनाएर फस्र्योट गरिने बताउनुभयो । आव २०८१/८२ मा लेखा परीक्षण अङ्कका आधारमा बेरुजु ०.०९ प्रतिशतमा झरेको बताउनुभयो । साथै उहाँले आव २०७८/७९ मा १.४१ प्रतिशत लेखा परीक्षण अङ्कको आधारमा बेरुजु रहेको पनि जानकारी दिनुभयो । मन्त्रालयले बेरुजु फस्र्योट समन्वयका लागि आन्तरिक व्यवस्थापन महाशाखाका प्रमुखको संयोजकत्वमा समिति गठन गरेको छ । समितिले बेरुजु लागतलाई अभिलेखीकरण गर्ने, नियमित कार्ययोजनाबमोजिम बैठक बसेर प्रगति समीक्षा गर्नेलगायतका काम निरन्तर गर्दै आएको छ ।",
      "link": "https://gorkhapatraonline.com/news/168509",
      "image": "https://gorkhapatraonline.com/storage/media/297337/conversions/home-ministry-Nepal-original-thumb.jpg"
    },
    {
      "slug": "168508",
      "title": "कुखुरामा देखियो रक्तअल्पता",
      "timestamp": 1755648000000,
      "source": "gp",
      "content": "चितवनमा कुखुरामा रक्तअल्पता गराउने ‘चिकेन एनेमिया’ भाइरस देखिएको छ । राष्ट्रिय पन्छी रोग अन्वेषण प्रयोगशालाले केही कुखुरामा गरेको नमुना परीक्षणमा यो रोग देखिएपछि अहिले प्रयोगशालामा आउने सबै कुखुरामा यो रोगको परीक्षण सुरु गरिएको छ ।",
      "longContent": "वसन्त पराजुलीनारायणगढ, भदौ ४ गते । चितवनमा कुखुरामा रक्तअल्पता गराउने ‘चिकेन एनेमिया’ भाइरस देखिएको छ । राष्ट्रिय पन्छी रोग अन्वेषण प्रयोगशालाले केही कुखुरामा गरेको नमुना परीक्षणमा यो रोग देखिएपछि अहिले प्रयोगशालामा आउने सबै कुखुरामा यो रोगको परीक्षण सुरु गरिएको छ । प्रयोगशालाका प्रमुख डा. विजयकुमार श्रेष्ठका अनुसार तीन महिनाको अवधिमा प्रयोगशालाले परीक्षण गरेका ९२ वटा नमुनामध्ये ३१ वटामा ‘चिकेन एनेमिया’ देखिएको हो । डा. श्रेष्ठका अनुसार नेपालका कुखुरामा यो रोगको अहिलेसम्म परीक्षण गरिएको थिएन । यो रोगले भन्दा पनि यो रोग लागेका कुखुरा अन्य रोगसँग प्रतिरोध गर्न नसकेर मर्छन्, सुरुमा नमुनाका रूपमा प्रयोगशाला आफैँले परीक्षण सुरु गर्दा केहीमा यो रोग देखिएपछि प्रयोग शालामा आउने प्रायः नमुनामा यो रोगको परीक्षण गरिए हो । पछिल्लो समय चितवनमा कुखुराको मृत्युदर पनि बढेको छ । कुखुराविज्ञ एवं भेटेरिनरी काउन्सिलका पूर्वउपाध्यक्ष डा. सुविर सिंहका अनुसार अहिले चितवनमा ब्रोइलरमा १० देखि १६ प्रतिशतको मृत्युदर रहेको छ । कुखुराको मृत्युदर चारदेखि छ प्रतिशतलाई प्राकृतिक मानिन्छ । लेयर्स कुखुराका हकमा यो प्राकृतिक रूपमा भन्दा बढी नभएको उहाँको भनाइ छ । “चितवनमा बोइलर कुखुराको मृत्युदर बढी नै छ । मृत्युका कारण यकिन अध्ययन हुन सकेको छैन,” उहाँले थप्नुभयो, “राष्ट्रिय पन्छी रोग अन्वेषण प्रयोगशालाले अहिले ‘चिकेन एनेमिया’ रोगको सङ्क्रमण रहेको तथ्य सार्वजनिक गरेको छ । यही कारणले त होइन तर पनि सामान्यभन्दा सामान्य रोगले पनि कुखुरा मरिरहेका छन् कि भन्ने अध्ययन हुन जरुरी छ ।” चितवनमा अहिले बढी मात्रामा कुखुरा एच नाइन, गम्बारो, रानीखेत जस्ता रोगले मरिरहेका पनि उहाँले बताउनुभयो । प्रयोगशालाले एक वर्षमा गरेको दुई हजार पाँच सय किसानका सात हजार कुखुराको पोस्टमार्टममा लो प्याथोनिक एभिएन इन्फ्लुन्जा (एच नाइन) ४८ वटामा, रानीखेत १३ वटामा, गम्बारो १२२ वटामा देखिएको थियो । सोही अवधिमा एक हजार १२० वटा कुखुराको कलेजो परीक्षण गरिएकामा इकोलाई ७८५ वटामा र साल्मोनेला ११२ वटामा देखिएको थियो । ‘चिकेन एनेमिया’ लागेका कुखुरामा रोगसँग लड्ने प्रतिरोधात्मक क्षमता कम हुन्छ । जसले गर्दा अन्य रोगले कुखुरामा आक्रमण गर्ने विज्ञले औँल्याएका छन् । यस रोगले कुखुरामा रक्तअल्पता हुने, तौल नबढ्ने, उत्पादनमा कमी आउने पनि डा. श्रेष्ठले जानकारी दिनुभयो । कुखुरालाई यो रोगबाट बचाउनका लागि चिकेन एनेमिया भाइरसविरुद्धको भ्याक्सिन दिनुपर्ने हुन्छ । विज्ञका अनुसार जैविक सुरक्षाको अभावमा पनि चितवनमा नयाँ नया रोगको सङ्क्रमण कुखुरामा देखिएको छ । २०१७ साल पुस १७ गते बाराको परवानीपुरमा सेन्टर ह्याचरीको स्थापना भएसँगै नेपालमा व्यावसायिक कुखुरापालन सुरु भएको देखिन्छ । कुखुरापालन क्षेत्रले नेपालमा चार लाख ५० हजार व्यक्तिलाई प्रत्यक्ष रोजगारी दिइरहेको छ । एक खर्ब ६० अर्ब रुपियाँभन्दा बढी लगानी रहेको कुखुरापालन क्षेत्रमा देखिएको चिकेन एनेमिया रोगले अहिले किसानमा चिन्ता थपिएको छ । नेपाल कुखुरा व्यवसायी मञ्चका कार्यकारी निर्देशक शिवप्रसाद बरालले नेपालमा अहिले दैनिक आठ लाख केजी ब्रोइलरको मासु र ३२ लाख अन्डा उत्पादन भइरहेको जानकारी दिनुहुन्छ । यसका लागि तीन हजार ब्रोइलर फार्ममा १५ लाख कुखुरा र सात सय फार्ममा ६० लाख लेयर्स कुखुरा पालिएका छन् । यसमा चितवनको हिस्सा २० प्रतिशत हो । कार्यालयका अनुसार २०५७/५८ सालताका नेपालमा ब्रोइलर कुखुरापालनको २१ हजार ९५६ फार्म रहेकामा २० हजार ४८३ फार्म चितवनकै थिए । जसमा पाँच करोड २६ लाख ६६ हजार २९ ब्रोइलर कुखुरा पालिएका थिए । ब्रोइलर मासुका लागि पालिने कुखुरा हुन् । त्यसबेला नेपालमा उत्पादन हुने कुखुराको मासुमध्ये ६० प्रतिशत चितवनमा उत्पादन हुने गर्दथ्यो । पूर्वउपाध्यक्ष डा. सुविर सिंह भन्नुहुन्छ, “कुखुराको मासु र अन्डा उत्पादनमा देशकै अग्रणी जिल्ला चितवनमा अहिले जुन प्रकारले उत्पादन घट्दै गएको छ, यसले व्यवसायमा पनि ठुलो असर गरेको छ । कुखुरापालनमा चितवनको साख पुनः फर्काउने हो भने ‘चिकेन एनेमिया’ जस्ता रोगको सङ्क्रमण रोक्ने गरी दीर्घकालीन योजना अघि सार्नु पर्छ ।”",
      "link": "https://gorkhapatraonline.com/news/168508",
      "image": "https://gorkhapatraonline.com/storage/media/297336/conversions/kukura-original-thumb.jpg"
    },
    {
      "slug": "168507",
      "title": "साउनमा मात्र चौबिस अर्बको वैदेशिक लगानी प्रतिबद्धता",
      "timestamp": 1755648000000,
      "source": "gp",
      "content": "चालु आर्थिक वर्ष २०८२/८३ को पहिलो महिनामा २४ अर्ब रुपियाँ बराबरको प्रत्यक्ष वैदेशिक लगानी (एफडिआई) प्रतिबद्धता आएको छ ।  उद्योग विभागका अनुसार साउनमा दर्ता भएका १२७ परियोजनामार्फत २४ अर्ब १० करोड ४९ लाख ९५ हजार रुपियाँ लगानी प्रतिबद्धता आएको हो ।",
      "longContent": "गोरखापत्र समाचारदाताकाठमाडौँ, भदौ ४ गते । चालु आर्थिक वर्ष २०८२/८३ को पहिलो महिनामा २४ अर्ब रुपियाँ बराबरको प्रत्यक्ष वैदेशिक लगानी (एफडिआई) प्रतिबद्धता आएको छ ।उद्योग विभागका अनुसार साउनमा दर्ता भएका १२७ परियोजनामार्फत २४ अर्ब १० करोड ४९ लाख ९५ हजार रुपियाँ लगानी प्रतिबद्धता आएको हो । यी परियोजनामार्फत आठ हजार दुई सयभन्दा बढीले रोजगारी पाउने बताइएको छ । साउनमा कृषिका तीन परियोजनामार्फत २० अर्ब ४५ करोड ५० लाख रुपियाँ लगानी प्रतिबद्धता आएको छ । विभागको विदेशी लगानी तथा प्रविधि हस्तान्तरण शाखाका प्रमुख प्रशान्त बोहोराले मासु उद्योगका लागि २० अर्ब लगानी आएकाले पनि साउनमा लगानी प्रतिबद्धता धेरै देखिएको जानकारी दिनुभयो । सिन्धुलीमा भैँसीको मासु प्रशोधन फ्याक्ट्री (प्रोसेस्ड कुक्ड बफेलो मिट फ्याक्ट्री) का लागि २० अर्ब रुपियाँ वैदेशिक लगानी स्वीकृत भएको छ । फ्याक्ट्री स्थापनाका लागि चीनको सिचुआन प्रान्तस्थित छेङ्दु जियान फुड कम्पनी लिमिटेड सो लगानी ल्याउन लागेको हो । पहिलो पटक फ्याक्ट्री स्थापनाका लागि एउटै परियोजनामार्फत ठुलो रकम स्वीकृत भएको हो ।त्यस्तै पर्यटनका ४१ वटा परियोजनामा तीन अर्ब रुपियाँ लगानी प्रतिबद्धता आएको छ । यस्तै आठ सेवामूलक परियोजनामा ३३ करोड ५० लाख रुपियाँ र ७१ वटा सूचना प्रविधि मुलुक परियोजनामा ३६ करोड ५२ लाख रुपियाँ लगानी प्रतिबद्धता आएको छ । यस्तै ऊर्जा क्षेत्रमा १८ करोड ४२ लाख र उत्पादनमूलक क्षेत्रमा १५ करोड ५० लाख रुपियाँ बराबरको विदेशी लगानी प्रतिबद्धता आएको विभागले जनाएको छ ।",
      "link": "https://gorkhapatraonline.com/news/168507",
      "image": "https://gorkhapatraonline.com/storage/media/297335/conversions/Foreign-Investment-(2)-original-thumb.jpg"
    },
    {
      "slug": "168505",
      "title": "महिलाले बेचे अठार करोडभन्दा बढीका खसीबोका",
      "timestamp": 1755648000000,
      "source": "gp",
      "content": "बाँकेका विभिन्न स्थानमा सञ्चालित १५ वटा सामाजिक उद्यमी महिला सहकारी संस्थाले गत आर्थिक वर्ष २०८१/८२ मा १८ करोड रुपियाँ बराबरका खसीबोका बिक्री गरेका छन् । जिल्लाभरका सहकारीले एक वर्षमा तीन लाख ६८ हजार ९४५ किलोग्राम तौल बराबरका १० हजार ९७३ वटा खसीबोका बेचेर १८ करोड ५४ लाख ९१ हजार २९१ रुपियाँ आम्दानी गरेका हुन् ।",
      "longContent": "खजुरा समाचारदाताखजुरा, भदौ ४ गते । बाँकेका विभिन्न स्थानमा सञ्चालित १५ वटा सामाजिक उद्यमी महिला सहकारी संस्थाले गत आर्थिक वर्ष २०८१/८२ मा १८ करोड रुपियाँ बराबरका खसीबोका बिक्री गरेका छन् । जिल्लाभरका सहकारीले एक वर्षमा तीन लाख ६८ हजार ९४५ किलोग्राम तौल बराबरका १० हजार ९७३ वटा खसीबोका बेचेर १८ करोड ५४ लाख ९१ हजार २९१ रुपियाँ आम्दानी गरेका हुन् ।सबैभन्दा बढी राप्ती सोनारी–७, पिप्रहवास्थित रोशनी सामाजिक उद्यमी महिला सहकारी संस्थाले तीन करोड ९१ लाख रुपियाँभन्दा बढीका खसीबोका बेचेको छ । व्यवस्थापक नसरुदिन शेषले संस्थाले ७४ हजार ५५६ किलोग्राम बराबरका २०७१ वटा खसीबोका बजारमा पुर्‍याएको जानकारी दिनुभयो ।त्यसपछि राप्ती सोनारी–७, लालपुरस्थित परिवर्तन सहकारीले दुई करोड ६२ लाख रुपियाँ बराबरका एक हजार ५४१ वटा खसीबोका बिक्री गरेको छ भने राप्तीसोनारी–६, टेपरीको नयाँ सिर्जनशील सहकारीले एक करोड ९० लाख रुपियाँ बराबरका एक हजार १९ वटा खसीबोका बेचेको छ ।यस्तै बैजनाथ–८ टिटहरियाको दीपलगन सहकारीले एक करोड ६७ लाख रुपियाँ बराबरका ८५० वटा खसीबोका बिक्री गरेको छ । राप्ती सोनारी–२, खोरियास्थित जननी सहकारीले एक करोड ३९ लाख रुपियाँका ८७० वटा खसीबोका बेचेको छ ।त्यसै गरी कुसुम सहकारीले एक करोड २८ लाख, धामपुरस्थित सुनकोशी सहकारीले एक करोड छ लाख, राप्ती सोनारी–९ ढकेरीस्थित सङ्घर्षशील सहकारीले करिब ९८ लाख, सँगिनी सहकारीले ९३ लाख, बैजापुर सहकारीले ३४ लाख, अप्सरा सहकारीले ४७ लाख, कोहलपुर सहकारीले ७२ लाख, बैजनाथ–४, एकासी नगरस्थित सहकारीले २४ लाख, उपहार सहकारीले ७७ लाख र सशक्तीकरण सहकारीले २२ लाख रुपियाँ बराबरका खसीबोका बिक्री गरेका छन् ।बाँकेमा पछिल्लो समय महिला किसान बाख्रापालनतर्फ निकै आकर्षित छन् । सहकारीमार्फत विभिन्न समूह गठन गरी किसानलाई खसीबोका उपलब्ध गराइने र ऋण सुविधा पनि दिइने भएकाले उनीहरू यस व्यवसायमा जोडिएका हुन् ।राप्तीसोनारी गाउँपालिकाका किसान यसतर्फ बढी आकर्षित हुनुको कारण त्यहाँको प्रशस्त जङ्गल क्षेत्र हो, जसले खसीबोका पालनलाई सहज बनाएको छ । सहकारीमार्फत खसीबोका उत्पादन र बिक्री गर्न थालेपछि धेरै महिला किसान आत्मनिर्भर बन्दै गएका छन् ।",
      "link": "https://gorkhapatraonline.com/news/168505",
      "image": "https://gorkhapatraonline.com/storage/media/297333/conversions/khasi-boka-original-thumb.jpg"
    },
    {
      "slug": "168504",
      "title": "कोरिया जान एक लाख तीन हजार आवेदन",
      "timestamp": 1755648000000,
      "source": "gp",
      "content": "सन् २०२५ मा रोजगार अनुमति प्रणाली (इपिएस) मार्फत दक्षिण कोरिया जानका लागि एक लाख तीन हजार जनाको आवेदन परेको छ ।",
      "longContent": "गोरखापत्र समाचारदाता काठमाडौँ, भदौ ४ गते । सन् २०२५ मा रोजगार अनुमति प्रणाली (इपिएस) मार्फत दक्षिण कोरिया जानका लागि एक लाख तीन हजार जनाको आवेदन परेको छ । दक्षिण कोरिया सरकारको मानव संसाधन विभाग (एचआरडी) ले (इपिएस) अन्तर्गत सन् २०२५ मा कोरिया जानेका लागि पाँच हजार तीन सय जनाका लागि आवेदन माग गरेकोमा त्यो सङ्ख्यामा आवेदन परेको हो ।  इपिएस शाखाले कोरिया भाषा परीक्षाका लागि गएको साउन २६ गतेदेखि ३१ गतेसम्म आवेदन खुला गरेको थियो ।",
      "link": "https://gorkhapatraonline.com/news/168504",
      "image": "https://gorkhapatraonline.com/storage/media/297332/conversions/EPS-korea_dcQGM0Uq0i-(1)-original-thumb.jpg"
    },
    {
      "slug": "168502",
      "title": "‘लगानी र काम गर्न कुनै बाधा छैन’",
      "timestamp": 1755648000000,
      "source": "gp",
      "content": "प्रधानमन्त्री केपी शर्मा ओलीले मुलुकमा लगानी विस्तार र उद्यमशीलताका लागि उपयुक्त वातावरण बनिरहेको भन्दै यसमा असन्तुष्ट हुनुपर्ने अवस्था नरहेको बताउनुभएको छ ।",
      "longContent": "गोरखापत्र समाचारदाताकाठमाडौँ, भदौ ४ गते । प्रधानमन्त्री केपी शर्मा ओलीले मुलुकमा लगानी विस्तार र उद्यमशीलताका लागि उपयुक्त वातावरण बनिरहेको भन्दै यसमा असन्तुष्ट हुनुपर्ने अवस्था नरहेको बताउनुभएको छ । राजधानीमा मङ्गलबारदेखि सुरु भएको १७ औँ नाडा अटो सोको उद्घाटन समारोहमा प्रधानमन्त्री ओलीले सडक, विमानस्थल, ऊर्जा तथा प्रविधि जस्ता पूर्वाधार पर्याप्त रूपमा बन्दै गरेको भन्दै सरकारले उपयुक्त नीतिगत व्यवस्थासमेत गरिरहेको बताउनुभएको हो ।  “हामीले अग्रगमन र आधुनिकीकरणका लागि नीतिगत व्यवस्था र पूर्वाधार विकास गरेका छौँ,” उहाँले भन्नुभयो, “लगानी र काम गर्न कुनै बाधा छैन । अहिले असन्तुष्ट हुनुपर्ने कुनै कारण छैन । कोही असन्तुष्ट नै हुन्छु भनेर कसम खाएको छ भने त केही लाग्दैन ।” निजी क्षेत्रलाई चाहिएको अवस्थामा सरकार जहिले पनि साथ दिन तयार रहेको भन्दै युवालाई उत्पादनमूलक तथा नवप्रवर्तनका काममा लाग्न आग्रह गर्नुभयो । प्रधानमन्त्री ओलीले नवीनतम प्रविधि, वैज्ञानिक खोज, अध्ययन, आविष्कार जस्ता विकासका अवसर नेपालले सहज उपभोग गर्ने स्थिति बनाउनुपर्नेमा जोड दिनुभयो । नेपाल नेपाल उद्योग वाणिज्य महासङ्घका अध्यक्ष चन्द्रप्रसाद ढकालले अटो सो जस्ता मेला महोत्सवले नेपालको अर्थतन्त्रमा राम्रो योगदान दिएको भन्दै यस्ता मेलाले बजार र ग्राहकलाई जोड्न महत्वपूर्ण भूमिका खेल्ने बताउनुभयो । पछिल्लो समय विद्युतीय गाडीको आयात बढिरहेको उल्लेख गर्दै उहाँले नेपालमा गाडी एसेम्बल उद्योग, डेटा सेन्टर र वातावरणमैत्री उत्पादनको सम्भावना बढिरहेको बताउनुभयो । उहाँले सरकारले हालसालै ३० भन्दा बढी उद्योग, लगानी र व्यवसायसम्बन्धी कानुन परिमार्जन गरेको र यसले निजी क्षेत्रप्रतिको धारणा सकारात्मक बन्दै बताउनुभयो । अध्यक्ष ढकालले अर्डर भइसकेका युरो–६ भन्दा तलका गाडी एक पटकका लागि आयात गर्न दिन सरकारसँग आग्रह गर्नुभयो । उहाँले सरकारले लागु गरेको युरो–६ मापदण्ड सकारात्मक भए पनि तत्काल कार्यान्वयनले केही समस्या निम्त्याउन सक्ने भन्दै एक पटक अनुमति दिन आग्रह गर्नुभयो । मेला आयोजक नाडा अटोमोबाइल एसोसिएसनका अध्यक्ष करणकुमार चौधरीले आवागमन क्षेत्रमा सरकारको उद्देश्यलाई साथ दिने गरी निजी क्षेत्रले ठुलो योगदान गरिरहेको बताउनुभयो । छ दिनसम्म चल्ने मेलामा चारपाङ्ग्रे, दुईपाङ्ग्रे सवारीसाधनलगायत पाटपुर्जा, हेलमेट वित्तीय सेवाप्रदायकलगायतका ७५ वटा स्टल राखिएका छन् ।",
      "link": "https://gorkhapatraonline.com/news/168502",
      "image": "https://gorkhapatraonline.com/storage/media/297330/conversions/Nada-Auto-Show_2025_Sujan-Gurung_-original-thumb.jpg"
    },
    {
      "slug": "168501",
      "title": "थप नाका खोल्न माग",
      "timestamp": 1755648000000,
      "source": "gp",
      "content": "नेपाल समुद्रपार निकासी पैठारी सङ्घले नेपाल–चीन व्यापार सहजीकरण लागि चीनतर्फका थप नाका खोल्न माग गरेको छ । बाढीपहिरोका कारण उत्तरतर्फका दुई व्यापारिक नाका रसुवागढी र तातोपानी वर्षायाममा बर्सेनि बन्द हुने गरेकाले चीनसँग स्थलमार्गबाट हुने व्यापारलाई सहज बनाउन अन्य नाका खुलाउनेतर्फ कूटनीतिक पहल र पूर्वाधारको व्यवस्था गर्न सङ्घले माग गरेको हो ।",
      "longContent": "गोरखापत्र समाचारदाताकाठमाडौँ, भदौ ४ गते । नेपाल समुद्रपार निकासी पैठारी सङ्घले नेपाल–चीन व्यापार सहजीकरण लागि चीनतर्फका थप नाका खोल्न माग गरेको छ । बाढीपहिरोका कारण उत्तरतर्फका दुई व्यापारिक नाका रसुवागढी र तातोपानी वर्षायाममा बर्सेनि बन्द हुने गरेकाले चीनसँग स्थलमार्गबाट हुने व्यापारलाई सहज बनाउन अन्य नाका खुलाउनेतर्फ कूटनीतिक पहल र पूर्वाधारको व्यवस्था गर्न सङ्घले माग गरेको हो । गत २४ असारमा आएको बाढीले नेपाल र चीन जोड्ने मितेरी पुल बगाएपछि रसुवागढी नाकाबाट मानिस र व्यापारिक सामानको आवागमन ठप्प भएको छ । बाढीपहिरोकै कारण सिन्धुपाल्चोकको तातोपानी नाका पनि दुई सातादेखि अवरुद्ध छ । प्राकृतिक प्रकोपका कारण अकस्मात नाका बन्द हुँदा नेपालका लागि आयात भएका मालसामान बोकेका सयौँ कन्टेनर र ट्रक बाटामै अलपत्र परेका छन् ।चीनसँगको आयातनिर्यात सहज बनाउन अन्य नाका खोल्नु जरुरी रहेकाले कूटनीतिक पहलमार्फत ती नाका अविलम्ब सञ्चालनमा ल्याउन र अन्य वैकल्पिक नाकामा पूर्वाधारको व्यवस्था गर्न सङ्घले सरकारलाई आग्रह गरेको छ । व्यवस्थापिका संसद्को विकास समितिले २०७२ सालमै उत्तरी नाकाको अवस्था अध्ययन गरी कोरला र ओलाङचुङ्गोला नाका सञ्चालनमा ल्याउन सकिने सुझाव दिएको थियो । नेपाल र चीन सरकारका उच्च अधिकारी एक दशकअघि नै द्विपक्षीय छलफलमा सात वटा उत्तरी नाका खोल्न सहमत भएका थिए ।  ती नाकामा तातोपानी, मुस्ताङको कोरला, सङ्खुवासभाको किमाथाङ्का, दोलखाको लामाबगर, ताप्लेजुङको ओलाङचुङ्गोला, मुगुको आम्जापास, हुम्लाको यारी हिल्सा र गोरखाको लार्के थिए । कोरला नाका १२ र्मिना नै सञ्चालन गर्न सकिने अवस्थामा छ । कोरला नाकामा चीनतर्फ पूर्वाधार पनि तयार छ । नेपालतर्फ पनि कोरालासम्म सडक पुगिसकेको छ । ताप्लेजुङको ओलाङचुङ्गोला नाकाबाट पनि दुई मुलुकबिचको व्यापार सञ्चालन गर्न सकिने अध्ययनले देखाएको छ । भन्सार विभागको तथ्याङ्क अनुसार आर्थिक वर्ष २०८१/८२ मा तातोपानीबाट ५० अर्ब रुपियाँभन्दा बढीको र रसुवागढी नाकाबाट ८५ अर्ब रुपियाँभन्दा बढीको सामान आयात भएको छ ।",
      "link": "https://gorkhapatraonline.com/news/168501",
      "image": "https://gorkhapatraonline.com/storage/media/297329/conversions/222-original-thumb.jpg"
    },
    {
      "slug": "168500",
      "title": "द्रुतमार्ग कुर्दै चोभार बन्दरगाह",
      "timestamp": 1755648000000,
      "source": "gp",
      "content": "काठमाडौँको चोभारस्थित चोभार सुक्खा बन्दरगाह (ड्राइपोर्ट) सञ्चालनमा आएको तीन वर्ष बितिसक्दा पनि प्रभावकारी रूपमा सञ्चालनमा आउन सकेको छैन ।   चीनसँगका तातोपानी र रसुवागढी तथा भारतसँगको वीरगन्ज भन्सारबाट चुहिएका सामग्रीबाट जेनतेन चल्दै आएको सुक्खा बन्दरगाह प्राकृतिक विपत्का कारण चीनसँगको नाका सञ्चालनविहीन हुँदा सुनसान छ । सुक्खा बन्दरगाहको मुख्य आधार रेखाका रूपमा रहेको काठमाडौँ तराई मधेश द्रुतमार्ग निर्माणमा भएको विलम्बले अझै पूर्ण सञ्चालन हुने कहिले भन्ने अन्योल छ ।",
      "longContent": "द्रुतमार्गको भौतिक प्रगति करिब त्रिचालिस प्रतिशत मात्र रहेका कारण २०८३ सम्म निर्माण सकिने सम्भावना छैन ।काठमाडौँ, भदौ ४ गते । काठमाडौँको चोभारस्थित चोभार सुक्खा बन्दरगाह (ड्राइपोर्ट) सञ्चालनमा आएको तीन वर्ष बितिसक्दा पनि प्रभावकारी रूपमा सञ्चालनमा आउन सकेको छैन । चीनसँगका तातोपानी र रसुवागढी तथा भारतसँगको वीरगन्ज भन्सारबाट चुहिएका सामग्रीबाट जेनतेन चल्दै आएको सुक्खा बन्दरगाह प्राकृतिक विपत्का कारण चीनसँगको नाका सञ्चालनविहीन हुँदा सुनसान छ । सुक्खा बन्दरगाहको मुख्य आधार रेखाका रूपमा रहेको काठमाडौँ तराई मधेश द्रुतमार्ग निर्माणमा भएको विलम्बले अझै पूर्ण सञ्चालन हुने कहिले भन्ने अन्योल छ । गत साउन २८ गते प्रतिनिधि सभाको बैठकलाई सम्बोधन गर्दै प्रधानमन्त्री केपी शर्मा ओलीले “काठमाडौँ–तराई द्रुतमार्गको काम द्रुत गतिमै भइरहेको” बताउनुभएको थियो । नेपाली सेनाले निर्माण गरिरहेको राष्ट्रिय गौरवको सो द्रुतमार्ग २०८३ भित्रै सम्पन्न हुनुपर्ने हो । तथापि प्रमले द्रुत गतिमा नै काम भइरहेको बताएको भोलिपल्ट रक्षामन्त्री मानवीर राईले २०८३ भित्रै निर्माण सकिनेमा आशङ्का गर्नुभयो । प्रधान सेनापति अशोकराज सिग्देलले भने २०८३ भित्रै निर्माण सक्ने आश्वासन दिनुभयो । हालसम्म द्रुतमार्गको भौतिक प्रगति करिब ४३ प्रतिशत मात्र रहेका कारण उक्त समयमा निर्माण सकिने सम्भावना छैन । यसका साथै चोभारको सुक्खा बन्दरगाह नजिकै खोकनामा रहने द्रुतमार्गको प्रवेशविन्दुबारे पनि अन्योल रहँदा त्यसको असर उक्त बन्दरगाहमा पर्ने देखिएको छ । अहिलेको अवस्थामा वीरगन्ज र तातोपानी नाकाबाट चोभार बन्दरगाहमा केही सामान आउने गरेका थिए । गत साउनदेखि तातोपानी नाकाबाट सामान आउन बन्द भएको चोभार सुक्खा बन्दरगाह भन्सार कार्यालयले जनाएको छ । कार्यालयका अनुसार यसअघि दुई नाकाबाट मासिक २० देखि २५ वटा कन्टेनरमा सामान आउने गरेकामा हाल वीरगन्जबाट मात्र मासिक १० देखि १२ कन्टेनर आउने गरेका छन् । बन्दरगाहमा नियमित रूपमा वीरगन्ज नाकाबाट सामान आउने गरेकोमा गत फागुनदेखि तातोपानी नाकासमेत सामान आउन थालेको थियो । तातोपानी नाकाको मार्ग अहिले बाढीपहिरोले तहसनहस हुँदा त्यहाँबाट सामान आउन ठप्प छ । चोभार भन्सार कार्यालयका सूचना अधिकारी कमलबहादुर नेपालीले बाढीपहिरोका कारण तातोपानीबाट सामान आउन बन्द भएको र २८ टनभन्दा बढीको सामान ल्याउन नपाइने व्यवस्थाले पनि सामान आउन नसकेको जानकारी दिनुभयो ।सडक डिभिजन कार्यालय दोलखाले कोदारी नाकामा बनाएको बेलिब्रिज भाँचिन्छ भनेर २८ टनभन्दा बढीको सामान आयातमा रोक लगाएको छ । जसले गर्दा बाटो खुले पनि तत्काल सामान आउने नेदेखिएको उहाँको भनाइ छ ।निर्यात शून्य२२ चैत २०७८ देखि औपचारिक रूपमा बन्दरगाह सञ्चालनमा आएको चोभार सुक्खा बन्दरगाह डेढ वर्षदेखि निजी क्षेत्र ट्रान्स नेपाल टिआरएस लोजीपार्कले सञ्चालन गरिरहेको छ । आयातनिर्यात सहजीकरण गर्ने उद्देश्यले सञ्चालन गरिएको बन्दरगाहमा सामान आयात भए पनि निर्यात भने हुन सकेको छैन । बन्दरगाह सञ्चालनको सुरुका बेला सामान्य निर्यात भए पनि अहिले भने ठप्प छ । चोभार भन्सार कार्यालयका अनुसार आर्थिक वर्ष २०८१/८२ मा एक अर्ब ७० करोड ६७ लाख रुपियाँको आयात हुँदा निर्यात शून्य छ । आव २०८०/८१ मा ९८ करोड ४४ लाख रुपियाँको आयात भएको थियो । आव २०७९/८० मा ६४ करोड २८ लाख रुपियाँको आयात भएकोमा एक करोड ४४ लाख २८ हजार रुपियाँ निर्यात भएको थियो । आव २०७८/७९ मा चोभारबाट नौ करोड ८८ लाख ७७ हजार रुपियाँ बराबरको आयात हुँदा ५५ लाख ७० हजार रुपियाँ बराबरको निर्यात भएको थियो । आव २०८१/८२ मा ९३ करोड ९६ लाख ५६ हजार राजस्व सङ्कलन भएको कार्यालयले जनाएको छ । चोभार बन्दरगाहमा फेब्रिक कपडा, विद्युतीय सामान, जुत्ताचप्पल र खुद्रा सामान आउने गरेका छन् ।पूर्ववाणिज्य सचिव पुरुषोत्तम ओझा काठमाडौँ–तराई मधेश द्रुतमार्ग (फास्टट्र्याक) समयमा निर्माण नहुँदा कनेक्टिभिटीको समस्याले बन्दरगाह प्रभावकारी रूपमा सञ्चालनमा आउन नसकेको बताउनुहुन्छ । बन्दरगाहलाई द्रुत गतिमा सञ्चालनका लागि सडक पूर्वाधार निर्माणमा जोड दिनुपर्ने उहाँको भनाइ छ । “काठमाडौँ केन्द्रित आयातनिर्यात सहजीकरण गर्र्न स्याटेलाइट ड्राइपोर्टको चोभारमा बन्दरगाह निर्माण गरिएको हो,” ओझाले भन्नुभयो, “चोभार बन्दरगाहमा आयात भए पनि निर्यात नभएकाले स्वदेशी वस्तुको उत्पादन बढाएर निर्यात बढाउनेतर्फ लाग्नु पर्छ ।”व्यापार विज्ञ रविशङ्कर सैँजूले कोलकातादेखि चोभारसम्म सामान सुरक्षित तरिकाले ल्याउने अन्डर टे«किङको व्यवस्था गर्नुपर्ने बताउनुभयो । यस अनुसार वीरगन्जमा सामान नरोकिन सिधै चोभार बन्दरगाहमा सामान आउने व्यवस्था गरे सामान आयात बढ्ने उहाँको भनाइ छ । अनलाइन ट्र्‍याकिङ प्रणाली लागु गरी सामान कहाँ आइपुगेको छ भनेर हेर्न सक्ने व्यवस्था गर्नुपर्ने उहाँको सुझाव छ । उद्योग, वाणिज्य तथा आपूर्ति मन्त्रालयका उपसचिव तर्कराज भट्टले उपत्यकामा आर्थिक हब भएकाले उत्तरी र दक्षिणी नाकाबाट आएका सामानको भन्सार जाँचपास गरी आयातनिर्यातलाई सहजीकरण गर्न बन्दरगाह स्थापना गरिएको भए पनि रेलको कनेक्टिभिटीसँगै सडक पूर्वाधार राम्रो बनेपछि मात्र बन्दरगाह प्रभावकारी रूपमा सञ्चालन हुने बताउनुभयो । हाल भएकै पूर्वाधारलाई प्रयोगमा ल्याउनुका साथै बन्दरगाह सञ्चालनका लागि निजी क्षेत्रको तत्परतासँगै भन्सार कार्यालयले सहजीकरण गर्नुपर्ने उहाँको भनाइ छ । ट्रान्स नेपाल टिआरएस लोजिपार्कले डेढ वर्षदेखि बन्दरगाह सञ्चालन गरिरहेको छ । ट्रान्स नेपाल टिआरएस लोजिपार्क प्रमुख कार्यकारी अधिकृत रविकान्त विद्यार्थीले प्रक्रियागत झन्झटले वीरगन्जदेखि चोभारसम्म सामान ल्याउन कठिन भएको बताउनु भयो । बाहिरी मुलुकबाट आएको सामान वीरगन्जमा भन्सार चेकचाँज भई फेरि चोभारमा आएर सोही कार्य दोहोरिँदा समयसँगै खर्च बढी लाग्ने उहाँको भनाइ छ । तेस्रो मुलुकबाट आएका सामान वीरगन्जबाट तीन दिन लगाएर चोभारमा आउँछ । कन्टेनरबाट निर्यात हुने सामान अन्तर्राष्ट्रिय विमानस्थलनजिकको भन्सारबाट जाँचपास हुने गरेकोमा चोभारबाटै जाँचपास गर्ने व्यवस्था गर्नसके निर्यात बढ्न सक्ने उहाँको भनाइ छ । विश्व बैङ्कको ऋण सहयोगमा एक अर्ब ६० करोड रुपियाँको लागतमा बन्दरगाह निर्माण भएको थियो । एक वर्ष छ महिनामा नै निर्माण सम्पन्न गर्ने गरी २०७५ जेठमा आयोजनाको ठेक्का सम्झौता भए पनि कोरोनाका कारणले बन्दरगाह निर्माणको काम डेढ वर्ष बढी लागेको थियो ।  बन्दरगाह निर्माण इन्टरमोडल यातायात विकास समितिले गरेको थियो । बन्दरगाह नियमन गर्ने काम समितिले गरिरहेको छ । कार्यकारी निर्देशक आशिष गजुरेलले बाढीपहिरोले बाटो अवरुद्ध भई तातोपानी नाका बन्द हुँदा वीरगन्जबाट मात्र सामान आउने गरेकाले पनि कम चहलपहल देखिएको बताउनुभयो ।  बन्दरगाहमा आन्तरिक र अन्तर्राष्ट्रिय टर्मिनल छन् । आन्तरिक टर्मिनलमा पार्किङको व्यवस्था गरिएको छ । रसुवा नाकाबाट आयात भएका एक हजार एक सय विद्युतीय गाडी पार्किङमा छन् ।",
      "link": "https://gorkhapatraonline.com/news/168500",
      "image": "https://gorkhapatraonline.com/storage/media/297328/conversions/2334-original-thumb.jpg"
    },
    {
      "slug": "168482",
      "title": "रासायनिक मल वितरणमा हुने अनियमितता रोक्न कृषी मन्त्रीको निर्देशन",
      "timestamp": 1755561600000,
      "source": "gp",
      "content": "भूमि व्यवस्था, कृषि तथा सहकारीमन्त्री रामनाथ अधिकारीले नेपालको अन्न भण्डार मधेस प्रदेशका किसानलाई रासायनिक मलको वितरण गर्दा हुने समस्या तथा अनियमितता रोक्न निर्देशन दिनुभएको छ।",
      "longContent": "जनकपुरधाम, भदौ ३ गते। भूमि व्यवस्था, कृषि तथा सहकारीमन्त्री रामनाथ अधिकारीले नेपालको अन्न भण्डार मधेस प्रदेशका किसानलाई रासायनिक मलको वितरण गर्दा हुने समस्या तथा अनियमितता रोक्न निर्देशन दिनुभएको छ।मधेस प्रदेश सुक्खाग्रस्त घोषणा भएपछि विभिन्न पार्टीका सांसदसहित मधेस प्रदेशको स्थलगत निरीक्षण तथा छलफलका लागि आउनुभएका मन्त्री अधिकारीले मल वितरणको समस्या दिगो रूपमा समाधान गर्न ठोस योजनासहित अगाडि बढ्नुपर्ने बताउनुभयो ।जनकपुरधामस्थित सङ्घीय र प्रदेशलगायतका सरोकारवाला निकायका प्रमुख तथा पदाधिकारीसँग आज भएको छलफलमा मन्त्री अधिकारीले किसान मल नपाएर भौतारिरहेको भन्ने समाचार आएको उल्लेख गर्दै मल वितरण गर्ने निकायले जिम्मेवारीपूर्वक काम नगरेको  तथा उत्तरदायी नभएको देखिए कारबाही गर्ने स्पष्ट पार्नुभयो।अहिले नेपालमा २६ करोड मूल्य बराबरको चार लाख ९३ हजार मेट्रिक टन मल आएको बताउँदै उहाँले यस्तो अवस्थामा किसानले मल नपाउनु दुःखद् विषय भएको उल्लेख गर्नुभयो।मन्त्री अधिकारीले भन्नुभयो, “मधेसको १३६ पालिकाका किसानले रासायनिक मल नपाउनु पीडाको विषय हो।यो सम्बन्धित निकायका पदाधिकारी असक्षमता हो ।” अहिले मधेसमा उखु किसानले प्राप्त गर्दै आएको प्रतिक्विन्टल ७० अनुदानको रकम हटाइएको विषयलाई पुनः कायम गर्नुपर्ने आवश्यकता रहेको उहाँको भनाइ छ।सोही अवसरमा मधेस प्रदेशका मुख्यमन्त्री सतिशकुमार सिंहले रासायनिक मलको वितरणमा व्यापक अनियमितता भएकाले मधेस प्रदेशमा रहेका कृषि सामग्री कम्पनी लिमिटेड तथा साल्ट टेडिङ कर्पोरेशनका कार्यालय प्रमुख तथा कर्मचारीलाई तत्काल सरुवा गर्न माग गर्नुभयो।मधेस प्रदेश सरकारका भूमि व्यवस्था, कृषि तथा सहकारीमन्त्रीले जनार्दनसिंह क्षेत्रीले अहिलेसम्म मधेस प्रदेशमा ८७ प्रतिशत धान रोपाइँ भएको छ, त्यो गत वर्षको तुलनामा १० प्रतिशत कम रहेको जानकारी दिनुभयो।सो अवसरमा मधेस प्रदेशका कृषि सचिव डा उमेश दाहालले मधेस प्रदेशको कृषिको अवस्थाबारे कार्यपत्र समेत प्रस्तुत गर्नुभएको थियो। मन्त्री अधिकारीको टोलीमा सङ्घीय सांसद रामकृष्ण यादव, अमनलाल मोदी, हरिप्रसाद उप्रेती तथा देवप्रसाद तिमिल्सिनाको सहभागिता रहेको थियो।",
      "link": "https://gorkhapatraonline.com/news/168482",
      "image": "https://gorkhapatraonline.com/storage/media/297305/conversions/Ram-nath-adhikari-original-thumb.jpg"
    },
    {
      "slug": "168412",
      "title": "सुनचाँदीको मूल्यमा सामान्य गिरावट",
      "timestamp": 1755561600000,
      "source": "gp",
      "content": "स्थानीय बजारमा सोमबारको तुलनामा आज सुनचाँदीको मूल्यमा सामान्य गिरावट भएको छ ।",
      "longContent": "काठमाडौँ, भदौ ३  गते ।  स्थानीय बजारमा सोमबारको तुलनामा आज सुनचाँदीको मूल्यमा सामान्य गिरावट भएको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु. एक लाख ९५ हजार १०० निर्धारण भएको छ । त्यति नै परिमाणको चाँदी रु. दुई हजार ३०० मा खरिदबिक्री भइरहेको छ । सोमबार एक तोला सुन रु. एक लाख ९६ हजार ३०० मा किनबेच भएको थियो भने त्यति नै परिमाणको चाँदी रु. दुई हजार ३१५ मा क्रयविक्रय भएको थियो । अन्तर्राष्ट्रिय सञ्चारमाध्यमहरूका अनुसार आज प्रति औँस सुन तीन हजार ३५१ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/168412",
      "image": "https://gorkhapatraonline.com/storage/media/297145/conversions/_gold-original-thumb.jpg"
    },
    {
      "slug": "168354",
      "title": "आधाभन्दा बढी सहकारीले बुझाएनन् विवरण",
      "timestamp": 1755561600000,
      "source": "gp",
      "content": "कोशी प्रदेश सरकारको प्रदेश सहकारी रजिस्ट्रार तथा प्रशिक्षण कार्यालयको अनुगमन तथा नियमन क्षेत्रका आधाभन्दा बढी (५६३ वटा, ५२.३७ प्रतिशत) सहकारी सङ्घ संस्थाले आर्थिक वर्ष २०८०/८१ को विवरण बुझाएका छैनन् । प्रदेश सहकारी रजिस्ट्रारको नियमनमा १४ जिल्लाका एक हजार ७५ वटा सहकारी सङ्घ संस्था छन् ।",
      "longContent": "उर्लाबारी समाचारदाता\tउर्लाबारी, भदौ ३ गते । कोशी प्रदेश सरकारको प्रदेश सहकारी रजिस्ट्रार तथा प्रशिक्षण कार्यालयको अनुगमन तथा नियमन क्षेत्रका आधाभन्दा बढी (५६३ वटा, ५२.३७ प्रतिशत) सहकारी सङ्घ संस्थाले आर्थिक वर्ष २०८०/८१ को विवरण बुझाएका छैनन् । प्रदेश सहकारी रजिस्ट्रारको नियमनमा १४ जिल्लाका एक हजार ७५ वटा सहकारी सङ्घ संस्था छन् ।गत वर्ष एक हजार ७७ वटा सहकारी संस्थामध्ये ५७७ वटा अर्थात् ५३.७० प्रतिशत सहकारी संस्था सङ्घले विवरण बुझाएका थिएनन् । अघिल्लो आवभन्दा गत आवमा १.३३ प्रतिशत प्रगति भएको रजिस्ट्रार कार्यालयले जनाएको छ । प्रदेश सहकारी रजिस्ट्रार तथा प्रशिक्षण कार्यालय इनरुवाका वरिष्ठ शाखा अधिकृत मनोज कार्कीका सबैभन्दा बढी झापाका १५४ वटा सहकारीले विवरण बुझाएका छैनन् । झापामा प्रदेशको नियमन क्षेत्रमा ३२८ वटा सहकारी सङ्घ संस्था रहेका छन् । झापाका ९० वटा सहकारीले जरिबाना तिरेर र ८४ वटाले नतिरी सहकारी संस्था अद्यावधिक गरेका छन् । झापाका ४७ प्रतिशत सहकारी अद्यावधिक भएका छैनन् । त्यस्तै मोरङका ३२.४ प्रतिशत अर्थात् ९१ वटा सहकारी अद्यावधिक भएका छैनन् । मोरङका २८१ वटा सहकारी र सङ्घलाई प्रदेश रजिस्ट्रार कार्यालयले नियमन गर्दै आएको छ ।",
      "link": "https://gorkhapatraonline.com/news/168354",
      "image": "https://gorkhapatraonline.com/storage/media/297064/conversions/sahakari-original-thumb.jpg"
    },
    {
      "slug": "168353",
      "title": "नेतृत्वविहीन कोषले पायो उपाध्यक्ष",
      "timestamp": 1755561600000,
      "source": "gp",
      "content": "युवा तथा साना व्यवसायी स्वरोजगार कोषले एक वर्षपछि कार्यकारी उपाध्यक्ष पाएको छ । एक वर्षदेखि नेतृत्वविहीन कोषमा नयाँ कार्यकारी उपाध्यक्षका रूपमा अनिलराज पौडेल नियुक्त हुनुभएको हो ।",
      "longContent": "गोरखापत्र समाचारदाताकाठमाडौँ, भदौ ३ गते । युवा तथा साना व्यवसायी स्वरोजगार कोषले एक वर्षपछि कार्यकारी उपाध्यक्ष पाएको छ । एक वर्षदेखि नेतृत्वविहीन कोषमा नयाँ कार्यकारी उपाध्यक्षका रूपमा अनिलराज पौडेल नियुक्त हुनुभएको हो । कार्यकारी उपाध्यक्ष रहने कोषमा २०८१ भदौदेखि खाली रहेको थियो । कोषमा अध्यक्ष युवा तथा खेलकुदमन्त्री र कार्यकारी उपाध्यक्ष रहने व्यवस्था छ ।  गोरखापत्र दैनिकले ‘दैनिक दुई हजार युवा रोजगारी खोज्दै विदेश, युवा स्वरोजगार कोष एक वर्षदेखि नेतृत्वविहीन’ शीर्षकमा साउन ८ मा समाचार प्रकाशन गरेको थियो । त्यसपछि हालै बसेको मन्त्रीपरिषद्को बैठकले पौडेललाई उपाध्यक्षमा नियुक्त गरेको हो । कोषका कार्यकारी निर्देशक विश्वमोहन अधिकारीले उपाध्यक्ष नियुक्ति भएसँगै एक वर्षदेखि रोकिएका काम नियमित रूपमा अगाडि बढ्ने जानकारी दिनुभयो । “उपाध्यक्ष नहुँदा गत आर्थिक वर्ष २०८१/८२ कर्जा प्रवाह रोकिएको थियो,” उहाँले भन्नुभयो, “कर्जा प्रवाहका लागि सूचना निकालिसकेकाले एक महिनापछि कर्जा प्रवाह गर्छौं ।” उपाध्यक्षले कोषबारे बुझ्ने काम गरिरहनुभएकाले बाँकी रहेको सबै काम अब नियमित रूपमा अगाडि बढ्ने उहाँले जानकारी दिनुभयो । वार्षिक ११ हजार जनालाई स्वरोजगार बनाउने सरकारले जिम्मा दिए पनि कार्यकारी उपाध्यक्ष नहुँदा सो काम रोकिएको कोषले जनाएको छ । उपाध्यक्ष नहुँदा आव २०८१/८२ मा स्वरोजगार बनाउन प्रदान गरिने झन्डै दुई अर्ब कर्जासमेत प्रवाह हुन सकेको थिएन ।  कर्जा असुली, अनुगमन, निरीक्षणको कामसँगै दैनिक प्रशासनिक कार्य भए पनि कर्जा प्रवाहको काम रोकिएको थियो । हालसम्म एक लाख नौ हजार ३३९ युवामा स्वरोजगार कर्जा लगानी प्रवाह अर्थात् स्वरोजगार सिर्जना गरिएको कोषले जनाएको छ । कोष स्थापनादेखि हालसम्म १५ वर्षको अवधिमा १४ अर्ब १३ करोड ५८ लाख ३५ हजार स्वरोजगार कर्जा प्रवाह गरिएको छ । कोषले दुई हजार छ सय सहकारी र २० बैङ्कमार्फत युवामा कर्जा परिचालन गरेको जनाएको छ । कोषले बैङ्क तथा वित्तीय संस्थालाई ५.५ प्रतिशत ब्याजदरमा कर्जा उपलब्ध गराउने र वित्तीय संस्थाले व्यक्तिलाई आठ प्रतिशत ब्याजदरमा कर्जा प्रवाह गर्ने गरेको छ । मनाङ र मुस्ताङबाहेकका ७५ जिल्लामा बिनाधितो कर्जा प्रवाह गरिएको कोषले जनाएको छ ।",
      "link": "https://gorkhapatraonline.com/news/168353",
      "image": "https://gorkhapatraonline.com/storage/media/297063/conversions/11-original-thumb.jpg"
    },
    {
      "slug": "168352",
      "title": "नागरिक लगानी कोषको अध्यक्षमा घिमिरे",
      "timestamp": 1755561600000,
      "source": "gp",
      "content": "नागरिक लगानी कोष सञ्चालक समितिको अध्यक्षमा तुलसीप्रसाद घिमिरे नियुक्त हुनुभएको छ । उहाँलाई २०८२ भदौ १ गतेको उपप्रधानमन्त्री तथा अर्थमन्त्रीस्तरको निर्णय अनुसार अध्यक्षमा नियुक्त गरिएको कोषले जनाएको छ ।",
      "longContent": "गोरखापत्र समाचारदाताकाठमाडौँ, भदौ ३ गते । नागरिक लगानी कोष सञ्चालक समितिको अध्यक्षमा तुलसीप्रसाद घिमिरे नियुक्त हुनुभएको छ । उहाँलाई २०८२ भदौ १ गतेको उपप्रधानमन्त्री तथा अर्थमन्त्रीस्तरको निर्णय अनुसार अध्यक्षमा नियुक्त गरिएको कोषले जनाएको छ । त्रिभुवन विश्वविद्यालयबाट अर्थशास्त्रमा एमफिल, अर्थशास्त्रमै एमए र एमपिए गर्नुभएका घिमिरेले नेपाल राष्ट्र बैङ्कको कार्यकारी निर्देशकबाट अवकाश प्राप्त गर्नुभएको हो । उहाँसँग केन्द्रीय बैङ्कमा सेवा गर्दा सूचना प्रविधि, मानव संसाधन, विदेशी विनिमय, बैङ्किङ एवं अनुसन्धानलगायत अन्य विभागमा काम गरेको अनुभव छ ।",
      "link": "https://gorkhapatraonline.com/news/168352",
      "image": "https://gorkhapatraonline.com/storage/media/297062/conversions/Untitled-1-original-thumb.jpg"
    },
    {
      "slug": "168351",
      "title": "नियामकको सहुलियतले बढायो बैङ्कको नाफा",
      "timestamp": 1755561600000,
      "source": "gp",
      "content": "नियामक निकायबाट नीतिगत सहजीकरण र सहुलियत पाएका वाणिज्य बैङ्कहरूले गत आर्थिक वर्ष २०८१/८२ मा ७१ अर्ब रुपियाँभन्दा बढी नाफा कमाएका छन् ।    सञ्चालनमा रहेका २० वटा वाणिज्य बैङ्कले समीक्षा अवधिमा कुल ७१ अर्ब ५१ करोड आठ लाख रुपियाँ नाफा आर्जन गरेका हुन् । अघिल्लो आव २०८०/८१ मा बैङ्कहरूले ४९ अर्ब ८७ करोड ११ लाख रुपियाँ नाफा आर्जन गरेका थिए । एक वर्षमै बैङ्कहरूको नाफा २१ अर्ब रुपियाँले बढेको हो ।",
      "longContent": "काठमाडौँ, भदौ ३ गते । नियामक निकायबाट नीतिगत सहजीकरण र सहुलियत पाएका वाणिज्य बैङ्कहरूले गत आर्थिक वर्ष २०८१/८२ मा ७१ अर्ब रुपियाँभन्दा बढी नाफा कमाएका छन् ।  सञ्चालनमा रहेका २० वटा वाणिज्य बैङ्कले समीक्षा अवधिमा कुल ७१ अर्ब ५१ करोड आठ लाख रुपियाँ नाफा आर्जन गरेका हुन् । अघिल्लो आव २०८०/८१ मा बैङ्कहरूले ४९ अर्ब ८७ करोड ११ लाख रुपियाँ नाफा आर्जन गरेका थिए । एक वर्षमै बैङ्कहरूको नाफा २१ अर्ब रुपियाँले बढेको हो । खराब कर्जा दरलाई घटाएर भविष्यमा हुन सक्ने जोखिमका लागि छुट्याइएको रकम पनि राइट ब्याकमार्फत नाफामा देखाउन पाउने व्यवस्थाले बैङ्कको नाफा बढेको हो । नाफा बढ्दा लगानीकर्तालाई लाभांश दिन सक्ने क्षमतामा पनि उल्लेख्य सुधार भएको छ । नाफामा अब्बल नबिलवित्तीय विवरण अनुसार अघिल्लो वर्षको तुलनामा समीक्षा वर्षमा १६ वटा वाणिज्य बैङ्कले नाफा बढाएका छन् भने चार वटाले घटाएका छन् । अघिल्ला वर्ष जस्तै समीक्षा वर्षमा पनि सर्वाधिक नाफा आर्जन गर्नेमा नबिल बैङ्क नै रहेको छ । नाफा वृद्धिदरको हिसाबले कुमारी बैङ्क अगाडि आएको छ । गत आवमा नबिल बैङ्कले सात अर्ब १२ करोड ७५ लाख रुपियाँ नाफा आर्जन गरेको छ । अघिल्लो वर्ष छ अर्ब १९ करोड ७१ लाख रुपियाँ नाफा कमाएको बैङ्कले अघिल्लो आवको तुलनामा १५.०१ प्रतिशतले बढाएको हो ।बढ्यो लाभांश क्षमतावाणिज्य बैङ्कहरूको लाभांश क्षमतामा पनि बढोत्तरी आएको छ । गत आर्थिक वर्ष २०८१/८२ मा बैङ्कहरू ३८ प्रतिशतसम्म लाभांश दिन सक्ने हैसियत बनाएका छन् ।लाभांश क्षमताका आधारमा एभरेस्ट बैङ्क पहिलो स्थानमा रहेको छ । एभरेस्टको वितरणयोग्य मुनाफा चार अर्ब ९५ करोड रुपियाँ रहेको छ । जसका आधारमा बैङ्कको लाभांश क्षमता ३८.२७ प्रतिशत देखिएको छ । समीक्षा वर्षमा नेपाल बैङ्क, कुमारी बैङ्क, हिमालयन बैङ्क र एनआइसी एसिया बैङ्क भने लाभांश दिन नसक्ने अवस्थामा रहेका छन् । नबिल बैङ्कको लाभांश क्षमता १७.६४ प्रतिशत, कृषि विकास बैङ्कको १८.४२ प्रतिशत, सानिमा बैङ्कको २०.४७ प्रतिशत, स्ट्यान्डर्ड चार्टर्डको १९.८५ प्रतिशत, ग्लोबल आइएमईको १४.११ प्रतिशत र एनएमबी बैङ्कको १०.४१ प्रतिशत रहेको छ ।खराब कर्जा सात प्रतिशतमाथिसमिक्षा अवधिमा वाणिज्य बैङ्कहरूको खराब कर्जा दर पनि उच्च देखिएको छ । सर्वाधिक हिमालयन बैङ्कको खराब कर्जा ७.२८ प्रतिशत पुगेको छ । नाफाको वृद्धिदरमा छलाङ मारेको कुमारी बैङ्कको ६.४२ प्रतिशत खराब कर्जा रहेको छ भने एनआइसी एसिया बैङ्कको ६.२८ प्रतिशत रहेको छ । यस्तै नेपाल इन्भेस्टमेन्ट मेगा बैङ्कको ५.८५ प्रतिशत, प्राइम बैङ्कको ५.५६ प्रतिशत, सिटिजन्स बैङ्कको ४.९४ प्रतिशत, नेपाल बैङ्कको ४.४७ प्रतिशत, नबिल बैङ्कको ४.२० प्रतिशत र लक्ष्मी सनराइज बैङ्कको ४.१२ प्रतिशत खराब कर्जा देखिएको छ । त्यस्तै एनएमबी बैङ्कको ३.७२ प्रतिशत, कृषि विकास बैङ्कको ३.४० प्रतिशत, नेपाल एसबिआई बैङ्कको ३.३५ प्रतिशत, माछापुच्छ«े बैङ्कको ३.१० प्रतिशत, सानिमा बैङ्कको ३.०१ प्रतिशत, राष्ट्रिय वाणिज्य बैङ्कको २.७५ प्रतिशत, सिद्धार्थ बैङ्कको २.६२ प्रतिशत र स्ट्यान्डर्ड चार्टर्ड बैङ्कको २.४५ प्रतिशत खराब कर्जा दर रहेको छ । सबैभन्दा न्यून भने एभरेस्ट बैङ्कको ०.३८ प्रतिशत मात्र खराब कर्जा रहेको छ ।नाफा बढ्नु स्वाभाविक अनलराज भट्टराई, बैङ्किङविज्ञगत वर्ष र अहिलेको तुलनामा दुई/तीन वटा कुराले सकारात्मक प्रभाव पारेको छ । राष्ट्र बैङ्कले लिएको सहजता र लचकतापूर्ण नीति अवलम्बन गर्दा पनि केही हदसम्म प्रभाव परेको देखिन्छ । खराब र साना कर्जालाई पुनर्तालिकीकरण गर्न पाउने व्यवस्थाले यसमा सहयोग पुगेको छ । सर्वसाधारणको हातमा पैसा पुगेका कारण आउने दिनमा पनि राम्रो हुने देखिन्छ । तसर्थ नाफा बढ्नु अहिलेको अवस्थामा स्वाभाविक नै देखिन्छ । नाफा कृत्रिम देखिन्छ  डा. नरबहादुर थापा, अर्थविद्अहिलेको यो नाफा कृत्रिम जस्तो लाग्छ । राष्ट्र बैङ्कले नियमनकारी छुट दियो । कर्जा नोक्सानी व्यवस्थामा छुट दियो । कर्जाको पुनर्तालिकीकरण गर्दा धेरै कर्जा नोक्सानी राख्न परेन । यो वातावरण बनाउनका लागि गरिएको छ । बैङ्कहरूको नाफा बढ्नु राम्रो हो । नाफा बढ्नु पर्छ, यसमा दुई मत छैन तर बैङ्कहरूको व्यवसायमा वृद्धि नभएको समयमा यो वृद्धिदरलाई धेरैले अचम्म मानेका छन् । राष्ट्र बैङ्कले दिएको नियामकीय छुटका कारण यस खालको नाफा बुक गर्न सफल भएका हुन् । पछि अर्थतन्त्र राम्रै भयो भने त ठिकै होला तर राम्रो गरेन भने बैङ्क त कमजोर हुन्छ ।",
      "link": "https://gorkhapatraonline.com/news/168351",
      "image": "https://gorkhapatraonline.com/storage/media/297061/conversions/44-original-thumb.jpg"
    },
    {
      "slug": "168349",
      "title": "अर्थतन्त्रसँग सम्बन्धित बजेट कार्यान्वयन कमजोर",
      "timestamp": 1755561600000,
      "source": "gp",
      "content": "गत आर्थिक वर्ष २०८१/८२ को बजेटमा निजी क्षेत्रसँग सम्बन्धित योजनाको कार्यान्वयन अवस्था अपेक्षा अनुसार प्रभावकारी देखिएको छैन ।",
      "longContent": "गोरखापत्र समाचारदाताकाठमाडौँ, भदौ ३ गते । गत आर्थिक वर्ष २०८१/८२ को बजेटमा निजी क्षेत्रसँग सम्बन्धित योजनाको कार्यान्वयन अवस्था अपेक्षा अनुसार प्रभावकारी देखिएको छैन । नेपाल उद्योग परिसङ्घ र नेपाल आर्थिक पत्रकार समाजको साझेदारीमा सार्वजनिक गरिएको ‘बजेट वाच’ अध्ययन प्रतिवेदन अनुसार निजी क्षेत्रसम्बन्धी समावेश भएका ६३ बुँदामध्ये १६ बुँदा (२५ प्रतिशत) मात्र पूर्ण रूपमा कार्यान्वयनमा आएका छन् । ३० बुँदा (४७.६ प्रतिशत) आंशिक रूपमा कार्यान्वयनमा रहेका छन् भने १७ बुँदा (२७ प्रतिशत) मा कुनै पनि प्रगति नभएको प्रतिवेदनमा उल्लेख गरिएको छ ।अध्ययनले कानुनी सुधारतर्फ केही सकारात्मक पहल देखिए पनि त्यसको कार्यान्वयन पक्ष कमजोर रहेको स्पष्ट गरेको छ । बजेटमा समावेश धेरै जसो कार्यक्रम छलफल र बैठकमै सीमित रहेर कार्यान्वयनका ठोस प्रक्रिया र कार्यविधिको अभाव देखिएको छ । साथै अघिल्लो सरकारले ल्याएका योजनाहरूप्रति वर्तमान सरकारले आवश्यक अपनत्व नलिएको र कार्यान्वयनमा निरन्तरताको कमी रहेको पनि अध्ययनले औँल्याएको छ ।कार्यक्रममा सहभागी नेपाल सरकारका मुख्यसचिव एकनारायण अर्यालले आर्थिक सुधारको प्रयासमा सरकार एक्लै सफल हुन नसक्ने बताउँदै निजी क्षेत्रसँग सहकार्य अपरिहार्य रहेको धारणा राख्नुभयो । उहाँले सबै मन्त्रालय कानुन संशोधन र सुधारतर्फ प्रतिबद्ध रहेको जनाउँदै स्वस्थ प्रतिस्पर्धाबिना निजी क्षेत्र पनि दिगो रूपमा टिक्न नसक्ने धारणा व्यक्त गर्नुभयो । साथै उहाँले उत्पादनका नाममा अरूको काम रोक्ने प्रवृत्ति अनुचित भएको र निजी क्षेत्रमै अनैतिक व्यापार गर्ने संस्थालाई नियमन आवश्यक रहेको पनि बताउनुभयो ।कार्यक्रम नेपाल उद्योग परिसङ्घका अध्यक्ष वीरेन्द्रराज पाण्डेले बजेटको प्रभावकारी कार्यान्वयनका लागि सरकार, मन्त्रालय र सम्बन्धित निकाय अझ कठोर बन्नुपर्ने आवश्यकता औँल्याउनुभयो । चालु आवको बजेटले सुस्त अर्थतन्त्रमा गति दिने उहाँले विश्वास व्यक्त गर्नुभयो । साथै परिसङ्घले चालु आवको बजेटमा समावेश निजी क्षेत्र र आर्थिक समृद्धिसँग सम्बन्धित ७४ बुँदाको प्रभावकारी कार्यान्वयनका लागि सरकारलाई स्पष्ट कार्ययोजनासहितको दस्ताबेज तयार पारेर पेस गरेको जानकारी दिएको छ ।",
      "link": "https://gorkhapatraonline.com/news/168349",
      "image": "https://gorkhapatraonline.com/storage/media/297059/conversions/budjet-wach-original-thumb.jpg"
    },
    {
      "slug": "168631",
      "title": "जलवायु परिवर्तनको सजाय मुस्ताङले भोग्दैछ : अध्यक्ष लालचन",
      "timestamp": 1755734400000,
      "source": "gp",
      "content": "मुस्ताङ घरपझोङ गाउँपालिका अध्यक्ष मोहनसिङ लालचनले हिमालपारिका जिल्लामा हिउँ नपर्दा भूबनाेट कमजोर हुँदै गएको बताउनुहुन्छ ।",
      "longContent": "काठमाडौँ, भदौ ५ गते । हिमालपारिका जिल्लामा हिउँ नपर्दा भूबनोट कमजोर हुँदै गएको छ । मुस्ताङ घरपझोङ गाउँपालिका अध्यक्ष मोहनसिङ लालचनले हिमालपारिका जिल्लामा हिउँ नपर्दा भूबनाेट कमजोर हुँदै गएको बताउनुहुन्छ । उहाँले जलवायु परिवर्तनका कारण मुस्ताङमा दुई वर्षदेखि राम्रोसँग हिउँ पर्न नसकेको गुनासो गर्नुभयो । हिउँ नपर्दा माटोभित्रको हिउँ पग्लेर भूबनोट कमजोर बन्दै गएकाले जति बेला पनि पहिरो जाने खतरा बढेको उहाँ भन्नुहुन्छ, “हिमालमा जङ्गल हुँदैन । हिउँ नपर्दा जमिनभित्रको हिउँ पग्लिन्छ । भूबनोट कमजोर बन्दै जान्छ र जति बेला पनि पहिरो जाने खतरा बढ्छ ।”  गाउँपालिका अध्यक्ष लालचनले जलवायु परिवर्तनमा मुस्ताङले नगरेको गल्तीको सजाय भोगिरहेको धारणा व्यक्त गर्नुभयो ।  उहाँका अनुसार मौसममा हिउँ पर्दा स्याउ खेतीका लागि फलदायी हुन्छ तर हिउँ नपर्दा स्याउ फल्ने ठाउँमा पनि स्याउ फल्न छोडेका छन् । यस्तै अवस्था भयो भने पर्यटकको सङ्ख्या पनि घट्दै जाने उहाँको तर्क छ । उहाँ भन्नुहुन्छ, “ जलवायु परिवर्तनले गर्दा कुहिरोले हिमाल छेकेर राम्रोसँग हेर्न पाइदैँन,  हिउँ पर्दैन भनेर पर्यटक घुम्न आउँदा त्यो बेलामा धेरै हिउँ पर्छ । यस्तै अवस्था भयो भने पर्यटक घुम्न कुन समयमा आउने दोधारमा पर्छन् ।”डिजेलका गाडी, उद्योग कलकारखाना, फ्याक्टीबाट निस्क्ने प्रदूषण, जथाभावी प्लास्टिक जलाउनाले यसको असर हिमाली जिल्लामा देखिएको उहाँको तर्क छ ।  स्थानीय सरकारमार्फत राष्ट्रिय तथा अन्तर्राष्ट्रिय स्तरमा दबाब दिने उद्देश्यले मुस्ताङ जिल्लामा जलवायु परिवर्तनका कारण मुस्ताङले भोगेको असरका बारेमा सम्मेलन आयोजना गर्न लागेको गाउँपालिका अध्यक्ष लालचन जानकारी दिनुभयो । ७५३ वटै स्थानीय तहका प्रमुखको उपस्थितिमा सम्मेलन गरी सङ्घीय, प्रदेश तथा स्थानीय सरकारले नीति तथा कार्यक्रम र बजेटमा जलवायु परिवर्तनका बारेमा प्राथमिकता दिनुपर्ने सन्देश प्रवाह गर्ने उद्देश्य रहेको उहाँको भनाइ छ । घरपझोङ गाउँपालिकाले जलवायु परिवर्तनका कारण मुस्ताङले भोग्नु परेको असरका विषयमा गर्न लागेको सम्मेलनका विषयमा केन्द्रित भएर  घरपझोङ गाउँपालिका अध्यक्ष मोहनसिङ लालचनसँग गरिएको कुराकानीका आधारमा मनोजरत्न शाही र केशब गुरुङले तयार पार्नुभएको भिडियो सामग्रीः",
      "link": "https://gorkhapatraonline.com/news/168631",
      "image": "https://gorkhapatraonline.com/storage/media/297807/conversions/535025261_1104593691103747_8662611835107662474_n-original-thumb.jpg"
    },
    {
      "slug": "168730",
      "title": "मोटरसाइकल ठोक्किँदा चालकको मृत्यु",
      "timestamp": 1755734400000,
      "source": "gp",
      "content": "मोरङको विराटनगर महानगरपालिका –४ दुधफारम चोकमा बुधबार राति भएको सडक दुर्घटनामा एक युवकको मृत्यु भएको छ ।",
      "longContent": "खेमराज सापकोटारानी (मोरङ), भदौ ५ गते । मोरङको विराटनगर महानगरपालिका –४ दुधफारम चोकमा बुधबार राति भएको सडक दुर्घटनामा एक युवकको मृत्यु भएको छ ।मोरङ प्रहरीका अनुसार राति करिब साढे ८ बजे चेकजाँचका लागि रोकेको मिनी ट्रकमा पछाडिबाट मोटरसाइकल ठोक्किँदा सुनसरीको बर्जु गाउँपालिका –६ निवासी २८ वर्षीय पुष्पकुमार चौधरीको ज्यान गएको हो ।विराटनगरबाट नेमुवातर्फ जाँदैगरेको प्रदेश १–०२–००१ क ५१८९ नम्बरको मिनी ट्रकलाई प्रहरीले रोकिरहेको अवस्थामा सोही दिशातर्फ तीव्र गतिमा गइरहेको प्रदेश १–०२–००४६ प ६४०१ नम्बरको मोटरसाइकल ठोक्किएको थियो ।दुर्घटनामा गम्भीर घाइते भएका चालक चौधरीलाई उपचारका लागि नोबेल अस्पताल विराटनगर लगिएकोमा चिकित्सकले मृत घोषणा गरेका थिए । घटनापछि ट्रक र चालक मोरङ बुढीगङ्गा गाउँपालिका –१ का ३१ वर्षीय सन्तोषकुमार आचार्यलाई प्रहरीले नियन्त्रणमा लिएको जनाएको छ ।",
      "link": "https://gorkhapatraonline.com/news/168730",
      "image": "https://gorkhapatraonline.com/storage/media/297739/conversions/death-1-original-thumb.jpg"
    },
    {
      "slug": "168660",
      "title": "प्रधानमन्त्री चीन भ्रमणमा जानुहुने",
      "timestamp": 1755734400000,
      "source": "gp",
      "content": "प्रधानमन्त्री केपी शर्मा ओली भारतको औपचारिक भ्रमणमा जानुभन्दा पहिला चीन जानुहुने भएको छ । भारतको औपचारिक भ्रमणका लागि भारतीय समकक्षी नरेन्द्र मोदीको निम्तो प्राप्त भए पनि भ्रमणको मिति तय भइनसकेको अवस्थामा प्रधानमन्त्री ओली चीनमा आयोजना हुने एक बैठकमा सहभागी हुन जानुहुने सरकारका प्रवक्ता एवं सञ्चार तथा सूचना प्रविधिमन्त्री पृथ्वी सुब्बा गुरुङले जानकारी दिनुभएको छ ।",
      "longContent": "गोरखापत्र समाचारदाताकाठमाडौँ, भदौ ५ गते । प्रधानमन्त्री केपी शर्मा ओली भारतको औपचारिक भ्रमणमा जानुभन्दा पहिला चीन जानुहुने भएको छ । भारतको औपचारिक भ्रमणका लागि भारतीय समकक्षी नरेन्द्र मोदीको निम्तो प्राप्त भए पनि भ्रमणको मिति तय भइनसकेको अवस्थामा प्रधानमन्त्री ओली चीनमा आयोजना हुने एक बैठकमा सहभागी हुन जानुहुने सरकारका प्रवक्ता एवं सञ्चार तथा सूचना प्रविधिमन्त्री पृथ्वी सुब्बा गुरुङले जानकारी दिनुभएको छ ।सिंहदरबारस्थित सञ्चार तथा सूचना प्रविधि मन्त्रालयमा बुधबार मन्त्रीपरिषद् बैठकको भदौ २ गतेका निर्णय सार्वजनिक गर्ने क्रममा प्रधानमन्त्री ओलीको भारत भ्रमणबारे सञ्चारकर्मीको जिज्ञासामा मन्त्री गुरुङले सो जानकारी दिनुभएको हो ।साङ्घाई कोअपरेसन अर्गनाइजेसन (एससीओ) को आयोजनामा चीनमा हुने बैठकमा प्रधानमन्त्री ओलीलाई चीन सरकारका तर्फबाट निम्तो रहेको जानकारी दिँदै मन्त्री गुरुङले सम्भवतः भारत भ्रमणभन्दा अघि चीनमा आयोजना हुने सो बैठकमा प्रधानमन्त्री सहभागी हुनुहुने बताउनुभयो । प्रवक्ता गुरुङले भन्नुभयो, “तर त्यो कार्यक्रम मन्त्रीपरिषद्मा पेस भएर को को जाने ? कति जना जाने भन्ने निर्णय गरिनसकेको जानकारी गराउन चाहन्छु ।”प्रधानमन्त्रीको भारत भ्रमणबारे उहाँले भन्नुभयो, “प्रधानमन्त्री मोदीको निम्तो भारतीय विदेश सचिव आएर दिनुभएको छ । त्यो भ्रमणको कार्यक्रम सम्पूर्ण रूपमा तय भइनसकेका कारण केही निर्णय गरिएको छैन । प्रधानमन्त्रीको भ्रमण सम्भवतः भदौ ३१ गतेदेखि दुई दिनको हुन्छ ।” नेपालको दुईदिने भ्रमणमा आइतबार काठमाडौँ आइपुग्नुभएका भारतीय विदेशसचिव विक्रम मिस्रीले प्रधानमन्त्री ओलीसँगको शिष्टाचार भेटका क्रममा समकक्षी मोदीका तर्फबाट भारत भ्रमणको औपचारिक निमन्त्रणा दिनुभएको थियो । ओझा पदमुक्तमन्त्रीपरिषद्को बैठकले गरेका २५ वटा निर्णय सार्वजनिक गर्दै मन्त्री गुरुङले नेपाल बिमा प्राधिकरणका सञ्चालक समितिका अध्यक्ष शरद ओझालाई पदमुक्त गर्ने निर्णय गरिएको जानकारी दिनुभयो । समितिका अध्यक्ष ओझाले खराब आचरण प्रदर्शन गरेको, कार्य क्षमताको अभाव रहेको र पदीय जिम्मेवारी पालना गरेको नदेखिएको भन्ने छानबिन समितिको सिफारिसमा निजलाई नेपाल बिमा प्राधिकरणको सञ्चालक समितिको अध्यक्ष पदबाट सरकारले पदमुक्त गर्ने निर्णय गरेको उहाँले स्पष्ट पार्नुभयो ।प्रशासकीय अदालतमा नियुक्तिप्रशासकीय अदालतको अध्यक्षमा डा. टेकबहादुर घिमिरे (सङ्खुवासभा) तथा अधिवक्ता नवलकिशोर यादव (पर्सा) र आलोकचन्द्र श्रेष्ठ (बागलुङ) लाई सदस्यमा नियुक्त गर्ने र ‘कमिटी अन द इलिमिनेसन अफ डिस्क्रिमिनेसन अगेन्स्ट वुमन (सिड)’ का सदस्य बन्दना राणालाई कूटनीतिक राहदानी जारी गर्ने सरकारको निर्णय रहेको मन्त्री गुरुङले जानकारी दिनुभयो ।  त्यसै गरी बैठकले कोटेश्वर इन्टरसेक्सन सुधार आयोजना कार्यान्वयनका लागि जापान सरकारबाट प्राप्त हुने करिब तिस अर्ब आठ करोड रुपियाँ (जापानी येन चौँतिस अर्ब ४९ करोड) सहुलियतपूर्ण ऋण सहायता प्राप्त गर्ने निर्णय गरेको उहाँले जानकारी दिनुभयो ।मालपोत (आठौँ संशोधन) नियमावली, २०८२ स्वीकृत गर्ने, स्ट्यान्डर्ड नाप र तौल (मोहरबन्द प्याकेज) (दोस्रो संशोधन) नियमावली, २०८२ स्वीकृत गर्ने, राष्ट्रिय युवा नीति, २०८२ स्वीकृत गर्ने, मानव अधिकार पुरस्कार कोष सञ्चालन (पहिलो संशोधन) नियमावली, २०८२ स्वीकृत गर्ने, बालश्रम (निषेध तथा नियमित गर्ने) विधेयक, २०८२ तर्जुमा गर्न सैद्धान्तिक स्वीकृति प्रदान गर्ने निर्णय बैठकले गरेको छ ।त्यसै गरी बैठकले नेपाल सरकार र दक्षिण एसिया वन्यजन्तु कानुन कार्यान्वयन सञ्जालबिच हस्ताक्षर हुने ‘हेडक्वाटर एग्रिमेन्ट बिटविन गभर्मेन्ट अफ नेपाल एन्ड साउथ वाइल्डलाइफ इन्फोर्समेन्ट नेटवर्क २०२५’ लाई स्वीकृत गर्ने र मेलमिलापसम्बन्धी ऐन २०६८ लाई संशोधन गर्न बनेको विधेयक सङ्घीय संसदमा पेस गर्न स्वीकृति प्रदान गर्ने निर्णय गरेको छ । कोष वृद्धिमा सहमति मन्त्रीपरिषद्ले अन्तर्राष्ट्रिय मुद्रा कोषको सदस्य राष्ट्रहरूको फन्ड कोटामा ५० प्रतिशतले वृद्धि गरिने प्रस्तावका पक्षमा सहमति प्रदान गर्ने, कोटा वृद्धि गर्दा थप हुने करिब ७८.४५ मिलियन एसडिआरमध्ये सोको २५ प्रतिशत चालु आर्थिक वर्ष (२०८२/८३) को विनियोजित बजेटबाट र बाँकी ७५ प्रतिशत नेपाल राष्ट्र बैङ्कको नाममा प्रमिसरी नोट (अर्थपत्र) जारी गरी भुक्तानी गर्न स्वीकृति प्रदान गरेको छ । साथै लिज फाइनान्ससम्बन्धी विधेयक तर्जुमाको सैद्धान्तिक स्वीकृति प्रदान गर्ने, समृद्धिका लागि वन परियोजनाको अनुदान तथा ऋण सम्झौताको संशोधन स्वीकृत गर्ने निर्णय गरेको छ । खानेपानी तथा सरसफाइ सेवा महसुल निर्धारण आयोग र खानेपानी तथा ढल व्यवस्थापन विभाग अन्तर्गत सञ्चालन हुने विभिन्न आयोजनाका लागि अधिकृतस्तरका जम्मा ७६ अस्थायी दरबन्दी स्वीकृत गर्ने निर्णय बैठकले गरेको प्रवक्ता गुरुङले जानकारी दिनुभयो ।",
      "link": "https://gorkhapatraonline.com/news/168660",
      "image": "https://gorkhapatraonline.com/storage/media/297633/conversions/kp-oli1-original-thumb.jpg"
    },
    {
      "slug": "168658",
      "title": "नियन्त्रणमा आउँदै प्रतिकूल खाद्यवस्तु आयात",
      "timestamp": 1755734400000,
      "source": "gp",
      "content": "आयातनिर्यात गरिएका वस्तुको गुणस्तर प्रमाणीकरणको दायरा फराकिलो बनाइएका कारण प्रतिकूल खाद्यवस्तु आपूर्ति घटेको छ । खाद्य प्रविधि तथा गुण नियन्त्रण विभागले विभिन्न भन्सारविन्दुबाट आयात गरिएका र ती ठाउँबाट निर्यात गर्न लागिएका खाद्यवस्तुको नमुना परीक्षण गराउँदा प्रतिकूल हुने सङ्ख्या जनाएको छ ।   विभागका अनुसार आर्थिक वर्ष २०८१/८२ मा ५२ हजार ९९२ खाद्यवस्तुका नमुना परीक्षण गर्दा ४१ वटा प्रतिकूल पाइए । त्यस्तै आव २०८०/८१ मा ४६ हजार ९४८ नमुना परीक्षण गर्दा ४५ वटा, आव २०७९/८० मा ४१ हजार ४५५ नमुना परीक्षणमा ५८ र आव २०७८/७९ मा ५१ हजार ७६७ वटा नमुनाको परीक्षण गर्दा ४० वटा प्रतिकूल देखिएका थिए ।",
      "longContent": "काठमाडौँ, भदौ ५ गते । आयातनिर्यात गरिएका वस्तुको गुणस्तर प्रमाणीकरणको दायरा फराकिलो बनाइएका कारण प्रतिकूल खाद्यवस्तु आपूर्ति घटेको छ । खाद्य प्रविधि तथा गुण नियन्त्रण विभागले विभिन्न भन्सारविन्दुबाट आयात गरिएका र ती ठाउँबाट निर्यात गर्न लागिएका खाद्यवस्तुको नमुना परीक्षण गराउँदा प्रतिकूल हुने सङ्ख्या जनाएको छ । विभागका अनुसार आर्थिक वर्ष २०८१/८२ मा ५२ हजार ९९२ खाद्यवस्तुका नमुना परीक्षण गर्दा ४१ वटा प्रतिकूल पाइए । त्यस्तै आव २०८०/८१ मा ४६ हजार ९४८ नमुना परीक्षण गर्दा ४५ वटा, आव २०७९/८० मा ४१ हजार ४५५ नमुना परीक्षणमा ५८ र आव २०७८/७९ मा ५१ हजार ७६७ वटा नमुनाको परीक्षण गर्दा ४० वटा प्रतिकूल देखिएका थिए । विभागका निर्देशक मोहनकृष्ण महर्जनले विभाग अन्तर्गत देशका १२ वटा भन्सारविन्दुमा रहेका खाद्य आयातनिर्यात गुणस्तर प्रमाणीकरण कार्यालयमा रहेका प्रयोगशालाले आयातनिर्यात गर्न लागेका खाद्यवस्तुको गुणस्तर परीक्षणको दायरा फराकिलो पारेसँगै प्रतिकूल नमुनाको सङ्ख्या घटेको जानकारी दिनुभयो । विभागले पाँच/छ वर्षयता आयातपूर्व नै नमुना लिएर गुणस्तर परीक्षण गरेर मात्रै आयातको अनुमति दिने गरेको छ । उपभोक्ता अधिकारकर्मी माधव तिमिल्सेनाले आयातपूर्व नै गुणस्तर परीक्षण गरेर आयातका लागि स्वीकृत दिने र आयात भएको वस्तुको पनि परीक्षण गरेर राम्रो सुरुवात भएको तर पर्याप्त नभएको प्रतिक्रिया दिनुभयो । उहाँले प्रयोगशालालाई समय अनुसार प्रविधि प्राविधिकसहितको स्रोतसाधनले सम्पन्न बनाउनुपर्ने बताउनुभयो । उहाँले त्यस्ता प्रयोगशालाले १० देखि ५ बजेसम्म परीक्षण गरेर मात्रै हुँदैन भन्दै प्रत्येक दिन चौबिसै घण्टा सञ्चालन गर्ने र भित्रिएका सबै वस्तुको परीक्षण गर्ने गरी विस्तार गर्न सुझाव दिनुभयो । खाद्य वैज्ञानिक जीवनप्रभा लामाले प्रयोगशालाले उपलब्ध स्रोतसाधन र जनशक्ति अनुसार काम गरे पनि समय अनुसार प्राविधिक र प्रविधियुक्त बनाउँदै लग्नुपर्ने आवश्यकता औँल्याउनुभयो । खाद्यमा पहिले रङको प्रयोग हुने गरेकोमा अहिले त्यस्तो नभएर विविध खाले रसायन राख्ने गरिएको त्यसको परीक्षण गर्न सक्ने प्राविधिक र प्रविधिको पनि विकास गर्नु चुनौती रहेको उहाँको भनाइ छ । विभागले आयात भएका एक लाख ८१ हजार ५९८ केजी खाद्यवस्तुको गुणस्तरमा समस्या देखिएर आयात अस्वीकृत गरेको जनाएको छ । विभाग अन्तर्गत भन्सार नाकामा रहेका १२ वटा प्रयोगशालाले भारत र चीनबाट गएको आव २०८१/८२ मा आयात भएका खाद्यवस्तुको गुणस्तर परीक्षण गर्दा त्यो परिणामको वस्तुमा समस्या देखिएपछि आयातमा अस्वीकृत गरेको हो । विभागले सबैभन्दा धेरै एक लाख १५ हजार केजी चामल आयातमा अस्वीकृत गरेको थियो । यस परिणामको चामल गएको आवको असोजमा ८५ हजार केजी र कात्तिकमा ३० हजार केजी भित्र्याइएको थियो । त्यो चामलको परीक्षण गर्दा न्यून गुणस्तरको पाइएपछि आयात अस्वीकृत गरेको विभागका निर्देशक मोहनकृष्ण महर्जनले जानकारी दिनुभयो । उहाँका अनुसार गत आवको मङ्सिरमा नेपाल भित्र्याइएको ३० हजार केजी भटमास पनि न्यून गुणस्तरको पाइएपछि आयात अस्वीकृत गरिएको थियो । यस्तै मङ्सिरमै २४ केजी बदाम (मुमफली) परीक्षण गर्दा दूषित भएपछि आयात अस्वीकृत गरेको विभागले जनाएको छ । यस्तै गत कात्तिकमा १२ हजार केजी मासको दालमा अखाद्य रङको प्रयोग गरेको पाइएपछि आयात अस्वीकृत गरेको थियो । यस्तै गत चैतमा २३१ केजी चिया लेबलमा मिति तथा ब्याच नम्बर नभएको पाइएपछि आयात अस्वीकृत गरियो भने असोजमा ११२ केजी रोजवाटरमा असर गर्ने खालको रङ पाइएपछि आयात अनुमति नदिइएको विभागले जनाएको छ ।",
      "link": "https://gorkhapatraonline.com/news/168658",
      "image": "https://gorkhapatraonline.com/storage/media/297631/conversions/45-original-thumb.jpg"
    },
    {
      "slug": "168652",
      "title": "सङ्कट हटाउँदै सडक सञ्जाल",
      "timestamp": 1755734400000,
      "source": "gp",
      "content": "सडक सञ्जालमा जोडिएपछि हुम्लावासीको जीवन सहज बन्दै छ । सडक सञ्जालकै कारण खाद्यान्न, निर्माण सामग्री र इन्धनको सहज उपलब्धताले यहाँको विकासनिर्माणको सम्भावना पनि विस्तार भएको छ ।  राष्ट्रिय गौरवको आयोजनाका रूपमा २०५६ सालमा शिलान्यास भएको कर्णाली कोरिडोर अन्तर्गत खार्पुनाथ गाउँपालिका–५ को च्वाखोला नदीमा बेलिब्रिज निर्माण भएर गत असार २२ गते सञ्चालन भएसँगै हुम्ला राष्ट्रिय सडक सञ्जालमा जोडिएको हो । यससँगै सबै गाउँपालिका औपचारिक रूपमा सडक सञ्जालमा जोडिएका हुन् ।",
      "longContent": "हुम्ला, भदौ ५ गते । सडक सञ्जालमा जोडिएपछि हुम्लावासीको जीवन सहज बन्दै छ । सडक सञ्जालकै कारण खाद्यान्न, निर्माण सामग्री र इन्धनको सहज उपलब्धताले यहाँको विकासनिर्माणको सम्भावना पनि विस्तार भएको छ ।राष्ट्रिय गौरवको आयोजनाका रूपमा २०५६ सालमा शिलान्यास भएको कर्णाली कोरिडोर अन्तर्गत खार्पुनाथ गाउँपालिका–५ को च्वाखोला नदीमा बेलिब्रिज निर्माण भएर गत असार २२ गते सञ्चालन भएसँगै हुम्ला राष्ट्रिय सडक सञ्जालमा जोडिएको हो । यससँगै सबै गाउँपालिका औपचारिक रूपमा सडक सञ्जालमा जोडिएका हुन् ।२६ वर्षदेखि काम भइरहेको भए पनि हुम्लाको सिमकोट राष्ट्रिय सडक सञ्जालमा जोडिएको थिएन । उक्त बेलिब्रिज प्रधानमन्त्री केपी शर्मा ओलीले उद्घाटन गरेर हुम्लावासीलाई बाँकी नेपालसँग सडक सञ्जालमार्फत जोड्नुभएको थियो । दक्षिणतर्फ नेपाल–भारत सीमाको नेपालगन्ज–जमुनाहादेखि उत्तरतर्फ हिल्सा हुँदै चीनतर्फको नाका जोड्ने यो कोरिडोर ६८२ किलोमिटर लामो छ ।सडक सञ्जाल जोडिएपछि सिमकोटमा यात्रुवाहक बस र ट्रकले सुविधा र सामान पु¥याएका छन् । फलतः हुम्लामा मूल्य सस्तिएको छ । विशेष गरी खाद्यान्न, निर्माण सामग्री र इन्धनको मूल्यमा कमी आउनुका साथै आपूर्ति व्यवस्थामा सुधार भएको छ । निर्माण व्यवसायी सरोज रावतले हवाई ढुवानी गर्दाभन्दा सडकमार्गबाट आउने सबैखाले सामग्रीको मूल्य निकै घटेको बताउँदै हरेक कुरा सडक यातायातमा भरपर्ने अनुभूति भएको बताउनुभयो ।उहाँका अनुसार विकासनिर्माणका सामानमा प्रतिकेजी डेढ सय रुपियाँसम्म मूल्य सस्तिएको छ । पहिले सिमेन्ट प्रतिबोरा साढे आठ हजार रुपियाँ पर्ने सिमेन्ट अहिले प्रतिबोरा दुई हजार रुपियाँमा झरेको छ । त्यसै गरी पहिले प्रतिकेजी २८० रुपियाँ पर्ने फलामे डन्डी हाल १२२ रुपियाँ, पहिले एक बन्डलको २२ हजार रुपियाँ पर्ने जस्तापाता हाल १३ हजार पाँच सय रुपियाँ, पहिले प्रतिकेजी ३५० पर्ने किलाकाँटी हाल किलोको १७० रुपियाँ र पहिले प्रतिकेजी तीन सय रुपियाँ पर्ने ग्याबिन जाली हाल प्रतिकेजी १४० रुपियाँमा पाइने उहाँले बताउनुभयो । यसले विकासनिर्माण योजनाको समग्र लागत घटाउने छ । उद्योग वाणिज्य सङ्घका अध्यक्ष रामबहादुर भण्डारीका अनुसार दैनिक उपभोग्य सामान पनि पहिलेको भन्दा १८० रुपियाँसम्म सस्तिएको छ । खाने तलेको मूल्य प्रतिलिटर साठी रुपियाँसम्म सस्तो भएको छ । यो ढुवानी दरमा आएको परिवर्तनका कारण हो । पहिले हवाईमार्गबाट ढुवानी हुँदा ढुवानी भाडा बढी पर्ने गरेकामा पैदलमार्गबाट आउन थालेपछि ढुवानी दर सस्तिएको उहाँले बताउनुभयो । सिमकोटस्थित टी सप्लायर्सका सञ्चालक तीर्थ बुढाले खाना पकाउने ग्यासको मूल्य सस्तिएर नयाँ सिलिन्डर चार हजार पाँच सय र भरेको ग्यासको सिलिन्डर साट्दा प्रतिसिलिन्डर दुई हजार सात सय रुपियाँ पर्ने बताउनुभयो । एक वर्षअघि नयाँ सिलिन्डरको सात हजार र भरेको पाँच हजार रुपियाँ पर्ने गर्दथ्यो । अन्य पेट्रोलियम पदार्थको मूल्य पनि प्रतिलिटर ५० रुपियाँसम्म घटेको छ । इन्धन व्यापारी रामकृष्ण बुढाथापाका अनुसार डिजेल प्रतिलिटर चार सय रुपियाँ पर्ने गरेकोमा हाल प्रतिलिटर १६५ रुपियाँ पर्छ । त्यस्तै पेट्रोल प्रतिलिटर पहिले पाँच सय पर्ने गरेकोमा हाल प्रतिलिटर २५० रुपियाँ पर्ने गरेको छ । सार्वजनिक यातायात चल्न थालेपछि हवाई टिकटको समस्या पनि हटेको छ । हिल्सासम्म सडक जोडिएपछि हवाई टिकट नपाउनेबित्तिकै यात्रुहरू पैदलमार्गको विकल्पमा लाग्ने गरेका छन् । दैनिक उपभोग्य सामान मात्र नभएर लत्ताकपडाको समेत मूल्य घटेको स्थानीय सुनकला रोकायाले बताउनुभयो ।खाद्यान्न समस्या हट्योहुम्लावासी सधैँ भिडभाड र लामो लाइनमा बसेर खाद्यान्न खरिद गर्नुपर्ने बाध्यता हटेको छ । खाद्य व्यवस्था तथा व्यापार कम्पनी लिमिटेडले हुम्लामा उपलब्ध गराउने कोटाको खाद्यान्न पैदलमार्गबाट ढुवानी हुँदा पर्याप्त रूपमा आउन थालेपछि खाद्यान्न समस्या हट्दै गएको छ । बिहान ५ बजेदेखि लाइनमा बसेर दिउँसो ३ बजे पाँच केजी खाद्यान्न पाउने अवस्थामा सुधार भएको छ । एक त कोटाको भर त्यसमाथि आवश्यक परेको समयमा सिमकोटमा खाद्यान्न नपुग्ने अवस्थामा सुधार भएको छ । चार वर्षअघिसम्म त दसैँमा दुई केजी चामल लिएर अक्षता बनाउने समस्या हुम्लावासी त्यो लिन पनि नेताका चिट, भनसुन र प्रमुख जिल्ला अधिकारीको कार्यालयमा धाउनुपर्ने बाध्यता थियो । सडक सञ्जाल जोडिएकै कारण खाद्यान्न आपूर्ति सहज हुँदा हुम्लावासीले खाद्यान्न लिन घन्टौँ लाइन बस्नुपर्ने बाध्यता हटेको जिल्ला समन्वय समितिका प्रमुख शिवराज शर्माले बाउनुभयो । हवाईमार्गबाट खाद्यान्न ढुवानी गर्नुपर्ने बाध्यताले कहिल्यै निर्धारित कोटाको खाद्यान्न आइपुग्न नसकेको कारण खाद्यान्न कमी हुन्थ्यो । राष्ट्रिय जनगणना २०७८ अनुसार हुम्ला जिल्लाको जनसङ्ख्या ५५ हजार ३९४ छ । यो जनसङ्ख्याका लागि लिमिटेडले जिल्लाकै माग अनुसार निर्धारण गर्ने खद्यान्न कोटा पर्याप्त भएको प्रमुख जिल्ला अधिकारी नारायण पाण्डेले बताउनुभयो । अर्को कुरा जिल्लामा भएको जनसङ्ख्यामध्ये केही जिल्लाबाहिर बस्ने भएकाले पनि खाद्यान्न सहज रूपमा उपलब्ध हुने गरेको उहाँले बताउनुभयो । बजार मूल्यभन्दा लिमिटेडको खाद्यान्न सस्तो पनि पर्ने बताउँदै निर्धारित कोटाको खाद्यान्न पर्याप्त रहेको जानकारी दिनुभयो । नयाँ आवको खाद्यान्न ढुवानीको व्यवस्था नभए पनि हाल शाखाको गोदाममा खाद्यान्न मौज्दात राम्रो रहेको उहाँले बतााउनुभयो । अघिल्लो आवकै खाद्यान्न कोटामध्ये हाल डिपो र शाखामा गरी सात हजार १०१.६७ क्विन्टल खाद्यान्न मौज्दात रहेको उहाँको भनाइ छ ।गत आव २०८२/८३ मा १३ करोड १९ लाख पाँच हजार ७५.४१ रुपियाँको खाद्यान्न बिक्री गरिएको खाद्य व्यवस्था तथा व्यापार कम्पनी लिमिटेड हुम्ला शाखाका प्रमुख कृष्णबहादुर पुनमगरले बताउनुभयो । यो शाखा, डिपो र बिक्री केन्द्रमा बिक्री भएको १४ हजार ९३८.७८ क्विन्टल खाद्यान्न बिक्रीबाट प्राप्त भएको नगद हो । जिल्लाका लागि शाखा, डिपो र बिक्री केन्द्रका लागि २३ हजार २२७.१० क्विन्टल खाद्यान्न प्राप्त भएको थियो । हुम्लामा बासमती, जिरा मसिनो, अरुवा सोना मन्सुली, अरुवा मोटालगायत सात प्रकारका चामल उपलब्ध गराइएको छ ।",
      "link": "https://gorkhapatraonline.com/news/168652",
      "image": "https://gorkhapatraonline.com/storage/media/297625/conversions/humla-rajan-original-thumb.jpg"
    },
    {
      "slug": "168651",
      "title": "वैज्ञानिकलाई पनि निजामती अन्तर्गत राख्न माग",
      "timestamp": 1755734400000,
      "source": "gp",
      "content": "राष्ट्रिय सभाको विधायन व्यवस्थापन समितिमा सभाका सदस्यले नेपाल स्वास्थ्य सेवा, संसद् र पशु चिकित्सक समूहलाई सङ्घीय निजामती सेवा अन्तर्गत राख्न जोड दिनुभएको छ । उहाँहरूले विधेयक मसौदा गर्दा दुवै सेवा र समूहलाई भूलवश वा बुझेरै नराखिएको सम्बन्धमा प्रस्ट्याउन माग गर्नुभएको हो ।",
      "longContent": "गोरखापत्र समाचारदाताकाठमाडौँ, भदौ ५ गते । राष्ट्रिय सभाको विधायन व्यवस्थापन समितिमा सभाका सदस्यले नेपाल स्वास्थ्य सेवा, संसद् र पशु चिकित्सक समूहलाई सङ्घीय निजामती सेवा अन्तर्गत राख्न जोड दिनुभएको छ । उहाँहरूले विधेयक मसौदा गर्दा दुवै सेवा र समूहलाई भूलवश वा बुझेरै नराखिएको सम्बन्धमा प्रस्ट्याउन माग गर्नुभएको हो । समितिमा सङ्घीय निजामती विधेयक–२०८० माथि दफावार छलफल हुँदै छ । छलफलमा विधेयकका संशोधनकर्ता राष्ट्रिय सभाका सदस्यहरू जितजङ्ग बस्नेत, गोपाल भट्टराई, शेखरकुमार सिंह, डा. अञ्जान शाक्य, मृगेन्द्रकुमारसिंह यादव, झक्कु सुवेदीले नेपाल स्वास्थ्य सेवा, पशु चिकित्सक र प्राविधिक तथा कृषि अनुसन्धानका वैज्ञानिकलाई निजामती सेवा अन्तर्गत राख्न माग गर्नुभयो । उहाँहरूले सोही बेहोरा संशोधनसमेत राख्नुभएको छ । सङ्घीय निजामती सेवा विधेयकको दफा ५ मा सङ्घीय निजामती सेवा अन्तर्गत ११ वटा सेवा रहने प्रस्ताव गरिएको छ । निजामती सेवा अन्तर्गत संसद्, नेपाल स्वास्थ्य, पशु चिकित्सक र प्राविधिक तथा कृषि अनुसन्धानका वैज्ञानिक छैनन् । छलफलमा उठेका विषयलाई सम्बोधन गर्दै सङ्घीय मामिला तथा सामान्य प्रशासनमन्त्री भगवती न्यौपानेले नेपाल स्वास्थ्य अन्तर्गतका कर्मचारीको सेवा सुविधा र कामको प्रकृतिसमेत फरक रहेकाले विधेयकमा नराखिएको प्रस्ट्याउनुभयो । उहाँले भन्नुभयो, “विगतमा उहाँहरूको आन्दोलनले निजामती कर्मचारीमातहत नबस्ने माग गरे अनुसारै छुट्टै सेवा अन्तर्गत राखिएको हो । सो सेवाका कर्मचारीले गर्ने कामको प्रकृति फरक हुन्छ । निजामती सेवाका कर्मचारीले पाउने सुविधा उहाँहरूका लागि कम हुन जान्छ ।” मन्त्रालयका सचिव रविलाल पन्थले प्रतिनिधि सभाको राज्य व्यवस्था तथा सुशासन समितिमा प्रतिवेदन लेखनव्रmममा भनिएको गडबडीले संसद् सेवालाई निजामती सेवा अन्तर्गत नराखेर छुट्टै राख्नुपर्ने तर्कलाई बल दिएको बताउनुभयो । समितिले सो विषयमा सहमति गरेको छैन ।",
      "link": "https://gorkhapatraonline.com/news/168651",
      "image": "https://gorkhapatraonline.com/storage/media/297624/conversions/bnSdyrIi-original-thumb.jpg"
    },
    {
      "slug": "168650",
      "title": "अस्तित्वमै नभएका स्कुलको किनबेच",
      "timestamp": 1755734400000,
      "source": "gp",
      "content": "संस्था सञ्चालनको अनुमति लिने तर सञ्चालनै नगरी मोटो रकम कमिसन खाएर वर्षैपिच्छे किनबेच गर्ने प्रवृत्ति निजी तथा संस्थागत विद्यालयमा पनि देखिएको छ ।",
      "longContent": "काठमाडौँ, भदौ ५ गते । संस्था सञ्चालनको अनुमति लिने तर सञ्चालनै नगरी मोटो रकम कमिसन खाएर वर्षैपिच्छे किनबेच गर्ने प्रवृत्ति निजी तथा संस्थागत विद्यालयमा पनि देखिएको छ । यस्तो प्रवृत्ति देखिएपछि काठमाडौँ महानगरपालिकाले केही विद्यालयको सञ्चालन अनुमति नै खारेज गर्न लागेको छ । सञ्चालन अनुमति खारेज गर्न महानगरपालिकाले त्यस्ता विद्यालयको सेयर स्वामित्व तथा अन्य कागजपत्र अध्ययन गरिरहेको छ । कम्पनी रजिस्टार्डको कार्यालयबाट सञ्चालन अनुमति लिएका तर सञ्चालन नभएका यस्ता विद्यालयको सङ्ख्या पत्ता लगाउन महानगरपालिकाले अध्ययन गरिरहेको छ । अध्ययनबाट पत्ता लागेका केही विद्यालयको नाम पनि महानगरपालिकाले गोप्य राखेको छ । “कम्पनी रजिस्टार्डको कार्यालयबाट आवश्यक कागजपत्र अध्ययन गरेपछि मात्रै कुन कुनको सञ्चालन स्वामित्व खारेज हुन्छ भन्ने यकिन हुन्छ,” महानगरपालिका शिक्षा विभागका एक अधिकृतले भन्नुभयो । महानगरपालिकाका अनुसार स्वामित्व परिवर्तन गरिपाऊँ भनी केही विद्यालयले निवेदन दिएपछि यस्तो पत्ता लागेको हो । निवेदन दिएका केही विद्यालयका कागजपत्र अध्ययन गर्दा सञ्चालनमा नरहे पनि किनबेच भने भइरहेको पत्ता लागेको थियो । कामपा शिक्षा विभागले यस्ता विद्यालयको स्थलगत अनुगमन गरी खारेजीका लागि थप प्रक्रियामा जाने तयारी गरेको कामपाले जानकारी दिएको छ । महानगरपालिकाका प्रवक्ता नवीन मानन्धरले पनि नगर शिक्षा समितिको बैठकबाट यस्ता विद्यालयका दर्ता खारेज गर्ने निर्णय भएको तर यस्ता विद्यालय कति छन् भन्ने विषयमा यकिन तथ्याङ्क सङ्कलन भइरहेको बताउनुभयो । काठमाडौँ महानगरपालिकाभित्र छ सयभन्दा बढी निजी तथा संस्थागत विद्यालय सञ्चालनमा छन् । समितिले महानगरपालिकाभित्रका २५ वटा विद्यालयको नाम परिवर्तनका लागि अनुमति दिएको छ । यी विद्यालयको नाम अङ्ग्रेजीमा भएकाले नेपालीपन झल्कने नाम परिवर्तन गर्न अनुमति दिइएको हो । नगर शिक्षा समितिको बैठकले वैकल्पिक विद्यालय महिला ज्योति, जायना र जेम्स नमुनालाई स्थानान्तरण अनुमति दिएको छ । त्यस्तै रानीबारीस्थित रानीदेवी माध्यमिक विद्यालयलाई शैक्षिक सत्र २०८२ देखि कक्षा १० सञ्चालन गर्न अनुमति दिइएको छ भने पशुपति मित्र, गीतामाता, जनकल्याण, जनपथ र नेपाल आदर्श माध्यमिक विद्यालयलाई प्राविधिक धारमा कक्षा १२ मा सिभिल र कम्प्युटर इन्जिनियरिङ विषय थप गर्न अनुमति प्रदान गरिएको छ । संस्थागत विद्यालयको कक्षा र विषय थपका लागि १२ वटा विद्यालयलाई अनुमति दिने तयारी पनि कामपाले गरेको छ । सामुदायिकबारे अध्ययन गर्न कार्यदलमहानगरपालिकाका सामुदायिक विद्यालयको शैक्षिक सुधारका लागि महानगरपालिका अन्तर्गतको सहरी योजना आयोगका विज्ञ सदस्य डा. सुरजराज काफ्लेको संयोजकत्वमा नौ सदस्यीय कार्यदल गठन गरिएको छ । कार्यदलमा महानगरपालिकाका शिक्षा विभाग तथा विज्ञहरू सदस्य हुनुहुन्छ । कार्यदललाई विद्यालय सञ्चालनको मापदण्ड, सामाजिक र स्रोत नक्साङ्कन, भौतिक संरचना, शैक्षिक गुणस्तर र दीर्घकालीन शिक्षा योजनाका लागि सुझावसहितको प्रतिवेदन पेस गर्ने कार्यादेश दिइएको छ ।",
      "link": "https://gorkhapatraonline.com/news/168650",
      "image": "https://gorkhapatraonline.com/storage/media/297623/conversions/school-original-thumb.jpg"
    },
    {
      "slug": "168649",
      "title": "लिपुलेक नेपालकै अभिन्न भू–भाग",
      "timestamp": 1755734400000,
      "source": "gp",
      "content": "सरकारले महाकाली नदीपूर्वका लिम्पियाधुरा, लिपुलेक र कालापानी नेपालको अभिन्न भू–भाग रहेको स्पष्ट पारेको छ । नेपालको सहमतिबिना भारत र चीनबिच उक्त क्षेत्र हुँदै व्यापार गर्ने सहमति भएपछि परराष्ट्र मन्त्रालयले बुधबार एक विज्ञप्ति जारी गर्दै यस्तो बताएको हो ।",
      "longContent": "गोरखापत्र समाचारदाता काठमाडौँ, भदौ ५ गते । सरकारले महाकाली नदीपूर्वका लिम्पियाधुरा, लिपुलेक र कालापानी नेपालको अभिन्न भू–भाग रहेको स्पष्ट पारेको छ । नेपालको सहमतिबिना भारत र चीनबिच उक्त क्षेत्र हुँदै व्यापार गर्ने सहमति भएपछि परराष्ट्र मन्त्रालयले बुधबार एक विज्ञप्ति जारी गर्दै यस्तो बताएको हो । विज्ञप्तिमा भनिएको छ, “नेपाल सरकारले भारत सरकारलाई उक्त क्षेत्रमा सडक निर्माण/विस्तार, सीमा व्यापार जस्ता कुनै पनि क्रियाकलाप नगर्न आग्रह गर्दै आएको बेहोरा पनि विदितै छ । उक्त क्षेत्र नेपाली भू–भाग रहेको विषय मित्रराष्ट्र चीनलाई समेत जानकारी गराइसकिएको बेहोरा पनि अवगतै छ ।सरकारले नेपाल–भारतबिच रहिआएको घनिष्ठ र मैत्रीपूर्ण सम्बन्धको मर्म र भावना अनुसार ऐतिहासिक सन्धि–सम्झौता, तथ्य, नक्सा र प्रमाणका आधारमा दुवै देशबिचको सीमा समस्या कूटनीतिक माध्यमबाट समाधान गर्न नेपाल सरकार प्रतिबद्ध रहिआएको पनि स्पष्ट पारेको छ ।",
      "link": "https://gorkhapatraonline.com/news/168649",
      "image": "https://gorkhapatraonline.com/storage/media/297622/conversions/Ministery_of_foreign_affairs-original-thumb.jpg"
    },
    {
      "slug": "168648",
      "title": "‘उपसभामुखको अमेरिका भ्रमण संसद्को जानकारीमा छैन’",
      "timestamp": 1755734400000,
      "source": "gp",
      "content": "सङ्घीय संसद्का उपसभामुख इन्दिरा रानाले आफू अमेरिका भ्रमणमा जानुभएको बारे संसद्लाई जानकारी नदिएको सभामुख देवराज घिमिरेले बताउनुभएको छ ।",
      "longContent": "गोरखापत्र समाचारदाताकाठमाडौँ, भदौ ५ गते । सङ्घीय संसद्का उपसभामुख इन्दिरा रानाले आफू अमेरिका भ्रमणमा जानुभएको बारे संसद्लाई जानकारी नदिएको सभामुख देवराज घिमिरेले बताउनुभएको छ । प्रतिनिधि सभाको बुधबारको बैठकमा सत्तारूढ दल नेपाली कांग्रेसकी रमा कोइरालाले उपसभामुख रानाको अमेरिका भ्रमणको औचित्य र विषयबारे प्रश्न उठाउनुभयो । कोइरालाले उपसभामुख संसद्को प्रतिनिधित्व गरेर अमेरिका गएको वा गैरसरकारी संस्थाको प्रतिनिधित्व गरेर गएको भन्ने प्रश्न उठाउनुभयो । कांग्रेस प्रतिनिधिहरूले बुधबारको कार्यव्यवस्था तथा परामर्श समितिमा पनि भ्रमणका विषयमा सभामुखसँग जिज्ञासा राखेका थिए । कांग्रेस सांसद रामहरि खतिवडाले कार्यव्यवस्थामा राख्नुभएको उक्त जिज्ञासामा सभामुख देवराज घिमिरेले संसद्को प्रतिनिधित्वका रूपमा उपसभामुख नगएको र अन्य विषयमा जानकारी नभएको बताउनुभएको थियो । राना साउन ३० मा अमेरिका जानुभएको थियो । बैठकमा उपसभामुख इन्दिरा रानालाई पद अनुकूलको आचरण नगरेको भन्ने प्रस्ताव दर्ताका लागि नेपाली कांग्रेस र नेकपा (एमाले) ले हस्ताक्षर सङ्कलन गरेको विषयमा प्रतिपक्ष दलहरूले भने आपत्ति जनाए । राष्ट्रिय स्वतन्त्र पार्टी, राष्ट्रिय प्रजातन्त्र पार्टी तथा नेकपा (एकीकृत समाजवादी) ले आपत्ति जनाएका हुन् ।  प्रतिनिधि सभाको प्रारम्भमा नै रास्वपाका प्रमुख सचेतक सन्तोष परियारले सत्तारूढ दुई दलले व्यवस्थामाथि नै अपमान गरेको टिप्पणी गर्नुभयो । परियारले लोकतन्त्रको विरासत धानेका भन्ने दलहरूबाट उपसभामुखमाथि गरेको व्यवहार निन्दनीय रहेको बताउनुभयो । उहाँले दुई ठुला दलको कदम लोकतन्त्रका लागि खतरा भएको समेत टिप्पणी गर्नुभयो । यस्तो प्रवृत्तिबारे सचेत रहन अन्य दलहरूलाई उहाँले आग्रह गर्नुभयो । राप्रपा सांसद रोशन कार्कीले संवैधानिक परिषद्को नियुक्ति सहज पार्न सत्तापक्षले उपसभामुख हटाउने प्रपञ्च गरेको टिप्पणी गर्नुभयो । कार्कीले निकटलाई नियुक्ति दिन परिषद्को निर्णय सहज बनाउनेतर्फ उपसभामुख हटाउने कदम केन्द्रित रहेको पनि आरोप लगाउनुभयो । यस्तै एकीकृत समाजवादीका शेरबहादुर कुँवरले पनि उपसभामुख हटाउनेबारे सत्तापक्षबाट भएको कदमको विरोध गर्नुभयो ।",
      "link": "https://gorkhapatraonline.com/news/168648",
      "image": "https://gorkhapatraonline.com/storage/media/297621/conversions/indira-rana-upasabhamukh-(1)-original-thumb.jpg"
    },
    {
      "slug": "168647",
      "title": "संस्था दर्ता र नियमनमा नयाँ कानुन प्रस्ताव",
      "timestamp": 1755734400000,
      "source": "gp",
      "content": "सङ्घसंस्थाको दर्ता, नियमन र व्यवस्थापनको छाता कानुन तर्जुमा गर्न सरकारले एकीकृत विधेयकको मसौदा तयार पारेको छ ।   राष्ट्रिय तथा अन्तर्राष्ट्रिय गैरसरकारी संस्थाको नियमन गरिरहेको समाज कल्याण परिषद् खारेजसमेत गर्ने गरी सरकारले संस्था दर्ता, नियमन र व्यवस्थापनसम्बन्धी प्रचलित तीन कानुनको एकीकरण र संशोधनको प्रस्ताव तयार पारेको हो ।",
      "longContent": "काठमाडौँ, भदौ ५ गते । सङ्घसंस्थाको दर्ता, नियमन र व्यवस्थापनको छाता कानुन तर्जुमा गर्न सरकारले एकीकृत विधेयकको मसौदा तयार पारेको छ । राष्ट्रिय तथा अन्तर्राष्ट्रिय गैरसरकारी संस्थाको नियमन गरिरहेको समाज कल्याण परिषद् खारेजसमेत गर्ने गरी सरकारले संस्था दर्ता, नियमन र व्यवस्थापनसम्बन्धी प्रचलित तीन कानुनको एकीकरण र संशोधनको प्रस्ताव तयार पारेको हो । गृह मन्त्रालयले तयार पारेको विधेयकको मसौदा विधायन ऐनको व्यवस्था अनुसार सरोकारवाला तथा सर्वसाधारणको सुझावका लागि सार्वजनिक गरिएको छ । विधेयक संसद्बाट पारित र प्रमाणीकरणपछि राष्ट्रिय निर्देशन ऐन, संस्था दर्ता ऐन र समाज कल्याण परिषद् ऐन खारेज गर्ने छ । संस्था दर्तालाई सङ्घीय संरचना अनुकूल सङ्घ, प्रदेश र स्थानीय तहबाटै हुने गरी अधिकार क्षेत्र तोकिएको छ । कार्यक्षेत्र अनुसार दर्ताको प्रस्ताव गरिएको छ । संस्था दर्ताको निवेदनमाथिको निर्णय, नवीकरणको समय तोकिएको छ । तोकिएका विवरण प्रत्येक आर्थिक वर्षमा बुझाउनुपर्ने दायित्व यथावत् राखेर तीन आर्थिक वर्षसम्म संस्था नवीकरणको प्रस्ताव विधेयकमा छ । संस्था दर्ता र नवीकरणका केही व्यवस्था खुकुलो बनाउँदै मसौदा तयार भए पनि अन्तर मन्त्रालयको प्रक्रियागत झन्झटलाई विधेयकले सम्बोधन गरेको छैन । विदेशी गैरसरकारी संस्था वा अन्तर्राष्ट्रिय गैरसरकारी संस्थाले अनिवार्य रूपमा अर्थ मन्त्रालयमा सूचीकृतको व्यवस्था विधेयकमा छ । साथै महिला, बालबालिका तथा ज्येष्ठ नागरिक मन्त्रालयको समाज कल्याण विभागसँगको आबद्धता राखिएको छ । आबद्धताको जानकारी विभागले दुवै मन्त्रालयलाई दिनुपर्ने प्रावधान प्रस्तावित छ । सूचीकृतसम्बन्धी अहिले दुई थरी अभ्यास व्यवहारमा छन् । कार्यक्रम मात्र सञ्चालनको हकमा अर्थमै सूचीकृतको व्यवस्था छ । अन्तर्राष्ट्रिय संस्थाहरू अर्थ मन्त्रालयमा सूचीकृत हुनुपर्ने र तीन महिनामा स्वीकृत वा अस्वीकृतको निर्णय गर्नुपर्ने व्यवस्था प्रस्तावित छ । विधेयकको दफा २४ मा भनिएको छ, “नेपालभित्र काम गर्न वा कुनै परियोजना सञ्चालन गर्न चाहने कुनै पनि विदेशी गैरसरकारी संस्था वा अन्तर्राष्ट्रिय गैरसरकारी संस्थाले सो प्रयोजनका लागि नेपाल सरकार, अर्थ मन्त्रालयमा सूचीकृत हुनुपर्ने छ ।” अनुमति पाएको संस्थाले पञ्जिकाधिकारीको सिफारिससहित विभागमा पेस गर्ने र विभागले अध्ययन गरी आबद्धता पत्र जारी गरेर अर्थ र महिला, बालबालिका तथा ज्येष्ठ नागरिक मन्त्रालयमा जानकारी गराउने व्यवस्था छ । २० प्रतिशत प्रशासनिक खर्चविदेशी र अन्तर्राष्ट्रिय गैरसरकारी संस्थाले आवश्यक विशेषज्ञ र कर्मचारी तथा सल्लाहकार नेपाली जनशक्ति उपयोग गर्नुपर्ने व्यवस्था प्रस्तावित छ । १५ दिनको समय दिई लगातार दुई पटकसम्म गरिएको आह्वानमा समेत जनशक्ति पूर्ति नभएमा परियोजना अवधिका लागि मात्र विदेशी नियुक्त गर्न पाउने व्यवस्था छ । यो व्यवस्था प्रचलनमै भए पनि कार्यान्वयन हुन सकेको छैन । यस्तै परियोजना सञ्चालन गर्ने विदेशी वा अन्तर्राष्ट्रिय गैरसरकारी संस्थाले कुल परियोजनाको २० प्रतिशत मात्र प्रशासनिक खर्च गर्न पाउने व्यवस्था प्रस्तावित छ । कर्मचारी व्यवस्थापनलगायतका खर्च यहीभित्र रहने गरी प्रस्ताव गरिएको छ । अन्तर्राष्ट्रिय गैरसरकारी संस्थाले आफ्ना कार्यसम्पादन पूर्वपञ्जिकाधिकारीको सिफारिसमा समाज कल्याण विभागको स्वीकृति अनिवार्य रूपमा लिनुपर्ने व्यवस्था प्रस्ताव गरिएको छ । राष्ट्रिय महत्व र सरोकारका विषयमा खास प्रकृतिको परियोजना सञ्चालनका लागि भने विदेशी वा अन्तर्राष्ट्रिय गैरसरकारी संस्थाले नेपाल सरकारसँग सम्झौता गरी काम गर्न सक्ने व्यवस्था पनि विधेयकले गरेको छ । संस्था दर्ताका लागि सङ्घमा सहसचिव सरहको कर्मचारी पञ्जिकाधिकारी तोक्ने प्रस्ताव छ । प्रदेशको हकमा निजामती सेवाको अधिकृत, जिल्लाको हकमा प्रमुख जिल्ला अधिकारी र स्थानीय तहको हकमा प्रमुख प्रशासकीय अधिकृतलाई पञ्जिकाधिकारी तोक्ने प्रस्ताव विधेयकमा छ । स्थानीय तहलाई पनि दर्ताको अधिकार दिने प्रस्ताव गरिएको छ । दर्ताको निवेदन प्राप्त भएको २१ दिनभित्र दर्ता गर्ने वा नगर्ने जानकारी निवेदकलाई दिनुपर्ने व्यवस्था प्रस्तावित छ । दर्ता नहुँदा कारण खुलाउनुपर्ने छ । सङ्घीय स्तरमा दर्ता भएकाले प्रदेशमा कार्यसञ्चालन गर्नुपरेमा प्रदेशको सम्बन्धित मन्त्रालय र प्रदेशमा दर्ता भएको हकमा स्थानीय तहलाई जानकारी र समन्वय गर्नुपर्ने व्यवस्था गरिएको छ । परिषद्को सट्टा विभागसंस्थाको नियमन, सञ्चालन तथा नीतिगत निर्देशनका लागि महिला, बालबालिका तथा ज्येष्ठ नागरिकमन्त्रीको अध्यक्षतामा निर्देशक समिति रहने प्रस्ताव गरिएको छ । प्रधानमन्त्री तथा मन्त्रीपरिषद् कार्यालय, योजना आयोग तथा सम्बद्ध मन्त्रालयका सचिवहरू समितिमा सदस्य रहने छन् । प्रस्तावित विधेयकले समाज कल्याणसम्बन्धी काम कारबाहीको एकरूपताका लागि महिला बालबालिका मन्त्रालय मातहत समाज कल्याण विभाग रहने प्रस्ताव गरेको छ । अहिलेको समाज कल्याण परिषद्को संरचना विभागले विस्थापित गर्ने छ । विभागको महानिर्देशक सहसचिव स्तरको कर्मचारी हुने छ । समाज कल्याण परिषद्का स्थायी कर्मचारी विभाग मातहतमा सर्ने छन् । पाँच वर्षसम्म कैददर्ता नगरी संस्था सञ्चालन गरे, विघटन वा निलम्बन भएको संस्थामार्फत काम गर्नुलाई कसुर मानिएको छ । यस्तो कसुर गरेमा ५० हजार रुपियाँसम्म जरिवानाको प्रस्ताव गरिएको छ । यस्तै अनुमति नदिई विदेशी वा अन्तर्राष्ट्रिय गैरसरकारी संस्थाले काम गरेमा पनि कसुरको परिभाषामा राखिएको छ । यस्तो कसुरमा एक लाख रुपियाँसम्म जरिवानाको व्यवस्था प्रस्तावित छ । विदेशी नागरिकलाई संस्थाको सदस्य दिएमा तीन महिनासम्म कैद वा ३० हजार रुपियाँसम्म जरिवाना वा दुवै सजायको प्रस्ताव छ । संस्थाका पदाधिकारी, सदस्य वा जोसुकैले संस्थाको सम्पत्ति हानि नोक्सानी, अनियमितता तथा हिनामिना गरेमा पाँच वर्षसम्म कैद र नोक्सान भएको बिगो भराई बिगोबमोजिमकै जरिवानाको व्यवस्था प्रस्तावित छ । यस्ता कसुरको अनुसन्धान सङ्घीय पञ्जिकाधिकारीले तोकेको अधिकृत कर्मचारीले गर्ने छ । सरकारवादी हुने यस्ता मुद्दा जिल्ला अदालतमा दायर हुने छन् ।",
      "link": "https://gorkhapatraonline.com/news/168647",
      "image": "https://gorkhapatraonline.com/storage/media/297620/conversions/hhh-original-thumb.jpg"
    },
    {
      "slug": "168646",
      "title": "पुनर्निर्मित काष्ठमण्डप अलपत्र",
      "timestamp": 1755734400000,
      "source": "gp",
      "content": "विसं २०७२ को भूकम्पले क्षतिग्रस्त हनुमानढोका दरबार क्षेत्रस्थित काष्ठमण्डप पुनर्निर्माण भई उद्घाटन भएको चार वर्ष पुग्न लाग्दासमेत सञ्चालन हुन सकेको छैन ।   तत्कालीन राष्ट्रपति विद्यादेवी भण्डारीले २०७८ चैत २१ गते काष्ठमण्डपको उद्घाटन गर्नुभएको थियो । सातौँ शताब्दीमा निर्मित काष्ठमण्डपलाई मरुसत्तलका रूपमा समेत चिनिन्छ ।",
      "longContent": "काठमाडौँ, भदौ ५ गते । विसं २०७२ को भूकम्पले क्षतिग्रस्त हनुमानढोका दरबार क्षेत्रस्थित काष्ठमण्डप पुनर्निर्माण भई उद्घाटन भएको चार वर्ष पुग्न लाग्दासमेत सञ्चालन हुन सकेको छैन । तत्कालीन राष्ट्रपति विद्यादेवी भण्डारीले २०७८ चैत २१ गते काष्ठमण्डपको उद्घाटन गर्नुभएको थियो । सातौँ शताब्दीमा निर्मित काष्ठमण्डपलाई मरुसत्तलका रूपमा समेत चिनिन्छ । दैनिक सयौँ आगन्तुकले अवलोकन गर्ने काष्ठमण्डपमा अहिले सर्वसाधारणलाई प्रवेश निषेध गरिएको छ । आगन्तुक प्रवेश गर्ने द्वार बन्द गरिएका छन् । लामो समयदेखि दैनिक सरसफाइ नहुँदा भुइँ सतह, खम्बा र भित्तामा बाक्लो धुलो जमेको देखिन्छ । काष्ठमण्डपको पुनर्निर्माण पुरानै शैली, शिल्प र प्रविधि प्रयोग गरी सम्पन्न गरिए पनि त्यहाँ रहेका गोरखनाथ र गणेशको मूर्तिलाई नयाँ मूर्तिले प्रतिस्थापन गरिएको भन्दै विरोध भइरहेको छ । विवाद सर्वोच्च अदालतसम्म पुगेको छ । पुनर्निर्माण सम्पन्न भएको भन्दै बनेको प्रतिवेदनको आधिकारिकतामा पनि विवाद भएपछि काष्ठमण्डप सञ्चालनमा आउन नसकेको हो । विवादकै कारण पुनर्निर्माण समितिले काष्ठमण्डपको साँचो पटक पटक प्रदान गर्न खोज्दा काठमाडौँ महानगरपालिकाले लिन मानेको छैन ।काठमाडौँ महानगरपालिका सम्पदा तथा पर्यटन विभाग प्रमुख कुमारी राईले काष्ठमण्डप पुनर्निर्माण समितिले अहिलेसम्म कार्य सम्पन्न प्रतिवेदन बुझाउन नसकेको बताउनुभयो । उहाँले भन्नुभयो, “काष्ठमण्डप पुनर्निर्माण समितिले कार्य सम्पन्न भएको प्राविधिक प्रतिवेदन पेस गर्नु पर्छ । प्रतिवेदनमा प्राविधिक (इन्जिनियर) को हस्ताक्षर हुनु पर्छ । प्राविधिकको हस्ताक्षरसहितको प्रतिवेदन पेस गर्न भनिएको छ ।” प्राविधिक प्रतिवेदन नभएकै कारण महानगरले काष्ठमण्डपको साँचो लिन नमानेको उहाँले स्पष्ट पार्नुभयो ।काष्ठमण्डप पुनर्निर्माण समितिका संयोजक राजेश शाक्यले पटक पटक प्रयास गर्दा पनि काठमाडौँ महानगरपालिकाले काष्ठमण्डपको साँचो बुझ्न नमानेको बताउनुभयो । उहाँले भन्नुभयो, “पुनर्निर्माण समितिले उद्घाटनकै अवसरमा काष्ठमण्डपको साँचो काठमाडौँ महानगरका तत्कालीन प्रमुख विद्यासुन्दर शाक्यलाई बुझाएको थियो । महानगर प्रमुखले त्यो साँचो राष्ट्रपतिलाई दिएपछि उहाँबाट उद्घाटन भएको थियो । उद्घाटनको समयमा महानगरले साँचो लिए पनि मुद्दा परेको भन्दै फेरि फिर्ता गरिदियो ।” महानगरको प्रमुखमा बालेन्द्र साह (बालेन) निर्वाचित भएर आएपछि पुनर्निर्माण समितिले काष्ठमण्डपको पुनर्निर्माण प्रतिवेदनसँगै साँचो बुझाउँदा बुझ्न नमानेको संयोजक शाक्यले बताउनुभयो । उहाँले भन्नुभयो, “समितिको काम काष्ठमण्डपको पुनर्निर्माण गर्नुपर्ने थियो । त्यो हामीले गर्‍यौँ । सञ्चालनको काम काठमाडौँ महानगर वा पुरातत्व विभागले गर्नु पर्‍यो ।”संयोजक शाक्यले अदालतबाट मूर्तिसम्बन्धी विवादको टुङ्गो लागेपछि पुनः औपचारिक रूपमा साँचो बुझाउन कोसिस गर्ने बताउनुभयो । पुरानो मूर्तिको ठाउँमा नयाँ पुनर्निर्माण समितिका संयोजक शाक्यले काष्ठमण्डपका मूर्ति आफूहरूले स्थानान्तरण नगरेको बताउनुभयो । उहाँका अनुसार २०७२ सालको भूकम्पलगत्तै काष्ठमण्डपमा रहेका गणेशका चार र गोरखनाथका एउटा मूर्ति हनुमानढोका हेरचाह अड्डामा राखिएका थिए तर धार्मिक गुरुहरूसँग सल्लाह र आमजनतासँग सार्वजनिक सुनुवाइ गरेपछि टुटेफुटेका र खण्डित मूर्तिको पूजापाठ गर्नु हुँदैन भने सल्लाहबमोजिम नै नयाँ मूर्ति प्राणप्रतिष्ठा गरिएको उहाँले स्पष्ट पार्नुभयो ।नयाँ निर्माण गरिएका मूर्ति पुरानै मूर्तिको शैली र आकारमा निर्माण गरिएको हुनाले तिनीहरूको ऐतिहासिक महत्वमा कुनै कमी नआउने र इतिहासको समेत संरक्षण हुने उहाँको धारणा छ ।  पुरानै मूर्ति राखिनु पर्छनयाँ र पुरानो मूर्तिसम्बन्धी मुद्दा चलिरहुन्जेल सञ्चालन नगर्दा काष्ठमण्डप जीर्ण हुँदै जाने भएकाले मुद्दाको टुङ्गो नलागे पनि सर्वपक्षीय सहमतिबाट काष्ठमण्डप सञ्चालनमा ल्याउनुपर्ने हनुमानढोका दरबार सङ्ग्रहालयका कार्यकारी निर्देशक काजीमान प्याकुरेलको सुझाव छ । प्राविधिक दृष्टिकोणले समेत कुनै न कुनै उपाय लगाएर काष्ठमण्डप खोल्नुपर्ने उहाँको भनाइ छ । २०७५ वैशाख ३१ गतेबाट काष्ठमण्डपको पुनर्निर्माण सुरु गरिएको थियो । यसका लागि काठमाडौँ महानगरपालिका र पुनर्निर्माण समितिबिच वैशाख २९ गते सम्झौता भएको थियो । पुनर्निर्माण लागत १९ करोड ८८ लाख १० हजार ५४५ रुपियाँ अनुमान गरिएकोमा साढे एघार करोड रुपियाँमा नै काम सम्पन्न भएको थियो ।",
      "link": "https://gorkhapatraonline.com/news/168646",
      "image": "https://gorkhapatraonline.com/storage/media/297619/conversions/Kasthamandab_File-Photo_DSC_1864-original-thumb.jpg"
    },
    {
      "slug": "168645",
      "title": "धान खेतमा महिला मृत फेला",
      "timestamp": 1755648000000,
      "source": "gp",
      "content": "सप्तरीको अग्निसाईर कृष्णसावरण गाउँपालिकामा एक महिला मृत फेला परेकी छन् । गाउँपालिकाको वडा नम्बर २ स्थित सितापुरमा बुधबार स्थानीय ३२ बर्षीया रामकुमारी चौधरी मृत अवस्थामा फेला परेकी हुन् ।",
      "longContent": "विनय कर्णकल्याणपुर (सप्तरी), भदौ ४ गते । सप्तरीको अग्निसाईर कृष्णसावरण गाउँपालिकामा एक महिला मृत फेला परेकी छन् । गाउँपालिकाको वडा नम्बर २ स्थित सितापुरमा बुधबार स्थानीय ३२ बर्षीया रामकुमारी चौधरी मृत अवस्थामा फेला परेकी हुन् ।दिउँसो करिब १२ बजेतिर स्थानीय लक्ष्मी चौधरीको घर तथा खेतबारीमा काम गर्दैआएकी शम्भुनाथ नगरपालिका –६ बस्ने ३२ वर्षीया चौधरी धान खेतमा मृत अवस्थामा फेला परेको ईलाका प्रहरी कार्यालय कञ्चनपुरका प्रहरी नायव उपरीक्षक माधवप्रसाद काफ्लेले जानकारी दिनुभयो । अविवाहित रामकुमारी मानसिक अवस्था ठिक नभएको बुझिएको उहाँको भनाइ छ ।",
      "link": "https://gorkhapatraonline.com/news/168645",
      "image": "https://gorkhapatraonline.com/storage/media/297618/conversions/Dead425-original-thumb.jpg"
    },
    {
      "slug": "168638",
      "title": "जनता नै देशका मालिक हुन् : कांग्रेस सभापति देउवा",
      "timestamp": 1755648000000,
      "source": "gp",
      "content": "पूर्व प्रधानमन्त्री एवम् नेपाली कांग्रेसका सभापति शेरबहादुर देउवाले जनता नै देशका मालिक भएकाले जनमतको सम्मान गर्नुपर्ने बताउनुभएको छ।",
      "longContent": "गोरखापत्र समाचारदाता काठमाडौँ, भदौ ४ गते। पूर्व प्रधानमन्त्री एवम् नेपाली कांग्रेसका सभापति शेरबहादुर देउवाले जनता नै देशका मालिक भएकाले जनमतको सम्मान गर्नुपर्ने बताउनु भएको छ। समाजवादी चिन्तक, विचारक एवम् नेपाली कांग्रेसका नेता प्रदीप गिरीको तेस्रो स्मृति दिवसमा स्कुल अफ डेमोक्रेसीले आयोजना गरेको ‘राजनीतिक निष्ठा र नैतिकता’ विषयक विमर्श कार्यक्रमलाई सम्बोधन गर्दै उहाँले निरासा अन्त्य गरी जनताको मन जित्नुपर्ने बताउनुभएको हो। उहाँले सङ्घीय लोकतान्त्रिक गणतन्त्र, सङ्घीयतासहितका उपलब्धीलाई संस्थागत गर्नुपर्नेमा जोड दिनुभयो। उहाँले भन्नुभयो, “जनता मालिक हो देशको, जनताभन्दा ठुलो कोही छैन। त्यसकारण सबैले जनताको मन जित्ने काम गरौँ। अब साथीहरूले नै हो गर्ने। आयु कति हो भन्ने पनि थाहा छैन। फेरि पार्टी सभापति हुने इच्छा पनि छैन। पार्टीका सहकर्मी साथीहरूले सहयोग गर्नुभयो। जनताले भोट दिएर जिताएको हो। सधैँ प्रत्यक्ष निर्वाचन लडेको हुँ। सौभाग्यले कहिल्यै पनि हारेको छैन।”सभापति देउवाले समाजवादी चिन्तक प्रदीप गिरीको विचारको आकर्षण र तर्क गर्ने क्षमताको प्रशंसा गर्दै उहाँसँग पहिलोपटक बनारसमा प्रजातान्त्रिक समाजवादी युवा लीग गठन गर्न भेट भएको स्मरण गर्नुभयो। उहाँले चिन्तक गिरीले कांग्रेसको सिद्धान्तलाई अघि बढाउन र जनतालाई पार्टीको सिद्धान्त बुझाउन महत्त्वपूर्ण काम गरेको बताउनुभयो।उहाँले विद्यार्थी राजनीतिमा नख्खु जेलमा पनि सँगै बसेको स्मरण गर्दै नेता गिरी अत्यन्त अध्ययनशील र समकालीन राजनीतिक नेताहरूमा सबैभन्दा बौद्धिक राजनीतिज्ञ भएको बताउनुभयो। उहाँले भन्नुभयो, “किताब पढ्न सुरु गरेपछि बिहानसम्मै पढ्नुहुन्थ्यो। धेरै पढ्ने, हाम्रा समकालीन साथीहरूमा सबैभन्दा अध्ययनशील प्रदीप गिरी नै हो। दुर्भाग्य चाँडै बिदा हुनुभयो। उहाँ कुनै पदमा नभए पनि राजकीय सम्मानका साथ बिदाइ गरियो।”सभापति देउवाले पूँजीवाद र समाजवादबिच द्वन्द्वका सन्दर्भमा मार्क्सवाद सन्दर्भमा पनि नेता गिरीमा महत्त्वपूर्ण ज्ञान रहेको बताउनुभयो। उहाँले वर्गबिचको लडाइपछि सर्वहाराको शासण स्थापित हुन्छ भन्ने मार्क्सको सिद्धान्तका बारेमा नेता गिरीले सैद्धान्तिक रुपमा गठन अध्ययन गरेको स्मरण गर्नुभयो। उहाँले भन्नुभयो, “कार्ल मार्क्स, लेनिन र रोजा लक्जेम्बर्गदेखि सबै विद्वानबारे प्रदीप गिरीलाई ज्ञान थियो। अङ्ग्रेजको उपनिवेश भएका देश स्वतन्त्र हुनका लागि विश्वभरि नै लडाइँ भयो। अफ्रिका र एशियासम्म अङ्ग्रेसको उपनिवेश थियो। अङ्ग्रेज शासनबाट मुक्त गराउन माक्र्स र लेनिनको पनि प्रभाव छ। यी विषयका ज्ञान प्रदीप गिरीमा भरपुर थियो।”सभापति देउवाले समाजवादी चिन्तक गिरीका किताव, लेखरचनासहित सम्पूर्ण कृतिहरू संरक्षण एवं प्रकाशन गरी जनतालाई ती विषयमा बुझाउनुपर्ने बताउनुभयो। उहाँले भन्नुभयो, “प्रदीप गिरीका कृति प्रकाशन र संरक्षण गर्नुपर्छ। उहाँका लक्ष्य, सोच, छोडेर गएका काम पनि पुरा गर्नुपर्छ।”नेपाल कम्युनिस्ट पार्टी (एमाले) का महासचिव शङ्कर पोखरेलले पुराना राजनीतिक दल र पुरानो नेतृत्व कामै लाग्दैनन् भन्ने भाष्य स्थापना गर्ने प्रयत्न भइरहेको बताउँदै यस्तो बहस गर्नेको कुनै राजनीतिक धरातल र गन्तव्य नरहेको तर्क गर्नुभयो। उहाँले नीति र कार्यक्रमका आधारमा राजनीतिक दल सधैँ जीवन्त हुने बताउनुभयो। महासचिव पोखरेलले जनताको विश्वास जित्नेअघि आउने बताउँदै नीतिका आधारमा जनमतलाई ध्रुवीकरण गर्नुपर्नेमा जोड दिनुभयो। उहाँले राजनीतिक प्रणाली अस्थिर हुँदा पाँच वर्षे संसदको कार्यकाल भए पनि कुनै प्रधानमन्त्रीले पाँच वर्ष शासन गर्न नपाएको बताउनुभयो। उहाँले सरकार स्थिर बनाउँदै देशलाई गति दिनुपर्ने बताउनुभयो। नेपाल कम्युनिस्ट पार्टी (माओवादी केन्द्र) का उपमहासचिव वर्षमान पुन ‘अनन्त’ले सङ्घीय लोकतान्त्रिक गणतन्त्र स्थापनाको दुई दशक र संविधान जारी भएको एक दशकको समीक्षा गर्दै राजनीतिक दलले गरेका गल्तीप्रति माफी माग्नुपर्ने बताउनुभयो। उहाँले गणतन्त्र र संविधानप्रति साझा निष्ठाका आधारमा राजनीतिक दलबिच सहकार्य गर्दै गणतन्त्रप्रतिको जनताको स्वीकारोक्तिलाई सम्मान गर्ने वातावरण सिर्जना गर्नुपर्ने बताउनुभयो। उहाँले गणतन्त्रको स्थापनापछि भौतिक विकास, सडक विस्तार, शिक्षा, स्वास्थ्यको सेवामा पहुँच, निजामती सेवामा २८ हजार महिला सहभागिता र सशक्तिकरणसँगै देशमा महत्त्वपूर्ण परिवर्तन हासिल भएको बताउनुभयो। उहाँले भन्नुभयो, “तर राजनीतिक दलमा शुद्धीकरण आवश्यक छ। आफूलाई परिमार्जन गरेर गल्ती भएकाप्रति जनतासँग माफी मागेर अघि बढ्नुपर्छ।”जनता समाजवादी पार्टी नेपालका प्रमुख सचेतक रेखा यादवले स्व गिरी मधेसका भावना बुझ्ने र फराकिलो राजनीतिक विचार भएका बिर्सन नसकिने नेता भएको बताउनुभयो ।कांग्रेसको प्रचार विभाग प्रमुख मीनबहादुर विश्वकर्माले उहाँलाई फराकिलो र बृहत् राजनीतिक दृष्टिकोण भएका नेताका रुपमा चित्रित गर्दै नेपालको राजनीतिमा उहाँको योगदान तथा विचार सदैव स्मरणीय रहिरहने उल्लेख गर्नुभयो ।कांग्रेस केन्द्रीय सदस्य एवं स्कुल अफ डेमोक्रेसीका  अध्यक्ष नैनसिंह महरले राजनीतिक दल नेताहरूले जनताका पक्षमा काम गर्नुपर्ने बताउँदै जनताका लागि स्वीकार्य हुनसक्ने वातावरण सिर्जना गर्न सोहीअनुसारको निष्ठा र नैतिकताले बाँधिएको हुनुपर्ने बताउनुभयो। नेपाल कम्युनिस्ट पार्टी (एकीकृत समाजवादी) का महासचिव घनश्याम भुसालले सङ्घीय लोकतान्त्रिक गणतन्त्र र सङ्घीयता स्थापनापछि पनि राज्यसत्ता र शक्तिमा बिचौलिया र दलाल हावी भइरहेको बताउनुभयो। उहाँले भन्नुभयो, “राजनीतिक दलबिचको जुन सन्तुलनले संविधान बनेको छ। यो सन्तुलन बिग्रिएमा देशमाथि नै खतरा उत्पन्न हुन्छ। बिचौलियाबाट नजोगाए देशको स्वतन्त्रतामाथि खतरा पर्छ। त्यसैले हामीले आफूलाई सच्याउनैपर्छ।”वरिष्ठ पत्रकार एवं प्राध्यापक पुरुषोत्तम दाहालले राजनीतिक नेतृत्व र दलमा समग्र रुपान्तरणको आवश्यक औँल्याउँदै भ्रष्टतन्त्रबाट मुक्त नभएसम्म देशले गति लिन नसक्ने बताउनुभयो। उहाँले राजनीतिज्ञले सत्ता र शक्तिको लालचमा नपर्ने संकल्प गरे मात्रै राष्ट्रले निकास पाउने र चिन्तक प्रदीप गिरीको सोच पुरा हुने बताउनुभयो। सामाजिक अभियन्ता भारती सिलवालले चिन्तक गिरीको जीवन बहुआयामिक रहेको स्मरण गर्नुभयो। उहाँले सत्ता र शक्तिको लालसाबिना नै नेता गिरीले उदाहरणीय जीवन बाँच्नुभएको बताउनुभयो। उहाँले भन्नुभयो, “प्रदीप गिरी दार्शनिक भएको भए ओशोभन्दा पनि प्रभावकारी हुनुहुन्थ्यो। किनभने उहाँको दर्शनमा ज्ञान यति गहिरो थियो कि त्यसैकारण उहाँलाई मैले ओशोभन्दा माथि तुलना गरेँ।”",
      "link": "https://gorkhapatraonline.com/news/168638",
      "image": "https://gorkhapatraonline.com/storage/media/297610/conversions/congress-president-sher-badhur-deuba-original-thumb.jpg"
    },
    {
      "slug": "168627",
      "title": "हेवा खोलाको बेलिब्रिज उद्घाटन",
      "timestamp": 1755648000000,
      "source": "gp",
      "content": "पाँचथरमा निर्मित ७० मिटर लामो बेलिब्रिज उद्घाटन भएको छ। बेलिब्रिजको उद्घाटन नेपाल सरकारका भौतिक पूर्वाधार तथा यातायातमन्त्री देवेन्द्र दाहाल र नेपालका लागि भारतीय राजदूत नवीन श्रीवास्तवले संयुक्त रुपमा गर्नुभयो।",
      "longContent": "राधा लुइटेल फिदिम, भदौ ४ गते। पाँचथरमा निर्मित ७० मिटर लामो बेलिब्रिज उद्घाटन भएको छ। बेलिब्रिजको उद्घाटन नेपाल सरकारका भौतिक पूर्वाधार तथा यातायातमन्त्री देवेन्द्र दाहाल र नेपालका लागि भारतीय राजदूत नवीन श्रीवास्तवले संयुक्त रूपमा गर्नुभयो।बाढीका कारण पटकपटक पुल बग्ने र भाँचिने समस्यापश्चात भारत सरकारको सहयोगमा बेलिब्रिज जडान गरिएको हो। पुलको पूर्वाधार निर्माण र जडान कार्य सङ्घीय सरकार मातहतको सडक डिभिजन इलाममार्फत भएको हो। पुल उद्घाटन गर्दै मन्त्री दाहालले विकासका चरणलाई बाढी पहिरो र प्राकृतिक विपतले धक्का दिने गरेको स्मरण गर्दै हेवामा दोहोरिएका विपदलाई एउटा उदाहरणका रूपमा लिन सकिने टिप्पणी गर्नुभयो।‘भत्किएका संरचना पुनः निर्माण गर्नु पनि विकासको निरन्तरता हो, बाढी पहिरो र विपदबाट क्षतिग्रस्त संरचनाको पुनः निर्माणसँगै पीडितको पुनः स्थापना सरकारको प्राथमिकता हो’, मन्त्री दाहालले भन्नुभयो।मन्त्री दाहालले हेवा खोलामा बेलिब्रिज जडान गर्ने क्रममा जेठ ३१ गते ज्यान गुमाएका तीन जना श्रमिकको परिवारलाई क्षतिपूर्ती र घाइते तीन जनालाई उपचार खर्च उपलब्ध गराउन सरकार प्रतिबद्ध रहेको उल्लेख गर्नुभयो।कार्यक्रममा बोल्दै नेपालका लागि भारतीय राजदूत नवीन श्रीवास्तवले विपदमा परेको छिमेकीको हात समातेर उठाने दायित्त्व छिमेकीकै रहेकाले नेपाल सरकारको अनुरोधलाई स्वीकार गर्दै ५० करोड बराबरका १० वटा पुल उपलब्ध गराएको जानकारी दिनुभयो। ‘भारत नेपालको असल छिमेकी हो, हामीले छिमेकीको धर्म निर्वाह गरेका हौं’, उहाँले भन्नुभयो। हेवा खोलाका लागि मोड्युल ब्रिज भारत सरकारले निःशुल्क उपलब्ध गराएको हो। पुल भारतबाट आएका २१ सहित नेपालका प्राविधिकले ११ दिन लगाएर जडान गरेका हुन्।पुल जडान र संरचना निर्माणका लागि दोभान सुपर सौगात लाइट बिल्डर्सले तीन करोड ५० लाखमा ठेक्का लिएको थियो। पहिलो पटक हेवा खोलाको पक्की पुल २०८० साल असार–२ बाढीले बगाएको थियो। त्यसपछि बनेको बेलिब्रिज २०८१ असोज १२ गते बाढीले बगाएको थियो। पुनः जडान थालिएको अर्को बेलिब्रिज गत जेठ ३१ गते जडानको काम सम्पन्न नहुँदै भाँचिदा तीन जना श्रमिकको मृत्यु भएको थियो। दुर्घटनामा थप तीन जना घाइते भएका थिए। बेलिब्रिज उद्घाटन भएसँगै सवारी आवागमनका लागि अनुमति दिइएको सडक डिभिजन इलामका प्रमुख पवन भट्टराईले जानकारी दिनुभयो। पुल सञ्चालनमा आएपछि मेची राजमार्ग भएर झापा–इलाम–पाँचथर हुँदै ताप्लेजुङसम्म पुग्ने सवारी र ढुवानी सञ्चालन गर्न सहज हुने छ। हेवा खोलामा निर्मित बेलिब्रिजको रिबन काटेर उद्घाटन गर्नुहुँदै नेपाल सरकारका भौतिक पूर्वाधार तथा यातायात मन्त्री देवेन्द्र दाहाल र भारतीय राजदूत नवीन श्रीवास्तव।",
      "link": "https://gorkhapatraonline.com/news/168627",
      "image": "https://gorkhapatraonline.com/storage/media/297575/conversions/hewa-pool--2-original-thumb.jpg"
    },
    {
      "slug": "168620",
      "title": "संखुवासभामा एमालेले पार्टी कार्यालय भवन बनाउने",
      "timestamp": 1755648000000,
      "source": "gp",
      "content": "नेकपा (एमाले) संखुवासभाले यसै वर्ष करिब १ करोड रुपियाँ लागतमा नयाँ पार्टी कार्यालय भवन निर्माण गर्ने भएको छ । खाँदबारी नगरपालिका –१ को पोखरी बजारमा रहेको पुरानो कार्यालय जीर्ण बनेपछि नयाँ भवन बनाउन लागिएको जिल्ला अध्यक्ष खड्गबहादुर राईले जानकारी दिनुभयो ।",
      "longContent": "सुजन बज्राचार्यसंखुवासभा, भदौ ४ गते । नेकपा (एमाले) संखुवासभाले यसै वर्ष करिब १ करोड रुपियाँ लागतमा नयाँ पार्टी कार्यालय भवन निर्माण गर्ने भएको छ । खाँदबारी नगरपालिका –१ को पोखरी बजारमा रहेको पुरानो कार्यालय जीर्ण बनेपछि नयाँ भवन बनाउन लागिएको जिल्ला अध्यक्ष खड्गबहादुर राईले जानकारी दिनुभयो ।बुधबार बसेको जिल्ला कमिटीको छैटौं पूर्ण बैठकले भवन निर्माण गर्ने निर्णय गरेको हो । पार्टीले आगामी २०८३ असारभित्र भवन निर्माण सम्पन्न गर्ने लक्ष्य राखेको छ । यसका लागि सदस्यबाट सहयोग संकलन अभियान सुरु गर्ने र देउसीभैलोमार्फत रकम संकलन गर्ने तयारी रहेको संखुवासभा प्रचार विभाग प्रमुख नविन दाहालले जानकारी दिनुभयो ।बैठकमा एमाले स्थायी कमिटी सदस्य तथा पार्टी प्रचार विभाग प्रमुख राजेन्द्र गौतमले “राष्ट्रिय गौरव प्राप्त व्यक्ति सक्रिय पार्टी सदस्य बन्न नमिल्ने” धारणा राख्नुभएको थियो । त्यस्तै, केन्द्रीय सदस्य तुलसीप्रसाद न्यौपानेले अन्तरपार्टी निर्देशनको महत्व र दशौं राष्ट्रिय महाधिवेशनका उपलब्धीबारे प्रष्ट पार्नुभएको थियो ।पार्टीको विधान महाधिवेशन भदौ २० गतेबाट सुरु हुने तय भएको छ, जसमा संखुवासभाबाट १४ जना प्रतिनिधि सहभागी हुने भएका छन् । बैठकमा कोशी प्रदेश कमिटी अध्यक्ष घनश्याम खतिवडा, जिल्ला अध्यक्ष राईलगायत नेताहरूले पनि आफ्ना धारणा राख्नुभएको थियो ।",
      "link": "https://gorkhapatraonline.com/news/168620",
      "image": "https://gorkhapatraonline.com/storage/media/297556/conversions/UML-1-original-thumb.jpg"
    },
    {
      "slug": "168601",
      "title": "महिलाकै सङ्घर्षले वर्तमान उपलब्धि हासिल भएको होः परराष्ट्रमन्त्री डा. देउवा",
      "timestamp": 1755648000000,
      "source": "gp",
      "content": "परराष्ट्रमन्त्री डा. आरजु राणा देउवाले नेपाली महिलाको आफ्नै सङ्घर्षले महिला अधिकार र सशक्तिकरणका क्षेत्रमा वर्तमान उपलब्धि हासिल भएको बताउनुभएको छ।",
      "longContent": "काठमाडौँ, भदौ ४ गते। परराष्ट्रमन्त्री डा. आरजु राणा देउवाले नेपाली महिलाको आफ्नै सङ्घर्षले महिला अधिकार र सशक्तीकरणका क्षेत्रमा वर्तमान उपलब्धि हासिल भएको बताउनुभएको छ। नेपाल महिला सङ्घद्वारा आयोजित ‘विगत वर्तमान र भविष्यमा नेपाल महिला सङ्घको भूमिका’ विषयक गोष्ठीको उद्घाटन गर्दै उहाँले यस्तो बताउनुभएको हो। डा. देउवाले भन्नुभयो, “महिला अधिकारका क्षेत्रमा धेरै उपलब्धि हासिल भएका छन्। महिलाले महत्त्वपूर्ण संवैधानिक अधिकार पनि प्राप्त गरेका छन्। त्यो सबै नेपाली महिलाले गरेको सङ्घर्षकै उपलब्धि हो।”   मन्त्री डा. देउवाले नेपाली कांग्रेसकै महिला नेतृहरु मङ्गलादेवी सिंहदेखि लिएर शैलजा आचार्यसम्मको योगदानको स्मरण गर्दै उहाँहरु र अरु पनि महिला नेतृहरुको लामो सङ्घर्ष र बलिदानीपछि नेपाली महिला आन्दोलनले आजको उपलब्धि हासिल गर्न सकेको स्पष्ट गर्नुभयो। उहाँले विसं २००७ को क्रान्तिदेखि गणतन्त्रको प्राप्ति सम्मका सबै आन्दोलनमा नेपाली महिलाको सक्रिय सहभागिता रहेको स्मरण गर्नुभयो। वर्तमान संविधानले नेपालको सङ्घीय तथा प्रदेश संसदमा कम्तीमा ३३ प्रतिशत र स्थानीय तहमा ४० प्रतिशत महिला प्रतिनिधित्वको सुनिश्चितता सकारात्मक भन्दै उहाँले यसको रक्षा गर्दै यो कानुनी सुनिश्चिततालाई अर्थपूर्ण र व्यवहारिक बनाउन महिलाले नै सङ्घर्ष गर्नुपर्ने स्पष्ट गर्नुभयो। उहाँले भन्नुभयो “हाम्रो समाजमा अहिले पनि पितृसत्तात्मक सोच हाबी नै छ। महिलालाई राजनीतिमा सजिलो छैन। त्यसैले महिलाका लागि महिला नै लाग्नुपर्छ, लड्नुपर्छ भनेर नै हामीले सबै दिदीबहिनीलाई जागरुक पार्‍याैं, सशक्त बनायौँ र अधिकारका लागि अघि बढ्न तयार पार्‍याैं।”नेपालमा मात्र नभएर विश्वका अरु देशमा पनि महिलालाई राजनीति गर्न गाह्रो हुने गरेको अनुभव विश्वका नेतृले सुनाउने गरेकाे उहाँले उल्लेख गर्नुभयो।",
      "link": "https://gorkhapatraonline.com/news/168601",
      "image": "https://gorkhapatraonline.com/storage/media/297541/conversions/Dr.Arju-Rana-Deuba-original-thumb.jpg"
    },
    {
      "slug": "168595",
      "title": "बालबालिका शान्ति क्षेत्र राष्ट्रिय अभियानको अध्यक्षमा पौडेल",
      "timestamp": 1755648000000,
      "source": "gp",
      "content": "बालबालिका शान्ति क्षेत्र राष्ट्रिय अभियान (सिजप)को अध्यक्षमा तिलोत्तम पौडेल चयन हुनुभएको छ । काठमाडौँमा सम्पन्न २३ औँ स्थापना दिवस तथा नवौँ अधिवेशन एवं साधारण सभाले पौडेलको नेतृत्वमा नयाँ नेतृत्व चयन भएको हो ।",
      "longContent": "काठमाडौँ, भदौ ४ गते । बालबालिका शान्ति क्षेत्र राष्ट्रिय अभियान (सिजप)को अध्यक्षमा तिलोत्तम पौडेल चयन हुनुभएको छ । काठमाडौँमा सम्पन्न २३ औँ स्थापना दिवस तथा नवौँ अधिवेशन एवं साधारण सभाले पौडेलको नेतृत्वमा नयाँ नेतृत्व चयन भएको हो । उहाँ सिजपको सदस्य संस्था जागृति बाल तथा युवा सरोकार नेपालका अध्यक्ष तथा जागृति बाल क्लब नेपालका संस्थापक हुनुहुन्छ । अधिवेशनले सिजपको उपाध्यक्षमा हेमराज जोशी र ममता झा, महासचिवमा राजु घिमिरे, कोषाध्यक्षमा सम्झनाकुमारी मल्ललाई चयन हुनुभएको छ ।यसै गरी, सदस्यमा गीता अधिकारी (कोशी), सञ्जयकुमार कुशवाहा (मधेश), शिवप्रसाद खकुरेल-बागमती), केशवप्रसाद पौडेल (गण्डकी), शिवलाल पाण्डे (लुम्बिनी), केशव आचार्य (कर्णाली),  गीताकुमारी रावल (सुदूरपश्चिम), पिंकी सिं राणा (खुला), शान्ताकुमारी दाहाल (खुला) र कुञ्जनी परियार प्यासी (खुला) निर्वाचित भएका सिजपमा महासचिव राजु घिमिरे रहेका छन् ।द्वन्द्व, हिंसा, असुरक्षाबाट बालबालिकालाई जोगाउनुपर्ने, विद्यालय र बालबालिका शान्ति क्षेत्र हुन्, उनीहरूको बाँच्न पाउने, संरक्षण, विकास र सहभागिताको अधिकारको सुनिश्चितताको पैरवी गर्दै २०६० मा भाद्र ३ गते सिजप स्थापना भएको हो । सातै प्रदेशका ५० जिल्लामा रहेका ९८ सदस्य संस्थाको सहभागितामा सम्पन्न भएको अधिवेशनले नयाँ नेतृत्व चयन गरेको हो । राष्ट्रिय बाल अधिकार परिषद्का उपाध्यक्ष बमबहादुर बानियाँ, सिजपका परिकल्पनाकार गौरी प्रधान, पूर्व अध्यक्ष माधव प्रधान, डा. कृष्ण सुवेदी, नरेन्द्र डङ्गोल, बालिका प्रतिनिधि कृशाङ्गी अर्याल, सेभ द चिल्ड्रेनका अर्जुन थापाको उपस्थिति तथा मीना शर्माको अध्यक्षतामा सम्पन्न साधारणसभा तथा अधिवेशनले सिजपलाई सातै प्रदेशमा संरचनागत ढङ्गबाट विस्तार गर्ने, बजेट कोड, बालबालिकाका लागि स्वतन्त्र उच्च स्तरीय संयन्त्र निर्माण, बालबालिकामा लगानी वृद्धि, बालबालिका राष्ट्रिय गौरव हुन, बालविवाह अन्त्य, बालश्रम मुक्त, बालमैत्री देश निर्माणको अभियानमा योगदान पुर्‍याउने निष्कर्षसमेत निकालेको छ ।",
      "link": "https://gorkhapatraonline.com/news/168595",
      "image": "https://gorkhapatraonline.com/storage/media/297511/conversions/1-original-thumb.jpg"
    },
    {
      "slug": "168307",
      "title": "यस्ता छन् कुकुर पाल्न चाहिने मापदण्ड",
      "timestamp": 1755648000000,
      "source": "gp",
      "content": "काठमाडौं महानगरपालिकाका अनुसार महानगरभित्रका ९५ प्रतिशत सामुदायिक कुकुरलाई रोगबाट बचाउन भ्याक्सिन लगाइएको छ ।",
      "longContent": "काठमाडौं, भदौ ४  गते । काठमाडौं महानगरपालिकाका अनुसार महानगरभित्रका ९५ प्रतिशत सामुदायिक कुकुरलाई रोगबाट बचाउन भ्याक्सिन लगाइएको छ । महानगरको कृषि तथा पशुपन्छी विभागका प्रमुख नुरनिधि न्यौपानेले घरभित्र पालेका कुकुरको अभिलेखीकरणका लागि समेत स्थानीयमा अपिल जारी गरिएको जानकारी दिनुभयो ।कुकुर÷बिरालो बन्ध्याकरण÷भ्याक्सिनेसन तथा अभिलेखन कार्यविधि, २०८० को अनुसूची (३) बमोजिम अभिलेखनका लागि अपिल जारी गरिएको थियो । महानगरले २०८१ चैतमा अभिलेखीकरणका लागि अपिल जारी गरे पनि सो कार्य भने सन्तोषजनक रुपमा अघि बढ्न सकेको छैन ।उहाँले भन्नुभयो, “घरभित्र पालेका कुकुरलाई अभिलेखीकरणका लागि वडा कार्यालयमा दर्ता गर्नुस् भनेर अपिल जारी गरिएको छ । कसको कुकुर सडकमा छोडिएको हो भन्ने कुरा  सम्बन्धित घरधनीसँग सूचना गर्न सजिलो होस् भनेर यसो गरिएको हो ।”उहाँले सामुदायिक कुकुर समाजकै उत्पादन भएको तथा उनीहरुको बाँच्ने हकको सवाल पनि अधिकारकर्मीले उठाउने गरेको भनाइ राख्नुभयो ।उहाँले भन्नुभयो, “सामुदायिक कुकुर समाजकै उत्पादन हो । हामीले लखेटेर यताबाट उता गर्न पनि ठीक होइन । कुकुरको बाँच्ने हकको कुरा पनि कैयौं अधिकारकर्मीले गर्नुहुन्छ । यसकारण रोबाट बचाउन नियमित भ्याक्सिनेसन गर्ने गरेका छौं । हाम्रो अन्दाजमा करिब ९५ प्रतिशतलाई भ्याक्सिनेसन गरेका छौं ।” त्यस्ता कुकुर सन्तान नियन्त्रणका लागि बन्ध्याकरण बढाइएको तथा सडक दुर्घटनामा परेका कुकुरको उपचारका लागि मेडिकल सपोर्ट र सेल्टरको व्यवस्थापन गरिएको उहाँको भनाइ छ ।उहाँले कतिपयले घरभित्र पालेका कुकुर बुढो भएपछि सडकमा छोडिदिने र उद्धारका लागि सहयोग माग्ने गरेको पनि बताउनुभयो । उहाँले भन्नुभयो, “घरभित्र पालेका कुकुरको अलि–अलि रौं झर्न लाग्यो, बुढो भयो भने सडक बाहिर, घरको गेट बाहिर पठाएर कहाँको कुकुर आएछ भन्दै टिपेर लैजानुस् भनेर हामीलाई फोन गर्ने पनि गर्नुहुन्छ । अनि यसरी त कति गर्न सकिएला र । त्यसैले घरमा पालेका कुकुरको अभिलेखीकरण गर्नुस् भनेर अनुरोध गरेका हौं ।”के गर्दैछ राजनीतिक दल ?सहरी तथा ग्रामीण क्षेत्रमा पालिएका वा सडकमा छोडिएका कुकुरको व्यवस्थापनका सन्दर्भमा नेपाली कांग्रेसको वातावरण तथा जलवायु परिवर्तन सरोकार विभागले ध्यानाकर्षण गराएको छ । विभागका प्रमुख कल्याण गुरुङका अनुसार खासगरी, यस्ता कुकुरको दिसा, पिसाबको व्यवस्थापन हुन नसक्दा मानिसको स्वास्थ्य, वातावरण र अन्य जीवलाई घातक प्रभाव परिरहेको छ । उहाँले भन्नुभयो, “मानिसहरु घरमा कुकुर पाल्नुहुन्छ । बाहिर सडकमा, चउर, मैदानमा दिसा गराउनुहुन्छ । मैदानमा केटाकेटी खेलिरहेका हुन्छन् । मानिसहरु पैदल हिंडिरहेका हुन्छन्, यसले गर्दा त्यो दिसा घर–घरमा पुग्छ ।”“दिसाका कणहरु हावामा मिसेर उड्छ ।श्वासमार्फत मानिसको स्वास्थ्यमा असर गर्छ । बगेर पानीमा, नदीमा जान्छ, बारीका तरकारीमा पर्छ । नदीका माछालाई प्रभाव पर्छ । चराचुरुङ्गी, गाई वा अन्य जीवले खाने दाना प्रदूषित हुन्छ”, उहाँले भन्नुभयो, “अर्को कुरा बेवारिसे कुकुरबाट रेबिजको सम्भावना हुन्छ । उनीहरुको रौं झरेर खानामा समेत जान सक्छ । हावाबाट फोक्सोमा समेत जान्छ ।”उहाँले जलवायु परिवर्तन, मौसम, वनजङ्गल, वातावरण विज्ञान, जङ्गली जनावर, सिँचाइ, कृषिलगायतका विषयमा नेपाली कांग्रेसको वातावरण तथा जलवायु परिवर्तन सरोकार विभागले गत असार २ देखि साउन ६ गतेसम्म ३० दिने प्रशिक्षण कार्यक्रम आयोजना गरिएको बताउनुभयो ।उहाँले कुकुरको दिसापिसाब, खकार, रौंहरुले भयानक रोग निम्त्याउने भन्नुहुँदै यसको व्यवस्थापनमा स्थानीयदेखि सङ्घीय सरकार गम्भीरताका साथ लाग्नुपर्ने बताउनुभयो । उहाँले भन्नुभयो, “घरमा आयस्रोत कति छ ? कुकुरको दिसापिसाब कहाँ गराउँछ ? फोहोर व्यवस्थापन गर्ने ठाउँ छ कि छैन ? भ्याक्सिन दिएको छ कि छैन ? छाडा कुकुरलाई ट्याग लगाएर एक ठाउँमा व्यवस्थापन गर्नुपर्छ ।”स्थानीय सरकारले वडा तहमा प्रभावकारी कुकुर व्यवस्थापनका लागि प्रभावकारी कार्यविधि बनाएर लागू गर्नुपर्ने उहाँले जोड दिनुभएको छ ।उहाँले राम्रोसँग कुकुर पालन तथा व्यवस्थापन गर्नेलाई पुरस्कृत गर्नुपर्ने तथा लापरवाही गर्नेलाई कारवाही गर्नुपर्ने बताउनुभयो ।",
      "link": "https://gorkhapatraonline.com/news/168307",
      "image": "https://gorkhapatraonline.com/storage/media/297443/conversions/532632290_773516225632116_5914524622115058709_n-(1)-original-thumb.jpg"
    },
    {
      "slug": "168579",
      "title": "गैंडाको मूर्ति अनावरण",
      "timestamp": 1755648000000,
      "source": "gp",
      "content": "रत्ननगर उद्योग वाणिज्य सङ्घले जिल्ला प्रशासन कार्यालय परिसरमा निर्माण गरेको गैँडाको माउ बच्चाको मूर्ति अनावरण गरेको छ । प्रमुख जिल्ला अधिकारी प्रकाश पौडेल र संघका अध्यक्ष शङकर गिरीले संयुक्त रुपमा गैँडाको मूर्ति अनावरण गरेका हुन् ।",
      "longContent": "शालिग्राम नेपाल चितवन, भदौ ४ गते । रत्ननगर उद्योग वाणिज्य सङ्घले जिल्ला प्रशासन कार्यालय परिसरमा निर्माण गरेको गैँडाको माउ बच्चाको मूर्ति अनावरण गरेको छ । प्रमुख जिल्ला अधिकारी प्रकाश पौडेल र सङ्घका अध्यक्ष शङ्कर गिरीले संयुक्त रूपमा गैँडाको मूर्ति अनावरण गरेका हुन् । सङ्घका अध्यक्ष गिरीले जिल्लाको पर्यटन विकासका लागि सकारात्मक सन्देश प्रवाह गर्न जिल्ला प्रशासन कार्यालय परिसरभित्र गैँडाको मूर्ति निर्माण गरिएको बताउनुभयो । चितवनको पहिचानको रूपमा स्थापित एकसिङ्गे गैँडाको मूर्ति प्रशासन कार्यालयमा राख्दा जिल्लाप्रतिको माया जागृति हुनुको साथै यसले सफारी पर्यटनको विकासमा टेवा पुग्ने उहाको भनाइ थियो । प्रमुख जिल्ला अधिकारी पौडेलले प्रशासन कार्यालय परिसरमा निर्माण गरिएको एकसिङ्गे गैँडाको मूर्तिले जिल्लाको पहिचानलाई थप स्थापित गराउने बताउनुभयो । रत्ननगर उद्योग वाणिज्य सङ्घले गरेको उक्त कामको प्रशंसा गर्दै प्रजिअ पौडेलले निजी क्षेत्रले एउटा उदाहरणीय कामको सुरुवात गरेको बताउनुभयो । यो आगामी पुस्ताका लागि पनि सिकाइको विषय बनेको छ उहाँले भन्नुभयो, “यसले जिल्लालाई नै परिचित गराउने छ ।” सङ्घका वरिष्ठ उपाध्यक्ष निराजन खनालले सङ्घले सामाजिक उत्तरदायित्व बहन गर्दै जिल्ला प्रशासन कार्यालय परिसरमा गैँडाको मूर्ति निर्माण गरेको बताउनुभयो ।कार्यक्रममा सहायक प्रमुख जिल्ला अधिकारी चिरञ्जीवी शर्मा, जिल्ला प्रहरी कार्यालय प्रमुख गोविन्द पुरी, भरतपुर महानगरपालिका–१० का वडाध्यक्ष परमेश्वर खनाल, नेपाल उद्योग वाणिज्य महासङ्घका सदस्य अनिलकृष्ण श्रेष्ठलगायतको उपस्थिति थियो ।",
      "link": "https://gorkhapatraonline.com/news/168579",
      "image": "https://gorkhapatraonline.com/storage/media/297446/conversions/Gaidako-murti-anabaran--original-thumb.jpg"
    },
    {
      "slug": "168553",
      "title": "तिज परम्परा र परिवेश",
      "timestamp": 1755648000000,
      "source": "gp",
      "content": "भदौ भन्नेबित्तिकै कृष्णाष्टमी र तिजको सम्झना आइहाल्छ । तिजको रौनक र दिदीबहिनीको जमघटको याद आइहाल्छ । एक परम्परा चेलीलाई जन्मघरसँग चाडपर्वको बहानामा भए पनि सम्झिने दिन हो । जति नै दुरी रहोस्, भौतिक",
      "longContent": "भदौ भन्नेबित्तिकै कृष्णाष्टमी र तिजको सम्झना आइहाल्छ । तिजको रौनक र दिदीबहिनीको जमघटको याद आइहाल्छ । एक परम्परा चेलीलाई जन्मघरसँग चाडपर्वको बहानामा भए पनि सम्झिने दिन हो । जति नै दुरी रहोस्, भौतिक रूपमा यो तिज पर्वले दुरी मेटाउने भरपूर प्रयास गरेको हुन्छ । यस कारण त हामी तिजका अघिल्ला पछिल्ला दुई चार दिनहरूमा अस्वाभाविक रूपमा प्रौढावस्थाका महिलासमेत कोसेली बोकेर यात्रा गरिरहेका दृश्य देख्छौँ । उनीहरूका ओठमा मुस्कान झल्किएको देख्छौँ । हिजो सम्बन्ध नटुटोस् भनेर परिकल्पना गरिएका यस्ता चाडको महìव यस्तै रहिरहोस् भन्ने हाम्रो चाहाना हो । कतिपय अवस्थामा चाडहरूले आफ्नो रूप फेरेका हुन् कि भन्ने आभास पनि हुन थालेको छ । हिजो एउटा सिङ्गो गाउँ मात्र होइन, परपरका दुई चार गाउँ एक ठाउँमा जम्मा भएर आफ्ना मनका सुखानुभूति दुःखानुभूतिलाई सङ्गीतमय बनाई जीवनको भोगाइलाई उजागर गर्दथे । समयको गर्भमा के के थपियो, कसैले बुझेनन् । जे जे नयाँ देखियो, त्यही सुन्दर मानियो र आफ्ना प्राचीन सुन्दर कला संस्कृतिका धरोहरमा आफैँले जालो लगाइयो र स्वयं हाम्रा आफ्ना सम्पत्ति हामीलाई नै नौलो र अपरिचित जस्ता लाग्न थाले । आज हामी आफ्ना सन्तति कसरी टाढा पठाउने र कसरी सन्ततिले विकसित मुलुकमा बसेर आयआर्जन गर्ने । यही नै जीवन हो र यही नै सुख होला भनेर यतैतिर मोडिएका छौँ । बस एक पैसाले जिन्दगीको हरेक सुख किन्न सकिएको जस्तो सोच उत्ताउँलिँदै गएको समाजमा हाम्रो परम्पराबाट हराउँदै गएका हाम्रा सन्ततिका अनुहार खुब गतिलो बनेको मानिन थालेको छ । नाम पुरानो हुनु, परिचय मातापितासँग जोडिनुले अवश्य कला र संस्कृति पनि पुस्तान्तरण भएको व्याख्या गरेको हुन्छ तर नजानिँदो पाराले अलप भएको हाम्रो चिनारी हिजो आफ्नो तपस्या ध्यान शक्तिका अथक प्रयासले निर्माण गरेको पुण्यात्मा, दया, दान, अर्पण जस्ता भावनामा अङ्कुश लगाउन अलिकति पनि लज्जा महसुस गर्न नचाहने मनहरूले गाँसिँदै आएको वंश र यसको लहरोसमेत अस्वीकार गरी फरक गन्तव्यमा दौडिएका देखिन्छन् । बरु विकसित मुलुकका फरक संस्कारमा हुर्किएका मानवहरू हाम्रो संस्कृति पच्छ्याउँदै जीवनलाई अलौकिक बनाउने होडमा होमिएका छन् । धनसम्पत्ति, सुखसुविधा मात्र शानन्दी जीवनका परिचय होइनन्, कहिलेकाहीँ एक छाक भोकै बसेर पनि एक आनन्द र सुखानुभूति बटुल्न सकिन्छ भन्ने संस्कारबाट प्रेरित यो तिज पर्वमा उपवास रहे पनि नाचगान गरी शिव आराधाना गरिने अनौठो मङ्गलमय परम्पराको आजसम्म केही समुदाय संरक्षणमा लागेका पनि छन् । यो नै संसार चलायमान राख्नका लागि र वंश वंश जोडिएका इतिहास बन्नका लागि महìवपूर्ण उदाहरण हुन् । आजभोलि मान्छे मान्छेबिचको स्नेहिल सम्बन्धमा जालो लागेको महसुस भइरहेकै बेला, संसार साँगुरिएको भन्दै अपव्याख्याले सुषुप्त मस्तिष्कहरूमा नराम्ररी डेरा जमाउन सफल एक संयन्त्र बनिरहेको बेला कता कता संसार एक्लै भौँतारिरहेको पो होला कि भन्ने सशङ्कित भाव बोकेको मानव जगत्ले सङ्गठन, ऐक्यबद्धता, मिलन जस्ता सामाजिक भावनाको जगेर्ना गर्न चिन्ता बोकेर यसको गन्तव्य खोज्न प्रयासरत पनि होलान् भन्ने लाग्छ । हो यही आकलनको द्वार प्रवेश गर्दा भेटिन्छन् आस्था बोक्नेहरू, परिवार खोज्नेहरू, चिनारी पस्किन चाहनेहरू । आखिर चिनारी जन्माउन पनि यसपूर्व चिनारीको उद्गम भइसकेको हुनु पर्छ । त्यही चिनारीमा थपिने हो एक उज्यालो अक्षरले कोरिने, एक चम्किलो ताराको संज्ञा बोकेको नाम । हो नाम पुरानै हो । उही नाममा उज्यालो कोरिन्छ र गाउँ, समाज, देश हुँदै विश्वले चिन्ने मौका पाउँछ । आखिर नाम पुरानै हो । हो आफ्नो पहिचानपूर्व पिताजीको पहिचानले मलाई देखाउँथ्यो, माताजीको आँचलले ममा संस्कार भरिएको मानिन्थ्यो, मेरा सन्तति को पनि तबसम्म यस्तै हुने छ पहिचानबारेको वास्तविकता । यसरी सोच्ने मानसपटल अब लोप हुँदै गएका छन् । जो बाँकी छन्, उनीहरूमा क्षीण बनेका शक्ति आशा बोकेर पर्खिएका होलान् । सायद, वयोवृद्ध होलान् । सहारा कतै भेटिएला र गन्तव्यसम्म पुग्ने बाटो बन्ला, भनी आशातीत होलान् हृदयहरू । जो जवान होलान्, ती आकाश नै छेडिने गरी शक्ति प्रदर्शन गर्दै उडिरहेका र हुन सक्छ आफ्नै अस्तिìव के थियो, न खोजी न पहिचानको इच्छा, वश एक धुन, सफलताको धुन, सुख र सुविधाको धुन, व्यस्त दिन, उस्तै व्यस्त रात, साँच्चै बिर्सिएको फुर्सद र थकान, काम अनि काम, अनि फेरि काम, छेउमा सँगै बर्सौंदेखि काम गर्ने साथीको नामसम्म सोध्न समय ननिस्किएको धुनको कुहिरोमा लुकिरहेका एक जत्था मान्छेको हुल । निरन्तर संसार हेर्छु र चिन्छु भनेर गुण छोडेर हिँडेका बचेराहरू । पखेटा भएका बचेराहरू आकाश मार्गबाट संसार घुमेर पनि गुण फर्किए जस्तै पखेटा नभएका तर विमानरूपी पखेटाको सहारामा उडेका बचेरा गुणमा बाआमाले अन्तिम श्वास छोड्दा पनि फर्किएनन् । हो ती बचेराद्वारा लोप हुँदै गएको परम्परालाई पुर्खाले दिएको एक संस्कृतिको उपहार सकीनसकी जोड्न आँट गरेको जस्तो लाग्छ हाम्रो हिन्दु संस्कृति अन्तर्गत पर्ने यो तिज पर्व । हाम्रा पुर्खाहरूले संस्कृतिको यो रूप कोरेका पर्वहरू यही अपनत्वलाई युगौँसम्म जीवन्त राख्नकै लागि हुनु पर्छ । सोच्दै जाँदा यो तिजमा भोकै बस्नुपर्ने चलन पनि कहीँ अभाव र अभावको आँगनमा जम्मा भएका चेलीको आँखा अश्रुरहित बनून्, ओठमा मुस्कान यथावत् रहोस् र त्यो अभाव बोकेको आँगन जीवन बाँच्दासम्म शुभ मानियोस् । यस आँगनमा जुटेका चेलीको आशीर्वाद र स्नेह छल्कियोस् दृश्य बनेर, हरेक हृदयमा । उपवास र जमघटकाबिच सम्बन्ध यस्तो पो होला कि ? अहिले लोभले ग्रसित मनहरूले बुझ्न कठिन होला, पहिलेका उदार, दानी, ऋषितुल्य मनहरूको कथाले बनाएको र बचाएको आस्थालाई । धर्म भनेकै रिस, ईष्र्या, लोभ, घृणालाई तिरस्कार गरेको र प्रेमलाई अँगालेको । धर्म भनेर व्याख्या गरेको चित्र यस्तै हुनु पर्छ होला ।एक आमा तिज नजिकिँदै गर्दा ती दरका नामले प्रचलित भोजनका परिकार जुटाउन कसमकसमा हुन सक्छिन् । उपवासका दिनसमेत मन्दिरमा पुगेर पूरा गर्नुपर्ने रीतका सामग्रीको खोजी, विशेष स्नान र ऋषिमुनिहरूको सम्मानमा एक फरक आराधनाका लागि जुटेका नारी मनहरूका निमित्त तयार गरिने र ग्रहण गर्ने भोजनको मात्रा दुगुना, चौगुना एकै दिनमा हुनु स्वाभाविक हो । यही चौगुना खर्चको कटौती होला निराहार उपवासको परिकल्पना । यसरी हेर्दा पनि टाढिएका सदस्यको सोधखोज गर्ने, प्रत्यक्ष वार्ता गर्ने र सुरक्षाको गुहार लगाउनेसमेत यही मौका बनाइएको हुनु पर्छ प्राचीनकालमा । साच्चै दूरदर्शी हुन् ती पुर्खा जसले यो बन्धनको शैलीको परिकल्पना ग¥यो । अन्यथा एक दुई वर्ष नपुगेकी नाबालिका छोरीलाई एक घरमा थुनेर एक परपुरुषसँग घुम्न, महिनौ दिनसम्म आनन्द मनाउन हराउने आमा भेटिने अहिलेको युगले त मान्छे मान्छेबिच कुनै जिम्मेवारी नै नरहने दृष्टान्त खडा गरेको देखिन्छ । एक चेलीले निर्धक्क विरह बिसाउन वातावरण बनाइएको हुन्छ तिज पर्वको सहारामा खडा रहेर । अलग बनेका, पराई भनिइएका दाजुभाइबिच पुनः पुनः जोड्ने स्नेहको डोरी मजबुत बनाउन खुब बलियो लिसो बनेको छ तिज । यो कहिले नउक्किने बनाउन सधैँ प्रयोग गरिएको छ यो पर्वरूपी अनमोल पल । अर्को पाटोबाट हेर्दा विश्वास बनाएर पाले पुण्य मारे पापका वचनबद्धताका साथ नयाँ परिवारमा सुम्पिएका चेलीको बेलाबखतमा सुरक्षाको चेकजाँच पनि नहोला भन्न सकिँदैन । दोहोरो परिवारमा एकअर्काप्रति जिम्मेवार बनाउँदै सामाजिक बन्धनमा गाँसिएको यो समाजको परिकल्पनामा तिज पर्वले बलियो छाप छोडेको छ भन्दा अत्युक्ति नहोला । पारिवारिक मात्रै होइन, सामुदायिक जमघट र प्रेम साटासाटको परिदृश्य हुन्छ यो पर्वमा । एउटा विशाल आँगनको आवश्यकता पनि यही पर्वले जोडेको हुनु पर्छ । अन्यथा आजका मान्छे त खाली जमिन कसरी छोप्ने भन्नेमा तल्लीन देखिन्छन् । सांसारिक सुखभोग, मोहदेखि पर रहने शिव आराधनाद्वारा व्यथित मनलाई नियन्त्रित गर्न सक्ने शक्ति मिलोस्, जन्मघर छोडेर एक अन्जान घरलाई स्नेहले बाँधिरहन अङ्कुरित प्रेमको सीमा अझ फैलिएर घेरा बृहत् बनोस् भन्नका लागि नै यो आराधनासमेत परिकल्पना गरिएको पो होला मलाई यस्तो लाग्छ । त्यस्तै कृष्णाष्टमीको उपवास र पूरा विधि पनि प्रेमको प्रतीकका रूपमै व्याख्या गरिएको अनुभूति हुन्छ । आखिर समेट्ने, समाजको निर्माण गर्ने धारणा बनेको त प्रेमकै तराजु बढी ढल्किँदा हुनुपर्ने हो । जुन परिकल्पनामा बयोवृद्ध आँखा र मनहरू आँगनभन्दा माथिको पिँढीबाट पराई मानिएकी चेली र आफ्नै आँखा वरिपरि तितोमिठो बनाउँदै जिन्दगीको परिभाषामा आफ्नो आफ्नो तर्क थपेका छोराहरू बिचको अनमोल मिलन र स्नेहले सुखको भाग थपिएको कथा नयाँ पुस्तामा हस्तान्तरण हुने सदिच्छा बोकेर तिजको शुभकामना बाँडिरहेका होलान् । सबैमा तिज अनमोल बनोस् भनेर मनमनै आशाका फूलहरू फुलाइरहेका होलान् ।  मधुपर्क",
      "link": "https://gorkhapatraonline.com/news/168553",
      "image": "https://gorkhapatraonline.com/storage/media/297430/conversions/1-original-thumb.jpg"
    },
    {
      "slug": "168508",
      "title": "कुखुरामा देखियो रक्तअल्पता",
      "timestamp": 1755648000000,
      "source": "gp",
      "content": "चितवनमा कुखुरामा रक्तअल्पता गराउने ‘चिकेन एनेमिया’ भाइरस देखिएको छ । राष्ट्रिय पन्छी रोग अन्वेषण प्रयोगशालाले केही कुखुरामा गरेको नमुना परीक्षणमा यो रोग देखिएपछि अहिले प्रयोगशालामा आउने सबै कुखुरामा यो रोगको परीक्षण सुरु गरिएको छ ।",
      "longContent": "वसन्त पराजुलीनारायणगढ, भदौ ४ गते । चितवनमा कुखुरामा रक्तअल्पता गराउने ‘चिकेन एनेमिया’ भाइरस देखिएको छ । राष्ट्रिय पन्छी रोग अन्वेषण प्रयोगशालाले केही कुखुरामा गरेको नमुना परीक्षणमा यो रोग देखिएपछि अहिले प्रयोगशालामा आउने सबै कुखुरामा यो रोगको परीक्षण सुरु गरिएको छ । प्रयोगशालाका प्रमुख डा. विजयकुमार श्रेष्ठका अनुसार तीन महिनाको अवधिमा प्रयोगशालाले परीक्षण गरेका ९२ वटा नमुनामध्ये ३१ वटामा ‘चिकेन एनेमिया’ देखिएको हो । डा. श्रेष्ठका अनुसार नेपालका कुखुरामा यो रोगको अहिलेसम्म परीक्षण गरिएको थिएन । यो रोगले भन्दा पनि यो रोग लागेका कुखुरा अन्य रोगसँग प्रतिरोध गर्न नसकेर मर्छन्, सुरुमा नमुनाका रूपमा प्रयोगशाला आफैँले परीक्षण सुरु गर्दा केहीमा यो रोग देखिएपछि प्रयोग शालामा आउने प्रायः नमुनामा यो रोगको परीक्षण गरिए हो । पछिल्लो समय चितवनमा कुखुराको मृत्युदर पनि बढेको छ । कुखुराविज्ञ एवं भेटेरिनरी काउन्सिलका पूर्वउपाध्यक्ष डा. सुविर सिंहका अनुसार अहिले चितवनमा ब्रोइलरमा १० देखि १६ प्रतिशतको मृत्युदर रहेको छ । कुखुराको मृत्युदर चारदेखि छ प्रतिशतलाई प्राकृतिक मानिन्छ । लेयर्स कुखुराका हकमा यो प्राकृतिक रूपमा भन्दा बढी नभएको उहाँको भनाइ छ । “चितवनमा बोइलर कुखुराको मृत्युदर बढी नै छ । मृत्युका कारण यकिन अध्ययन हुन सकेको छैन,” उहाँले थप्नुभयो, “राष्ट्रिय पन्छी रोग अन्वेषण प्रयोगशालाले अहिले ‘चिकेन एनेमिया’ रोगको सङ्क्रमण रहेको तथ्य सार्वजनिक गरेको छ । यही कारणले त होइन तर पनि सामान्यभन्दा सामान्य रोगले पनि कुखुरा मरिरहेका छन् कि भन्ने अध्ययन हुन जरुरी छ ।” चितवनमा अहिले बढी मात्रामा कुखुरा एच नाइन, गम्बारो, रानीखेत जस्ता रोगले मरिरहेका पनि उहाँले बताउनुभयो । प्रयोगशालाले एक वर्षमा गरेको दुई हजार पाँच सय किसानका सात हजार कुखुराको पोस्टमार्टममा लो प्याथोनिक एभिएन इन्फ्लुन्जा (एच नाइन) ४८ वटामा, रानीखेत १३ वटामा, गम्बारो १२२ वटामा देखिएको थियो । सोही अवधिमा एक हजार १२० वटा कुखुराको कलेजो परीक्षण गरिएकामा इकोलाई ७८५ वटामा र साल्मोनेला ११२ वटामा देखिएको थियो । ‘चिकेन एनेमिया’ लागेका कुखुरामा रोगसँग लड्ने प्रतिरोधात्मक क्षमता कम हुन्छ । जसले गर्दा अन्य रोगले कुखुरामा आक्रमण गर्ने विज्ञले औँल्याएका छन् । यस रोगले कुखुरामा रक्तअल्पता हुने, तौल नबढ्ने, उत्पादनमा कमी आउने पनि डा. श्रेष्ठले जानकारी दिनुभयो । कुखुरालाई यो रोगबाट बचाउनका लागि चिकेन एनेमिया भाइरसविरुद्धको भ्याक्सिन दिनुपर्ने हुन्छ । विज्ञका अनुसार जैविक सुरक्षाको अभावमा पनि चितवनमा नयाँ नया रोगको सङ्क्रमण कुखुरामा देखिएको छ । २०१७ साल पुस १७ गते बाराको परवानीपुरमा सेन्टर ह्याचरीको स्थापना भएसँगै नेपालमा व्यावसायिक कुखुरापालन सुरु भएको देखिन्छ । कुखुरापालन क्षेत्रले नेपालमा चार लाख ५० हजार व्यक्तिलाई प्रत्यक्ष रोजगारी दिइरहेको छ । एक खर्ब ६० अर्ब रुपियाँभन्दा बढी लगानी रहेको कुखुरापालन क्षेत्रमा देखिएको चिकेन एनेमिया रोगले अहिले किसानमा चिन्ता थपिएको छ । नेपाल कुखुरा व्यवसायी मञ्चका कार्यकारी निर्देशक शिवप्रसाद बरालले नेपालमा अहिले दैनिक आठ लाख केजी ब्रोइलरको मासु र ३२ लाख अन्डा उत्पादन भइरहेको जानकारी दिनुहुन्छ । यसका लागि तीन हजार ब्रोइलर फार्ममा १५ लाख कुखुरा र सात सय फार्ममा ६० लाख लेयर्स कुखुरा पालिएका छन् । यसमा चितवनको हिस्सा २० प्रतिशत हो । कार्यालयका अनुसार २०५७/५८ सालताका नेपालमा ब्रोइलर कुखुरापालनको २१ हजार ९५६ फार्म रहेकामा २० हजार ४८३ फार्म चितवनकै थिए । जसमा पाँच करोड २६ लाख ६६ हजार २९ ब्रोइलर कुखुरा पालिएका थिए । ब्रोइलर मासुका लागि पालिने कुखुरा हुन् । त्यसबेला नेपालमा उत्पादन हुने कुखुराको मासुमध्ये ६० प्रतिशत चितवनमा उत्पादन हुने गर्दथ्यो । पूर्वउपाध्यक्ष डा. सुविर सिंह भन्नुहुन्छ, “कुखुराको मासु र अन्डा उत्पादनमा देशकै अग्रणी जिल्ला चितवनमा अहिले जुन प्रकारले उत्पादन घट्दै गएको छ, यसले व्यवसायमा पनि ठुलो असर गरेको छ । कुखुरापालनमा चितवनको साख पुनः फर्काउने हो भने ‘चिकेन एनेमिया’ जस्ता रोगको सङ्क्रमण रोक्ने गरी दीर्घकालीन योजना अघि सार्नु पर्छ ।”",
      "link": "https://gorkhapatraonline.com/news/168508",
      "image": "https://gorkhapatraonline.com/storage/media/297336/conversions/kukura-original-thumb.jpg"
    },
    {
      "slug": "168500",
      "title": "द्रुतमार्ग कुर्दै चोभार बन्दरगाह",
      "timestamp": 1755648000000,
      "source": "gp",
      "content": "काठमाडौँको चोभारस्थित चोभार सुक्खा बन्दरगाह (ड्राइपोर्ट) सञ्चालनमा आएको तीन वर्ष बितिसक्दा पनि प्रभावकारी रूपमा सञ्चालनमा आउन सकेको छैन ।   चीनसँगका तातोपानी र रसुवागढी तथा भारतसँगको वीरगन्ज भन्सारबाट चुहिएका सामग्रीबाट जेनतेन चल्दै आएको सुक्खा बन्दरगाह प्राकृतिक विपत्का कारण चीनसँगको नाका सञ्चालनविहीन हुँदा सुनसान छ । सुक्खा बन्दरगाहको मुख्य आधार रेखाका रूपमा रहेको काठमाडौँ तराई मधेश द्रुतमार्ग निर्माणमा भएको विलम्बले अझै पूर्ण सञ्चालन हुने कहिले भन्ने अन्योल छ ।",
      "longContent": "द्रुतमार्गको भौतिक प्रगति करिब त्रिचालिस प्रतिशत मात्र रहेका कारण २०८३ सम्म निर्माण सकिने सम्भावना छैन ।काठमाडौँ, भदौ ४ गते । काठमाडौँको चोभारस्थित चोभार सुक्खा बन्दरगाह (ड्राइपोर्ट) सञ्चालनमा आएको तीन वर्ष बितिसक्दा पनि प्रभावकारी रूपमा सञ्चालनमा आउन सकेको छैन । चीनसँगका तातोपानी र रसुवागढी तथा भारतसँगको वीरगन्ज भन्सारबाट चुहिएका सामग्रीबाट जेनतेन चल्दै आएको सुक्खा बन्दरगाह प्राकृतिक विपत्का कारण चीनसँगको नाका सञ्चालनविहीन हुँदा सुनसान छ । सुक्खा बन्दरगाहको मुख्य आधार रेखाका रूपमा रहेको काठमाडौँ तराई मधेश द्रुतमार्ग निर्माणमा भएको विलम्बले अझै पूर्ण सञ्चालन हुने कहिले भन्ने अन्योल छ । गत साउन २८ गते प्रतिनिधि सभाको बैठकलाई सम्बोधन गर्दै प्रधानमन्त्री केपी शर्मा ओलीले “काठमाडौँ–तराई द्रुतमार्गको काम द्रुत गतिमै भइरहेको” बताउनुभएको थियो । नेपाली सेनाले निर्माण गरिरहेको राष्ट्रिय गौरवको सो द्रुतमार्ग २०८३ भित्रै सम्पन्न हुनुपर्ने हो । तथापि प्रमले द्रुत गतिमा नै काम भइरहेको बताएको भोलिपल्ट रक्षामन्त्री मानवीर राईले २०८३ भित्रै निर्माण सकिनेमा आशङ्का गर्नुभयो । प्रधान सेनापति अशोकराज सिग्देलले भने २०८३ भित्रै निर्माण सक्ने आश्वासन दिनुभयो । हालसम्म द्रुतमार्गको भौतिक प्रगति करिब ४३ प्रतिशत मात्र रहेका कारण उक्त समयमा निर्माण सकिने सम्भावना छैन । यसका साथै चोभारको सुक्खा बन्दरगाह नजिकै खोकनामा रहने द्रुतमार्गको प्रवेशविन्दुबारे पनि अन्योल रहँदा त्यसको असर उक्त बन्दरगाहमा पर्ने देखिएको छ । अहिलेको अवस्थामा वीरगन्ज र तातोपानी नाकाबाट चोभार बन्दरगाहमा केही सामान आउने गरेका थिए । गत साउनदेखि तातोपानी नाकाबाट सामान आउन बन्द भएको चोभार सुक्खा बन्दरगाह भन्सार कार्यालयले जनाएको छ । कार्यालयका अनुसार यसअघि दुई नाकाबाट मासिक २० देखि २५ वटा कन्टेनरमा सामान आउने गरेकामा हाल वीरगन्जबाट मात्र मासिक १० देखि १२ कन्टेनर आउने गरेका छन् । बन्दरगाहमा नियमित रूपमा वीरगन्ज नाकाबाट सामान आउने गरेकोमा गत फागुनदेखि तातोपानी नाकासमेत सामान आउन थालेको थियो । तातोपानी नाकाको मार्ग अहिले बाढीपहिरोले तहसनहस हुँदा त्यहाँबाट सामान आउन ठप्प छ । चोभार भन्सार कार्यालयका सूचना अधिकारी कमलबहादुर नेपालीले बाढीपहिरोका कारण तातोपानीबाट सामान आउन बन्द भएको र २८ टनभन्दा बढीको सामान ल्याउन नपाइने व्यवस्थाले पनि सामान आउन नसकेको जानकारी दिनुभयो ।सडक डिभिजन कार्यालय दोलखाले कोदारी नाकामा बनाएको बेलिब्रिज भाँचिन्छ भनेर २८ टनभन्दा बढीको सामान आयातमा रोक लगाएको छ । जसले गर्दा बाटो खुले पनि तत्काल सामान आउने नेदेखिएको उहाँको भनाइ छ ।निर्यात शून्य२२ चैत २०७८ देखि औपचारिक रूपमा बन्दरगाह सञ्चालनमा आएको चोभार सुक्खा बन्दरगाह डेढ वर्षदेखि निजी क्षेत्र ट्रान्स नेपाल टिआरएस लोजीपार्कले सञ्चालन गरिरहेको छ । आयातनिर्यात सहजीकरण गर्ने उद्देश्यले सञ्चालन गरिएको बन्दरगाहमा सामान आयात भए पनि निर्यात भने हुन सकेको छैन । बन्दरगाह सञ्चालनको सुरुका बेला सामान्य निर्यात भए पनि अहिले भने ठप्प छ । चोभार भन्सार कार्यालयका अनुसार आर्थिक वर्ष २०८१/८२ मा एक अर्ब ७० करोड ६७ लाख रुपियाँको आयात हुँदा निर्यात शून्य छ । आव २०८०/८१ मा ९८ करोड ४४ लाख रुपियाँको आयात भएको थियो । आव २०७९/८० मा ६४ करोड २८ लाख रुपियाँको आयात भएकोमा एक करोड ४४ लाख २८ हजार रुपियाँ निर्यात भएको थियो । आव २०७८/७९ मा चोभारबाट नौ करोड ८८ लाख ७७ हजार रुपियाँ बराबरको आयात हुँदा ५५ लाख ७० हजार रुपियाँ बराबरको निर्यात भएको थियो । आव २०८१/८२ मा ९३ करोड ९६ लाख ५६ हजार राजस्व सङ्कलन भएको कार्यालयले जनाएको छ । चोभार बन्दरगाहमा फेब्रिक कपडा, विद्युतीय सामान, जुत्ताचप्पल र खुद्रा सामान आउने गरेका छन् ।पूर्ववाणिज्य सचिव पुरुषोत्तम ओझा काठमाडौँ–तराई मधेश द्रुतमार्ग (फास्टट्र्याक) समयमा निर्माण नहुँदा कनेक्टिभिटीको समस्याले बन्दरगाह प्रभावकारी रूपमा सञ्चालनमा आउन नसकेको बताउनुहुन्छ । बन्दरगाहलाई द्रुत गतिमा सञ्चालनका लागि सडक पूर्वाधार निर्माणमा जोड दिनुपर्ने उहाँको भनाइ छ । “काठमाडौँ केन्द्रित आयातनिर्यात सहजीकरण गर्र्न स्याटेलाइट ड्राइपोर्टको चोभारमा बन्दरगाह निर्माण गरिएको हो,” ओझाले भन्नुभयो, “चोभार बन्दरगाहमा आयात भए पनि निर्यात नभएकाले स्वदेशी वस्तुको उत्पादन बढाएर निर्यात बढाउनेतर्फ लाग्नु पर्छ ।”व्यापार विज्ञ रविशङ्कर सैँजूले कोलकातादेखि चोभारसम्म सामान सुरक्षित तरिकाले ल्याउने अन्डर टे«किङको व्यवस्था गर्नुपर्ने बताउनुभयो । यस अनुसार वीरगन्जमा सामान नरोकिन सिधै चोभार बन्दरगाहमा सामान आउने व्यवस्था गरे सामान आयात बढ्ने उहाँको भनाइ छ । अनलाइन ट्र्‍याकिङ प्रणाली लागु गरी सामान कहाँ आइपुगेको छ भनेर हेर्न सक्ने व्यवस्था गर्नुपर्ने उहाँको सुझाव छ । उद्योग, वाणिज्य तथा आपूर्ति मन्त्रालयका उपसचिव तर्कराज भट्टले उपत्यकामा आर्थिक हब भएकाले उत्तरी र दक्षिणी नाकाबाट आएका सामानको भन्सार जाँचपास गरी आयातनिर्यातलाई सहजीकरण गर्न बन्दरगाह स्थापना गरिएको भए पनि रेलको कनेक्टिभिटीसँगै सडक पूर्वाधार राम्रो बनेपछि मात्र बन्दरगाह प्रभावकारी रूपमा सञ्चालन हुने बताउनुभयो । हाल भएकै पूर्वाधारलाई प्रयोगमा ल्याउनुका साथै बन्दरगाह सञ्चालनका लागि निजी क्षेत्रको तत्परतासँगै भन्सार कार्यालयले सहजीकरण गर्नुपर्ने उहाँको भनाइ छ । ट्रान्स नेपाल टिआरएस लोजिपार्कले डेढ वर्षदेखि बन्दरगाह सञ्चालन गरिरहेको छ । ट्रान्स नेपाल टिआरएस लोजिपार्क प्रमुख कार्यकारी अधिकृत रविकान्त विद्यार्थीले प्रक्रियागत झन्झटले वीरगन्जदेखि चोभारसम्म सामान ल्याउन कठिन भएको बताउनु भयो । बाहिरी मुलुकबाट आएको सामान वीरगन्जमा भन्सार चेकचाँज भई फेरि चोभारमा आएर सोही कार्य दोहोरिँदा समयसँगै खर्च बढी लाग्ने उहाँको भनाइ छ । तेस्रो मुलुकबाट आएका सामान वीरगन्जबाट तीन दिन लगाएर चोभारमा आउँछ । कन्टेनरबाट निर्यात हुने सामान अन्तर्राष्ट्रिय विमानस्थलनजिकको भन्सारबाट जाँचपास हुने गरेकोमा चोभारबाटै जाँचपास गर्ने व्यवस्था गर्नसके निर्यात बढ्न सक्ने उहाँको भनाइ छ । विश्व बैङ्कको ऋण सहयोगमा एक अर्ब ६० करोड रुपियाँको लागतमा बन्दरगाह निर्माण भएको थियो । एक वर्ष छ महिनामा नै निर्माण सम्पन्न गर्ने गरी २०७५ जेठमा आयोजनाको ठेक्का सम्झौता भए पनि कोरोनाका कारणले बन्दरगाह निर्माणको काम डेढ वर्ष बढी लागेको थियो ।  बन्दरगाह निर्माण इन्टरमोडल यातायात विकास समितिले गरेको थियो । बन्दरगाह नियमन गर्ने काम समितिले गरिरहेको छ । कार्यकारी निर्देशक आशिष गजुरेलले बाढीपहिरोले बाटो अवरुद्ध भई तातोपानी नाका बन्द हुँदा वीरगन्जबाट मात्र सामान आउने गरेकाले पनि कम चहलपहल देखिएको बताउनुभयो ।  बन्दरगाहमा आन्तरिक र अन्तर्राष्ट्रिय टर्मिनल छन् । आन्तरिक टर्मिनलमा पार्किङको व्यवस्था गरिएको छ । रसुवा नाकाबाट आयात भएका एक हजार एक सय विद्युतीय गाडी पार्किङमा छन् ।",
      "link": "https://gorkhapatraonline.com/news/168500",
      "image": "https://gorkhapatraonline.com/storage/media/297328/conversions/2334-original-thumb.jpg"
    },
    {
      "slug": "168498",
      "title": "अपराध नियन्त्रणमा प्रहरीको सक्रियता बढ्यो",
      "timestamp": 1755648000000,
      "source": "gp",
      "content": "आपराधिक गतिविधि नियन्त्रणका लागि गृह प्रशासनले सक्रियता बढाएको छ ।  विगतमा गुन्डागर्दी तथा आपराधिक गतिविधिमा संलग्न तथा शङ्कास्पद व्यक्ति र समूहमाथि प्रहरीले सुरु गरेको कोभर्ड (गोप्य) र ओभर्ड (गस्ती तथा जाँच) अपरेसनमा हालसम्मकै धेरै अभियुक्त र आरोपित पक्राउ परेका छन् ।",
      "longContent": "गोरखापत्र समाचारदाता काठमाडौँ, भदौ ४ गते । आपराधिक गतिविधि नियन्त्रणका लागि गृह प्रशासनले सक्रियता बढाएको छ ।  विगतमा गुन्डागर्दी तथा आपराधिक गतिविधिमा संलग्न तथा शङ्कास्पद व्यक्ति र समूहमाथि प्रहरीले सुरु गरेको कोभर्ड (गोप्य) र ओभर्ड (गस्ती तथा जाँच) अपरेसनमा हालसम्मकै धेरै अभियुक्त र आरोपित पक्राउ परेका छन् ।जिल्ला प्रहरी परिसर काठमाडौँले गुन्डागर्दी तथा अन्य अपराधमा संलग्न राजु गोर्खाली भनिने (राजेन्द्रबहादुर गोर्खाली), मिलन चक्रे भनिने (मिलन गुरुङ) लगायतलाई कानुनी दायरमा ल्याई अनुसन्धान गरिरहेको छ । त्यसै गरी पछिल्लो एक वर्षमा भएका ३० वटा मुख्य घटनाका सबै आरोपितलाई कानुनी दायरामा ल्याउन पनि परिसर सफल भएको छ । परिसरका प्रमुख विश्व अधिकारीले जुनसुकै प्रकारका आपराधिक गतिविधि र त्यसमा संलग्नलाई कानुनी दायरामा ल्याउने गरी थप सक्रियता बढाइएको बताउनुभयो । उहाँले विगतमा आपराधिक पृष्ठभूमिका व्यक्ति र समूहले विभिन्न आवरणमा समाजलाई नै आतङ्कित पार्ने, अभद्र व्यवहार प्रस्तुत गरी शान्ति सुरक्षामा नै असर पु¥याउने गरी गतिविधि गर्न सक्ने भएकाले निगरानी बढाउनु परेको बताउनुभयो । अधिकारीले भन्नुभयो, “विगतमा जस्तो समाजलाई आतङ्कित पार्ने गरी कुनै पनि समूहले पुनः त्यस्ता गतिविधि नै गर्न सक्ने अवस्था त छैन तर त्यस्ता समूहले अप्रत्यक्ष रूपमा आपराधिक गतिविधि गर्न सक्ने भएकाले हामीले निगरानी बढाएका छौँ ।” उहाँले विगतमा आपराधिक पृष्ठभूमिका व्यक्तिका अदृश्य शैली कुनै न कुनै रूपमा समाजलाई नै आतङ्कित पार्ने र सुरक्षालाई नै चुनौती दिने खालका देखिए कानुनी दायरामा ल्याइने पनि बताउनुभयो । हालसम्मकै धेरै पक्राउ जिल्ला प्रहरी परिसर काठमाडौँले आर्थिक वर्ष २०८१/८२ मा पाँच हजार ५८५ जना फरार अभियुक्त पक्राउ गर्दै फैसला कार्यान्वयनमा नयाँ रेकर्ड कायम गरेको छ । यो सङ्ख्या देशभरि पक्राउ परेकामध्ये २५ प्रतिशतभन्दा बढी हो । देशको सङ्घीय राजधानी र धेरै बसोबास भएकाले कतिपय आरोपित काठमाडौँ उपत्यकामा गोप्य रूपमा लुकिछिपी बस्ने गरेको पाइएको छ ।  फरार अभियुक्त पक्राउ ६५ प्रतिशतले वृद्धिगृह प्रशासनले सुरु गरेको नीतिगत र कानुनी सुधारसँगै फैसला कार्यान्वयनमा पनि सफलता हासिल भएको छ । पछिल्लो एक वर्षमा मात्र मुलुकभरका अदालत र अर्धन्यायिक निकायबाट कैद र जरिबाना सजाय पाएर फरार रहेका २४ हजार ३८२ जना फरार अभियुक्त पक्राउ परेका छन् । अघिल्लो आव २०८०/८१ मा देशभरबाट कुल १४ हजार ७६४ जना फरार अभियुक्त पक्राउ परेका थिए ।",
      "link": "https://gorkhapatraonline.com/news/168498",
      "image": "https://gorkhapatraonline.com/storage/media/297326/conversions/Capture-1-original-thumb.jpg"
    },
    {
      "slug": "168497",
      "title": "बालबालिकालाई ‘स्वर्णविन्दु प्राशन’ थोपा",
      "timestamp": 1755648000000,
      "source": "gp",
      "content": "बालबालिकाको रोग प्रतिरोध क्षमता विकासका लागि भन्दै सरकारले आयुर्वेदिक पद्धतिबाट तयार गरिएको ‘स्वर्णविन्दु प्राशन’ थोपा वितरण गर्ने कार्यक्रम अघि बढाएको छ ।",
      "longContent": "गोरखापत्र समाचारदाताकाठमाडौँ, भदौ ४ गते । बालबालिकाको रोग प्रतिरोध क्षमता विकासका लागि भन्दै सरकारले आयुर्वेदिक पद्धतिबाट तयार गरिएको ‘स्वर्णविन्दु प्राशन’ थोपा वितरण गर्ने कार्यक्रम अघि बढाएको छ । पहिलो चरणमा छ महिनादेखि पाँच वर्ष उमेर समूहका बालबालिकालाई यो थोपा खुवाइने भएको छ । त्यसका लागि स्वास्थ्य तथा जनसङ्ख्या मन्त्रालयले निर्देशिका बनाएर स्वीकृतसमेत गरिसकेको छ । आयुर्वेद तथा वैकल्पिक सेवा विभागका निमित्त महानिर्देशक डा. श्यामबाबु यादवले पहिलो चरणमा २५ वटा स्वास्थ्य संस्थामार्फत ‘स्वर्णविन्दु प्राशन’ थोपा कार्यक्रम सुरु गर्न लागेको जानकारी दिनुभयो । कार्यक्रमका लागि विभागले स्वास्थ्य संस्थाहरूलाई अधिकतम पाँच लाख रुपियाँ र न्यूनतम तीन लाख रुपियाँका दरले बजेट उपलब्ध गराउँदै आएको छ । महानिर्देशक डा. यादवले ‘स्वर्णविन्दु प्राशन’ प्रत्येक महिना स्वास्थ्य संस्थामा आयुर्वेद चिकित्सक तथा स्वास्थ्यकर्मीको प्रत्यक्ष निगरानीमा तोकिएबमोजिमको मात्रामा खुवाइने जानकारी गराउनुभयो । उहाँले कार्यक्रमबाट छ महिनादेखि पाँच वर्षसम्मका बालबालिका लाभान्वित हुने जानकारी दिँदै ज्वरो, अजीर्ण, झाडापखाला, आउँ, रुघाखोकी, सर्दीमर्की भएका बालबालिकालाई खुवाउन नमिल्ने बताउनुभयो । उहाँले ‘स्वर्णविन्दु प्राशन’ बाट बाल स्वास्थ्य संवर्धनका साथै मातृशिशु स्वास्थ्य संवर्धनका कार्यक्रमसमेत सञ्चालन गर्ने उद्देश्य रहेको बताउनुभयो ।",
      "link": "https://gorkhapatraonline.com/news/168497",
      "image": "https://gorkhapatraonline.com/storage/media/297325/conversions/122-original-thumb.jpg"
    }
  ]
}