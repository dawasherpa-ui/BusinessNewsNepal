{
  "date": "2026-01-06T21:41:40.364Z",
  "news": [
    {
      "slug": "186881",
      "title": "कृषि पेसाले बदलेको जीवन",
      "timestamp": 1767657600000,
      "source": "gp",
      "content": "यहाँको अर्जुनचौपारी गाउँपालिका–१, थापाथोकका फणिनारायण अर्याल सुन्तला र कफी खेती गरेर आफ्नो जीवनलाई हराभरा बनाउनुभएको छ ।   ४६ वर्षअगाडि २०३६ सालमा विद्यालयमा बागवानी पढ्दै गर्दा सुन्तलाका बिरुवाबाट आफ्नो यात्रा थाल्नुभएको थियो । कृषि विषय अध्ययन गर्दा सहपाठीले सरकारी जागिरतर्फ ध्यान दिएको तर आफू व्यावहारिक ज्ञानलाई महìव दिँदै सुन्तला खेतीमा होमिएको अर्यालले बताउनुभयो ।",
      "longContent": "स्याङ्जा समाचारदाता स्याङ्जा, पुस २२ गते । यहाँको अर्जुनचौपारी गाउँपालिका–१, थापाथोकका फणिनारायण अर्याल सुन्तला र कफी खेती गरेर आफ्नो जीवनलाई हराभरा बनाउनुभएको छ । ४६ वर्षअगाडि २०३६ सालमा विद्यालयमा बागवानी पढ्दै गर्दा सुन्तलाका बिरुवाबाट आफ्नो यात्रा थाल्नुभएको थियो । कृषि विषय अध्ययन गर्दा सहपाठीले सरकारी जागिरतर्फ ध्यान दिएको तर आफू व्यावहारिक ज्ञानलाई महìव दिँदै सुन्तला खेतीमा होमिएको अर्यालले बताउनुभयो ।  पहिलो पटक रोपेका बिरुवाले राम्रो उत्पादन दिन थालेपछि हरेक वर्ष सुन्तला रोप्न थालेको उहाँले आफ्नो अनुभव सुनाउनुभयो । पाँच वटा सुन्तालाका बिरुवाबाट थालेको व्यावसायिक सुन्तला खेती अहिले ८० रोपनी क्षेत्रफलमा फैलिएको छ भने सुन्तला बगैँचामा दुई हजार तीन सयभन्दा बढी बोट रहेका छन् । सुन्तला खेतीबाट मनग्गे आम्दानी गरेका अर्यालले २०५६ सालमा कफी खेती थालेको बताउनुभयो । सुन्तलाको बिचमा कफी लगाउन मिल्ने भएपछि मिश्रित खेती गरेको अर्यालको भनाइ थियो । अर्यालले सुन्तला र कफीको व्यवसायबाट प्रत्यक्ष रूपमा ५५ जनालाई रोजगारी दिएको दाबी गर्नुभयो । उहाँले गत वर्षमा ७५ मेट्रिक टन सुन्तला उत्पादन गरेर ५५ लाख रुपियाँ कमाएको बताउनुभयो । त्यसै गरी छ हजार केजी कफी उत्पादन गरेर प्रतिकिलो १०५ रुपियाँमा बेचेर छ लाखभन्दा बढी रुपियाँ आर्जन गरेको दाबी गर्नुभयो । विद्यालयमा पढ्दा सिकेको सिपले मात्र नपुगेपछि अर्यालले २०४९ मा भारतको नागपुरमा १५ दिन, २०७१ सालमा अस्ट्रेलियामा तीन महिना, २०७२ सालमा १५ तिब्बतको ल्हासा र २०७४ सालमा थाइल्याडमा १५ दिन सुन्तलासम्बन्धी तालिम लिनुभएको छ । त्यसै गरी कफी खेतीसम्बन्धी भारतको बेङ्ग्लोरमा २०६५ र २०६६ सालमा १५/१५ दिनको तालिम दिएको अर्यालले बताउनुभयो । सरकारबाट ८५ प्रतिशतमा अनुदानमा पाएको गे्रडिङ मेसिनबाट गत आवमा चार सय मेट्रिक टन सुन्तला ग्रेडिङ गरेको बताउनुभयो । सुन्तला र कफी लगाएर राम्रो आम्दानी दिएको बताउँदै अर्यालले लामो समयदेखि गरेको मेहनत र निरन्तरताले आफूलाई पूर्ण सन्तुष्टि दिएको बताउनुभयो । कृषि पेसामा धैर्य र लगनशीलता भए सफलता सम्भव हुने उहाँको भनाइ थियो ।",
      "link": "https://gorkhapatraonline.com/news/186881",
      "image": "https://gorkhapatraonline.com/storage/media/328616/conversions/suntalaa-Syanga-original-thumb.jpg"
    },
    {
      "slug": "186838",
      "title": "नौ वटा परियोजना डिपिआरको चरणमा",
      "timestamp": 1767657600000,
      "source": "gp",
      "content": "कोशी प्रदेशमा लगानी सम्मेलन भएको नौ महिनाको अवधिमा एउटा परियोजना उत्पादनमूलक बनेको छ । सार्वजनिक–निजी साझेदारीको नमुना परियोजना प्रदेश सरकारको नयाँ आम्दानी दिने स्रोतसमेत बनेको हो ।",
      "longContent": "रङ्गेली समाचारदाताविराटनगर, पुस २२ गते । कोशी प्रदेशमा लगानी सम्मेलन भएको नौ महिनाको अवधिमा एउटा परियोजना उत्पादनमूलक बनेको छ । सार्वजनिक–निजी साझेदारीको नमुना परियोजना प्रदेश सरकारको नयाँ आम्दानी दिने स्रोतसमेत बनेको हो । लगानी सम्मेलन २०८२ वैशाख १८ र १९ गते आयोजना भएको थियो । एक खर्ब ५७ अर्ब १८ करोड रुपियाँका परियोजना प्रस्तुत भएकामध्ये भेडेटारमा वन्डर्स ग्रुप अन्तर्गत वन्डर्स एम्युजमेन्ट पाक्र्स एन्ड अट्याक्सन्स प्रालिले धनकुटाको साँगुरीगढी गाउँपालिका र सुनसरीको धरान उपमहानगरपालिकाको सीमाक्षेत्र भेडेटारमा स्काई वाक निर्माण गरेको थियो । कोशी प्रदेश लगानी प्राधिकरणका कार्यकारी निर्देशक डा. सरोज कोइरालाका अनुसार लगानी सम्मेलनमा यसलाई समेत सार्वजनिक–निजी साझेदारी अन्तर्गत सम्झौतामा लगिएको थियो । यो परियोजना अहिले सरकारका लागि उत्पादनमूलक बनेको हो । सञ्चालनको पहिलो वर्षमा स्काई वाकले सात करोड २० लाखको कारोबार गरेको छ । त्यसबाट प्रदेश सरकारलाई सेवा शुल्कबापत ३४ लाख ४८ हजार ६७५ रुपियाँ र नवीकरण शुल्कबापत छ लाख बुझाइएको हो । यसबाहेक मनोरञ्जन कर पाँच प्रतिशत स्थानीय तहमा बुझाउनुपर्ने छ । परियोजना साँगुरीगढी र धरान उपमहानगरपालिकाको समन्वयमा निर्माण गरिएका कारण राजस्व बाँडफाँट गर्नुपर्ने हुन्छ । मनोरञ्जन करको ६० प्रतिशत स्थानीय तह र ४० प्रतिशत प्रदेश सरकारमा जम्मा हुने व्यवस्था रहेको छ । प्राधिकरणका कार्यकारी निर्देशक कोइरालाले देशभरमै प्रदेशले अगाडि सारेकामध्ये सार्वजनिक–निजी साझेदारीको पहिलो परियोजनाबाट आम्दानी प्राप्त गरेको दाबी गर्नुभयो । लगानी सम्मेलनमा ५१ परियोजना सम्झौता भएका थिए । जसमा नौ महिनाको अवधिमा नौ वटा विस्तृत परियोजना प्रतिवेदन (डिपिआर) को चरणमा प्रवेश गरेका छन् । तीन वटाको परियोजना विकास सम्झौता (पिडिए) प्रक्रियामा रहेको जानकारी दिइएको छ । जेनजी आन्दोलनका कारण गत असोजमा राखिएको समीक्षा स्थगित भएकाले सबै परियोजनाबारे आगामी माघको तेस्रो हप्तासम्ममा समीक्षा गर्ने तयारीमा प्राधिकरण रहेको छ । वैशाखको लगानी सम्मेलनमा समझदारीपत्रमा हस्ताक्षर (एमओयु) भएका ५१ मध्ये ५० वटा कुनै न कुनै रूपमा प्रक्रियामा बढेको निर्देशक कोइरालाले जानकारी दिनुभयो । लगानी सम्मेलनमा कृषिमा तीन अर्ब रुपियाँका आठ वटा, ऊर्जा क्षेत्रमा आठ अर्ब ६२ करोड रुपियाँका तीन वटा, उद्योगमा ६६ अर्ब ८७ करोड रुपियाँका १२ वटा, पूर्वाधारमा ३८ अर्ब ४१ करोड रुपियाँका नौ वटा, आइटी क्षेत्रमा ४७ करोड रुपियाँका दुई वटा, फोहोर व्यवस्थापनमा दुई वटा परियोजनाका लागि ६० करोड रुपियाँ र पर्यटन क्षेत्रमा ३४ अर्ब १९ करोड रुपियाँका १० परियोजना थिए । जसमा निजीका १९ वटा परियोजनामा १६ अर्ब ९६ करोड रुपियाँको लगानी प्रतिबद्धता थियो । कार्यकारी निर्देशक कोइरालाका अनुसार सम्झौता भएका सबै परियोजना पाँच वर्षमा सम्पन्न गर्ने लक्ष्य निर्धारण गरिएको छ । तीमध्ये २४ वटा परियोजनाको कागजात अध्ययन गरिसक्ने समय तीन महिना दिइएको थियो । १५ वटाको छ महिना र १२ वटाको एक वर्षसम्ममा कागजात अध्ययन र कानुनी प्रक्रिया सक्नुपर्ने म्याद तोकिएको थियो । यसमध्ये लगानी सम्मेलनमा एमओयु भएको पाँच हाइड्रोपावरका लागि एक अर्ब ४२ करोड रुपियाँ लगानी सुनिश्चित भएको निर्देशक कोइरालाले जानकारी दिनुभयो । यसका लागि सिद्धार्थ बैङ्क र राष्ट्रिय वाणिज्य बैङ्कले लगानी गर्ने गरी सम्झौता गरिसकेका हुन् । यसै गरी पर्यटन क्षेत्रमा होटेल एसियाटिकको पाँचतारे स्टार प्रोजेक्टमा ९० करोड रुपियाँ लगानी सुनिश्चित भएको निर्देशक कोइरालाले जानकारी दिनुभयो । सुनसरीको इटहरीमा डाटा सेन्टर निर्माणको काम सम्पन्नउन्मुख रहेको निर्देशक कोइरालाले जानकारी दिनुभयो । विराटनगरमा राउत कन्स्ट्रक्सनले निर्माण गर्ने आरआर हस्पिटलको पनि काम सुरु भइसकेको जानकारी दिइएको छ । यसबाहेक साँगुरीगढीमा सिट्रस, एभोकाडो र किवी खेतीका लागि पहिलो चरणको १० बिघा जमिन व्यवस्थापन भइसकेको र बाँकी २० बिघा प्रक्रियामा रहेको, झापामा अर्गानिक मलको पाइलट प्रोजेक्ट सुरु भएको जनाइएको छ । इलामको देउमाई नगरपालिकामा कफी फार्मका लागि जग्गा व्यवस्थापनको काम सुरु गरिएको जानकारी दिइएको छ । हालसम्म प्रस्तुत भएका परियोजनामध्ये झापामा बिग हाउजिङ एन्ड कन्स्ट्रक्सन प्रालिसँगको सम्झौताको काम कुनै पनि प्रक्रिया सुरु नभएको कोइरालाले जानकारी दिनुभयो । त्यसबाहेक विराटनगरमा पाँच अर्बको लागतमा निर्माण गर्ने भनिएको पोडवेका सञ्चालक सम्पर्कविहीन भए पनि त्यसलाई खारेज गरेर नयाँ प्रक्रिया थालिएको निर्देशक कोइरालाले जानकारी दिनुभयो । कोशी पोडवे कम्पनीले सम्झौता गरे पनि यसका सञ्चालक सम्पर्कमा नआएका हुन् । त्यसपछि नील भट्टराई सञ्चालक रहेको नेपाल पोडवेलाई काम अगाडि बढाउन बाटो खोलिइएको छ । यसमा समेत सडक विभागले राइट अफ वे अनुमति दिइसकेको जानकारी दिइएको छ ।",
      "link": "https://gorkhapatraonline.com/news/186838",
      "image": "https://gorkhapatraonline.com/storage/media/328567/conversions/bhedetar-koshi-lagani-original-thumb.jpg"
    },
    {
      "slug": "186837",
      "title": "दुध उत्पादन बढाउन वंश सुधार",
      "timestamp": 1767657600000,
      "source": "gp",
      "content": "दुध उत्पादन बढाई किसानको आयआर्जनमा वृद्धि गर्ने उद्देश्यले दाङको देउखुरीमा हुलाकी राजमार्गलक्षित भैँसीको वंश सुधार कार्यक्रम सञ्चालन हुने भएको छ ।",
      "longContent": "घोराही समाचारदाताघोराही, पुस २२ गते । दुध उत्पादन बढाई किसानको आयआर्जनमा वृद्धि गर्ने उद्देश्यले दाङको देउखुरीमा हुलाकी राजमार्गलक्षित भैँसीको वंश सुधार कार्यक्रम सञ्चालन हुने भएको छ ।लुम्बिनी कृषि, भूमि व्यवस्था तथा सहकारी मन्त्रालयको सहयोगमा राजपुर र गढवा गाउँपालिकामा भैँसीपालन व्यवसायमा संलग्न यादव समुदायलक्षित कार्यक्रम सञ्चालन गर्न लागिएको हो । परम्परागत रूपमा भैँसीपालन पेसामा आबद्ध यादव समुदायलाई व्यवस्थित र आधुनिक पशुपालन प्रणालीमा जोड्दै आयआर्जनमा वृद्धि गर्ने उद्देश्यसहित हुलाकी राजमार्गलक्षित भैँसी वंश सुधार कार्यक्रम गर्न थालिएको भेटेरिनरी अस्पताल तथा पशुसेवाविज्ञ केन्द्र दाङका प्रमुख डा. हरिनारायणप्रसाद थारूले बताउनुभयो । कार्यालय प्रमुख डा. थारूका अनुसार कार्यक्रम अन्तर्गत ६० किसानलाई तीन समूहमा आबद्ध गराई भैँसीपालनसम्बन्धी तालिम, आहार व्यवस्थापनका लागि घाँसको बिउ सहयोग, समूहलाई उन्नत जातको राँगा सहयोग तथा आवश्यक प्रविधि हस्तान्तरण गरिने छ । थारूले भैँसीको वंश सुधार कार्यक्रमले दुध उत्पादन वृद्धि भई किसानको आम्दानीमा सुधार ल्याउने अपेक्षा गरिएको बताउनुभयो । प्रदेश सरकारको कृषि आधुनिकीकरण नीति अनुसार स्थानीय जातका भैँसीपालनमा संलग्न यादव समुदायलाई आधुनिक प्रविधिसँग जोड्दै उत्पादन र आयआर्जन बढाउने लक्ष्यसाथ कार्यक्रम अघि बढाउन थालिएको प्रमुख थारूले बताउनुभयो । कार्यक्रम सञ्चालनका लागि चालु आर्थिक वर्षमा १२ लाख रुपियाँ बजेट विनियोजन गरिएको छ । कार्यक्रम अन्तर्गत किसानको गोठ सुधारमा समेत सहयोग गर्ने कार्यालयको योजना छ । जिल्लामा सबैभन्दा बढी भैँसीपालन राजपुर र गढवा गाउँपालिकामा हुने गरेको छ । राजपुर र गढवाका विभिन्न स्थानमा पुख्र्यौली पेसाका रूपमा यादव समुदायले भैँसीपालन गर्दै आएका छन् । भेटेरिनरी अस्पताल तथा पशुविज्ञसेवा केन्द्र दाङका अनुसार जिल्लामा करिब ७० हजार भैँसी रहेकोमा राजपुर र गढवामा मात्र २० देखि २५ हजार भैँसीपालन गरिएको छ ।",
      "link": "https://gorkhapatraonline.com/news/186837",
      "image": "https://gorkhapatraonline.com/storage/media/328566/conversions/Buffalo-2-original-thumb.jpg"
    },
    {
      "slug": "186836",
      "title": "मौरीपालनबाट मासिक एक लाख",
      "timestamp": 1767657600000,
      "source": "gp",
      "content": "सानो लगानीबाट पनि आत्मनिर्भर बन्न सकिन्छ भन्ने उदाहरण रुपन्देहीको सैनामैना नगरपालिका–८, रामापुरको अधिकारी परिवार बनेको छ । २०५७ सालमा फर्सुराम अधिकारीले एक घारबाट सुरु गरेको मौरीपालन अहिले पाँच सय घारमा पुगेको छ भने मौरीपालनबाटै मासिक एक लाख आम्दानी गर्न अधिकारी परिवार सफल भएको छ ।",
      "longContent": "बुटवल समाचारदाताबुटवल, पुस २२ गते । सानो लगानीबाट पनि आत्मनिर्भर बन्न सकिन्छ भन्ने उदाहरण रुपन्देहीको सैनामैना नगरपालिका–८, रामापुरको अधिकारी परिवार बनेको छ । २०५७ सालमा फर्सुराम अधिकारीले एक घारबाट सुरु गरेको मौरीपालन अहिले पाँच सय घारमा पुगेको छ भने मौरीपालनबाटै मासिक एक लाख आम्दानी गर्न अधिकारी परिवार सफल भएको छ । मौरीपालनमा लागेको करिब २५ वर्षसम्म आइपुग्दा उहाँ अहिले वार्षिक १० टन मह उत्पादन गर्नुहुन्छ । उहाँले रामापुर मौरी स्रोत केन्द्र स्थापना गरी आफ्नो उत्पादन श्रीराम मह बजारमा बिक्री गर्दै आउनुभएको छ । उहाँहरूले उत्पादन गरेको श्रीराम मह देशका धेरै जिल्लामा पुग्ने गरेको छ । फर्सुरामसँगै उहाँका छोरा कविराज अधिकारी पनि विगत आठ वर्षदेखि मौरीपालनमै जोडिनुभएको छ । व्यवस्थापनमा स्नातकोत्तर गरेका अधिकारीलाई बुटवल र भैरहवाका राम्रा कलेजबाट शिक्षणका लागि अवसर नआएको होइन तर उहाँले बुबवले सुरु गरेको मौरीपालनमै रमाउने निधो गर्नुभयो । अहिले मौरीपालनको सबै व्यवस्थापनको काम छोरा कविराजले गर्दै आउनुभएको छ । मौरीपालनमा राम्रो आम्दानी हुन थालेपछि फर्सुरामसँगै उहाँका श्रीमती, छोरा कविराज र बुहारीसमेत मौरीपालनमा जोडिनुभएको छ ।   त्यसो त मौरीपालन गर्दैगर्दा कविराजलाई विदेश जाने रहरसमेत नलागेको होइन । प्रयास पनि गर्नुभयो तर विदेशमा गएर पसिना बगाउनुभन्दा आफ्नै देशमा आफ्नै घरमा बुवाले गर्दै आएको मौरीपालनलाई विस्तार गर्ने सोच आएको उहाँले बताउनुभयो । मेहनत गरे मौरीपालनबाट पनि नेपालमै राम्रो आम्दानी गर्न सकिने भएकाले उहाँले अरूलाई पनि मौरीपालनमा जोडिन आग्रह गर्नुहुन्छ । कविराज भन्नुहुन्छ, “पहिले हामीलाई गाउँको गरिब परिवार भनेर चिन्थे तर निरन्तर मेहनत गर्दा अहिले महिनाको एक लाख रुपियाँ कमाउन अरूको मुख ताक्नु पर्दैन, विदेश गएर अरूको देशमा पसिना बगाउन जानु पर्दैन ।” कहिलेकाहीँ बजारमा राम्रो महलाई पनि नक्कली मह हो कि भनेर शङ्का गर्दा आफूहरूलाई खल्लो लाग्ने गरेको बताउँदै कविराजले अब सरकारले सक्कली र नक्कली मह छुट्याएर ब्रान्डिङ गरिदिए मौरीपालनप्रति अझै आकर्षित भएर लाग्न प्रेरणा मिल्ने बताउनुहुन्छ । मह बिक्री मात्रै होइन, अधिकारी परिवारले अहिले मौरीपालन गर्न चाहने कृषकलाई मौरीका घार बेचेर मौरीपालनमा आकर्षित गर्दै आउनुभएको छ । सानो पुँजी भएकाले मौरीपालन सुरु गरेर राम्रो आम्दानी लिन सकिने भएकाले कविराज स्वदेशमै आत्मनिर्भर बन्ने हो भने मौरीपालनमा जोडिन आग्रह गर्नुहुन्छ ।  सुरुमा १५ हजारमा एक घार मौरी किनेर मौरीपालन गर्न सकिने भएकाले यसमा सानो सानो कम पुँजी भएका परिवार जोडिन सक्ने उहाँको भनाइ छ ।",
      "link": "https://gorkhapatraonline.com/news/186836",
      "image": "https://gorkhapatraonline.com/storage/media/328564/conversions/kabiraj-adhikari(1)-original-thumb.jpg"
    },
    {
      "slug": "186835",
      "title": "‘महिला उद्यमशीलता सरकारको प्राथमिकतामा’",
      "timestamp": 1767657600000,
      "source": "gp",
      "content": "उद्योग, वाणिज्य तथा आपूर्तिमन्त्री अनिलकुमार सिन्हाले महिला उद्यमशीलता विकासलाई उच्च प्राथमिकतामा राखेको बताउनुभएको छ । सोमबार काठमाडौँमा आयोजित कार्यक्रममा मन्त्री सिन्हाले महिलालाई सिप विकास गरी उद्यमशीलता हासिल गराउन मन्त्रालयले विशेष प्राथमिकता दिएको बताउनुभएको हो ।  महिलालाई व्यवसाय सञ्चालन गर्न अवसरसँगै चुनौती रहे पनि व्यवसायलाई निरन्तरता दिँदै सूचना प्रविधिको प्रयोग, इकमर्सको प्रयोगबाट व्यवसाय विस्तार गर्न सकिने उहाँको भनाइ छ ।",
      "longContent": "गोरखापत्र समाचारदाताकाठमाडौँ, पुस २२ गते । उद्योग, वाणिज्य तथा आपूर्तिमन्त्री अनिलकुमार सिन्हाले महिला उद्यमशीलता विकासलाई उच्च प्राथमिकतामा राखेको बताउनुभएको छ । सोमबार काठमाडौँमा आयोजित कार्यक्रममा मन्त्री सिन्हाले महिलालाई सिप विकास गरी उद्यमशीलता हासिल गराउन मन्त्रालयले विशेष प्राथमिकता दिएको बताउनुभएको हो ।महिलालाई व्यवसाय सञ्चालन गर्न अवसरसँगै चुनौती रहे पनि व्यवसायलाई निरन्तरता दिँदै सूचना प्रविधिको प्रयोग, इकमर्सको प्रयोगबाट व्यवसाय विस्तार गर्न सकिने उहाँको भनाइ छ । उद्यमी महिलालाई नीतिगत जटिलता, पारिवारिक बोझ र वित्तीय पहुँचको जोखिम रहेकाले यसका लागि मन्त्रालयले सहजीकरण गर्ने काम गरिरहेको मन्त्री सिन्हाको भनाइ छ । पछिल्लो समय उद्यमशीलता विकास गरी महिलाहरू नोकरी गर्ने मानसिकताबाट नोकरी दिने सोचमा पुगेकाले यसका लागि सरकार, निजी क्षेत्र र उद्यमीको सहकार्य आवश्यक रहेको मन्त्री सिन्हाको भनाइ छ । औद्योगिक व्यवसाय विकास प्रतिष्ठानका कार्यकारी निर्देशक उमेशकुमार गुप्ताले स्टार्टअप उद्यम कर्जामा उद्यमीको आकर्षण बढ्दै गएको जानकारी दिनुभयो । स्टार्टअप उद्यम कर्जा लिएका उद्यमीमध्ये महिलाले सञ्चालन गरेको उद्यम व्यवस्थित रहेको उहाँको भनाइ छ । स्टार्टअप उद्यम कर्जालाई सार्वजनिक–निजी साझेदारी अवधारणामा सातै प्रदेशमा सञ्चालन गर्ने तयारी गरिएको उहाँले जानकारी दिनुभयो । प्रतिष्ठानका अनुसार आर्थिक वर्ष २०८०/८१ मा १६५ उद्यमीले स्टार्टअप उद्यम कर्जा लिएका थिए । आव २०८१/८२ मा छ सय उद्यमीले स्टार्टअप उद्यम कर्जा लिएका थिए । चालु आवका लागि कर्जा वितरणका लागि स्क्रिनको काम भइरहेको उहाँले जानकारी दिनुुभयो ।",
      "link": "https://gorkhapatraonline.com/news/186835",
      "image": "https://gorkhapatraonline.com/storage/media/328563/conversions/anil_1-original-thumb.jpg"
    },
    {
      "slug": "186834",
      "title": "चैतदेखि देशव्यापी आर्थिक गणना",
      "timestamp": 1767657600000,
      "source": "gp",
      "content": "देशको अर्थतन्त्रको यथार्थ तस्बिर तयार पार्ने उद्देश्यसहित सरकारले दोस्रो राष्ट्रिय आर्थिक गणना–२०८२ गर्ने भएको छ । प्रधानमन्त्री तथा मन्त्रीपरिषद् कार्यालय अन्तर्गतको राष्ट्रिय तथ्याङ्क कार्यालयले ‘अर्थतन्त्र मापनका लागि आर्थिक गणना’ मूल नारासहित आगामी चैतदेखि देशव्यापी बृहत् अभियान घोषणा गरेको हो ।",
      "longContent": "गोरखापत्र समाचारदाताकाठमाडौँ, पुस २२ गते । देशको अर्थतन्त्रको यथार्थ तस्बिर तयार पार्ने उद्देश्यसहित सरकारले दोस्रो राष्ट्रिय आर्थिक गणना–२०८२ गर्ने भएको छ । प्रधानमन्त्री तथा मन्त्रीपरिषद् कार्यालय अन्तर्गतको राष्ट्रिय तथ्याङ्क कार्यालयले ‘अर्थतन्त्र मापनका लागि आर्थिक गणना’ मूल नारासहित आगामी चैतदेखि देशव्यापी बृहत् अभियान घोषणा गरेको हो ।तथ्याङ्क कार्यालयले बुधबार आयोजित कार्यक्रममा गणनाको कार्यतालिका, लोगो र नारा सार्वजनिक गरेको हो । यस गणना अन्तर्गत २०८२ चैत १ देखि २०८३ असार मसान्तसम्म देशभर तथ्याङ्क सङ्कलन गरिने भएको छ । गणनाबाट प्राप्त विवरणका आधारमा आर्थिक वर्ष २०८३/८४ को सुरुवातदेखि नै नतिजा सार्वजनिक गरिने लक्ष्य राखिएको छ ।राष्ट्रिय तथ्याङ्क कार्यालयका अनुसार आर्थिक गणनाले उद्योग, व्यापार, व्यवसाय, सेवा क्षेत्र, सहकारी तथा सार्वजनिक–निजी संस्थाहरूको सङ्ख्या, लगानी, रोजगारी, उत्पादन र सेवा प्रवाहसम्बन्धी विस्तृत विवरण सङ्कलन गर्ने छ । यसले जिडिपी अनुमान सुदृढीकरण, राष्ट्रिय लेखा प्रणालीको आधार वर्ष परिमार्जन तथा सरकारी नीति निर्माण र विकास योजना तर्जुमा गर्न आधार प्रदान गर्ने तथ्याङ्क कार्यालयले जनाएको छ ।यसअघि २०७५ सालमा सम्पन्न पहिलो राष्ट्रिय आर्थिक गणनाले देशभर नौ लाख २३ हजार ३५६ प्रतिष्ठान गणना गरेको थियो भने ३२ लाख २८ हजार ४५७ जनशक्ति संलग्न रहेको पाइएको थियो । त्यसमध्ये करिब ३० प्रतिशत (२९.६ प्रतिशत) महिला व्यवस्थापक रहेको विवरण सार्वजनिक भएको थियो ।कुन कुन क्षेत्र समेटिन्छन् ?गणनामा अन्तर्राष्ट्रिय औद्योगिक वर्गीकरण अनुसार १८ प्रमुख आर्थिक क्षेत्र समेटिने भएका छन् । यसमा कृषि, वन तथा माछापालन (दर्ता भएका मात्र), खानी तथा उत्खनन, औद्योगिक उत्पादन, विद्युत्, ग्यास, वाफ तथा वातानुकूलित सेवा, पानीको आपूर्ति, ढल निकास, फोहोर व्यवस्थापन र त्यसको उपचारात्मक क्रियाकलाप, निर्माण, थोक तथा खुद्रा व्यापार, मोटरगाडी र मोटरसाइकल मर्मतसम्भार कार्य, यातायात तथा भण्डारण, आवास तथा भोजन सेवासम्बन्धी क्रियाकलाप, सूचना तथा सञ्चार, वित्तीय तथा बिमासम्बन्धी क्रियाकलाप रहेका छन् ।यस्तै घरजग्गा कारोबारका व्यावसायिक क्रियाकलाप, पेसागत, वैज्ञानिक तथा प्राविधिक क्रियाकलाप, प्रशासनिक तथा सहयोगी सेवाका क्रियाकलाप, शिक्षा, मानव स्वास्थ्य तथा सामाजिक कार्यका क्रियाकलाप, कला तथा मनोरञ्जन र अन्य सेवा प्रदान गर्ने क्रियाकलाप समेटिने तथ्याङ्क कार्यालयले जनाएको छ ।कूटनीतिक नियोग, अन्तर्राष्ट्रिय संस्था, सुरक्षा निकाय, सार्वजनिक प्रशासन र दर्ता नभएका कृषि क्षेत्र भने गणनामा नसमेटिने भएका छन् ।गणनाका लागि देशभर ७७ जिल्ला र सात प्रदेशमा ८४ जिल्ला आर्थिक गणना कार्यालय स्थापना गरिने बताइएको छ । २०८२ चैत १ गते कार्यालय स्थापना भई २०८३ असार मसान्तसम्म सञ्चालन हुने छ भने तथ्याङ्क सङ्कलन कार्य २०८३ वैशाख २ देखि असार ७ सम्म हुने छ । यसका लागि गणक तथा सुपरिवेक्षकलाई तालिम प्रदान गरिसक्ने कार्यतालिका तय गरिएको छ ।‘अर्थतन्त्र मापनका लागि आर्थिक गणना’ अभियानको मूल नारा निर्धारण गरिएको छ । राष्ट्रिय तथ्याङ्क कार्यालयका अनुसार यस नाराले अर्थतन्त्रको वास्तविक अवस्था मापन गरी दिगो, सबल र प्रमाणमा आधारित विकास नीति निर्माण गर्ने लक्ष्यलाई प्रतिविम्बित गर्ने छ ।तथ्याङ्क कार्यालयले राष्ट्रिय महत्वको अभियान भन्दै सञ्चारकर्मी, उद्यमी तथा सम्पूर्ण सरोकारवालालाई सक्रिय, इमानदार र उत्तरदायी सहभागिताका लागि आह्वान गरेको छ ।",
      "link": "https://gorkhapatraonline.com/news/186834",
      "image": "https://gorkhapatraonline.com/storage/media/328562/conversions/AI-Image-for-arthik-ganana-original-thumb.jpg"
    },
    {
      "slug": "186833",
      "title": "तस्करीको चिनीले स्वदेशीको बिक्री घट्यो",
      "timestamp": 1767657600000,
      "source": "gp",
      "content": "पहिले भन्सार महसुल घटाउनुपर्ने माग राखेका चिनी उद्योगीले अहिले फेरि बढाउनुपर्ने माग राखेका छन् । तस्करीबाट आएको चिनीले बजारमा स्वदेशी चिनी बिक्री हुन छोडेको भन्दै भन्सार महसुल बढाउन चिनी उद्योगीले सरकारसमक्ष माग गरेका हुन् ।",
      "longContent": "गोरखापत्र समाचारदाताकाठमाडौँ, पुस २२ गते । पहिले भन्सार महसुल घटाउनुपर्ने माग राखेका चिनी उद्योगीले अहिले फेरि बढाउनुपर्ने माग राखेका छन् । तस्करीबाट आएको चिनीले बजारमा स्वदेशी चिनी बिक्री हुन छोडेको भन्दै भन्सार महसुल बढाउन चिनी उद्योगीले सरकारसमक्ष माग गरेका हुन् ।  नेपाल चिनी उद्योग सङ्घले सोमबार पत्रकार सम्मेलन गरेर स्वदेशी चिनी उद्योगलाई धराशायी हुनबाट जोगाउन तत्काल चिनी आयातमा लाग्दै आएको भन्सार महसुल बढाउन माग गरेको हो ।चालु आर्थिक वर्ष २०८२/८३ को आर्थिक ऐनमार्फत चिनीको आयातमा साबिकमा कायम रहेको ३० प्रतिशत भन्सार महसुलबाट घटाएर १५ प्रतिशत कायम गरिएको थियो । सङ्घका अध्यक्ष शशिकान्त अग्रवालले चिनी आयातमा १५ प्रतिशत भन्सार महसुल लाग्दै आएकोमा बढाएर २५ प्रतिशत पु¥याउनुपर्ने बताउनुभयो । “तस्करीबाट ठुलो परिमाणमा चिनी आयात हुँदा स्वदेशी चिनी बिक्री नभई कारखानामा थन्किएको छ,” उहाँले भन्नुभयो, “चिनी कारखानालाई जोगाउनका लागि आयातमा भन्सार महसुल बढाउनुका साथै तस्करी नियन्त्रणमा जोड दिनु पर्छ ।” खुला सिमानाबाट भइरहेको अवैध तस्करी र न्यून भन्सार दरका कारण स्वदेशी चिनीले बजार नपाउँदा उद्योगहरू सङ्कटमा परेको उहाँको भनाइ छ । नयाँ उखु क्रसिङ सिजन सुरु भइसक्दा पनि उद्योगहरूसँग अझै ३० हजार मेट्रिक टन चिनी मौज्दात रहेको उहाँको भनाइ छ । सङ्घका अनुसार ५० हजार मेट्रिक टन चिनी अवैध बाटोबाट भित्रिएकाले आयातित चिनीसँग स्वदेशी उद्योगले प्रतिस्पर्धा गर्न नसकेको उद्योगीको भनाइ छ । इन्दुशङ्कर चिनी उद्योगका सञ्चालक विमल केडियाले चिनी बिक्री नभए किसानलाई उखुको भुक्तानी दिन नसकिने बताउनुभयो । सङ्घका अनुसार गत आर्थिक वर्ष २०८१/८२ मा एक लाख ८२ हजार मेट्रिक टन चिनी उत्पादन भएकोमा अझै ठुलो परिमाणमा गोदाममै थन्किएको छ ।यस वर्ष दुई लाख २७ हजार मेट्रिक टन चिनी उत्पादन हुने प्रक्षेपण गरिएको छ । मुलुकमा वार्षिक दुई लाख ५० हजार मेट्रिक टन चिनीको माग छ । समयमै चिनीको बिक्री व्यवस्थापन नभए ६० अर्बको लगानी जोखिममा पर्ने र आश्रित एक लाख १५ हजार किसान तथा ३० हजार कामदार प्रत्यक्ष प्रभावित हुने सङ्घको भनाइ छ ।यो वर्ष उखुको क्रसिङ सिजन सुरु भइसकेकाले दुई लाख ४५ हजार क्विन्टल उखु क्रसिङ गरी दुई लाख २७ हजार ५८० मेट्रिक टन चिनी उत्पादन हुने अनुमान गरिएको छ । चिनीमा कायम भन्सार महसुलमा ३० प्रतिशतबाट घटाएर १५ प्रतिशत कायम गरिएको थियो । आव २०७३/७४ मा सरकारले चिनी आयातमा भन्सार महसुल घटाउँदा ठुलो परिमाणमा चिनी भारत र पाकिस्तानबाट आयातित भएका कारण स्वदेशी उत्पादन समयमा नै बिक्री हुन नसकी ठुलो परिमाणमा चिनी उद्योगमा मौज्दात रहेका कारण समयमा नै कृषकलाई भुक्तानी गर्न नसक्दा केही चिनी उद्योग बन्द भएका थिए ।  १५ वटा चिनी कारखाना रहेकामा हाल १२ वटा सञ्चालनमा छन् । एउटा चिनी उद्योगमा चार अर्ब रुपियाँ लगानी रहेको छ । सङ्घका मुलुकमा पछिल्लो समय वार्षिक १२ देखि १५ प्रतिशत चिनीको उत्पादन बढ्दै गएको छ ।",
      "link": "https://gorkhapatraonline.com/news/186833",
      "image": "https://gorkhapatraonline.com/storage/media/328560/conversions/Untitled-1-(1)-original-thumb.jpg"
    },
    {
      "slug": "186830",
      "title": "औषधी फिर्ता गर्न निर्देशन",
      "timestamp": 1767657600000,
      "source": "gp",
      "content": "औषधी व्यवस्था विभागले म्याग्नस फर्माले उत्पादन गरेको औषधी न्यून गुणस्तर भएकाले बजारबाट फिर्ता गर्न निर्देशन दिएको छ ।",
      "longContent": "गोरखापत्र समाचारदाताकाठमाडौँ, पुस २२ गते । औषधी व्यवस्था विभागले म्याग्नस फर्माले उत्पादन गरेको औषधी न्यून गुणस्तर भएकाले बजारबाट फिर्ता गर्न निर्देशन दिएको छ । विभागका महानिर्देशक नारायणप्रसाद ढकालले म्याग्नस फर्माले उत्पादन गरेको औषधी ‘लेभोफ्क्स ५००’ ट्याब्लेट (एन्टिबायोटिक) औषधी फिर्ता गर्न सूचना जारी गरेको जानकारी दिनुभयो । उहाँले उक्त कम्पनीको ब्याच नम्बर ‘बिबी २४००१’ को औषधी बजारबाट फिर्ता गर्न निर्देशन दिएको बताउनुभयो । उक्त औषधी ब्याक्टेरिया सङ्क्रमण रोक्न प्रयोग गरिन्छ । विभागले उक्त ब्याच नम्बर उल्लेख भएका औषधीको सिफारिस, बिक्री वितरण तथा प्रयोगसमेत नगर्न र नगराउनुहुन सबैलाई अनुरोध गरेको छ । राष्ट्रिय औषधी प्रयोगशालाबाट बजारीकृत औषधीको नमुना सङ्कलन गरी परीक्षण गर्दा म्याग्नस उत्पादकबाट उत्पादित ‘बिबी २४००१’ ब्याच नम्बरको औषधी न्यून गुणस्तर भएको पाइएकाले औषधी ऐन, २०३५ को दफा १४ बमोजिम बिक्री वितरण रोक्का गर्न निर्देशन दिएको हो । उहाँले उक्त औषधी बजारबाट तुरुन्त फिर्ता गर्न र सोको वितरण विभागमा पेस गर्न सम्बन्धित उद्योग तथा तिनका प्रतिनिधिलाई निर्देशन दिएको हो ।",
      "link": "https://gorkhapatraonline.com/news/186830",
      "image": "https://gorkhapatraonline.com/storage/media/328556/conversions/DDA-Building-original-thumb.jpg"
    },
    {
      "slug": "186798",
      "title": "नेप्से परिसूचक २८ अङ्ककले बढ्यो",
      "timestamp": 1767571200000,
      "source": "gp",
      "content": "नेपाल स्टक एक्सचेञ्ज (नेप्से) परिसूचक २८ दशमलव ७३ अङ्ककले बढेर दुई हजार ६३९ दशमलव ३७ को बिन्दुमा कायम भएको छ । यो एक दशमलव १० प्रतिशतको वृद्धि हो ।",
      "longContent": "काठमाडौँ, पुस २१ गते । नेपाल स्टक एक्सचेञ्ज (नेप्से) परिसूचक २८ दशमलव ७३ अङ्ककले बढेर दुई हजार ६३९ दशमलव ३७ को बिन्दुमा कायम भएको छ । यो एक दशमलव १० प्रतिशतको वृद्धि हो । आज ३३५ कम्पनीको एक करोड २४ लाख ५९ हजार ९५१ कित्ता शेयर ८४ हजार ९९० पटक खरिदबिक्री हुँदा रु ६ अर्ब ४७ करोड ३७ लाख ३६ हजार ९९ बराबरको कारोबार भएको छ ।आजको कारोबारमा सबै समूहको उपसूचक बढेको छ । सबैभन्दा धेरै उत्पादन तथा प्रशोधन समूह तीन दशमलव ०५, विकास बैंक समूह दुई दशमलव ७० र होटल तथा पर्यटन समूह दुई दशमलव ५३ प्रतिशतले बढेको छ । बैंकिङ शून्य दशमलव ६७, वित्त शून्य दशमलव ८३, जीवन बीमा शून्य दशमलव ४९, जलविद्युत् एक दशमलव १४, लगानी एक दशमलव २५, लघुवित्त शून्य दशमलव ५३, म्युचुअल फण्ड शून्य दशमलव ४३, निर्जीवन बीमा शून्य दशमलव ५७, व्यापार शून्य दशमलव २२ र अन्य समूह शून्य दशमलव शून्य दशमलव ७३ प्रतिशतले बढेको छ ।सागर डिस्टिलरी लिमिटेड, एसवाई प्यानल नेपाल लिमिटेड, श्रीनगर एग्रीटेक एन्डस्ट्रीज लिमिटेड, बन्दीपुर केबलकार एण्ड टुरिजम लिमिटेड र रुरु जलविद्युत् परियोजना लिमिटेडको शेयर मूल्यमा सकारात्मक सर्किट लागेको छ । सबैभन्दा धेरै घट्नेमा भने स्टाण्डर्ड चार्टर्ड बैंक लिमिटेड डिबेन्चर दुई दशमलव ४९ प्रतिशतले घटेको छ । कारोबार रकम र कारोबार भएका शेयर सङ्ख्याका आधारमा आज सबैभन्दा धेरै शिवम सिमेन्ट लिमिटेडको रु ३८ करोड ६९ लाख ५० हजार ३४७ बराबरको छ लाख २२ हजार ८४० कित्ता शेयर किनबेच भएको छ । रासस",
      "link": "https://gorkhapatraonline.com/news/186798",
      "image": "https://gorkhapatraonline.com/storage/media/328485/conversions/nepal-stock-exchange-(1)-original-thumb.jpg"
    },
    {
      "slug": "186686",
      "title": "उपल्लो मुस्ताङमा फ्रान्सका पर्यटक धेरै",
      "timestamp": 1767571200000,
      "source": "gp",
      "content": "उपल्लो मुस्ताङको भ्रमणमा फ्रान्सबाट आएका पर्यटक अधिक पुग्ने गरेको पाइएको छ । अन्नपूर्ण संरक्षण आयोजना इलाका कार्यालय ल्होमन्थाङका अनुसार सन् २०२४ र २०२५ मा उपल्लो मुस्ताङ घुम्न जाने पर्यटकमा युरोपेली मुलुक फ्रान्सका पर्यटक अधिक रहेको पाइएको हो ।",
      "longContent": "मुक्तिनाथ समाचारदाता मुक्तिनाथ (मुस्ताङ), पुस २१ गते । उपल्लो मुस्ताङको भ्रमणमा फ्रान्सबाट आएका पर्यटक अधिक पुग्ने गरेको पाइएको छ । अन्नपूर्ण संरक्षण आयोजना इलाका कार्यालय ल्होमन्थाङका अनुसार सन् २०२४ र २०२५ मा उपल्लो मुस्ताङ घुम्न जाने पर्यटकमा युरोपेली मुलुक फ्रान्सका पर्यटक अधिक रहेको पाइएको हो । कार्यालयको तथ्याङ्क अनुसार सो कार्यालय अन्तर्गत पर्ने वारागुङ मुक्तिक्षेत्र गाउँपालिका–३, छुसाङ, उपल्लो मुस्ताङमा पर्ने ल्होमन्थाङ, लोघेकर दामोदरकुण्ड गाउँपालिका विभिन्न पर्यटकीय स्थलमा अघिल्लो वर्ष भ्रमण गरेकामा सबैभन्दा धेरै युरोपेली देश फ्रान्सका ३६५ जना छन् । सन् २०२४ मा पनि फ्रान्सबाट ४३६ जनाले भ्रमण गरेका थिए ।उपल्लो मुस्ताङ भ्रमण गर्ने पर्यटक भने गत वर्षभन्दा केही घटेका छन् । यस वर्ष अक्टोबरमा उपल्लो क्षेत्रको भ्रमण गर्ने तयारीमा रहेका विदेशी पर्यटक जेनजी आन्दोलनका कारण बुकिङ रद्द गरेकाले पर्यटकको आगमनमा कमी आएको हो । सन् २०२४ मा चार हजार ९३ जनाले भ्रमण गरेकामा सन् २०२५ मा तीन हजार ८७२ जनाले भ्रमण गरेको कार्यालय प्रमुख उमेश पौडेलले बताउनुभयो । “उपल्लो मुस्ताङ क्षेत्रमा आउने पर्यटक नाकासम्म पुग्छन्, धेरै जसो दरबार, गुफा गुम्बामा रमाउँछन्, माथिल्लो क्षेत्रमा असोज र वैशाखमा धेरै पर्यटक आउँछन्,” पौडेलले भन्नुभयो । असोज, कात्तिक महिनामा घुमफिर तथा वैशाख महिनामा उपल्लो मुस्ताङमा तिजीपर्वको अवलोकनसहित असोज महिनामा भ्रमणसहितको योजना बनाएर विदेशी पर्यटक उपल्लो मुस्ताङ जाने गरेका छन् । अर्धनिषेधित क्षेत्रमा आउने सार्क राष्ट्र«का पर्यटकले प्रवेश शुल्क एक हजार र अन्य राष्ट्र«का पर्यटकले तीन हजार रुपियाँ अन्नपूर्ण संरक्षण क्षेत्र समिति (एक्याप) लाई तिर्नु पर्छ । विदेशी पर्यटकले अध्यागमन विभागबाट जति दिन घुमेको सोही अवसरमा प्रतिदिन एक सय डलर शुल्क तिर्नु पर्छ । १० दिनभन्दा बढी भ्रमण गर्न प्रतिदिन ५० डलर शुल्क तिर्नुपर्ने नियम छ । उपल्लो मुस्ताङको भ्रमणमा जाने विदेशी पर्यटक कोरला नाका क्षेत्रमा भन्दा पनि प्राचीन मानव बस्ती भएका गुफा, गुम्बा, ल्होमन्थाङ दरबार, प्राचीन शैलीका माटोको बस्ती, मौलिक रहनसहन, संस्कृति, जीवनशैलीमा समय बिताउने गरेका छन् । नेपाल सरकारले सन् १९९२ मा उपल्लो मुस्ताङमा पर्यटकलाई भ्रमणका लागि खुला गरेको थियो ।",
      "link": "https://gorkhapatraonline.com/news/186686",
      "image": "https://gorkhapatraonline.com/storage/media/328294/conversions/Upper-mustang-tourist-(1)-original-thumb.jpg"
    },
    {
      "slug": "186685",
      "title": "इटहरीमा रमडा होटेल सञ्चालनमा आउने",
      "timestamp": 1767571200000,
      "source": "gp",
      "content": "कोशी प्रदेशको इटहरीमा अन्तर्राष्ट्रियस्तरको होटेल रमडा बाई विन्डम इटहरी सञ्चालनमा आउने भएको छ । होटेल व्यवसायी देशबन्धु बस्नेत (अजित) ले अमेरिकी चेन होटेल ब्रान्ड होटेल विन्डम होटल्स एन्ड रिसोट्र्स अन्तर्गतको मिड–स्केल ब्रान्ड रमडा बाई विन्डम भित्र्याउनुभएको हो ।",
      "longContent": "गोरखापत्र समाचारदाताकाठमाडौँ, पुस २१ गते । कोशी प्रदेशको इटहरीमा अन्तर्राष्ट्रियस्तरको होटेल रमडा बाई विन्डम इटहरी सञ्चालनमा आउने भएको छ । होटेल व्यवसायी देशबन्धु बस्नेत (अजित) ले अमेरिकी चेन होटेल ब्रान्ड होटेल विन्डम होटल्स एन्ड रिसोट्र्स अन्तर्गतको मिड–स्केल ब्रान्ड रमडा बाई विन्डम भित्र्याउनुभएको हो । एक महिनाभित्र सञ्चालनमा आउन लागेको उक्त होटेलमा ८१ वटा कोठा रहने छन् जसमा डिलक्स सिङ्गल ५७, डिलक्स डबल १४, एक्जिक्युटिभ दुई, जुनियर स्विट छ र स्विट दुई कोठा रहने छन् ।होटेलमा टेरेस बार, अल डे डाइनिङ रेस्टुरेन्ट, कफी सप, दुई वटा ब्याङ्क्वेट हल, मिटिङ रुम, आउटडोर लाउन, पुल बार, स्विमिङ पुल, जिम र स्टिम र साउनाको सुविधा उपलब्ध हुने जनाइएको छ । व्यावसायिक बैठकदेखि विवाह तथा सामाजिक कार्यका लागि होटेल उपयुक्त हुने छ । होटेलले ८० जनाभन्दा बढी स्थानीयलाई प्रत्यक्ष रोजगारीको अवसरसमेत प्रदान गर्दै छ ।नेपाल उद्योग वाणिज्य महासङ्घको पर्यटन तथा हवाई यातायात समितिका सभापतिसमेत रहेका बस्नेतका अनुसार नेपालको पर्यटकीय सम्भावनालाई थप उजागर गर्न पूर्वी नेपालमै पहिलो पटक अमेरिकी चेन होटेल ब्रान्ड भित्र्याइएको हो ।",
      "link": "https://gorkhapatraonline.com/news/186685",
      "image": "https://gorkhapatraonline.com/storage/media/328293/conversions/Photo_5-original-thumb.jpg"
    },
    {
      "slug": "186683",
      "title": "कृषि वैज्ञानिक पलायन बढ्दो",
      "timestamp": 1767571200000,
      "source": "gp",
      "content": "मुलुकमा रोजगारी नपाएर दैनिक दुई हजारभन्दा बढी जनशक्ति विदेश गइरहेका बेला भएको जागिरसमेत छोडेर जाने क्रम बढ्दै गएको छ । पछिल्लो समय कृषिक्षेत्रमा काम गर्ने कृषि वैज्ञानिक विदेश पलायन हुने गरेका छन् ।",
      "longContent": "काठमाडौँ, पुस २१ गते । मुलुकमा रोजगारी नपाएर दैनिक दुई हजारभन्दा बढी जनशक्ति विदेश गइरहेका बेला भएको जागिरसमेत छोडेर जाने क्रम बढ्दै गएको छ । पछिल्लो समय कृषिक्षेत्रमा काम गर्ने कृषि वैज्ञानिक विदेश पलायन हुने गरेका छन् । नेपाल कृषि अनुसन्धान परिषद् (नार्क) मा काम गर्ने कृषि वैज्ञानिक अन्यन्त्र पलायन हुन थालेपछि अनुसन्धानको काम प्रभावित भएको छ । अनुसन्धान र उन्नत प्रविधि विकास गर्ने निकायमा जनशक्ति अभावले प्रभावकारी रूपमा काम हुन नसकेको नार्कले जनाएको छ । नार्कका अनुसार हाल ६० प्रतिशत जनशक्ति रिक्त रहेको र ४० प्रतिशत कर्मचारीको भरमा कृषि अनुसन्धानको काम भइरहेको छ । हाल एक हजार ८२३ कर्मचारीको दरबन्दी रहेकोमा आठ सय जना कार्यरत छन् । जसमा ४१० जना वैज्ञानिकको दरबन्दी रहेकोमा १८० जना कार्यरत रहेको नार्कले जनाएको छ । वैज्ञानिकको सङ्ख्या आधाभन्दा कम हुँदा अनुसन्धानको काममा प्रत्यक्ष असर परेको नार्कले जनाएको छ । राजनीतिक हस्तक्षेप, ऐन, नियमन, विनियमावली समय अनुकूल नहुनु र वैज्ञानिकका लागि आकर्षक सेवा सुविधा नहुँदा जागिर छाडेर जाने गरेका हुन् । नार्कका प्रवक्ता निर्देशक डा. भानुभक्त पोखरेलले कृषि वैज्ञानिक नहुँदा अनुसन्धानको काममा प्रत्यक्ष असर परेको जानकारी दिनुभयो । पछिल्लो समय कृषि वैज्ञानिक अध्ययन गर्न विदेश जाने र पछि नआउने प्रवृत्ति बढ्दै गएकाले अनुसन्धान र उन्नत प्रविधि विकासमा असर परेको उहाँको भनाइ छ । “कृषि वैज्ञानिकले जतिबेला पनि काम गर्नु पर्छ, सेवा सुविधा अन्य सरह छ,” उहाँले भन्नुभयो, “जसका कारणले गर्दा पनि अधिकांश कृषि वैज्ञानिक अध्ययन गर्न विदेश गएर नफर्कने गरेका छन् ।” धान, मकै, गहुँ, कोदो, जौ, फापर, कोसेबाली, तेलबाली र पशुजन्य अनुसन्धानमा वैज्ञानिक अभाव रहेको उहाँले जानकारी दिनुभयो । कृषि वैज्ञानिक अभावले उन्नत प्रविधि विकासमा असर परेको उहाँको भनाइ छ । नार्कका अनुसार जनशक्ति अभावले नार्कका प्रादेशिक कार्यालय न्यून जनशक्तिको भरमा सञ्चालनमा छन् ।  ऐन नियम समय अनुकूल नहुनु, वैज्ञानिकका लागि आकर्षण सेवा सुविधा नहुनु, राजनीतिक हस्तक्षेप र लामो समयसम्म कर्मचारीको बढुवा नभएकाले पनि नार्कमा कर्मचारीको आकर्षण घट्दै गएको उहाँको भनाइ छ । वैज्ञानिकलाई एउटा अनुसन्धान गर्न लामो समय लाग्ने र प्राविधिक भएकाले जतिबेला पनि खट्नुपर्ने हुँदा नार्कमा वैज्ञानिकलाई टिकाइराख्न आकर्षक सेवा सुविधा उपलब्ध गराइनुपर्ने उहाँको भनाइ छ । २०७४ सालदेखि नयाँ भर्ना नखुल्दा कृषि अनुसन्धानमा असर परेको उहाँको भनाइ छ । कृषि अनुसन्धान र विकास गर्ने भनेर स्वायत्त संस्थानका रूपमा २०४८ सालमा नार्क स्थापना भए पनि कृषि तथा पशुपन्छी विकासमन्त्री अध्यक्ष हुने व्यवस्था राजनीति हस्तक्षेप बढी हुने गरेको उहाँको भनाइ छ । पछिल्लो तीन वर्षसम्म नार्कमा प्रमुख कार्यकारी निर्देशकको पद खाली रहेको थियो । केही समयअघि नयाँ कार्यकारी आए पनि लामो समयसम्म प्रमुखविहीन हुँदा काममा प्रत्यक्ष प्रभाव परेको नार्कले जनाएको छ । नार्कले हालसम्म धान बालीमा दुई सय, मकैमा ७५, गहुँमा ६० वटा उन्नत जात विकास गरिसकेको छ । खाद्यान्न, दलहन, तेलहन, फलफूल र पशुपन्छी गरेर एक हजार आठ सय नयाँ जात विकास गरिसकेको नार्कले जनाएको छ । उन्नत जातको विकासले खाद्यान्न उत्पादन बढाउन सहयोग पुग्छ ।स्थानीय उत्पादनले माग धान्न नसकेर वार्षिक ठुलो परिणाममा खाद्यान्न आयात भइरहेका बेला अनुसन्धान गर्ने निकायमा पर्याप्त जनशक्ति नहुँदा यसले ठुलो असर पार्ने देखिन्छ । नार्कमा अनुसार एउटा उन्नत जात विकास गर्न वैज्ञानिकलाई चारदेखि पाँच वर्ष लाग्ने गर्छ । नार्कले हाल ४५० वटा विभिन्न अनुसन्धानमूलक कार्यक्रम सञ्चालन गरिरहेको जनाएको छ । सातै प्रदेशमा रहेका नार्कका हरेक कार्यालयले स्रोत बिउ तथा वस्तु उत्पादन गरेर वितरण गर्ने गर्छ । प्रत्येक वर्ष अन्नबाली, दाल, तेलहनको एक हजार टन स्रोत बिउ उत्पादन गरेर वितरण गर्ने गरेको नार्कले जनाएको छ । यस्तै फलफूल र तरकारीका पाँच लाख बेर्ना उत्पादन र माछाका तीन करोड भुरा उत्पादन गरेर वितरण गर्ने गरेको छ । प्राविधिक जनशक्ति अभावले उन्नत प्रविधिको अनुसन्धानमा असर परेको नार्कले जनाएको छ । कृषि विभागका महानिर्देशक प्रकाशकुमार सञ्जेलले तीन तहको सरकार भएपछि प्राविधिक लिङ्केज टुटेकाले पनि नार्कले विकास गरेका उन्नत जात पुग्न समय लाग्ने जानकारी दिनुभयो ।",
      "link": "https://gorkhapatraonline.com/news/186683",
      "image": "https://gorkhapatraonline.com/storage/media/328291/conversions/NARC-Building-1024x540-original-thumb.jpg"
    },
    {
      "slug": "186681",
      "title": "श्रमिकको लागत रोजगारदाताले बेहोर्ने गरी साउदी अरबसँग श्रम समझदारी",
      "timestamp": 1767571200000,
      "source": "gp",
      "content": "नेपाल सरकारले साउदी अरब जाने नेपाली श्रमिकको लागत खर्च रोजगारदाताले बेहोर्ने गरी श्रम समझदारी (एमओयु) को तयारी गरेको छ । नेपाल सरकारको श्रम, रोजगार तथा सामाजिक मन्त्रालय र साउदी सरकारको मानव संसाधन तथा सामाजिक विकास मन्त्रालयबिच आगामी जनावरी २५ र २६ तारिखमा साउदी अरबमा हुन लागेको",
      "longContent": "गोरखापत्र समाचारदाता काठमाडौँ, पुस २१ गते । नेपाल सरकारले साउदी अरब जाने नेपाली श्रमिकको लागत खर्च रोजगारदाताले बेहोर्ने गरी श्रम समझदारी (एमओयु) को तयारी गरेको छ । नेपाल सरकारको श्रम, रोजगार तथा सामाजिक मन्त्रालय र साउदी सरकारको मानव संसाधन तथा सामाजिक विकास मन्त्रालयबिच आगामी जनावरी २५ र २६ तारिखमा साउदी अरबमा हुन लागेको ग्लोबल कन्फ्रेन्समा श्रम समझदारी गर्ने गरी तयारी भएको हो । श्रम, रोजगार तथा सामाजिक सुरक्षा मन्त्रालयले साउदीसँग चरणबद्ध रूपमा वार्ता गरी श्रम सम्झौताको मसौदा तयार गरी स्वीकृतिका लागि मन्त्रीपरिषद्मा पठाएको थियो । गत साता बसेको नेपाल सरकार मन्त्रीपरिषद्का बैठकबाट मसौदा स्वीकृत गरेसँगै साउदीसँग श्रम सम्झौता गर्न बाटो खुलेको छ । नेपालीको पहिलो श्रम गन्तव्य देश साउदी अरबसँग लामो समयदेखि श्रम समझदारी हुन सकेको थिए । सन् २०१० देखि नै साउदी अरबसँग श्रम सम्झौताको प्रयास हुँदै आएको थियो तर सफल भने हुन थिएन । श्रम मन्त्रालयका प्रवक्ता पीताम्बर घिमिरेले साउदी अरब र नेपालबिच श्रम समझदारीका लागि लगभग सबै तयारी भइसकेकाले अब जसरी पनि हुने बताउनुभयो । साउदीसँगको यस प्रकारको समझदारीले नेपाल श्रमिकले अन्र्ताष्ट्रिय मानव अधिकारको सिद्धान्त अनुसारका अधिकार प्राप्त गर्ने र रोजगारदाताले लागत खर्च बेहोर्ने गरी ‘इम्प्लोयर पे पोलिसी’ अनुसारको सुविधा प्राप्त गर्ने छन् । यसका लागि मन्त्रालयले विगतमा भएका श्रम समझदारीपत्रको समेत विस्तृत समीक्षा गरिरहेको र श्रमिक पठाउने देश श्रम शोषण र मानव अधिकार उल्लङ्घनका विषयमा सरकारले शून्य सहनशीलता नीति अपनाए अनुरूप नै समझदारीको तयारी भएको उहाँले जानकारी दिनुभयो ।  सन् २०३४ मा हुने फिफा विश्वकप आयोजनाको तयारीस्वरूप साउदीले विगतमा श्रम नीतिमा सुधार गरिरहेको छ । ‘मोडर्न डे स्लेभरी’ मानिने कफाला प्रणालीमा सन् २०२१ को मार्चदेखि नै सुधार गरिसकेको छ भने श्रम ऐनमा परिवर्तन गरी आप्रवासी श्रमिकको न्यूनतम पारिश्रमिक तथा सेवा सुविधाको सुनिश्चित गरेको छ । यसअघि नै साउदी फन्डको प्रयोग गरी नेपालमा अन्तर्राष्ट्रियस्तरको तालिम उपलब्ध गराउने उद्देश्यले राष्ट्रिय व्यावसायिक प्रशिक्षण प्रतिष्ठानसँग साझेदारी गरेको थियो । प्रवक्ता घिमिरेका अनुसार घरेलु श्रमिकको सम्झौतालाई थाती राखेर सामान्य र सिपयुक्त श्रमिकको सिप प्रमाणीकरण कार्यक्रमसम्बन्धी श्रम समझदारी गर्ने भएको हो । मन्त्रीपरिषद्बाट पारित भएको श्रम समझदारीपत्र साउदी अरबमा पठाउने तयारी छ । त्यसपछि दुवै पक्षको अनुकूल हुने गरी साउदीमा हुने ग्लोबल कन्नफ्रेन्सकै बेलामा हस्ताक्षर हुन्छ । गत जेठ अन्तिम साता जेनेभामा श्रम, रोजगार तथा सामाजिक सुरक्षामन्त्री शरद्सिंह भण्डारी र साउदी अरबको अन्तर्राष्ट्रिय मामिलाका उपमन्त्री तारिक अल हमदबिच घरेलु श्रमिकसम्बन्धी समझदारीलाई बाँकी राखेर सामान्य श्रम समझदारी गर्ने सहमति भएको थियो । अन्तर्राष्ट्रिय श्रम सङ्गठन (आइएलओ) को मापदण्ड अनुसार श्रमिकको अधिकार, व्यवसायजन्य स्वास्थ्य सुरक्षा, रोजगारदाता परिवर्तन, श्रमिकको न्यायोचित भर्ना गर्ने विषय सम्झौतामा समावेश गरिएका छन् । चर्को लागत शुल्क, दोहोरो करारपत्रको अन्त्य, न्यूनतम तलबको सुनिश्चित र शवलाई छिटो स्वदेश पठाउने विषयलाई पनि सम्बोधन गरिएको मन्त्रालयले जनाएको छ । साउदी अरबमा हाल चार लाख नेपाली कार्यरत छन् । सबैभन्दा बढी निर्माण र सेवा क्षेत्रमा कार्यरत छन् । पछिल्लो १० वर्षमा साउदीमा मात्रै १३ लाख ५२ हजार आठ जनाले श्रम गरिसकेका छन् । जसमा श्रमिक एक लाख ११ हजार महिला छन् । आर्थिक वर्ष २०८१/८२ मा पुनः श्रम स्वीकृतिसहित एक लाख ५२ हजार जना गएका थिए । श्रम समझदारी नहुँदा साउदीमा कार्यरत नेपाली श्रमिकले न्यूनतम पारिश्रमिक र सामाजिक सुरक्षालगायतका विषयमा समस्या भोग्दै आएका छन् ।",
      "link": "https://gorkhapatraonline.com/news/186681",
      "image": "https://gorkhapatraonline.com/storage/media/328289/conversions/saudi-arabia-original-thumb.jpg"
    },
    {
      "slug": "186630",
      "title": "नेप्से परिसूचकमा दोहोरो अङ्कको गिरावट",
      "timestamp": 1767484800000,
      "source": "gp",
      "content": "यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचकमा दोहोरो अङ्कको गिरावट देखिएको छ ।",
      "longContent": "काठमाडौँ,  पुस २० गते । यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचकमा दोहोरो अङ्कको गिरावट देखिएको छ । आज नेप्से परिसूचक १० दशमलव २९ अङ्कले घटेर दुई हजार ६१० दशमलव ६३ को बिन्दुमा कायम भएको हो ।३२३ कम्पनीको एक करोड दुई लाख ७४ हजार १२६ कित्ता शेयर ७९ हजार ७०२ पटक खरिदबिक्री हुँदा रू. पाँच अर्ब एक करोड ७५ लाख ८७ हजार २९४ बराबरको कारोबार भएको नेप्सेले जनाएको छ ।  आजको कारोबारमा होटल तथा पर्यटन समूह शून्य दशमलव ६२, उत्पादन तथा प्रशोधन एक दशमलव ०४ र व्यापार समूह शून्य दशमलव ३४ प्रतिशतले बढेको छ भने अरु सबै समूहको उपसूचक घटेको छ । बैंकिङ शून्य दशमलव १४, विकास बैंक शून्य दशमलव ८०, वित्त शून्य दशमलव १३, जलविद्युत शून्य दशमलव ४९, लगानी शून्य दशमलव ३२, जीवन बीमा शून्य दशमलव ८८, लघुवित्त शून्य दशमलव ३२, म्युचुअल फन्ड शून्य दशमलव २९, निर्जीवन बीमा शून्य दशमलव ८६ र अन्य समूह एक दशमलव ६९ प्रतिशतले घटेको छ ।विन नेपाल लघुवित्त वित्तीय संस्था लिमिटेड र श्रीनगर एग्रीटेक इन्डस्ट्रिज लिमिटेडको शेयर मूल्यमा आज सकारात्मक सर्किट लागेको छ । सबैभन्दा धेरै घट्नेमा भने न्यादी हाइड्रोपावर लिमिटेडको शेयर मूल्य चार दशमलव ३२ प्रतिशतले घटेको छ ।कारोबार रकमका आधारमा आज सबैभन्दा धेरै एसवाई प्यानल नेपाल लिमिटेडको सबैभन्दा धेरै ३० करोड, ६५ लाख, ८५ हजार, ७६ बराबरको शेयर किनबेच भएको छ । त्यस्तै कारोबार भएका शेयर सङ्ख्याका आधारमा सबैभन्दा धेरै एनआईसी एसिया बैंक लिमिटेडको छ लाख ३४ हजार ७४९ कित्ता शेयर किनबेच भएको छ । रासस",
      "link": "https://gorkhapatraonline.com/news/186630",
      "image": "https://gorkhapatraonline.com/storage/media/328191/conversions/Stock-exchange-original-thumb.jpg"
    },
    {
      "slug": "186545",
      "title": "उपभोक्ताले पाउने छन् सस्तोमा सामान",
      "timestamp": 1767484800000,
      "source": "gp",
      "content": "सरकारले भन्सार कार्यालयमा सुरु गरेको कारोबार मूल्यको आधारमा गरिने भन्सार मूल्याङ्कन प्रणालीले वैध व्यापार बढ्ने र यसले वस्तुको मूल्य घटाउनेसम्मको प्रभाव पार्ने देखिएको छ । अर्कोतिर भन्सार प्रक्रिया पारदर्शी बन्ने र राज्यले प्राप्त गर्ने राजस्व सङ्कलन पनि बढ्ने अपेक्षा गरिएको छ ।",
      "longContent": "काठमाडौँ, पुस २० गते । सरकारले भन्सार कार्यालयमा सुरु गरेको कारोबार मूल्यको आधारमा गरिने भन्सार मूल्याङ्कन प्रणालीले वैध व्यापार बढ्ने र यसले वस्तुको मूल्य घटाउनेसम्मको प्रभाव पार्ने देखिएको छ । अर्कोतिर भन्सार प्रक्रिया पारदर्शी बन्ने र राज्यले प्राप्त गर्ने राजस्व सङ्कलन पनि बढ्ने अपेक्षा गरिएको छ । भन्सार कार्यालयले राख्ने सन्दर्भ पुस्तिकाका आधारमा वस्तुको मूल्याङ्कन गर्ने र त्यसैको आधारमा भन्सार महसुल सङ्कलन गर्ने परम्परा तोड्दै सरकारले देशैभरका कार्यालयमा वस्तुको प्रचलित कारोबारलाई आधार मानेर मूल्याङ्कन सुरु गरेको छ । जसलाई उद्योगी व्यवसायी तथा व्यापार विज्ञले समेत सकारात्मक मानेका छन् । त्यति मात्र होइन यसको कार्यान्वयनमा भन्सारका कर्मचारीलाई थप चनाखो बनाउनुपर्नेमा उनीहरूको जोड छ । कारोबार मूल्य लागु हुँदा त्यसको लाभ सरकार, व्यापारी र उपभोक्तासम्मलाई हुने भएकाले सरोकारवाला सबैले यसको स्वागत पनि गरेका छन् ।  व्यापार विज्ञ रविशङ्कर सैँजु कारोबार मूल्य लागु भएपछि सही मूल्यमा व्यापारीले सामान ल्याउँदा ग्राहकलाई सामान सस्तो पर्न जाने बताउनुहुन्छ । यसले नेपालको व्यापार प्रणालीलाई अधिक पुर्वानुमानयोग्य पारदर्शी बनाउने हुँदा विदेशी लगानीकर्ताका लागि समेत आकर्षण हुने उहाँको भनाइ छ । “प्रमाणित गर्न सकिने कागजातका आधारमा मूल्याङ्कन छिटो हुने हुँदा नियमन पालना गर्ने व्यापारीका लागि सीमानाकामा हुने ढिलाइ घटाउँछ,” उहाँले भन्नुभयो ।   पछिल्लो व्यवस्थाले कागजमा सामानको मूल्य कम देखाएर कम शुल्क तिर्ने आयातकर्ताको बानीलाई नियन्त्रण गर्ने सैँजुको बुझाइ छ । वास्तविक मूल्यको इन्भ्वाइस निर्माण गरेर, सामानको वास्तविक मूल्य, शुल्क र मूल्य अभिवृद्धि कर (भ्याट) लगाउन सकिने हुँदा राजस्व बढाउन सहयोग पुग्ने उहाँले बताउनुभयो । ‘कारोबार मूल्य लागु भएपछि व्यापार सुविधा र दक्षतामा सुधार आउनका साथै अवैध वित्तीय प्रवाह नियन्त्रण हुन्छ,” उहाँले भन्नुभयो । व्यवसायीले बढी बिल बनाएर सामान ल्याउन सक्ने हुँदा यसमा भन्सार कर्मचारी सचेत हुनुपर्ने उहाँको भनाइ छ । नेपाल चेम्बर अफ कमर्सका अध्यक्ष कमलेश अग्रवालले कारोबार मूल्यका आधारमा भन्सार मूल्याङ्कन गर्दा व्यापारलाई पारदर्शी बनाई गैरकानुनी कारोबार नियन्त्रण हुने बताउनुभयो । “यस अघि लागु भएको सन्दर्भ मूल्यले विकृति बढेको थियो,” उहाँले भन्नुभयो, “कारोबार मूल्य लागु भएपछि उद्यमी व्यवसायीको मनोबल उच्च बनाएको छ ।”  बहुराष्ट्रिय कम्पनी, एजेन्सीमार्फत आउने सामान, भारतबाट जिएसटी मूल्य लागु भएर आउने सामान, प्रतीतपत्र (एलसी) खोलेर आउने सामान, प्रतिष्ठित कम्पनी र ग्रिन च्यानलबाट आउने सामानलाई भन्सारमा सिधै छोड्ने र शङ्का लागेका सामान रोक्नुपर्ने उहाँको भनाइ छ । भन्सारमा हुने अनावश्यक झन्झट प्रक्रिया रोकिने हुँदा कारोबार मूल्यले आयातनिर्यात व्यापारलाई थप सहज बनाउने उहाँको भनाइ छ । व्यवसायीले इमानदारीपूर्वक कारोबार गर्ने र भन्सारका कर्मचारीले समयमा सामान जाँचपास गरे यसलाई प्रभावकारी रूपमा कार्यान्वयन गर्न सकिने उहाँको भनाइ छ । भन्सार विभागका सूचना अधिकारी किशोर बर्तौलाले कारोबार मूल्य लागु गर्दा व्यापारलाई पारदर्शी बनाई राजस्व सङ्कलन वृद्धि हुने जानकारी दिनुभयो । कारोबार मूल्यमा भन्सार मूल्याङ्कन हुँदा सही तथ्यमा आधारित व्यापार हुने हुँदा बढी र कम मूल्याङ्कन हुने, डलर बाहिर जाने समस्या हटेर अर्थतन्त्रमा सकारात्मक प्रभाव पार्ने उहाँको भनाइ छ । अर्थमन्त्री रामेश्वरप्रसाद खनालले सन्दर्भ मूल्यको साटो कारोबार मूल्य लागु गर्दा वस्तुको मूल्य बजारले निर्धारण गर्ने हुँदा प्रक्रियागत सरलीकरण हुने बताउनुभएको थियो । शुक्रबार आफ्नो फेसबुकमा लेख्दै उहाँले आगामी दिनमा भन्सारलाई उत्पादन र निर्यातमा आधारित अर्थतन्त्र मेरुदण्डका रूपमा विकास गर्नु पर्नेमा जोड दिनुभएको थियो । निजी क्षेत्रले नक्कली बिलबीजक जारी गर्नुपर्ने बाध्यताको अन्त्य गर्दै व्यवसायीलाई परिवर्तन अनुरूप वास्तविक कारोबार र सही कागजात मात्र पेस गरी इमानदार हुन उहाँको आग्रह थियो ।",
      "link": "https://gorkhapatraonline.com/news/186545",
      "image": "https://gorkhapatraonline.com/storage/media/328107/conversions/Bhansar-mulyankan-photo-original-thumb.jpg"
    },
    {
      "slug": "186543",
      "title": "‘सुरक्षा भए लगानी गर्न तयार’",
      "timestamp": 1767484800000,
      "source": "gp",
      "content": "सरकारले सुरक्षाको प्रत्याभूति गराए नेपालको निजी क्षेत्र थप लगानी गर्न तयार रहेको नेपाल उद्योग वाणिज्य महासङ्घका अध्यक्ष चन्द्रप्रसाद ढकालले बताउनुभएको छ ।  चितवन उद्योग वाणिज्य सङ्घको ५९ औँ वार्षिक साधारण सभाका अवसरमा शनिबार आयोजित कार्यक्रममा उहाँले यसमा महासङ्घले पनि समन्वय गर्ने बताउनुभएको हो । कार्यक्रममा अध्यक्ष ढकालले निजी क्षेत्रलाई सम्मानको दृष्टिले हेर्नुपर्नेमा जोड दिनुभयो ।",
      "longContent": "भरतपुर समाचारदाता भरतपुर, पुस २० गते । सरकारले सुरक्षाको प्रत्याभूति गराए नेपालको निजी क्षेत्र थप लगानी गर्न तयार रहेको नेपाल उद्योग वाणिज्य महासङ्घका अध्यक्ष चन्द्रप्रसाद ढकालले बताउनुभएको छ ।चितवन उद्योग वाणिज्य सङ्घको ५९ औँ वार्षिक साधारण सभाका अवसरमा शनिबार आयोजित कार्यक्रममा उहाँले यसमा महासङ्घले पनि समन्वय गर्ने बताउनुभएको हो । कार्यक्रममा अध्यक्ष ढकालले निजी क्षेत्रलाई सम्मानको दृष्टिले हेर्नुपर्नेमा जोड दिनुभयो ।व्यवसायी तथा लगानीकर्तालाई सामन्तीका रूपमा हेर्ने प्रवृति हुँदा आन्दोलनको निसानामा निजी क्षेत्र पर्न थालेको उहाँको भनाइ थियो । रोजगारी सिर्जना र अर्थतन्त्रमा ठुलो योगदान निजी क्षेत्रकै रहेकाले सरकारले लगानीको वातावरण बनाउनुपर्ने उहाँको धारणा थियो । “ढुक्कसँग लगानी गरेर राज्यलाई कर तिरेर आम्दानी गर्न सक्ने वातावरण सरकारले बनाउनु पर्छ,” उहाँले भन्नुभयो । कार्यक्रममा विभिन्न राजनीतिक दलका नेताहरूले नेपालको आर्थिक विकासमा उद्योगी व्यवसायीको भूमिका महत्वपूर्ण भएको बताउनुभएको थियो । लगानीका लागि सुरक्षित वातावरण बनाउने जिम्मेवारी सरकारको हुने उहाँहरूको भनाइ थियो । दुईबर्से कार्यकालका लागि अधिवेशनले नयाँ नेतृत्व चयन गर्दै सोमबार सम्पन्न हुने छ ।",
      "link": "https://gorkhapatraonline.com/news/186543",
      "image": "https://gorkhapatraonline.com/storage/media/328048/conversions/chandra-dhakal-1-original-thumb.jpg"
    },
    {
      "slug": "186542",
      "title": "‘लगानीको वातावरण अपरिहार्य’",
      "timestamp": 1767484800000,
      "source": "gp",
      "content": "लुम्बिनी प्रदेशका मुख्यमन्त्री चेतनारायण आचार्यले आर्थिक विकासका लागि लगानीको वातावरण बनाउनु अपरिहार्य भएको बताउनुभएको छ । नेपाल औद्योगिक क्षेत्र उद्योग महासङ्घको २५ औँ वार्षिक साधारण सभाका अवसरमा शनिबार आयोजित कार्यक्रममा उहाँले लगानीकर्ताको लगानी सुरक्षित नभएसम्म उद्योग व्यवसाय फस्टाउन नसक्ने बताउनुभयो ।",
      "longContent": "नेपालगन्ज समाचारदातानेपालगन्ज, पुस २० गते  । लुम्बिनी प्रदेशका मुख्यमन्त्री चेतनारायण आचार्यले आर्थिक विकासका लागि लगानीको वातावरण बनाउनु अपरिहार्य भएको बताउनुभएको छ । नेपाल औद्योगिक क्षेत्र उद्योग महासङ्घको २५ औँ वार्षिक साधारण सभाका अवसरमा शनिबार आयोजित कार्यक्रममा उहाँले लगानीकर्ताको लगानी सुरक्षित नभएसम्म उद्योग व्यवसाय फस्टाउन नसक्ने बताउनुभयो । प्रदेशभित्रका उद्योग व्यवसायलाई सुदृढ पार्न प्रदेश सरकारले सबै सरकारी निकायमा स्थानीयस्तरमा उत्पादन भएका उपलब्ध नेपाली उत्पादनलाई मात्र प्रयोग गर्नुपर्ने निर्णय कार्यान्वयन गरेको जानकारी दिनुभयो । उद्योग व्यवसाय दर्ता, सञ्चालन र नियमनमा झन्झटिलो प्रक्रिया, कानुन र ऐनहरू खारेज गरेर सहज, सरल र व्यवसायमैत्री नितिनियम बनाउनुपर्नेमा उहाँको जोड थियो । कार्यक्रममा औद्योगिक क्षेत्र व्यवस्थापन लिमिटेडका अध्यक्ष बाबुराम पन्थले औद्योगिक क्षेत्रभित्र रहेका उद्योगको समस्या समाधानमा गरिरहेको बताउनुभयो । नेपाल औद्योगिक क्षेत्र उद्योग महासङ्घका अध्यक्ष एजाज आलमले उद्योगी व्यवसायीको मनोबल बढाउने, लगानी सुरक्षित गर्ने तथा उत्पादन वृद्धि गर्ने खालका नीति निर्माणमा जोड दिनुभयो ।",
      "link": "https://gorkhapatraonline.com/news/186542",
      "image": "https://gorkhapatraonline.com/storage/media/328047/conversions/mukhymantri-aachary-original-thumb.jpg"
    },
    {
      "slug": "186540",
      "title": "लोपोन्मुख चिनो घरबाटै बिक्री",
      "timestamp": 1767484800000,
      "source": "gp",
      "content": "मुगुको विभिन्न गाउँबस्तीमा फल्ने लोपोन्मुख रैथाने खाद्यबाली चिनो अहिले घरबाटै बिक्री हुन थालेको छ । स्थानीय व्यापारी जिल्लाका गाउँबस्तीमै आएर चिनो खरिद गर्न थालेपछि किसान पनि खुसी भएका छन् ।",
      "longContent": "मुगु समाचारदातामुगु, पुस २० गते । मुगुको विभिन्न गाउँबस्तीमा फल्ने लोपोन्मुख रैथाने खाद्यबाली चिनो अहिले घरबाटै बिक्री हुन थालेको छ । स्थानीय व्यापारी जिल्लाका गाउँबस्तीमै आएर चिनो खरिद गर्न थालेपछि किसान पनि खुसी भएका छन् । छायानाथ रारा नगरपालिका–६ का स्थानीय व्यापारी खड्क्या ऐडी चिनोले औषधीको काम गर्ने प्रचारपछि खोजेर खानेको सङ्ख्या बढ्न थालेको बताउनुभयो । गाउँघरमा मन नपराएको रैथाने चिनो पछिल्लो समय नेपालका विभिन्न सहरमा माग अत्यधिक बढ्दै गएको उहाँले बताउनुभयो । सुर्खेत, काठमाडौँ, बुटवल, नेपालगन्ज,भैरहवाका विभिन्न सहरमा चिनोको उपभोक्ता बढ्दै गएपछि उहाँले मुगुबाट चिनो सङ्कलन गर्ने सङ्कलनकर्ताबाट मगाएर सहरमा बेच्ने गरेको जानकारी दिनुभयो । उहाँका अनुसार धेरै जसो मधुमेह र उच्च रक्तचापका बिरामीले चिनोको खोजीमा आउने भएकाले सहर बजारमा यो चामलको माग बढेको छ । छायानाथ रारा नगरपालिका–७ का किसान रामबहादुर रावलका अनुसार कुनै समयमा चिनोको माग नहुँदा गाउँमा यसको खेती नै हराएको थियो । पछिल्लो समय स्थानीय व्यापारी चिनो खोज्दै गाउँमै पुग्न थालेपछि अहिले चिनो उत्पादन गर्नेको सङ्ख्या पनि वृद्धि हुँदै गएको छ । स्थानीय व्यापारीलाई प्रतिकेजी ६० रुपियाँका दरले चिनो बिक्री हुँदै आएको छ । सरकारले आव २०७९/८० को बजेटमा कर्णाली प्रदेशका रैथाने बाली संरक्षण गर्ने घोषणा गरेको थियो तर सरकारको उक्त नीति खाद्य व्यवस्था तथा व्यापार कम्पनी लिमिटेड शाखा मुगुमा लागु भएको छैन । कम्पनीको मुगु शाखाका प्रमुख केशव गिरीका अनुसार जिल्लाका रैथाने बाली खरिद गर्नलाई कुनै पनि त्यस्तो पत्र नआएको हुनाले जिल्ला शाखाबाट यस्ता रैथाने बालीहरू किसानबाट खरिद हुन नसकेको हो । छायानाथ रारा नगरपालिकाका सूचना अधिकारी लोगराज भट्टका अनुसार कृषि विकास कार्यालय शाखा मुगुको तथ्याङ्क अनुसार जिल्लामा २१ हेक्टर जमिनमा रैथाने बाली चिनो लगाएका छन् । जसबाट ४२ मेट्रिक टन उत्पादन भएको छ । उहाँका अनुसार नगरभित्रका किसानलाई रैथाने बाली उत्पादनमा संरक्षण गर्नलाई अनुदानको व्यवस्था गरिएको छ ।",
      "link": "https://gorkhapatraonline.com/news/186540",
      "image": "https://gorkhapatraonline.com/storage/media/328045/conversions/Chino-Bali-original-thumb.jpg"
    },
    {
      "slug": "186539",
      "title": "आर्थिक वृद्धिदर औसतभन्दा बढी हुने",
      "timestamp": 1767484800000,
      "source": "gp",
      "content": "राष्ट्र बैङ्कले गरेको मौद्रिक सहजताका कारण विस्तार हुँदै गएको हुँदा आर्थिक वृद्धि औसतभन्दा बढी हुने देखिएको छ । नेपाल राष्ट्र बैङ्क आर्थिक अनुसन्धान विभागले तयार गरेको आर्थिक गतिविधि अध्ययन (एकीकृत) वार्षिक प्रतिवेदन (आर्थिक वर्ष २०८१/८२) का अनुसार यस्तो देखिएको हो ।",
      "longContent": "गोरखापत्र समाचारदाताकाठमाडौँ, पुस २० गते । राष्ट्र बैङ्कले गरेको मौद्रिक सहजताका कारण विस्तार हुँदै गएको हुँदा आर्थिक वृद्धि औसतभन्दा बढी हुने देखिएको छ । नेपाल राष्ट्र बैङ्क आर्थिक अनुसन्धान विभागले तयार गरेको आर्थिक गतिविधि अध्ययन (एकीकृत) वार्षिक प्रतिवेदन (आर्थिक वर्ष २०८१/८२) का अनुसार यस्तो देखिएको हो ।प्रतिवेदनका अनुसार विश्वव्यापी रूपमा इन्धन तथा खाद्य वस्तुको मूल्यमा गिरावट, कर्जा तथा निक्षेपको घट्दो ब्याजदर, जलविद्युत् उत्पादनमा उल्लेख्य वृद्धि, बाह्य पर्यटकको आगमनमा वृद्धिसँगै निर्यात र रेमिट्यान्स आप्रवाहमा पनि वृद्धि भएका कारण आर्थिक वृद्धि औसतभन्दा बढी हुने देखिएको हो । चालु आव २०८२/८३ मा मुद्रास्फीतिको चाप कम रहेको प्रतिवेदनमा उल्लेख छ । समीक्षा अवधिमा आर्थिक क्रियाकलाप अघिल्लो वर्षको तुलनामा सकारात्मक हुने अनुमान प्रतिवेदनमा छ ।अर्थतन्त्रमा तरलता पर्याप्त रहेको, सरकारले सुशासन प्रवर्धन गर्दै पुनर्निर्माण अघि बढाएको, साना र तयारी नपुगेका आयोजनामा बजेट स्थगन गर्दै परियोजना प्राथमिकीकरण गरिएका लगायतका कार्यहरूले अर्थतन्त्र चलायमान भई आर्थिक गतिविधि बढ्ने अनुमान रहको प्रतिवेदनमा उल्लेख छ ।राष्ट्रिय तथ्याङ्क कार्यालयका अनुसार आव २०८१/८२ मा नेपालको आर्थिक वृद्धिदर उपभोक्ताको मूल्यमा ४.६ प्रतिशत र प्रचलित मूल्यमा ४.० प्रतिशत रहने प्रारम्भिक अनुमान छ । आव २०८०/८१ मा नेपालको आर्थिक वृद्धिदर ३.७ प्रतिशत रहेको संशोधित अनुमान छ ।आव २०८१/८२ को कुल गार्हस्थ उत्पादनमा कृषि, उद्योग र सेवा क्षेत्रको योगदान क्रमशः २५.२ प्रतिशत, १२.८ प्रतिशत र ६२.० प्रतिशत रहने प्रारम्भिक अनुमान छ ।यस्तै आव २०८१/८२ मा मुलुकको कुल गार्हस्थ उत्पादनमा बागमती प्रदेशको हिस्सा सबैभन्दा धेरै ३६.५ प्रतिशत रहेको छ भने कोशी प्रदेशको हिस्सा १५.९ प्रतिशत रहको छ । कर्णाली प्रदेशको हिस्सा भने सबैभन्दा कम ४.२ प्रतिशत रहेको छ । प्रतिवेदन अनुसार गत असार मसान्तसम्म बैङ्क तथा वित्तीय संस्थाले प्रवाह गरको कुल कर्जामा औद्योगिक क्षेत्र कर्जाको अंश ३०.४२ प्रतिशत रहेको छ ।२०८१ असार मसान्तको तुलनामा २०८२ असार मसान्तमा बैङ्क तथा वित्तीय संस्थाको निक्षेप १२.५ प्रतिशतले र कर्जा प्रवाह ८.२ प्रतिशतले वृद्धि भएको छ । गत असार मसान्तमा औसत कर्जा निक्षेप अनुपात ७६.६ प्रतिशत रहेको छ । बैङ्क तथा वित्तीय संस्थाको कुल निक्षेप तथा कर्जामा बागमती प्रदेशको अंश उच्च रहेको छ । कुल निक्षेपमा बागमती प्रदेशको अंश ६५.८ प्रतिशत र कुल कर्जामा ५९.५ प्रतिशत रहेको छ । आव २०८१/८२ मा कुल वस्तु निर्यात ८१.८ प्रतिशतले वृद्धि भई दुई खर्ब ७७ अर्ब तीन करोड पुगेको छ भने कुल वस्तु आयात १३.३ प्रतिशतले वृद्धि भई १८ खर्ब चार अर्ब १२ करोड पुगेको छ ।",
      "link": "https://gorkhapatraonline.com/news/186539",
      "image": "https://gorkhapatraonline.com/storage/media/328044/conversions/NRB_1-original-thumb.jpg"
    },
    {
      "slug": "186428",
      "title": "यस्तो छ आजका लागि कालीमाटीको कृषिउपज थोक मूल्य",
      "timestamp": 1767398400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  पुस १९  गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु १२०, गोलभेँडा ठूलो (भारतीय) प्रतिकिलो रु १२०, गोलभेँडा सानो (लोकल) प्रतिकिलो रु ९०, गोलभेँडा सानो (टनेल) प्रतिकिलो रु १००, गोलभेँडा सानो (भारतीय) प्रतिकिलो रु ९६, गोलभेँडा सानो (तराई) प्रतिकिलो रु ९६, आलु रातो प्रतिकिलो रु ३२, आलु रातो (भारतीय) प्रतिकिलो रु २७, प्याज सुकेको (भारतीय) प्रतिकिलो रु ५५ रहेको छ । यस्तै, गाजर (लोकल) प्रतिकिलो रु ७०, गाजर (तराई) प्रतिकिलो रु ६५, बन्दा (लोकल) प्रतिकिलो रु ४५, बन्दा (तराई) प्रतिकिलो रु ३५, बन्दा (नरिबल) प्रतिकिलो रु ४०, काउली स्थानीय प्रतिकिलो रु ७०, काउली स्थानीय (ज्यापू) प्रतिकिलो रु ८०, काउली तराई प्रतिकिलो रु ५५, रातो मूला प्रतिकिलो रु ४०, सेतो मूला (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ६०, भन्टा डल्लो प्रतिकिलो रु ७०, मकै बोडी प्रतिकिलो रु ६० कायम भएको छ । त्यसैगरी, मटरकोसा प्रतिकिलो रु १००, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो रु ९०, घिउ सिमी (राजमा) प्रतिकिलो रु १५०, टाटे सिमी प्रतिकिलो रु ८०, तिते करेला प्रतिकिलो रु ११०, लौका प्रतिकिलो रु ७०, परबर (तराई) प्रतिकिलो रु १६०, घिरौँला प्रतिकिलो रु ११०, फर्सी पाकेको प्रतिकिलो रु ४०, हरियो फर्सी (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ४०, सलगम प्रतिकिलो ९०, भिन्डी प्रतिकिलो ११०, सखरखण्ड प्रतिकिलो ८०, बरेला प्रतिकिलो रु ७०, पिँडालु प्रतिकिलो रु ९० र स्कुस प्रतिकिलो रु ३० कायम गरिएको छ ।रायोसाग प्रतिकिलो रु ४०, पालुङ्गो प्रतिकेजी रु ८०, चमसुर प्रतिकिलो रु ८०, तोरीको साग प्रतिकिलो रु ५०, मेथीको साग प्रतिकिलो रु ८०, हरियो प्याज प्रतिकिलो रु ६०, बकुला प्रतिकिलो रु ९०, तरुल प्रतिकिलो रु ७०, च्याउ (कन्य) प्रतिकिलो रु १२०, च्याउ (डल्ले) प्रतिकिलो रु ४०० र कुरिलो प्रतिकिलो रु २,४०० निर्धारण गरिएको छ ।ब्रोकाउली प्रतिकिलो रु १२०, चुकुन्दर प्रतिकिलो रु ८०, रातो बन्दा प्रतिकिलो रु १५०, जिरीको साग प्रतिकिलो रु १५०, गाँठकोभी प्रतिकिलो रु ८५, सेलरी प्रतिकिलो रु ३००, पार्सले प्रतिकिलो रु ७००, सौफको साग प्रतिकिलो रु ८०, पुदिना प्रतिकिलो रु ३००, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३५०, केरा (दर्जन) रु २००, कागती प्रतिकिलो रु ९०, अनार प्रतिकिलो रु ३५०, सुन्तला (नेपाली) प्रतिकिलो रु ११०, तरबुजा हरियो प्रतिकिलो रु १००, मौसम प्रतिकिलो रु ११०, जुनार प्रतिकिलो रु १२०, भुइँकटहर प्रतिगोटा रु १५५, काँक्रो (लोकल) प्रतिकिलो रु ११०, काँक्रो (हाइब्रिड) प्रतिकिलो रु ५०, निबुवा प्रतिकिलो रु ७०, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, लप्सी प्रतिकिलो रु ७५, स्ट्रबेरी प्रतिकिलो रु ५००, किबी प्रतिकिलो रु ३५०, सरिफा प्रतिकिलो रु २०० र एभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ७५, अदुवा प्रतिकिलो रु ८०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु १००, खुर्सानी हरियो (बुलेट) प्रतिकिलो रु १२०, खुर्सानी हरियो (अकबरे) प्रतिकिलो रु ४००, खुर्सानी हरियो (माछे) प्रतिकिलो रु १००, भेडे खुर्सानी प्रतिकिलो रु १००, हरियो लसुन प्रतिकिलो रु १००, हरियो धनियाँ प्रतिकिलो रु ११०, लसुन सुकेको (चाइनिज) प्रतिकिलो रु ४४०, लसुन सुकेको (नेपाली) प्रतिकिलो रु २८०, छ्यापी सुकेको प्रतिकिलो रु २००, छ्यापी हरियो प्रतिकिलो रु १८०, माछा सुकेको प्रतिकिलो रु १,०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु २५०, राजा च्याउ प्रतिकिलो रु ३०० र सिताके च्याउ प्रतिकिलो रु १,००० निर्धारण गरिएको छ । रासस",
      "link": "https://gorkhapatraonline.com/news/186428",
      "image": "https://gorkhapatraonline.com/storage/media/327857/conversions/adrhs-original-thumb.jpg"
    },
    {
      "slug": "186406",
      "title": "निर्यात बढाउन दीर्घकालीन योजना आवश्यक",
      "timestamp": 1767398400000,
      "source": "gp",
      "content": "बढ्दो आयातलाई कम गरी निर्यात बढाउन दीर्घकालीन योजना आवश्यक रहेको व्यवसायीहरूले बताएका छन् ।   नेपाल निर्यात परिषद्ले दसौँ निर्यात दिवसका अवसरमा शुक्रबार आयोजना गरेको पत्रकार सम्मेलनमा मुलुकको आर्थिक विकासका लागि निर्यात क्षेत्रलाई राष्ट्रिय प्राथमिकतासाथ अगाडि बढाउनुपर्नेमा व्यवसायीहरूले जोड दिएका हुन् ।",
      "longContent": "गोरखापत्र समाचारदाताकाठमाडौँ, पुस १९ गते । बढ्दो आयातलाई कम गरी निर्यात बढाउन दीर्घकालीन योजना आवश्यक रहेको व्यवसायीहरूले बताएका छन् । नेपाल निर्यात परिषद्ले दसौँ निर्यात दिवसका अवसरमा शुक्रबार आयोजना गरेको पत्रकार सम्मेलनमा मुलुकको आर्थिक विकासका लागि निर्यात क्षेत्रलाई राष्ट्रिय प्राथमिकतासाथ अगाडि बढाउनुपर्नेमा व्यवसायीहरूले जोड दिएका हुन् । परिषद्का अध्यक्ष नरेशलाल श्रेष्ठले निर्यात व्यापार अर्थतन्त्रका आधारका रूपमा रहेकाले यसलाई दिगो बनाउन नीतिगत, स्थायित्व, लगानीमैत्री वातावरण र निर्यात प्रवर्धनका कार्यक्रम प्रभावकारी रूपमा कार्यान्वयन गर्न आवश्यक रहेको बताउनुभयो । निर्यात व्यापारबाट देशमा उत्पादन, रोजगारी, आम्दानी तथा पुँजी प्रवाहमा सिधा सकारात्मक प्रभाव पर्ने भएकाले निर्यातयोग्य नयाँ नयाँ वस्तुको विकास गरी दीर्घकालीन योजना बनाएर अगाडि बढ्न आवश्यक रहेको उहाँको भनाइ छ । “कुल वैदेशिक व्यापारमा निर्यातको योगदान न्यून रहेकाले व्यापार घाटा बढ्दै गएको छ,” उहाँले भन्नुभयो, “भटमास तेल, पाम तेल जस्ता वस्तुले निर्यातको ठुलो हिस्सा ओगटेको भए पनि कच्चा पदार्थ आयात गर्नुपर्दा निर्यातमा दिगो हुँदैन ।” नेपालबाट वस्तु निर्यात गरेर व्यापार गर्ने ठाउँमा पछिल्लो समय श्रम शक्ति निर्यात भइरहेको, कृषिजन्य उत्पादन बढाएर निर्यात गर्न सकियो भने आयात प्रतिस्थापन गर्न सकिने ठुलो सम्भावना रहेको र निर्यात बढाउनका लागि निर्यातमा अनुदान दिइँदै आएकोमा गत आर्थिक वर्ष २०८१/८२ देखि रोकिएकाले यसलाई निरन्तरता गर्नुपर्ने उहाँको भनाइ छ । परिषद्का महासचिव हरि ढकालले निर्यात बढाउन कच्चा पदार्थ स्वदेशमा उत्पादन गरी निर्यातयोग्य वस्तु पहिचान गर्न आवश्यक रहेको बताउनुभयो ।परिषद्का अनुसार निर्यातमा पूर्वाधार अभाव, उच्च यातायात लागत, दक्ष जनशक्तिको कमी, साना उद्यमी तथा निर्यातकर्तालाई सहुलियतपूर्ण कर्जा तथा वित्तीय सुविधा उपलब्ध नहुनु, निर्यातमूलक उत्पादनको गुणस्तर र ताजा अवस्था काम राख्ने कोल्ड स्टोरेज र गोदामको कमी, राजनीति अस्थिरता र नीतिगत अन्योलता, ऊर्जा, कच्चा पदार्थ र उत्पादन लागत उच्च हुँदा प्रतिस्पर्धा गर्न नसक्नुलगायतका समस्याले निर्यात बढ्न सकेको छैन ।",
      "link": "https://gorkhapatraonline.com/news/186406",
      "image": "https://gorkhapatraonline.com/storage/media/327834/conversions/aayat-niryat-original-thumb.jpg"
    },
    {
      "slug": "186404",
      "title": "विषादी बेचबिखनमै बेथिति, प्राविधिकभन्दा एग्रोभेटकै भरमा किसान",
      "timestamp": 1767398400000,
      "source": "gp",
      "content": "किसानले विषादीको प्रयोगबारे ७४ प्रतिशत सल्लाह एग्रोभेट सञ्चालकसँग नै लिने गरेका छन् । कृषि तथा वन विज्ञान विश्वविद्यालयले गरेको एक अध्ययन अनुसार विषादीको प्रयोग कसरी गर्ने भनेर ७४ प्रतिशत किसानले एग्रोभेटकै सल्लाह लिने गरेको पाइएको हो ।",
      "longContent": "काठमाडौँ, पुस १९ गते । किसानले विषादीको प्रयोगबारे ७४ प्रतिशत सल्लाह एग्रोभेट सञ्चालकसँग नै लिने गरेका छन् । कृषि तथा वन विज्ञान विश्वविद्यालयले गरेको एक अध्ययन अनुसार विषादीको प्रयोग कसरी गर्ने भनेर ७४ प्रतिशत किसानले एग्रोभेटकै सल्लाह लिने गरेको पाइएको हो । विसं २०७१ असारदेखि कालीमाटी फलफूल तथा तरकारी बजारमा सरकारले विषादी परीक्षण सुरु गरेको थियो । त्यसपछि निरन्तर रूपमा ताजा तरकारीमा प्रयोग हुने विषादीको परीक्षण त भएको छ तर धेरै तरकारी उपभोक्ताले प्रयोग गरिसकेपछि मात्रै विषादीयुक्त हुने थाहा हुन्छ । कृषि तथा वन विज्ञान मन्त्रालयसँगै विभिन्न जिल्लामा कृषि विकास कार्यालयले गरेको अध्ययनले किसानले विषादीको प्रयोग एग्रोभेटसँगको परामर्शमा धेरै गर्ने गरेका छन् । जिल्ला कृषि विकास कार्यालय काभ्रेका प्रमुख कुलप्रसाद दवाडीले ठुला व्यावसायिक फर्मले दक्ष प्राविधिकको सल्लाह लिने भए पनि आमकिसानले भने एग्रोभेटकै सल्लाह लिने गरेको पाइएको बताउनुभयो । तीन तहका सरकारसँग कृषि प्राविधिक भए पनि सीमित सङ्ख्यामा हुँदा र काम गर्नुपर्ने क्षेत्र धेरै हुँदा कृषिक्षेत्रमा सोचे जसरी काम गर्न नसकेको बताउनुभयो । सङ्घीय सरकारसँग वडामा हुने कृषि गतिविधिको जानकारी पाउने संयन्त्र केही वर्षयता पूर्ण रूपमा ध्वस्त बनेपछि कृषिका समस्या झनै बढेको उहाँले बताउनुभयो । तरकारीमा विषादीको प्रयोगबारे सञ्चार माध्यमले खेलेको सकारात्मक भूमिकापछि विषादीको प्रयोगबारे भएका धेरै अध्ययनले विषादी प्रयोग गर्ने किसान विज्ञसँग नभएर एग्रोभेटसँग पुग्ने गरेको पाइएको छ । कृषि उत्पादनमा केकस्ता विषादी कसरी प्रयोग भइरहेका छन् भन्नेबारे किसानले जानेका छैनन् । “अझै पनि किसानले विषादीलाई औषधीका रूपमा व्याख्या गर्ने गरेका छन्,” लामो समयदेखि जैविक विषादीको महत्वबारे कृषक पाठशाला सञ्चालन गर्नुभएका अम्बिका हमालले बताउनुभयो । “एक मात्रा विषादी छर्किएर तरकारीमा रोग नलागोस् भन्ने किसानको चाहनाले विषादीको प्रयोग बढाइरहेको छ,” हमालले भन्नुभयो । एक पटक राम्रो भएपछि त्यही विषादीको भाँडो बोकेर किसान एग्रोभेटसम्म पुग्ने गरेका छन् । कृषि तथा वन विज्ञान विश्वविद्यालयले पर्सा, मकवानपुरलगायतका व्यावसायिक फर्ममा र आमकिसानसँग गरेको अध्ययनमा विषादीको प्रयोग कसरी गर्ने भनेर ७४ प्रतिशत किसानले एग्रोभेटकै सल्लाह लिने गरेको पाइएको हो । आफूखुसी अघिल्लो सिजनमा प्रयोग गरेको विषादीको भाँडो देखाएर फेरि त्यही विषादी प्रयोग गर्ने किसान १० प्रतिशत छन् । छिमेकीको खेती राम्रो देखेर उनीहरूसँग सल्लाह गर्ने छ प्रतिशत, कृषि केन्द्रमा जाने पाँच प्रतिशत र विज्ञसँग सल्लाह गर्ने किसान चार प्रतिशत मात्रै छन् । यसले किसान अझै पनि विषादीको प्रयोगमा एग्रोभेटकै भरमा रहेको अध्ययनले देखाएको छ । त्यसरी एग्रोभेटमा विषादी बेच्ने र परामर्श दिने एग्रोभेट सञ्चालकको शैक्षिकयोग्यता कक्षा ११ सम्मको मात्रै देखिएको छ । उनीहरूले अनुभवका आधारमा मात्रै विषादी बेचिरहेका छन् । विषादी बेचबिखनमा भने उनीहरूको अनुभव १०.३८ वर्षको छ । किसानले आफ्नो बालीमा देखिएको समस्याको मौखिक वर्णन गरेपछि सोही आधारमा पसलेले विषादी उपलब्ध गराउने गरेको अध्ययनले देखाउँछ । केही समययता स्मार्ट फोनमा फोटो र भिडियो खिचेर पठाउने र सोही आधारमा विषादीको प्रयोग गर्ने क्रम पनि बढेको छ । विषादी बिक्री केन्द्रले ६६ प्रतिशत कृषकले गरेको समस्याको वर्णनकै आधारमा, २१ प्रतिशत किसानले माग गरे अनुसार, सात प्रतिशत खेतबारी र बालीको अनुगमन निरीक्षणपछि र चार प्रतिशत मात्रै प्राविधिक तथा विज्ञको सिफारिसमा विषादी बेच्ने गरेको अध्ययनले देखाएको छ । विषादी बेच्दा करिब ९६ प्रतिशत अवस्थामा विषादीको मात्राबारे कुरा सुझाए पनि विषादी छर्केपछि कुर्ने समयलगायत प्राविधिक ज्ञान भने कम दिने गरेका छन् । यसैले कालीमाटी बजारमा जाने तरकारीमा विषादीको मात्रा देखिएको हुन सक्ने अग्रणी किसान महेश्वर दाहालले बताउनुभयो । रासायनिक विषादीको साटो जैविक विषादीको प्रयोगमा ध्यान दिन आवश्यक हुने उहाँले स्पष्ट पार्नुभयो । तरकारीको मूल्यमा आउने परिवर्तनले पनि किसानले विषादी प्रयोगपछि कुर्ने समयबारे ध्यान नदिएको उहाँले बताउनुभयो । “एकैदिनमा तरकारीको मूल्यमा आकाश जमिनको फरक पर्छ । एक दिन कुर्दा पनि लाखौँ रुपियाँ घाटा पर्ने भएपछि किसानले कुर्ने समयको ख्याल नगरी राम्रो मूल्य आएपछि तरकारी टिपिहाल्छन् । पछि परीक्षणमा विषादी पुष्टि भएको हुन सक्छ,” दाहालले भन्नुभयो । त्यसको उपचार भनेको रासायनिक विषादी घटाउने र जैविक विषादी बढाउनु भएको उहाँको सुझाव छ । विषादी किन्न आउनेमा प्रौढ पुरुषको ५७ र महिला ३२ प्रतिशत र १३ प्रतिशत बालबालिका हुने गरेको अध्ययनले देखाउँछ । विषादी महिला तथा बालबालिकाको सहज पहुँचमा देखिएकाले विषादी सेवन गरेर आत्महत्या गर्ने महिला र बालबालिका बढेकाले त्यसलाई नियमन गर्न आवश्यक रहेको हमालले बताउनुभयो । उहाँले तरकारी धेरै उत्पादन हुने जिल्लामा विषादीको प्रयोग गरेर हुने आत्महत्याको दरमा निकै बढी छ । “यो भनेको सहजै विषादी किन्न पाउँदा त्यसले पारेको असर हो,” हमालले भन्नुभयो । ५१ प्रतिशत पसलेले विषादीलाई मूल्यवान् सामान जसरी आकर्षक देखाएर सजाएर राख्ने गरेका छन् । धेरैले विषादी बेचेको बिल नदिने, दैनिक बेचबिखनमा लेखा नराख्ने, स्टक दुरुस्त नराख्ने र विषादीसँगै त्यसको हानी र असरबारे पर्चा पनि नदिने गरेको पाइएको छ । अध्ययन अनुसार वैशाख, जेठ, साउन, भदौ, मङ्सिर र चैतमा धेरै विषादी बिक्री हुने गरेको छ । मधेश, कोशी, लुम्बिनी, बागमतीका केही जिल्लामा अझै पनि किराना पसल र पान पसलमा समेत घातक विषादी बेच्ने गरेको पाइएको अध्ययनले देखाउँछ ।",
      "link": "https://gorkhapatraonline.com/news/186404",
      "image": "https://gorkhapatraonline.com/storage/media/327833/conversions/bisadi-ai-original-thumb.jpg"
    },
    {
      "slug": "186403",
      "title": "प्रविधिमैत्री भन्सार प्रणाली आवश्यक : अर्थमन्त्री खनाल",
      "timestamp": 1767398400000,
      "source": "gp",
      "content": "अर्थमन्त्री रामेश्वरप्रसाद खनालले राजस्व प्रणाली सुदृढ गर्ने प्रमुख आधारका रूपमा भन्सार व्यवस्थापन सुधारलाई अघि बढाउनुपर्ने बताउनुभएको छ । भन्सार विभागले शुक्रबार आयोजना गरेको भन्सार व्यवस्थापन गोष्ठीको उद्घाटन गर्दै उहाँले प्रविधिमैत्री, पारदर्शी र उत्तरदायी भन्सार प्रणालीबिना आर्थिक स्थायित्व सम्भव नहुने बताउनुभयो ।",
      "longContent": "गोरखापत्र समाचारदाताकाठमाडौँ, पुस १९ गते । अर्थमन्त्री रामेश्वरप्रसाद खनालले राजस्व प्रणाली सुदृढ गर्ने प्रमुख आधारका रूपमा भन्सार व्यवस्थापन सुधारलाई अघि बढाउनुपर्ने बताउनुभएको छ । भन्सार विभागले शुक्रबार आयोजना गरेको भन्सार व्यवस्थापन गोष्ठीको उद्घाटन गर्दै उहाँले प्रविधिमैत्री, पारदर्शी र उत्तरदायी भन्सार प्रणालीबिना आर्थिक स्थायित्व सम्भव नहुने बताउनुभयो ।भन्सार प्रक्रियामा सुधार नहुँदासम्म राजस्व चुहावट नियन्त्रण र वैदेशिक व्यापार सहजीकरण चुनौतीपूर्ण हुने भन्दै उहाँले डिजिटल प्रविधिको अधिकतम प्रयोग, जोखिममा आधारित जाँच प्रणाली र कर्मचारीको क्षमता अभिवृद्धिलाई प्राथमिकता दिनुपर्ने बताउनुभयो । उपभोगमा आधारित अर्थतन्त्रबाट उत्पादनमा आधारित अर्थतन्त्र निर्माण गर्ने र कर प्रशासनले पनि स्वाभाविकै रूपमा त्यसलाई सहयोग पु¥याउने हुनुपर्ने उहाँको भनाइ थियो ।सरकारले कानुन परिवर्तन नगरी, प्रक्रियागत सरलीकरण गरेर तथा नियमावली परिवर्तन गरेर या प्रणालीलाई सुधार गरेर केही सुधारको पहल गरेको बताउँदै उहाँले भन्सार प्रशासन वा राजस्व व्यवस्थापनमा मात्रै नभई महालेखा नियन्त्रक कार्यालय अन्तर्गतका करिब सबै निकायमा त्यो गर्ने क्रममा रहेको जानकारी दिनुभयो ।सो अवसरमा अर्थमन्त्री खनालले भन्सार मूल्याङ्कन डाटाबेस प्रणाली कार्यान्वयन हुन बाँकी रहेका कार्यालयमा प्रणालीको शुभारम्भ गर्नुभयो ।अर्थ मन्त्रालयका राजस्व सचिव भूपाल बरालले भन्सार मूल्याङ्कन डाटाबेस प्रणाली अन्तर्राष्ट्रिय अभ्यास भएको भन्दै प्रणाली आफैँमा पूर्ण नहुने बताउनुभयो । यसको सफल कार्यान्वयनका लागि सबै सरोकारवालासँग सहकार्य हुनुपर्ने भन्दै उहाँले प्रणालीसँगै कार्यशैलीमा पनि सुधारको आवश्यकता औँल्याउनुभयो ।भन्सार विभागका महानिर्देशक श्यामप्रसाद भण्डारीले भन्सार सुधार प्रशासनिक विकल्प नभई आर्थिक आवश्यकता भएको बताउनुभयो । उहाँले प्रविधिमा आधारित प्रणाली, पारदर्शी कार्यशैली र जवाफदेही प्रशासनमार्फत मात्रै राजस्व चुहावट नियन्त्रण र व्यापार सहजीकरण सम्भव हुने स्पष्ट पार्नुभयो ।नेपाल उद्योग वाणिज्य महासङ्घका अध्यक्ष चन्द्र ढकालले भन्सार कार्यालयमा सुरु भएको अनलाइन भ्यालुएसनको स्वागत गर्दै निजी क्षेत्रले बारम्बार उठाउँदै आएको विषय सम्बोधन भएकोमा धन्यवाद दिनुभयो ।पछिल्लो समय अर्थ मन्त्रालयले निजी क्षेत्रका धेरै सुझावलाई सुन्ने र कार्यान्वयन गर्ने गरेको भन्दै नयाँ सरकार आएपछि निजी क्षेत्रमा धेरै सकारात्मक काम भएको उहाँले बताउनुभयो ।नेपाल उद्योग परिसङ्घका अध्यक्ष वीरेन्द्रराज पाण्डेले भन्सार प्रशासनको प्रविधिसँगै मानसिकतामा पनि सुधार गर्नुपर्ने आवश्यकता औँल्याउनुभयो । नेपाल चेम्बर अफ कमर्सका वरिष्ठ उपाध्यक्ष दीपक मल्होत्राले भन्सार प्रशासनको दायित्व राजस्व सङ्कलन मात्रै नभएर व्यापार सहजीकरण पनि भएको बताउनुभयो ।विभागका उपमहानिर्देशक अमृत लम्सालले भन्सार विभागको समसामयिक प्रस्तुतीकरण गर्दै पछिल्लो पाँच महिनामा मुलुकको आयात उल्लेख्य रूपमा बढे पनि सोही अनुपातमा राजस्व सङ्कलन हुन नसक्नु चिन्ताको विषय बनेको बताउनुभयो ।शनिबारसम्म चल्ने गोष्ठीमा भन्सार एजेन्ट, उद्योगी–व्यापारी, भन्सार प्रशासनका उच्च अधिकारी तथा नीति निर्माताको सहभागिता छ । सहभागीले भन्सार नीतिमा स्थायित्व, स्वचालित प्रणालीको विस्तार र निजी क्षेत्रसँग सहकार्य बढाउनुपर्नेमा जोड दिएका थिए ।",
      "link": "https://gorkhapatraonline.com/news/186403",
      "image": "https://gorkhapatraonline.com/storage/media/327830/conversions/rameswor-khanal-1-1024x576-original-thumb.jpg"
    },
    {
      "slug": "186401",
      "title": "घट्यो हवाई भाडा",
      "timestamp": 1767398400000,
      "source": "gp",
      "content": "इन्धनको मूल्य घटेसँगै आन्तरिकतर्फको हवाई भाडा पनि घटाइएको छ । एक रुपियाँ मात्रै पनि तलमाथि हुँदा स्वचालित रूपमा थपघट हुने इन्धनको मूल्य यसपालि प्रतिलिटर छ रुपियाँका दरले घटेपछि देशका अधिकांश गन्तव्यको हवाई भाडा घटाइएको हो ।",
      "longContent": "गोरखापत्र समाचारदाताकाठमाडौँ, पुस १९ गते । इन्धनको मूल्य घटेसँगै आन्तरिकतर्फको हवाई भाडा पनि घटाइएको छ । एक रुपियाँ मात्रै पनि तलमाथि हुँदा स्वचालित रूपमा थपघट हुने इन्धनको मूल्य यसपालि प्रतिलिटर छ रुपियाँका दरले घटेपछि देशका अधिकांश गन्तव्यको हवाई भाडा घटाइएको हो ।  नेपाल नागरिक उड्डयन प्राधिकरणका अनुसार यसअघि प्रतिलिटर १३४ रुपियाँ रहेको हवाई इन्धनको मूल्य घटेर १२८ रुपियाँ कायम भएपछि सुगम र दुर्गमतर्फको हवाई भाडा समायोजन गरिएको छ । नयाँ भाडादर अनुसार शुक्रबारदेखि फ्युल सरचार्ज प्रतिसिट प्रतिमिनेट ६८.९ रुपियाँ तोकिएको छ ।काठमाडौँबाट सबैभन्दा टाढाको गन्तव्य धनगढीको भाडा सबैभन्दा धेरै घटेको छ । यस उडानमा २६५ रुपियाँ घटेर पाँच हजार ६५५ रुपियाँ भाडा कायम गरिएको छ । त्यस्तै सबैभन्दा कम काठमाडौँ–सिमरा रुटमा ५५ रुपियाँले हवाई भाडा घटेको छ ।",
      "link": "https://gorkhapatraonline.com/news/186401",
      "image": "https://gorkhapatraonline.com/storage/media/327828/conversions/Domestic-Air-original-thumb.jpg"
    },
    {
      "slug": "186953",
      "title": "सामाजिक सद्भाव कायम राख्न गृहको १० बुँदे सर्कुलर",
      "timestamp": 1767657600000,
      "source": "gp",
      "content": "गृह मन्त्रालयले तराई–मधेशका केही जिल्लामा धार्मिक तथा सामाजिक सद्भाव खलबलिने गरी भएका घटनाप्रति ध्यानाकर्षण गर्दै ७७ वटै जिल्ला प्रशासन कार्यालयलाई १० बुँदे निर्देशनात्मक सर्कुलर जारी गरेको छ ।",
      "longContent": "काठमाडौं, पुस २२ गते । गृह मन्त्रालयले तराई–मधेशका केही जिल्लामा धार्मिक तथा सामाजिक सद्भाव खलबलिने गरी भएका घटनाप्रति ध्यानाकर्षण गर्दै ७७ वटै जिल्ला प्रशासन कार्यालयलाई १० बुँदे निर्देशनात्मक सर्कुलर जारी गरेको छ ।जिल्ला तहमा धार्मिक सहिष्णुता र सामाजिक सद्भाव कायम राख्न गरिएका पहल तथा त्यससम्बन्धी प्रगति विवरण समेटी मन्त्रालयमा पठाउन गृह मन्त्रालयले निर्देशन दिएको छ ।मङ्गलबार गृह मन्त्रालयकी उपसचिव तथा सूचना अधिकारी रमा आचार्य सुवेदीद्वारा जारी सर्कुलरमा सबै प्रमुख जिल्ला अधिकारीलाई कानुनले निषेध गरेका गैरकानुनी क्रियाकलापमा संलग्न जो–कोहीलाई अविलम्ब कानुनी दायरामा ल्याई कारबाही प्रक्रिया अघि बढाउन निर्देशन दिइएको छ ।सर्कुलरको बुँदा नम्बर २ मा धार्मिक, सामाजिक तथा सांस्कृतिक सद्भाव र सहिष्णुता प्रवर्द्धनका लागि सरोकारवालासहित समन्वय बैठक आयोजना गर्न निर्देशन गरिएको छ । यसका लागि जिल्लास्थित राजनीतिक दलका प्रमुख, सामाजिक, सांस्कृतिक तथा धार्मिक क्षेत्रका अगुवालाई सहभागी गराई सार्वजनिक रूपमा सद्भावका लागि आह्वान गर्न भनिएको छ ।सबै पक्षको सहभागितामा सद्भाव र्‍याली आयोजना गरी यस्ता घटनाहरू दोहोरिन नदिन तथा सीमा क्षेत्रमा हुने आवागमनमा कडाइका साथ चेकजाँचको व्यवस्था मिलाउन पनि सर्कुलरमा उल्लेख गरिएको छ ।स्थानीय तहमा विभिन्न सञ्चारमाध्यममार्फत स्थानीय भाषामा सामाजिक सद्भाव अभिवृद्धि हुने कार्यक्रम सञ्चालन गर्न तथा प्रदेश र स्थानीय तहमा समन्वयात्मक एवं प्रवर्द्धनात्मक कार्यक्रम सञ्चालनमा जोड दिन निर्देशन दिइएको छ ।सर्कुलरको बुँदा नम्बर ७ मा प्रमुख जिल्ला अधिकारीको संयोजकत्वमा सात सदस्यीय जिल्ला शान्ति तथा सामाजिक सद्भाव समिति गठन गरी क्रियाशील बनाउने व्यवस्था गरिएको छ । समितिमा जिल्ला सुरक्षा समितिका पदाधिकारी, जिल्लास्थित राजनीतिक दलका अध्यक्ष वा प्रतिनिधि, नेपाल उद्योग वाणिज्य महासङ्घका जिल्ला अध्यक्ष, नेपाल पत्रकार महासङ्घका जिल्ला अध्यक्ष, नेपाल बार एसोसिएसनका जिल्ला अध्यक्ष, जिल्ला समन्वय समितिका प्रमुखले तोकेको प्रतिनिधि तथा सामाजिक, सांस्कृतिक र धार्मिक क्षेत्रका अगुवा सदस्य रहने उल्लेख छ ।\n\n\n\n\n\n\n\nयस्तै, विगतका वर्षमा भएका घटनाको अभिलेखका आधारमा विवाद हुन सक्ने सम्भावित कार्यक्रम वा पर्वहरूको सूची तयार गरी वार्षिक क्यालेन्डर निर्माण गर्ने कार्यसमेत गर्न गृह मन्त्रालयले निर्देशन दिएको छ ।",
      "link": "https://gorkhapatraonline.com/news/186953",
      "image": "https://gorkhapatraonline.com/storage/media/328763/conversions/homeee-original-thumb.jpg"
    },
    {
      "slug": "186950",
      "title": "‘सुरक्षाको सम्पूर्ण प्रत्याभूति सरकारले गर्छ, तोकिएकै समयमा निर्वाचन हुन्छ’",
      "timestamp": 1767657600000,
      "source": "gp",
      "content": "कार्यवाहक प्रमुख निर्वाचन आयुक्त रामप्रसाद भण्डारीले सरकारले निर्वाचन सुरक्षाको सम्पूर्ण प्रत्याभूति जनाएको र तोकिएको समयमा नै निर्वाचन हुने बताउनुभएको छ।",
      "longContent": "काठमाडौं, पुस २२ गते । कार्यवाहक प्रमुख निर्वाचन आयुक्त रामप्रसाद भण्डारीले सरकारले निर्वाचन सुरक्षाको सम्पूर्ण प्रत्याभूति जनाएको र तोकिएको समयमा नै निर्वाचन हुने बताउनुभएको छ।निर्वाचनको विकल्प निर्वाचन नै भएको बताउँदै कार्यवाहक प्रमुख भण्डारीले निर्वाचन हुन्छ कि हुन्न भन्ने जनमानसको प्रश्न चिरेर आयोग तयारीमा जुटेको बताउनु भएको हो। निर्वाचनका प्रशिक्षक प्रशिक्षणसम्बन्धी कार्यशालामा भण्डारीले निर्वाचन सुरक्षाका लागि आयोगले सरकार लगायतका सबै निकायसँग समन्वय गरिरहेको बताउनुभयो।निर्वाचन हुन्छ कि हुन्न भन्ने संशय विगतमा पनि रहेको स्मरण गर्दै उहाँले निर्वाचनको कुनै विकल्प नरहेको बताउनुभयो। उहाँले भन्नुभयो,‘‘संविधान सभाको निर्वाचन हुन्छ कि हुँदैन भनेर अघिल्लो दिनसम्म सारा मान्छेको शंका उपशंका थियो। भोलिपल्ट मतदानको प्रक्रिया सम्पन्न भएपछि निर्वाचन त भयो नि। त्यसैले अहिले पनि सुरुदेखि निर्वाचन हुन्छ कि हुँदैन ? के निर्वाचन हुन्छ त ? अहिले पनि जनमानसमा आउने प्रश्न यही हो। यो प्रश्नलाई चिरेर निर्वाचनको विकल्प छैन निर्वाचनको विकल्प निर्वाचन नै हो र निर्वाचन हुन्छ ।’’ जेनजी विद्रोहको फरक पृष्ठभूमिका निर्वाचन हुन गइरहेको भन्दै निर्वाचन सम्पन्न गर्ने आयोगको अठोट रहेको भण्डारीले बताउनु भयो।  सरकारले सुरक्षा व्यवस्था सुदृढीकरणका लागि सातै प्रदेशमा सुरक्षा गोष्ठी सम्पन्न गरेको पनि उहाँको भनाइ थियो।आयोगले चुनावको तयारीका क्रममा प्रदेशका प्रमुख सचिव र सचिवहरुसँग पनि परामर्श गरेको कार्यवाहक प्रमुख भण्डारीले बताउनुभयो। निर्वाचन आयोग व्यवस्थापकीय भूमिकामा चुस्तरुपमा तयारीमा लागिरहेको पनि उहाको भनाइ छ।  यसैगरी, कानुन न्याय तथा संसदीय मामिला मन्त्री अनिलकुमार सिन्हाले राष्ट्रपतिबाट ६ महिनाभित्र निर्वाचन गराउने भन्ने जुन जिम्मेवारी सम्पिनुभएको थियो त्यसबाहेक हामीसँग अरु विकल्प नभएको बताउनु भयो ।उहाँले देशलाई एउटा सकारात्मक वातावरण सिर्जना गर्दै जाने र सुरक्षा संयन्त्रलाई अझ बलियो बनाएर जाने धारणा राख्नु भयो । उहाँले  कतिपय माग सम्बोधन गर्नका लागि संविधान संशोधन गर्नुपर्ने आवश्यकता पनि औँल्याउनु भयो । कार्यक्रममा निर्वाचन आयुक्त्तद्वय डा. जानकीकुमारी तुलाधर र सगुन शमेशर जबरालगायत सहभागी हुनुहुन्थ्यो ।",
      "link": "https://gorkhapatraonline.com/news/186950",
      "image": "https://gorkhapatraonline.com/storage/media/328765/conversions/ECN--333-original-thumb.jpg"
    },
    {
      "slug": "186944",
      "title": "‘बिमा कार्यक्रम जोगाउन सरकारले एउटा नीति लिनुपर्छ’",
      "timestamp": 1767657600000,
      "source": "gp",
      "content": "स्वास्थ्य बिमा बोर्डका कार्यकारी निर्देशक डा.रघुराज काफ्लेले सरकारले बिमा कार्यक्रम जोगाउन एउटा नीति लिनुपर्नेमा जोड दिनुभएको छ ।",
      "longContent": "काठमाडौँ, पुस २२ गते । स्वास्थ्य बिमा बोर्डका कार्यकारी निर्देशक डा.रघुराज काफ्लेले सरकारले बिमा कार्यक्रम जोगाउन एउटा नीति लिनुपर्नेमा जोड दिनुभएको छ । मङ्गलबार बोर्डले आयोजना गरेको पत्रकार सम्मेलनमा बोर्डका कार्यकारी निर्देशक डा. काफ्ले बिमा कार्यक्रममा खर्च र आम्दानीको बिचमा ठूलो खाडल भएको भन्दै सरकारले एउटा नीति लिनुपर्ने बताउनु भएको हो । सरकारले बिमितको प्रिमियम बढाउनुपर्छ, या बिमाको सेवा घटाउनुपर्छ, होइन भने सरकारले दिने योगदान बढाउन पर्ने मध्ये एउटा नीति लिनुपर्ने स्पष्ट पार्नुभएको हो ।उहाँ भन्नुहुन्छ,“बिमा कार्यक्रममा खर्च र आम्दानीको बिचमा ठूलो खाडल छ। यो समस्या बोर्डले मात्रै समाधान गर्न सक्दैन। बिमा कार्यक्रमलाई दिगो बनाउने हो भने कि त प्रिमियम बढाउनुपर्छ, या सेवा घटाउनुपर्छ, होइन भने राज्यले दिने अनुदान बढाउनुपर्छ ।”त्यसका अलावा उहाँले कानुनमा भएअनुसार निजामती कर्मचारी लगायतका राष्ट्र सेवकलाई स्वास्थ्य बिमामा अनिवार्य गर्न आग्रह गर्नुभएको छ ।कार्यक्रम प्रभावकारी कार्यान्वयनमा मानव संशाधनको अभाव, सङ्गठन संरचना नहुनु, स्वास्थ्य बिमा ऐनअनुसार अनिवार्य बीमा लागू गर्न नसक्ने रहेको बताउनुभयो । अस्पतालले समयमा नै भुक्तानी नपाउँदा अस्पतालाई सेवा दिन गाह्रो भएको स्पष्ट पार्नुभयो । उहाँका अनुसार बोर्डका अनुसार २०८२ कात्तिक मसान्तसम्मको रुजु सम्पन्न भएको छ । २०८१ चैत मसान्त सम्मको सम्पूर्ण स्वास्थ्य संस्थाको भुक्तानी सम्पन्न र २०८२ असोज समान्तसम्मको सबै स्वास्थ्य संस्थालाई ४६ प्रतिशत भुक्तानी भएको छ । बाँकी दाबी रकम अभावका कारण रोकिएको काफ्लेको दाबी छ । बोर्डका सूचना अधिकारी विकेश मल्लले सार्वजनिक गरेको तथ्याङ्कअनुसार २०८२ मङ्सिरसम्म कुल जनसंख्याको करिब ३५ प्रतिशत अर्थात् एक करोड दुई लाख २० हजार आठ नागरिक स्वास्थ्य बीमा कार्यक्रममा आवद्ध छन् ।  त्यसमध्ये ६८ लाख ४५ हजार ९३५ जना सक्रिय बिमित छन्। परिवारको आवद्धता ४५ प्रतिशत पुगेको छ भने सेवा उपभोग दर ७२ प्रतिशत रहेको छ। नवीकरण दर ७९‍.७ प्रतिशत रहेको बोर्डको तथ्याङ्कको उल्लेख छ । हाल देशभर २७० वटा स्वास्थ्य संस्था सेवा प्रदायकका रूपमा आबद्ध छन्। लक्षित वर्गमा अति गरिब चार लाख ७७ हजार १५४ जना, ज्येष्ठ नागरिक १२ लाख २२ हजार ४७९ जना, एचआईभी सङ्क्रमित ४३ हजार २३६ जना, अति अशक्त अपाङ्ग एक लाख ९१ हजार ३९१ जना तथा कुष्ठरोग सङ्क्रमित चार हजार ६९६ जना बीमा कार्यक्रममा आवद्ध छन्।त्यसैगरी, एमडीआर/एक्सडीआर टीबी चार हजार ८१ जना र महिला स्वास्थ्य स्वयंसेविका बिमित एक लाख ८० हजार ५७२ जना बिमित छन्।",
      "link": "https://gorkhapatraonline.com/news/186944",
      "image": "https://gorkhapatraonline.com/storage/media/328766/conversions/d4a8e687-5f34-4183-a0c4-6cb50635719f-original-thumb.jpg"
    },
    {
      "slug": "186947",
      "title": "कोशी प्रदेशको मन्त्रिपरिषद् पुनर्गठन",
      "timestamp": 1767657600000,
      "source": "gp",
      "content": "कोशी प्रदेश सरकारका मुख्यमन्त्री हिक्मतकुमार कार्कीले मङ्गलबार मन्त्रिपरिषद् पुनर्गठन गर्नुभएको छ ।",
      "longContent": "खेमराज सापकोटारानी, पुस २२ गते । कोशी प्रदेश सरकारका मुख्यमन्त्री हिक्मतकुमार कार्कीले मङ्गलबार मन्त्रिपरिषद् पुनर्गठन गर्नुभएको छ ।सत्तासाझेदार दल नेपाली कांग्रेस र नेकपा (एमाले) बीच भएको राजनीतिक सहमतिअनुसार यसअघिका मन्त्रीलाई हटाएर नयाँ मन्त्री तथा राज्यमन्त्री नियुक्त गर्नुभएको हो ।मुख्यमन्त्रीको सिफारिसमा नियुक्त आठ जना मन्त्री र दुई जना राज्यमन्त्रीले मङ्गलबार प्रदेश प्रमुखको कार्यालयमा पद तथा गोपनीयताको शपथ ग्रहण गर्नुभएको छ । प्रदेश प्रमुख परशुराम खापुङले नवनियुक्त मन्त्री तथा राज्यमन्त्रीलाई शपथ गराउनुभएको हो । नयाँ मन्त्रिपरिषद् कांग्रेस एमाले दुवै दलबाट चारचार जना मन्त्री र एकएक जना राज्यमन्त्री सहभागी गराइएको छ । पुनर्गठित मन्त्रिपरिषद्बाबाट प्रदीपकुमार सुनुवारले भौतिक पूर्वाधार विकास मन्त्रालयको जिम्मेवारी दिँदा भीम पराजुलीलाई पर्यटन, वन तथा वातावरण मन्त्री बनाइएको छ ।तिलचन पाठकलाई खानेपानी, सिँचाइ तथा ऊर्जा र इन्द्रमणि पराजुलीलाई आन्तरिक मामिला तथा कानून मन्त्रालयको जिम्मेवारी दिइएको छ ।विदुरकुमार लिङ्थेप आर्थिक मामिला तथा योजना मन्त्री, रामप्रसाद महतो सामाजिक विकास मन्त्री, मानबहादुर लिम्बू स्वास्थ्य मन्त्री र इसाईल मन्सुरी उद्योग, कृषि तथा सहकारी मन्त्रीको जिम्मेवारी पाउनुभएको छ । राज्यमन्त्रीतर्फ शोभा चेम्जोङ भौतिक पूर्वाधार विकास र उमाकान्त गौतम आन्तरिक मामिला तथा कानून राज्यमन्त्रीको जिम्मेवारी पाउनुभएको छ । जसमा प्रदीपकुमार सुनुवार, भीम पराजुली, मानबहादुर लिम्बु, इसाईल मन्सुरी र शोभा चेम्जोङ कांग्रेसबाट हुनुहुन्छ भने, तिलचन पाठक, इन्द्रमणी पराजुली, बिदुर लिङ्थेप, रामप्रसाद महतो र उमाकान्त गौतम एमालेबाट हुनुहुन्छ ।",
      "link": "https://gorkhapatraonline.com/news/186947",
      "image": "https://gorkhapatraonline.com/storage/media/328753/conversions/koshi-cabinet--original-thumb.jpg"
    },
    {
      "slug": "186945",
      "title": "‘वायु प्रदूषण नियन्त्रणमा सबै जागरुक बनौँ’",
      "timestamp": 1767657600000,
      "source": "gp",
      "content": "वन तथा वातावरणमन्त्री माधवप्रसाद चौलागाईंले वायु प्रदूषण नियन्त्रण गर्न सरकारसँगै सरोकारवाला सबै निकायले आ–आफ्नो जिम्मेवारी पूरा गर्नुपर्ने बताउनुभएको छ ।",
      "longContent": "काठमाडौँ, पुस २२ गते । वन तथा वातावरणमन्त्री माधवप्रसाद चौलागाईंले वायु प्रदूषण नियन्त्रण गर्न सरकारसँगै सरोकारवाला सबै निकायले आ–आफ्नो जिम्मेवारी पूरा गर्नुपर्ने बताउनुभएको छ ।काठमाडौँ उपत्यकाका लागि वायु गुणस्तर व्यवस्थापन कार्ययोजनामाथि छलफल गर्न आज यहाँ आयोजित उच्चस्तरीय समन्वयात्मक समितिको बैठकमा मन्त्री चौलागाईंले सरोकारवाला निकायबीच तथ्याङ्क व्यवस्थापन तथा कार्यसम्पादनमा प्रभावकारी समन्वयको खाँचो औँल्याउनुभयो । यसमा वन मन्त्रालयले समन्वयकारी भूमिका निर्वाह गर्ने उल्लेख गर्दै उहाँले आफू मन्त्रालयमा आइसकेपछि वातावरण विभागलाई महत्वपूर्ण निकायका रूपमा लिई विभागसँगको समन्वयमा काम गरेको बताउनुभयो ।“वायु प्रदूषण नियन्त्रणका सम्बन्धमा तुलनात्मक रूपमा स्थानीय तहले आवश्यक तयारी र काम गरिरहेका छन्, अन्य निकायले पनि आफ्नो जिम्मेवारी प्रभावकारी रूपमा पूरा गर्नुपर्छ”, मन्त्री चौलागाईंले भन्नुभयो ।कार्यक्रममा प्रधानमन्त्री तथा मन्त्रिपरिषद्को कार्यालयका सचिव किरणराज शर्माले वायु प्रदूषण नियन्त्रणका सम्बन्धमा सरकारी निकायबीच र नीतिगत समन्वय तथा सहजीकरण गर्न आवश्यक सहयोग गर्ने प्रतिबद्धता व्यक्त गर्नुभयो ।   वन मन्त्रालयका सचिव डा गोविन्दप्रसाद शर्माले नीतिगत पृष्ठपोषण र बैठकबाट प्राप्त सुझाव आगामी दिनमा कार्यान्वयन गर्दै जाने प्रतिबद्धता व्यक्त गर्नुभयो । उहाँले केही समय अघिको तुलनामा काठमाडौँ उपत्यकाको वायु गुणस्तरमा सुधार आएको उल्लेख गर्दै अझै धेरै काम गर्न बाँकी रहेको बताउनुभयो । वायु गुणस्तरमा सुधार गर्न स्थानीय तहको भूमिका बढी हुने उहाँको भनाइ थियो ।विभागका महानिर्देशक ज्ञानराज सुवेदीले बैठकले बढ्दो वायू प्रदूषण कम गर्न जिम्मेवारी पाएका सबै निकायले तत्काल गर्न सकिने काम गर्नुपर्नेमा जोड दिनुभयो । आगामी आर्थिक वर्ष २०८३/८४ मा तर्जुमा गर्ने बजेटमा कार्ययोजनाले जिम्मेवारी तोकेका सबै निकायले आफ्नो जिम्मेवारीमा रहेका र कार्यान्वयन हुन बाँकी रहेका क्रियाकलाप सम्पन्न गर्न प्राथमिकतामा राखी बजेट तथा कार्यक्रममा समावेश गर्ने बैठकको निर्णय छ ।यसैगरी कार्ययोजनालाई समयानुकूल परिमार्जन गरी समय सापेक्ष र प्रभावकारी बनाउन सबै जिम्मेवार निकायले आगामी पाँच वर्षका लागि काठमाडौँ उपत्यकाको वायु प्रदूषण कम गर्न अनुगमन सूचकसहित पहिचान गरी वातावरण विभागमा पठाउने निर्णय गरिएको छ । वातावरणविद् भूषण तुलाधरले वायु प्रदूषण नियन्त्रण गर्न स्थानीय तहदेखि राष्ट्रियस्तरसम्मका कार्ययोजना समयतालिका अनुसार बनाइ लागू गर्नुपर्ने र प्रदूषण नियन्त्रणवापत सङ्कलन गरिएको कर खर्च गर्न तत्काल निर्देशिका बनाउन सुझाव दिनुभयो ।",
      "link": "https://gorkhapatraonline.com/news/186945",
      "image": "https://gorkhapatraonline.com/storage/media/328748/conversions/hussu-original-thumb.jpg"
    },
    {
      "slug": "186938",
      "title": "नागरिकका कुनै पनि गुनासो नआउने गरी काम गर्नुहोस् : स्वास्थ्यमन्त्री डा. गौतम",
      "timestamp": 1767657600000,
      "source": "gp",
      "content": "स्वास्थ्य तथा जनसंख्या मन्त्री डा।सुधा गौतमले कान्ति बाल अस्पताललाई नागरिकका कुनै पनि गुनासो नआउने गरी काम गर्न निर्देशन दिनुभयो ।",
      "longContent": "काठमाडौँ, पुस २२ गते ।स्वास्थ्य तथा जनसंख्या मन्त्री डा.सुधा गौतमले कान्ति बाल अस्पताललाई नागरिकका कुनै पनि गुनासो नआउने गरी काम गर्न निर्देशन दिनुभएको छ ।  मन्त्री डा.गौतमले कान्ति बाल अस्पतालको ६४औँ वार्षिकोत्सव कार्यक्रममा अस्पताललाई अस्पताल भित्रका समस्याहरूलाई आन्तरिक रूपमै समाधान गर्न र नागरिकका कुनै पनि गुनासो नआउने गरी काम गर्न निर्देशन दिनुभएको हो ।  उहाँले भन्नुभयो, “अस्पताल भित्रका समस्याहरूलाई आन्तरिक रूपमै समाधान गर्नुहोस् र नागरिकका कुनै पनि गुनासो नआउने गरी काम गर्नुहोस् ।”मन्त्री डा.गौतमले वर्तमान अवस्थामा नयाँ आयोजनाहरू तत्काल अगाडि बढाउन नसकिने जानकारी गराउनुभयो । यदि अस्पताल सञ्चालनमा कुनै पनि समस्या उत्पन्न भएमा जुनसुकै समयमा मन्त्रालयमा आएर छलफल गर्न सकिने र थोरै बजेटबाट समाधान हुने प्रकृतिका समस्याहरूमा मन्त्रालयले पूर्ण सहयोग गर्ने मन्त्री डा.गौतमले प्रतिबद्धता जनाउनुभयो। यसैगरी,मन्त्रीज्यूले कान्ति बाल अस्पताललाई बाल स्वास्थ्य संस्थानको रूपमा विकास गर्ने विषयमा मन्त्रालय सधैँ सकारात्मक रहेको बताउनुभयो। अस्पताललाई नौ सय  बेडको अत्याधुनिक स्वास्थ्य संस्थाको रूपमा विस्तार गर्न आवश्यक पर्ने नीतिगत निर्णयका लागि मन्त्रालय सकारात्मक रहेको उहाँको भनाइ छ ।",
      "link": "https://gorkhapatraonline.com/news/186938",
      "image": "https://gorkhapatraonline.com/storage/media/328741/conversions/612167871_1192072426392139_5782162830776570723_n-original-thumb.jpg"
    },
    {
      "slug": "186937",
      "title": "महामन्त्रीद्वय जिम्मेवार भएकाले पार्टी निर्णय विपरित चल्न मिल्दैनः कांग्रेस नेता साउद",
      "timestamp": 1767657600000,
      "source": "gp",
      "content": "महामन्त्रीद्वय थापा र शर्माले विशेष महाधिवेशन गरेर अघि बढ्ने गरी गतिविधिलाई तीव्रतासाथ अघि बढाएपछि संस्थापन पक्षका नेता साउदले यस्तो टिप्पणी गर्नुभएको हो ।",
      "longContent": "काठमाडौँ, पुस २२ गते । नेपाली कांग्रेसका नेता नारायणप्रकाश साउदले वैशाखमा पार्टीको नियमित महाधिवेशन सम्पन्न गर्ने पार्टीको निर्णय कार्यान्वयन गर्ने जिम्मेवारी पार्टीका महामन्त्रीद्वय गगन थापा र विश्वप्रकाश शर्माको रहेको बताउनुभएको छ । महामन्त्रीद्वय थापा र शर्माले विशेष महाधिवेशन गरेर अघि बढ्ने गरी गतिविधिलाई तीव्रतासाथ अघि बढाएपछि संस्थापन पक्षका नेता साउदले यस्तो टिप्पणी गर्नुभएको हो । मंगलबार पार्टी मुख्यालय सानेपामा सञ्चारकर्मीहरुले राखेका जिज्ञासाको जवाफ दिने क्रममा उहाँले केन्द्रीय कार्य सम्पादन समिति बैठकले वैशाखमा पार्टीको १५  औँ महाधिवेशन गर्ने निर्णय गरेकाले सो निर्णयलाई कार्यान्वयनमा लैजाने मुख्य जिम्मेवारी महामन्त्रीद्वयको भएको बताउनुभयो । महामन्त्रीद्वय दायित्वबाट पछि हटन नमिल्ने दाबी उहाँको छ  । नेता साउदले पार्टीको विशेष महाधिवेशनको औचित्य नभएको पनि दोहोर्‍याउनु भयो ।उहाँले भन्नुभयो,‘विशेष अधिवेशनको औचित्य छैन भनेर केन्द्रीय कार्य सम्पादन समितिको बैठकले निर्णय गरिसकेको अवस्था छ । यसको सँगसँगै हामीले १५ औँ महाधिवेशनको कार्यतालिकाको विषयमा पनि केही संशोधन गरेर बैशाखमा गर्ने निर्णय गरिसकेका छौँ । त्यो केन्द्रिय कार्य सम्पादन समितिको निर्णय हो । हाम्रो महामन्त्रीजी पनि जिम्मेवारीमा हुनुहुन्छ । उहाँहरुले आफ्नो जिम्मेवारी अनुकूल केन्द्रीय कार्य सम्पादन समितिको निर्णयलाई कार्यान्वयन गर्ने कार्यभार पूरा गर्नेछन भन्ने विश्वास लिएको छु ।’नेता साउदले निर्वाचनको तयारीमा जानुपर्ने भएकाले पनि विशेष महाधिवेशनमा जाने कुराको कुनै अर्थ नहुने समेत बताउनुभयो ।",
      "link": "https://gorkhapatraonline.com/news/186937",
      "image": "https://gorkhapatraonline.com/storage/media/328737/conversions/Congress1-original-thumb.jpg"
    },
    {
      "slug": "186933",
      "title": "दुर्घटनामा घाइते भएकाको मृत्यु",
      "timestamp": 1767657600000,
      "source": "gp",
      "content": "मदन भण्डारी राजमार्गअन्तर्गत मोरङको लेटाङ–५, थापा चौकमा  भएको सवारी दुर्घटनामा गम्भीर घाइते हुनु भएका लेटाङ–९, जाँतेका ५५ वर्षीय योगेन्द्र थापाको उपचारका क्रममा मृत्यु भएको छ ।",
      "longContent": "हरिप्रसाद कोइराला उर्लाबारी, पुस २२ गते । मदन भण्डारी राजमार्गअन्तर्गत मोरङको लेटाङ–५, थापा चाेकमा भएको सवारी दुर्घटनामा गम्भीर घाइते हुनु भएका लेटाङ–९, जाँतेका ५५ वर्षीय योगेन्द्र थापाको उपचारका क्रममा मृत्यु भएको छ ।इलाका प्रहरी कार्यालय लेटाङका प्रहरी निरीक्षक सागर साहका अनुसार मङ्गलबार बिहान ९ः५० बजे प्र. १–०१–००१ ख. ४७०७ नम्बरको बसले ठक्कर दिँदा थापा गम्भीर घाइते हुनु भएको थियो । दुर्घटनापछि उहाँलाई उपचारका लागि विराटनगरस्थित न्युरो अस्पताल लगिएको थियो । अस्पतालमा उपचारका क्रममा थापाको मृत्यु भएको हो । प्रहरीले सवारी साधन र चालकलाई नियन्त्रणमा लिएर थप अनुसन्धान गरिरहेको छ । पूर्व–पश्चिम राजमार्ग विस्तारका क्रममा मोरङको पथरी–कानेपोखरी खण्डमा रहेको मोरङ्गी पुल भासिएपछि सबैखाले ठुला सवारी साधनलाई मदन भण्डारी राजमार्ग हुँदै आवत जावत गर्ने व्यवस्था मिलाइएको छ । सोही क्रममा काकरभिट्टाबाट विराटनगर जाँदै गरेको बसले थापालाई ठक्कर दिएको थियो ।",
      "link": "https://gorkhapatraonline.com/news/186933",
      "image": "https://gorkhapatraonline.com/storage/media/328730/conversions/accident-bus-original-thumb.jpg"
    },
    {
      "slug": "186930",
      "title": "गङ्गालाल हृदय केन्द्रको सेवा गुणस्तरीय बनाउन सहयोग गर्ने मन्त्री गौतमको प्रतिबद्धता",
      "timestamp": 1767657600000,
      "source": "gp",
      "content": "स्वास्थ्य तथा जनसङ्ख्यामन्त्री डा.सुधा गौतमले शहीद गङ्गालाल राष्ट्रिय हृदय केन्द्रको सेवालाई गुणस्तरीय  बनाउन मन्त्रालयको तर्फबाट आवश्यक सहयोग गर्ने प्रतिबद्धता व्यक्त गर्नुभयो ।",
      "longContent": "काठमाडौँ, पुस २२ गते ।स्वास्थ्य तथा जनसङ्ख्यामन्त्री डा.सुधा गौतमले शहीद गङ्गालाल राष्ट्रिय हृदय केन्द्रको सेवालाई गुणस्तरीय बनाउन मन्त्रालयको तर्फबाट आवश्यक सहयोग गर्ने प्रतिबद्धता व्यक्त गर्नु भयो । मन्त्री गौतमले मङ्गलबार केन्द्रको अनुगमन गर्दै केन्द्रको सेवालाई गुणस्तरीय  बनाउन मन्त्रालयको तर्फबाट आवश्यक सहयोग गर्ने प्रतिबद्धता व्यक्त गर्नु भएको हो ।  उहाँले भन्नु भयो, “केन्द्रको प्रगति र सुधार प्रशंसनीय छन्।, अस्पतालको सेवालाई अझ गुणस्तरीय  बनाउन मन्त्रालयको तर्फबाट आवश्यक सहयोग उपलब्ध गराउने प्रतिबद्धता गर्दछु ।”निरीक्षणका क्रममा मन्त्री डा.गौतमलाई केन्द्रले मुटु रोगको उपचारमा हासिल गरेका उपलब्धि, पूर्वाधार विकास, र सेवा विस्तारका कार्यक्रमबारे विस्तृत जानकारी गराइएको थियो । राष्ट्रिय आविष्कार केन्द्रसँगको सहकार्यमा एक हजार भन्दा बढी उपकरणको मर्मत, धरानस्थित बिपीकेआइएचएसमा कार्डियाक सर्जरी सेवाको विस्तार, र थप तीन वटा अत्याधुनिक अप्रेसन थिएटर निर्माण जस्ता महत्त्वपूर्ण कार्यहरू अन्तिम चरणमा पुगेको विषयमा मन्त्री डा.गौतमले खुसी व्यक्त गर्नु भयो । केन्द्रले अस्पताललाई प्रविधिमैत्री बनाउन ई सेवामार्फत अनलाइन टिकट र ल्याब रिपोर्टको व्यवस्था गर्नुका साथै बिरामी र कुरुवाका लागि निःशुल्क भोजन, स्तनपान कक्ष, र ज्येष्ठ नागरिक सहायता कक्ष जस्ता मानवीय सुविधाहरू थप गरेको जानकारी गराएको थियो ।",
      "link": "https://gorkhapatraonline.com/news/186930",
      "image": "https://gorkhapatraonline.com/storage/media/328742/conversions/611136569_1192055369727178_3049489096417126351_n-original-thumb.jpg"
    },
    {
      "slug": "186927",
      "title": "इलाममा दुई लाख ३१ हजार मतदाता",
      "timestamp": 1767657600000,
      "source": "gp",
      "content": "आगामी फागुन २१ गते हुने प्रतिनिधिसभा निर्वाचनका लागि इलाममा दुई लाख ३१ हजार ८०९ जना मतदाता सङ्ख्या कायम भएको छ ।",
      "longContent": "कोकिला ढकाल इलाम, पुस २२ गते । आगामी फागुन २१ गते हुने प्रतिनिधिसभा निर्वाचनका लागि इलाममा दुई लाख ३१ हजार ८०९ जना मतदाता सङ्ख्या कायम भएको छ । निर्वाचनका लागि एक लाख १२ हजार १५८ महिला, एक लाख १९ हजार ६४८ पुुरुष र अन्य तीनको मतदाता नामावली कायम भएको जिल्ला निर्वाचन कार्यालय इलामले जनाएको छ । आगामी निर्वाचनका लागि जिल्लामा १५० मतदान स्थल र २९० मतदान स्थल रहेको छ । गत निर्वाचनमा भन्दा आउँदो निर्वाचनका लागि पाँच वटा मतदान केन्द्र थप गरिएको निर्वाचन कार्यालयका सुूचना अधिकारी कृष्ण लिम्बूले जानकारी दिनुु भयो । लिम्बूका अनुुसार यसपटक सूूर्योदय नगरपालिका–१२, करफोक माध्यमिक विद्यालयमा एक, इलाम नगरपालिका–८ को विद्या सिर्जनात्मक माविमा एक, चुुलाचुुली–२ को जनता माविमा एक, देउमाईको डम्बरदेवी माविमा एक र माईजोगमाई–५ को सिरिसे माविमा एक गरी पाँच वटा मतदान केन्द्र थप भएको छ । ‘अहिले अस्थायी मतदाताको नामवली सङ्कलन र निर्वाचनका लागि आवश्यक कर्मचारी विवरण कार्यालयसँग माग गरिएको छ’ लिम्बूले भन्नुुभयो, ‘अस्थायी मतदाताका रूपमा रहने कैदी बन्दी, नेपाल प्रहरी, नेपाली सेना, शसस्त्र प्रहरी, निर्वाचनमा खटिने कर्मचारीको विवरण सङ्कलन हुुने छ ।’",
      "link": "https://gorkhapatraonline.com/news/186927",
      "image": "https://gorkhapatraonline.com/storage/media/328722/conversions/election-office-original-thumb.jpg"
    },
    {
      "slug": "186925",
      "title": "सर्वदलीय बैठकबाट विवाद टुङ्गिएसँगै वीरगन्जमा ‘कर्फ्यु’ हटाइयो",
      "timestamp": 1767657600000,
      "source": "gp",
      "content": "सर्वदलीय तथा सर्वपक्षीय बैठकले विगत केही दिनदेखि वीरगन्जमा भइरहेको विरोध प्रदर्शन अबदेखि नगर्ने सहमति गराएको छ ।",
      "longContent": "वीरगन्ज (पर्सा), पुस २२ गते । सर्वदलीय तथा सर्वपक्षीय बैठकले विगत केही दिनदेखि वीरगन्जमा भइरहेको विरोध प्रदर्शन अबदेखि नगर्ने सहमति गराएको छ । जिल्ला प्रशासन कार्यालय पर्साको अगुवाइमा आज यहाँ बसेको सर्वदलीय तथा सर्वपक्षीय बैठकले सहमति जुटाएसँगै सोमबारदेखि लगाइएको ‘कर्फ्यु’  पनि आज  ३ः३० बजेदेखि हटाइएको छ । पर्साका प्रमुख जिल्ला अधिकारी भोला दाहालले अन्य मुलुक वा स्थानमा घटेका घटनालाई लिएर वीरगन्जमा प्रदर्शन तथा आन्दोलन नगर्ने प्रतिबद्धता गरेसँगै कर्फ्यु हटाउने निर्णय भएको जानकारी दिनु भयो । “यहाँका दुई समुदायबिच सहमति र यहाँको शान्तिसुरक्षाको अवस्था सहज बन्दै गएपछि कर्फ्यु हटाउने निर्णय गरेका हौँ,” उहाँले भन्नुभयो, “अब यहाँको जनजीवन सामान्यतर्फ उन्मुख भइरहेको छ ।”सो बैठकले आन्दोलनरत पक्षले विरोध प्रदर्शन गर्नु अघि प्रमुख जिल्ला अधिकारीको अग्रिम अनुमति लिई प्रमुख जिल्ला अधिकारीसमक्ष ज्ञापनपत्र पेस गर्न जोड दिने, तत्पश्चात् मात्र आन्दोलनको कार्यक्रम सञ्चालन गर्ने निर्णय भएको बताइएको छ ।“भविष्यमा हुन सक्ने धार्मिक, सामाजिक, सद्भाव विरुद्धका गतिविधिहरूलाई नियन्त्रण गर्न तथा आवश्यक कानुनी कारबाहीका लागि सिफारिस गर्न जिल्लास्थित क्रियाशील राजनीतिक दलहरू एवं विभिन्न धार्मिक समुदायका अगुवाहरू रहने तपसिल बमोजिमको स्थायी सद्भाव संयन्त्र गठन गर्ने निर्णय भएको छ,” उहाँले भन्नु भयो ।प्रजिअ दाहालका अनुसार सो स्थायी सद्भाव संयन्त्रमा हिन्दु समुदायका तर्फबाट रञ्जित साह, रञ्जन सिंह रहने छन् । त्यसैगरी, मुस्लिम समुदायका तर्फबाट  महमद महबुब अलि (शेरु)  र अलि असगर मदनी रहने छन् । सो सर्वपक्षीय तथा सर्वदलीय बैठकले अन्य धार्मिक समुदायबाट पनि आवश्यकता अनुसार प्रतिनिधित्व र जिल्लास्थित राजनीतिक दलहरूका तर्फबाट एक, एक जना प्रतिनिधि रहने व्यवस्था गरिएको छ । त्यसैगरी, सोही संयन्त्रमा नेपाल पत्रकार महासङ्घका अध्यक्ष तथा नागरिक समाजको प्रतिनिधि सदस्य रहने छन् । सो बैठकले सबै प्रकारका सञ्चारकर्मीहरूलाई समाचार सम्प्रेषण गर्नु पूर्व धार्मिक, सांस्कृतिक, सामाजिक सद्भावमा खलल नपुग्ने गरी सामाचार सम्प्रेषण गर्न अनुरोध गर्ने पनि निर्णय गरेको छ । त्यसैगरी  धार्मिक, सांस्कृतिक, सामाजिक सद्भाव बिथोल्न दुरुत्साहन गर्ने समूह, आन्दोलनकारीलाई कानुनी दायरामा ल्याउन स्थानीय प्रशासन सक्रिय रहने बताइएको छ । साथै सबै पक्षले आ–आफ्नो, समूहका तर्फबाट भएका कमजोरीको मनन गर्दै आ–आफ्नो समुदायका व्यक्तिलाई अनुशासन र आत्मसंयम तथा सद्भाव कायम राख्न प्रतिबद्धता व्यक्त गर्ने निर्णय भएको छ । सो बैठकले विद्यमान परिस्थितिलाई सहज बनाउन सबैले आ–आफ्नो स्थानबाट सक्रिय र सकारात्मक भूमिका निर्वाह गर्दै थप विरोध कार्यक्रमहरू नगर्ने पनि निर्णय भएको जिल्ला प्रशासन कार्यालयले जनाएको छ ।रासस",
      "link": "https://gorkhapatraonline.com/news/186925",
      "image": "https://gorkhapatraonline.com/storage/media/328718/conversions/Birjung1-original-thumb.jpg"
    },
    {
      "slug": "186922",
      "title": "शान्ति सुरक्षलाई भरपर्दो र बलियो बनाउन गृहमन्त्रीको निर्देशन",
      "timestamp": 1767657600000,
      "source": "gp",
      "content": "गृहमन्त्री ओमप्रकाश अर्यालले राष्ट्रिय सुरक्षासँग सम्बन्धी जोखिमको मूल्याङ्कनका सम्बन्धमा प्रदेश तहबाटै सुरक्षा सम्बन्धी सूचना संकलन, विश्लेषण, मूल्याङ्कन गरी शान्ति सुरक्षालाई भरपर्दो र मजबुत बनाउन प्रदेशका कर्मचारी नेतृत्व तथा सुरक्षा अधिकारीहरुलाई आवश्यक निर्देशन दिनुभएको छ।",
      "longContent": "काठमाडौँ, पुस २२ गते । गृहमन्त्री ओमप्रकाश अर्यालले राष्ट्रिय सुरक्षासँग सम्बन्धी जोखिमको मूल्याङ्कनका सम्बन्धमा प्रदेश तहबाटै सुरक्षा सम्बन्धी सूचना सङ्कलन, विश्लेषण, मूल्याङ्कन गरी शान्ति सुरक्षालाई भरपर्दो र मजबुत बनाउन प्रदेशका कर्मचारी नेतृत्व तथा सुरक्षा अधिकारीहरूलाई आवश्यक निर्देशन दिनु भएको छ। मङ्गलबार गृहमन्त्री अर्यालको अध्यक्षता तथा गृह सचिव राजकुमार श्रेष्ठको उपस्थितिमा विद्यमान सुरक्षा अवस्था, अपराध नियन्त्रण, सीमा सुरक्षा तथा आगामी फागुन २१ गते हुने प्रतिनिधि सभा सदस्य निर्वाचनका विषयमा सातै प्रदेशका प्रमुख सचिव तथा प्रदेशका आन्तरिक मामिला तथा कानुन मन्त्रालयका सचिवहरू र सुरक्षा निकायका प्रमुख एवं प्रतिनिधिबिच भएको छलफलका क्रममा मन्त्री अर्यालले सम्बन्धित निकायलाई सो निर्देशन दिनु भएको हो। उक्त छलफलमा गृहमन्त्री अर्यालले, कानुनले दिएको अधिकार, व्यवहार र हाम्रा असल अभ्यासलाई समेत मनन गरी कर्मचारी र सुरक्षा निकायको मनोबल उच्च बनाई निर्वाचनलाई शान्तिपूर्ण र भयरहित वातावरणमा सम्पन्न गर्न प्रदेश प्रमुख सचिव तथा सचिवहरूले निर्वाह गर्नु पर्ने प्रभावकारी भूमिकाका विषयमा जोड दिनु भयो। सम्पूर्ण कर्मचारीहरूले प्रशासकको भूमिका भन्दा पनि सहजकर्ता, समन्वयकर्ता एवं उत्प्रेरकको भूमिका निर्वाह गर्नु अहिलेको आवश्यकता भएको बताउँदै मन्त्री अर्यालले भन्नु भयो, तपाईंहरू आफूले प्राप्त गर्नु भएको प्रशासकीय अधिकारलाई र आफ्नो निर्णयको शक्तिलाई बोध गरेर प्रदेश र सङ्घबीच समन्वयात्मक भूमिका खेल्दै निर्वाचनलाई सफल पार्न लागि पर्नुस् सुरक्षा संयन्त्रहरू चुस्त र मजबुत बनाउनु पर्ने धारणा राख्दै, गृहमन्त्री अर्यालले धार्मिक सहिष्णुता, सामाजिक सद्भाव, सहयोग र समन्वय कायम गरी समाजलाई थप गतिशील र प्रभावकारी बनाउने विषयमा जोड दिनु भयो। त्यस्तै संविधानको मर्म अनुरूप तिनै तहबिच सहकारिता, समन्वय र सहअस्तित्वको सिद्धान्तको आधारमा सङ्घीयतामा सुरक्षाको विषयलाई केन्द्रविन्दुमा राखेर सङ्घ र प्रदेशको सम्बन्ध, सम्पर्क बढाई असल अभ्यासलाई अझ सुदृढ बनाउनु पर्ने धारणा राख्नु भयो। बैठकमा गृह सचिव राजकुमार श्रेष्ठले निर्वाचनमा सुरक्षा संवेदनशीलता, भौगोलिक अवस्था र अन्य विषय र कारणसमेत पहिचान गरी विगतको अभ्यास र कमी कमजोरी भए सुधारसमेत गरी प्रभावकारी रूपमा सकारात्मक परिणाम देखिने गरी निर्वाचन कमान्ड पोस्टबाट सुरक्षा व्यवस्था मिलाउन ध्यान दिनु पर्नेमा जोड दिनु भयो। साथै राजनीतिक दलसँग सहयोग, समन्वय गरी स्वतन्त्र र भयरहित वातावरणमा निर्वाचन सम्पन्न गर्न प्रोयाक्टिभ भई कार्य गर्न निर्देशन दिनुभयो। बैठकमा कोशी प्रदेशका प्रमुख सचिव राजेन्द्रकुमार पौडेल, बागमती प्रदेशका बाबुराम अधिकारी, गण्डकी प्रदेशका प्रमुख सचिव डन्डुराज घिमिरे, लुम्बिनी प्रदेशका प्रमुख सचिव कृष्णप्रसाद काप्री, कर्णाली प्रदेशका प्रमुख सचिव विरेन्द्र कुमार यादव, सुदुरपश्चिम प्रदेशका प्रमुख सचिव बैकुण्ठ प्रसाद अर्याल र मधेश प्रदेशका कायम मुकायम प्रमुख सचिव कमलप्रसाद भट्टराई, सुरक्षा निकायका प्रमुख एवम प्रतिनिधि र गृह मन्त्रालयका पदाधिकारीहरूको उपस्थिति रहेको थियो।",
      "link": "https://gorkhapatraonline.com/news/186922",
      "image": "https://gorkhapatraonline.com/storage/media/328708/conversions/WhatsApp-Image-2026-01-06-at-16.38.03-original-thumb.jpg"
    },
    {
      "slug": "186917",
      "title": "मन्त्रिपरिषद् बैठकका ३५ निर्णय (सूचीसहित)",
      "timestamp": 1767657600000,
      "source": "gp",
      "content": "मङ्गलबार सरकारका प्रवक्ता एवम् सञ्चार तथा सूचना प्रविधिमन्त्री जगदीश खरेलले पत्रकार सम्मेलन गर्नु हुँदै मन्त्रिपरिषद् बैठकका निर्णय सार्वजनिक गर्नुभएको हो ।",
      "longContent": "काठमाडौँ, पुस २२ गते । सरकारले मन्त्रिपरिषद् बैठकका निर्णय सार्वजनिक गरेको छ । मङ्गलबार सरकारका प्रवक्ता एवम् सञ्चार तथा सूचना प्रविधिमन्त्री जगदीश खरेलले पत्रकार सम्मेलन गर्नुहुँदै मन्त्रिपरिषद् बैठकका निर्णय सार्वजनिक गर्नु भएको हो ।  सञ्चारमन्त्री खरेलले पुस ११ र २१ गते बसेको मन्त्रिपरिषद्का ३५ निर्णय एकसाथ सार्वजनिक गर्नु भएको हो । सरकारका प्रवक्ता खरेलका अनुसार सरकारले प्रत्येक वर्षको पुस १५ गतेलाई राष्ट्रिय च्याउ दिवसको रूपमा मनाउने निर्णय गरेको छ । त्यस्तै सरकारले नेपालमा भिसा नियमित नगरी बसोवास गर्दै आएका १५ जना विदेशी नागरिकहरूले प्रचलित कानुन अनुसार नेपालबाट प्रस्थान हुने मितिसम्म बुझाउनु पर्ने बिलम्व शुल्क र जरिवाना बापतको दस्तुर मिनाहा गरी नेपालबाट प्रस्थान गराउने निर्णय गरेको छ । मन्त्री खरेलका अनुसार सरकारले गृह मन्त्रालय अन्तर्गतका निकायहरूको सङ्गठन संरचना र दरबन्दी स्वीकृत गरेको छ ।  पुस ११ र २१ गतेको मन्त्रिपरिषद् बैठकका निर्णयः",
      "link": "https://gorkhapatraonline.com/news/186917",
      "image": "https://gorkhapatraonline.com/storage/media/328714/conversions/cabinate-original-thumb.jpg"
    },
    {
      "slug": "186913",
      "title": "एमालेले राष्ट्रिय सभा निर्वाचनमा कांग्रेससँग सहकार्य गर्ने",
      "timestamp": 1767657600000,
      "source": "gp",
      "content": "नेकपा (एमाले)ले राष्ट्रिय सभा सदस्यको निर्वाचनमा नेपाली कांग्रेससँग सहकार्य गर्ने भएको छ। मङ्गलबार बसेको एमाले सचिवालय बैठकले उक्त निर्णय गरेको हो।",
      "longContent": "काठमाडौँ, पुस २२ गते। नेकपा (एमाले)ले राष्ट्रिय सभा सदस्यको निर्वाचनमा नेपाली कांग्रेससँग सहकार्य गर्ने भएको छ। मङ्गलबार बसेको एमाले सचिवालय बैठकले उक्त निर्णय गरेको हो। एमालेले प्रत्येक प्रदेशमा १/१ जना उम्मेद्वार रहनेगरी कांग्रेससँग सहकार्य गर्नेगरी छलफल गरेको एमालेका उपमहासचिव लेखराज भट्टले जानकारी दिनुभयो। बैठकले कांग्रेससँग गठबन्धनको सिट टुङ्गो लगाउने र उम्मेद्वार छान्ने जिम्मा अध्यक्ष केपी शर्मा ओलीलाई दिएको छ। कांग्रेससँगको छलफल टुङ्गोमा नपुगेकोले थप छलफल गर्नका लागि अध्यक्ष ओलीलाई जिम्मा दिइने निर्णय गरेको उपमहासचिव भट्टले जानकारी दिनुभयो। बैठकले फागुन २१ गते हुने प्रतिनिधि सभाको निर्वाचनको तयारीका लागि पनि विभिन्न कमिटी बनाउने निर्णय गरेको उहाँले बताउनुभयो।",
      "link": "https://gorkhapatraonline.com/news/186913",
      "image": "https://gorkhapatraonline.com/storage/media/328690/conversions/UML-cover-original-thumb.jpg"
    },
    {
      "slug": "186895",
      "title": "एक करोड ६४ लाखभन्दा बढी भेटी सङ्कलन",
      "timestamp": 1767657600000,
      "source": "gp",
      "content": "ताप्लेजुङमा रहेको प्रसिद्ध धार्मिकस्थल पाथीभराबाट चालु आर्थिक वर्षमा १ करोड ६४ लाख १५ हजार ६ सय रुपियाँ भेटी सङ्कलन भएको छ । चालु आर्थिक वर्षको साउन महिनादेखि मंसिर महिनासम्म पाँच महिनामा उक्त रकम बराबरको भेटी सङ्कलन भएको हो।",
      "longContent": "साहारा लिम्बूफुङलिङ, पुस २२ गते । ताप्लेजुङमा रहेको प्रसिद्ध धार्मिकस्थल पाथीभराबाट चालु आर्थिक वर्षमा १ करोड ६४ लाख १५ हजार ६ सय रुपियाँ भेटी सङ्कलन भएको छ । चालु आर्थिक वर्षको साउन महिनादेखि मंसिर महिनासम्म पाँच महिनामा उक्त रकम बराबरको भेटी सङ्कलन भएको हो।समितिका कार्यकारी निर्देशक प्रजिन हाङ्बाङका अनुसार साउनमा १० लाख ३९ हजार, भदौमा ९ लाख ९७ हजार, असोजमा ३३ लाख ८२ हजार, कात्तिकमा ३४ लाख ४८ हजार ५ सय रुपियाँ र मङ्सिरमा ७५ लाख ४९ हजार १ सय रुपियाँ भेटी सङ्कलन भएको छ । चालु आर्थिक वर्षको सबैभन्दा बढी मङ्सिरमा भेटी सङ्कलन भएको हो ।यस्तै, गत आर्थिक वर्षमा ३ करोड ११ लाख ६४ हजार ६ सय ७६ रुपियाँ र अघिल्लो आर्थिक वर्ष २०८०–८१ मा ३ करोड ९८ लाख ४१ हजार ९ सय ५८ रुपियाँ भेटी रकम सङ्कलन भएको कार्यकारी निर्देशक हाङ्बाङको भनाइ छ।तीर्थयात्रीले मन्दिरमा चढाएको भेटी रकम समितिका कर्मचारीले नेपाल प्रहरीको रोहबरमा सङ्कलन गरी पोकामा लाहाछाप लगाई फेदीमा ल्याएर जम्मा गर्ने गरेका छन् । फेदीमा सङ्कलन गरी फुङलिङमा रहेको कार्यालयमा ल्याएर दैनिक गणना गरी बैँकमा जम्मा गर्ने प्रचलन छ । कर्मचारीले कार्यालय समयमा प्रहरी तथा सिसिटिभीको निगरानीमा भेटी गणना गर्ने गरी समितिले व्यवस्थापन गरेको छ।चालु आवमा झण्डै १ लाख तीर्थयात्रीचालु आर्थिक वर्षको ५ महिनामा झण्डै १ लाख तीर्थयात्री पाथीभरा दर्शनका लागि आएका छन् । समितिका अनुसार मङ्सिरमा १९ हजार १ सय ८१ जना भक्तजन पाथीभरा पुगेका छन् । यस्तै, सबैभन्दा बढी चालु आर्थिक वर्षको कात्तिकमा ४२ हजार २ सय ६१ र सबैभन्दा कम साउनमा २ हजार १ सय ४६ जना भक्तजन मन्दिर पुगेका छन् ।कात्तिक प्रमुख सिजन भएको बढी दर्शनार्थी आएको र साउनमा बाढी पहिरोको जोखिम भएको कम आएको समितिको भनाइ छ । त्यस्तै, चालु आवको भदौमा ४ हजार ५ सय ३ जना र असोजमा २९ हजार १ सय ७४ जना भक्तजन मन्दिर दर्शनका लागि आएका छन् ।तीर्थयात्रीको गणना समितिका कर्मचारीमार्फत माथिल्लो फेदीमा दैनिक रुपमा हुनेगरेको छ । गत आर्थिक वर्षमा २ लाख १७ हजार ८ सय ७६ जना र अघिल्लो आर्थिक वर्षमा २०८०–८१ मा २ लाख ३१ हजार ३ सय ३४ जना तीर्थयात्रीले मन्दिर दर्शन गरेका थिए ।",
      "link": "https://gorkhapatraonline.com/news/186895",
      "image": "https://gorkhapatraonline.com/storage/media/328640/conversions/Veti-Ganana-gardai-(1)-original-thumb.jpg"
    },
    {
      "slug": "186893",
      "title": "गाडीसहित अवैध माछा बरामद",
      "timestamp": 1767657600000,
      "source": "gp",
      "content": "जिल्ला कपिलवस्तुको शिवराज नगरपालिकामा प्रहरीले शङ्कास्पद अवस्थामा रहेको बोलेरो पिकअप गाडीसहित सुकाइएको सिद्रा माछा बरामद गरेको छ ।",
      "longContent": "जानु पाण्डेकपिलवस्तु, पुस २२ गते । जिल्ला कपिलवस्तुको शिवराज नगरपालिकामा प्रहरीले शङ्कास्पद अवस्थामा रहेको बोलेरो पिकअप गाडीसहित सुकाइएको सिद्रा माछा बरामद गरेको छ । सोमबार राति करिब १० बजे इलाका प्रहरी कार्यालय चन्द्रौटाबाट खटिएको प्रहरी टोलीले चेकजाँचको क्रममा शिवराज नगरपालिका वडा ५ स्थित समानता एफएमनजिक कृष्णनगर–चन्द्रौटा सडक खण्डबाट लु १ च ९२७९ नम्बरको बोलेरो पिकअप गाडी नियन्त्रणमा लिएको हो ।जाँचका क्रममा उक्त गाडी चालक शिवराज नगरपालिका वडा ५ खैरी बस्ने ३६ वर्षीय शेषबहादुर चौधरीले प्रज्ञापनपत्रमा तोकिए बमोजिमको सामान नराखी एक हजार ७४० केजी सिद्रा माछा ओसारपसार गरिरहेको फेला परेको प्रहरीले जनाएको छ । बरामद सामग्रीमध्ये बोलेरो पिकअप गाडी १ थानको मूल्य १२ लाख र सिद्रा माछाको मूल्य ५ लाख ५६ हजार ८ सय गरी जम्मा १७ लाख ५६ हजार ८ सय बराबरको सामग्री रहेको जिल्ला प्रहरी कार्यालय कपिलवस्तुका प्रवक्ता प्रहरी नायब उपरीक्षक रिपेन्द्रकुमार सिंहले जानकारी दिनुभयो । चालक, सवारी साधन तथा बरामद सामग्रीलाई आवश्यक कारबाहीका लागि राजस्व अनुसन्धान कार्यालय बुटवल, रुपन्देही पठाइएको उहाँले बताउनुभयो ।",
      "link": "https://gorkhapatraonline.com/news/186893",
      "image": "https://gorkhapatraonline.com/storage/media/328637/conversions/Van-original-thumb.jpg"
    },
    {
      "slug": "186867",
      "title": "सत्य र न्याय बुझेर मात्र मतदान गर्नुहोला",
      "timestamp": 1767657600000,
      "source": "gp",
      "content": "भदौ २३ र २४ गते जेनजीको असाधारण आन्दोलनपछि सत्ता बदलियो । आन्दोलनको जनादेशसँगै प्रधानमन्त्री सुशीला कार्कीको नेतृत्वमा गठित सरकारलाई फागुन २१ गते प्रतिनिधि सभाको निर्वाचन सम्पन्न गर्नुपर्ने कार्यादेश प्राप्त छ ।",
      "longContent": "भदौ २३ र २४ गते जेनजीको असाधारण आन्दोलनपछि सत्ता बदलियो । आन्दोलनको जनादेशसँगै प्रधानमन्त्री सुशीला कार्कीको नेतृत्वमा गठित सरकारलाई फागुन २१ गते प्रतिनिधि सभाको निर्वाचन सम्पन्न गर्नुपर्ने कार्यादेश प्राप्त छ । सुशासन स्थापित गर्न भ्रष्टाचार नियन्त्रण गरी नागरिकलाई प्रभावकारी रूपमा सेवा प्रवाह गर्नुपर्ने दायित्व पनि सरकारमाथि छ । जेनजीको प्रतिनिधित्व सुनिश्चित गर्ने र सबै दललाई निर्वाचनमा सहभागी गराउने जिम्मेवारी पूरा गर्नुपर्ने जिम्मेवारी त छँदै छ । सरकार, दल, जेनजीका माग र निर्वाचनका मुख्य मुद्दामाथि बहस भइरहँदा अब जेनजीको कार्यभार के हो ? नेपाल जेनजी फ्रन्टकी संयोजक एवं जेनजी अभियन्ता रक्षा बमसँग गोरखापत्र दैनिकका लागि अशोक अधिकारी र सपना थामीले गरेको कुराकानी :  देश फागुन २१ गतेका लागि घोषित निर्वाचनमा होमिएको छ । जेनजी आन्दोलनको जग र जनादेशमा निर्वाचन गराउने कार्यादेश पाएको सरकारले ती मुद्दा कार्यान्वयन कसरी अघि बढाएको छ ? देशले नवीन रूपान्तरण, परिवर्तन, सामाजिक न्याय, सुशासन, पारदर्शी राज्यप्रणाली, भ्रष्टाचारमुक्त राज्य र राजनीतिक स्थिरता खोजेका बेला भदौ २३ र २४ गते जेनजी आन्दोलन भयो । आन्दोलनको प्रस्टै जनादेश छ । पहिलो, राजनीतिक नेतृत्वमा ‘म्युजिकल चेयर’ जस्तै खेल भइरहेको थियो, अब त्यो रोकिनु पर्छ । देश र नागरिकका लागि सोच्ने नेतृत्व चाहियो भन्ने नै जेनजीको माग थियो र हो । दलहरूमा पुस्ता हस्तान्तरण गर्ने र सुधार चाहियो भनेका हौँ । दलहरूभित्र आन्तरिक लोकतन्त्र बलियो भए देशकै लोकतन्त्र बलियो हुन्छ । आन्दोलनले दलहरूलाई कार्यशैलीमा सुधार गर्नु पर्छ भन्ने सन्देश दिएको छ । देश र  पार्टीको नेतृत्व गरिरहेका शीर्ष नेतृत्वको कार्यशैलीकै कारण जेनजी आन्दोलन भयो । अब दलहरूभित्र सुधार हुनु पर्छ । नेतृत्व सुध्रिनु र सच्चिनु पर्छ । जनता सचेत भइसके । युवापुस्ताको भावना अनुरूप काम नभएपछि आन्दोलन भयो । अब सरकारको पहिलो म्यान्डेट निर्वाचन गराउनु हो । यो सरकार विशेष परिस्थितिमा गठन भएको हो । प्रधानमन्त्री सुशीला कार्की नेतृत्वको सरकारले निर्वाचन सम्पन्न गरेपछि बन्ने सरकारले जनताको जनादेश अनुसार काम अघि बढाउँछ । सङ्घीय लोकतान्त्रिक गणतन्त्र, संविधान र राजनीतिक अवस्थालाई सही मार्गमा अघि बढाउने छ । हुन त नागरिकले तिरेको कर कहाँ जाँदै छ, सदुपयोग किन भएन भनेर प्रश्न गर्न युवा सडकमा आएका थिए । तत्कालीन सत्तासँग जनता खुसी थिएनन् । २५–३० वर्षसम्म पनि एउटै अनुहारलाई देखिरहँदा जनतामा वितृष्णा थियो । समीकरण बन्ने र भत्किने सिलसिला चलिरहेको थियो । सुशासनका मुद्दा ओझेलमा परेका थिए । जनताले हाम्रा कुरा सत्ताले सुनोस् भनेर आन्दोलनलाई साथ दिएका हुन् । निर्वाचन गरेर यी मुद्दा सम्बोधन गर्न सरकार आफ्नो कार्यादेशप्रति जिम्मेवारीसाथ अघि बढिरहेको छ । सरकार सञ्चालन र निर्वाचनका सन्दर्भमा जेनजीसँग समन्वय कस्तो छ ?सरकारले जेनजी अभियन्तासँग समन्वय गरिरहेको छ । सरकार गठन भएदेखि नै जेनजीसँग समन्वय गरेरै सरकारले काम गरिएको छ । जेनजीका धेरै समूह हुँदा सरकारलाई समन्वय गर्न र सबै समूहका माग पूरा गर्न सरकारलाई चुनौती छ । सरकार निर्वाचनको तयारीमा जुटिरहेको छ । अब केही दिनमा आचारसंहिता लागु हुन्छ । त्यसपछि कुनै पनि किसिमको हस्तक्षेप हुनु हुँदैन । निर्वाचन आयोगले निष्पक्ष, भयरहित र स्वतन्त्र रूपमा निर्वाचन गराउने छ । सरकारसँगै सरोकारवालासँग समन्वय गरेरै हामी निर्वाचन उन्मुख भएका छौँ । निर्वाचन आउन दुई महिना बाँकी छ । जेनजीबिच एकता छैन, धेरै समूहमा विभाजित देखिएको छ । साझा र संयोजनकारी नेतृत्व किन पाएन जेनजी अभियानले ?–जेनजी एउटा पुस्ता हो । एउटै पुस्ता भए पनि सबैको सोच एउटै हुँदैन । विचारमा विविधता हुँदा सबै एक ठाउँमा बस्न र एकीकृत हुन नसकेको हो । जेनजीभन्दा अगाडिको पुस्ताको विचार पनि एउटै छैन । विचार र दृष्टिकोणले फरक फरक दलमा त्यो पुस्ता छ । फरक विचार भए पनि त्यसलाई कदर गरिनु पर्छ । आन्दोलनको जनादेश र मुद्दाका सन्दर्भमा हामी सबै एकै ठाउँमा छौँ । भ्रष्टाचार अन्त्य गरी सुशासन कायम गर्ने मुद्दा साझा हो । सामूहिक चेतनाले गरेको आन्दोलनले दिएको लक्ष्य एउटै छ । विचार फरक हुनु स्वाभाविक हो । हामी लोकतन्त्र चाहन्छौँ, गणतन्त्र चाहन्छौँ । लोकतान्त्रिक निकास चाहन्छौँ । हामी संविधान चाहन्छौँ । लोकतन्त्र नचाहने समूहसँग समन्वय हुँदैन । उहाँहरूले आफ्नो विचार राख्नुहोस्, हामी सम्मान गर्छौं ।जेनजी आन्दोलन कसरी संस्थागत हुन्छ ?    जेनजीकै अगुवाइमा राजनीतिक शक्ति निर्माण गर्नु चुनौतीपूर्ण कार्य हो । जेनजी आन्दोलनका मुद्दा संस्थागत गर्न राजनीतिक दलले अग्रसरता लिनु पर्छ । जेनजी आन्दोलनका मुद्दा कुन कुन दलले स्विकार्छन् र दलहरूले जेनजीका भावना कसरी समेट्छन् भन्ने विषयले यी मुद्दा संस्थागत गर्ने बाटो खोल्छ । अहिले नयाँ समीकरण निर्माण भइरहेका छन् । राष्ट्रिय स्वतन्त्र पार्टीसँग धेरै नेताले सहकार्य अघि बढाउनुभएको छ । उहाँहरूले खुला रूपमै जेनजी आन्दोलनको अपनत्व लिनुभएको छ । हामीले उठाएका मुद्दा साझा हुन् । कुनै दलविशेषका होइनन् । त्यसैले हरेक दलले जेनजीका मुद्दा र आन्दोलनको अपनत्व लिनु पर्छ । जेनजीले रूपान्तरण, सुशासनसहित सुधारका मुद्दा उठाएका हौँ । दलहरूले नयाँ सोच लिएर आउनु पर्छ भनेका हौँ । त्यसैले सबै दलले हाम्रो आन्दोलनको म्यान्डेट बुझ्नु पर्छ । जेनजी आन्दोलनको मर्मलाई दलहरूले लिएमा आन्दोलन आफैँ संस्थागत हुन्छ । जेनजी अभियन्ता राजनीतिक शक्तिका रूपमा कसरी अघि बढ्नुहुन्छ ?जेनजीले नयाँ दल खोलेर आउँदा मात्रै सबै कुरा ठिक हुन्छ भन्ने हुँदैन । हामीले ‘ओभर प्रमिस’ पनि गर्नु हुँदैन । नयाँ दल खोलेर आउनु आफैँमा एउटा ठुलो लक्ष्य हो, ठुलो सङ्कल्प हो । दल खोलेर जनतामा जाँदा प्रस्ट मार्गचित्र हुनु पर्छ । फागुन २१ गतेको निर्वाचनका लागि दल दर्ता गर्ने समय बन्द भयो । दलबाट मात्र आन्दोलनका मुद्दा संस्थागत हुन्छन् भन्ने होइन । साझा एजेन्डालाई दलहरूले अपनत्व लिएमा जेनजीले दल खोल्नु पर्दैन । सरकार र जेनजी अभियानबिच भएको १० बुँदे सम्झौता कार्यान्वयन कसरी अघि बढ्दै छ । भदौ २७ गते सरकार गठन हुँदा हामीले धेरै अपेक्षा राखेका थियौँ । नागरिक सरकार गठन भइसकेपछि धेरै अपेक्षा थियो । काम गर्दै जाँदा सोचे जस्तो नहुँदो रहेछ । म्यान्डेटको हकमा निरन्तर संवादमै छौँ । आन्दोलनको जनादेशका सन्दर्भमा संवाद भइरहेकै छ । सम्झौता कार्यान्वयन गर्नै पर्छ । जेनजी आन्दोलनको म्यान्डेटलाई बोकेर निर्वाचनमा जान दलहरूलाई पनि भनिरहेका छौँ । सम्झौता कार्यान्वयन हुन्छ । जेनजी परिषद् गठनका लागि कार्यविधि बन्दै छ । सबै काम अघि बढाउन प्रतिबद्ध भएर लागेका छौँ । हस्ताक्षर गरेर छोड्ने होइन, कार्यान्वयनतर्फ अघि बढाउन पहल गरिरहेका छौँ । सरकार र जेनजीबिच सम्झौताले पार्ने प्रभाव के हो ?  सरकार र जेनजीबिच सम्झौतामा हस्ताक्षर हुनु नै एउटा सफलता हो । जेनजी आन्दोलनलाई राजनीतिक आन्दोलनका रूपमा स्थापित गराइएको छ । भदौ २३ र २४ गतेको आन्दोलनलाई ‘जेनजी जनआन्दोलन’ नामकरण ग¥यौँ । यो पनि एउटा ठुलो उपलब्धि हो । आन्दोलनलाई अपराधीकरण नगरियोस् भनेर वैधानिकताका लागि राजपत्रमा पनि प्रकाशित गराइएको छ । अब कार्यान्वयनका लागि निरन्तर खबरदारी आवश्यक छ । सरकारले निर्वाचनको तयारी गरिरहेको छ । निर्वाचन तयारीबारे सरकारको प्रतिबद्धता कस्तो पाउनुभएको छ ?अन्तरिम सरकारको पहिलो म्यान्डेट निर्वाचन नै हो । देश सङ्क्रमणकालीन अवस्थामा हुँदा गलत दिशामा नजाओस् भनेर सरकारले जिम्मेवारीका साथ निर्वाचनको तयारी गरिरहेको छ । त्यसैले निर्धारित मितिमा निर्वाचन गराएर नेतृत्व हस्तान्तरण गर्नु पर्छ । सरकारको धारणा र प्रतिबद्धता पनि यही छ । जनअपेक्षा अनुसार सरकारले काम गरिरहेको छ ?जनताले अपेक्षा गरेको परिवर्तन यो सरकारबाट पूरा हुँदैन । केही काम भइरहेका छन् । यो सरकार विशेष परिस्थितिमा गठन भएको हो । यसका आफ्नै सीमा र सीमितता छन् । छ महिनाको सरकारले दुई दिनमै आमूल परिवर्तन गर्छ भन्ने हुँदैन । त्यस्तो अपेक्षा पनि गर्नुहुँदैन । अब छ महिनाभित्र भ्रष्टाचार निर्मूल हुन्छ भन्ने होइन । यी काम रातारात हुन सक्दैनन् । मुख्य कुरा, सुशासन र पारदर्शी प्रणालीका लागि सबै जिम्मेवारी हुनु पर्छ । निर्वाचनपछि आउने संसद् र सरकारले यी सबै जिम्मेवारी लिएर अघि बढ्नु पर्छ । यो सरकारको मुख्य काम निर्वाचन गराउनु नै हो । नेपालमा २००७, २०४६, २०६२/६३ को आन्दोलनबाट राजनीतिक परिवर्तन भयो । प्रजातन्त्रदेखि गणतन्त्रसम्मका उपलब्धि हासिल भए । जेनजी आन्दोलनपछि अबको पाँच वर्षमा देशलाई कस्तो बनाउने लक्ष्य राख्नुभएको छ ? देशले रूपान्तरण र आर्थिक समुन्नति खोजेको छ । अब धेरै निरास नहोऔँ । निरासावादी कुरा नगरौँ । निराशाका कुरा मात्रै गर्दा जनतामाझ आशा गर्ने ठाउँ हुँदैन । अबको पाँच वर्षमा आन्दोलनको जनादेश अनुसार पारदर्शी राज्य प्रणाली र जवाफदेही नेतृत्व आएर देशलाई परिणाम दिन सक्ने गरी काम अघि बढाउनु पर्छ । अबको पाँच वर्षमा हामीले चाहेको परिवर्तन र सुशासन हुनु पर्छ । अब आउने नेतृत्वले कामबाटै जवाफ दिन सकून् । भदौ २४ गतेको आन्दोलन हिंसात्मक बन्नु कारणबारे समीक्षा गर्नुभएको छ ?तत्कालीन सरकारले भदौ २३ गते जेनजीको आन्दोलनमा दमन गरेको थियो । जेनजीसहित १९ देखि २२ जना साथीलाई टाउको र छातीमा हानेर हत्या गरेको थियो । स्वाभाविक हो, युवा मात्र होइन देशका सबै जनता त्यो घटनापछि आक्राेशित थिए । जसले गर्दा २४ गते निम्तिएको हो । भदौ २४ गते पनि हामीले यस्तो विध्वंस हुनु हुँदैन, यसरी हिंसालाई प्रोत्साहन गर्नु हुँदैन, त्यो त हामीले चाहेको होइन भनिरहेकै थियौँ । हामी सामान्य प्रश्न सोध्न सडकमा गएका थियौँ । हामी कुनै पनि किसिमको हिंसा गर्ने भनेर सोचेका थिएनौँ । हामी त फूल पनि भाँच्दैनौँ भनेर सडकमा गएका थियौँ नि ! फूल पनि भाँच्दैनौँ भनेर सडकमा गएका नवयुवालाई ताकी ताकी गोली हानेपछि नै २४ गतेमा हिंसा भयो । आक्राेशित हुनु भन्दैमा यो सबै विध्वंस मच्चाउनु पर्छ भन्ने छैन र विध्वंस कसले मच्चायो, के ग¥यो भन्ने पाटो अझै पनि अनुसन्धानको विषय हो । हाम्रो आन्दोलनको मर्म हिंसा थिएन । जेनजीले संरचनागत, नीतिगत र पुस्तान्तरण, कस्तो परिवर्तन खोजेका हुन् ?सबै हो । संरचनागत पनि हो, नीतिगत पनि हो, पुस्तान्तरण पनि हो । अब पुस्तान्तरण भन्दै गर्दा अलि सोच्नुपर्ने छ । आन्दोलनले अब देशका लागि काम गर्न हामी तयार छौँ भन्ने सन्देश दियो । पुस्तान्तरण भन्दै गर्दा त्योभन्दा अगाडि नेतृत्व हस्तान्तरणको कुरा आउँछ । आन्दोलनले राजनीतिक दल र सत्तामा नयाँ विचार र सोच भएको दूरदर्शी नेता खोजेको हो त्यसैले नेतृत्व हस्तान्तरण गर्नुस् भनिएको हो । पुस्तान्तरणपछि एउटा पुस्तादेखि अर्को पुस्तामा नेतृत्व जान्छ । दलहरूमा पनि पहिलो पुस्ताले दोस्रो पुस्तालाई नेतृत्व हस्तान्तरण होस् भन्ने जेनजीको चाहना हो । त्यस्तै जेनजीको सहभागिता पनि डिसिजन मेकिङदेखि हरेक क्षेत्रमा हो । समग्रमा संरचनात्मक, नीतिगत र नेतृत्वको पुस्तान्तरण पनि आन्दोलनको म्यान्डेट हो । निर्वाचनपछि जेनजी राज्य सञ्चालन गर्न तयार हुन सक्छन् ?जो मान्छेले आन्दोलन गर्न सक्छ, एउटा राजनीतिक चेत बोकेर सडकमा आउन सक्छ त्यो मान्छेले राज्य सञ्चालन गर्न सक्छ । राज्य सञ्चालनमा जेनजीको प्रतिनिधित्व धेरै देशमा भएको छ । जेनजीकै प्रतिनिधि पनि राजनीतिक रूपमा कतिको परिपक्व छ भन्ने कुराले सत्ता सञ्चालनमा प्रतिनिधित्व निर्धारण गर्छ । यो चुनावमा पनि सहभागिता हुन्छ जेनजी उमेर समूहबाट । हस्तक्षेपकारी भूमिका हुन्छ । सकारात्मक हस्तक्षेपकारी भूमिका हुन्छ । राजनीतिक रूपमा परिपक्व भएर, देश र समाज बुझेर आएर राज्य सञ्चालनका लागि तयार हुनु पर्छ । प्रतिनिधि सभा निर्वाचनमा तपाईं पनि उम्मेदवार बन्नुहुन्छ ?सडकमै बसेर प्रश्न गर्नु पर्छ कि भन्ने सोचमा पनि छु किनभने अझै यो पुस्ताले प्रश्न गर्न बाँकी नै छ । एक हिसाबले आन्दोलनको आवाज सदनमा पुग्नु पर्छ । यस विषयमा चाँडै निर्णयमा पुग्छु । अहिले म छलफलमै छु । निर्वाचनमा जेनजीको सहभागिता र प्रतिनिधित्व सुनिश्चित गर्न राजनीतिक दलले के गर्नु पर्छ ?राजनीतिक दलभित्र पुनर्संरचना आवश्यक छ । दलमा जेनजीको प्रतिनिधित्व पनि हुनु प¥यो । हरेक दलमा आस्था राखेका जेनजी छन् । उनीहरूलाई दलभित्र प्रतिनिधित्व सुनिश्चित हुनु पर्छ । दलको पुनर्संरचना गरेर जेनजीलाई अगाडि लिएर आउने हो । उम्मेदवार छनोट गर्न जेनजीको प्रतिनिधित्व भएको पाउनुभएको छ ?जेनजी आन्दोलनको म्यान्डेट नै युवाको सहभागिता हो । अबको मूलधारको राजनीतिमा युवा हुनु पर्छ भन्ने हो । निर्वाचनमा जानुअगावै दललाई आन्दोलनको स्पष्ट म्यान्डेट लिएर आउन आग्रह गर्ने र उम्मेदवार छनोट गर्न अनिवार्य जेनजीको प्रतिनिधित्व हुनु पर्छ भन्ने हो । युवा सहभागिता वृद्धि निश्चित हुनु पर्छ । प्रतिनिधि सभामा जेनजीको अधिक सहभागिता र राज्यप्रणालीमा पनि सोही अनुरूप सहभागी गराउनु पर्छ । संसद्मा युवाको प्रतिनिधि बढाउन निर्वाचन प्रणालीमा सुधार आवश्यक छ ?निर्वाचन प्रणाली त युवामैत्री छ । प्रणाली युवामैत्री भए पनि दलहरूले युवालाई त्यो स्थान दिइरहेका छैनन् । युवालाई अवसर दिने विषय दलभित्रको सुधारमा निर्भर गर्छ । क्षमतावान् युवालाई अवसर दिने र नेतृत्व विकासतर्फ अग्रसर गराउनु पर्छ । राजनीतिमा आकर्षित गर्नलाई कस्तो चाहिँ नीतिगत पहल आवश्यक छ ?राजनीतिमा आकर्षण गर्न नीतिगत पहल आवश्यक छ । हाम्रा युवा देशबाहिर गइरहेका छन् । देशमा अवसर नभएर युवाबाहिर गइरहेका छन् । शिक्षा र संरचनागत सुधार गरी स्वदेशमै काम गर्ने वातावरण बनाएर राजनीतिमा पनि अवसर दिनु पर्छ । युवालाई राजनीतिक संस्कार दिनु पर्छ । युवा नेतृत्वमा आएपछि सुशासन कायम हुन सक्छ ?मुख्य कुरा इमानदारी हो । युवा इमानदार हुनु पर्छ । दृष्टिकोण र लक्ष्य निर्धारण गरेर राज्यप्रति जिम्मेवार भएर आए सुशासन कायम हुन सक्छ । भदौ २४ गते सिंहदरबारको घटनासँग जोडेर तपाईंमाथि पनि राज्य संरचना जलाउन संलग्न भएको आरोप लाग्यो नि । के भन्नुहुन्छ ?अब यसको कानुनी उपचार नै हुन्छ होला । यसलाई अनुसन्धानको दायरामा ल्याउनु पर्छ । अनुसन्धानको सुरुवात मबाट नै हुन्छ भने म त्यसका लागि तयार छु । सिंहदरबार जल्दाको फोटो थिएन । त्यो २ बजे आसपासको फोटो थियो । सिंहदरबार त पछि जलेको थियो । पहिलो पटक मतदान गर्न लागेका युवालाई तपाईंको सन्देश के छ ?पहिलो पटक मतदान गर्ने युवालाई भन्न चाहन्छु, तपाईंको एउटा भोटले धेरै कुरा परिवर्तन गर्न सकिन्छ । त्यो भोटको धेरै महìव हुन्छ । त्यसलाई कदर गर्नुस् । आफ्नो क्षेत्रको उम्मेदवारलाई प्रश्न गर्नुस् । निर्वाचन लोकतन्त्र सुदृढ बनाउने महत्वपूर्ण पर्व जस्तै हो, यसलाई मनाउनु पर्छ । स्वच्छ र स्वतन्त्र निर्वाचनका रूपमा सफल बनाउनु पर्छ । अन्तिममा रुदाने अर्थात् रूपचन्द्र विष्टको एउटा लाइन थियो “कि हामी कसैका होइनौँ, कोही हाम्रा होइनन्, हामी सत्य र न्यायका हौँ र न्याय र सत्य हाम्रा हुन्,” यसलाई एकदमै मनन गर्नु होला । पहिलो पटक मतदान गर्ने बेलामा सत्य, न्याय र न्यायसङ्गत भनेको के हो, बुझेर मतदान गर्नुहोला ।  भिडियो तथा तस्बिर : मनोजरत्न शाही र केशव गुरुङ",
      "link": "https://gorkhapatraonline.com/news/186867",
      "image": "https://gorkhapatraonline.com/storage/media/328622/conversions/608719607_882179051063081_3033920892759172880_n-original-thumb.jpg"
    },
    {
      "slug": "186871",
      "title": "वीरगञ्जमा लम्बियो कर्फ्यु",
      "timestamp": 1767657600000,
      "source": "gp",
      "content": "जिल्ला प्रशासन कार्यालयले मङ्गलबार बिहान ८ बजेदेखि दिउँसो १ बजेसम्मका लागि कर्फ्यु आदेश थप गरेको छ ।",
      "longContent": "दिपकप्रसाद गौतम वीरगञ्ज, पुस २२ गते ।  जिल्ला प्रशासन कार्यालयले मङ्गलबार बिहान ८ बजेदेखि दिउँसो १ बजेसम्मका लागि कर्फ्यु आदेश थप गरेको छ । धार्मिक एवम् सामाजिक विषयलाई लिएर दुई समुदायबिच तनाव बढेपछि मङ्गलबार बिहान एक सूचना जारी गर्दै दिउँसो १ बजेसम्मका लागि कर्फ्यु लम्बिाइएको जिप्रकाले जनाएको हो ।प्रजिअ भोला दाहालले सोमबार साँझ ६ बजेदेखि आज बिहान ८ बजेसम्मका लागि जारी गरिएको कर्फ्यु दिउँसो १ बजेसम्मका लागि लम्ब्याइएको जानकारी दिनुभयो । उहाँक अनुसार विवादको समाधान खोज्ने प्रयास भइरहेको छ । वीरगञ्ज महानगरपालिका क्षेत्रअन्तर्गत पूर्वमा बसपार्क, नगवा, इनर्वा, पश्चिममा सिर्सिया नदी, उत्तरमा गण्डक चोक र दक्षिणमा शंकराचार्य गेटसम्म कुनै किसिमको भेला, सभा, जुलुस तथा प्रदर्शन गर्न नपाउने जारी कर्फ्यु आदेशमा उल्लेख छ । धार्मिक एवम् सामाजिक विषयलाई लिएर दुई समुदायले आइतबारदेखि वीरगञ्जमा लगातार प्रदर्शन गरिरहेका छन् । प्रदर्शनका कारण वीरगञ्ज अशान्त बन्दै आएको छ ।",
      "link": "https://gorkhapatraonline.com/news/186871",
      "image": "https://gorkhapatraonline.com/storage/media/328676/conversions/1111-original-thumb.jpg"
    },
    {
      "slug": "186853",
      "title": "हिउँले छोपेको मुस्ताङ–डोल्पा जोड्ने सडक",
      "timestamp": 1767657600000,
      "source": "gp",
      "content": "मुस्ताङको वारागुङ मुक्तिक्षेत्र गाउँपालिका–५, साङ्ता गाउँ आसपासका क्षेत्र हिउँले छपक्कै छोपेको छ । मुस्ताङको वारागुङ मुक्तिक्षेत्र र डोल्पाको छार्का ताङसोङ गाउँपालिकालाई सडक सञ्जालले जोड्ने साङ्ता आसपासको सडक तथा भिरपाखा सबै हिउँले सेताम्मे भएको हो ।",
      "longContent": "हरिकृष्ण शर्मा मुक्तिनाथ (मुस्ताङ), पुस २२ गते । मुस्ताङको वारागुङ मुक्तिक्षेत्र गाउँपालिका–५, साङ्ता गाउँ आसपासका क्षेत्र हिउँले छपक्कै छोपेको छ । मुस्ताङको वारागुङ मुक्तिक्षेत्र र डोल्पाको छार्का ताङसोङ गाउँपालिकालाई सडक सञ्जालले जोड्ने साङ्ता आसपासको सडक तथा भिरपाखा सबै हिउँले सेताम्मे भएको हो । सदरमुकाम जोमसोमबाट पाक्लिङ, फलेकलगायतका क्षेत्र हुँदै साङ्ता गाउँसम्म जाने सडक आसपासका क्षेत्रमा हिउँ जमेको छ । जोमसोमबाट ४० किलोमिटर र साङ्ताबाट याकखर्क हुँदै डोल्पाको सिमानासम्म ३५ किलोमिटर सडकको मार्गले जोडेपनि अहिले सवारीसाधनसँगै पैदलमार्गबाट समेत दुई जिल्लामा आवतजावत गर्न मुस्किल रहेको स्थानीय छेवाङ गुरूङले बताउनुभयो । गुरूङले भन्नुभयो, “सडक र पैदलमार्गबाट छिमेकी जिल्ला जान सम्भव छैन, हिउँले बाटो नै पुरिदिएको छ, अब फागुनको अन्तिम सातासम्म आवतजावत सामान्य हुँदैन ।’’हिमपात नहुदाँसम्म ट्याक्टरमा सामान ढुवानी गरी भरियामार्फत डोल्पा लैजाने गरिएपनि अहिले हिउँ पन्छाउन समेत समस्या रहेको छ । समुन्द्री सतहदेखि तीन हजार ८ सय मिटर उचाइमा रहेको साङ्ता गाउँ अहिले सुनसान भएको छ । गाउँबाट स्थानीय जाडो छल्न करिब ३० किलोमिटर टाढा रहेको छिमेकी फलेक धाकारजुङ, पाक्लिङ, सदरमुकाम जोमसोमसहित पोखरा, काठमाडौँमा गएपछि पशुचौपायाको रेखदेख गर्ने बाहेक कोही छैनन् । १३ घरधुरी रहेको साङ्ता गाउँमा कुल जनसङ्ख्या ७० जना रहेकोको गाउँको रेखदेख अहिले गोठालाले गरेका छन् । घोडा, खच्चर तल झारेर याकचौरी सहित पशुचौपायालाई बस्ती क्षेत्रमा गोठालाको जिम्मा लगाएपछि मङ्सिर महिनादेखि बस्ती सुनसान छ भने सडकमार्गमा समेत हिउँ जमेपछि मुस्ताङ–डोल्पा पैदलमार्ग समेत बन्द भएको छ । वडा अध्यक्ष सुरेन्द्र गुरूङले मध्य फागुनसम्म हिमपात नभए स्थानीय गाउँ फर्किने बताउनुभयो । भौगोलिक विकटता, मौसमी जटिलताका कारण वर्षको पाँच महिना स्थानीयले गाउँ छोड्ने गरेका छन् । यस क्षेत्रमा लोपउन्मुख  हिउँ चितुवासहित अन्य बन्यजन्तुको बासस्थान रहेको छ । अन्नपूर्ण संरक्षण क्षेत्र आयोजना इलाका कार्यालय जोमसोमका संरक्षण सहायक दिपक ओलीका अनुसार हिउँ चितुवाको सर्वेक्षणका लागि साङ्ता आसपासका क्षेत्रमा सात वटा क्यामेरा जडान गरिएको छ ।सदरमुकाम जोमसोमबाट करिब ४० किमी टाढा रहेको यस क्षेत्रमा बन्यजन्तुको संरक्षणका लागि समेत नियमित अनुगमन हुने गरेको छ । एक्याप जोमसोमकको टोली करिब एक सातासम्म बन्यजन्तुको संरक्षण तथा अवलोकनका लागि उक्त क्षेत्रमा पुगेर फर्किएको थियो । मुस्ताङको थासाङ, घरपझोङ र वारागुङ मुक्तिक्षेत्र र लो–घेकर दामोदरकुण्ड र लोमान्थाङ गाउँपालिको माथिल्लो क्षेत्रमा हिउँले पहाड नै सेताम्मे भएको छ भने बिहान र बेलुकीको समयमा पानी समेत जम्ने गरेको छ ।",
      "link": "https://gorkhapatraonline.com/news/186853",
      "image": "https://gorkhapatraonline.com/storage/media/328584/conversions/Himpat-shanta-dolpa-sadak-mustang-(4)-original-thumb.jpg"
    },
    {
      "slug": "186834",
      "title": "चैतदेखि देशव्यापी आर्थिक गणना",
      "timestamp": 1767657600000,
      "source": "gp",
      "content": "देशको अर्थतन्त्रको यथार्थ तस्बिर तयार पार्ने उद्देश्यसहित सरकारले दोस्रो राष्ट्रिय आर्थिक गणना–२०८२ गर्ने भएको छ । प्रधानमन्त्री तथा मन्त्रीपरिषद् कार्यालय अन्तर्गतको राष्ट्रिय तथ्याङ्क कार्यालयले ‘अर्थतन्त्र मापनका लागि आर्थिक गणना’ मूल नारासहित आगामी चैतदेखि देशव्यापी बृहत् अभियान घोषणा गरेको हो ।",
      "longContent": "गोरखापत्र समाचारदाताकाठमाडौँ, पुस २२ गते । देशको अर्थतन्त्रको यथार्थ तस्बिर तयार पार्ने उद्देश्यसहित सरकारले दोस्रो राष्ट्रिय आर्थिक गणना–२०८२ गर्ने भएको छ । प्रधानमन्त्री तथा मन्त्रीपरिषद् कार्यालय अन्तर्गतको राष्ट्रिय तथ्याङ्क कार्यालयले ‘अर्थतन्त्र मापनका लागि आर्थिक गणना’ मूल नारासहित आगामी चैतदेखि देशव्यापी बृहत् अभियान घोषणा गरेको हो ।तथ्याङ्क कार्यालयले बुधबार आयोजित कार्यक्रममा गणनाको कार्यतालिका, लोगो र नारा सार्वजनिक गरेको हो । यस गणना अन्तर्गत २०८२ चैत १ देखि २०८३ असार मसान्तसम्म देशभर तथ्याङ्क सङ्कलन गरिने भएको छ । गणनाबाट प्राप्त विवरणका आधारमा आर्थिक वर्ष २०८३/८४ को सुरुवातदेखि नै नतिजा सार्वजनिक गरिने लक्ष्य राखिएको छ ।राष्ट्रिय तथ्याङ्क कार्यालयका अनुसार आर्थिक गणनाले उद्योग, व्यापार, व्यवसाय, सेवा क्षेत्र, सहकारी तथा सार्वजनिक–निजी संस्थाहरूको सङ्ख्या, लगानी, रोजगारी, उत्पादन र सेवा प्रवाहसम्बन्धी विस्तृत विवरण सङ्कलन गर्ने छ । यसले जिडिपी अनुमान सुदृढीकरण, राष्ट्रिय लेखा प्रणालीको आधार वर्ष परिमार्जन तथा सरकारी नीति निर्माण र विकास योजना तर्जुमा गर्न आधार प्रदान गर्ने तथ्याङ्क कार्यालयले जनाएको छ ।यसअघि २०७५ सालमा सम्पन्न पहिलो राष्ट्रिय आर्थिक गणनाले देशभर नौ लाख २३ हजार ३५६ प्रतिष्ठान गणना गरेको थियो भने ३२ लाख २८ हजार ४५७ जनशक्ति संलग्न रहेको पाइएको थियो । त्यसमध्ये करिब ३० प्रतिशत (२९.६ प्रतिशत) महिला व्यवस्थापक रहेको विवरण सार्वजनिक भएको थियो ।कुन कुन क्षेत्र समेटिन्छन् ?गणनामा अन्तर्राष्ट्रिय औद्योगिक वर्गीकरण अनुसार १८ प्रमुख आर्थिक क्षेत्र समेटिने भएका छन् । यसमा कृषि, वन तथा माछापालन (दर्ता भएका मात्र), खानी तथा उत्खनन, औद्योगिक उत्पादन, विद्युत्, ग्यास, वाफ तथा वातानुकूलित सेवा, पानीको आपूर्ति, ढल निकास, फोहोर व्यवस्थापन र त्यसको उपचारात्मक क्रियाकलाप, निर्माण, थोक तथा खुद्रा व्यापार, मोटरगाडी र मोटरसाइकल मर्मतसम्भार कार्य, यातायात तथा भण्डारण, आवास तथा भोजन सेवासम्बन्धी क्रियाकलाप, सूचना तथा सञ्चार, वित्तीय तथा बिमासम्बन्धी क्रियाकलाप रहेका छन् ।यस्तै घरजग्गा कारोबारका व्यावसायिक क्रियाकलाप, पेसागत, वैज्ञानिक तथा प्राविधिक क्रियाकलाप, प्रशासनिक तथा सहयोगी सेवाका क्रियाकलाप, शिक्षा, मानव स्वास्थ्य तथा सामाजिक कार्यका क्रियाकलाप, कला तथा मनोरञ्जन र अन्य सेवा प्रदान गर्ने क्रियाकलाप समेटिने तथ्याङ्क कार्यालयले जनाएको छ ।कूटनीतिक नियोग, अन्तर्राष्ट्रिय संस्था, सुरक्षा निकाय, सार्वजनिक प्रशासन र दर्ता नभएका कृषि क्षेत्र भने गणनामा नसमेटिने भएका छन् ।गणनाका लागि देशभर ७७ जिल्ला र सात प्रदेशमा ८४ जिल्ला आर्थिक गणना कार्यालय स्थापना गरिने बताइएको छ । २०८२ चैत १ गते कार्यालय स्थापना भई २०८३ असार मसान्तसम्म सञ्चालन हुने छ भने तथ्याङ्क सङ्कलन कार्य २०८३ वैशाख २ देखि असार ७ सम्म हुने छ । यसका लागि गणक तथा सुपरिवेक्षकलाई तालिम प्रदान गरिसक्ने कार्यतालिका तय गरिएको छ ।‘अर्थतन्त्र मापनका लागि आर्थिक गणना’ अभियानको मूल नारा निर्धारण गरिएको छ । राष्ट्रिय तथ्याङ्क कार्यालयका अनुसार यस नाराले अर्थतन्त्रको वास्तविक अवस्था मापन गरी दिगो, सबल र प्रमाणमा आधारित विकास नीति निर्माण गर्ने लक्ष्यलाई प्रतिविम्बित गर्ने छ ।तथ्याङ्क कार्यालयले राष्ट्रिय महत्वको अभियान भन्दै सञ्चारकर्मी, उद्यमी तथा सम्पूर्ण सरोकारवालालाई सक्रिय, इमानदार र उत्तरदायी सहभागिताका लागि आह्वान गरेको छ ।",
      "link": "https://gorkhapatraonline.com/news/186834",
      "image": "https://gorkhapatraonline.com/storage/media/328562/conversions/AI-Image-for-arthik-ganana-original-thumb.jpg"
    },
    {
      "slug": "186832",
      "title": "निर्वाचन आचारसंहितामा दण्डात्मक व्यवस्था",
      "timestamp": 1767657600000,
      "source": "gp",
      "content": "कार्यवाहक प्रमुख निर्वाचन आयुक्त रामप्रसाद भण्डारीले निर्वाचन आयोगले चुनावी आचारसंहितालाई सुधारात्मकसँगै दण्डात्मक विषय पनि समेटेको बताउनुभएको छ । सोमबार बसेको केन्द्रीय आचारसंहिता अनुगमन समितिको बैठकमा कार्यवाहक प्रमुख भण्डारीले विगतमा आचारसंहितालाई बढी नैतिकतासँग जोडिए पनि अहिले कानुन अनुसारका दण्डात्मक व्यवस्थालाई पनि समेटिएको बताउनुभएको हो ।",
      "longContent": "गोरखापत्र समाचारदाताकाठमाडौँ, पुस २२ गते ।  कार्यवाहक प्रमुख निर्वाचन आयुक्त रामप्रसाद भण्डारीले निर्वाचन आयोगले चुनावी आचारसंहितालाई सुधारात्मकसँगै दण्डात्मक विषय पनि समेटेको बताउनुभएको छ । सोमबार बसेको केन्द्रीय आचारसंहिता अनुगमन समितिको बैठकमा कार्यवाहक प्रमुख भण्डारीले विगतमा आचारसंहितालाई बढी नैतिकतासँग जोडिए पनि अहिले कानुन अनुसारका दण्डात्मक व्यवस्थालाई पनि समेटिएको बताउनुभएको हो । आचारसंहिताको परिपालनामा आयोगले शून्य सहनशीलताको नीति लिने पनि उहाँले बताउनुभयो । २०७९ को अनुभवका आधारमा आचारसंहिता परिष्कृत गरिएको भण्डारीको भनाइ थियो । निर्वाचन कसुर तथा सजाय ऐनमा भएका कतिपय विषयलाई अहिले आचारसंहितामा समेत प्रस्ट पारिएको उहाँको भनाइ छ ।  उहाँले भन्नुभयो, “आचारसंहितालाई  नैतिकतासँगै दण्डात्मक पनि बनाइएको छ । स्वच्छ, स्वतन्त्र र निष्पक्ष रूपमा चुनाव कसरी गराउने भन्ने मुख्य दायित्व हो ।” उहाँले आचारसंहिता उल्लङ्घनको जानकारी आयोगले कुनै पनि माध्यमबाट लिने पनि बताउनुभयो । मिडिया, सामाजिक सञ्जाललगायत प्लेटफर्ममा आएका जानकारीलाई आधार मानेर अनुसन्धान गर्ने भण्डारीले बताउनुभयो । निर्वाचनका लागि सामाजिक सञ्जाल र एआईले चुनौती थपेको पनि उहाँको भनाइ थियो । नियमनका लागि सबै सरोकारवाला निकायसँग सहकार्यको आवश्यकता रहेको पनि उहाँले बताउनुभयो । यस्तै निर्वाचन आयुक्त सगुन शमशेर जबराले सूचना प्रविधिको दुरुपयोगले आचारसंहिता कार्यान्वयनमा चुनौती थपेको बताउनुभयो । जबराले सामाजिक सञ्जालको निगरानी र अनुगमनका लागि नेपाल प्रहरीको साइबर ब्युरो, सेना तथा अन्य सरोकारवाला निकायका प्रतिनिधिसमेत संलग्न संयन्त्र निर्माण गरिएको बताउनुभयो । सामाजिक सञ्जाल सञ्चालक कम्पनी मेटा, टिकटकलगायतसँग पनि सहकार्यका लागि कुराकानी भइरहेको उहाँले जानकारी दिनुभयो । आयुक्त डा. जानकीकुमारी तुलाधरले आचारसंहिता लागु गर्नुअघि राजनीतिक दलका प्रतिनिधिसँग छलफल हुने बताउनुभयो । २०७९ को तुलनामा आचारसंहिताका केही नयाँ विषय थप गरिएको पनि जानकारी तुलाधरले दिनुभयो । उहाँले सामाजिक सञ्जाल र एआईको प्रयोगबारे आयोग थप परामर्शमा रहेको बताउनुभयो । मिथ्या सूचना, भ्रमपूर्ण जानकारी न्यूनीकरणका लागि आयोगले सबैसँग सहकार्य गर्ने बताउनुभयो । निर्वाचन आयोगका सचिव कृष्णबहादुर राउतले आचारसंहिता उल्लङ्घनको अनुगमनका विषयमा सरोकारवाला धेरै निकाय जोडिने भएकाले त्यस्ता विषयको जाँचबुझ र कारबाहीलाई सम्बन्धित निकायले नै गर्नु उपयुक्त हुने धारणा राख्नुभयो । राउतले सञ्चार, गृह तथा कानुनलगायत मन्त्रालयको भूमिका महत्वपूर्ण हुने धारणा राख्नुभयो ।  सञ्चार तथा सूचना प्रविधि मन्त्रालयका सचिव राधिका अर्यालले पछिल्लो समय सामाजिक सञ्जालमा आक्रोश व्यक्त गर्ने क्रम बढेको अवस्थामा निर्वाचनका लागि समेत चुनौती हुने बताउनुभयो । अर्यालले फेक आइडीको प्रयोग गरेर हुने गलत सूचना प्रवाह नियन्त्रणका लागि आयोगले उपयुक्त संरचना निर्माण गर्नुपर्ने सुझाव दिनुभयो ।  नेपाल प्रहरीका महानिरीक्षक दानबहादुर कार्कीले निर्वाचनसम्बन्धी मिथ्या सूचना, गृहजन्य अभिव्यक्ति पहिचान र नियन्त्रणका लागि विज्ञ सम्मिलित संरचना आवश्यक हुने बताउनुभयो । कार्कीले आचारसंहिताको सचेतनाको कामलाई पनि प्रभावकारी रूपमा अघि बढाउन सुझाउनुभयो । सशस्त्र प्रहरी बल नेपालका महानिरीक्षक राजु अर्यालले निर्वाचनका समय सूचना प्रविधि दुरूपयोगको चुनौती रोक्न आयोगको साइबर टिमलाई उच्चस्तरीय बनाउनुपर्ने धारणा राख्नुभयो । अर्यालले आयोग र अन्य सरोकारवाला निकायका जनशक्तिबाट मात्र सम्भव नभएमा बाह्य विज्ञको समेत सहायता लिनुपर्ने बताउनुभयो । प्रदेशका सचिवसँग छलफलयसैबिच आयोगले निर्वाचन तयारीका सन्दर्भमा सातै प्रदेशका प्रमुख सचिव/आन्तरिक मामिला मन्त्रालय हेर्ने सचिवहरूसँग छलफल गरेको छ । आचारसंहिता कार्यान्वयन, मतदाता शिक्षा, निर्वाचन सुरक्षा, निर्वाचनमा खटाइने जनशक्ति तथा मतदान र मतगणनास्थल व्यवस्थापनलगायतबारे छलफल भएको हो । छलफलमा प्रदेशगत र भूगोलमा रहेका समस्याको पहिचान र भावी नीति तर्जुमाबारे विमर्श भएको थियो । आयोगले प्रमुख सचिवहरूलाई निर्वाचन तयारीबारे जानकारी गराएको थियो । साथै मतदाता शिक्षा, आचारसंहिता कार्यान्वयनलगायतमा प्रदेशले सक्रिय भूमिका खेल्ने अपेक्षा आयोग पदाधिकारीले गर्नुभएको थियो ।",
      "link": "https://gorkhapatraonline.com/news/186832",
      "image": "https://gorkhapatraonline.com/storage/media/328586/conversions/nirwachan-aayog_nepal-sarakar_sachib-baitak_sagar_SGR5104-original-thumb.jpg"
    },
    {
      "slug": "186831",
      "title": "सकियो बयान अब प्रतिवेदन लेखन",
      "timestamp": 1767657600000,
      "source": "gp",
      "content": "गत भदौ २३ र २४ गतेको जेनजी आन्दोलनमा भएको अकल्पनीय जनधनको क्षतिबारे सत्यतथ्य पत्ता लगाउन गठित उच्चस्तरीय जाँचबुझ आयोगले बयान लिने काम पूरा गरेको छ ।",
      "longContent": "काठमाडौँ, पुस २२ गते ।  गत भदौ २३ र २४ गतेको जेनजी आन्दोलनमा भएको अकल्पनीय जनधनको क्षतिबारे सत्यतथ्य पत्ता लगाउन गठित उच्चस्तरीय जाँचबुझ आयोगले बयान लिने काम पूरा गरेको छ ।  जेनजी आन्दोलनपछि गठित प्रधानमन्त्री सुशीला कार्की नेतृत्वको सरकारले गत असोज ५ गतेको मन्त्रीपरिषद् बैठकमार्फत घटना छानबिन गर्न पूर्वन्यायाधीश गौरीबहादुर कार्कीको संयोजकत्वमा आयोग गठन गर्ने निर्णय गरेको थियो ।सो आयोगमा नेपाल प्रहरीका पूर्वअतिरिक्त महानिरीक्षक (एआइजी) विज्ञानराज शर्मा र कानुनविद् विश्वेश्वरप्रसाद भण्डारी सदस्य हुनुहुन्छ । जाँचबुझ आयोग ऐन, २०२६ को दफा ३ को उपदफा (२) बमोजिम गठन भएको तीन सदस्यीय जाँचबुझ आयोगले गत असोज ९ गतेदेखि कार्य प्रारम्भ गरेको थियो । आयोगलाई काठमाडौँलगायत मुलुकका विभिन्न भागमा प्रदर्शनका क्रममा भएका भौतिक एवं मानवीय क्षतिको छानबिन गर्ने कार्यादेश तोकिएको थियो । आयोगले तत्कालीन प्रधानमन्त्री केपी शर्मा ओली, तत्कालीन गृहमन्त्री रमेश लेखक, चार वटै सुरक्षा निकायका प्रमुख, तत्कालीन गृहसचिव गोकर्णमणि दुवाडी, जिल्ला प्रशासन कार्यालयका तत्कालीन प्रमुखसहित झन्डै १६० जनासँग लिखित बयान लिएको छ ।आयोगले तत्कालीन सत्तारूढ दल नेपाली कांग्रेसका सभापति शेरबहादुर देउवा, प्रमुख प्रतिपक्ष दलका नेता तथा नेपाली कम्युनिस्ट पार्टीका संयोजक पुष्पकमल दाहल र राष्ट्रिय स्वतन्त्र पार्टीका सभापति रवि लामिछानेसँग पनि बयान लिएको छ । आयोगका सदस्य तथा प्रवक्ता विज्ञानराज शर्माले भदौ २३ र २४ को घटनामा प्रत्यक्ष र अप्रत्यक्ष संलग्न झन्डै एक सय ६० जनासँग बयान तथा सोधपुछ भइसकेको बताउनुभयो ।शर्माले भन्नुभयो, “घटनासँग सम्बन्धित अधिकांशसँग बयान लिने र सोधपुछ गर्ने काम सकिएको छ, अब हामी प्रतिवेदन लेखनको तयारीमा अघि बढ्छौँ ।” उहाँले हालसम्म प्राप्त प्रमाणहरूको पुनः प्रमाणीकरण गरी सोही अनुसार प्रतिवेदन लेखन सुरु गरिने बताउनुभयो ।  आन्दोलनका क्रममा जेनजी युवासहित ७६ जनाले ज्यान गुमाउनुका साथै दुई हजार ४२९ जना घाइते  भएका थिए ।  आन्दोलनका क्रममा अराजक समूहबाट गरिएको लुटपाट, तोडफोड र आगजनीबाट सार्वजनिक तथा निजी क्षेत्रमा झन्डै साढे ८४ अर्बको क्षति भएको छ । सरकार र जेनजीबिचको १० बुँदे सम्झौतामा जाँचबुझ आयोगको कार्यादेश थप गर्ने निर्णय भएको थियो । जस अनुसार आयोगले आन्दोलनका क्रममा भएको अत्यधिक बल प्रयोगका कारण गैरन्यायिक हत्या तथा मानव अधिकार उल्लङ्घनको छानबिन, घटनाको जाँचबुझ, सत्य निरूपण तथा मेलमिलापको अवधारणा अनुसार सङ्गठित रूपमा भएका हिंसात्मक गतिविधिसमेत छानबिन गर्ने छ ।त्यसै गरी आयोगले आन्दोलनमा सहभागी भएकै कारण मुद्दामा पुगेको भए १५ दिनभित्र स्क्रिनिङ तथा छानबिन गरी नियोजित नरहेको भेटिए हिरासत/थुनामुक्त गर्न र निजविरुद्ध दायर भएका मुद्दा फिर्ता गर्न सरकारलाई सिफारिस गर्ने छ ।    आयोगले प्रतिवेदन तयार गर्दा आन्दोलनका बेला गरिएको अत्यधिक बल प्रयोग र आगजनी, तोडफोड तथा लुटपाटका घटना हुनुको कारण, आन्दोलनमा मुलुकले बेहोरेको अकल्पनीय मानवीय तथा भौतिक क्षतिसँग सम्बन्धित सूचना तथा निवेदनको जाँचबुझ तथा विश्लेषण गरी भविष्यमा यस्ता घटना दोहोरिन नदिने गरी सुझाव दिने छ । जेनजी प्रदर्शनको पहिलो दिन भदौ २३ गते २२ जना किशोरको ज्यान जाने गरी गोली चलाउने काम कानुनसम्मत भए/नभएको बारे सोधपुछ गरी आदेश दिएको पाइए वा सुरक्षा कमजोरी भेटिए कारबाहीको सिफारिस गर्ने तयारी आयोगले गरेको छ । बयान सकिएसँगै आयोगले तत्कालीन पूर्वप्रधानमन्त्री केपी शर्मा ओलीमाथिको स्थानहद पनि फुकुवा गरेको छ । आयोगले यसअघि तत्कालीन गृहमन्त्री रमेश लेखक, तत्कालीन गृहसचिव गोकर्णमणि दुवाडी, तत्कालीन प्रहरी प्रमुख चन्द्रकुवरे खापुङ, राष्ट्रिय अनुसन्धान विभागका तत्कालीन प्रमुख हुतराज थापा, सहसचिव छविराज रिजालमाथि स्थानहद तोकेको थियो । बयान सकेपछि उहाँहरूको पनि स्थानहद फुकुवा गरिएको थियो ।",
      "link": "https://gorkhapatraonline.com/news/186831",
      "image": "https://gorkhapatraonline.com/storage/media/328557/conversions/gauri-karki-original-thumb.jpg"
    },
    {
      "slug": "186828",
      "title": "रास्वपाको बृहत् राजनीतिक समायोजन",
      "timestamp": 1767657600000,
      "source": "gp",
      "content": "नवयुवा (जेनजी) आन्दोलनपछि मुलुकमा भ्रष्टाचार अन्त्य र सुशासन कायम आमनागरिकको आकाङ्क्षा पूरा गर्ने घोषणा गरेको राष्ट्रिय स्वतन्त्र पार्टी (रास्वपा) ले बृहत् राजनीतिक समायोजन अभियान सुरु गरेको छ ।",
      "longContent": "गोरखापत्र समाचारदाता काठमाडौँ, पुस २२ गते । नवयुवा (जेनजी) आन्दोलनपछि मुलुकमा भ्रष्टाचार अन्त्य र सुशासन कायम आमनागरिकको आकाङ्क्षा पूरा गर्ने घोषणा गरेको राष्ट्रिय स्वतन्त्र पार्टी (रास्वपा) ले बृहत् राजनीतिक समायोजन अभियान सुरु गरेको छ ।आगामी फागुन २१ गतेका लागि तय भएको प्रतिनिधि सभा सदस्य निर्वाचनमा पार्टीलाई पहिलो पार्टी बनाउने सङ्कल्पसहित रास्वपाले वैकल्पिक पार्टीसँगको एकतालाई प्राथमिकता दिँदै आएको छ ।यसै क्रममा सोमबार रास्वपा र नागरिक उन्मुक्ति पार्टीको पूर्वनेतृत्व, थरुहट/थारुवान अभियन्ताबिच बृहत् राजनीतिक समायोजन सम्पन्न भएको छ । नाउपाका अध्यक्ष रञ्जिता श्रेष्ठ नेपाली कम्युनिस्ट पार्टीमा प्रवेश गरेपछि असन्तुष्ट नेता कार्यकर्ता उक्त राजनीतिक समायोजनमा सहभागी भएका हुन् ।सो क्रममा नाउपा रुपन्देहीका जिल्ला अध्यक्षसहित ३३ जना सामूहिक रूपमा रास्वपामा समाहित भएका छन् । यसअघि समीक्षा बाँस्कोटा नेतृत्वमा रहेको विवेकशील साझा पार्टी र काठमाडौँ महानगरपालिका प्रमुख बालेन्द्र शाह नेतृत्वमा हाम्रो नेपाली पार्टी र कुलमान घिसिङ नेतृत्वका उज्यालो नेपाल पार्टीबिच पार्टी एकता सम्पन्न भइसकेको छ । सोमबारको बृहत् राजनीतिक समायोजन घोषणा सभामा रास्वपा सभापति रवि लामिछाने, उपसभापति डिपी अर्याल, डा. स्वर्णिम वाग्ले र थरुहट/थारुवान अभियन्ता लक्ष्मण थारू, नागरिक उन्मुक्ति पार्टीका वरिष्ठ उपाध्यक्ष दामोदर पण्डित र थरुहट/थारुवान अभियन्ता सुरेन्द्र चौधरीको उपस्थित रहेको थियो ।उक्त घोषणा सभालाई सम्बोधन गर्नुहुँदै सभापति लामिछानेले पार्टी स्थापना गर्दा बेलामा केन्द्रीय सदस्यका लागि आफूहरूले नागरिकता पाउन नसकेको अवस्था स्मरण गर्नुहुँदै सीमित साथीको अग्रसरतामा रास्वपा अभियान सुरु गरिएको बताउनुभयो । लामिछानेले भन्नुभयो, “रास्वपा यसरी विशाल हुन्छ भन्ने विश्वास थियो तर यो बुझाउन निकै कठिन भयो ।” उहाँले समावेशिताबारे आफूमाथि प्रश्न उठ्ने गरेको भए पनि नियत गलत नरहेको स्पष्ट पार्नुभयो ।रास्वपा हाल ऐतिहासिक जिम्मेवारी वहन गर्नुपर्ने मोडमा उभिएको भन्दै उहाँले पार्टी देशभर फैलिएकाले अब कसैको लाभका लागिभन्दा पनि मुलुकको समृद्धिका लागि सबै एकजुट हुनुपर्ने बताउनुभयो ।राजनीतिक समायोजन घोषणा गर्नुअघि रास्वपा र थारुवान अभियन्ताबिच नौबुँदे सम्झौता सम्पन्न भएको छ । जसमा सामाजिक न्याय र आर्थिक सामाजिक समृद्धिका लागि आवश्यक सुधार गर्ने, पार्टीको नाम रास्वपा नै रहने र थारू बहुल क्षेत्रलाई ‘विशेष क्षेत्र’ घोषणा गर्न कानुनी प्रक्रिया सुरु गर्ने सहमति भएको छ ।नौबुँदे सहमतिमा जेनजी आन्दोलनको अपनत्व लिँदै समुन्नत र सामाजिक न्यायका लागि राष्ट्रिय उद्देश्यका आवश्यक नीतिगत, संस्थागत एवं संरचनागत सुधारमार्फत आर्थिक समृद्धिमा इमानदारसहित काम गर्ने सहमति भएको छ । त्यस्तै दोस्रो बुँदामा दलको नाम रास्वपा नै रहने र चुनाव चिह्न, झन्डा सबै रास्वपाकै रहने भनिएको छ । त्यस्तै भौगोलिक विविधतायुक्त विशेषतालाई आत्मसात् गर्दै थारूको धार्मिक, सांस्कृतिक प्रणाली संरक्षण र प्रवर्धन गर्न संविधानको मर्म अनुसार थारू बहुल क्षेत्रलाई थारू संरक्षित ‘विशेष क्षेत्र’ घोषणा गर्न कानुनी र संवैधानिक प्रक्रिया सुरु गर्ने समझदारी पनि भएको छ ।",
      "link": "https://gorkhapatraonline.com/news/186828",
      "image": "https://gorkhapatraonline.com/storage/media/328554/conversions/unnamed-(4)-original-thumb.jpg"
    },
    {
      "slug": "186827",
      "title": "देशभर बढ्यो चिसो : तापक्रम घट्ने क्रम जारी",
      "timestamp": 1767657600000,
      "source": "gp",
      "content": "नेपालका विभिन्न भेगमा सोमबार यस वर्ष जाडो सुरु भएयताकै सबैभन्दा कम तापक्रम रेकर्ड भएको छ । न्यूनतम तापक्रममा गिरावट आएसँगै देशभर चिसो महसुस गरिएको छ । योसँगै चिसोजन्य स्वास्थ्य समस्या पनि बढेकाले सतर्कता अपनाउन सरकारले आग्रह गरेको छ ।",
      "longContent": "काठमाडौँ, पुस २२ गते । नेपालका विभिन्न भेगमा सोमबार यस वर्ष जाडो सुरु भएयताकै सबैभन्दा कम तापक्रम रेकर्ड भएको छ । न्यूनतम तापक्रममा गिरावट आएसँगै देशभर चिसो महसुस गरिएको छ । योसँगै चिसोजन्य स्वास्थ्य समस्या पनि बढेकाले सतर्कता अपनाउन सरकारले आग्रह गरेको छ । सोमबार जुम्लामा सबैभन्दा कम माइनस ६.३ डिग्री सेन्टिग्रेड न्यूनतम तापक्रम रेकर्ड भएको छ । आइतबार पनि त्यहाँको न्यूनतम तापक्रम सोही मात्रामा रहेको थियो । जल तथा मौसम विज्ञान विभागका अनुसार जनवरी ५ मा हालसम्मको सरदर न्यूनतम तापक्रम ४.९ डिग्री सेन्टिग्रेड रहेको छ । त्यस्तै जोमसोममा माइनस ४.२, जिरीमा माइनस १.१ न्यूनतम तापक्रम रेकर्ड भएको छ । काठमाडौँलगायत पहाडी भेगहरूको न्यूनतम तापक्रममा अत्यधिक गिरावट आएको छ । शनिबार ४.७ डिग्री सेन्टिग्रेड न्यूनतम तापक्रम रहेको काठमाडौँमा आइतबार ४ डिग्री हुँदै सोमबार ३.५ डिग्री सेन्टिग्रेड न्यूनतम तापक्रम रेकर्ड भएको छ । मौसमविद् डेबिड ढकालले भन्नुभयो, “यो यस दिनमा हुनुपर्ने सरदरभन्दा कम त हैन तर हालसम्मको कम तापक्रम भने हो ।” काठमाडौँमा यस दिनमा सरदर तापक्रम २.२ डिग्री मानिँदै आएको छ । त्यसै गरी डडेलधुरामा सोमबार २.१, दिपायलमा ४.४ डिग्री सेन्टिग्रेड न्यूनतम तापक्रम रेकर्ड भएको छ । मौसम पूर्वानुमान महाशाखाका अनुसार पूर्वी तराईको तुलनामा पश्चिम तराईमा चिसो अत्यधिक बढेको छ । सबैभन्दा बढी भैरहवामा उच्च दरमा न्यूनतम तापक्रम घटेर ७.४ डिग्री सेन्टिग्रेड पुगेको छ । त्यहाँ आइतबार ११.४ डिग्री सेन्टिग्रेड न्यूनतम तापक्रम थियो । त्यस्तै नेपालगन्ज र घोराहीमा ६.८, धनगढीमा ६.२ डिग्री सेन्टिग्रेड न्यूनतम तापक्रम कायम भएको छ । पश्चिमको तुलनामा पूर्वी तराईको न्यूनतम तापक्रम भने आइतबारको तुलनामा बढेको महाशाखाले औँल्याएको छ । आइतबार १२ डिग्री रहेको विराटनगरमा सोमबार बढेर १३.१ डिग्री सेन्टिग्रेड न्यूनतम तापक्रम पुगेको छ । त्यस्तै झापाको चन्द्रगढीमा आइतबार १३ डिग्री सेन्टिग्रेडबाट १३.३ डिग्री सेन्टिग्रेड न्यूनतम तापक्रम पुगेको छ । जनकपुर र सिमरामा भने यथावत्कै हाराहारीमा तापक्रम रहेको छ । चिसो बढेसँगै तराईमा हुने हुस्सु र कुहिरोमा पनि चिसोको मात्र बढेर थप कष्टकर हुने भएकाले सचेत रहन महाशाखाले अनुरोध गरेको छ । यसैबिच चिसो बढ्दै जाँदा आमनागरिकमा स्वास्थ्य समस्या बढेकाले सतर्कता अपनाउन सरकारका तर्फबाट स्वास्थ्य तथा जनसङ्ख्या मन्त्रालय र राष्ट्रिय विपत् जोखिम न्यूनीकरण तथा व्यवस्थापन प्राधिकरणले अनुरोध गरेको छ । विशेष गरी दीर्घरोगी, मुटु तथा दमरोगीका साथै गर्भवती, सुत्केरी महिला, वृद्धवृद्धा, साना बालबालिकालाई चिसोबाट जोगाउन भनिएको छ । घरभित्रै न्यानो राख्ने तथा विद्यालय पठाउँदा न्यानो कपडा र खानाको व्यवस्था गर्न भनिएको छ । कामकाजी व्यक्तिहरूले पनि चिसो हटाउने उपायहरू अपनाउँदै प्रशस्त तातो झोलिलो पदार्थको सेवन गरेर काम गर्न स्वास्थ्य मन्त्रालयले सुझाएको छ । वर्षा नहुँदा काठमाडौँलगायतका स्थानमा चिसोसँगै वायु प्रदूषण उच्च रहेकाले मास्क लगाएर मात्र यात्रा गर्न पनि मन्त्रालयले भनेको छ । चिसो र वायु प्रदूषणका कारण श्वासप्रश्वास तथा घाँटीको रोगमा असर गर्ने भएकाले सावधानी अपनाउन भनिएको छ ।",
      "link": "https://gorkhapatraonline.com/news/186827",
      "image": "https://gorkhapatraonline.com/storage/media/328553/conversions/images-(3)-original-thumb.jpg"
    }
  ]
}