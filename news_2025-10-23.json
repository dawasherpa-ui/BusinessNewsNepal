{
  "date": "2025-10-23T03:39:32.562Z",
  "news": [
    {
      "slug": "176572",
      "title": "विश्व व्यापार प्रणाली खतरामा परेको चेतावनी",
      "timestamp": 1761091200000,
      "source": "gp",
      "content": "उदीयमान राष्ट्रहरूको बढ्दो ऋण, भारी कर र वित्तीय असुरक्षाका कारण नियममा आधारित अन्तर्राष्ट्रिय व्यापार प्रणाली खतरामा परेको संयुक्त राष्ट्रसङ्घका प्रमुख एन्टोनियो गुटेर्रेसले बुधबार चेतावनी दिनुभएको छ।",
      "longContent": "जेनेभा, कात्तिक ५  गते ।  उदीयमान राष्ट्रहरूको बढ्दो ऋण, भारी कर र वित्तीय असुरक्षाका कारण नियममा आधारित अन्तर्राष्ट्रिय व्यापार प्रणाली खतरामा परेको संयुक्त राष्ट्रसङ्घका प्रमुख एन्टोनियो गुटेर्रेसले बुधबार चेतावनी दिनुभएको छ। गुटेर्रेसले धेरै देशहरू ऋणको सङ्कटमा फसेको र स्वास्थ्य र शिक्षामा भन्दा ऋण दाताहरूको सेवामा बढी रकम खर्च गरिरहेको बताउनुभयो  ।“विश्वव्यापी ऋण बढेको छ । गरिबी र भोकमरी अहिले पनि व्याप्त छ । अन्तर्राष्ट्रिय वित्तीय संरचनाले विकासोन्मुख देशहरूका लागि पर्याप्त सुरक्षा कवच प्रदान गरिरहेको छैन र नियममा आधारित व्यापार प्रणाली गलत बाटोमा जाने जोखिममा छ,” महासचिव गुटेर्रेसले जेनेभामा व्यापार र विकाससम्बन्धी संयुक्त राष्ट्रसंघीय सम्मेलनमा भन्नुभयो । गुटेर्रेसले भन्नुभयो, “व्यापार र विकासले परिवर्तनको आँधीबेहरीको सामना गरिरहेको र विश्वव्यापी वृद्धिको तीन चौथाइ अहिले विकासशील देशबाट आएको छ, सेवाजन्य व्यापारमा वृद्धि भइरहेको छ र नयाँ प्रविधिले विश्व अर्थतन्त्रलाई बढावा दिइरहेको छ ।”यद्यपि भूराजनीतिक विभाजन, असमानता, द्वन्द्व र जलवायु सङ्कटले प्रगतिलाई सीमित बनाइरहेको संयुक्त राष्ट्रसङ्घका महासचिवले बताउनुभएको छ। उथलपुथलमा अर्थतन्त्र यसबाहेक, अमेरिकी राष्ट्रपति डोनाल्ड ट्रम्पको प्रशासनले अन्य देशहरूमाथि व्यापक कर वृद्धि गरेको छ, जसले विश्वभर व्यापार तनाव निम्त्याएको छ। गुटेर्रेसले भन्नुभयो, “संरक्षणवाद केही परिस्थितिहरूमा अपरिहार्य हुन सक्छ तर यो तर्कसङ्गत हुनुपर्छ।” संयुक्त राष्ट्रसङ्घका प्रमुखले अनिश्चितता बढिरहेको, लगानी घट्ने र आपूर्ति श्रृङ्खलामा उथलपुथल मच्चिएको भन्दै विकासोन्मुख देशहरूमा ‘छोटो–छोटो परिवर्तन’ जारी रहेको चेतावनी दिनुभयो । उहाँले भन्नुभयो, “व्यापार अवरोधहरू बढिरहेका छन्, केही कम विकसित देशहरूले ४० प्रतिशतको करको सामना गरिरहेका छन्, जबकि उनीहरूको विश्वव्यापी व्यापार प्रवाहको एक प्रतिशत मात्र प्रतिनिधित्व रहन्छ।“ “हामी वस्तुका लागि व्यापार युद्धको बढ्दो जोखिम देख्छौँ । हामी जनताको समृद्धि र कल्याणमा भन्दा मृत्युमा बढी लगानी गरिरहेका छौँ भन्नै सैन्य खर्चको प्रवृत्तिले देखाउँछ।”गुटेर्रेसले यी खतराहरूको सामना गर्दै अघि बढुदा अन्तर्राष्ट्रिय कार्यका लागि चार प्राथमिकताहरू रहेको बताउनुभयो । ‘निष्पक्ष विश्वव्यापी व्यापार र लगानी प्रणाली, विकासशील देशहरूको लागि वित्तीयकरण, अर्थव्यवस्थालाई प्रोत्साहित गर्न प्रविधि र नवीनता, र जलवायु उद्देश्यहरूसँग व्यापार नीतिहरू संरेखित गर्नुपर्नेमा उहाँले जोड दिनुभयो । रासस/एएफपी",
      "link": "https://gorkhapatraonline.com/news/176572",
      "image": "https://gorkhapatraonline.com/storage/media/311208/conversions/Gutteres-original-thumb.jpg"
    },
    {
      "slug": "176550",
      "title": "‘चीनसँग राम्रो सम्बन्ध चाहन्छु, तर नोभेम्बर १ देखि १५५ प्रतिशत कर लागू हुने छ’-राष्ट्रपति ट्रम्प",
      "timestamp": 1761091200000,
      "source": "gp",
      "content": "अमेरिकी राष्ट्रपति डोनाल्ड ट्रम्पले चीनसँग मैत्रीपूर्ण सम्बन्ध कायम राख्ने इच्छा व्यक्त गरे पनि अमेरिकामा आयात हुने चिनियाँ सामानमा आगामी नोभेम्बर १ देखि १५५ प्रतिशत कर (ट्यारिफ) लागू गर्ने आफ्नो निर्णयमा अडिग रहने स्पष्ट गर्नु भएको छ ।",
      "longContent": "वासिङ्टन, कात्तिक ५ गते । अमेरिकी राष्ट्रपति डोनाल्ड ट्रम्पले चीनसँग मैत्रीपूर्ण सम्बन्ध कायम राख्ने इच्छा व्यक्त गरे पनि अमेरिकामा आयात हुने चिनियाँ सामानमा आगामी नोभेम्बर १ देखि १५५ प्रतिशत कर (ट्यारिफ) लागू गर्ने आफ्नो निर्णयमा अडिग रहने स्पष्ट गर्नु भएको छ ।“चीन अझै पनि रुसको सबैभन्दा ठूलो तेल आयातकर्ता रहेको छ, त्यसैले हामीले त्यसबारे विचार गर्नै पर्छ । हाल नोभेम्बर १ देखि चीनले यसमा करिब १५५ प्रतिशत कर तिर्नु पर्ने छ । मलाई लाग्दैन कि यो उनीहरूका लागि दिगो रहने छ”, मङ्गलबार पत्रकारसँग कुरा गर्दै उहाँले भन्नुभयो, “म चीनसँग राम्रो हुन चाहन्छु, तर चीन वर्षौंदेखि हामीसँग अत्यन्त कठोर व्यवहार गर्दै आएको छ । हाम्रा अघिल्ला राष्ट्रपतिले व्यापारमा पर्याप्त समझदारी देखाउन सकेनन्, जसका कारण चीन र अन्य देशले अमेरिकाको फाइदा उठाए ।”ट्रम्पले आफूले युरोपेली सङ्घ (इयु), जापान र दक्षिण कोरियासँग शुल्क–आधारित व्यापार सम्झौता गरेको स्मरण गर्दै ती सम्झौता ‘राष्ट्रिय सुरक्षासँग सम्बन्धित’ रहेको बताउनुभयो । उहाँले भन्नुभयो, “मैले युरोपेली सङ्घसँग सम्झौता गरेँ, जापान र दक्षिण कोरियासँग पनि गरेँ । यी सबै ठूला सम्झौता हुन् । यो राष्ट्रिय सुरक्षाको कुरा हो । भन्सार शुल्कका कारण म ती गर्न सक्षम भएँ । अहिले हामी सयौँ अरब डलर सङ्कलन गरिरहेका छौँ र देशको ऋण तिर्न थाल्ने छौँ ।”ट्रम्पको यो निर्णयले ऊर्जा व्यापारमार्फत युक्रेनमा भइरहेको युद्धलाई अप्रत्यक्षरूपमा सहयोग गर्ने देशविरुद्ध वासिङ्टनले अपनाइरहेको कडा ‘द्वितीयक ट्यारिफ’ रणनीतिलाई झल्काउँछ । अघिल्लो नीतिले भारतलाई पनि लक्षित गरेका थिए । भारतमाथि रूसी तेल आयात गरेको भन्दै ५० प्रतिशत कर लगाइएको थियो । यस पटक भने यो नीति चीनतर्फ केन्द्रित देखिएको छ । चीन हाल रुसको कच्चा तेलको सबैभन्दा ठूलो खरिदकर्ता बन्न सफल भएको छ ।यसअघि पनि राष्ट्रपति ट्रम्पले ‘ट्रुथ सोसल’ मा एक पोस्टमार्फत चिनियाँ सामानमा ‘उनीहरूले अहिले तिरिरहेका कुनै पनि करबाहेक थप १०० प्रतिशत कर’ नोभेम्बर १ देखि लागू गर्ने घोषणा गर्नु भएको थियो । उहाँका अनुसार यो निर्णय चीनले संयुक्त राज्य अमेरिकासँग ‘व्यापारमा असाधारण आक्रामक र शत्रुतापूर्ण’ व्यवहार गरेको प्रतिक्रियामा आएको हो ।उहाँले आफ्नो पोस्टमा लेख्नुभएको थियो, “चीनले विश्वलाई अत्यन्त शत्रुतापूर्ण पत्र पठाएको छ र व्यापारमा असाधारण आक्रामकस्थिति लिएको छ । त्यसैले सन् २०२५ नोभेम्बर १ देखि (वा चीनले गर्ने कुनै परिवर्तनको आधारमा चाँडो पनि) संयुक्त राज्य अमेरिकाले चीनमा हाल तिरिरहेका करभन्दा माथि १०० प्रतिशत कर थप गर्ने छ । सोही मितिदेखि सबै महत्वपूर्ण सफ्टवेयरमा पनि निर्यात नियन्त्रण लागू गरिने छ ।” रासस/एएनआई",
      "link": "https://gorkhapatraonline.com/news/176550",
      "image": "https://gorkhapatraonline.com/storage/media/311176/conversions/trump-original-thumb.jpg"
    },
    {
      "slug": "176443",
      "title": "जापानको सेयर बजारमा उछाल, निक्केई सूचकाङ्क ५० हजार नजिक",
      "timestamp": 1761004800000,
      "source": "gp",
      "content": "एशियाका प्रमुख सेयर बजारमा मंगलबार उल्लेखनीय वृद्धि भएको छ । जापानको मुख्य सेयर सूचकाङ्क निक्केई दुई सय पच्चीस शतप्रतिशत ०.८ ले बढ्दै ४९ हजार पाँच सय पञ्चानब्बे दशमलव बहत्तर अंकमा पुगेको छ ।",
      "longContent": "बैंकक, कात्तिक ४ गते । एशियाका प्रमुख सेयर बजारमा मंगलबार उल्लेखनीय वृद्धि भएको छ । जापानको मुख्य सेयर सूचकाङ्क निक्केई दुई सय पच्चीस शतप्रतिशत ०.८ ले बढ्दै ४९ हजार पाँच सय पञ्चानब्बे दशमलव बहत्तर अंकमा पुगेको छ । यो सूचकाङ्कले पहिलो पटक ५० हजारको नजिक पुग्दै ऐतिहासिक स्तरमा छुन लागेको हो ।यसको मुख्य कारण जापानकी सानाए टाकाइची पहिलो महिला प्रधानमन्त्री बन्ने तयारीमा रहेको बताइएको छ । उहाँले लगानीमैत्री नीति तथा कम ब्याजदरको पक्षमा सरकारलाई अघि बढाउने अपेक्षा गरिएको छ । यद्यपि उनको गठबन्धन सरकारले संसदमा झिनो बहुमत मात्र प्राप्त गरेको छ ।यसैबिच, जापानी मुद्रा येन अमेरिकी मुद्रासँग तुलना गर्दा कमजोर हुँदै गएको छ । बैंक अफ जापानले ब्याजदर बढाउने सम्भावना कम देखिएसँगै मुद्रास्फीति नियन्त्रणमा चुनौती आउने आँकलन गरिएको छ । हङकङको सेयर बजारमा पनि १.७ प्रतिशत वृद्धि देखिएको छ भने चिनियाँ बजारमा १.२ प्रतिशतको सुधार आएको छ । दक्षिण कोरियाको कोस्पी सूचकाङ्क ०.५ प्रतिशतले उकालो लागेको छ । अष्ट्रेलियाको प्रमुख सूचकाङ्क ०.८ प्रतिशतले बढेर नौ हजार नाघेको छ । यता, अमेरिकी राष्ट्रपति डोनाल्ड ट्रम्प र चिनियाँ राष्ट्राध्यक्ष सी जिनपिङबिच चाँडै भेटवार्ता हुने सम्भावनाले विश्व बजारमा सकारात्मक प्रभाव पारेको विश्लेषण गरिएको छ । दुई देशबिचको व्यापार तनाव कम हुने आशा गरिएको छ । संयुक्त राज्य अमेरिकामा पनि सेयर बजारमा सुधार देखिएको छ । एप्पल कम्पनीको सेयर मूल्यमा करिब चार प्रतिशत वृद्धि भएको छ । विश्व बजारमा लोहा उत्पादन कम्पनी क्लिभल्याण्ड-क्लिफ्सको सेयरमा २१ प्रतिशतभन्दा बढीको उछाल आएको छ । रासस/एपी",
      "link": "https://gorkhapatraonline.com/news/176443",
      "image": "https://gorkhapatraonline.com/storage/media/311024/conversions/japan-share-original-thumb.jpg"
    },
    {
      "slug": "176441",
      "title": "इटालीको अर्थतन्त्रका लागि आप्रवासी कामदार महत्वपूर्ण रहेको ठहर",
      "timestamp": 1761004800000,
      "source": "gp",
      "content": "इटालीमा विदेशी उद्यमीको सङ्ख्या बढ्दै गएको र आप्रवासी कामदारले सन् २०२४ मा इटालीको अर्थतन्त्र र जनसाङ्खिकीयमा महत्वपूर्ण भूमिका खेलेका सोमबार जारी गरिएको एक रिपोर्टले देखाएको छ ।",
      "longContent": "रोम, कात्तिक ४ गते । इटालीमा विदेशी उद्यमीको सङ्ख्या बढ्दै गएको र आप्रवासी कामदारले सन् २०२४ मा इटालीको अर्थतन्त्र र जनसाङ्खिकीयमा महत्वपूर्ण भूमिका खेलेका सोमबार जारी गरिएको एक रिपोर्टले देखाएको छ ।भेनिसस्थित लियोन मोरेसा फाउन्डेसनले गरेको आप्रवासन अर्थतन्त्र सम्बन्धी प्रतिवेदनका अनुसार गत वर्ष विदेशी कामदारले करिब १७७ अर्ब युरो (२०६ अर्ब अमेरिकी डलर) आम्दानी गरेका थिए, जुन इटालीको कुल गार्हस्थ्य उत्पादनको नौ प्रतिशत बराबर हो । इटालीमा रहेका ५४ लाख विदेशी बासिन्दा मध्ये सन् २०२४ मा २५ लाख विदेशबाट आएका कामदार रहेका र यो राष्ट्रिय श्रमशक्तिको १०.५ प्रतिशत हो ।“इटालीले स्थानीय श्रम अभावको सामना गरिरहेका क्षेत्रमा आप्रवासी श्रमिकको भर्ती जारी राखेको छ,” रिपोर्टमा भनिएको छ । अधिकांश आप्रवासी प्रगतिको सीमित सम्भावनासहित कम दक्ष र अनिश्चित रोजगारीमा छन् । आप्रवासी सम्भावनाको राम्रो पहिचानले कुल गार्हस्थ्य उत्पादन, उपभोग र सार्वजनिक राजस्वमा थप वृद्धि गर्न सक्ने प्रतिवेदनमा उल्लेख छ ।देशमा विदेशी उद्यमशीलता पनि विस्तार भएको छ । गत वर्ष सात लाख ८७ हजार आप्रवासी आफ्नो स्वामित्वको व्यवसायसहित इटालीमा कार्यरत थिए । यो राष्ट्रिय कुल श्रमशक्तिको १०.६ प्रतिशत हो र सन् २०१४ को तुलनामा २४.४ प्रतिशत बढी हो । सोही अवधिमा इटालीको स्वामित्वमा रहेका कम्पनी ५.७ प्रतिशतले घटेका छन् ।आप्रवासीले इटालीको जनसाङ्ख्यिक सन्तुलनलाई पनि बलियो बनाएका देखिन्छ । इटालीमा सन् २०२४ मा प्रति एक हजार आप्रबासी व्यक्तिमा करिब १० जन्मदर रेकर्ड भएको छ यो सङ्ख्या इटालियनमा ६.१ छ भने मृत्यु दर पनि कम छ । अनुसन्धानकर्ताले आप्रवासनको वृद्धिमा सुस्तता आएको र इटाली स्थिरीकरणको चरणमा प्रवेश गरेको बताएका छन् ।इटाली पुग्ने आप्रबासी कामदार पठाउने रोमानिया, अल्बानिया, मोरक्को र चीन प्रमुख विदेशी समुदाय हुन् । यदि राम्रोसँग व्यवस्थापन गरियो भने, आप्रवासनले इटालीको अर्थव्यवस्था, जनसङ्ख्यिकी र सार्वजनिक वित्तमा सकारात्मक योगदान पुर्याउँछ भन्ने प्रतिवेदनले निष्कर्ष निकालेको छ । रासस/सिन्ह्वा",
      "link": "https://gorkhapatraonline.com/news/176441",
      "image": "https://gorkhapatraonline.com/storage/media/311022/conversions/Itali-original-thumb.jpg"
    },
    {
      "slug": "176373",
      "title": "आजका लागि तोकियो विदेशी मुद्राको विनिमयदर",
      "timestamp": 1761004800000,
      "source": "gp",
      "content": "नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १४० रुपैयाँ ३९ पैसा र बिक्रीदर १४० रुपैयाँ ९९ पैसा निर्धारण गरिएको छ ।",
      "longContent": "काठमाडौँ,  कात्तिक ४ गते ।  नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १४० रुपैयाँ ३९ पैसा र बिक्रीदर १४० रुपैयाँ ९९ पैसा निर्धारण गरिएको छ । युरोपियन युरो एकको खरिददर १६३ रुपैयाँ ६० पैसा र बिक्रीदर १६४ रुपैयाँ ३० पैसा, युके पाउण्ड स्ट्रलिङ एकको खरिददर १८८ रुपैयाँ २७ पैसा र बिक्रीदर १८९ रुपैयाँ सात पैसा, स्वीस फ्रयाङ्क एकको खरिददर १७७ रुपैयाँ आठ पैसा र बिक्रीदर १७७ रुपैयाँ ८४ पैसा कायम गरिएको छ ।अष्ट्रेलियन डलर एकको खरिददर ९१ रुपैयाँ ११ पैसा र बिक्रीदर ९१ रुपैयाँ ५० पैसा, क्यानेडियन डलर एकको खरिददर १०० रुपैयाँ पाँच पैसा र बिक्रीदर १०० रुपैयाँ ४७ पैसा, सिङ्गापुर डलर एकको खरिददर १०८ रुपैयाँ ४४ पैसा र बिक्रीदर १०८ रुपैयाँ ९० पैसा तोकिएको छ ।जापानी येन १० को खरिददर नौ रुपैयाँ ३२ पैसा र बिक्रीदर नौ रुपैयाँ ३६ पैसा, चिनियाँ युआन एकको खरिददर १९ रुपैयाँ ७१ पैसा र बिक्रीदर १९ रुपैयाँ ८० पैसा, साउदी अरेबियन रियाल एकको खरिददर ३७ रुपैयाँ ४३ पैसा र बिक्रीदर ३७ रुपैयाँ ५९ पैसा, कतारी रियाल एकको खरिददर ३८ रुपैयाँ ५१  पैसा र बिक्रीदर ३८ रुपैयाँ ६८ पैसा कायम भएको छ ।केन्द्रीय बैंकका अनुसार थाईभाट एकको खरिददर चार रुपैयाँ २९ पैसा र बिक्रीदर चार रुपैयाँ ३१ पैसा, युएई दिराम एकको खरिददर ३८ रुपैयाँ २२ पैसा र बिक्रीदर ३८ रुपैयाँ ३९ पैसा, मलेसियन रिङ्गेट एकको खरिददर ३३ रुपैयाँ २२ पैसा र बिक्रीदर ३३ रुपैयाँ ३६ पैसा, साउथ कोरियन वन १०० को खरिददर नौ रुपैयाँ ८७ पैसा र बिक्रीदर नौ रुपैयाँ ९१ पैसा, स्वीडिस क्रोनर एकको खरिददर १४ रुपैयाँ ८९ पैसा र बिक्रीदर १४ रुपैयाँ ९५ पैसा र डेनिस क्रोनर एकको खरिददर २१ रुपैयाँ ९१ पैसा र बिक्रीदर २२ रुपैयाँ तोकिएको छ ।राष्ट्र बैंकका अनुसार हङ्कङ डलर एकको खरिददर १८ रुपैयाँ सात पैसा र बिक्रीदर १८ रुपैयाँ १५ पैसा, कुवेती दिनार एकको खरिददर ४५८ रुपैयाँ ७६ पैसा र बिक्रीदर ४६० रुपैयाँ ७२ पैसा, बहराइन दिनार एकको खरिददर ३७२ रुपैयाँ ४१ पैसा र बिक्रीदर ३७४ रुपैयाँ, ओमनी रियाल एकको खरिददर ३६४ रुपैयाँ ६४ पैसा र बिक्रीदर ३६६ रुपैयाँ १९ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ ।\tराष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ । रासस",
      "link": "https://gorkhapatraonline.com/news/176373",
      "image": "https://gorkhapatraonline.com/storage/media/310881/conversions/dolor-original-thumb.jpg"
    },
    {
      "slug": "176352",
      "title": "लक्ष्मीपूजा : देशभर विनाअवरोध विद्युत् आपूर्ति",
      "timestamp": 1760918400000,
      "source": "gp",
      "content": "ऊर्जा जलस्रोत तथा सिँचाइमन्त्री कुलमान घिसिङले लक्ष्मीपूजाको दिन विद्युत् विद्युत् माग र आपूर्ति व्यवस्थापनको जानकारी लिन सोमबार साँझ नेपाल विद्युत प्राधिकरणको स्यूचाटारस्थित प्रेषण केन्द्रको नियन्त्रण कक्षको भ्रमण गर्नुभएको छ।",
      "longContent": "काठमाडौँ, कात्तिक ३ गते।  ऊर्जा जलस्रोत तथा सिँचाइमन्त्री कुलमान घिसिङले लक्ष्मीपूजाको दिन विद्युत् विद्युत् माग र आपूर्ति व्यवस्थापनको जानकारी लिन सोमबार साँझ नेपाल विद्युत प्राधिकरणको स्यूचाटारस्थित प्रेषण केन्द्रको नियन्त्रण कक्षको भ्रमण गर्नुभएको छ। ऊर्जा,जलस्रोत मन्त्रालयका सचिव चिरञ्जीवी चटौत, विद्युत नियमन आयोगका अध्यक्ष रामप्रसाद धिताल, मन्त्रालयका सहसचिव, विद्युत विकास विभागका महानिर्देशन, प्राधिकरणका कार्यकारी निर्देशक, उपकार्यकारी निर्देशहरुलगायत सम्मिलित टोली विद्युत् र आपूर्ति अवस्थाका बारेमा जानकारी लिएको थियो। विगत वर्षमा झै यस वर्ष लक्ष्मीपूजाका दिन मुलकभर विनाअवरोध विद्युत् आपूर्ति गर्न प्राधिकरण सफल भएको छ। प्राधिकरणले लक्ष्मीपूजाको दिन विद्युत अवरोध हुन नदिन मुलुकभर रहेका वितरण केन्द्र विद्युत गृहका प्रमुखहरु र त्यहाँ रहेका प्राविधिक कर्मचारीलाई तयारी अवस्थामा राखेको थियो। २०७३ सालको भदौमा कार्यकारी निर्देशकमा नियुक्त हुनुभएका घिसिङ नेतृत्वको टोलीले विद्युत माग र आपूर्तिको व्यवस्थापन गरी सोही वर्षको लक्ष्मीपूजाको दिनबाट परीक्षणका रुपमा काठमाडौं उपत्यकाबाट लोडसेडिङ अन्त्यको सुरुवात गरेको थियो।लक्ष्मी पूजाकै दिन कीर्तिपुरस्थित त्रिवि क्रिकेट मैदानमासमेत फ्लड लाइट (राति खेल खेल्न मिल्ने बत्ती)को परीक्षण गरिएको छ ।  तस्बिर : क्यान र रासस",
      "link": "https://gorkhapatraonline.com/news/176352",
      "image": "https://gorkhapatraonline.com/storage/media/310859/conversions/KN_DANG_DJI_0011-original-thumb.jpg"
    },
    {
      "slug": "176348",
      "title": "तिहारको अवसरमा सेल पकाउने प्रतियोगिता",
      "timestamp": 1760918400000,
      "source": "gp",
      "content": "तिहारको अवसरमा सोमबार यहाँ सेल पकाउने प्रतियोगिता गरिएको  छ।प्रतियोगिताको एक कार्यक्रमका बीच नेपालका प्रथम कार्यकारी ‘सेफ’ गोविन्द नरसिंह केसीले उद्घाटन गर्नुभयो।",
      "longContent": "काठमाडौँ, कात्तिक ३ गते। तिहारको अवसरमा सोमबार यहाँ सेल पकाउने प्रतियोगिता गरिएको  छ।प्रतियोगिताको एक कार्यक्रमका बीच नेपालका प्रथम कार्यकारी ‘सेफ’ गोविन्द नरसिंह केसीले उद्घाटन गर्नुभयो।प्रतियोगितामा ‘सेफ’ इङ्वा सुब्बा प्रथम, राधेश्याम श्रेष्ठ द्वितीय र मानबहादुर तामाङ तृतीय हुनुभयो।नेपाली खाना प्रवर्द्धन अभियानको संयोजनमा भोजनलिपि स्वाद र सिलौटो कटेजको आयोजनामा भएको प्रतियोगितामा नौ जनाले  सहभागिता जनाएका थिए।उहाँहरूले नेपाली खानालाई देशभित्र र बाहिर प्रचारप्रसार गर्न समय समयमा विभिन्न कार्यक्रमको आयोजना हुनुपर्नेमा जोड दिनुभयो।सेफहरूले लक्ष्मीपूजाको पूर्वसन्ध्यामा देउसीसमेत खेलेका थिए।देउसीमार्फत उहाँहरूले नेपाली परम्पराको निरन्तरता र पर्यटन क्षेत्रमा पछिल्ला दिनहरूमा देखिएका समस्या समाधान हुनुपर्ने विचार अभिव्यक्त गर्नुभएको थियो। अक्टोबर २० अर्थात् आज अन्तरराष्ट्रिय सेफ दिवससमेत मनाइएको छ।रासस",
      "link": "https://gorkhapatraonline.com/news/176348",
      "image": "https://gorkhapatraonline.com/storage/media/310849/conversions/unnamed-(6)-original-thumb.jpg"
    },
    {
      "slug": "176337",
      "title": "धानको समर्थन मूल्य पाएनन् किसानले",
      "timestamp": 1760918400000,
      "source": "gp",
      "content": "नेपाल सरकारले साउनमै धानको समर्थन मूल्य निर्धारण गरे पनि किसानले त्यो मूल्यमा आफ्नो उत्पादन बिक्री गर्न पाएका छैनन् ।",
      "longContent": "अविनाश चौधरीधनगढी, कात्तिक ३ गते। नेपाल सरकारले साउनमै धानको समर्थन मूल्य निर्धारण गरे पनि किसानले त्यो मूल्यमा आफ्नो उत्पादन बिक्री गर्न पाएका छैनन् । सरकारले तोकेको समर्थन मूल्य व्यापारीहरुले कार्यान्वयन नगरेपछि किसानले समर्थन मूल्यमा आफ्नो उत्पादन बिक्री गर्न नपाएका हुन। नेपाल सरकारले मोटा धानको मूल्य प्रति क्विन्टल तीन हजार ४६३ दशमलव ८१ रुपियाँ र मध्यम धानको मूल्य प्रति क्विन्टल तीन हजार ६२८ दशमलव ३३ रुपियाँ निर्धारण गरेको छ। तर, कैलालीको ग्रामीण क्षेत्रमा किसान सस्तो मूल्यमा आफ्नो उत्पादन बिक्री गर्न बाध्य छन्। सरकारले तोकेको समर्थन मूल्यमा व्यापारीहरुले किसानको धान खरिद गर्न नमानेको कैलारी गाउँपालिका–७ का कृषक वीर बसन्त चौधरीले बताउनुभयो। उहाँले तिहार खर्च जुटाउनका लागि आइतबारप्रति क्विन्टल दुई हजार ३५० रुपियाँको दरले धान बिक्री गरेको उल्लेख गर्नुभयो। “यो वर्ष धान एकदम फ्रेस छ”, चौधरीले भन्नुभयो,“तर, व्यापारीले सस्तोमा खरिद गरिरहेका छन्।”किसानले चाडपर्व खर्च लगायत तोरी छर्न मलको जोहोका लागि धान बिक्री गरिरहेका छन्। मूल्य नपाए पनि गुजारा नचलेकाले सस्तोमा धान बिक्री गर्न बाध्य रहेको अर्का कृषक लेदुराम चौधरीले बताउनुभयो। उहाँले सरोकारवाला निकायले अनुगमन नगर्दा व्यापारीले समर्थन मूल्यभन्दा झन्डै एक हजार कम मूल्यमा धान खरिद गरिरहेको उल्लेख गर्नुभयो। व्यापारीले गाउँ गाउँमा काँटा खोलेर किसानको धान खरिद गर्न सुरु गरेका छन्। यसैबिच, जिल्ला प्रशासन कार्यालय कैलालीले समर्थन मूल्यमा धान खरिद गर्न, गराउनका लागि व्यापारी र कृषकलाई अनुरोध गरेको छ। प्रमुख जिल्ला अधिकारी कृष्णप्रसाद लामिछानेले सार्र्वजनिक सूचना जारी गर्दै सरकारले निर्धारण गरेको समर्थन मूल्यमा धान खरिद बिक्री गर्न अनुरोध गर्नु भएको हो। प्रशासनले सरकारको निर्णय कार्यान्वयन गराउनका सबै पालिकालाई आग्रह गरेको छ।",
      "link": "https://gorkhapatraonline.com/news/176337",
      "image": "https://gorkhapatraonline.com/storage/media/310833/conversions/dhan1-original-thumb.jpg"
    },
    {
      "slug": "176322",
      "title": "न्यूजील्याण्डको वार्षिक मुद्रास्फीति ३ प्रतिशतमा सीमित",
      "timestamp": 1760918400000,
      "source": "gp",
      "content": "न्यूजील्याण्डको वार्षिक मुद्रास्फीति सन् २०२५ को सेप्टेम्बर त्रैमासिक अवधिसम्ममा ३ प्रतिशत पुगेको छ, जुन अघिल्लो जुन त्रैमासमा २.७ प्रतिशत थियो ।",
      "longContent": "वेलिङ्टन, कात्तिक ३ गते । न्यूजील्याण्डको वार्षिक मुद्रास्फीति सन् २०२५ को सेप्टेम्बर त्रैमासिक अवधिसम्ममा ३ प्रतिशत पुगेको छ, जुन अघिल्लो जुन त्रैमासमा २.७ प्रतिशत थियो । यो दर रिर्जभ बैंक अफ न्यूजील्याण्डले तोकेको १ देखि ३ प्रतिशतको लक्ष्य सीमा भित्रको उच्चतम बिन्दुमा पुगेको हो ।स्ट्याट्स एनजेडका अनुसार, यो दर सन् २०२४ को जुन त्रैमासपछिको सबैभन्दा उच्च हो, जब मुद्रास्फीति ३.३ प्रतिशत पुगेको थियो । मूल्य वृद्धिमा सबैभन्दा ठूलो योगदान आवास र घरेलु उपयोगिता समूहको रहेको छ, जसमा विद्युत, घरभाडा र स्थानीय निकायका कर मुख्य कारक बनेको छ । यी वस्तुको संयुक्त प्रभावले उपभोक्ता मूल्य सूचकांकको करिब १७ प्रतिशत हिस्सा ओगटेको छ । विद्युत दरमा वार्षिकरूपमा ११.३ प्रतिशतले वृद्धि भएको छ, जुन १९८९ को मार्च यता कै सबैभन्दा ठूलो वृद्धिदर हो । यसैबिच, औषधि, टेलिकम उपकरण र पेट्रोलको मूल्य घट्दा समग्र मुद्रास्फीति थोरै सन्तुलित भएको देखिएको छ ।त्रैमासिकरूपमा हेर्दा, उपभोक्ता मूल्य जुन त्रैमासको तुलनामा सेप्टेम्बर त्रैमासमा एक प्रतिशतले बढेका छन् । यो मुख्यरूपमा स्थानीय निकाय कर वृद्धि र मौसमी कारणले तरकारीको मूल्य १२.२ प्रतिशतले बढ्नुका कारण हो । कार्यवाहक अर्थमन्त्री क्रिस बिशपले आगामी सन् २०२६ को पहिलो छ महिनाभित्र मुद्रास्फीति २ प्रतिशततिर झर्ने अपेक्षा गरिएको बताउनुभएको छ, जसले उपभोक्ता र व्यवसायमा परेको आर्थिक दबाब घटाउने विश्वास व्यक्त गरेका छ । रासस/सिन्ह्वा",
      "link": "https://gorkhapatraonline.com/news/176322",
      "image": "https://gorkhapatraonline.com/storage/media/310803/conversions/inf-original-thumb.jpg"
    },
    {
      "slug": "176255",
      "title": "धान भित्र्याउन अत्याधुनिक प्रविधि",
      "timestamp": 1760918400000,
      "source": "gp",
      "content": "बाँकेका किसान आधुनिक प्रविधियुक्त मेसिन प्रयोग गरेर धान भित्र्याउन व्यस्त छन् । खेतभरि पाकेको धान काट्ने, बोक्ने र झार्ने क्रम चलिरहेका कारण गाउँ गाउँमा चहलपहल बढेको छ ।",
      "longContent": "नेपालगन्ज समाचारदातानेपालगन्ज, कात्तिक ३ गते । बाँकेका किसान आधुनिक प्रविधियुक्त मेसिन प्रयोग गरेर धान भित्र्याउन व्यस्त छन् । खेतभरि पाकेको धान काट्ने, बोक्ने र झार्ने क्रम चलिरहेका कारण गाउँ गाउँमा चहलपहल बढेको छ ।मनसुन अन्त्यसँगै मौसम अनुकूल बनेपछि जिल्लाका किसानले धान काट्ने कार्यलाई तीव्रता दिएका हुन् । समयमै धान भित्र्याउन नपाए वर्षभरको मेहनत खेर जाने डरले किसान बिहानैदेखि साँझसम्म खेतमै व्यस्त छन् । बाँकेको नेपालगन्ज–२१, बिर्ताका किसान लोकनाथ वर्मा एकै पटकमा धान काट्ने, दाना छुट्याउने, दाना सफा गर्ने र पराल छुट्टै निकाल्ने कम्बाइन हार्भेस्टर मेसिन भित्र्याएर धान काट्न व्यस्त हुनुहुन्छ । उहाँले सो मेसिन ल्याएपछि अहिले धान काट्ने काम निकै सहज हुनुका साथै धेरै जनाले लामो समय लगाएर गर्ने कार्यलाई मेसिनले तत्काल नै गरिदिने भएकाले एक पटक लगानी लागे पनि धेरै सरल भएको बताउनुभयो । सो मेसिनको काम हेरेर गाउँका धेरैले भाडामा मेसिन माग्न आएको सुनाउँदै उहाँले यसबाट निकै राम्रो भएको बताउनुभयो । कृषि ज्ञान केन्द्र बाँकेले जिल्लाको खजुरा, कोहलपुर र डुडुवाका केही किसानले पनि यस्ता मेसिन ल्याएर अहिले धमाधम धान काट्ने काम गरिरहेको जनाएको छ । उता राप्तीसोनारी–५, बिनौनाका किसान सुनौली थारूले बिहान सबेरै उठेर खेतमा जाने र बेलुकी अँध्यारो नपर्दासम्म काम गरेर धान भित्र्याउने हतारो आफूलगायत अधिकांश किसानलाई भएको बताउनुभयो । मेसिन नभएका स्थानमा धान भित्र्याउने चटारोबिच कतिपय ठाउँमा काम गर्ने कामदारसमेत अभाव भएको किसानले जनाएका छन् ।  मजदुरको अभावका कारण नै मेसिनबाट धान काट्ने किसान बढ्दै गएको उनीहरूको भनाइ छ । कृषि ज्ञान केन्द्र बाँकेले तिहार सुरु भइसकेको र छठ आउनै लागेकाले छिटोभन्दा छिटो धान भित्र्याएर चाडपर्वमा रमाउने गरी किसानले काम गरिरहेको जनाएको छ ।",
      "link": "https://gorkhapatraonline.com/news/176255",
      "image": "https://gorkhapatraonline.com/storage/media/310697/conversions/aadhunik-mesin-baat-dhaan-katdai-original-thumb.jpg"
    },
    {
      "slug": "176252",
      "title": "खानेतेलको पुनः प्रयोगमा सचेत हुन आवश्यक",
      "timestamp": 1760918400000,
      "source": "gp",
      "content": "खाद्य प्रविधि तथा गुण नियन्त्रण विभागले तिहारलक्षित बजार अनुगमनका क्रममा मिठाईमा अखाद्य वस्तुको प्रयोग गरेको नपाइएको जनाएको छ । विभागले तिहारमा बढी माग हुने मिठाई पसललाई लक्षित गरेर घुम्ती खाद्य प्रयोगशाला गाडी (मोबाइल फुड ल्याब भ्यान) मार्फत अनुगमन स्थलमै परीक्षण गराउँदा अहिलेसम्म गरिएकोमा ठुलो कैफियत नभेटिएको जनाएको हो ।",
      "longContent": "गोरखापत्र समाचारदाता काठमाडौँ, कात्तिक ३ गते । खाद्य प्रविधि तथा गुण नियन्त्रण विभागले तिहारलक्षित बजार अनुगमनका क्रममा मिठाईमा अखाद्य वस्तुको प्रयोग गरेको नपाइएको जनाएको छ । विभागले तिहारमा बढी माग हुने मिठाई पसललाई लक्षित गरेर घुम्ती खाद्य प्रयोगशाला गाडी (मोबाइल फुड ल्याब भ्यान) मार्फत अनुगमन स्थलमै परीक्षण गराउँदा अहिलेसम्म गरिएकोमा ठुलो कैफियत नभेटिएको जनाएको हो । विभागको चार वटा मोबाइल फुड ल्याब भ्यानमार्फत उपत्यकाका चर्चित र बढी मिठाई बिक्री गर्ने रामेश्वर, आँगनलगायतका ४० वटा पसलमा स्थलगत अनुगमन गरी मिठाईको नमुना परीक्षण गर्दा अखाद्य रङ प्रयोग नभएको विभागले जनाएको छ । सरकारले तोके अनुसार मिठाई बनाउँदा प्रयोग गर्न पाइने खाद्य रङको प्रयोग सीमाभित्रै प्रयोग गरेको पाइए पनि भान्साको सरसफाइ र तेलको पुनः प्रयोग जस्ता विषयमा भने त्यति धेरै ध्यान नदिएकाले पुनः अनुगमन गर्ने गरी सुधार गर्न निर्देशन दिएको विभागका निर्देशक एवं प्रवक्ता डा. बालकुमारी शर्माले जानकारी दिनुभयो । उहाँका अनुसार तिहारमा खाइने अधिकांश खानेकुरा तेलबाट पकाइने हुनाले तेलको पुनः प्रयोगबारे धेरै सचेत हुनु पर्छ । पछिल्लो अनुगमनका बेला तेलको अत्यधिक मात्रामा पुनः प्रयोग गर्ने गरेको पाइएकाले त्यसबाट पकाएका खानेकुराबाट सचेत हुनुपर्ने खाद्य वैज्ञानिक जीवनप्रभा लामाले आग्रह गर्नुभयो । एक पटक सेलरोटी वा मिठाई पकाएको तेल बाँकी रहेको खण्डमा चिसो भइसकेपछि पुनः प्रयोग गर्दा त्यो स्वास्थ्यका लागि निकै हानिकारक हुने उहाँको भनाइ छ । मिठाईमा प्रयोग गरिने सबै प्रकारका रङ स्वास्थ्यका लागि हानिकारक नहुने भन्दै प्रवक्ता शर्माले आवश्यकताभन्दा बढी रङ प्रयोग गरेको खण्डमा त्यसले स्वास्थ्यलाई असर गर्ने भएकाले सचेत हुनु पर्छ भन्नुभयो । उहाँले बजारमा हिजोआज सरकारले तोके अनुसारकै मापदण्डभित्र रहेर रङ प्रयोग गरेर बनाइएका मिठाई पाइएको भए पनि सकेसम्म रङरहित मिठाई उपभोग गर्नु ठिक हुने बताउनुभयो । सार्वजनिक बिदामा पनि नियमित अनुगमनविभागले सार्वजनिक बिदामा पनि मिठाई तथा डेरी उत्पादनको नियमित अनुगमन गर्ने जनाएको छ । निर्देशक शर्माले तिहारमा बढी खपत हुने मिठाई र डेरी उत्पादनलाई लक्षित गरेर निरन्तर अनुगमन हुने जानकारी दिनुभयो । बजारको अनुगमन भएन भने मिठाई उत्पादकले बदमासी गर्न सक्ने भन्दै उहाँले बिदामा अझै सक्रिय रूपमा अनुगमन हुन्छ भन्नुभयो । नौ लाख बराबरको खाद्यवस्तु नष्टविभागले पछिल्लो एक महिनामा नौ लाख रुपियाँ बराबरको खाद्यवस्तु जफत गरी नष्ट गरेको छ । विभागले परीक्षण गर्दा कैफियत भेटिएका गुणस्तरहीन नौ लाख चार हजार २०६ रुपियाँ मूल्य बराबरको खाद्यवस्तु जफत गरी नष्ट गरेको हो । सो अवधिमा ६२ थान प्रशोधित पिउने पानीका जार पनि नष्ट गरिएको छ । विभागले असोज ४ देखि कात्तिक १ गतेसम्म ल्याब भ्यान र छुट्टै टोलीमार्फत उपत्यकामा एक हजार ३९८ वटा खाद्य उद्योग, पानी उद्योग, मिठाई पसल, होटेल/रेस्टुरेन्टलगायत अनुगमन गरेको छ ।",
      "link": "https://gorkhapatraonline.com/news/176252",
      "image": "https://gorkhapatraonline.com/storage/media/310694/conversions/khani-tel-original-thumb.jpg"
    },
    {
      "slug": "176248",
      "title": "अलैँचीको मूल्य मनको अठासी हजार",
      "timestamp": 1760918400000,
      "source": "gp",
      "content": "ताप्लेजुङमा दसैँपछि बढ्न थालेको अलैँचीको मूल्य प्रतिमन (४० किलोग्राम) ८८ हजार रुपियाँ पुगेको छ ।   दसैँअघिसम्म प्रतिमन ८० हजार रुपियाँमा कारोबार हुँदै आएको अलैँचीको मूल्य बढेर आइतबार ८८ हजार रुपियाँ पुगेको हो ।",
      "longContent": "चन्द्र पन्दाकताप्लेजुङ, कात्तिक ३ गते । ताप्लेजुङमा दसैँपछि बढ्न थालेको अलैँचीको मूल्य प्रतिमन (४० किलोग्राम) ८८ हजार रुपियाँ पुगेको छ । दसैँअघिसम्म प्रतिमन ८० हजार रुपियाँमा कारोबार हुँदै आएको अलैँचीको मूल्य बढेर आइतबार ८८ हजार रुपियाँ पुगेको हो । स्थानीय व्यापारीका अनुसार पछिल्लो डेढ सातायता वृद्धि हुन थालेको अलैँचीको मूल्य आइतबारसम्म आठ हजार वृद्धि भई मनको ८८ हजार रुपियाँ पुगेको हो । निरन्तर मूल्यवृद्धि हुने क्रमसँगै आइतबार सदरमुकाम फुङलिङ बजारमा चलनचल्तीको अलैँची प्रतिमन ८८ हजार रुपियाँमा धमाधम कारोबार भइरहेको स्थानीय व्यवसायी कमल बरालले जानकारी दिनुभयो ।व्यवसायी बरालका अनुसार पछिल्लो डेढ सातायता अलैँचीको मूल्य एक हजार र दुई हजार रुपियाँका दरले वृद्धि हुँदै आएको आइरहेको छ । गुणस्तरीय अर्थात् ठुलो दाना भएको अलैँचीको मूल्य भने प्रतिमन ९५ हजार रुपियाँभन्दा बढीमा कारोबार भइरहेको पनि उहाँले जानकारी दिनुभयो । उहाँका अनुसार भदौपछि बजारमा निस्किन थालेको अलैँचीको मूल्य सुरुमा पनि प्रतिमन ८८ हजार रुपियाँमै कारोबार भएको थियो । अलैँचीको नयाँ उत्पादन बजारमा आउन थाल्दा अर्थात् भदौभर प्रतिमन ८८ हजार रुपियाँसम्म नै कारोबार भएको थियो । फुङलिङ बजारका अलैँची व्यवसायी भद्रवी रेग्मीका अनुसार असोज लागेपछि भने अलैँचीको मूल्य घट्न थालेको थियो । दसैँअघिसम्म सुरुको मूल्य ८८ हजारबाट घटेर प्रतिमन ८० हजार रुपियाँमा पुगेको रेग्मीको भनाइ छ ।अर्लैँची व्यवसायी सङ्घ ताप्लेजुङका अध्यक्षसमेत रहेका व्यवसायी रेग्मीका अनुसार एक हजार र दुई हजारका दरले मूल्य घटेर प्रतिमन ८० हजार रुपियाँ पुगेको हो । दसैँ सकिएपछि क्रमशः अलैँचीको मूल्यवृद्धि हुन थालेको र अहिले प्रतिमन ८८ हजार रुपियाँ पुगेको उहाँले बताउनुभयो ।",
      "link": "https://gorkhapatraonline.com/news/176248",
      "image": "https://gorkhapatraonline.com/storage/media/310690/conversions/Alaichi-Chhodai-Taplejung-original-thumb.jpg"
    },
    {
      "slug": "176245",
      "title": "तीर्थयात्री बढ्दा सात करोडको कारोबार",
      "timestamp": 1760918400000,
      "source": "gp",
      "content": "मानसरोवर कैलाश यात्रा गर्ने सिजनमा हुम्लाका होटेल व्यवसायीले झन्डै सात करोड रुपियाँको कारोबार गरेका छन् । साढे पाँच महिनाको पर्यटकीय सिजनमा सदरमुकाम सिमकोट र हिल्साका होटेल व्यवसायीले सो कारोबार गरका हुन् ।",
      "longContent": "हुम्ला समाचारदाताहुम्ला, कात्तिक ३ गते ।  मानसरोवर कैलाश यात्रा गर्ने सिजनमा हुम्लाका होटेल व्यवसायीले झन्डै सात करोड रुपियाँको कारोबार गरेका छन् । साढे पाँच महिनाको पर्यटकीय सिजनमा सदरमुकाम सिमकोट र हिल्साका होटेल व्यवसायीले सो कारोबार गरका हुन् । मानसरोवर कैलाश दर्शन गर्ने सिजनमा हुम्लाका होटेलले छ करोड ७२ लाख रुपियाँ बराबरको कारोबार गरेको होटेल व्यवसायी सङ्घका अध्यक्ष मिमबहादुर तामाङले बताउनुभयो । यस वर्ष वैशाखदेखि असोज तेस्रो सातासम्म छ हजार ४०७ जना भारतीय तथा अन्य देशका धार्मिक पर्यटकले मानसरोवर कैलशाको यात्रा गरेका थिए । मानसरोवर कैलाशको दर्शनपछि पनि पर्यटक हिल्सा र सिमकोटमा बास बस्ने गर्दछन् । यसरी बास बस्दा हिल्सा र सिमकोटका होटेलमा एक जना पर्यटकले कम्तीमा १० हजार पाँँच सय रुपियाँ खर्च गरेको उहाँले बताउनुभयो । अध्यक्ष तामाङको होटेल पोतलाले मात्र यो सिजनमा ७८ लाख रुपियाँभन्दा बढीको कारोबार गरेको जानकारी दिनुभयो । पर्यटकका लागि बास बस्नयोग्य होटेल सिमकोटमा आठ वटा र हिल्सामा चार वटा छन् । सिमकोट र हिल्साका होटेलले एक सयदेखि एक हजार पाँच सय जना पर्यटकलाई बास दिएर १० लाख ५० हजारदेखि ७८ लाख ७५ हजार रुपियाँसम्म कारोबार गरेको हिल्साका होटेल व्यवसायी कर्म लामाले बताउनुभयो । यसले गर्दा कोरोनापछि सदरमुकाम सिमकोट र चीनसँगको सीमानाका हिल्सामा रहेका होटेल व्यवसायीले यस वर्ष राम्रो आम्दानी गर्न सफल भएका छन् । चीनले हुम्लाको हिल्सा नाका २०८१ वैशाख १८ बाट सञ्चालनमा ल्याएको थियो तर त्यतिबेला भारतीय पर्यटकलाई मानसरोवर कैलाश दर्शन गर्ने अनुमति चीनले दिएको थिएन । २०८२ सालको वैशाखदेखि भारतीय पर्यटकलाई पनि मानसरोवर कैलाश दर्शन गर्ने अनुमति चीनले दिएपछि असोजको तेस्रो हप्तासम्म नेपालगन्ज भएर हुम्ला हुँदै मानसरोवर कैलाश दर्शनका लागि पर्यटक आएका हुन् ।",
      "link": "https://gorkhapatraonline.com/news/176245",
      "image": "https://gorkhapatraonline.com/storage/media/310687/conversions/tourist-huml;a-rajan-original-thumb.jpg"
    },
    {
      "slug": "176242",
      "title": "अर्गानिक घोषणाको सात वर्ष : रोगकिराको दबाबमा कर्णाली सरकार",
      "timestamp": 1760918400000,
      "source": "gp",
      "content": "विसं २०७४ फागुन ६ गते कर्णाली प्रदेश सरकारको पहिलो मन्त्रीपरिषद् बैठकले कर्णालीलाई अर्गानिक प्रदेश बनाउने घोषणा ग¥यो । त्यसले उच्च आशा त जगायो तर सात वर्षपछि पनि त्यसको परिणाम भने निराशाजनक छ । प्रदेशको प्राकृतिक भूपरिवेश, माटो र परम्परागत खेती प्रणालीले कर्णालीलाई अर्गानिक उत्पादनको केन्द्र बन्ने अवसर दिएको छ । व्यवहारमा भने रासायनिक मल र विषादीको बढ्दो प्रयोगले यो पहिचान धमिल्याइरहेको छ । सरकारी संयन्त्र स्वयम् रासायनिक विषादी सिफारिस गर्न बाध्य छ ।",
      "longContent": "नवीन सुवेदीसुर्खेत, कात्तिक ३ गते । विसं २०७४ फागुन ६ गते कर्णाली प्रदेश सरकारको पहिलो मन्त्रीपरिषद् बैठकले कर्णालीलाई अर्गानिक प्रदेश बनाउने घोषणा ग¥यो । त्यसले उच्च आशा त जगायो तर सात वर्षपछि पनि त्यसको परिणाम भने निराशाजनक छ । प्रदेशको प्राकृतिक भूपरिवेश, माटो र परम्परागत खेती प्रणालीले कर्णालीलाई अर्गानिक उत्पादनको केन्द्र बन्ने अवसर दिएको छ । व्यवहारमा भने रासायनिक मल र विषादीको बढ्दो प्रयोगले यो पहिचान धमिल्याइरहेको छ । सरकारी संयन्त्र स्वयम् रासायनिक विषादी सिफारिस गर्न बाध्य छ । अर्गानिक खेतीका लागि आवश्यक जैविक मल, बिउ र विषादीको अभाव छ । अनुसन्धान, अध्ययन र बजार व्यवस्थापन कमजोर छ । किसान प्रदेश सरकारले अर्गानिक भनेको तर विकल्प नदिएको गुनासो गर्छन् । वीरेन्द्रनगरका किसान ओमप्रकाश शर्मा भन्नुहुन्छ, “म अर्गानिक च्याउ उत्पादन गर्छु तर चेकजाँचबिना आएको भारतीय च्याउले बजार कब्जा गर्छ ।” किसान रुद्रा अधिकारीले पनि रासायनिक र अर्गानिक उत्पादनको मूल्य एउटै हुँदा मनोबल घटेको बताउनुहुन्छ । कर्णाली सरकारले अर्गानिक प्रदेश कार्यान्वयनका लागि २०७६ सालमा प्राङ्गारिक कृषि मिसन कार्यक्रम निर्देशनदेखि अर्गानिक सम्मेलनसम्मका थुप्रै पहल ग¥यो । सुर्खेत र जाजरकोटमा जैविक मल र विषादी कारखाना निर्माण गर्ने निर्णय भयो । आर्थिक वर्ष २०७९/८० मा मात्र अर्गानिक अभियानका लागि प्रदेश र सङ्घीय सरकारको एक अर्ब ९७ करोड रुपियाँ छुट्याइयो । यसरी सरकारी र गैरसरकारी निकायको समेत अर्बौं बजेट बर्सेनि यसै क्षेत्रमा खर्च हुन्छ तर परिणाम बालुवामा पानी खन्याए जस्तै भएको किसानको गुनासो छ । सल्यानको कपुरकोट र सुर्खेतको हर्रेमा करोडौँ लगानीमा बनेका विषादी परीक्षण प्रयोगशाला भवन अझै प्रयोगमा आएका छैनन् । भवन छन्, उपकरण छन् तर प्रयोगशाला बन्द छन् ।राष्ट्रिय कृषिगणना २०७८ अनुसार कर्णालीमा तीन लाख दुई हजार परिवार कृषिमा निर्भर छन् तर ३० प्रतिशत अर्थात् करिब ९० हजार परिवार मात्रै आत्मनिर्भर छन् । बाँकी अझै खाद्यान्नको अभावमा छन् । प्रदेशको मुख्य बाली मकै हो, त्यसपछि गहुँ र धान । फलफूल, तरकारी र जडीबुटी बेचेर चामल किन्नुपर्ने बाध्यता अझै कायम छ । हालै सामाजिक विकास समितिको समन्वयमा संसदीय मामिला पत्रकार समाज कर्णालीले गरेको सार्वजनिक सुनुवाइमा सहभागी सरोकारवालाले स्पष्ट सन्देश दिए । अर्गानिक अभियान अब घोषणामा होइन, व्यवहारमा जानु पर्छ । भूमि व्यवस्था, कृषि तथा सहकारी मन्त्रालयका प्रवक्ता बखतबहादुर खड्काले भूसंवेदनशील गुरुयोजना र भूउपयोग नीति तयारी अन्तिम चरणमा रहेको बताउनुभयो । अर्गानिक अनुसन्धान तथा विकास केन्द्र स्थापना भएपछि कार्यान्वयन तीव्र हुने उहाँले जनाउनुभयो । कृषि अर्थशास्त्री चित्रबहादुर रोकायका अनुसार अर्गानिक खेती दीर्घकालीन रूपमा मानव स्वास्थ्य र पर्यावरणका लागि अनिवार्य छ । किसानलाई जैविक खेती र बायोपेस्टिसाइडमा तालिम र प्रोत्साहन आवश्यक छ ।",
      "link": "https://gorkhapatraonline.com/news/176242",
      "image": "https://gorkhapatraonline.com/storage/media/310684/conversions/APPLE-बाटो-विना-थन्कियो-बारीमा-स्याउ-original-thumb.jpg"
    },
    {
      "slug": "176239",
      "title": "भाइटीकाबाहेक तिहारभर भन्सार जाँचपासका लागि बैङ्क खुला रहने",
      "timestamp": 1760918400000,
      "source": "gp",
      "content": "तिहारको भाइटीकाका दिनबाहेक तिहार बिदाभर मालवस्तुको भन्सार जाँचपास गर्ने प्रयोजनका लागि आवश्यक सबै बैङ्क तथा वित्तीय संस्था खुला रहने भएका छन् । नेपाल राष्ट्र बैङ्कले तिहारको भाइटीकाका दिनबाहेक तिहार बिदाभर सबै बैङ्क तथा वित्तीय संस्था खुला राख्न निर्देशन दिएको हो । राष्ट्र बैङ्कको बैङ्क तथा वित्तीय संस्था नियमन विभागले एक सूचना जारी गर्दै तिहारभर बैङ्क खुला राख्न निर्देशन दिएको हो ।",
      "longContent": "गोरखापत्र समाचारदाताकाठमाडौँ, कात्तिक ३ गते । तिहारको भाइटीकाका दिनबाहेक तिहार बिदाभर मालवस्तुको भन्सार जाँचपास गर्ने प्रयोजनका लागि आवश्यक सबै बैङ्क तथा वित्तीय संस्था खुला रहने भएका छन् । नेपाल राष्ट्र बैङ्कले तिहारको भाइटीकाका दिनबाहेक तिहार बिदाभर सबै बैङ्क तथा वित्तीय संस्था खुला राख्न निर्देशन दिएको हो । राष्ट्र बैङ्कको बैङ्क तथा वित्तीय संस्था नियमन विभागले एक सूचना जारी गर्दै तिहारभर बैङ्क खुला राख्न निर्देशन दिएको हो । बैङ्क तथा वित्तीय संस्थालाई मालवस्तुको भन्सार जाँचपास गर्ने प्रयोजनका लागि आवश्यक बैङ्किङ सेवा सुचारु राख्न निर्देशन गरिएको सूचनामा उल्लेख छ ।सरकारको अर्थ मन्त्रालय, भन्सार विभागको अनुरोधमा व्यापार सहजीकरण, आपूर्ति प्रणाली सुचारु राख्न र सेवा प्रवाहको निरन्तरता कायम गर्न इजाजतपत्रप्राप्त ‘क’, ‘ख’ र ‘ग’ वर्गका बैङ्क तथा वित्तीय संस्थालाई भन्सारसम्बन्धी बैङ्किङ सेवा सुचारु गर्ने व्यवस्था मिलाउन सूचनामा भनिएको छ ।यसअघि भन्सार विभागले असोज ३० गते राष्ट्र बैङ्कलाई पत्र पठाएर व्यापार सहजीकरण गर्न, आपूर्ति प्रणाली सुचारु राख्न र सेवा प्रवाहको निरन्तरता कायम गर्न मालवस्तुको भन्सार जाँचपास गर्ने प्रयोजनका लागि आवश्यक बैङ्किङ सेवा सुचारु गर्न अनुरोध गरेको थियो ।",
      "link": "https://gorkhapatraonline.com/news/176239",
      "image": "https://gorkhapatraonline.com/storage/media/310680/conversions/nrb-NEw-original-thumb.jpg"
    },
    {
      "slug": "176238",
      "title": "बाढीपहिरोको क्षति : तीन अर्ब छब्बिस करोडको बिमा दाबी",
      "timestamp": 1760918400000,
      "source": "gp",
      "content": "असोज १८ गतेदेखिको अविरल वर्षा तथा बाढीपहिरोका कारण भएको भौतिक तथा अन्य क्षतिको हालसम्ममा तीन अर्ब २६ करोड ७६ लाख रुपियाँ बराबरको बिमा दाबी परेको छ ।",
      "longContent": "गोरखापत्र समाचारदाताकाठमाडौँ, कात्तिक ३ गते । असोज १८ गतेदेखिको अविरल वर्षा तथा बाढीपहिरोका कारण भएको भौतिक तथा अन्य क्षतिको हालसम्ममा तीन अर्ब २६ करोड ७६ लाख रुपियाँ बराबरको बिमा दाबी परेको छ ।राजधानीलगायत देशका विभिन्न क्षेत्रमा असोज १८ गतेयताको अविरल वर्षा तथा बाढीपहिरोका कारण भएका भौतिक तथा अन्य क्षतिको शुक्रबारसम्म सो परिमाणमा दाबी परेको हो ।सञ्चालनमा रहेका १३ वटा निर्जीवन बिमा कम्पनी र दुई वटा लघु निर्जीवन बिमा कम्पनीमा परेका कुल ७०४ वटा बिमा दाबीबापत सो बराबरको बिमा दाबी परेको नेपाल बिमा प्राधिकरणले जनाएको छ ।बिमा दाबीमध्ये अहिलेसम्म सबैभन्दा धेरै सम्पत्ति बिमामा ३६४ वटा दाबीबापत दुई अर्ब ७० करोड ६९ लाख रुपियाँ बराबरको दाबी परेको छ । त्यस्तै इन्जिनियरिङ तथा ठेकेदार जोखिम बिमामा ८४ वटा दाबीबापत ४८ करोड चार लाख रुपियाँ बराबरको दाबी परेको प्राधिकरणले जनाएको छ ।यस्तै कृषि तथा बाली बीमामा २०९ वटा दाबीबापत चार करोड ३२ लाख रुपियाँ, मोटर बिमा (निजी) मा ३३ वटा दाबीबापत दुई करोड ५२ लाख, मोटर बिमा (सार्वजनिक) मा नौ वटा दाबीबापत एक करोड पाँच लाख र अन्य बिमामा दुई वटा दाबीबापत १२ लाख रुपियाँ बराबरको दाबी परेको प्राधिकरणको तथ्याङ्क छ ।",
      "link": "https://gorkhapatraonline.com/news/176238",
      "image": "https://gorkhapatraonline.com/storage/media/310679/conversions/Badhi-1-original-thumb.jpg"
    },
    {
      "slug": "176237",
      "title": "इन्टरनेट शुल्क स्वीकृत गराउन निर्देशन",
      "timestamp": 1760918400000,
      "source": "gp",
      "content": "नेपाल दूरसञ्चार प्राधिकरणले इन्टरनेटको शुल्क स्वीकृत गराएर मात्र लागु गराउन इन्टरनेट सेवाप्रदायकलाई निर्देशन दिएको छ ।   इन्टरनेट सेवाप्रदायकहरूले मनोमानी ढङ्गले शुल्क तोकेको गुनासो बढेपछि प्राधिकरणले दूरसञ्चार ऐन, २०५३ को व्यवस्थाबमोजिम यस्तो शुल्क स्वीकृत गराउन सचेत गराएको हो ।",
      "longContent": "गोरखापत्र समाचारदाताकाठमाडौँ, कात्तिक ३ गते । नेपाल दूरसञ्चार प्राधिकरणले इन्टरनेटको शुल्क स्वीकृत गराएर मात्र लागु गराउन इन्टरनेट सेवाप्रदायकलाई निर्देशन दिएको छ । इन्टरनेट सेवाप्रदायकहरूले मनोमानी ढङ्गले शुल्क तोकेको गुनासो बढेपछि प्राधिकरणले दूरसञ्चार ऐन, २०५३ को व्यवस्थाबमोजिम यस्तो शुल्क स्वीकृत गराउन सचेत गराएको हो । आइतबार सार्वजनिक सूचना जारी गर्दै प्राधिकरणले अनुमतिपत्र इन्टरनेट सेवाप्रदायकले सेवा प्रदान गरेबापत ग्राहकसँग लिने सेवाका शुल्क/महसुल दर ऐनको दफा ४२ बमोजिम स्वीकृत गराउनुपर्ने व्यवस्था रहेको जनाएको छ । त्यसरी स्वीकृत भएको मिति उल्लेख गरेर सर्वसाधारणको जानकारीका लागि सूचना प्रकाशन गरेर मात्र लागु गर्नुपर्ने व्यवस्था पालना गर्न प्राधिकरणले सेवाप्रदायकलाई निर्देशन दिएको हो ।  ग्राहकलाई पनि स्वीकृत भएको शुल्क हेरेर मात्र रकम भुक्तानी गर्न प्राधिकरणले जानकारी गराएको छ । इन्टरनेट सेवाप्रदायकले तोकिएभन्दा बढी शुल्क लिने गरेको गुनासो प्रयोगकर्ताको छ ।",
      "link": "https://gorkhapatraonline.com/news/176237",
      "image": "https://gorkhapatraonline.com/storage/media/310678/conversions/ddd-original-thumb.jpg"
    },
    {
      "slug": "176124",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1760832000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,   कात्तिक २ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु ५३, गोलभेँडा ठूलो (भारतीय) प्रतिकिलो रु ६२, गोलभेँडा सानो (लोकल) प्रतिकिलो रु ४२, गोलभेँडा सानो (टनेल) प्रतिकिलो रु ५२, आलु रातो प्रतिकिलो रु ६५, आलु रातो (भारतीय) प्रतिकिलो रु ३४, आलु रातो (मुडे) प्रतिकिलो रु ४९, आलु सेतो प्रतिकिलो रु ५३, प्याज सुकेको (भारतीय) प्रतिकिलो रु ३४ रहेको छ । यस्तै, गाजर (लोकल) प्रतिकिलो रु १२०, गाजर (तराई) प्रतिकिलो रु ११०, काउली स्थानीय प्रतिकिलो रु १३०, रातो मूला प्रतिकेजी रु ६०, सेतो मूला (लोकल) प्रतिकिलो रु ५०, सेतो मूला (हाइब्रिड) प्रतिकिलो रु ६५, भन्टा लाम्चो प्रतिकिलो रु ६०, भन्टा डल्लो प्रतिकिलो रु ९०, तने बोडी प्रतिकिलो रु १८०, मकै बोडी प्रतिकिलो रु ७५ कायम भएको छ । यसैगरी, मटरकोशा प्रतिकिलो रु ३५०, घिउ सिमी (लोकल) प्रतिकिलो रु १५०, घिउ सिमी (हाइब्रिड) प्रतिकिलो रु १५०, घिउ सिमी (राजमा) प्रतिकिलो रु २४०, भटमास कोसा प्रतिकिलो रु १००, तीतो करेला प्रतिकिलो रु ९५, लौका प्रतिकिलो रु ९०, परबर (लोकल) प्रतिकिलो रु ११०, परबर (तराई) प्रतिकिलो रु ११०, चिचिण्डो प्रतिकिलो रु ८०, घिरौँला प्रतिकिलो रु ११०, फर्सी पाकेको प्रतिकिलो रु ८०, हरियो फर्सी (लाम्चो) प्रतिकिलो रु ८०, हरियो फर्सी (डल्लो) प्रतिकिलो रु ४०, सलगम प्रतिकिलो रु ९०, भिन्डी प्रतिकिलो ११५, सखरखण्ड प्रतिकिलो ८०, बरेला प्रतिकिलो रु १०५ कायम गरिएको छ । पिँडालु प्रतिकिलो रु ७५, स्कूस प्रतिकिलो रु २०, रायोसाग प्रतिकिलो रु १७०, पालुङ्गो साग प्रतिकेजी रु २००, चमसुर प्रतिकेजी रु २२०, तोरीको साग प्रतिकिलो रु ९०, मेथीको साग प्रतिकिलो रु ३००, प्याज हरियो प्रतिकिलो रु १००, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३७०, कुरिलो प्रतिकिलो रु ५००, निगुरो प्रतिकिलो रु ८० निर्धारण गरिएको छ ।ब्रोकाउली प्रतिकिलो रु २६०, चुकुन्दर प्रतिकिलो रु ७५, रातो बन्दा प्रतिकिलो रु १४०, जिरीको साग प्रतिकिलो रु ४००, सेलरी प्रतिकिलो रु २६०, पार्सले प्रतिकिलो रु ६००, सौफको साग प्रतिकिलो रु ३००, पुदिना प्रतिकिलो रु ६००, गान्टे मूला प्रतिकिलो रु ८०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १४० र गुन्द्रुक प्रतिकिलो रु ३०० तोकिएको छ ।समितिले स्याउ (झोले) प्रतिकिलो रु २३०, स्याउ (फुजी) प्रतिकिलो रु ३००, केरा (दर्जन) रु १३०, कागती प्रतिकिलो रु १२०, अनार प्रतिकिलो रु ३६०, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ७०, मौसम प्रतिकिलो रु ११०, जुनार प्रतिकिलो रु २३०, भुइँकटहर प्रतिगोटा रु १५५, काँक्रो (लोकल) प्रतिकिलो रु ७०, काँक्रो (हाइब्रिड) प्रतिकिलो रु ५०, निबुवा प्रतिकिलो रु ५०, चाक्सी प्रतिकिलो रु १६०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, अम्बा प्रतिकिलो रु १३० र लप्सी प्रतिकिलो रु ५५, किबी प्रतिकिलो रु २६०, सरिफा प्रतिकिलो रु १५० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ७०, अदुवा प्रतिकिलो रु १००, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ६५, खुर्सानी हरियो (माछे) प्रतिकिलो रु १६०, खुर्सानी हरियो (अकबरे) प्रतिकिलो रु १५०, भेडे खुर्सानी प्रतिकिलो रु २४०, हरियो लसुन प्रतिकिलो रु ३८०, हरियो धनियाँ प्रतिकिलो रु २००, लसुन सुकेको (चाइनिज) प्रतिकिलो रु २१०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २४०, रूख टमाटर प्रतिकिलो रु १८०, राजा च्याउ प्रतिकिलो रु ३००, सिताके च्याउ प्रतिकिलो रु १००० निर्धारण गरिएको छ । रासस",
      "link": "https://gorkhapatraonline.com/news/176124",
      "image": "https://gorkhapatraonline.com/storage/media/310474/conversions/adrhs-original-thumb.jpg"
    },
    {
      "slug": "176098",
      "title": "मुस्ताङमा आन्तरिक पर्यटकको ओइरो",
      "timestamp": 1760832000000,
      "source": "gp",
      "content": "जेनजी आन्दोलन तथा बाढीपहिरो जस्ता विपत्तिले पर्यटकीय चहलपहल घट्ने अनुमानविपरीत मुस्ताङमा पर्यटकको भिड बढ्न थालेको छ । धार्मिक तथा प्राकृतिक सुन्दरताका कारण मुलुककै महत्वपूर्ण गन्तव्यमा पर्ने मुस्ताङमा यस वर्षको पहिलो छ महिनामा तीन लाखभन्दा बढीले भ्रमण गरेका छन् ।",
      "longContent": "हरिकृष्ण शर्मा मुक्तिनाथ (मुस्ताङ), कात्तिक २ गते ।  जेनजी आन्दोलन तथा बाढीपहिरो जस्ता विपत्तिले पर्यटकीय चहलपहल घट्ने अनुमानविपरीत मुस्ताङमा पर्यटकको भिड बढ्न थालेको छ । धार्मिक तथा प्राकृतिक सुन्दरताका कारण मुलुककै महत्वपूर्ण गन्तव्यमा पर्ने मुस्ताङमा यस वर्षको पहिलो छ महिनामा तीन लाखभन्दा बढीले भ्रमण गरेका छन् । बेनी–जोमसोम–कोरला सडक, पोखरा–जोमसोम हवाईमार्ग तथा विश्वप्रसिद्ध अन्नपूर्ण पदमार्गको थोरङ्ला पास हुँदै मुस्ताङमा वैशाखदेखि असोजसम्म तीन लाख ३४ हजार ७२६ जिल्ला प्रहरी कार्यालय मुस्ताङले जनाएको छ । कुल पर्यटकमध्ये एक लाख ८४ हजार स्वदेशी र बाँकी एक लाख ५० हजार ३८८ जना विदेशी पर्यटक रहेका छन् ।यो अवधिमा असोजमा सबैभन्दा धेरै स्वदेशी पर्यटकले मुस्ताङ भ्रमण गरेका छन् भने सार्क राष्ट्रबाट जेठ र तेस्रो मुलुकबाट वैशाखमा मुस्ताङ भ्रमण गरेको कार्यालयले जनाएको छ । असोजमा ६२ हजार ५३३ जना स्वदेशी पर्यटकले मुस्ताङ भ्रमण गरेका थिए । जसमध्ये ३४ हजार ५६४ पुरुष र २७ हजार ९६९ महिला पर्यटक रहेका छन् । सार्क राष्ट्रतर्फ तीन हजार ७१२ पुरुष, दुई हजार ९७५ महिला गरी कुल छ हजार ६८७ जनाले असोजमा मुस्ताङ भ्रमण गरेको कार्यालयको तथ्याङ्क छ । तेस्रो मुलुकबाट ६०८ पुरुष, ४४० महिला गरी दुई हजार ४२ जनाले भ्रमण गरेका थिए । गत वर्षको तुलनामा भने यस वर्ष मुस्ताङ भ्रमणमा आउनेको सङ्ख्या सामान्य घटेको छ । कार्यालयका अनुसार गत वर्षको छ महिनामा एक लाख ३० हजार ४४८ विदेशी र दुई लाख २६ हजार ७९० स्वदेशी गरी  तीन लाख ५७ हजार २ सय २३८ पर्यटकले मुस्ताङ भ्रमण गरेको प्रहरी नायब उपरीक्षक छिरिङ किप्पा लामाले जानकारी दिनुभयो । जेनजी आन्दोलनका कारण पर्यटकको सङ्ख्या केही प्रभावित हुन पुगेको स्थानीय व्यवसायीको भनाइ छ । पर्यटकका लागि आकर्षक सिजन अक्टोबरमा नेपाल आउने तयारी गरेका विदेशी पर्यटकले जेनजी आन्दोलनका कारण असुरक्षा महसुस गरी भ्रमण रद्द गरेको उनीहरूको अनुमान छ । मुस्ताङ उद्योग वाणिज्य सङ्घका अध्यक्ष राजु लालचन आन्दोलनका कारण भारतीय र तेस्रो मुलुकका पर्यटक प्रभावित भएको तथा  सोह्रश्राद्धका लागि कागबेनी आउने हिन्दु धर्मावलम्बीलाई पनि आन्दोलन र सडक अवरुद्धले प्रभावित बनाएको बताउनुहुन्छ । “अहिले फेरि पर्यटकको सङ्ख्या बढ्दा उत्साहित छौँ,” उहाँले भन्नुभयो । पर्यटकले सुरक्षाकै कारण भ्रमण रद्द गरेको अवस्थामा आन्तरिक पर्यटकबाट मुस्ताङका व्यवसायीलाई राहत मिलेको छ । मुस्ताङ भित्रिने स्वदेशी तथा विदेशी पर्यटकको सीमाक्षेत्र घाँसा, अर्धनिषेधित क्षेत्रका रूपमा रहेको वारागुङ मुक्तिक्षेत्र गाउँपालिका–३, छुसाङको प्रवेशद्वारमा रहेको चेकपोस्टमा विवरण सङ्कलन गरिन्छ । फर्किने क्रममा लेते प्रहरी चौकीले तथ्याङ्क राख्ने गरेको छ । मुस्ताङ भ्रमणमा जाने स्वदेशी तथा विदेशी पर्यटक थासाङ, घरपझोङ, वारागुङ मुक्तिक्षेत्र, लोघेकर दामोदरकुण्ड र ल्होमन्थाङ गाउँपालिकाका भित्र रहेका धार्मिक तथा पर्यटकीयस्थलमा जाने गरेका छन् । मुस्ताङ भित्रिने अधिकांश पर्यटक प्रसिद्ध धार्मिक स्थल मुक्तिनाथ मन्दिरमा पुग्ने गरेका छन् । मुस्ताङ हुँदै छिमेकी जिल्ला मनाङको ङिस्याङ गाउँपालिका–९ स्थित विश्वकै अग्लो स्थान (४,९१९ मि.) मा रहेको तिलिचो तालमा पनि पर्यटक जाने गर्छन् । तिलिचो ताल जान मुस्ताङको बाटो सहज मानिन्छ । पछिल्लो समय बेनी–जोमसोम–कोरला सडक कालोपत्रे भएपछि दुईपाङ्ग्रे सवारीसाधनमा जाने पर्यटकको सङ्ख्या बढिरहेको पनि कार्यालयले जनाएको छ ।",
      "link": "https://gorkhapatraonline.com/news/176098",
      "image": "https://gorkhapatraonline.com/storage/media/310442/conversions/Tourist-news-mustang--original-thumb.jpg"
    },
    {
      "slug": "176097",
      "title": "सयपत्री फूल बेलायत पठाइयो",
      "timestamp": 1760832000000,
      "source": "gp",
      "content": "कैलालीको धनगढी उपमहानगरपालिका–९ स्थित बङ्गरामा उत्पादित सयपत्री फूलको माला बेलायत पठाइएको छ । बेलायतमा रहेका नेपालीले तिहारका लागि माग गरेपछि सयपत्री फूलको माला बनाएर बेलायत पठाइएको हो । तिहारका लागि बेलायतमा तीन सय थान माला पठाएको व्यावसायिक फूल खेतीमा सक्रिय रोशन साउदले जानकारी दिनुभयो ।",
      "longContent": "धनगढी समाचारदाताधनगढी, कात्तिक २ गते । कैलालीको धनगढी उपमहानगरपालिका–९ स्थित बङ्गरामा उत्पादित सयपत्री फूलको माला बेलायत पठाइएको छ । बेलायतमा रहेका नेपालीले तिहारका लागि माग गरेपछि सयपत्री फूलको माला बनाएर बेलायत पठाइएको हो । तिहारका लागि बेलायतमा तीन सय थान माला पठाएको व्यावसायिक फूल खेतीमा सक्रिय रोशन साउदले जानकारी दिनुभयो । “फूलका लागि थुप्रै अर्डर आएको छ,” उहाँले भन्नुभयो, “फूल मात्रै र माला बनाएर बिक्री गर्दै आएका छौँ । यस वर्ष पहिलो पटक बेलायत पनि पठाएका छौँ ।”अछामको मेल्लेख गाउँपालिका–३ का साउदसहित दशरथ साउद र कपिलवस्तुका भास्कर पङ्गेनीले बङ्गरामा २२ कट्ठा जग्गा भाडामा लिएर विगत चार वर्षदेखि फूल खेती गर्दै आउनुभएको छ । कृषि प्राविधिक तिनै जनाले मिलेर धनगढीसहित दाङ, बाँकेको कोहलपुर र कपिलवस्तुमा गरेर करिब नौ बिघा जमिनमा पुष्प खेतीलगायत अन्य कृषि बालीको खेती गर्नुभएको छ । तिहार नजिकिएसँगै सयपत्री फूल बारीमा ढकमक्क भइसकेको छ । यस वर्षको तिहारका लागि सयपत्री फूल तयार भइसकेको साउदले जानकारी दिनुभयो । उहाँले सयपत्रीको माला बनाउने, गाँस्न ६०/७० जनाले रोजगारी पाइरहेको बताउनुभयो । यस वर्ष गत वर्षभन्दा तिहार छिट्टै परेको र फूल उत्पादन पनि राम्रो भएका कारण फाइदा हुने अपेक्षा गरेको साउदले बताउनुभयो । उहाँको दी डिभाइन एग्रो फार्म नर्सरी एन्ड रिसर्च सेन्टरबाट सयपत्री फूल प्रतिकिलो पाँच सय र माला प्रतिमाला एक सयदेखि दुई सय रुपियाँमा बिक्री भइरहेको छ ।",
      "link": "https://gorkhapatraonline.com/news/176097",
      "image": "https://gorkhapatraonline.com/storage/media/310441/conversions/222-original-thumb.jpg"
    },
    {
      "slug": "176095",
      "title": "‘खुलापनमा लगानी केन्द्रित गर्नुहोस्’",
      "timestamp": 1760832000000,
      "source": "gp",
      "content": "सिङ्गापुरका राष्ट्रपति थार्मान सनमुगारात्नमले आर्थिक विकासका लागि खुलापनमा लगानी केन्द्रित गर्न सुझाव दिनुभएको छ । विश्व बैङ्क र   अन्तर्राष्ट्रिय मुद्राकोषको वार्षिक बैठकका लागि संयुक्त राज्य अमेरिकाको वासिङ्टन डिसीमा रहनुभएका अर्थमन्त्री रामेश्वरप्रसाद खनालसँगको शिष्टाचार भेटमा उहाँले देशको तीव्र आर्थिक विकासका मानव पुँजी, पूर्वाधार, ऊर्जा, व्यापार र खुलापनमा लगानी केन्द्रित गर्न सुझाव दिनुभएको हो ।",
      "longContent": "गोरखापत्र समाचारदाताकाठमाडौँ, कात्तिक २ गते । सिङ्गापुरका राष्ट्रपति थार्मान सनमुगारात्नमले आर्थिक विकासका लागि खुलापनमा लगानी केन्द्रित गर्न सुझाव दिनुभएको छ । विश्व बैङ्क र अन्तर्राष्ट्रिय मुद्राकोषको वार्षिक बैठकका लागि संयुक्त राज्य अमेरिकाको वासिङ्टन डिसीमा रहनुभएका अर्थमन्त्री रामेश्वरप्रसाद खनालसँगको शिष्टाचार भेटमा उहाँले देशको तीव्र आर्थिक विकासका मानव पुँजी, पूर्वाधार, ऊर्जा, व्यापार र खुलापनमा लगानी केन्द्रित गर्न सुझाव दिनुभएको हो । सो क्रममा अर्थमन्त्री खनालले नेपाल सरकारले युवाको चाहना अनुरूप सुशासन कायम गरी आर्थिक विकासमा केन्द्रित हुने लक्ष्यका साथ काम गरिरहेको बताउनुभयो ।शनिबार नै अन्तर्राष्ट्रिय वित्त निगम (आइएमएफ) का उपाध्यक्षसहितका अधिकारीसँगको भेटका क्रममा अर्थमन्त्री खनालले नेपालमा निजी क्षेत्रको विकास र प्रतिस्पर्धात्मक क्षमता विकासमा निगमको थप लगानी र प्राविधिक सहयोग आवश्यक रहेको बताउनुभयो । निगमले नेपालमा लगानी बढाउँदै लगेकोमा उहाँले धन्यवाद व्यक्त गर्नुभयो । अन्तर्राष्ट्रिय वित्त निगमका अधिकारीले नेपालमा निगमको लगानी वृद्धि गरिने जानकारी दिँदै अन्तर्राष्ट्रिय पुँजीको आप्रवाह बढाउन केही कानुनी र नियामकीय प्रबन्धमा सुधारको खाँचो रहेको बताएका थिए । मन्त्री खनालले नियामकीय प्रबन्धमा तत्काल सुधार गर्ने उल्लेख गर्दै कानुनी सुधारका लागि समेत आवश्यक तयारी गरिने प्रतिबद्धता व्यक्त गर्नुभयो ।",
      "link": "https://gorkhapatraonline.com/news/176095",
      "image": "https://gorkhapatraonline.com/storage/media/310439/conversions/54-original-thumb.jpg"
    },
    {
      "slug": "176093",
      "title": "सीमापारि भिड, वारि सुनसान",
      "timestamp": 1760832000000,
      "source": "gp",
      "content": "तिहार नजिकिँदै गर्दा रूपन्देहीको सीमापारि भारतको सुनौली बजारमा नेपाली उपभोक्ताको भिड बढ्दै गएको छ । दसैँदेखि नै सुरु भएको चहलपहल अहिले थप बढेको छ ।  दिनभर सुनौली बजार भिडभाडले भरिने गरेको छ । बेलहिया नाकापारिको यो बजार अहिले नेपाली ग्राहकले धानेको छ । दसैँतिहारका बेला मात्र होइन, विवाहको सिजनमा पनि सुनौली किनमेलकर्ताले रौनक थप्ने गर्छन् ।",
      "longContent": "भैरहवा समाचारदाताभैरहवा, कात्तिक २ गते । तिहार नजिकिँदै गर्दा रूपन्देहीको सीमापारि भारतको सुनौली बजारमा नेपाली उपभोक्ताको भिड बढ्दै गएको छ । दसैँदेखि नै सुरु भएको चहलपहल अहिले थप बढेको छ ।दिनभर सुनौली बजार भिडभाडले भरिने गरेको छ । बेलहिया नाकापारिको यो बजार अहिले नेपाली ग्राहकले धानेको छ । दसैँतिहारका बेला मात्र होइन, विवाहको सिजनमा पनि सुनौली किनमेलकर्ताले रौनक थप्ने गर्छन् ।यो समयमा खाद्यान्नदेखि कपडासम्मका सामान किन्न हजारौँ नेपाली ग्राहक सुनौली पुग्ने गरेका छन् । हातमा झोला बोकेर बेलहिया नाकातर्फ पैदल यात्रुको लस्कर देखिन्छ भने मोटरसाइकलमा भारत पस्न खोज्नेको लाइन पनि लामो हुने गरेको छ ।बुटवल–११, देवीनगरकी नमिता ढकाल पनि शुक्रबार सामान्य किनमेलका लागि सुनौली बजार पुग्नुभएको थियो । उहाँले भन्नुभयो, “आफूलाई चाहिने लेडिज सामान किन्न आएकी हुँ । बुटवलभन्दा केही सस्तो पनि पाइन्छ ।”हाल बुटवल र भैरहवामा चिनीको मूल्य प्रतिकिलो ९९ रुपियाँ पर्छ भने सुनौली बजारमा सोही चिनी ७२ रुपियाँ प्रतिकिलोमा पाइन्छ । त्यस्तै अन्य खाद्यवस्तु पनि केही सस्तो हुने उपभोक्ता बताउँछन् । तिलोत्तमा–४, शङ्रनगरी माया पुरी भन्नुहुन्छ, “धेरै जना सुनौली बजार सस्तो छ भन्छन्, हामी पनि जाऊँ न भनेर आएका हौँ । केही सामान सस्तो लाग्यो तर गुणस्तर कस्तो हो, त्यसको निश्चित छैन ।” नेपाली किनमेलकर्ताको बढ्दो आकर्षणले सीमावारिका व्यापारी भने चिन्तित भएका छन् । सिद्धार्थनगर उद्योग वाणिज्य सङ्घका पूर्वअध्यक्ष भीष्मप्रसाद न्यौपानेका अनुसार सुनौली बजारको प्रभावले सबैभन्दा बढी मार भैरहवाको व्यवसायमा परेको छ ।“हामीकहाँ त चुलोमा भाँडा बसाल्दा तेल सकियो भने पनि पारि गएर तेल ल्याउने स्थिति छ,” उहाँले भन्नुभयो, “यसरी सामान सस्तोमा भित्रिँदा स्थानीय उद्योग र व्यवसायमा ठुलो असर पर्छ ।” न्यौपानेले राज्यले यसतर्फ ध्यान दिनुपर्ने बताउनुभयो । “भारतबाट आउने सामान कम्तीमा कानुनी रूपमा आउन प¥यो,” उहाँले भन्नुभयो, “एक किलो चिनी ल्याए पनि रेकर्ड राख्ने प्रणाली बनाइयो भने तथ्याङ्क स्पष्ट हुन्छ र किनमेल गर्न सहज रूपमा लाइन बस्ने पनि घट्छ ।”बढ्दो सीमापारि किनमेलका कारण बुटवल र भैरहवाका बजारमा पनि कारोबार सुस्त छ । बुटवल उद्योग वाणिज्य सङ्घका अध्यक्ष हरिप्रसाद अर्यालका अनुसार अपेक्षित मात्रामा व्यापार हुन सकेको छैन । भैरहवा भन्सार कार्यालयका प्रमुख शिवलाल न्यौपानेले चेकजाँच कडाइका साथ भइरहेको बताउँदै यात्रु शाखाको निगरानी बढेको बताउनुभयो ।",
      "link": "https://gorkhapatraonline.com/news/176093",
      "image": "https://gorkhapatraonline.com/storage/media/310434/conversions/Sunauli-bajar-photo-1-original-thumb.jpg"
    },
    {
      "slug": "176092",
      "title": "तिहार बिदामा इन्धन पाइने",
      "timestamp": 1760832000000,
      "source": "gp",
      "content": "तिहार बिदामा पेट्रोलियम पदार्थको बिक्रीवितरण खुला हुने भएको छ । नेपाल आयल निगमले तिहारको सार्वजनिक बिदामा उपभोक्ताको हितलाई ध्यानमा राखी डिपो तथा कार्यालय खुला राखी पेट्रोलियम पदार्थको बिक्री गर्ने भएको हो ।",
      "longContent": "गोरखापत्र समाचारदाताकाठमाडौँ, कात्तिक २ गते । तिहार बिदामा पेट्रोलियम पदार्थको बिक्रीवितरण खुला हुने भएको छ । नेपाल आयल निगमले तिहारको सार्वजनिक बिदामा उपभोक्ताको हितलाई ध्यानमा राखी डिपो तथा कार्यालय खुला राखी पेट्रोलियम पदार्थको बिक्री गर्ने भएको हो । बिदाको दिनमा सातै प्रदेशका डिपो सञ्चालनमा हुने निगमले जानकारी दिएको छ । चाडपर्वका बेला इन्धन खपत धेरै हुने हुँदा उपभोक्ताको सहजताका लागि समय तोकेर डिपो खुला गरिने निगमले जनाएको छ । निगमका अनुसार कोशी प्रादेशिक कार्यालय विराटनगरमा कात्तिक ४ र ५ मा डिपो सञ्चालन हुने छ । यस्तै मधेश प्रदेशमा, गण्डकी प्रदेश र लुम्बिनी प्रदेशमा कात्तिक ३, ४ र ८ मा डिपो खुला हुने छ । यस्तै बागमती, कर्णाली र सदूरपश्चिम प्रदेशमा कात्तिक ४ र ७ मा डिपो खुला हुने निगमले जनाएको छ । यस्तै इन्धन डिपो, धनुषा–५ र ७, इन्धन डिपो नेपालगन्ज–४ र ८, शाखा कार्यालय वीरगन्ज–३, ४, ८ मा सञ्चालन हुने निगमले जनाएको छ । यस्तै इन्धन डिपो दाङ कात्तिक ४ र ८ मा शाखा कार्यालय दीपायल कात्तिक ८ मा खुला हुने निगमले जनाएको छ ।",
      "link": "https://gorkhapatraonline.com/news/176092",
      "image": "https://gorkhapatraonline.com/storage/media/310433/conversions/553-original-thumb.jpg"
    },
    {
      "slug": "176091",
      "title": "दी क्लिफमा नेपालै अग्लो हाइलाइन",
      "timestamp": 1760832000000,
      "source": "gp",
      "content": "पर्वतको कुस्मा र बागलुङको बलेवाबिचमा रहेको कालीगण्डकी खोचमा हाइलाइनको अभ्यास गरिएको छ । हाल जर्मनीमा बसोबास गरिरहेका धनकुटाका हिलेका शङ्कर कोइरालाले आफ्नो ‘ड्रिम प्रोजेक्ट’ का रूपमा यो कार्यक्रम गर्नुभएको हो । कोइरालाले १५ वर्षदेखि युरोपका विभिन्न ठाउँमा हाइलाइन गर्दै आउनुभएको छ ।",
      "longContent": "गोरखापत्र समाचारदाताकाठमाडौँ, कात्तिक २ गते । पर्वतको कुस्मा र बागलुङको बलेवाबिचमा रहेको कालीगण्डकी खोचमा हाइलाइनको अभ्यास गरिएको छ । हाल जर्मनीमा बसोबास गरिरहेका धनकुटाका हिलेका शङ्कर कोइरालाले आफ्नो ‘ड्रिम प्रोजेक्ट’ का रूपमा यो कार्यक्रम गर्नुभएको हो । कोइरालाले १५ वर्षदेखि युरोपका विभिन्न ठाउँमा हाइलाइन गर्दै आउनुभएको छ । बन्जीलगायत एड्भेन्चर हबका रूपमा परिचित ‘दी क्लिफ’ मा पहिलो पटक हाइलाइन अभ्यास गरिएको हो । साहसिक पर्यटन प्रवर्धनको उद्देश्यले शङ्कर कोइरालाको संयोजनमा नेपालमा हाइलाइनको यस्तो प्रयास हुनु सराहनीय रहेको दी क्लिफका अध्यक्ष राजु कार्कीले बताउनुभयो । नेपालमा पहिलो पटक सबैभन्दा ठुलो उचाइमा हाइलाइन गरिएको उहाँले जानकारी दिनुभयो । यसले साहसिक पर्यटनमा नयाँ सम्भावनाका ढोका खोल्ने उहाँको अपेक्षा छ । ४०८ मिटर लम्बाइको हाइलाइन गर्ने डोरीले कुस्मातर्फ हार्नेस जिपलाइन र बलेवातर्फ दी क्लिफलाई जोडेको छ । हाइलाइन २० मिटरदेखि सयौँ मिटर उचाइमा तानिएको लाइनमा हिँड्ने साहसिक खेल हो । यो पर्वत, पुल र खोँचमा अभ्यास गरिन्छ ।",
      "link": "https://gorkhapatraonline.com/news/176091",
      "image": "https://gorkhapatraonline.com/storage/media/310432/conversions/665-original-thumb.jpg"
    },
    {
      "slug": "176602",
      "title": "जेनजी आन्दोलनका घाइते भन्छन् : घाउलेभन्दा बढि चहर्‍याउँछ चाडवाडको सम्झनाले",
      "timestamp": 1761177600000,
      "source": "gp",
      "content": "गत भदौ २३ गते जेनजी प्रदर्शनका दिन गीता साह कोटेश्वरस्थित घडी पसलमै हुनुहुन्थ्यो । माइतीघरबाट सुरु भएको आन्दोलन कोटेश्वरसम्म आउला र त्यो आन्दोलनको घानमा आफू परिएला भन्ने उहाँलाई के थाहा ? तर भइदियो त्यस्तै ।",
      "longContent": "काठमाडौँ, कात्तिक ६ गते । गत भदौ २३ गते जेनजी प्रदर्शनका दिन गीता साह कोटेश्वरस्थित घडी पसलमै हुनुहुन्थ्यो । माइतीघरबाट सुरु भएको आन्दोलन कोटेश्वरसम्म आउला र त्यो आन्दोलनको घानमा आफू परिएला भन्ने उहाँलाई के थाहा ? तर भइदियो त्यस्तै ।सप्तरीकी ४८ वर्षीया साहको पसल कोटेश्वर प्रहरी चौकी छेउमै छ । एउटा ठूलो भिड कोटेश्वरतिर आइसकेपछि उहाँ हेर्नका लागि बाहिर निस्कनुभएको थियो । हेर्दाहेर्दै प्रदर्शन चर्किंदै गयो । कताकताबाट आएको पेट्रोलसहितको आगो उहाँको शरीरमा सल्कियो । उहाँलाई उद्धार गरेर कान्तिपुर अस्पताल पुर्‍याइयो । त्यहाँ पनि आन्दोलनकारीको भिड भएकाले सिनामङ्गलस्थित काठमाडौँ मेडिकल कलेज (केएमसी) लगियो । अहिले पनि उहाँ केएमसीको प्लाष्टिक सर्जरी पोष्ट अपरेटिभ वार्डको बेड नं २४४ मा उपचाररत हुनुहुन्छ । उहाँको शरीरको १८ प्रतिशत भाग जलेको छ । कम्मरमुनि र दायाँ हातमा बढि असर छ । अस्पतालको शय्यामा सुतिरहनुपर्दा उहाँमा पीडा थपिएको छ । घाउ चहर्‍याउँदा उहाँ घरीघरी चिच्याउनुहुन्छ ।सबैभन्दा नरमाइलो त उहाँलाई दशैँमा भएको थियो । अस्पतालको बेडमै रहँदा दशैँको रौनक आयो, गयो । तिहारअघि त डिस्चार्ज हुन्छु कि भन्ने थियो । तर उहाँलाई चिकित्सकले निगरानीमै राखेको छ ।“बाहिर तिहारको झिलिमिली, रङ्गीचङ्गी छ । सबैमा उत्साह र रौनक छ, मैले भने दशैँतिहार नै अस्पतालको शय्यामा बिताउन बाध्य भएँ,” उहाँ भन्नुहुन्छ । यस्तो बेला उहाँलाई विगतका दशैँ र तिहराको झझल्को नआउने होइन । हरेक वर्ष उहाँ तिहारमा घर–पसल सजाउनुहुन्थ्यो । तिहारले बेग्लै खुसीयाली दिन्थ्यो । यसपालि भने उहाँको घर सजिएन । “मनमा उत्साह नै नभएपछि घर सजाउनुको के अर्थ भयो र,” उहाँ निराश हुँदै भन्नुहुन्छ, “डेढ महिना पुग्न लागिसक्यो । अस्तपालको बेडमै बस्दाबस्दा म थाकिसकेकी छु ।”उहाँ अस्पतालमा भएपछि पसल छोरा राहुलले रेखदेख गर्दै आउनुभएको छ । “छोरा विदेश जाने तयारीमा थियो । म नै अस्पताल भर्ना भएपछि अब उसको के हुने हो टुङ्गो छैन,” उहाँले सुनाउनुभयो ।केएमसीकै हाई केयर युनिटमा हुनुहुन्छ, काभ्रेका २७ वर्षीय कमल घिमिरे । उहाँका आमाबुबा भक्तपुरको राधेराधेमा गाई फार्म चलाउँदै हुनुहुन्छ । घिमिरेले पनि आमाबुबालाई सघाउँदै आउनुभएको थियो ।दूध पुर्‍याउन सधैँझैँ भदौ २३ गते पनि उहाँ बानेश्वर आउनुभएको थियो । घर फर्किने बेलासम्म काठमाडौँको अवस्था असामान्य बनिसकेको थियो । बानेश्वर क्षेत्र तनावग्रस्त थियो । पानीको फोहरा, अश्रुग्यास मात्र होइन गोलीसमेत चल्न थालिसकेको थियो । उहाँ यो माहोल हेर्न बानेश्वरमा एकछिन के रोकिनुभएको थियो, गोली उहाँको छातीमा लाग्यो ।काका प्राणनाथ घिमिरेका अनुसार गोलीले फोक्सोमा ठूलो असर पुर्‍याएको छ । केही समय त कमलको बोली नै ननिस्किने भएको थियो अहिले भने बोल्न सक्नुहुन्छ । “सरकारले स्वास्थ्य उपचार निःशुल्क गरे पनि औषधी र खानाको पैसा तिर्नुपरेको र त्यो महँगो भएकाले हामीलाई निकै गाह्रो परिसक्यो,” कुरुवा बस्दै आउनुभएका काका प्राणनाथले भन्नुभयो, “छातीको दायाँ भागमा ठुलो घाउ छ । डाक्टरले पुरिन निकै समय लाग्छ भनेका छन् ।”गोली लागेपछिका कठिन समय र शारीरिक पीडा त छँदै छ, तर यहीबीच आइपरेका महत्त्वपूर्ण चाड कमलले खुब ‘मिस’ गर्नुभएको छ । “अस्ति दशैँमा त मैले नै जसोतसो टीका लगाइदिएँ,” काका प्राणनाथ भन्नुहुन्छ, “यो तिहार भने उसको खल्लो होलाजस्तो छ । अस्पतालमा भाइटीका गर्न सजिलो छैन ।” कमलका एक जना बहिनी हुनुहुन्छ ।पटक–पटक शल्यक्रिया गर्नुपर्ने भएकाले कहिले निको हुने टुङ्गो नभएको दिक्दारी कमलका काकाले पोख्नुभयो । “यत्रा चाडबाड आए, म पनि अस्पतालमै बस्नुपर्ने बाध्यता आइलाग्यो । तिहारमै पनि अस्पतालकै बास भयो,” उहाँले भन्नुभयो, “डाक्टरले छोरो निको भयो, अब घर जानु भनेका दिन कति खुसी लाग्ने थियो ।” चाडबाडका बीच अस्पतालको बेडमै रहनुपर्दा घाइतेलाई घरपरिवार आफन्तको यादले बढी सताएको छ ।जेनजी आन्दोलनका घाइतेहरू काठमाडौँका अरु अस्पतालमा पनि हुनुहुन्छ । स्वास्थ्य तथा जनसङ्ख्या मन्त्रालयको पछिल्लो अपडेटअनुसार राष्ट्रिय ट्रमा सेन्टरमा ४ जना, त्रिवि शिक्षण अस्पतालमा ३ जना, बि एन्ड बि अस्पतालमा १ जना र नोबेल मेडिकल कलेज शिक्षण अस्पतालमा १ जना गरी देशभर ११ जना घाइते उपचाररत हुनुहुन्छ  । आन्दोनलमा घाइतेभइ उपचारका लागि २ हजार ५सय ७१ अस्पताल पुगेका थिए । रासस",
      "link": "https://gorkhapatraonline.com/news/176602",
      "image": "https://gorkhapatraonline.com/storage/media/311245/conversions/Untitled-1-original-thumb.jpg"
    },
    {
      "slug": "176583",
      "title": "दोदा नदीमा निर्माणाधीन पुलको काम ९० प्रतिशत पूरा",
      "timestamp": 1761177600000,
      "source": "gp",
      "content": "यहाँको दोदा नदीमा निर्माणाधीन पुलका काम ९० प्रतिशत कार्य पूरा भएको छ । सडक डिभिजन कार्यालय महेन्द्रनगरका सूचना अधिकारी हरिशप्रसाद जोशीका अनुसार आगामी पुष मसान्तभित्र सम्पन्न गर्ने गरी पुल निर्माणको काम भइरहेको छ ।",
      "longContent": "कञ्चनपुर, कात्तिक ६ गते । यहाँको दोदा नदीमा निर्माणाधीन पुलका काम ९० प्रतिशत कार्य पूरा भएको छ । सडक डिभिजन कार्यालय महेन्द्रनगरका सूचना अधिकारी हरिशप्रसाद जोशीका अनुसार आगामी पुष मसान्तभित्र सम्पन्न गर्ने गरी पुल निर्माणको काम भइरहेको छ । हालसम्म पुलको ‘सुपरस्ट्रक्चर’को कार्य पूरा भएको  र अब पुलको दुवै छेउतर्फ पर्खाल निर्माण र माटो भरानको काम भइरहेको उहाँले जानकारी दिनुभयो । पुल निर्माणको कुल लागत अनुमान रु २४ करोड ७३ लाख ८० हजार रहेकामा लुम्बिनी–राजेन्द्र–कुमार–श्रेष्ठ जेभीसँग २४ करोड तीन लाख ९२ हजारमा ठेक्का सम्झौता भएको छ । विसं २०७२ पुस २६ गते तीन वर्षभित्र सम्पन्न गर्ने गरी ठेक्का सम्झौता भए पनि व्यवसायीको ढिलासुस्तीका कारण समयमै सम्पन्न हुन सकेको छैन । पुस मसान्तमा काम सम्पन्न गर्ने गरी म्याद थपिएको र चालु आआर्थिक वर्षमा पुल निर्माणका लागि रु ४० लाख मात्रै विनियोजन भएकाले समस्या हुने हो कि भन्ने चिन्ता रहेको जोशीले सुनाउनुभयो । पलको काम सम्पन्न गर्न अझै चार करोड आवश्यक पर्ने उहाँले बताउनुभयो । यहाँ पुल नहुँदा स्थानीयले जोखिम मोलेर नदी वारपार गर्दै आएका छन् । पुल निर्माण भए लाझाडी, शुक्लाफाँटा र कृष्णपुरका बासिन्दाको आवागमनमा सहज हुने स्थानीय बच्चन रानाले बताउनुभयो । रासस",
      "link": "https://gorkhapatraonline.com/news/176583",
      "image": "https://gorkhapatraonline.com/storage/media/311220/conversions/26c83e3c-ccab-4038-a0d6-69d8725a5475-original-thumb.jpg"
    },
    {
      "slug": "176567",
      "title": "प्रधानमन्त्रीलाई कलाकारहरूको सुझाव– ‘कुसूचना र प्रोपोगान्डाबाट नडराई अघि बढ्नुहोस्’",
      "timestamp": 1761091200000,
      "source": "gp",
      "content": "प्रधानमन्त्री सुशीला कार्कीलाई मुलुकका प्रतिष्ठित कलाकारहरूले कुसूचना र प्रोपोगान्डाबाट नडराई आफ्नो संकल्पअनुसार अघि बढ्न सुझाव दिनुभएको छ।",
      "longContent": "काठमाडौं, कात्तिक ५ गते । प्रधानमन्त्री सुशीला कार्कीलाई मुलुकका प्रतिष्ठित कलाकारहरूले कुसूचना र प्रोपोगान्डाबाट नडराई आफ्नो संकल्पअनुसार अघि बढ्न सुझाव दिनुभएको छ।समकालीन नेपाली सिनेमाका चर्चित ९ जना कलाकारले प्रधानमन्त्री कार्कीलाई बुधबार बालुवाटारमा भेटी भ्रष्टाचारविरुद्धको कारबाही र आगामी निर्वाचनलाई अर्जुन दृष्टि बनाएर अघि बढ्न भन्नुभएको हो।‘सरकारसँग हामी केही माग्न आएका होइनौँ,’ उहाँहरूको भनाइ थियो, ‘यो देश रहेमा माग्ने कुरा माग्दै गरौँला। पहिला यो देश बचोस्। देश बस्नलायक होस्। यसका लागि सरकारले दह्रो खुट्टा टेकेर अघि बढोस्। हामी साथमा छौँ।’निष्कलंक छवि र मुलुकको पहिलो महिला प्रधानन्यायाधीशका रूपमा इतिहास कायम गरिसकेर घरमा आराम गरिरहेको अवस्थामा यो कठिन परिस्थिति सम्हाल्न आउनु भएकोमा प्रधानमन्त्री कार्कीप्रति उहाँहरूले कृतज्ञता पनि प्रकट गर्नुभयो।‘अब के पो हुन्छ भनेर हामीलाई डर लागिरहेका बेला सम्हाल्न आमा आउनुभएको छ,’ अभिनेतृ ऋचा शर्माले भन्नुभयो, ‘हामीलाई ढुक्क भएको छ। यहाँको सरल, सादगीपूर्ण र स्पष्टवक्ता शैलीका कारण पनि भरोसा जागेको छ। अब मुलुक ठिक दिशामा अघि बढ्नेछ। यहाँहरू अविचलित रही अघि बढ्नुहोस्, हामी साथमा हामी छौँ।’यो परिवर्तन नरुचाएका तत्वहरुले गृहमन्त्री ओमप्रकाश अर्यालसहित यो सरकारलाई विवादमा तान्न खोजेको र त्यसका लागि सामाजिक सञ्जालमा दुष्प्रचार भइहरेकोमा पनि कलाकारहरूले चिन्ता व्यक्त गर्नुभयो। यस्तो दुष्प्रचार  र प्रोपोगान्डाप्रति सचेत रही सरकारले गरेका कामकारबाहीको विवरण नियमित सार्वजनिक गर्नुपर्ने उहाँहरूको आग्रह थियो।अभिनेता विपिन कार्कीले भन्नुभयो, ‘गृहमन्त्रीज्यूका केही दिनका अभिव्यक्तिले सरकार डराएको छैन भन्ने अनुभूति हामीलाई भएको छ। सरकारप्रति थप विश्वास र आशा जागेको छ। अझै सरकार दरिलो रहेछ भन्ने अनुभूति गर्न पाऊँ।’गृहमन्त्रीले कानुनको शासनका पक्षमा देखाएको अडान र विपद् व्यवस्थापनमा खेलेको भूमिकाको सह्राहना गर्दैै उहाँहरूले देशमा सरकार छ भन्ने कुराको अनुभूति भएको बताउनुभयो।  ‘सरकारले नबोलेका कारण पनि चर्को स्वरले कराउने खराब र दूषित तत्वहरू सामाजिक सञ्जालमा हाबी भएका छन्,’ अभिनेता निश्चल बस्नेतले भन्नुभयो, ‘आफू सही धरातलमा छु भन्ने लागेको छ भने कसैसँग डराउनुपर्दैन। ढुक्कसँग अघि बढ्नुहोस्। तपाईँको पक्षमा हामी छौँ। देशलाई थप अफ्ठ्यारो आउन नदिन यतिखेर राष्ट्रिय एकताको खाँचो छ। सरकारलाई सहयोगको खाँचो छ। र, यतिखेर सकारात्मकताको खाँचो छ।’विभिन्न प्रकारका दागी र भ्रष्टाचारका आरोपीहरूले के भन्छन् भन्ने कुरालाई महत्व नदिन पनि उहाँहरूको आग्रह थियो।साहित्य र कलाले आलोचनात्मक चेत बोक्ने भए पनि अहिले तटस्थ नागरिक सरकार रहेको र पूर्व प्रधानन्यायाधीशदेखि समाजका प्रतिष्ठित, विज्ञ, विशेषज्ञहरू मन्त्रिमण्डलमा सामेल भएका कारण पनि कम्तीमा विगतमा जस्तो बेथितिको संरक्षण हुने छैन भन्ने विश्वास पनि उहाँहरूले व्यक्त गर्नुभयो।संगीतकार कालीप्रसाद बाँस्कोटाले भन्नुभयो, ‘समाज भड्काउन सजिलो छ। सम्हाल्न गाह्रो छ। अहिले भड्काउन खोज्नेहरू बढी देखिएका छन्। त्यस्ता तत्वहरूप्रति सचेत रहँदै सम्हाल्ने र सम्हालिने समय हो यो।’यो सरकारलाई बदनाम र कमजोर बनाउँदै अस्थिरताको लाभ लिन खोज्नेहरूले नियोजित रुपमा चलाइरहेका अभियानलाई निस्तेज बनाउन जेनजी युवादेखि परिवर्तन पक्षधर सबै एक ठाउँमा उभिनुपर्ने आवश्यकता पनि सर्जकहरूले औँल्याउनुभयो।अभिनेता विजय बरालले भन्नुभयो, ‘यो परिवर्तनको पक्षमा रहेका हामी सारा नेपाली जनता एकातिर छौँ। जनताबाट तिरष्कृत एउटा फुच्चे पावर अर्कोतिर छ। त्यसले हामीलाई पेलिरहेको छ। यो कुरा हामी सबैले बुझ्नुपर्छ।’ प्रधानमन्त्री कार्कीले छलफलको अन्त्यमा भन्नुभयो, ‘साथ, सहयोग सबैको चाहिन्छ। समाजमा तपाईहरूको प्रभाव छ। दुष्प्रचार चिर्नका लागि तपाईहरूले पनि भूमिका खेलिदिनुहोस्। हाम्रा केही कमी कमजोरी भए पनि औँल्याइ दिनुहोस्। तर, असल नियतले काम गर्दागर्दै कसैले गाली गर्छ भने त्यस्ता गालीसँग डराउँदैनौँ। हाम्रो उद्देश्य र लक्ष्यमा हामी स्पष्ट छौँ।’भेटमा कलाकार तथा सर्जकहरू विजय बराल, सुजित बिडारी, निश्चल बस्नेत, विपिन कार्की, शान बस्न्यात, दिव्यदेव पन्त, कालीप्रसाद बाँस्कोटा, रिचा शर्मा, कर्मालगायतको उपस्थिति थियो। भेटको संयोजन पुकार बमले गर्नुभएको थियो।",
      "link": "https://gorkhapatraonline.com/news/176567",
      "image": "https://gorkhapatraonline.com/storage/media/311200/conversions/pm-sushila--ff-original-thumb.jpg"
    },
    {
      "slug": "176548",
      "title": "अध्यक्ष दाहालद्वारा विभिन्न देशका संसदीय प्रतिनिधि मण्डलसँग भेटवार्ता",
      "timestamp": 1761091200000,
      "source": "gp",
      "content": "जेनेभामा जारी अन्तर व्यवस्थापिका संघको १५१ औँ महासभामा सहभागिताका लागि जेनेभामा रहनुभएका राष्ट्रिय सभाका अध्यक्ष नारायणप्रसाद दाहालले विभिन्न देशका संसदीय प्रतिनिधि मण्डलसँग द्विपक्षीय भेटवार्ता गर्नुभएको छ।",
      "longContent": "जेनेभा, कात्तिक ५ गते। जेनेभामा जारी अन्तर व्यवस्थापिका संघको १५१ औँ महासभामा सहभागिताका लागि जेनेभामा रहनुभएका राष्ट्रिय सभाका अध्यक्ष नारायणप्रसाद दाहालले विभिन्न देशका संसदीय प्रतिनिधि मण्डलसँग द्विपक्षीय भेटवार्ता गर्नुभएको छ।अध्यक्ष दाहालले महासभामा सहभागी हुन आएका संयुक्त अधिराज्य (बेलायत), जनवादी गणतन्त्र चीन र श्रीलङ्काका संसदीय प्रतिनिधि मण्डलसँग छुट्टाछुट्टै भेटवार्ता गर्नुभएको हो।अध्यक्ष दाहालले सीचन टाङ नेतृत्वको चिनियाँ संसदीय प्रतिनिधि मण्डल, फेबियन ह्यामिल्टन नेतृत्वको वेलायती संसदीय प्रतिनिधि मण्डल र सुनिल वाटगाला नेतृत्वको श्रीलङ्काको संसदीय प्रतिनिधि मण्डलसँग छुट्टाछुट्टै द्विपक्षीय भेटवार्ता गर्नुभएको हो ।भेटमा राष्ट्रको आपसी सम्बन्ध, संसदीय मैत्री समूहमार्फत् संसदीय अनुभव आदानप्रदान, अन्तर्राष्ट्रिय मञ्चमा सहकार्य र सहयोग लगायतका विषयमा छलफल भएको थियो।अध्यक्ष दाहालले नेपालमा पछिल्लो समयमा भएको जेनजी आन्दोलन, त्यसबाट उत्पन्न नयाँ राजनीतिक परिवेशमा अन्तरिम सरकार गठन भएको र चुनाव घोषणा भएको जानकारी गराउँदै तोकिएको समयमै निर्वाचन सम्पन्न गरी लोकतान्त्रिक सुदृढीकरणका लागि नेपाल प्रयत्नशील रहेको बताउनुभयो।त्यस्तै, आन्दोलनका क्रममा क्षति पुगेका संरचनाको पुनर्निमाण र नयाँ निर्वाचनका लागि मित्र राष्ट्रहरूको साथ र सहयोगको लागि अध्यक्ष दाहालले आग्रह गर्नुभयो। भेटमा अध्यक्ष दाहालले जलवायु परिवर्तनको असर नेपालीले प्रत्यक्ष भोगिरहेको प्रसङ्ग उल्लेख गर्दै विकासोन्मुख देशलाई विश्व समुदायले सहयोग गर्नुपर्नेमा जोड दिनुभयो।",
      "link": "https://gorkhapatraonline.com/news/176548",
      "image": "https://gorkhapatraonline.com/storage/media/311175/conversions/narayan-prasad-dahal-original-thumb.jpg"
    },
    {
      "slug": "176539",
      "title": "विकलको स्मृतिमा साहित्यिक कार्यक्रम",
      "timestamp": 1761091200000,
      "source": "gp",
      "content": "नेपाली साहित्यका विशिष्ट प्रतिभा रमेश विकलको ९७ औं जन्मजयन्तीको अवसर पारेर एक कार्यक्रम सम्पन्न भएको छ । रमेश विकल साहित्य प्रतिष्ठान आयोजक र सहआयोजक गोकर्णेश्वर नगरपालिका रहेको उक्त कार्यक्रम रमेश विकल साहित्य प्रतिष्ठान, गोकर्णमा भएको छ ।",
      "longContent": "गोरखापत्र अनलाइनकाठमाडौं, कात्तिक ५ गते । नेपाली साहित्यका विशिष्ट प्रतिभा रमेश विकलको ९७ औं जन्मजयन्तीको अवसर पारेर एक कार्यक्रम सम्पन्न भएको छ । रमेश विकल साहित्य प्रतिष्ठान आयोजक र सहआयोजक गोकर्णेश्वर नगरपालिका रहेको उक्त कार्यक्रम रमेश विकल साहित्य प्रतिष्ठान, गोकर्णमा भएको छ ।कार्यक्रमका प्रमुख अतिथि प्रतिनिधिसभाका निवर्तमान सदस्य सन्तोष चालिसेले विकलले सुरूका दिनहरूमा गोकर्ण क्षेत्रमा साहित्यिक र सामाजिक क्षेत्रमा गर्नुभएका विभिन्न प्रयासलाई स्मरण गर्दै आगामी दिनमा विकल प्रतिष्ठानलाई नेपालकै साहित्यिक अध्ययन केन्द्रका रूपमा विकास गर्दै लग्नुपर्ने बताउनुभयो । विकल प्रतिष्ठानलाई आजको स्तरमा ल्याउन रमेश विकलका परिवारले गरेको योगदानलाई पनि उहाँले स्मरण गर्नुभयो । कार्यक्रमका विशिष्ट अतिथि गोकर्णेश्वर नगरपालिकाका मेयर दीपक रिसालले आफ्नो नगरपालिका साहित्यिक नगरपालिकाका रूपमा परिचित हुँदै जान थालेकोमा गर्व लागेको बताउँदै आगामी बजेटमा विकल प्रतिष्ठानलाई नियमित रूपमा सञ्चालन गर्न नगरपालिकाले कर्मचारीको व्यवस्था गर्न लागेको बताउनुभयो । अगामी दिनमा नगरपालिकाले अन्तर्राष्ट्रिय स्तरको साहित्यिक पुरस्कारको  व्यवस्था गर्न लागेको पनि वहाँले बताउनुभयो । गोकेर्णेश्वर नगरपालिकाले हाल स्थानीय र राष्ट्रियस्तरमा प्रत्येक वर्ष  साहित्यिक पुरस्कार वितरण गर्दैआएको छ । वरिष्ठ स्रष्टा रमेश विकलको व्यक्तित्व र कृतित्वबारे चर्चा गर्दै विकल प्रतिष्ठानका उपाध्यक्ष हेमनाथ पौडेलले विकल नेपाली साहित्यका विविध क्षेत्रमा कलम चलाउनु हुने विशिष्ट साधक हुनुभएको बताउनुभयो । रमेश विकल साहित्य प्रतिष्ठानका सभापति रोचक घिमिरेको सभापतित्वमा सम्पन्न उक्त कार्यक्रममा घिमिरेले भवनसहितको विकल प्रतिष्ठान आजको अवस्थामा आइपुग्नमा विकल परिवारका सदस्यहरूसहित गोकर्ण क्षेत्रका सांसद, गोकर्णेश्वर नगरपालिका लगायत स्थानीयहरूको पनि महत्वपूर्ण योगदान रहेको स्मरण गर्नुभयो ।",
      "link": "https://gorkhapatraonline.com/news/176539",
      "image": "https://gorkhapatraonline.com/storage/media/311163/conversions/Bikal-original-thumb.jpg"
    },
    {
      "slug": "176524",
      "title": "श्रमदानबाट प्रतिक्षालय निर्माण",
      "timestamp": 1761091200000,
      "source": "gp",
      "content": "मुगुको छायानाथ रारानगरपालिका–३, नागम गमगढी राजमार्गको थापलचौडमा सार्वजनिक प्रतिक्षालय निर्माण सम्पन्न भएको छ । छायानाथ रारा नगरपालिकाका नगरप्रमुख विष्णुकुमार भामको श्रमदान अभियानबाट प्रतिक्षालय निर्माण गरिएको हो ।",
      "longContent": "हरिकृष्ण ऐडीमुगु, कात्तिक ५ गते। मुगुको छायानाथ रारानगरपालिका–३, नागम गमगढी राजमार्गको थापलचौडमा सार्वजनिक प्रतिक्षालय निर्माण सम्पन्न भएको छ । छायानाथ रारा नगरपालिकाका नगर प्रमुख विष्णुकुमार भामको श्रमदान अभियानबाट प्रतिक्षालय निर्माण गरिएको हो । छायानाथ रारा नगरपालिकाका नगर प्रमुख विष्णुकुमार भामका अनुसार यात्रुहरूको सहजताका लागि नागम गमगढी राजमार्ग अन्तर्गत पर्ने थापलचौडमा सबैजनाको श्रमदानबाट सार्वजनिक प्रतिक्षालय निर्माण गरिएको छ ।सार्वजनिक प्रतिक्षालयको काम सम्पन्न भएर सोमबारदेखि प्रयोगमा आएको छ। छायानाथ रारा नगरपालिका वडा ३ का स्थानीय भीमबहादुर तिरुवाका अनुसार नगर प्रमुखभामको अगुवाइले निर्माण भएको यो सार्वजनिक प्रतिक्षालयमा ज्येष्ठ नागरिक, फरक क्षमता भएका व्यक्तिलाई विश्राम गर्न सहज हुने छ।",
      "link": "https://gorkhapatraonline.com/news/176524",
      "image": "https://gorkhapatraonline.com/storage/media/311134/conversions/aasraya-sthal-original-thumb.jpg"
    },
    {
      "slug": "176511",
      "title": "फुङलिङमा मोटरसाइकल दुर्घटना, दुई जना घाइते",
      "timestamp": 1761091200000,
      "source": "gp",
      "content": "ताप्लेजुङको फुङलिङ नगरपालिकामा मोटरसाइकल दुर्घटना हुँदा दुई जना घाइते भएका छन् । बुधबार बिहान ११ बजे  फुङलिङ नगरपालिका –८ बाहन्नदेनजिक बानियाँ खोल्सीमा मोटरसाइकल दुर्घटना हुँदा दिल तुम्रोक र मुक्साम लिम्बू घाइते हुनुभएको हो ।",
      "longContent": "साहारा लिम्बू फुङलिङ, कात्तिक ५ गते । ताप्लेजुङको फुङलिङ नगरपालिकामा मोटरसाइकल दुर्घटना हुँदा दुई जना घाइते भएका छन् । बुधबार बिहान ११ बजे  फुङलिङ नगरपालिका –८ बाहन्नदेनजिक बानियाँ खोल्सीमा मोटरसाइकल दुर्घटना हुँदा दिल तुम्रोक र मुक्साम लिम्बू घाइते हुनुभएको हो । फिदिमबाट ताप्लेजुङ स्थित पाथिभरा मन्दिर आँउदै गरेको प्र १–०१–०१४ प ९५१२ नम्बरको मोटरसाइकल दुर्घटना हुँदा उहाँहरु घाइते हुनुभएको सूचना अधिकारी तथा प्रहरी निरीक्षक विवेक बस्नेतले जानकारी दिनुभयो । उहाँका अनुसार मोटरसाइकल सडकबाट करिब २०० मिटर तल खसेको थियो । मोटरसाइकलमा सवार तुम्रोक गम्भिर घाइते हुनु भएको छ । लिम्बूलाई सामान्य चोट लागेको प्रहरीले जनाएको छ । उहाँहरूको अहिले जिल्ला अस्पताल ताप्लेजुङमा उपचार भइरहेको छ ।",
      "link": "https://gorkhapatraonline.com/news/176511",
      "image": "https://gorkhapatraonline.com/storage/media/311112/conversions/Ghaite-(1)-original-thumb.jpg"
    },
    {
      "slug": "176504",
      "title": "भ्रष्टाचार र सुशासनका मुद्दामा सरकार मौन बसेको छैन : प्रधानमन्त्री कार्की",
      "timestamp": 1761091200000,
      "source": "gp",
      "content": "प्रधानमन्त्री सुशीला कार्कीले आगामी फागुन २१ गतेको निर्वाचन सम्पन्न गर्न सरकार दत्तचित्त भएर लागेको बताउनुभएको छ ।",
      "longContent": "काठमाडौँ, कात्तिक ५ गते । प्रधानमन्त्री सुशीला कार्कीले आगामी फागुन २१ गतेको निर्वाचन सम्पन्न गर्न सरकार दत्तचित्त भएर लागेको बताउनुभएको छ । बसन्तपुरमा नेपाल संवत् नयाँ वर्ष ११४६ को स्वागत कार्याक्रमलाई सम्बोधन गर्नुहुँदै उहाँले विद्रोहपछिको अवस्थालाई सामान्यीकरण गरी आगामी फागुन २१ गते भयरहित ढङ्गले चुनाव सम्पन्न गर्ने वातावरण तयार गर्न यो सरकार दत्तचित्त भएर लागेको बताउनुभएको हो । उहाँले निर्वाचन प्राथमिकतामा छ भन्नुको अर्थ भ्रष्टाचार र सुशासनका मुद्दामा सरकार मौन बसेको रुपमा बुझ्न नहुने बताउनुभयो ।‘‘प्रत्येक दिन राजनीतिक दलहरुसँग कुनै न कुनै रुपमा संवाद भइरहेको छ । परिवर्तनका वाहक जेनजी समुदायसँग पनि निरन्तर संवाद र सम्पर्कमा छौँ । निर्वाचन प्राथमिकतामा छ भन्नुको अर्थ भ्रष्टाचार र सुशासनका मुद्दामा मौन बसेका छौँ भन्ने होइन ।,’’ उहाँले भन्नुभयो, ‘‘नेपालको संविधानको अधीनमा रही जेनजी आन्दोलनको सुशासनको आवाजलाई सम्बोधन गर्नुपर्ने मूल दायित्व पनि हामीमाथि छ । यसमा पनि परिणाम दिने गरी राज्यका संयन्त्रहरुबाट काम अघि बढिरहेको छ ।’’यसका लागि समाजका सबै पक्षको उत्तिकै भूमिका रहेको उहाँको भनाइ छ । प्रधानमन्त्री कार्कीले भन्नुभयो, ‘‘आउनुहोस्, यसमा सहाकार्य गरौँ र सचेत नागरिकको भूमिका निर्वाह गरौँ। समाजमा सद्भाव र एकता कायम गर्दै लोकतन्त्र जीवित राख्ने र भ्रष्टाचार नियन्त्रण गर्ने राष्ट्रिय अभिभारा पूरा गरौँ ।’’उहाँले यस कार्यमा सबै राजनीतिक दल, वर्ग, समूहको साथ र सहयोग रहनेछ भन्नेमा विश्वस्त रहेको बताउनुभयो ।",
      "link": "https://gorkhapatraonline.com/news/176504",
      "image": "https://gorkhapatraonline.com/storage/media/311105/conversions/sushila-karki-basantapur-1024x500-original-thumb.jpg"
    },
    {
      "slug": "176497",
      "title": "‘भयरहित ढङ्गले मताधिकार प्रयोग गर्ने वातावरण बनाउन सरकार कटिबद्ध छ’",
      "timestamp": 1761091200000,
      "source": "gp",
      "content": "प्रधानमन्त्री सुशीला कार्कीले लोकतान्त्रिक सबलीकरण, आर्थिक समृद्धि र नागरिक अधिकारको रक्षा गर्न भयरहित ढङ्गले नेपाली जनतालाई मताधिकार प्रयोग गर्ने वातावरण बनाउन सरकार कटिबद्ध रहेको बताउनुभएको छ ।",
      "longContent": "भक्तपुर (थिमि), कात्तिक ५ गते । प्रधानमन्त्री सुशीला कार्कीले लोकतान्त्रिक सबलीकरण, आर्थिक समृद्धि र नागरिक अधिकारको रक्षा गर्न भयरहित ढङ्गले नेपाली जनतालाई मताधिकार प्रयोग गर्ने वातावरण बनाउन सरकार कटिबद्ध रहेको बताउनुभएको छ । बुधबार राष्ट्रिय विभूति शंखधर साख्वाः प्रतिष्ठान, मध्यपुर थिमिद्वारा आयोजित  कार्यक्रमलाई सम्बोधन गर्नुहुँदै प्रधानमन्त्री कार्कीले सो कुरा बताउनुभएको हो । ‘‘नागरिक सरकारले २०८२ फागुन २१ गते प्रतिनिधि सभाको निर्वाचन गर्न जिम्मेवारी पाएको यहाँहरुलाई विदितै छ । यस सरकारसँग नेपालको संविधानअनुसार जेनजी समूहको यथोचित आवाजलाई सम्बोधन गरी नेपाली जनतालाई सेवा दिनुपर्ने दायित्व रहेको छ ।,’’ प्रधानमन्त्री कार्कीले भन्नुभयो, ‘‘साथै निष्पक्ष निर्वाचन गराउने कार्यमा सम्पूर्ण राजनीतिक दल र समाजका सबै वर्ग–समूहको साथ र सहयोग रहनेछ भन्ने कुरामा विश्वस्त रहेको छु ।’’यसैगरी, उहाँले नेपाल अझै पनि निरपेक्ष गरिबी र असमानतासँग लडिरहेको औंल्याउनुभयो । समाजमा गरिबी र असमानताको अन्त्य गर्दै नेपाली जनताको आर्थिक स्तर वृद्धि गर्न साख्वाःले देखाउनुभएको मार्गमा हामी सबै प्रतिबद्ध भएर लाग्नु आवश्यक रहेको उहाँको भनाइ छ ।नेपाली राष्ट्रियता, मौलिकता एवम् सामाजिक इतिहासलाई उच्च राख्ने शंखधर साख्वाःजस्ता महान् व्यक्तित्वबाट हामी सबैले सिक्न जरुरी छ– व्यक्तिगत हितभन्दा सामूहिक हित र दलगत हितभन्दा माथि राष्ट्रिय हितलाई आत्मसात् गरी हिँड्न सके मात्र हाम्रो राष्ट्रिय अभीष्ट पूरा हुन सक्छ ।नेपाली नोटमा नेपाल सम्वत् उल्लेख गरिनयसैगरी, सरकारले नेपाली नोटमा नेवाल संवत् उल्लेख गर्ने तयारी अघि बढाउने भएको छ । प्रधानमन्त्री काकीले यसबारे जानकारी गराउनुभएको हो । सम्बन्धित पक्षसँग परामर्श गरी प्रक्रिया अघि बढाउने प्रतिबद्धता उनले सम्बोधनको क्रममा गर्नुभएको छ । उहाँले भन्नुभयो, ‘‘नेपाल राष्ट्र बैंकद्वारा निष्काशन गरिने नोटमा नेपाल सम्वत् उल्लेख गर्ने विषयमा सम्बन्धित पक्षसँग परामर्श गरी प्रक्रिया अगाडि बढाउने प्रतिबद्धता व्यक्त गर्दछु ।’’ ११४६ वर्षअघि, राजा राघवदेवको शासनकालमा शंखधर साःख्वाले गरिबी र ऋणमा डुबेका नागरिकहरूको ऋणमोचन गरिदिएका थिए ।",
      "link": "https://gorkhapatraonline.com/news/176497",
      "image": "https://gorkhapatraonline.com/storage/media/311099/conversions/RS_KTM_IMG_20251022_090429-original-thumb.jpg"
    },
    {
      "slug": "176486",
      "title": "नेपाल संवत् नेपाली गौरव, सभ्यता र परोपकारको प्रतीक : प्रधानमन्त्री कार्की",
      "timestamp": 1761091200000,
      "source": "gp",
      "content": "प्रधानमन्त्री सुशीला कार्कीले नेपाल संवत् नेपाली गौरव, सभ्यता र परोपकारको प्रतीक भएको बताउनुभएको छ । बुधबार ललितपुरको मंगलबजारमा आयोजित नेपाल संवत् ११४६ न्हूदँ समारोह समितिको कार्यक्रमलाई सम्बोधन गर्नुहुँदै प्रधानमन्त्री कार्कीले सो कुरा बताउनुभएको हो ।",
      "longContent": "ललितपुर, कात्तिक ५ गते । प्रधानमन्त्री सुशीला कार्कीले नेपाल संवत् नेपाली गौरव, सभ्यता र परोपकारको प्रतीक भएको बताउनुभएको छ । बुधबार ललितपुरको मंगलबजारमा आयोजित नेपाल संवत् ११४६ न्हूदँ समारोह समितिको कार्यक्रमलाई सम्बोधन गर्नुहुँदै प्रधानमन्त्री कार्कीले सो कुरा बताउनुभएको हो । उहाँले भन्नुभयो, ‘‘यससका प्रवर्तक शंखधर साख्वा एक व्यापारी हुनुहुन्थ्यो । तर उहाँ केवल नाफा कमाउने व्यापारी मात्र नभएर एक महान् समाजसेवी र लोककल्याणकारी व्यक्तित्व हुनुहुन्थ्यो ।’’यसैगगरी, प्रधानमन्त्री कार्कीले आजभन्दा ११४६ वर्षअघि, राजा राघवदेवको शासनकालमा उहाँले गरिबी र ऋणमा डुबेका नागरिकहरुको ऋणमोचन गरिदिनुभयो जानकारी दिनुभयो । ऋणको भारबाट पीडित जनतालाई मुक्त गर्ने त्यो ऐतिहासिक निर्णय थियो । यो दिन नै नेपाल संवतको शुभारम्भको आधार हो ।उहाँको यही सामाजिक न्यायको महान् कार्यको कदरस्वरूप वि.सं. ९३६ मा नेपाल संवतको थालनी गरिएको हो ।यसैको सम्मानमा उहाँलाई वि.सं. २०५६ मा राष्ट्रिय विभूति घोषणा गरियो । र २०६५ कात्तिक ७ गतेदेखि नेपाल सम्वतलाई राष्ट्रिय संवत घोषणा गरिएको छ । सरकारी कागजातमा नेपाल सम्वत् समेत उल्लेख गर्न थालिएको छ ।उहाँले यस सम्वतको संवर्धन, प्रवर्धन र व्यावहारिक कार्यान्वयनका लागि यहाँहरुको सुझावअनुसार थप कदम चाल्न पनि सरकार तयार रहेको बताउनुभयो ।नेपाल संवत् नेपाली धर्तीमा उत्पत्ति भएको हो । नेपाली जनताले यसको प्रादुर्भाव गरेका हुन् । तसर्थ नेपाली राष्ट्रियता, मौलिकता एवं सामाजिक इतिहासको महत्त्वपूर्ण धरोहर हो यो संवत् ।यस संवतको प्रवर्तन गर्ने ती महान् व्यक्तित्व साख्वाबाट आज पनि हामीले सिक्ने कुरा के छ भने व्यक्तिगत हितभन्दा सामूहिक हित र दलगत हितभन्दा माथि राष्ट्रिय हितलाई राखी हिँड्न सके मात्र हाम्रो राष्ट्रिय अभीष्ट पूरा हुन सक्छ ।साथै प्रधानमन्त्री कार्कीले नेपाल राष्ट्रलाई स्वतन्त्र र स्वाधीन बनाउन विभिन्न आन्दोलनमा ज्यान बलिदान दिनुभएका ज्ञात अज्ञात सहिदहरुप्रति भावपूर्ण श्रद्धाञ्जली पनि अर्पण गर्नुभएको छ । त्यस्तै, उहाँले गत भदौ २३ र २४ गते जेनजीले देशमा व्याप्त चरम भ्रष्टाचारविरुद्ध गरेको आन्दोलनमा कलिला युवाहरुको अनाहकमा ज्यान गएको र सयौंको सङ्ख्यामा घाइते भएको घटनाले अत्यन्त दुःखी बनाएको धारणा व्यक्त गर्नुभयो । उहाँले भन्नुभयो, ‘‘आज यस समारोहमार्फत पनि उक्त आन्दोलनमा ज्यान गुमाउने सम्पूर्णप्रति भावपूर्ण श्रद्धाञ्जली अर्पण गर्नुका साथै घाइतेहरुको शीघ्र स्वास्थ्य लाभको कामना गर्दछु ।’’उहाँले थप्दै भन्नुभयो, ‘‘सोही आन्दोलनको बलमा बनेको यस नागरिक सरकारले २०८२ फागुन २१ गते प्रतिनिधि सभाको निर्वाचन गर्ने जिम्मेवारी प्राप्त गरेको यहाँहरुलाई विदितै छ । यस सरकारसँग नेपालको संविधानको अधीनमा रही जेनजी आन्दोलनको सुशासनको आवाजलाई सम्बोधन गर्नुपर्ने दायित्व रहेको छ । यसका लागि समाजका सबै तह, तप्का र वर्ग समुदायको उत्तिकै भूमिका हुन्छ । आउनुहोस्, यसमा सहाकार्य गरौँ र सचेत नागरिकको भूमिका निर्वाह गरौँ ।’’प्रधानमन्त्रीले लोकतान्त्रिक सबलीकरण, आर्थिक समृद्धि र नागरिक अधिकारको रक्षा गर्न आगामी फागुन २१ गते हुने निर्वाचनमा भयरहित ढङ्गले नेपाली जनतालाई मताधिकार प्रयोग गर्ने वातावरण बनाउन सरकार कटिबद्ध रहेको बताउनुभयो । यस कार्यमा सबै राजनीति दल, वर्ग, समूहको साथ र सहयोग रहनेमा उहाँ विश्वस्त रहेको बताउनुहुन्छ ।",
      "link": "https://gorkhapatraonline.com/news/176486",
      "image": "https://gorkhapatraonline.com/storage/media/311083/conversions/Susheela-Karki-original-thumb.jpg"
    },
    {
      "slug": "176464",
      "title": "राजनीतिक संवादले निर्वाचनको माहोल बनेको छ : सञ्चारमन्त्री खरेल",
      "timestamp": 1761091200000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेलले राजनीतिक दलहरुबिचको संवादले निर्वाचनको माहोल बनेको बताउनुभयो । उहाँले भन्नुभयो, “सरकार र राजनीतिक दलहरुबिच भएको छलफलबाट सरकार उत्साहित बनेको छ । यसले निर्वाचनको वातावरण बनेको छ । निर्वाचनको माहोल बनाउन राजनीतिक दल र जनेजनीलगायत सबै सरोकारपक्ष उत्तिकै जिम्मेवार भएर प्रस्तुत भएका छन् ।”",
      "longContent": "काठमाडौँ, कात्तिक ५ गते । सरकारले निर्वाचनको वातावरणका लागि राजनीतिक दलहरुसँग चरणबद्ध वार्ता र संवाद अघि बढाएको छ । जेनजी आन्दोलनको जगमा गठित वर्तमान सरकारले फागुन २१ मा घोषित निर्वाचन सम्पन्न गर्न तथा मुलुकमा सुशासन प्रवर्धन र भ्रष्टाचार नियन्त्रणका लागि पहलकदमी लिएको हो । उक्त प्रयोजनका निम्ति सरकारले मङ्गलबार सर्वदलीय बैठक आयोजना गरेर सरकार र दलहरुबिचको वर्ता र संवाद अघि बढाएको छ । प्रधानमन्त्री सुशीला कार्कीको आह्वानमा मङ्गलबार सर्वदलीय बैठक भएको छ । प्रधानमन्त्री निवास बालुवाटारमा करिब पाँच घण्टा चलेको बैठकमा निर्वाचनको वातावरण बनाएर निर्धारित समयभित्रै निर्वाचन सम्पन्न गर्नेगरी सरकार र राजनीतिक दलहरुबिच सकारात्मक छलफल भएको हो ।सर्वदलीय बैठकपछि सञ्चारकर्मीलाई जानकारी दिँदै सञ्चार तथा सूचना प्रविधिमन्त्री जगदीश खरेलले राजनीतिक दलहरुबिचको संवादले निर्वाचनको माहोल बनेको बताउनुभयो । उहाँले भन्नुभयो, “सरकार र राजनीतिक दलहरुबिच भएको छलफलबाट सरकार उत्साहित बनेको छ । यसले निर्वाचनको वातावरण बनेको छ । निर्वाचनको माहोल बनाउन राजनीतिक दल र जनेजनीलगायत सबै सरोकारपक्ष उत्तिकै जिम्मेवार भएर प्रस्तुत भएका छन् ।”बैठकमा प्रधानमन्त्री सुशीला कार्कीले तोकिएकै समयमा भयरहित वातावरणमा चुनाव गराउन सरकार प्रतिबद्ध रहेको बताउनुभएको थियो । मन्त्रीहरू, सुरक्षा निकायलगायत सबैले अहोरात्र खटिएर काम गरिरहेको उल्लेख गर्नुभएको उहाँको सचिवालयले जनाएको छ ।सर्वदलीय बैठकमा खासगरी फागुन २१ गते घोषित निर्वाचन सम्पन्न गर्ने, सुशासन सन्दर्भ र भ्रष्टाचार नियन्त्रणबारे सघन रुपमा छलफल भएको सञ्चारमन्त्री खरेलले जानकारी दिनुभयो । “निर्वाचनको सन्दर्भमा गहन छलफल भएको छ । निर्वाचनको वातावरणका लागि सरकारले गर्ने कामको अवगत गराइएको छ”, सरकारका प्रवक्ता समेत रहनुभएका सञ्चारमन्त्री खरेलले भन्नुभयो, “राजनीतिक दलहरुकोतर्फबाट सूरक्षाको वातावरण बनाउनुपर्छ भन्ने चासो छ, त्यसप्रति सरकार प्रतिवद्धताका साथ लागेको छ । निर्वाचनको लागि वातावरण बनाउन सरकारकोतर्फबाट भइरहेका तयारीबारे दलहरुलाई अवगत गराइएको छ ।”मन्त्री खरेलले विशेषगरी फागुन २१ गतेको निर्वाचन सफल बनाउन स्रोत, साधन, जनशक्ति तथा सूरक्षाको वातावरणका लागि सरकारले राजनीतिक दलहरुलाई जानकारी गराएको उल्लेख गर्नुभयो । उहाँले भन्नुभयो, “निर्वाचनको वातावरण बनाउनका लागि आज राजनीतिक दलहरुसँग भएको वार्ताबाट सरकार एकदमै उत्साहित बनेको छ र राजनीतिक दलहरुबाट असाध्यै सकारात्मक जवाफ आएको छ । उहाँहरुको अलिबढी चासो निर्वाचनमा सूरक्षाको वातावरण बनाउने कुराहरुमा छ, त्यसका निम्ति सरकारले वातावरण बनाउने तथा राजनीतिक दल र जेनजीहरुले पनि सघाएर निर्वाचन आयोगले फागुन २१ गते निर्वाचन सम्पन्न गर्ने माहोल बनेको छ ।”उहाँले निर्वाचनका लागि सुरक्षाको वातावरण बनाउन सरकारले दलहरुलाई संवाद र विश्वासमा लिएर सबैखाले पहलकदमी लिएको स्पष्ट पार्नुभयो । उहाँले भन्नुभयो, “सबैभन्दा महत्त्वपूर्ण कुरा भनेको केहो भने राजनीतिक दलहरु र सरकारबिच सिधा संवाद हुनुपर्ने कुरा जनताबाटै आइरहेको थियो सोही कुरालाई आत्मसाथ गर्दै प्रधानमन्त्री सुशीला कार्कीको आह्वानमा सरकारकोतर्फबाट राजनीति दलहरुलाई वार्ताका लागि बोलाएको हो । सरकारले जति राजनीतिक दलहरुलाई बोलाएको थियो उहाँहरु सबै वार्तामा आउनुभएको छ । छलफलमा सहभागी सबैको सकारात्मक कुरा आएको छ ।” सञ्चारमन्त्री खरेलका अनुसार सर्वदलीय बैठकमा निर्वाचन यसबाहेक सुशासन प्रवर्धन र भ्रष्टाचार नियन्त्रणको सन्दर्भमा पनि छलफल भएको छ । अर्कोतफ जेनजी आन्दोलनको क्रममा भएको जनधनको क्षतिको अनुसन्धान र कारबाहीको प्रक्रिया अगाडि बढाउने सन्दर्भमा पनि कुराकानी भएको उहाँले जानकारी दिनुभयो ।सञ्चारमन्त्री खरेलले जेनजी आन्दोलनको जगमा बनेको वर्तमान सरकारलाई जनता, राजनीतिक दल र राष्ट्रिय तथा अन्तर्राष्ट्रिय समुदायको समेत समर्थन रहेको उल्लेख गर्नुभयो । उहाँले  अगाडि थप्नुभयो,“सरकारले निर्वाचनको वातावरण बनाउनुपर्छ, राजनीतिक दलले मत माग्ने र जनताले मतदान गर्ने वातावरण बन्नुपर्छ भन्नेबारे दलहरुले चासो र चिन्ता राख्नुभएको थियो । सरकारकोतर्फबाट निर्वाचनको सूरक्षाको वातावरण बनाउन सम्पूर्ण तयारी गर्छ, राजनीतिक दलहरुले ढुक्कसँग निर्वाचन प्रक्रियामा सहभागि हुनुपर्छ भनेर हामीले विश्वास दिलाएका छौँ ।”मन्त्री खरेलले जेनजी आन्दोलनको भावना अनुसार बनेको सरकारको एक महिनाको अवधिमा अवस्थालाई सामान्यीकरण बनाउन लागि परेको र राजनीतिक संवादको वातावरण बढेको उल्लेख गर्नुभयो । उहाँले राजनीतिक दलहरुले पनि निर्वाचनका लागि वातावरण बनाउनुपर्ने र त्यसका लागि जेनजी युवाहरुले पनि सहयोग गर्नुपर्ने आवश्यकता रहेकोमा जोड दिनुभयो । यद्यपि जेनजी युवाहरुको  मुद्दाहरु समयमै सम्बोधन गर्नुपर्ने दायित्व रहेको उहाँको भनाइ छ ।“एकमहिनाको अवधिमा यो सार्वजनिक रुपमा सर्वदलीय बैठक मात्रै हो । सबैभन्दा पहिले राष्ट्रपतिको पहलमा दलहरुसँग संवाद भएको थियो । प्रधानमन्त्रीले यसअवधिमा शीर्ष राजनीतिक दलका नेताहरुसँग ‘वानटुवान’ पनि वार्ता गर्नुभएको छ । उहाँहरुको वार्ता र छलफल पछि आजको सर्वदलीय बैठक भएको हो ।”पछिल्लो १० दिनदेखि राजनीतिक दलहरुसँग निरन्तर वार्ता र संवाद भइरहेको छ तथा आजको छलफलले संवादहीनताको अन्त्य भएको सञ्चारमन्त्री खरेलले बताउनुभयो । उहाँले जेनजी युवा र राजनीतिक दलहरुलाई पनि सँगै राखेर छलफलको वातावरण बनाएर उनीहरुको भावना र सहभागितामा निर्वाचन सम्पन्न गर्नु दायित्व रहेको उल्लेख गर्नुभयो । उहाँले भन्नुभयो, “अबको क्रममा जेनजी युवाहरु र राजनीतिक दलहरुकाबिचमा पनि वार्ता र संवाद गरेर मुलुकलाई निकास दिनुपर्छ । फागुन २१ को निर्वाचन र सुशासन र भ्रष्टाचार नियन्त्रणका साथै जेनजी आन्दोलनका क्रममा भएका जनधनको क्षतिको अनुसन्धान गरी दोषीलाई कानुनी दायरामा ल्याउनुपर्ने अपरिहार्यता छ ।”सञ्चारमन्त्री खरेलले सम्भवतः तिहार लगत्तै मन्त्रिपरिषद् विस्तार हुने र यसका लागि प्रधानमन्त्रीले पहल गरिरहनुभएको जानकारीसमेत दिनुभयो । प्रधानमन्त्री कार्कीले आगामी फागुन २१ गतेका लागि तय गरिएको प्रतिनिधिसभाको निर्वाचनको राजनीतिक वातावरण बनाउन मङ्गलबार विघटित संसदमा प्रतिनिधित्व गर्ने विभिन्न दलका नेतासँग छलफल गर्नुभएको हो । छलफलमा विभिन्न राजनीतिक दलका शीर्ष नेताहरू सहभागी रहनुभएको थियो ।संवादमा सरकारका तर्फबाट प्रधानमन्त्री कार्की, अर्थमन्त्री रामेश्वर खनाल, ऊर्जा, जलश्रोत तथा सिंचाइमन्त्री कुलमान घिसिङ, गृहमन्त्री ओमप्रकाश अर्याल, कृषि तथा पशुपन्छी विकास मन्त्री डा मदनप्रसाद परियार, सञ्चार तथा सूचना प्रविधिमन्त्री जगदिश खरेल र प्रधानमन्त्रीका मुख्य सल्लाहकार अजयभद्र खनाल सहभागी हुनुहुन्थ्यो ।त्यसैगरी छलफलमा नेपाली कांग्रेसबाट गगनकुमार थापा र डा प्रकाशशरण महत, नेकपा (एमाले) बाट शंकर पोखरेल र प्रदीपकुमार ज्ञवाली, नेकपा (माओवादी केन्द्र)बाट वर्षमान पुन र पम्फा भुसाल, राष्ट्रिय स्वतन्त्र पार्टीबाट स्वर्णिम वाग्ले र सोबिता गौतम, राष्ट्रिय प्रजातन्त्र पार्टीबाट राजेन्द्र गुरुङ र मोहन श्रेष्ठ, जनता समाजवादी पार्टी नेपालबाट उपेन्द्र यादव र प्रकाश अधिकारी, नेकपा (एकीकृत समाजवादी)बाट राजेन्द्र पाण्डे र प्रकाश ज्वालालगायत सहभागी हुनुहुन्थ्यो ।",
      "link": "https://gorkhapatraonline.com/news/176464",
      "image": "https://gorkhapatraonline.com/storage/media/311060/conversions/Minister-Jagadish-Kharel-original-thumb.jpg"
    },
    {
      "slug": "176451",
      "title": "प्रधानमन्त्रीको आह्वानमा बालुवाटारमा सर्वदलीय बैठक",
      "timestamp": 1761004800000,
      "source": "gp",
      "content": "प्रधानमन्त्री सुशीला कार्कीको आह्वानमा प्रधानमन्त्रीको सरकारी निवास बालुवाटारमा सर्वदलीय बैठक जारी छ।",
      "longContent": "काठमाडौँ, कात्तिक ४ गते। प्रधानमन्त्री सुशीला कार्कीको आह्वानमा प्रधानमन्त्रीको सरकारी निवास बालुवाटारमा सर्वदलीय बैठक जारी छ। सर्वदलीय बैठकमा विभिन्न राजनीतिक दलका दोस्रो तहका नेता सहभागी छन्। प्रधानमन्त्रीका मुख्य सल्लाहकार अजयभद्र खनालका अनुसार बैठकमा  कांग्रेस, एमाले, माओवादीसहित राष्ट्रिय मान्यता प्राप्त दलका साथै निवर्तमान संसद्‍मा प्रतिनिधित्व गर्ने दलका नेता र प्रतिनिधि सहभागी हुनुहुन्छ।दलसँगको आगामी चुनावका लागि आयोजित राजनीतिक दलसँगको संवादमा सरकारका तर्फबाट उपस्थित प्रधानमन्त्री कार्कीसँगै अर्थमन्त्री रामेश्वर खनाल, ऊर्जामन्त्री कुलमान घिसिङ, गृहमन्त्री ओमप्रकाश अर्याल, कृषिमन्त्री मदन परियार, सञ्चार तथा सूचना प्रविधिमन्त्री जगदिश खरेल सहभागी हुनुहुन्छ । सञ्चारमन्त्री जगदीश खरेलले सुरुमा स्वागत र विषयवस्तुमा प्रकाश पार्नुभएको थियो । दलका नेतासँगको छलफल प्रधानमन्त्री निवासको सगरमाथा कक्षमा जारी छ। छलफलमा कांग्रेसका महामन्त्री गगन थापा, प्रवक्ता प्रकाशशरण महत, नेकपा (एमाले)का महासचिव शंकर पोखरेल, उपमहासचिव प्रदीपकुमार ज्ञवाली, नेकपा (माओवादी केन्द्र) का वर्षमान पुन, पम्फा भुसाल, राष्ट्रिय स्वतन्त्र पार्टीका स्वर्णिम वाग्ले, सोविता गौतम, राष्ट्रिय प्रजातन्त्र पार्टीका राजेन्द्र गुरुङ, मोहन श्रेष्ठ, एकीकृत समाजवादीबाट राजेन्द्र पाण्डे, प्रकाश ज्वाला उपस्थित हुनुहुन्छ।त्यसैगरी छलफलमा  जनता समाजवादी पार्टीबाट उपेन्द्र यादव र प्रकाश अधिकारी, लोकतान्त्रिक समाजवादी पार्टीबाट सर्वेन्द्रनाथ शुक्ल, नागरिक उन्मुक्त पार्टीबाट रेशम चौधरी, नेपाल मजदुर किसान पार्टीबाट प्रेम सुवालर जनमत पार्टीबाट चन्दन सिंहलगायत नेता सहभागी हुनुहुन्छ।छलफलमा प्रधानमन्त्री कार्कीले केदारभक्त माथेमा र विद्याधर मल्लिकले पर्यवेक्षकका रूपमा बोलाउनुभएको छ।",
      "link": "https://gorkhapatraonline.com/news/176451",
      "image": "https://gorkhapatraonline.com/storage/media/311046/conversions/baluwatar-meeting-original-thumb.jpg"
    },
    {
      "slug": "176432",
      "title": "फूलको माग अत्यधिक, कृषकलाई पुर्‍याउन धौधौ",
      "timestamp": 1761004800000,
      "source": "gp",
      "content": "लमजुङको मर्स्याङ्दी गाउँपालिका –९, मर्स्याङ्दी कृषि फर्मकी अम्बिका कुइँकेलले यो वर्ष कम मात्रामा सयपत्री लगाउनुभयो । तिहारमा उहाँलाई मागअनुसारको फूल पुर्‍याउन धौधौ भयो ।",
      "longContent": "नवीनराज कुइँकेललमजुङ, कात्तिक ४ गते । लमजुङको मर्स्याङ्दी गाउँपालिका–९ को मर्स्याङ्दी कृषि फर्मकी अम्बिका कुइँकेलले यो वर्ष कम मात्रामा सयपत्री लगाउनुभयो । तिहारमा उहाँलाई मागअनुसारको फूल पुर्‍याउन धौधौ भयो । माग अत्याधिक भएपछि फूल पुर्‍याउन नसकिएको मर्स्याङ्दी–९, भलामचौरका किसान पदम गुरुङले बताउनुभयो । “गत वर्ष बिक्री कम भएकाले यो वर्ष कम लगाएको बजारमा पुर्‍याउन धौधौ भयो” गुरुङले भन्नुभयो, “ग्राहक बारीमै आएर फूल लगिरहेका छन् ।” उहाँले दुई रोपनी जग्गामा चार हजार सयपत्री लगाएको बताउनुभयो । गत वर्षभन्दा यस वर्ष मूल्य पनि राम्रो पाएको उहाँले बताउनुभयो । सुन्दरबजार गहतेका बुद्धी आलेले पनि यसवर्ष ग्राहकलाई फूल पुर्‍याउन नसकिएको बताउनुभयो । “फुलेको जति लक्ष्मीपूजाको दिन नै सकियो” आलेले भन्नुभयो, “टीकाको दिनसम्म धेरै माग छ ।”मध्यनेपाल नगरपालिका–५, समिभञ्याङका किसान इभान जोशीले फूल खेतीबाट निराश बन्न नपर्ने बताउनुभयो । उहाँले पोखरा र दमौलीबाट फूल र मालाको माग अत्यधिक आएको बताउनुभयो ।  फूलमा नेपाललाई आत्मनिर्भर बनाउन सरकारले कृषकलाई सहयोग गर्ने नीति ल्याउनुपर्ने जोशीको माग छ । “गाउँघरमा जग्गा बाँझै छन्, त्यस्ता जग्गालाई सदुपयोग गर्दै फूल खेती गर्नेतर्फ सरकारले सहयोग गर्नुपर्छ” उहाँले भन्नुभयो । तिहारका बेला फूलको माग बढी हुने गरेको र पुर्‍याउन मुस्किल पर्ने जोशीको अनुभव छ । तिहार बाहेक विभिन्न सरकारी तथा गैह्र सरकारी कार्यालयका कार्यक्रममा माला बिक्री हुने गरेको किसानहरू बताउँछन् । तरकारी र अन्य खाद्य बालीभन्दा फूल खेतीमा कम लगानी र बढी आम्दानी गर्न सकिने कृषि विज्ञहरु बताउँछन् । अन्य बालीसँगै फूल खेती पनि गर्नसके किसानले बजारको समस्या भोग्नु नपर्ने कृषि ज्ञान केन्द्र लमजुङका प्रमुख सुदीप खतिवडाले बताउनुभयो । किसानले यो वर्ष प्रतिकेजी तीन सयदेखि पाँच सयसम्ममा फूल बिक्री गरेका छन् ।",
      "link": "https://gorkhapatraonline.com/news/176432",
      "image": "https://gorkhapatraonline.com/storage/media/311011/conversions/ful-kheti-lamjung-valamchaul-original-thumb.jpg"
    },
    {
      "slug": "176425",
      "title": "भरुवा बन्दुकसहित गोठालो पक्राउ",
      "timestamp": 1761004800000,
      "source": "gp",
      "content": "भोजपुरको टेम्केमैयुङ गाउँपालिका–४ का ४० वर्षीय सचिन राईलाई भरुवा बन्दुकसहित प्रहरीले पक्राउ गरेको छ ।",
      "longContent": "गोकुल भुजेलभोजपुर, कात्तिक ४ गते । भोजपुरको टेम्केमैयुङ गाउँपालिका–४ का ४० वर्षीय सचिन राईलाई भरुवा बन्दुकसहित प्रहरीले पक्राउ गरेको छ । इलाका प्रहरी कार्यालय दिल्पाबाट खटिएको प्रहरीको टोलीले राईलाई गए राति बेलुका साढे ८ बजे मध्यपहाडि लोकमार्गस्थित हर्कटे सामुदायिक वनको आम्लाला टोलबाट पक्राउ गरेको हो ।  प्रहरीले उनको साथबाट बारुद लोड गरेको भरुवा बन्दुक १ थान, दापसहितको खुकुरी १ थान, प्लास्टिकको झोलाभित्र धातुको छर्रा ९ वटा, धातुको सानो छर्रा ३८ थान, बारुदजस्तो कालो धुलो १६० ग्राम, सलाई २ बट्टा र निलो प्लास्टिकको टुक्रामा पोको बाँधेको केप ४ थानसहित पक्राउ गरेको जिल्ला प्रहरी कार्यालय भोजपुरका सूचना अधिकारी दीपककुमार श्रेष्ठले जानकारी दिनुभयो । जङ्गलमा रहेको भेडा गोठका भेडाहरू जङ्गली जनावरले मार्न थालेपछि आफूले भेडा र आफ्नो सुरक्षाका लागि भरुवा बन्दुक बोकेर हिँडेको प्रारम्भिक अनुसन्धान तथा सोधपुछको क्रममा राईले प्रहरीलाई बताएको समेत सूचना अधिकारी श्रेष्ठले जानकारी दिनुभयो । उहाँका अनुसार पक्राउ परेका राईमाथि थप अनुसन्धान भइरहेको छ ।",
      "link": "https://gorkhapatraonline.com/news/176425",
      "image": "https://gorkhapatraonline.com/storage/media/310996/conversions/Pakrau-original-thumb.jpg"
    },
    {
      "slug": "176416",
      "title": "सातादेखि बेपत्ता वृद्धाको शव भेटियो",
      "timestamp": 1761004800000,
      "source": "gp",
      "content": "एक सातादेखि बेनी नगरपालिका–६, जामुनाखर्ककी ९५ वर्षिया सानिमाया खत्री मृत भेटिनुभएको छ ।",
      "longContent": "अमृतप्रसाद पौडेलम्याग्दी, कात्तिक ४ गते । एक सातादेखि बेनी नगरपालिका–६, जामुनाखर्ककी ९५ वर्षिया सानिमाया खत्री मृत भेटिनुभएको छ ।असोज २९ गते सम्पर्कविहीन हुनुभएकी खत्रीको शव मङ्गलबार बिहान सानीचौतारीको खोरियामा भेटिएको जिल्ला प्रहरी कार्यालय म्याग्दीका प्रहरी नायब उपरीक्षक (डिएसपी) सूर्यबहादुर थापाले जानकारी दिनुभयो । उहाँका अनुसार प्रहरी तथा तालिमप्राप्त कुकुरको टोलीले मृत अवस्थामा खत्रीलाई फेला पारेको हो ।जिल्ला प्रहरी कार्यालयका प्रहरी सहायक निरीक्षक सरोज मजाकोटी र पोखराबाट तालिमप्राप्त कुकुरसहित आउनुभएका प्रहरी नायब निरीक्षक मिलन केसीको टोलीले वृद्धाको शव फेला पारेको जिल्ला प्रहरी कार्यालय म्याग्दीका सूचना अधिकारी प्रहरी निरीक्षक सागर पौडेलले बताउनुभयो । घटनास्थल मृतकको घरभन्दा धेरै टाढा नरहेको तथा वृद्धाले लगाएको पोसाक पनि दुरुस्त रहेकाले लडेकै कारणले मृत्यु भएकोजस्तो देखिएको प्रहरीको भनाइ छ । पोस्टमार्टम रिपोर्टपछि मात्र बाँकी कारण जानकारी हुने प्रहरीले जनाएको छ ।",
      "link": "https://gorkhapatraonline.com/news/176416",
      "image": "https://gorkhapatraonline.com/storage/media/310966/conversions/Dead-body-found-original-thumb.jpg"
    },
    {
      "slug": "176413",
      "title": "ठक्करबाट पैदलयात्रीको मृत्यु",
      "timestamp": 1761004800000,
      "source": "gp",
      "content": "जिल्लाको मायादेवी गाउँपालिका–१, बर्रोहिया स्थित ट्रकको ठक्करबाट पैदलयात्रीको मृत्यु भएको छ ।",
      "longContent": "नारद कोहारतौलिहवा (कपिलबस्तु), कात्तिक ४ गते । जिल्लाको मायादेवी गाउँपालिका–१, बर्रोहिया स्थित ट्रकको ठक्करबाट पैदलयात्रीको मृत्यु भएको छ । जिल्ला प्रहरी कार्यालय कपिलबस्तुको प्रहरी नायब उपरीक्षक रिपेन्द्रकुमार सिंहका अनुसार लु. १ क. ५७८० नम्बरको ट्रकको ठक्करबाट पैदलयात्री २२  वर्षीया खुसी तेलीको मृत्यु भएको बताउनुभयो ।दुर्घटनामा गम्भीर घाइते भएकी उनको कपिलबस्तु अस्पतालमा उपचारको क्रममा मृत्यु भएको उहाँको भनाइ छ । ट्रक चालकलाई नियन्त्रणमा लिएको प्रहरी नायब उपरीक्षक सिंहले बताउनुभयो ।",
      "link": "https://gorkhapatraonline.com/news/176413",
      "image": "https://gorkhapatraonline.com/storage/media/310952/conversions/death-2-original-thumb.jpg"
    },
    {
      "slug": "176408",
      "title": "जेनजी आन्दोलनका घाइतेलाई ४८ लाख रुपियाँ भैपरी खर्च निकासा",
      "timestamp": 1761004800000,
      "source": "gp",
      "content": "जेनजी आन्दोलनका क्रममा घाइते भएका व्यक्तिको भैपरी खर्चबापत सरकारले ४८ लाख ५८ हजार रुपियाँ निकासा दिएको छ।",
      "longContent": "काठमाडाैँ, कात्तिक ४ गते । जेनजी आन्दोलनका क्रममा घाइते भएका व्यक्तिको भैपरी खर्चबापत सरकारले ४८ लाख ५८ हजार रुपियाँ निकासा दिएको छ।स्वास्थ्य तथा जनसङ्ख्या मन्त्रालयको प्रारम्भिक प्रतिवेदनका आधारमा भैपरी खर्चबापत प्रत्येक घाइतेलाई २० हजार रुपियाँका दरले वितरण गर्न यो रकम पठाइएको हो। पहिलो चरणमा झापा, मोरङ, सुनसरी, काठमाडौँ, ललितपुर, कास्की, सुर्खेत, कैलाली र डडेलधुरामा रकम पठाइसकिएको गृह मन्त्रालयले जनाएको छ।प्राविधिक समितिले वर्गीकरण गरेपश्चात् घाइते भएका व्यक्तिहरूलाई वर्गीकरणका आधारमा उचित राहतको व्यवस्था गर्ने गरी तत्कालका लागि भैपरी खर्चबापत रकम उपलब्ध गराउने निर्णय मन्त्रिपरिषद्ले गत असोज १२ गते गरेको थियो। हालसम्म स्वस्थ्य तथा जनसङ्ख्या मन्त्रालयले २ हजार ४२९ जना घाइतेको विवरण गृह मन्त्रालयमा उपलब्ध गराएको छ। गत भदौ २३ र २४ गतेको प्रदर्शनका क्रममा घाइते भएका व्यक्तिहरूको पहिचान एवं सहज र प्रभावकारी उपचारको व्यवस्थाका लागि परिचयपत्र वितरण पनि गरेको छ। गृहले सम्बन्धित जिल्ला प्रशासन कार्यालयमा २ हजार ८७६ परिचयपत्र पठाएको छ। ३८ वटा परिचयपत्र अस्पतालबाट वितरण गरिएको छ।घाइते भएका व्यक्तिहरूको पुन: उपचारका लागि अस्पतालहरू तोकी ती अस्पतालहरूमा जेनजी क्लिनिक सञ्चालनमा ल्याइएको छ। यसरी पुनस् उपचारमा जाने घाइतेलाई निःशुल्क आवतजावतको व्यवस्था मिलाइएको छ। घाइतेको उपचारकै लागि स्वास्थ्य मन्त्रालयले हटलाइनको व्यवस्था मिलाउनुका साथै सहजीकरणका लागि सम्पर्क व्यक्तिसमेत तोकिदिएको छ। घाइतेहरूको अवस्थाका आधारमा वर्गीकरण गरी स्वास्थ्य मन्त्रालयमा प्राविधिक समिति गठन गरिँदै छ। यस समितिमा घाइतेका प्रतिनिधि पनि सामेल हुने छन्।सरकारले जेनजी आन्दोलनका घाइतेहरूको निःशुल्क उपचार गरिरहेको छ। अहिलेसम्म एक अर्बभन्दा बढी रकम घाइतेको उपचारमा खर्च भएको स्वास्थ्य मन्त्रालयले जनाएको छ।प्रधानमन्त्री सुशीला कार्कीले गत बिहीबार स्वास्थ्य मन्त्रालयका सचिव विकास देवकोटासहितको टोलीलाई बोलाएर घाइतेहरूको अवस्थाबारे जानकारी लिँदै उपचारमा कुनै कमी हुन नदिन निर्देशन दिनुभएको थियो।मन्त्रिपरिषद्को भदौ ३० गते बसेको बैठकले आन्दोलनका क्रममा घाइते भएका व्यक्तिहरूको निःशुल्क उपचार गर्ने निर्णय गरेको थियो। घाइतेलाई दीर्घकालीन पुनर्स्थापनका विषयमा पनि सरकारी निकायबिच गम्भीर छलफल भइरहेको गृहमन्त्री ओमप्रकाश अर्यालले बताउनुभयो।मृतकका ५३ परिवारलाई पठाइयो राहतगृह मन्त्रालयले जेनजी आन्दोलनका क्रममा मृत्यु भएका ५३ जनाका परिवारलाई १५ लाख रुपैयाँका दरले आर्थिक सहायता तथा किरिया खर्च पठाएको छ। तीमध्ये ४९ जनाका परिवारले प्राप्त गरिसकेको छ र ४ जनाका परिवारलाई बुझाउने प्रक्रिया चलिरहेको छ। सहिदका आफन्तबिच सहमति कायम गरी बाँकी ४ जनालाई पनि सहायता उपलब्ध गराउने प्रयास भइरहेको छ।भदौ ३० कै मन्त्रिपरिषद् बैठकले मृतक नेपाली नागरिकका परिवारलाई १० लाख रुपियाँ आर्थिक सहायता र ५ लाख रुपियाँका दरले काजकिरिया तथा अन्य खर्चका लागि वितरण गर्ने निर्णय गरेको छ। आन्दोलनको मौका छोपी भाग्ने क्रममा मृत्यु भएका कैदीबन्दीलाई भने यो रकम वितरण गरिने छैन।सो अनुसार हालसम्म पहिचान खुलेका ५३ जना मृतक परिवारलाई १५ लाखका दरले उक्त रकम पठाइएकोमा ४९ जनाको परिवारले बुझेको र अन्य ४ जनाको परिवारलाई बुझाउने प्रक्रियामा रहेको।परिवारका सदस्यहरूको आग्रह बमोजिम मृतकका शवहरूको व्यवस्थापनका लागि निःशुल्क सवारी साधन एवम् दुर्गमको हकमा हेलिकाेप्टरको व्यवस्थापन गरिएको थियो। यस अनुसार सङ्खुवासभा, धनकुटा, सिराहा, सुनसरी र उदयपुर जिल्लामा ६ जनाको शव हेलिकाेप्टरमार्फत पठाइएर परिवारको जिम्मा लगाइएको थियो।सहिदको सम्मानमा गत असोज १ गते राष्ट्रिय शोक मनाउन सार्वजनिक सूचना प्रकाशित गरी उक्त दिन सार्वजनिक बिदा दिइएको थियो। त्यस दिन राष्ट्रिय झण्डा आधा झुकाइएको थियो।जेनजी पुस्ताको नाममा काठमाडौँ उपत्यकाभित्रको उपयुक्त स्थानमा जेनजी जागरण स्मारक पार्क निर्माण गर्ने निर्णय पनि मन्त्रिपरिषद्ले गरेको छ। यो निर्णय कार्यान्वयनका लागि सहरी विकास मन्त्रालयले प्रक्रिया अघि बढाइरहेको छ।जेनजी आन्दोलनका क्रममा ७६ जनाको मृत्यु भएको छ। जसमा नेपाल प्रहरी ३ सहित पहिचान खुलेका नागरिक ५३ जना छन्। १२ जनाको अझै पहिचान खुल्न सकेको छैन। कारागारबाट भाग्न लाग्दा सुरक्षाकर्मीले चलाएको गोली लागी १० जना कैदीको मृत्यु भएको छ। एक जना विदेशीको पनि ज्यान गएको छ।सहिद घोषणा प्रयोजनका लागि मृतकहरूको पुष्टयाइँसहितको प्रहरी प्रतिवेदन र सम्बन्धित जिल्ला प्रशासन कार्यालयमार्फत यकिन विवरण सङ्कलनको कार्य भइरहेको गृह मन्त्रालयले जनाएको छ।जेनजी आन्दोलनमा भएको दमन र क्षतिको जाँचबुझ गर्न सरकारले न्यायिक आयोग गठन गरेको छ। पूर्वन्यायाधीश गौरीबहादुर कार्की नेतृत्वको उक्त आयोगले तीव्रताका साथ काम अघि बढाएको छ।",
      "link": "https://gorkhapatraonline.com/news/176408",
      "image": "https://gorkhapatraonline.com/storage/media/310989/conversions/Pm-sushila-karki-original-thumb.jpg"
    },
    {
      "slug": "176407",
      "title": "९५ वर्षीया वृद्धा सात दिनदेखि बेपत्ता",
      "timestamp": 1761004800000,
      "source": "gp",
      "content": "म्याग्दीको बेनी नगरपालिका–६, जामुनाखर्ककी ९५ वर्षीया स्यानीमाया खत्री सात दिनदेखि बेपत्ता हुनुभएको छ । आफन्त, स्थानीयवासी र प्रहरीले खोजी गर्दा पनि खत्रीको अवस्था पत्ता लाग्न सकेको छैन ।",
      "longContent": "ठाकुरप्रसाद आचार्य म्याग्दी,कात्तिक ४ गते । म्याग्दीको बेनी नगरपालिका–६, जामुनाखर्ककी ९५ वर्षीया स्यानीमाया खत्री सात दिनदेखि बेपत्ता हुनु भएको छ । आफन्त, स्थानीयवासी र प्रहरीले खोजी गर्दा पनि खत्रीको अवस्था पत्ता लाग्न सकेको छैन ।   गत असोज २९ गते दिउँसो करिब ३ बजेदेखि खत्री घरबाट हराउनु भएको थियो । खत्रीको खोजी कार्यमा जिल्ला प्रहरी कार्यालय म्याग्दीबाट तालिमप्राप्त कुकुरको प्रयोग गरेर खोजी गरे पनि पत्ता लगाउन कठिन भएको हो ।  आफन्त र छिमेकीले बेपत्ता भएको दिनदेखि वृद्धाको खोजी गरे पनि फेला नपरेपछि  जिल्ला प्रहरी कार्यालय म्याग्दीले गण्डकी प्रदेश कार्यालय पोखराबाट तालिमप्राप्त कुकुर ल्याएर खोजी गरेको थियो । पोखराबाट आएको कुकुरसहितको प्रहरीको विज्ञ टोलीले सम्भावित क्षेत्रमा खोजी गरे पनि अवस्था पत्ता लगाउन कठिन भएको जिल्ला प्रहरी कार्यालयका प्रहरी निरीक्षक सागर पौडेलले जानकारी दिनुभयो । राम्रोसँग हिडन् नसक्ने वृद्धा खत्रीको खोजी कार्यमा सहयोग गर्न आफन्त र प्रहरीले सबैमा अनुरोध गरेको छ ।",
      "link": "https://gorkhapatraonline.com/news/176407",
      "image": "https://gorkhapatraonline.com/storage/media/310953/conversions/bridha-original-thumb.jpg"
    },
    {
      "slug": "176201",
      "title": "‘व्यवसाय राम्रै भए पनि काठ र छाला पाउन गाह्रो छ’",
      "timestamp": 1761004800000,
      "source": "gp",
      "content": "आधुनिक सङ्गीतका नयाँ स्वर र प्रविधिले बजार ओगट्दै गए पनि पुरानो मादलको धुन अझै नेपाली मनमा गुन्जिरहन्छ ।  मादल नेपालीको पहिचानसँग गाँसिएको परम्परागत लोकप्रिय बाजा हो।",
      "longContent": "काठमाडौँ, कात्तिक ४ गते ।  आधुनिक सङ्गीतका नयाँ स्वर र प्रविधिले बजार ओगट्दै गए पनि पुरानो मादलको धुन अझै नेपाली मनमा गुन्जिरहन्छ ।मादल नेपालीको पहिचानसँग गाँसिएको परम्परागत लोकप्रिय बाजा हो। मादलबिना लोकगीत अधुरो मानिन्छ। मादल लोकगीत बाहेक देउसीभैलो, झ्याउँरे गीतमा र विभिन्न सांस्कृतिक नाच गानमा प्रयोग गरिन्छ ।पहिले-पहिले पुरुषले मात्र बजाउने मादल पछिल्लो समय महिला, पुरुष, बालबालिका, युवा जो कोही सङ्गीतमा रुचि राख्ने मानिसमा लोकप्रिय बन्दै गएको छ । केही समय अघि मादलको व्यवसाय खस्किएको जस्तो देखिएपनि पछिल्लो समय यसको माग बढेसँगै व्यवसाय पनि बढ्दो छ । काठमाडौँस्थित वसन्तपुरमा मादल व्यवसायी रिबबहादुर कुलुले पहिलेको तुलनमा मादलको माग बढ्दै गएको बताउनुहुन्छ । उहाँले वर्षमा २५ सय वटा मादलको व्यापार गर्नुहुन्छ । उहाँ भन्नुहुन्छ, “मादल व्यवसाय गर्दै आएको २५ वर्षभन्दा बढी भइसकेको छ । यो अवधीमा मादलको व्यवसायमा लतमाथि हुँदै आए पनि फेरि यसको माग बढ्दै गएको छ ।”पछिल्लो समय लोकदोहोरी, विद्यालयमा मादल सिकाउने प्रचलन, विभिन्न टोलका क्लबमा मादलको माग बढ्दै गएको मादलको व्यवसाय बढ्दै गएको उहाँको ठहर छ । मादलको बिक्री जुनसुकै समयमा भए पनि तिहारमा बढि बिक्री हुने उहाँ बताउनुहुन्छ । समयमा भने अलि धेरै व्यवसाय हुने गर्छ । मादल सबै उमेरका मानिसले किन्न आउने उहाँ सुनाउनुभयो । देशबाट मात्र नभई विदेशबाट मादलको माग बढ्दै गएको उहाँ बताउनुहुन्छ । साइज अनुसार मादलको मूल्य पनि फरक–फरक हुने गर्छ । उहाँले १२ सयदेखि पाँच हजार पाँच सयको हाराहारीमै मादल बिक्री गर्दै आउनुभएको छ । उहाँले मादल व्यवसाय राम्रै भए पनि काठ र छाला पाउन गाह्रो हुने गुनासो गर्नुभयो । साथै बजारमा मेसिनले बनेका सस्ता मादलले परम्परागत मादलको मूल्य घटाइरहेको उहाँको गुनासो छ । उहाँले मादल व्यवसाय सुरुआतिदेखि पछाडि फर्किए हेर्न नपरेको बताउनुहुन्छ ।उहाँका अनुसार नेपालमा मादल व्यवसाय गर्दा खाना लगाउन दु:ख हुँदैन । उहाँले मादलको व्यवसाय गर्दै आउनु भएको २५ वर्षभन्दा बढि भयो । मादल बनाउने सीप उहाँले आफ्ना बुवाबाट सिक्नुभएको हो।उहाँ भन्नुहुन्छ, “म लगभग २५ वर्षदेखि यो काम गर्दै आएको छु । मादल केवल सङ्गीतको माध्यम होइन, हाम्रो संस्कृतिको चिनारी पनि हो ।” उहाँले २०५९ मा कलेजको पढाइ सकिएपछि बाउबाजेले गर्दै आउनु भएको पेसालाई व्यवसायको रूपमा गर्दै आउनुभएको हो । छोरो पनि यही व्यवसायीमा लागोस भन्ने उहाँको चाहना छ । बादल बनाउने र बिक्री गर्ने उहाँको पुर्खेली पेसा हो ।पछिल्लो समय मादलको बिक्री वितरणको अवस्थामा केन्द्रित भई गोरखापत्र अनलाइनले मादल व्यवसायी रिबबहादुर कुलुसँग तयार गरिएको  भिडियो संवाद  :भिडियो : मनोजरत्न शाही",
      "link": "https://gorkhapatraonline.com/news/176201",
      "image": "https://gorkhapatraonline.com/storage/media/310937/conversions/564211958_2493832304350251_2372733965891460787_n-original-thumb.jpg"
    },
    {
      "slug": "176402",
      "title": "कालभैरव परिसरमा गणेश मन्दिर निर्माण",
      "timestamp": 1761004800000,
      "source": "gp",
      "content": "दक्षिण बागलुङमा पर्ने प्रसिद्व धार्मिक शक्तिपीठ कालभैरव मन्दिर परिसरमा सिद्धीविनायक गणेश भगवानको मन्दिर निर्माण गटरिएको छ ।",
      "longContent": "रामकृष्ण बोहराबागलुङ, कात्तिक ४ गते । दक्षिण बागलुङमा पर्ने प्रसिद्व धार्मिक शक्तिपीठ कालभैरव मन्दिर परिसरमा सिद्धीविनायक गणेश भगवानको मन्दिर निर्माण गटरिएको छ । बागलुङ नगरपालिका–१२, अमलाचौरको काउले निवासी स्व. नगेन्द्रबहादुर र पार्वती खत्रीको स्मृतिमा छोराबुहारीहरू टेकबहादुर, गीता, स्व. कृष्ण केसी, गङ्गा, टुकबहादुर, लक्ष्मी, एकबहादुर केसी, छोरीज्वाइँ मीना, दामबहादुर क्षेत्री, लक्ष्मी, गणेश, सीता, ओमबहादुर केसी परिवारले झण्डै १० लाख रुपियाँभन्दा बढीको लगानीमा गणेश मन्दिर बनाउनु भएको हो । कालभैरव मन्दिर क्षेत्रको विकासका लागि आगामी दिनमा हातेमालो गर्न तयार रहेको एकबहादुर केसी सङ्गमले बताउनुभयो । वडा १२ मा भए पनि बागलुङ नगरपालिका वडा १०, ११, १२, १३ र १४ तथा जैमिनी नगरपालिका १ का स्थानीयवासीले कालभैरव मन्दिरलाई कोटको रूपमा पुज्दैआएका छन् । सदियौं वर्षअघिदेखि कालभैरव मन्दिरमा हरेलो पर्व मनाउने र भैरवको पूजा गर्ने चलन छ । बाइसे चौविसे राजाको पालादेखि बलेवा कोटका सबै क्षेत्रमा हरेलो पर्व मनाउने किंवदन्ती रहेको समितिका कोषाध्यक्ष चन्द्रबहादुर केसीले बताउनुभयो ।‘‘प्रसिद्व धार्मिक शक्तिपिठ कालभैरव मन्दिर क्षेत्रलाई पर्यटनको केन्द्र बनाउन पहल गर्छु’’ मन्दिरको उद्घाटन गर्दै गण्डकी प्रदेशका स्वास्थ्यमन्त्री कृष्णप्रसाद पाठकले भन्नुभयो, ‘‘कालभैरव मन्दिरमा धार्मिक पर्यटनको प्रचुर सम्भावना रहेकाले नयाँ विस्तृत अध्ययन प्रतिवदेशन (डिपिआर) बनाएर काम अघि बढाउन सरोकारवाला अग्रसर हुनुपर्छ ।’’ ‘‘पछिल्लो समय कालभैरव मन्दिरको महत्त्व बढ्दै जाँदा देशैभरबाट समेत धार्मिक पर्यटक यहाँ आउने गरेका छन्’’ पाठकले भने, ‘‘मन्दिरको मौलिक वास्तुकला र संस्कृतिको संरक्षण गर्दै पूर्वाधार निर्माणमा गरी सौन्दर्यीकरण गर्न सके कालभैरव मन्दिर क्षेत्र धार्मिक पर्यटनको हब बन्न सक्छ ।’’ कालभैरव क्षेत्र धार्मिक पर्यटनको केन्द्र बन्दै गएकाले त्यसको संरक्षण र सौन्दर्यीकरण आवश्यक पाठकको भनाइ थियो । आफूखुसी आधुनिक तवरको पुननिर्माण गर्दा मन्दिरको मौलिकता र संस्कृति विनाश गर्ने हुँदा पुरातात्विक नमासिने गरी जिर्णाेद्वार र पुननिर्माण गर्नुपर्ने मन्त्री पाठकले सुझाउनुभयो । पुरानो वास्तुकला र संस्कृतिले मौलिकतालाई पुनर्जीवन दिने हुँदा मन्दिरक्षेत्रमा भौतिक संरचना निर्माण गर्दा ध्यान दिनुपर्ने पाठकले आवश्यकता औल्याउनुभयो ।",
      "link": "https://gorkhapatraonline.com/news/176402",
      "image": "https://gorkhapatraonline.com/storage/media/310964/conversions/Ganesh-Mandir-Photo-original-thumb.jpg"
    },
    {
      "slug": "176401",
      "title": "राष्ट्रिय सम्मानसहित महाकाली किनारमा विपिन जोशीको अन्त्येष्टि",
      "timestamp": 1761004800000,
      "source": "gp",
      "content": "कञ्चनपुरका विपिन जोशीको मङ्गलबार महाकाली नदी किनारमा  अन्त्येष्टि गरिएको छ ।  विपिनको अन्तिम श्रद्धाञ्जलीका लागि भुजेलाघाटमा  राष्ट्रिय सम्मानसहित अन्त्येष्टि गरिएको हो ।",
      "longContent": "भवानीदत्त भट्टकञ्चनपुर, कात्तिक ४ गते । कञ्चनपुरका विपिन जोशीको मङ्गलबार महाकाली नदी किनारमा अन्त्येष्टि गरिएको छ ।  विपिनको अन्तिम श्रद्धाञ्जलीका लागि भुजेलाघाटमा राष्ट्रिय सम्मानसहित अन्त्येष्टि गरिएको हो । विपिनको सम्मानमा सशस्त्र प्रहरीले सलामी अर्पण गरेको थियो ।  स्थानीय तहका जनप्रतिनिधि, नेता कार्यकर्ता, प्रमुख जिल्ला अधिकारी, सुरक्षाकर्मी स्थानीय, परिवारजन तथा शुभेच्छुकलगायतले दिवङ्गत विपिनप्रति श्रद्धाञ्जली अर्पण गरेका थिए ।राष्ट्रिय सम्मानका साथ चितामा दागबत्ती दिएर शवको अन्त्येष्टि गरिएको प्रमुख जिल्ला अधिकारी लक्ष्मण ढकालले बताउनुभयो । भुजेलाघाटमा इजरायली राजदूत, जनप्रतिनिधि, सुरक्षाकर्मी, स्थानीय, आफन्त, परिवारजन, कूटनीतिक नियोगका पदाधिकारी तथा शुभेच्छुक उपस्थित छन् । “सिक्दै सिकाउँदै” कार्यक्रमअन्तर्गत विसं २०८० असोजमा इजरायल गएका विपिनको हमास र इजरायलबिच भएको द्वन्द्वमा परी ज्यान गएको थियो । दुई वर्ष पहिले नै ज्यान गुमाएका विपिनको कूटनीतिक पहल हुन नसक्दा असोज २७ गते मात्रै परिवारलाई जानकारी गराइएको थियो ।",
      "link": "https://gorkhapatraonline.com/news/176401",
      "image": "https://gorkhapatraonline.com/storage/media/310939/conversions/bipin-original-thumb.jpg"
    },
    {
      "slug": "176390",
      "title": "अत्यावश्यक सेवाबाहेकका नर्सिङ सेवा बन्द गरिने",
      "timestamp": 1761004800000,
      "source": "gp",
      "content": "नेपाल नर्सिङ सङ्घले आन्दोलनका कार्यक्रम सार्वजनिक गरेको छ । सोमबार सङ्घको केन्द्रीय कार्यालयमा पत्रकार सम्मेलनको आयोजना गर्दै आन्दोलनका कार्यक्रम सार्वजनिक गरेको हो ।",
      "longContent": "काठमाडौँ, कात्तिक ४ गते । नेपाल नर्सिङ सङ्घले आन्दोलनका कार्यक्रम सार्वजनिक गरेको छ । सोमबार सङ्घको केन्द्रीय कार्यालयमा पत्रकार सम्मेलनको आयोजना गर्दै आन्दोलनका कार्यक्रम सार्वजनिक गरेको हो । पछिल्लो समय निजी अस्पताल तथा मेडिकल कलेजमा कार्यरत नर्सहरू कम परिश्रममा लगाएर श्रम शोषण गरेको भन्दै आन्दोलित छन् । पत्रकार सम्मेलनमा नेपाल नर्सिङ सङ्घकी कन्द्रीय अध्यक्ष चन्द्रकला शर्माले आन्दोलनका कार्यक्रम अनुसार कात्तिक ४ देखि ११ गतेसम्म देशभरिका सम्पूर्ण अस्पताल तथा स्वास्थ्य शैक्षिक संस्थाहरूमा कालो पट्टी बाँधेर काम गर्ने निर्णय भएको जानकारी गराउनुभयो । पत्रकार सम्मेलनमा अध्यक्ष शर्माले कात्तिक १२ देखि १८ गतेसम्म दिनको दुई घण्टा बिहान १० देखि १२ बजेसम्म अत्यावश्यक सेवा बाहेकका नर्सिङ सेवा बन्द गर्ने भएको छ । यसैगरी, कात्तिक १८ गतेसम्म मन्त्रालयले गठन गरेको कार्यदलको प्रतिवेदन अनुसार थप कार्य तालिका प्रकाशित गरिने जानकारी दिनुभयो । उहाँले नर्सले काम गरिसकेपछि उनीहरूको रोजिरोटीका लागि आवस्यक तलब सुविधा हुनुपर्ने भन्दै सङ्घले त्यसैका लागि आन्दोलन गर्ने घोषणा गरेको बताउनुभयो । पत्रकार सम्मेलनमा अध्यक्ष शर्माले नेपालमा नर्सलाई श्रम ऐनले तोकेको पारिश्रमिकभन्दा कम तलब दिनु दुःखद भएको बताउनुभयो । उहाँले नर्सहरू श्रम ऐनमा नभई स्वास्थ्य सेवा ऐन अनुसारको पारिश्रमिक हुनुपर्ने बताउनुभयो । निजी तथा सरकारी स्वास्थ्य संस्थामा कार्यरत नर्सहरूको न्युनतम तलब सुविधा साथै अन्य पेसागत हकहितसम्बन्धी विभिन्न मागहरू राखेर उक्त मागको कार्यान्वयनका लागि सङ्घले २०८२ वैशाख २५ गते स्वास्थ्य तथा जनसङ्ख्या मन्त्रालयमा पेस गरेको थियो । यस्तै  २०८२ असोज ३१ गते स्वास्थ्य तथा जनसङ्ख्या मन्त्रालयको पहलमा पहिलो पटक सरोकारवाला पक्षसँग उक्त मागहरूमा छलफल गरेको थियो । सङ्घकी महासचिव डा.देवका आचार्यले २०८२ कात्तिक २ गते आइतबार सम्पूर्ण सरोकारवाला सहितको बृहत् बैठकमा सङ्घले १५ बुँदे मागसहित आन्दोलनको कार्यक्रम घोषणा गरिसकेको जानकारी गराउनुभयो । उहाँले आइतबारको औपचारिक वार्ता तत्कालै निष्कर्षमा नपुगेपनि स्वास्थ्य मन्त्रालयले अतिरिक्त स्वास्थ्य सचिव प्राडा. श्रीकृष्ण श्रेष्ठको संयोजकत्वमा कार्यदल गठन साथै सातै प्रदेशमा अनुगमन समिति गठन गरेको विषयलाई सङ्घले स्वागत गरेको बताउनुभयो ।पत्रकार सम्मेलनमा सङ्घले जारी गरेको विज्ञप्तिमा नर्सिङ सङ्घको आन्दोलनबाट सर्वसाधरणको स्वास्थ्य सेवामा पर्न जाने असुविधा प्रति हामी क्षमा याचना गर्दछौं भनिएको छ । आन्दोलनबाट उत्पन्न परिणामको सम्पूर्ण जिम्मेवारी सरकार तथा सरोकारवाला निकायले बेहोर्नु पर्ने छ, विज्ञप्तिमा उल्लेख छ । ‘‘यस सङ्घ जनतालाई गुणस्तरिय नर्सिङ सेवा प्रदान गर्न प्रतिबद्ध छ, तर राज्य तथा सरोकार निकायबाट पटक–पटक हाम्रा जायज मागहरू बेवास्ता गरेको हुँदा यस विषम परिस्थितिको सृजना भएको हो,’’ विज्ञप्तिमा भनिएको छ, “यस आन्दोलनलाई सम्पूर्ण महानुभावहरूले साथ दिई हाम्रा जायज माग पूरा गर्न सहयोगका लागि नर्सिङ सङ्घ हार्दिक आह्वान गर्दछ ।”",
      "link": "https://gorkhapatraonline.com/news/176390",
      "image": "https://gorkhapatraonline.com/storage/media/310981/conversions/Capture-original-thumb.jpg"
    },
    {
      "slug": "176380",
      "title": "प्रधानमन्त्री कार्कीले आज सात राजनीतिक दलसँग छलफल गर्नुहुँदै",
      "timestamp": 1761004800000,
      "source": "gp",
      "content": "प्रधानमन्त्री सुशीला कार्कीले विघटित प्रतिनिधिसभामा प्रतिनिधित्व गरेका राष्ट्रिय मान्यता प्राप्त सात राजनीतिक दलसँग मङ्गलबार छलफल गर्दै हुनुहुन्छ ।",
      "longContent": "काठमाडौँ, कात्तिक ४ गते । प्रधानमन्त्री सुशीला कार्कीले विघटित प्रतिनिधिसभामा प्रतिनिधित्व गरेका राष्ट्रिय मान्यता प्राप्त सात राजनीतिक दलसँग मङ्गलबार छलफल गर्दै हुनुहुन्छ ।प्रधानमन्त्री निवास बालुवाटारमा आज अपराह्न ४ बजे आगामी फागनु २१ गते निर्धारित निर्वाचनका सम्बन्धमा प्रधानमन्त्रीले सात राजनीतिक दलसँग सम्वाद गर्न लाग्नुभएको प्रधानमन्त्रीका प्रेस संयोजक राम रावलले जानकारी दिनुभयो । छलफलका लागि तत्कालीन संसदमा मान्यता प्राप्त सात राजनीतिक दलबाट दुई जना उच्चस्तरीय प्रतिनिधि पठाउन आग्रह गरिएको छ । छलफलमा नेपाली कांग्रेस, नेपाल कम्युनिष्ट पार्टी (एमाले), नेकपा (माओवादी केन्द्र), राष्ट्रिय स्वतन्त्र पार्टी, राष्ट्रिय प्रजातन्त्र पार्टी, जनमत पार्टी र जसपा नेपाल पार्टीका प्रतिनिधिहरूलाई बोलाइएको छ ।",
      "link": "https://gorkhapatraonline.com/news/176380",
      "image": "https://gorkhapatraonline.com/storage/media/310919/conversions/PM-Sushil-Karki-original-thumb.jpg"
    },
    {
      "slug": "176379",
      "title": "बाकसमा विपिन, भाइटीका लगाउने बहिनीको सपना अधुरै",
      "timestamp": 1761004800000,
      "source": "gp",
      "content": "दुई वर्षदेखि बहिनी पुष्पाको एउटै आग्रह हुन्थ्यो यसपटकको भाइटीका लगाउन पाउँ । तर त्यो सपना पूरा भने हुन सकेन । दुई वर्षपछि तिहारकै दिन दाइको शव घरमा पुगेपछि उनी सम्हालिन सकेकी छैनन् ।",
      "longContent": "महेन्द्रनगर, कात्तिक ४ गते । सोमबार बेलुकी तिहारको रौनकसँगै लक्ष्मी पूजा चलिरँदा कञ्चनपुरको भीमदत्त नगरपालिका–३, भाषीस्थित मालिकार्जुन टोलमा भने सन्नाटा छाएको छ ।  दुई वर्षअघि अध्ययनका सिलसिलामा इजरायाल जानुभएका विपिन जोशी हमासको नियन्त्रणसँगै उहाँको हत्या भयो । चरणबद्ध रूपमा हमासको नियन्त्रणमा रहेका बन्धक सकुशल रिहा भए पनि कञ्चनपुरका जोशीको भने शव बाकसमा दुई वर्षपछि आउँदा परिवारसँगै सिङ्गो टोल शोकमय बनेको छ ।विपिनकी आमा पद्मा र बहिनी पुष्पा उहाँको सकुशल रिहाइका लागि  इजरायल, अमेरिकासम्म पुग्नुभयो, तर विपिनको परिवारसँगै सबैतिरबाट रिहाइका लागि भएको प्रयास सार्थक हुन सकेनन् । केही दिनअघि मात्रै हमासले विपिन मारिएको विषय सार्वजनिक गरे पनि सोमबार बिहानसम्म आमा पद्मालाई विपिनको अवस्थाका बारेमा जानकारी दिइएको थिएन । बहिनी पुष्पाले दाइको निधनको खबरले आधिकारिता पाएपछि घरमा तिहारका लागि तयार पारिएका सयपत्री फूल उखेलिएकी जोशी परिवारको भनाइ छ ।“बिहिनी पुष्पा यसपाली भाइटीकामा दाजुसित भेट हुनेछ भन्ने आशामा थिइन्”, परिवारका सदस्य किशोर जोशीले भन्नुभयो, “लक्ष्मीपूजाका दिन विपिनको शव आँगनमा आइपुग्दा परिवार शोकमा डुबेको छ ।” दुई वर्षदेखि विपिन आउने प्रतिक्षामा रहेको जोशी परिवार सम्हालिन सकेका छैनन् ।  सोमबार दिउँसो काठमाडौँ पुर्‍याइएको विपिनको शव नेपाली सेनाको स्काइ ट्रकबाट बेलुकी अबेर धनगढी पुर्‍याइएको थियो । उहाँको शव परिवारलाई हस्तान्तरण गर्न नेपालस्थित इजरायली दूतावासका पदाधिकारी विपिनको घरसम्म पुगेका किशोरले जानकारी दिनुभयो । उहाँका अनुसार विपिनको अन्तिम दाहसंस्कार आज बिहान महेन्द्रनगरस्थित महाकाली नदीमा गरिने छ ।बहिनी पुष्पाको भाइटीका लगाउने सपना अधुरैदुई वर्षदेखि बहिनी पुष्पाको एउटै आग्रह हुन्थ्यो यसपटकको भाइटीका लगाउन पाउँ । तर त्यो सपना पूरा भने हुन सकेन । दुई वर्षपछि तिहारकै दिन दाइको शव घरमा पुगेपछि उनी सम्हालिन सकेकी छैनन् । यसपटक पनि तिहारमा भाइटीका लगाउने ठुलो आशा बोकेर उनी आमासँगै दाइको रिहाइका लागि इजरायल हुँदै अमेरिकासम्म पुगेर हरसम्भव प्रयास गरे । विडम्बना बहिनी पुष्पा र आमा पद्मा अमेरिकामै रहेकाबेला विपिन अस्ताएको दुःखद् खबर सुन्नपर्‍यो । हमासद्वारा बन्धक बनाइएका बेला ज्यान गुमाएका विपिनको शव दुई वर्षपछि सोमबार राति लक्ष्मीपूजाकैै दिन कफिनमा घरमा पुग्दा गाउँमै सन्नाटा छाएको छ ।  विपिनको शव आज बिहान महाकाली नदीमा अन्तिम संस्कार गरिने परिवारका सदस्य किशोरले जानकारी दिनुभयो । “भाइ फर्किने ठुलो आशा थियो”, उहाँले भन्नुभयो, “तर सबै सपनामाथि बज्रपात भएको छ । बोल्ने र भन्ने शब्द नै रहेन ।” रासस",
      "link": "https://gorkhapatraonline.com/news/176379",
      "image": "https://gorkhapatraonline.com/storage/media/310990/conversions/Bipin-Joshi-Kanchanpur-2-original-thumb.jpg"
    }
  ]
}