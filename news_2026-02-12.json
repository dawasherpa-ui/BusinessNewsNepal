{
  "date": "2026-02-12T02:46:27.109Z",
  "news": [
    {
      "slug": "191748",
      "title": "निगमले नै दिन थाल्यो ग्यास",
      "timestamp": 1770854400000,
      "source": "gp",
      "content": "विगत केही दिनदेखि काठमाडौँ उपत्यकालगायत विभिन्न स्थानमा खाना पकाउने एलपी ग्यासको अभाव चुलिएपछि नेपाल आयल निगमले आफ्नो कार्यालयबाट ग्यास बिक्री सुरु गरेको छ । उपत्यकाको बजारमा सबै प्रकारका ग्यासको अभाव देखिएपछि आयल निगमले बुधबारदेखि टेकु कार्यालयबाट ग्यास बिक्री सुरु गरेको हो ।",
      "longContent": "काठमाडौँ, माघ २९ गते । विगत केही दिनदेखि काठमाडौँ उपत्यकालगायत विभिन्न स्थानमा खाना पकाउने एलपी ग्यासको अभाव चुलिएपछि नेपाल आयल निगमले आफ्नो कार्यालयबाट ग्यास बिक्री सुरु गरेको छ । उपत्यकाको बजारमा सबै प्रकारका ग्यासको अभाव देखिएपछि आयल निगमले बुधबारदेखि टेकु कार्यालयबाट ग्यास बिक्री सुरु गरेको हो । डिलरबाट ग्यास पाउन नसकेका र अति आवश्यक अवस्थामा रहेका उपभोक्तालाई लक्षित गर्दै निगमले यो विशेष व्यवस्था गरेको जनाएको छ । निगमको एलपिजी विभागका प्रमुख विनीतमणि उपाध्यायका अनुसार उपभोक्तालाई थप सहजीकरण गर्ने उद्देश्यले टेकु कार्यालयपरिसरबाटै विभिन्न ब्रान्डका ग्यास सिलिन्डर उपलब्ध गराउन थालिएको छ । निगममा नियमित डिलरबाट ग्यास प्राप्त गर्न नसकेका टेकु र आसपास क्षेत्र बासिन्दाका लागि सहज हुने उहाँको भनाइ छ । ग्यास सकिएर खानै नपाएका उपभोक्तालाई लक्षित गरेर आज टेकु कार्यालयबाट ग्यास बिक्री गर्न थालेको निगमको एलपिजी विभागका प्रमुख उपाध्यायले जानकारी दिनुभयो । अहिले सिधै कार्यालयबाटै ग्यास वितरण सुरु गरेपछि उपभोक्ताले ग्यासका लागि लामो समय कुर्नुपर्ने वा डिलरमा धाइरहनुपर्ने बाध्यता केही हदसम्म कम हुने अपेक्षा आयल निगमको छ । आयल निगमले टेकु कार्यालयबाट ग्यास उपलब्ध गराएको छ तर यसबाट ग्यासको कृत्रिम अभाव नहुने र उपभोक्तालाई राहत हुन्छ भन्ने गलत भएको आरोप उपभोक्ता अधिकारकर्मीको छ । उपभोक्ता अधिकारकर्मी प्रेमलाल महर्जनले ग्यास आपूर्तिको जिम्मा लिएको निगमले उपत्यकाको एक ठाउँबाट मात्र ग्यास उपलब्ध समस्या समाधान नहुने दाबी गर्नुभयो ।नेपालमा सामान्य अवस्थामा दैनिक ९० बुलेट एलपी ग्यास आउने गरेकोमा अहिले औसतमा दैनिक ७० बुलेटभन्दा पनि आएकाले अभाव भएको व्यापारी बताउँछन् तर आयल निगमले भने ग्यासको आपूर्ति सहज भएको दाबी गर्दै आएको छ । उपभोक्ता अधिकारकर्मी महर्जनले एक तिहाइ आपूर्ति कम हुनेबित्तिकै बजारमा डिपोले ग्यासको कृत्रिम अभाव सिर्जना गरेको, कालोबजारी, कार्टेलिङ गर्न थालेको आरोप लगाउनुभयो । इन्डियन आयल कर्पोरेसनले नेपालमा कम बुलेट पठाएको विषयलाई आयल निगमले लुकाएर ट्रान्सपोर्टको समस्या भनेर टार्नु गलत भएको टिप्पणी गर्नुभयो । कालोबजारी सुरुसाना ग्यास डिपोले ग्यासमा कालोबजारी गर्न थालेका छन् । नयाँ सिलिन्डरसहित ग्यास पाँच हजार दुई सय रुपियाँ ति¥यो भने पाइन्छ । आफूले ल्याउने डिपोबाट पुरानो सिलिन्डर साटेर ल्याउन खोज्दा ग्यास पाउने अवस्था छैन । “प्रतिसिलिन्डर ग्यासको परल मूल्य चार हजार दुई सय रुपियाँ हो । यसरी नयाँ बिक्री गर्दा त प्रतिसिलिन्डर एक हजार रुपियाँसम्म कालोबजारी गर्दा सरकार किन मौन ?” उपभोक्ता अधिकारकर्मी महर्जनले प्रश्न गर्नुभयो । उहाँका अनुसार यस्तो समस्या आएपछि समाधान गर्ने काम पनि आयाल निगमले गर्नु पथ्र्यो तर अनुगमन गर्ने काम आफ्नो नभएको र आयल निगमले बिक्री गर्ने मात्रै काम भन्दै आएको छ । बजार अनुगमनको जिम्मा पाएको वाणिज्य, आपूर्ति तथा उपभोक्ता संरक्षण विभागले ग्यासको आपूर्ति व्यवस्थापनलाई सहज बनाउन बजार अनुगमनलाई तीव्रता दिएको जनाएको छ साथै विभागले बजारमा ग्यासको उपलब्धता, भण्डारण र वितरणको अवस्था बुझ्न उद्योग, ठुला सप्लायर्स र डिलरस्तरमा अनुगमन तथा विश्लेषण गरिरहेको जनाएको छ ।विभागले निगमलाई एलपी ग्यासको आपूर्ति व्यवस्थापन सहज र प्रभावकारी बनाउन आवश्यक कार्य गर्न, ढुवानी व्यवस्थापनमा समन्वय र नियमन गर्न तथा उपलब्ध ग्यासको समानुपातिक वितरण प्रणाली सुनिश्चित गर्न निर्देशन दिइएको छ । बजारमा माग अनुसार उत्पादन र वितरण न्यून देखिएका ग्यास बोटलिङ उद्योगले आफ्नो पूर्ण क्षमतामा सञ्चालन भई उत्पादन बढाउन निर्देशन दिएको विभागका निर्देशक नरहरि तिवारीले जानकारी दिनुभयो । साथै विभागले ग्यासको माग उच्च रहेको वर्तमान परिस्थितिमा उपभोक्ता, व्यावसायिक प्रतिष्ठानलाई अनावश्यक सञ्चय नगर्न र आफूलाई आवश्यक पर्ने परिमाणमा मात्र खरिद गरी सहयोग गर्न विभागले विशेष अनुरोध गरेको छ ।",
      "link": "https://gorkhapatraonline.com/news/191748",
      "image": "https://gorkhapatraonline.com/storage/media/336580/conversions/Gas-Anugaman-original-thumb.jpg"
    },
    {
      "slug": "191746",
      "title": "सडक सुरक्षामा सवारी भार नियन्त्रणको प्रयास",
      "timestamp": 1770854400000,
      "source": "gp",
      "content": "सडक विभागले हरेक वर्ष सडकको आयु र सुरक्षासँग मालवाहक सवारीसाधनले बोक्ने भारवहनले मुख्य भूमिका निर्वाह हुने भन्दै परिपत्र जारी गर्छ । हरेक वर्ष कडाइसाथ परिपत्र हुने भए पनि कार्यान्वयन भने निकै फितलो हुन्छ ।",
      "longContent": "काठमाडौँ, माघ २९ गते । सडक विभागले हरेक वर्ष सडकको आयु र सुरक्षासँग मालवाहक सवारीसाधनले बोक्ने भारवहनले मुख्य भूमिका निर्वाह हुने भन्दै परिपत्र जारी गर्छ । हरेक वर्ष कडाइसाथ परिपत्र हुने भए पनि कार्यान्वयन भने निकै फितलो हुन्छ । सडक विभागको परिपत्र कार्यान्वयनमा भन्सार विभाग र प्रहरीले लामो समयसम्म साथ नदिँदा कार्यान्वयन कमजोर बन्दै गएको नेपाल ट्रक यातायात व्यवसायी महासङ्घका अध्यक्ष राजेन्द्र बानियाँ बताउनुहुन्छ । अहिले आएर विभागले फेरि मङ्गलबार परिपत्र जारी गरेको छ । लामो समयदेखि नागरिकस्तरबाट उठ्दै आएको आवाज अत्यधिक भारवहनका गाडीले सडकमा पु¥याएको क्षतिबारे यातायात व्यवस्था विभागले सातै प्रदेशका मन्त्रालयलाई मालवाहक सवारीसाधनलाई लोड बोक्ने विषयमा कडाइका लागि परिपत्र जारी गरेको हो । यसको सन्देश सकारात्मक गएको छ । तथापि यातायात व्यवसायी नै कार्यान्वयन नहुने समस्या देखाउँछन् । धेरै पहिलेदेखि व्यवसायीले सामान ढुवानी गर्ने सवारीलाई क्षमता अनुसार सामान बोक्ने व्यवस्था गर्न माग गर्दै आएकोमा सरकारले पुनः यसको कार्यान्वयनमा चासो देखाएकोमा खुसी लागेको बताउनुभयो । यसको कार्यान्वयनमा आफूहरूले साथ दिने उहाँले प्रतिबद्धता जनाउनुभयो । उहाँले परिपत्र यसअघि पनि आउने गरेको कार्यान्वयन भने कमजोर भएको बताउँदै विभागले पत्र जारी गर्नुलाई ठुलो उपलब्धिको विषयमा नसोच्ने उल्लेख गर्नुभयो । विगतका पाँच वर्षमा विभाग र सरकारी निकायले सात वटाभन्दा धेरै परिपत्र जारी गरेको तर कार्यान्वयन भने नगरेको उहाँले उल्लेख गर्नुभयो । क्षमताभन्दा धेरै लोड बोक्दा सडक र सवारी दुवैको क्षमतामा ह्रास आउँछ भन्ने थाहा हुँदाहुँदै ओभरलोडसँग जोडिएको आर्थिक लेनदेनले कार्यान्वयनमा समस्या आएको उहाँले बताउनुभयो । त्यस विषयमा सरकार पनि जानकार भएको तर नियमन गर्न नसक्दा कार्यान्वयन फितलो बनेको उहाँले बताउनुभयो । सवारी तथा यातायात व्यवस्था ऐन, २०४९ र निर्देशिका, २०७४ को व्यवस्था अनुसार यातायात निरीक्षकको आवश्यकता हुन्छ । “त्यो ऐनले निरीक्षकको व्यवस्था गरे पनि हालसम्म यातायात निरीक्षक नियुक्त हुन सकेको छैन,” उहाँले थप्नुभयो, “जसले हेर्नुपर्ने अनुगमन गर्नुपर्ने त्यो रिक्त रहेको पदमा पदपूर्ति नभएसम्म कसरी ओभरलोडको समस्या समाधान हुन्छ ?” विभागका मेकानिकल इन्जिनियर सञ्जयकुमार थिङले प्रहरी प्रधान कार्यालय, राजमार्ग सुरक्षा तथा ट्राफिक नियमन महाशाखा नक्साल काठमाडौँ तथा मातहतका ट्राफिक प्रहरी कार्यालयलाई बोधार्थ राखेर परिपत्र गर्नुभएको हो । सबै सवारी परीक्षण कार्यालय, नेपाल यातायात व्यवसायी राष्ट्रिय महासङ्घ र नेपाल ट्रक व्यवसायी राष्ट्रिय महासङ्घलाई बोधार्थ राखिएको छ ।विभागले पठाएको पत्रमा नेपालका सडकमा क्षमताभन्दा बढी भार बोकेर गुड्ने मालवाहक सवारीसाधनका कारण सडक क्षति हुने गरेको उल्लेख गरिएको छ । परिपत्रमा क्षमताभन्दा धेरै लोड बोक्दा दुर्घटना बढेको स्पष्टसँग भनिएको छ ।  २०८२ माघ २७ गते विभागले सातै प्रदेशका यातायात मन्त्रालयलाई पत्राचार गर्दै मालवाहक सवारीको भारवहन नियमन कार्यान्वयन गर्न निर्देशन दिएसँगै सडकले बेहोर्दै आएको क्षतिको हल हुने विश्वास सरोकारवाला निकायले गरेका छन् ।अत्यधिक भारवहनसँग सम्बन्धित निकायको आर्थिक चलखेल हुने गुनासो रहँदै आएकोमा त्यो कार्यान्वयन कसरी हुन्छ भन्नेमा भने अधिकारकर्मीले आशङ्का गरेका छन् । सडक सुरक्षासँग सम्बन्धित रहेर सवाल उठाउँदै आएका अनिरुद्र थापाले परिपत्र हुनुभन्दा त्यसको कार्यान्वयन हुनु सबैभन्दा सुखद पक्ष रहने उल्लेख गर्नुभयो । परिपत्र जारी भएसँगै प्रत्येक मालवाहक सवारीको दर्ता ब्लु बुकमा सवारीको कुल वजन, भारवहन क्षमता र भाररहित वजन स्पष्ट हुनुपर्ने भनिएको छ । सवारी तथा यातायात व्यवस्था ऐन, २०४९ को दफा १६ (३) ले यसलाई अनिवार्य गरेको छ । रिजिड ट्रक र ट्रेलरमा अधिकतम भारवहन सीमा नै तोकिएको छ । रिजिड ट्रकले अधिकतम ३५ टन र ट्रेलर वा सेमी ट्रेलरका हकमा ४९ टनभन्दा बढी भार बोक्न पाउने छैनन् तर नेपालमा अझै पनि ७० टनसम्मको सामान बोक्दै आएको गुनासो रहँदै आएको छ । निर्देशिकामा गरिएको व्यवस्था अनुसार अब सडकमा गुड्ने मालवाहक सवारीले आफ्नो एक्सल लोडका आधारमा मात्र सामान ढुवानी गर्न पाउने भनिएको छ । परिपत्रमा दुई एक्सल भएका चारपाङ्ग्रे सवारीले अधिकतम १२ टन र दुई एक्सल भएका छपाङ्ग्रे सवारीका हकमा १६.२ टन लोड बोक्न पाउने छन् । तीन एक्सल भएका ट्रकले २५ टन र चार एक्सल भएका १२ पाङ्ग्रे ट्रकले ३१ टनसम्म, एकल एक्सलका लागि १०.२ टन, टेन्डम एक्सलका लागि १९ टन र ट्रिडम एक्सलका लागि २४ टनको सीमा निर्धारण गरिएको छ । विभागले एक्सल लोडका आधारमा भार निर्धारण गर्दा टायरको सङ्ख्या र एक्सलको दुरीलाई समेत आधार मानेको र यसरी सीमा तोक्दा सडकको आयु बढ्ने र सवारी नियन्त्रणमा सहजता आउने विभागको विश्वास छ ।  विभागले तोकेको लोड सीमाभन्दा धेरै लोड बोकेमा कानुन अनुसार जरिबाना गरिने र बढी भएको भार सडकमै अनलोड गरेर मात्र सवारी चलाउन पाइने परिपत्रमा उल्लेख छ । भौगोलिक अवस्था र सामानको प्रकृति हेरी तोकिएको वजनमा २.५ प्रतिशतसम्मको अधिक वजन भएमा भने जरिबाना नगरी सचेत गराएर छोड्न सकिने भनिएको छ । पेट्रोलियम पदार्थ र ग्यास बुलेट जस्ता विशेष प्रकृतिका सामग्री ढुवानी गर्ने सवारी भने विशेष परिस्थितिमा तौल पुलको प्रयोगबिना पनि सञ्चालनमा आउन सक्ने भनिएको छ । विभागले देशभरका तौल पुल अनुगमन गर्ने र ट्राफिक प्रहरीलाई भारवहन नियन्त्रणका लागि खटाउन सम्बन्धित निकायलाई अनुरोध गर्ने परिपत्र गरेको छ । नेपालका धेरै ठाउँमा तौल पुल बनेपछि सञ्चालनमा आउने विश्वास गरिएको छ । नेपाल यातायात व्यवसायी राष्ट्रिय महासङ्घका पूर्वअध्यक्ष योगेन्द्रनाथ कर्माचार्यले विभागले क्षमता अनुसार मात्रै सवारीले लोड बोक्न पाउने निर्देशिका जारी गरेर सकारात्मक सन्देश दिन खोजेको बताउनुभयो ।",
      "link": "https://gorkhapatraonline.com/news/191746",
      "image": "https://gorkhapatraonline.com/storage/media/336577/conversions/2112-original-thumb.jpg"
    },
    {
      "slug": "191744",
      "title": "सफ्टवेयरले धोका दिँदा विराटनगर भन्सारमा तनाव",
      "timestamp": 1770854400000,
      "source": "gp",
      "content": "एकीकृत जाँचचौकी (आइसिपी) विराटनगरको व्यवस्थापन हेर्न नयाँ कम्पनी भित्रिएपछि त्यसको सफ्टवेयर सिस्टम अपलोड हुन समय लाग्दा जाँचपासमा असर परेको छ । भन्सार क्षेत्रमा प्रवेश गरेका र जाँचपासपछि बाहिरिने मालवाहक सवारीको विवरण अनलाइन प्रणालीमा प्रविष्टि गर्न नसक्दा आइसिपीपरिसरमा सवारी व्यवस्थापन असहज बनेको हो ।",
      "longContent": "नवराज कट्टेलविराटनगर, माघ २९ गते । एकीकृत जाँचचौकी (आइसिपी) विराटनगरको व्यवस्थापन हेर्न नयाँ कम्पनी भित्रिएपछि त्यसको सफ्टवेयर सिस्टम अपलोड हुन समय लाग्दा जाँचपासमा असर परेको छ । भन्सार क्षेत्रमा प्रवेश गरेका र जाँचपासपछि बाहिरिने मालवाहक सवारीको विवरण अनलाइन प्रणालीमा प्रविष्टि गर्न नसक्दा आइसिपीपरिसरमा सवारी व्यवस्थापन असहज बनेको हो । ट्रान्स नेपाल फ्रेट सर्भिसेजले व्यवस्थापनको जिम्मा लिइरहेको आइसिपी विराटनगरमा ट्रान्स नेपाल टिआएस लोजी पार्क प्रालिसमेत भेन्चर्स भएर भित्रिएको छ । उक्त कम्पनीका प्रतिनिधि रविकान्त विद्यार्थीले भन्सारको आसिकुडा र राजस्वको आइआरडीले नयाँ सफ्टवेयरलाई अप्रुभल नगर्दाको समस्या मात्रै रहेको बताउनुभयो । उहाँका अनुसार कम्पनी नयाँ भएपछि त्यसको सफ्टवेयर पनि नयाँ हुन्छ, देशका अन्य पाँच भन्सारमा प्रयोग भइरहेकै सफ्टवेयर भए पनि आइसिपी विराटनगरका लागि नयाँ हुँदा अलि समस्या परेको हो । विराटनगर भन्सार एजेन्ट सङ्घका अध्यक्ष देवकीनन्दन शर्माले तयारी नगरी सेवा दिँदा उत्पन्न परिस्थितिले भद्रगोल सिर्जना गरेको आरोप लगाउनुभयो । शर्माका अनुसार भन्सार क्षेत्रमा सफ्टवेयरको समस्या देखाएर पार्किङ नपाउँदा मालवाहक सवारीको जाम लागेको छ । मङ्गलबारदेखि नै यो समस्या देखिएको हो, बुधबार साँझसम्म पनि कायम रहेकाले बिहीबारलाई समेत सवारी व्यवस्थापनमा समस्या हुने अनुमान छ । विराटनगर भन्सार कार्यालयका अधिकृत एवं सूचना अधिकारी विमलकुमार साहले जाँचपासमा कुनै समस्या नरहे पनि सवारी व्यवस्थापनमा अवरोध भएको बताउनुभयो । मालवस्तु बोकेका सवारी आइसिपीपरिसरमा भित्रँदा त्यसको वजन लिने र सफ्टवेयरमा प्रविष्ट गर्ने काम व्यवस्थापन हेर्ने कम्पनीले गर्दछ । व्यवस्थापन गर्ने कम्पनीले यस्ता सवारीसँग शुल्क लिन्छ । त्यसका आधारमा उसले पार्किङलगायतका सेवा दिनुपर्ने हुन्छ ।भन्सारले जाँचपास गरिसकेका सवारीसाधन बाहिर निस्कँदासमेत यही कम्पनीले रेकर्ड राख्नुपर्ने हुन्छ । यी दुवै प्रक्रियामा कम्प्युटर प्रणाली अपनाइन्छ । अनि गेटपाससमेत उपलब्ध गराउने गरिन्छ । नेपाल इन्टरमोडल यातायात विकास समिति अन्तर्गत रहने आइसिपीको व्यवस्थापन निजी कम्पनीलाई दिइन्छ । आइसिपी विराटनगरसम्म कार्गो रेल आउँदा त्यसको व्यवस्थापन गर्ने क्षमता विकास गर्ने गरी नयाँ कम्पनी भित्रिएको दाबी गरिएको छ । सफ्टवेयरमा समस्या देखिएर सवारीसाधन रोक्नु परेपछि कम्पनीका प्रतिनिधि र भन्सार एजेन्ट सङ्घबिच बुधबार दिउँसो दोहोरो भनाभन भएको थियो । साँझसम्म दुवै पक्ष पर्ख र हेरको स्थितिबाट दिन गुजार्नु परेको एजेन्ट सङ्घका अध्यक्ष शर्माले बताउनुभयो ।",
      "link": "https://gorkhapatraonline.com/news/191744",
      "image": "https://gorkhapatraonline.com/storage/media/336575/conversions/Line-original-thumb.jpg"
    },
    {
      "slug": "191743",
      "title": "द्विपक्षीय लगानी र व्यापार विस्तारमा सहकार्यको प्रतिबद्धता",
      "timestamp": 1770854400000,
      "source": "gp",
      "content": "नेपाल–कतार संयुक्त व्यवसाय परिषद् (जेबिसी) को पहिलो बैठक काठमाडौँमा सम्पन्न भएको छ । बैठकमा दुवै देशका निजी क्षेत्रका प्रतिनिधिले लगानी प्रवर्धन, व्यापार विस्तार, निजी क्षेत्र–निजी क्षेत्र (बिटुबी) सहकार्य तथा सरकार–सरकार (जिटुजी) समन्वयका विषयमा गहन छलफल भएको जनाइएको छ ।",
      "longContent": "गोरखापत्र समाचारदाताकाठमाडौँ, माघ २९ गते । नेपाल–कतार संयुक्त व्यवसाय परिषद् (जेबिसी) को पहिलो बैठक काठमाडौँमा सम्पन्न भएको छ । बैठकमा दुवै देशका निजी क्षेत्रका प्रतिनिधिले लगानी प्रवर्धन, व्यापार विस्तार, निजी क्षेत्र–निजी क्षेत्र (बिटुबी) सहकार्य तथा सरकार–सरकार (जिटुजी) समन्वयका विषयमा गहन छलफल भएको जनाइएको छ ।सन २०२४ अप्रिलमा कतारका अमिर सेख तमिम बिन हमद अल थानीको नेपाल भ्रमणका क्रममा संयुक्त व्यवसाय परिषद् स्थापनासम्बन्धी सम्झौता हस्ताक्षर भएको थियो । उक्त परिषद् नेपाल र कतारका निजी क्षेत्रबिच संवाद, व्यावसायिक सहकार्य तथा प्रत्यक्ष संलग्नता प्रवर्धन गर्ने संरचित मञ्चका रूपमा स्थापना गरिएको हो । नेपाल र कतारबिच द्विपक्षीय व्यापार तथा लगानी अभिवृद्धिलाई संस्थागत रूपमा अघि बढाउने उद्देश्य सो परिषद्को छ । बैठकमा सहभागीले नेपाल र कतारबिचको आर्थिक सम्बन्धलाई दीर्घकालीन र परिणाममुखी बनाउने प्रतिबद्धता व्यक्त गरेका छन् ।बैठकमा नेपाली पक्षले लगानीमैत्री वातावरण सुधार गर्न कानुनी संशोधन, डिजिटल प्रणालीमार्फत स्वीकृति प्रक्रिया सरल बनाउने र सार्वजनिक–निजी साझेदारी (पिपिपी) प्रवर्धनमा सरकारको जोड रहेको जानकारी गराएको थियो । नेपालको ऊर्जा, खनिज, स्वास्थ्य, शिक्षा, पर्यटन, कृषि प्रशोधन, सूचना प्रविधिलगायतका विविध क्षेत्रमा कतारको लगानीका लागि आग्रह गरिएको छ ।यस्तै कतारको प्रतिनिधिमण्डलले दुवै देशका निजी क्षेत्रबिच प्रत्यक्ष सहकार्य र व्यावसायिक आदानप्रदान विस्तार गर्न इच्छुक रहेको धारणा राखेका थिए । बैठकमा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्र–निजी क्षेत्र सहकार्य, सरकार–निजी क्षेत्र संवाद र संस्थागत संयन्त्रमार्फत लगानी प्रक्रिया सहज बनाउन महासङ्घ प्रतिबद्ध रहेको बताउनुभयो । “यो बैठकले नेपाल–कतारबिच व्यापार तथा लगानी वृद्धि गर्न महìवपूर्ण योगदान पु¥याउने छ,” उहाँले भन्नुभयो, “महासङ्घ विदेशी लगानी सहजीकरण, संस्थागत सहकार्य सुदृढीकरण र व्यवसायदेखि व्यवसाय सम्पर्क प्रवर्धनमा पूर्ण रूपमा प्रतिबद्ध छ ।” महासङ्घका वरिष्ठ उपाध्यक्ष अन्जन श्रेष्ठले नेपाल–कतार संयुक्त व्यवसाय परिषद्लाई औपचारिकतामा सीमित नराखी व्यावहारिक र परिणाममुखी बनाउनुपर्नेमा जोड दिनुभयो । कतार चेम्बर अफ कमर्स एन्ड इन्डस्ट्रिजका बोर्ड सदस्य तथा प्रतिनिधिमण्डलका प्रमुख मोहद अहमद एमए अलोबैदेलीले नेपालमा स्थिर नीति, स्पष्ट कानुनी संरचना र बैङ्किङ सहजीकरण भएमा कतारका लगानीकर्ता दीर्घकालीन लगानीका लागि तयार रहेको जानकारी गराउनुभयो । उहाँले सहकार्यका ठोस क्षेत्र पहिचान गरेमा नेपालमा कतारको लगानीका लागि पहल गर्ने बताउनुभयो । उहाँले यसका लागि जेबिसीको भूमिकालाई थप प्रभावकारी बनाउनुपर्नेमा जोड दिनुभयो । नेपाल भ्रमणका क्रममा कतारको प्रतिनिधिमण्डलले मन्त्री, नेपाल राष्ट्र बैङ्कका गभर्नरलगायत उच्चपदस्थ अधिकारीसँग पनि भेट गरेको थियो । भेटमा नेपाल–कतार द्विपक्षीय लगानी प्रवर्धन, व्यापार विस्तार, सरकार–सरकार तथा निजी क्षेत्र–निजी क्षेत्र सहकार्य हवाई कनेक्टिभिटीलगायतका विषयमा छलफल भएको थियो ।",
      "link": "https://gorkhapatraonline.com/news/191743",
      "image": "https://gorkhapatraonline.com/storage/media/336574/conversions/nepal-quatar-original-thumb.jpg"
    },
    {
      "slug": "191731",
      "title": "नेपाल–कतार संयुक्त बैठक : लगानी र व्यापारमा सहकार्यको प्रतिबद्धता",
      "timestamp": 1770768000000,
      "source": "gp",
      "content": "नेपाल र कतारबीच द्विपक्षीय व्यापार तथा लगानी अभिवृद्धिलाई संस्थागत रूपमा अघि बढाउने उद्देश्यले गठित नेपाल–कतार संयुक्त व्यवसाय परिषद् (जेबीसी) को पहिलो बैठक काठमाडौंमा सम्पन्न भएको छ ।",
      "longContent": "काठमाडौं, माघ २९ गते । नेपाल र कतारबीच द्विपक्षीय व्यापार तथा लगानी अभिवृद्धिलाई संस्थागत रूपमा अघि बढाउने उद्देश्यले गठित नेपाल–कतार संयुक्त व्यवसाय परिषद् (जेबीसी) को पहिलो बैठक काठमाडौंमा सम्पन्न भएको छ ।चन्द्रागिरिमा सम्पन्न बैठकले दुई देशबीचको आर्थिक सहकार्यलाई नयाँ उचाइमा पुर्‍याउने अपेक्षा गरिएको छ । सन् २०२४ अप्रिलमा कतारका अमिर शेख तमिम बिन हमाद अल थानीको नेपाल भ्रमणका क्रममा यो परिषद् स्थापनासम्बन्धी सम्झौतामा हस्ताक्षर भएको थियो । परिषद् दुई देशका निजी क्षेत्रबीच संवाद, व्यावसायिक सहकार्य र प्रत्यक्ष संलग्नता प्रवर्द्धन गर्ने मञ्चका रूपमा रहेको छ ।बैठकमा दुवै देशका प्रतिनिधिहरूले लगानी प्रवर्द्धन, व्यापार विस्तार, निजी क्षेत्रबीच (बीटुबी) सहकार्य र सरकार–सरकार (जीटुजी) समन्वयका विषयमा गहन छलफल गरेका छन् । नेपाली पक्षले ऊर्जा, खनिज, स्वास्थ्य, शिक्षा, पर्यटन, कृषि प्रशोधन र सूचना प्रविधि लगायतका क्षेत्रमा कतारी लगानीका लागि आग्रह गरेको छ । नेपाल उद्योग वाणिज्य महासंघका अध्यक्ष चन्द्रप्रसाद ढकालले महासंघ विदेशी लगानी सहजीकरण र व्यावसायिक सम्पर्क प्रवर्द्धनमा प्रतिबद्ध रहेको बताउनुभयो ।कतारी प्रतिनिधिमण्डलका प्रमुख मोहम्मद अहमद एम.ए. अलोबैदेलीले नेपालमा स्थिर नीति, स्पष्ट कानुनी संरचना र बैंकिङ सहजीकरण भए कतारी लगानीकर्ताहरू दीर्घकालीन लगानीका लागि तयार रहेको उल्लेख गर्नुभयो । परिषद्लाई परिणाममुखी बनाउन यसको भूमिकालाई थप प्रभावकारी बनाउनुपर्नेमा उहाँले जोड दिनुभयो ।नेपाल भ्रमणका क्रममा कतारी प्रतिनिधिमण्डलले अर्थमन्त्री, परराष्ट्रमन्त्री, उद्योग मन्त्री र नेपाल राष्ट्र बैंकका गभर्नरसँग भेटवार्ता गरी द्विपक्षीय लगानी, व्यापार विस्तार र हवाई सम्पर्क (कनेक्टिभिटी) का विषयमा समेत छलफल गरेको छ । बैठकले आगामी दिनमा व्यापार र लगानीको प्रत्यक्ष साझेदारीलाई मजबुत बनाउने अपेक्षा गरिएको छ ।",
      "link": "https://gorkhapatraonline.com/news/191731",
      "image": "https://gorkhapatraonline.com/storage/media/336562/conversions/quater-ff-original-thumb.jpg"
    },
    {
      "slug": "191722",
      "title": "चौँरी प्रवर्द्धनमा किसानलाई अनुदान",
      "timestamp": 1770768000000,
      "source": "gp",
      "content": "ताप्लेजुङको फक्ताङ्लुङ गाउँपालिकाले याक, चौँरी, नाक तथा छुर्पी प्रवर्द्धन कार्यक्रमअन्तर्गत किसानलाई अनुदान उपलब्ध गराएको छ ।",
      "longContent": "चन्द्र पन्दाक ताप्लेजुङ, माघ २८ गते । ताप्लेजुङको फक्ताङ्लुङ गाउँपालिकाले याक, चौँरी, नाक तथा छुर्पी प्रवर्द्धन कार्यक्रमअन्तर्गत किसानलाई अनुदान उपलब्ध गराएको छ । गाउँपालिकाले याक, चौँरी र नाक पालन गर्ने तथा छुर्पी उत्पादन गर्ने किसानलाई ५० प्रतिशत अनुदान उपलब्ध गराएको हो ।गाउँपालिकाले वडा नम्बर ६ लेलेप र वडा नम्बर ७ ओलाङ्चुङगोलामा याक, नाक, चौँरी तथा छुर्पी प्रवर्द्धन कार्यक्रम कार्यान्वयनमा ल्याएको छ । स्थानीय किसान आबद्ध रहेका फर्म तथा संस्थामार्फत कार्यक्रम कार्यान्वयन सुरु गरिएको हो ।गाउँपालिकाका प्रमुख प्रशासकीय अधिकृत नवीन तेम्बेका अनुसार कार्यक्रमका लागि लेलेप र ओलाङ्चुङगोलाका दुईवटा फर्म छनोट भएका छन् । छनोट हुनेमा घुन्सा याक तथा चौँरी फर्म र फक्ताङ्लुङ चौँरीपालन फर्म रहेको प्रमुख प्रशासकीय अधिकृत तेम्बेले जानकारी दिनुभयो ।उहाँका अनुसार छुर्पी प्रवर्द्धन कार्यक्रम कार्यान्वयनका लागि ओलाङ्चुङगोला कृषि तथा याक पालन फर्म छनोट भएको छ । याक, नाक र चौँरी प्रवर्द्धनका लागि प्रदेश सरकारबाट प्राप्त १५ लाख रुपियाँ बजेट किसानलाई उपलब्ध गराइने छ । छुर्पी प्रवर्द्धनतर्फ भने सङ्घीय सरकारबाट प्राप्त सात लाख रुपियाँ अनुदान रकम किसानले पाउने छन् ।गाउँपालिकाले उपलब्ध गराएको अनुदानमा किसानले ५० प्रतिशत लागत साझेदारी गर्नुपर्ने छ । हिमाली भेगमा याक र चौँरी पालन गरेर जीविकोपार्जन गर्दै आएका किसानलाई सहयोग पुर्‍याउने उद्देश्यले कार्यक्रम कार्यान्वयनमा ल्याइएको गाउँपालिका अध्यक्ष राजन लिम्बूले जानकारी दिनुभयो । पशुपालन व्यवसायबाट स्थानीयको आम्दानी बढाउन यसले सहयोग पुग्ने विश्वास उहाँले व्यक्त गर्नुभयो ।चीनको स्वशासित क्षेत्र तिब्बतसँग सीमा जोडिएको हिमाली भेग लेलेपको घुन्सा, ओलाङ्चुङगोला र याङ्माका बासिन्दाको मुख्य पेसा याक र चौँरी पालन हो । जिल्लाकै उच्च हिमाली बस्ती याङ्मा चार हजार २०० मिटर उचाइमा रहेको छ भने घुन्सा तीन हजार ४७५ मिटर र ओलाङ्चुङगोला तीन हजार २०० मिटर उचाइमा अवस्थित छन् ।",
      "link": "https://gorkhapatraonline.com/news/191722",
      "image": "https://gorkhapatraonline.com/storage/media/336545/conversions/Yak-Taplejung-original-thumb.jpg"
    },
    {
      "slug": "191711",
      "title": "आर्थिक लाभ नदिने ‘खुद्रे तथा टुक्रे’ आयोजना मात्र रोकिएको हो : अर्थमन्त्री खनाल",
      "timestamp": 1770768000000,
      "source": "gp",
      "content": "अर्थमन्त्री रामेश्वरप्रसाद खनालले विकास निर्माण आयोजना स्थगन गरिएको विषयमा स्पष्ट पार्दै तयारी नै नभएका तथा समष्टिगत रूपमा तत्काल आर्थिक लाभ नदिने ‘खुद्रे तथा टुक्रे’ आयोजनामात्र रोकिएको बताउनुभएको छ ।",
      "longContent": "काठमाडौँ, माघ २८ गते । अर्थमन्त्री रामेश्वरप्रसाद खनालले विकास निर्माण आयोजना स्थगन गरिएको विषयमा स्पष्ट पार्दै तयारी नै नभएका तथा समष्टिगत रूपमा तत्काल आर्थिक लाभ नदिने ‘खुद्रे तथा टुक्रे’ आयोजनामात्र रोकिएको बताउनुभएको छ । राष्ट्रियसभाको आजको बैठकमा नेपाल कम्युनिष्ट पार्टीका सांसद भुवनबहादुर सुनुवारको प्रश्नको जवाफ दिँदै उहाँले बजेटीय दबाब र प्राथमिकता पुनसंरचनाका कारण यस्तो निर्णय गर्नुपरेको स्पष्ट पाुर्नभयो । उहाँले आन्दोलनबाट क्षतिग्रस्त संरचनाको पुनर्निर्माण, सार्वजनिक सेवा पुनःसञ्चालन, राष्ट्रियसभा र प्रतिनिधिसभा निर्वाचन सम्पन्न गर्न आवश्यक स्रोतको व्यवस्थापन, चालु तथा महत्वपूर्ण आयोजनामा कम विनियोजनका कारण सिर्जित दायित्व भुक्तानी, आर्थिक पुनरुत्थान तथा घाइते र सहिद परिवारलाई राहत उपलब्ध गराउने दायित्वले बजेटमा चाप परेको सभालाई जानकारी दिनुभयो । मन्त्री खनालले डिजाइन, स्टिमेट तथा टेन्डर प्रक्रियामा गइसकेका वा उपभोक्ता समितिसँग सम्झौता भई क्रमागत रूपमा अघि बढिरहेका आयोजना सम्बन्धित मन्त्रालयबाट पुष्टि गरी क्रमश फुकुवा गर्दै लगिएको र धेरै आयोजनाको रकम फुकुवा भइसकेको जानकारी समेत दिनुभयो ।मन्त्रिपरिषद्को २०८२ असोज ५ को निर्णयअनुसार तयारी नभएका, खरिद प्रक्रियामा नपुगेका र तत्काल प्रतिफल नदिने आयोजना मात्र स्थगन गर्ने निर्णय गरेको थियो । दलित अधिकारसम्बन्धी विधेयक एक महिनाभित्र मन्त्रिपरिषद्मा लैजाने तयारी संविधानको धारा ४० बमोजिम दलित समुदायको हक कार्यान्वयन गर्न दलितको हक, अधिकार तथा विकाससम्बन्धी विधेयकको मस्यौदा निर्माण प्रक्रिया तीव्र पारिएको मन्त्री खनालले बताउनुभयो ।२०८२ पुस २८ गते मन्त्रिपरिषदबाट सैद्धान्तिक स्वीकृति प्राप्त भइसकेको उक्त विधेयक आगामी अधिवेशनमा सङ्घीय संसद्मा पेस गर्ने लक्ष्य रहेको उहाँले जानकारी दिनुभयो ।नेपाल कानुन आयोगसँग प्रारम्भिक मौखिक परामर्शपछि आज औपचारिक पत्राचार गरिएको उहाँले जानकारी दिनुभयो । मन्त्री खनालले आगामी २१ दिनभित्र मस्यौदा तयारी, सार्वजनिक परामर्श (करिब सात दिन) तथा आवश्यक प्रक्रिया पूरा गरी एक महिनाभित्र मन्त्रिपरिषद्सम्म पुराउने तयारी रहेको बताउनुभयो ।उहाँले यो अत्यन्त महत्वपूर्ण विधेयक भएको उल्लेख गर्दै सरकारको कार्यअवधि रहँदै यसलाई निष्कर्षमा पु¥याउने लक्ष्य लिएको भनाइ राख्नुभयो । रासस",
      "link": "https://gorkhapatraonline.com/news/191711",
      "image": "https://gorkhapatraonline.com/storage/media/336524/conversions/eco-minister-11ff-original-thumb.jpg"
    },
    {
      "slug": "191685",
      "title": "‘ग्रे लिस्ट’मा नेपाल, चुनौतीसँगै अवसर पनि",
      "timestamp": 1770768000000,
      "source": "gp",
      "content": "नेपाल राष्ट्र बैँकका गभर्नर प्राडा. विश्वनाथ पौडेलले नेपाल अन्तर्राष्ट्रिय वित्तीय निकाय फाइनान्सियल एक्सन टाक्सफोर्सको ‘ग्रे लिष्ट’ पर्नु चुनौती पूर्ण भए पनि मुलुकको सम्पत्ति शुद्धीकरण संयन्त्र सुधार्ने ठूलो अवसरका रूपमा लिनुपर्ने बताउनुभएको छ ।",
      "longContent": "कीर्तिपुर (काठमाडौँ), माघ २८ गते । नेपाल राष्ट्र बैँकका गभर्नर प्राडा. विश्वनाथ पौडेलले नेपाल अन्तर्राष्ट्रिय वित्तीय निकाय फाइनान्सियल एक्सन टाक्सफोर्सको ‘ग्रे लिस्ट’ पर्नु चुनौती पूर्ण भए पनि मुलुकको सम्पत्ति शुद्धीकरण संयन्त्र सुधार्ने ठुलो अवसरका रूपमा लिनुपर्ने बताउनुभएको छ ।राष्ट्र बैँकको सम्पत्ति शुद्धीकरण रोकथाम तथा सुपरिवेक्षण विभागद्वारा आज यहाँ आयोजित सम्पत्ति शुद्धीकरण तथा आतङ्कवादलाई वित्तीय सहयोगसम्बन्धी अन्तर्राष्ट्रिय सम्मेलनमा उहाँले यो हाम्रा लागि अवसरका रूपमा पनि रहेको बताउनुभयो।“यसले हामीलाई आन्तरिक संयन्त्र सुदृढ, पारदर्शी र विश्वव्यापी मापदण्ड अनुसार बनाउनुपर्ने पाठ सिकाएको छ”, उहाँले भन्नुभयो।अत्याधुनिक प्रविधि प्रयोग गरी वित्तीय अपराध गर्ने प्रवृत्ति बढ्दै गएको बताउँदै त्यसलाई नियन्त्रण गर्न सुपरिवेक्षण संयन्त्रलाई थप स्रोतसाधन सम्पन्न बनाउनुपर्ने पनि उहाँले बताउनुभयो । “त्यसका लागि भोली समस्या परेपछि गरौँला भनेर वा घटनापछि प्रतिक्रियात्मक भएर हुँदैन, पूर्वतयारी गर्नुपर्छ”, उहाँले भन्नुभयो । कानुनी छिद्र प्रयोग गरी वित्तीय अपचलन र अपराध गर्ने चलन बढेकाले सबै यसप्रति सचेत हुनुपर्नेमा गभर्नर प्राडा. पौडेलले जोड दिनुभयो । मुलुकलाई स्वास्थ्य र शिक्षामा खर्च गर्नुपर्ने रकम यस्ताको रोकथाममा लगाउन बाध्य बनाउनुको साथै सामाजिक र वर्गीय विभेदलाई गहिराउने धारणा पनि उहाँको थियो । बिहीबारसम्म सञ्चालन हुने सम्मेलनमा नेपाल, भारत, श्रीलङ्का बङ्गलादेश र मङ्गोलियाका केन्द्रीय बैँकका अधिकारीहरू सहभागी छन् । रासस",
      "link": "https://gorkhapatraonline.com/news/191685",
      "image": "https://gorkhapatraonline.com/storage/media/336479/conversions/pp-original-thumb.jpg"
    },
    {
      "slug": "191612",
      "title": "ओखलढुङ्गामा अवैध जडीबुटी प्रशोधन कम्पनी",
      "timestamp": 1770768000000,
      "source": "gp",
      "content": "ओखलढुङ्गाको मानेभन्ज्याङ गाउँपालिका–७, हर्कपुरमा सञ्चालनमा रहेको एक जडीबुटी प्रशोधन उद्योगलाई कानुनी प्रक्रिया पूरा नगरेको आरोपमा बन्द गरी सिल गरिएको छ । यो उद्योग अवैध रूपमा स्थापना गरिएको बताइएको छ ।",
      "longContent": "ओखलढुङ्गा समाचारदाताओखलढुङ्गा, माघ २८ गते । ओखलढुङ्गाको मानेभन्ज्याङ गाउँपालिका–७, हर्कपुरमा सञ्चालनमा रहेको एक जडीबुटी प्रशोधन उद्योगलाई कानुनी प्रक्रिया पूरा नगरेको आरोपमा बन्द गरी सिल गरिएको छ । यो उद्योग अवैध रूपमा स्थापना गरिएको बताइएको छ । डिभिजन वन कार्यालय ओखलढुङ्गाले चाइनिज होओचेङ बायोटेक्नोलोजी प्रालि नामक कम्पनीले उद्योग सञ्चालनका लागि आवश्यक मापदण्ड तथा प्रचलित नेपाल कानुन अनुसार प्रारम्भिक वातावरणीय प्रभाव परीक्षणलगायतका प्रमाणपत्र पेस नगरेको भन्दै सोमबार उद्योग सिल गरेको जनाएको छ ।कार्यालयका अनुसार कम्पनीलाई आवश्यक कानुनी कागजात पेस गर्न पटक पटक निर्देशन दिइएको थियो तर सो निर्देशन पालना नगरेपछि कानुन अनुसार कारबाही गर्दै उद्योग बन्द गरिएको डिभिजन वन कार्यालय ओखलढुङ्गाका प्रमुख मनाराज राईले बताउनुभयो ।  उहाँका अनुसार प्राप्त केही कागजातको अध्ययनबाट नेपाल कानुनले प्रतिबन्धित गरेका जडीबुटीसमेत प्रशोधन गर्ने उद्देश्य राखिएको देखिएकाले आवश्यक प्रक्रिया तथा मापदण्ड पूरा नभएसम्म कम्पनी सञ्चालन गर्न नदिने निर्णय गरिएको छ । उक्त कम्पनीले करिब एक वर्षअघि संरचना निर्माण गरी केही महिनादेखि जडीबुटी सङ्कलन तथा प्रशोधनसम्बन्धीको काम थालेको थियो । उद्योग दर्तासम्बन्धी प्रक्रिया केही पूरा भए पनि आवश्यक कानुनी अनुमति तथा वातावरणीय मापदण्ड नपुगेको पुष्टि भएपछि सिल गरिएको कार्यालयले जनाएको छ । डिभिजन वन कार्यालयले कानुन अनुसार आवश्यक प्रक्रिया पूरा गरेपछि मात्र उद्योग सञ्चालनका विषयमा पुनः निर्णय हुने जनाएको छ ।",
      "link": "https://gorkhapatraonline.com/news/191612",
      "image": "https://gorkhapatraonline.com/storage/media/336367/conversions/abaidha-jadi-buti-kampani-original-thumb.jpg"
    },
    {
      "slug": "191611",
      "title": "चौबिस लाख किसान सूचीकृत, परिचयपत्र भने बनेन",
      "timestamp": 1770768000000,
      "source": "gp",
      "content": "किसान सूचीकरण कार्यक्रम अन्तर्गत हाल झन्डै २४ लाख किसान सूचीकृत भएका छन् । उक्त कार्यक्रम अन्तर्गत देशभर २३ लाख ८३ हजार १३  किसान सूचीकृत भएको कृषि सूचना केन्द्रले जनाएको छ ।",
      "longContent": "गोरखापत्र समाचारदाता काठमाडौँ माघ २८ गते । किसान सूचीकरण कार्यक्रम अन्तर्गत हाल झन्डै २४ लाख किसान सूचीकृत भएका छन् । उक्त कार्यक्रम अन्तर्गत देशभर २३ लाख ८३ हजार १३  किसान सूचीकृत भएको कृषि सूचना केन्द्रले जनाएको छ । हालसम्म सबैभन्दा धेरै कोशी प्रदेशमा चार लाख ६४ हजार ६७७ जना किसान सूचीकृत भएका छन् । त्यस्तै मधेश प्रदेशमा चार लाख १२ हजार २४४, बागमती प्रदेशमा तीन लाख ९१ हजार ५९९ जना किसान सूचीकृत भएका छन् । यस्तै गण्डकी प्रदेशमा दुई लाख ४१ हजार १०४ र लुम्बिनी प्रदेशमा चार लाख २४ हजार १६ जना किसान सूचीकृत कृषि सूचना केन्द्रले जनाएको छ । कर्णाली प्रदेशमा एक लाख ९५ हजार ७१६ र सुदूरपश्चिम प्रदेशमा दुई लाख ५३ हजार ६५७ जना किसान सूचीकृत भएको केन्द्रको तथ्याङ्क छ । केन्द्रका सूचना अधिकारी सञ्जीव पण्डितले किसान सूचीकृत गरिसकेपछि कृषि तथा पशुपन्छी विकास मन्त्रालयको सहमति लिएर स्थानीय तहबाट किसान परिचयपत्र वितरण गरिने जानकारी दिनुभयो ।  २०७७ साल फागुनमा किसान सूचीकरण कार्यक्रम सुरु भएको थियो । किसानको वर्गीकरण गरी अनुदानसहित सेवासुविधा उपलब्ध गराउन सो कार्यक्रम अगाडि बढाइएको थियो । किसान सूचीकृत भए पनि किसान परिचयपत्र भने अझै वितरण हुन नसकेको मन्त्रालयले जनाएको छ । कार्यक्रम अनुसार किसानलाई सूचीकृत गरी उनीहरूको आम्दानीको अवस्था हेरेर चार प्रकारमा वर्गीकरण गरिने छ । मन्त्रालयका सूचना अधिकारी महानन्द जोशीले सूचीकृत किसानलाई ऋण, कृषि औजारमा सहुलियत, बिउ, बिरुवामा छुट तथा पूर्वाधार निर्माणमा समेत सहयोग गर्ने जानकारी दिनुभयो । कृषि पेसामा किसानलाई टिकाइराख्नका लागि किसान परिचयपत्र वितरण गरी सुविधा उपलब्ध गराइने उहाँले जानकारी दिनुभयो । निर्वाहमुखी किसान, साना किसान, मझौला किसान र ठुला किसान पहिचान गरी परिचयपत्र वितरण गरिने उहाँले जानकारी दिनुभयो । कृषि गणना–२०७८ अनुसार नेपालमा करिब ४१ लाख घरपरिवार कृषि कार्य (खेतीपाती) मा आबद्ध छन् । त्यसै गरी ३९ लाख ९९ हजार परिवारले २२ लाख १८ हजार ४१० हेक्टर जग्गामा कृषि कार्य भइरहेको छ भने एक लाख ३२ हजारले पशुपन्छी पाल्ने गरेका छन् । कृषि व्यवसायमा संलग्न किसानले नेपाल सरकारबाट उपलब्ध हुने अनुदान र सहायता प्राप्त गर्न किसान सूचीकरणमा सूचीकृत हुनुपर्ने हुन्छ । सूचीकरणमा आबद्ध हुन नेपालमै बसेर कृषि व्यवसाय (खेतीपाती, पशुपालन) गरेको १८ वर्षमाथिको कृषक हुनु पर्छ ।किसान सूचीकरण कार्यक्रम कार्यान्वयन कार्यविधि, २०७७ ले नेपालभित्र जुनसुकै स्थानमा बसोबास गर्ने कृषि पेसामा आबद्ध व्यक्ति सूचीकरण कार्यक्रममा सहभागी हुन र आबद्ध हुन चाहने कृषकले स्वयम् वा कृषिसँग सम्बन्धित सङ्घ, प्रदेश वा स्थानीय तहका सम्बन्धित निकायको सहयोगमा प्रणालीको वेबसाइट वा मोबाइल एप्लिकेसनमार्फत आधारभूत विवरण प्रविष्टि गर्न सक्ने व्यवस्था गरेको छ ।",
      "link": "https://gorkhapatraonline.com/news/191611",
      "image": "https://gorkhapatraonline.com/storage/media/336366/conversions/gorkhapatra-agri-original-thumb.jpg"
    },
    {
      "slug": "191609",
      "title": "चौध प्रतिशत खर्च नहुने",
      "timestamp": 1770768000000,
      "source": "gp",
      "content": "सरकारले चालु आर्थिक वर्षमा करिब १४ प्रतिशत बजेट खर्च हुन नसक्ने अनुमान गरेको छ । अर्थ मन्त्रालयले मङ्गलबार चालु आवको बजेटको अर्धवार्षिक मूल्याङ्कन प्रतिवेदन सार्वजनिक गर्दै सुरु बजेटको ८५.९६ प्रतिशत मात्रै खर्च हुने अनुमान सार्वजनिक गरेको हो ।   चालु वर्षका लागि सरकारले १९ खर्ब ६४ अर्ब रुपियाँ बजेट खर्च हुने अनुमान गरेको थियो । अर्धवार्षिक मूल्याङ्कनमार्फत भने बढीमा १६ खर्ब ८८ अर्ब रुपियाँ बजेट मात्रै खर्च हुने अनुमान गरिएको हो ।",
      "longContent": "काठमाडौँ, माघ २८ गते । सरकारले चालु आर्थिक वर्षमा करिब १४ प्रतिशत बजेट खर्च हुन नसक्ने अनुमान गरेको छ । अर्थ मन्त्रालयले मङ्गलबार चालु आवको बजेटको अर्धवार्षिक मूल्याङ्कन प्रतिवेदन सार्वजनिक गर्दै सुरु बजेटको ८५.९६ प्रतिशत मात्रै खर्च हुने अनुमान सार्वजनिक गरेको हो । चालु वर्षका लागि सरकारले १९ खर्ब ६४ अर्ब रुपियाँ बजेट खर्च हुने अनुमान गरेको थियो । अर्धवार्षिक मूल्याङ्कनमार्फत भने बढीमा १६ खर्ब ८८ अर्ब रुपियाँ बजेट मात्रै खर्च हुने अनुमान गरिएको हो । बजेट खर्च जस्तै त्यसका लागि आवश्यक स्रोत पनि सुरु अनुमान बराबर नहुने मूल्याङ्कन अर्थ मन्त्रालयले गरेको छ । बजेट प्रस्तुत गर्दा १३ खर्ब २५ अर्ब रुपियाँ कर राजस्व सङ्कलन हुने लक्ष्य राखेको सरकारले अर्धवार्षिक मूल्याङ्कनमार्फत त्यस्तो कर करिब १२ प्रतिशत कम सङ्कलन हुने अनुमान गरेको छ । कर तथा अन्य राजस्व र विविध प्राप्तिसमेत गरेर १४ खर्ब ८० अर्ब रुपियाँ प्राप्त हुने अनुमान गरेकोमा त्यस्तो अनुमान पनि संशोधन गरेर सरकारले चालु आवमा कुल १२ खर्ब ९८ अर्ब रुपियाँ मात्र प्राप्त हुने अनुमान गरेको छ । सरकारले बजेट खर्चका अनुमान घटाउँदा सबैभन्दा कम खर्च पुँजीगत खर्च हुने अनुमान गरेको छ । चालु आवका लागि चार खर्ब सात अर्ब रुपियाँ यस्तो खर्च विनियोजन भएकोमा त्यसको करिब ६० प्रतिशत अर्थात् दुई खर्ब ४३ अर्ब रुपियाँ मात्र खर्च हुने अनुमान मन्त्रालयको छ । त्यस्तै ११ खर्ब ८० अर्ब रुपियाँ चालु खर्च हुने अनुमान गरिएकोमा त्यसको ९५.३४ प्रतिशत अर्थात् ११ खर्ब २५ अर्ब रुपियाँ खर्च हुने संशोधित अनुमान छ । त्यस्तै ऋण भुक्तानीमा उपयोग गरिने वित्तीय व्यवस्थातर्फको खर्च पनि १५ प्रतिशत कम हुने अनुमान मन्त्रालयको छ । यससँगै चालु आवका लागि वित्तीय व्यवस्थातर्फ तीन खर्ब ७५ अर्ब रुपियाँ खर्च छुट्याइएकोमा तीन खर्ब १९ अर्ब रुपियाँ मात्र खर्च हुने संशोधित अनुमान अर्थले गरेको छ । सरकारले सुरुमा अनुमान गरेको वैदेशिक अनुदान पनि करिब ४२ प्रतिशत कम अर्थात् ३० अर्ब ९९ करोड रुपियाँ मात्र प्राप्त हुने अनुमान गरिएको छ । त्यस्तै चालु आवमा दुई खर्ब ३३ अर्ब वैदेशिक ऋण लिने लक्ष्य रहे पनि त्यसको ६०.७५ प्रतिशत अर्थात् एक खर्ब ४१ अर्ब रुपियाँ मात्र वैदेशिक ऋण प्राप्त हुने सरकारको संशोधित अनुमान छ ।  अर्थमन्त्री रामेश्वरप्रसाद खनालले गत भदौ २३ र २४ गतेको आन्दोलनपछि सृजित विषम परिस्थितिका बिच सरकारले वित्तीय अनुशासन परिपालनालाई पूर्ण कार्यान्वयन गरेका कारण अर्थतन्त्र लयमा आउन सम्भव भएको उल्लेख गर्नुभयो । खास गरी निर्वाचन र क्षतिपछिको पुनर्निर्माणका लागि सृजित अनिवार्य दायित्वका कारण पुँजीगत खर्च अपेक्षित बढाउन नसकिएको उहाँको भनाइ थियो । “खर्चको स्रोत जुटाउनकै लागि हामीले तयारी नै नपुगेका टुक्रे आयोजनाको बजेट कटौती ग¥यौँ,” उहाँले भन्नुभयो । उहाँका अनुसार सरकारले अहिलेसम्म निर्वाचनका लागि सुरक्षा निकाय र निर्वाचन आयोगलाई २० अर्ब रुपियाँ उपलब्ध गराइसकेको छ । निर्वाचित भएर आउने सरकारलाई आर्थिक भार नपार्ने उद्देश्यसहित सरकारले काम गरिरहेको पनि उहाँले प्रस्ट पार्नुभयो । “हामीले कुनै पनि नयाँ र बहुवर्षीय आयोजनाका लागि ठेक्का लगाएका छैनौँ,” उहाँले भन्नुभयो, “अनिवार्य दायित्व भएका आयोजनामा भने स्रोत सुनिश्चित गरेका छौँ ।”अर्थमन्त्री खनालले आन्तरिक उत्पादन र उपभोग बढ्दा चालु आवमा आन्तरिक मूल्य अभिवृद्धि कर र आन्तरिक अन्तःशुल्कमा भने सुधार आएको उल्लेख गर्नुभयो । त्यस्तै सरकारले भन्सार सुधारका लागि लिएका अनलाइनमा आधारित मूल्याङ्कन र स्थानीय तहबाटै स्थायी लेखा नम्बर लिन पाउने व्यवस्थाले पनि राजस्व बढाउन सहयोग पुगेको उहाँले बताउनुभयो । अर्धवार्षिक मूल्याङ्कन प्रतिवेदनले राजनीतिक अन्योलपश्चात् पनि मुलुकको आर्थिक सूचकहरू भने सुधारोन्मुख रहेको पनि उल्लेख गरेको छ । खास गरी अर्थतन्त्रका बाह्य सूचकहरू विदेशी विनिमय सञ्चिति, विपे्रषणलगायतमा उल्लेख्य सुधार आएको प्रतिवेदनमा उल्लेख छ । त्यस्तै खर्च कटौती, अनुगमन र मितव्ययिताका कारण पनि आन्तरिक अर्थतन्त्रमा देखिएको सुधारका कारण विद्यमान परिस्थितिमा सुधार आउने अनुमान मन्त्रालयले गरेको छ ।",
      "link": "https://gorkhapatraonline.com/news/191609",
      "image": "https://gorkhapatraonline.com/storage/media/336364/conversions/press-artha-mantralaya-original-thumb.jpg"
    },
    {
      "slug": "191608",
      "title": "सेयर निष्कासन सम्झौता",
      "timestamp": 1770768000000,
      "source": "gp",
      "content": "अप्पर रिचेत हाइड्रोपावर प्रालिले दुई मेगावाट विद्युत् उत्पादन क्षमता भएको आयोजनाका लागि साधारण सेयर (आइपिओ) जारी गर्ने भएको छ । यसका लागि कम्पनीले आरबिबी मर्चेन्ट बैङ्किङ लिमिटेडलाई निष्कासन तथा बिक्री प्रबन्धक तोकेको छ ।",
      "longContent": "गोरखापत्र समाचारदाताकाठमाडौँ, माघ २८ गते । अप्पर रिचेत हाइड्रोपावर प्रालिले दुई मेगावाट विद्युत् उत्पादन क्षमता भएको आयोजनाका लागि साधारण सेयर (आइपिओ) जारी गर्ने भएको छ । यसका लागि कम्पनीले आरबिबी मर्चेन्ट बैङ्किङ लिमिटेडलाई निष्कासन तथा बिक्री प्रबन्धक तोकेको छ । त्यसका लागि अप्पर रिचेत हाइड्रोपावर र आरबिबी मर्चेन्ट बैङ्किङ लिमिटेडबिच सम्झौता भएको छ । सम्झौतामा अप्पर रिचेत हाइड्रोपावरका तर्फबाट कार्यकारी अध्यक्ष आनन्द प्रधान र आरबिबी मर्चेन्टका तर्फबाट प्रमुख कार्यकारी अधिकृत बद्रीप्रसाद प्याकुरेलले हस्तक्षर गर्नुभयो । कम्पनीले आफ्नो ४० करोड चुक्ता पुँजीको २० प्रतिशत अर्थात् आठ करोड पुँजी बराबरका आठ लाख कित्ता साधारण सेयर निष्कासन गर्ने छ । सबै प्रक्रिया पूरा गरेर कम्पनीले आगामी साउन/भदौमा आइपिओमा जाने योजना रहेको जनाइएको छ । कम्पनीले २०८१ भदौदेखि गोरखा जिल्लाको धार्चे गाउँपालिकामा विद्युत् उत्पादन गरिरहेको छ ।",
      "link": "https://gorkhapatraonline.com/news/191608",
      "image": "https://gorkhapatraonline.com/storage/media/336363/conversions/IPO-agreement-original-thumb.jpg"
    },
    {
      "slug": "191607",
      "title": "सात अर्ब पच्चिस करोड ऋण स्वीकृत",
      "timestamp": 1770768000000,
      "source": "gp",
      "content": "नेपालको डिजिटल रूपान्तरण परियोजनाका लागि विश्व बैङ्कले सात अर्ब २५ करोड रुपियाँ (पाँच करोड डलर) ऋण स्वीकृत गरेको छ । बैङ्कको कार्यकारी निर्देशकको बोर्ड बैठकले यस्तो स्वीकृति दिएको हो ।",
      "longContent": "गोरखापत्र समाचारदाताकाठमाडौँ, माघ २८ गते । नेपालको डिजिटल रूपान्तरण परियोजनाका लागि विश्व बैङ्कले सात अर्ब २५ करोड रुपियाँ (पाँच करोड डलर) ऋण स्वीकृत गरेको छ । बैङ्कको कार्यकारी निर्देशकको बोर्ड बैठकले यस्तो स्वीकृति दिएको हो । नेपालको सार्वजनिक डिजिटल पूर्वाधारलाई बढावा दिने र सार्वजनिक सेवालाई डिजिटल प्रणालीमार्फत उपलब्ध गराउन यो ऋण सहयोग उपयोग हुने छ । खास गरी यो परियोजनामार्फत एकीकृत अनलाइन नागरिक सेवा पोर्टल र सामाजिक प्रकृतिका दर्तालाई डिजिटल प्रणालीमा उपलब्ध गराइने विश्व बैङ्कले जारी गरेको विज्ञप्तिमा उल्लेख छ । त्यस्तै परियोजनामार्फत सरकारको सुरक्षित बृहत् डेटा एक्सचेन्जको स्थापना र महìवपूर्ण सूचनाको संरक्षणका लागि डिजिटल लकर निर्माण गर्ने पनि हुने जनाइएको छ ।परियोजनाले मालपोतसहित अन्य सार्वजनिक सेवालाई पनि उच्च प्रभावकारी बनाउन डिजिटल प्रणालीमा उपलब्ध गराउन सहयोग पु¥याउने छ । कानुनी र नियामकीय व्यवस्थामा आवश्यक सुधार ल्याएर डेटा पूर्वाधारमा निजी क्षेत्रको लगानी बढाउने उद्देश्य पनि परियोजनाले लिएको छ । त्यस्तै डिजिटल अर्थतन्त्रमा विश्वसनीयता बढाउन परियोजनामार्फत विद्युतीय हस्ताक्षर, साइबर सुरक्षा र डेटा सुशासनमा लगानी हुने उल्लेख छ । यस परियोजनाले सार्वजनिक सेवालाई डिजिटल रूपमा उपलब्ध गराएर नागरिक र व्यवसायलाई समावेशी र पारदर्शी बनाउन सहयोग पुग्ने विश्व बैङ्कका नेपालसहित माल्दिभ्स र श्रीलङ्काका लागि राष्ट्रिय निर्देशक डेभिड सिस्लेनले बताउनुभयो ।सहवित्तीय प्रकृतिको यो परियोजनामा एसियाली विकास बैङ्कले पनि चार करोड डलर उपलब्ध गराउने छ । एडिबीको बोर्डमा यस सम्बन्धमा आगामी मार्चमा छलफल हुने कार्यक्रम रहेको छ ।यो परियोजना सञ्चार तथा सूचना प्रविधि मन्त्रालय र राष्ट्रिय परिचयपत्र एवं पञ्जीकरण विभागमार्फत कार्यान्वयन हुने छ ।",
      "link": "https://gorkhapatraonline.com/news/191607",
      "image": "https://gorkhapatraonline.com/storage/media/336362/conversions/6074fa4298132_5e72ba950dc8a_12-original-thumb.jpg"
    },
    {
      "slug": "191594",
      "title": "केक खाएका २५ जना बिरामी",
      "timestamp": 1770681600000,
      "source": "gp",
      "content": "पोखराको महेन्द्रपुलमा रहेको एक बेकरीको केक खाँदा २५ जना बिरामी परेका छन्। माघ २४ गते जन्मदिन मनाउन किनेको केक खाएपछि उनीहरु बिरामी परेका हुन्।",
      "longContent": "फडिन्द्र अधिकारी पोखरा, माघ २७ गते। पोखराको महेन्द्रपुलमा रहेको एक बेकरीको केक खाँदा २५ जना बिरामी परेका छन्। माघ २४ गते जन्मदिन मनाउन किनेको केक खाएपछि उनीहरु बिरामी परेका हुन्।यसबारे गुनासो आएपछि मंगलबार जिल्ला प्रशासन कार्यालय कास्की र खाद्य प्रविधि तथा गुण नियन्त्रण कार्यालय पोखराको संयुक्त टोलीले काठमाडौं बेकरीमा अनुगमन गरेको छ। कास्कीका सहायक प्रमुख जिल्ला अधिकारी चित्राङ्गत बरालले केक खाएकामध्ये एक जनाको आइसियुमा उपचार भइरहेको बाँकीको आकस्मिक कक्षमा उपचार भएको बताउनुभयो।बिरामीमध्ये अधिकांशमा वान्ता, पखाला, पेट दुख्ने जस्ता समस्या देखिएका थिए। सहायक प्रमुख जिल्ला अधिकारी चितांगत बरालले  भन्नुभयो, ‘एक जनाको अवस्था गम्भीर छ। उहाँको पोखरा पश्चिमाञ्चल क्षेत्रीय अस्पतालको सघन उपचार कक्ष (आइसियु)मा उपचार भइरहेको छ।’मङ्गलबार टोलीले बेकरीको बिक्री कक्षसँगै उत्पादन कक्षसमेत निरीक्षण गरेको छ। अनुगमनका क्रममा बेकरीमा प्रयोग हुने कच्चा पदार्थहरू म्याद गुज्रेको अवस्थामा फेला परेको छ। बरामद गरिएका सामग्रीमा पाँच सय ग्रामका मिक्स फ्रुट र विभिन्न फ्लेभर, पाँच सय ग्राम नरमदा कलर (अखाद्य रङ), पाँच केजी कोको पाउडर, बेकिङ पाउडर तथा अन्य फ्लेभरहरू छन्। प्रशासनले बेकरी सञ्चालक रोशन महर्जनलाई बुधबार जिल्ला प्रशासन कार्यालयमा कागजातसहित उपस्थित हुन निर्देशन दिएको छ। सञ्चालक महर्जन भने आफूहरूले सरसफाइमा ध्यान दिएको दाबी गर्नुभएको छ।",
      "link": "https://gorkhapatraonline.com/news/191594",
      "image": "https://gorkhapatraonline.com/storage/media/336344/conversions/kathmandu-bakery-(2)-original-thumb.jpg"
    },
    {
      "slug": "191588",
      "title": "अस्वाभाविक लक्ष्य, सञ्चित कोषको चाप र पूर्व तयारी बिनाका आयोजनाका कारण खर्च अनुमान घट्योः अर्थमन्त्री",
      "timestamp": 1770681600000,
      "source": "gp",
      "content": "अर्थमन्त्री रामेश्वरप्रसाद खनालले चालु आर्थिक वर्ष २०८२÷८३ को बजेट ल्याउँदा नै आय व्ययको अनुमान अस्वभाविक रुपमा बढाएर राखिएका कारण अर्धवार्षिक समीक्षामार्फत् त्यसलाई घटाउनुपरेको बताउनुभएको छ ।",
      "longContent": "काठमाडौँ,  माघ २७ गते । अर्थमन्त्री रामेश्वरप्रसाद खनालले चालु आर्थिक वर्ष २०८२/८३ को बजेट ल्याउँदा नै आय व्ययको अनुमान अस्वाभाविक रुपमा बढाएर राखिएका कारण अर्धवार्षिक समीक्षामार्फत् त्यसलाई घटाउनुपरेको बताउनुभएको छ ।अर्थ मन्त्रालयमा आज आयोजित एक कार्यक्रमबीच आर्थिक वर्ष २०८२/८३ को बजेटको अर्धवार्षिक मूल्याङ्कन प्रतिवेदन सार्वजनिक गर्नुहुँदै अर्थमन्त्री खनालले पूर्व तयारी नै नसकिएका आयोजना बजेटमा राखिएका कारण पनि खर्चको अनुमान घटाउनु परेको बताउनुभयो । त्यस्तै, सङ्घीय सञ्चित कोषमा ठूलो चाप पर्दै गएको उहाँको भनाइ थियो । बजेटको अर्धवार्षिक समीक्षमार्फत् सरकारले चालु आर्थिक वर्षको आयव्यय दुवै अनुमान घटाएको छ । यसवर्षका लागि  १९ खर्ब ६४ अर्ब ११ करोड बराबरको बजेट ल्याइएकामा त्यसमध्ये ८५ दशमलव ९६ प्रतिशत अर्थात्  १६ खर्ब ८८ अर्ब ३२ करोड ६७ लाख मात्रै खर्च हुने बताएको हो । अर्थमन्त्री खनालले सरकारको सञ्चित कोषमा चाप पर्दै गएको बताउनुभयो । अहिले सङ्घीय सञ्चित कोष  एक खर्ब ३० अर्ब घाटामा रहेका कारण बजेटको प्राथमिकता निर्धारण गर्नुपरेको उहाँले बताउनुभयो । त्यस्तै, पूर्व तयारी नसकिएका तर बजेटमा परेका  एक खर्ब १९ अर्ब बराबरका आयोजना स्थगित गरिएको अर्थमन्त्री खनालको भनाइ थियो । त्यस्ता आयोजनाको पूर्व तयारी सकेर ठेक्का लगाउन सक्ने अवस्था भएमा बजेट रोक्का फुकुवा गरिने उहाँले बताउनुभयो । रोक्का रहेका आयोजनामध्ये ४२ अर्ब लागत बराबरका आयोजनाको बजेट फुकुवा भइसकेका छन् । त्यस्तै, अपेक्षित रुपमा बजेट खर्च हुन नसक्नुमा पछिल्ला राजनीतिक घटनाक्रम पनि जिम्मेवार रहेको अर्थमन्त्री खनालले बताउनुभयो ।“जेनजी आन्दोलनपछिको सङ्क्रमणकालमा सरकारको ध्यान सुरक्षाको प्रत्याभूति र राजनीतिक दलहरुसँग छलफलमा व्यतित् भयो । यसकारण पनि विभिन्न मन्त्रालयहरुले अपेक्षित रुपमा खर्च गर्न सकेनन्”, उहाँले भन्नुभयो । त्यस्तै, वनसम्बन्धी कानुनका कारण सिर्जित अवरोधका कारण विकास आयोजनाको काममा ढिलाइ हुने गरेको अर्थमन्त्री खनालले बताउनुभयो । चालु आर्थिक वर्षको बजेटमा स्रोतको चापका कारण स्वास्थ्य बिमाको दायित्व सरकारले चुक्ता गर्न नसकेको पनि उहाँले स्पष्ट पार्नुभयो । “यही बजेटभित्र रहेर स्वास्थ्य बिमामा दायित्व व्यहोर्न सक्ने अवस्था छैन । भैपरी शीर्षकका बजेट निर्वाचनका लागि छुट्टाउनु पर्दा स्वास्थ बिमाको दायित्व भुक्तानीका लागि समस्या भएको छ”, अर्थमन्त्री खनालले भन्नुभयो । अहिले करिब  सात अर्ब बराबरको दायित्व भुक्तानी बाँकी रहेको भन्ने अनौपचारिक आँकडा आए पनि स्वास्थ्य तथा जनसङ्ख्या मन्त्रालयले नै यकिन कति हो, भन्ने स्पष्ट पार्न नसकेको उहाँले बताउनुभयो । त्यस्तै, निर्वाचनका लागि स्रोतसाधन कमजोर भएकै कारण सुरक्षामा कुनै कमजोरी देखिन नहुनेसमेत अर्थमन्त्री खनालले बताउनुभयो । आगामी निर्वाचन प्रयोजनका लागि करिब २० अर्ब बराबर छुट्याइसकेको अर्थ मन्त्रालयले जनाएको छ । सोही कार्यक्रममा राष्ट्रिय योजना आयोगका उपाध्यक्ष डा प्रकाश श्रेष्ठले तीन करोडभन्दा कम लागतका आयोजनालाई परियोजना बैंकमा नराखिएको स्पष्ट पार्नुहुँदै पूर्व तयारी नसकिएका र तत्काल कार्यान्वयन गर्न नसकिने तथा कम लागतका आयोजनाको बजेट रोक्का राख्नुपर्ने अवस्था आएको बताउनुभयो ।त्यस्तै, नेपाल राष्ट्र बैंकका गभर्नर डा विश्वनाथ पौडेलले नेपाल अतिकम विकसित मुलुकबाट स्तरोन्नतिको चरणमा रहेको उल्लेख गर्दै अब यसबाट पछि हड्न नहुने स्पष्ट पार्नुभयो । अर्थसचिव घनश्याम उपाध्यायले गत भदौ २३ र २४ गते भएको जेनजी आन्दोलनले सुशासन प्रतिको नागरिक चाहना, भष्ट्राचार नियन्त्रण र सेवा प्रवाहमा सुधारको भावना उजागर गरेको उल्लेख गर्नुहुँदै प्रदर्शनीका क्रममा अत्यधिक भौतिक क्षति व्यहोरेको बताउनुभयो । यद्यपि, आन्दोलनबाट सरकारको आम्दानी तथा खर्च प्रणाली अवरुद्ध नभएको र निरन्तर सञ्चालनमा रहेको उहाँले बताउनुभयो। आन्दोलनपछि सरकार गठनको सात दिनभित्रमा विजनेस् रिकभरी प्लान बनाएको, निजी क्षेत्रको मनोबल बढाउन प्रयत्न गरेकोलगायतका विषय उहाँले राख्नुभयो ।कार्यक्रममा अर्थ मन्त्रालयको बजेट महाशाखा प्रमुख सुमन दाहालले बजेट कार्यान्वयनलाई सकारात्मक लयमा फर्काउन सकेको बताउनुभयो । चालु आर्थिक वर्षको अर्धवार्षिक समीक्षा अवधिसम्ममा वार्षिक लक्षको ३५ दशमलव १४ प्रतिशत खर्च भएको बताउनुभयो । रासस",
      "link": "https://gorkhapatraonline.com/news/191588",
      "image": "https://gorkhapatraonline.com/storage/media/336340/conversions/202602101400-8f2f949f-efc4-4cab-8213-4b8d276655e7_medium-(1)-original-thumb.jpg"
    },
    {
      "slug": "191587",
      "title": "अर्थ मन्त्रालयद्वारा अर्धवार्षिक समीक्षामार्फत सुधारका योजना सार्वजनिक",
      "timestamp": 1770681600000,
      "source": "gp",
      "content": "अर्थ मन्त्रालयले आज ‘आर्थिक वर्ष २०८२÷८३ को बजेटको अर्धवार्षिक मूल्याङ्कन प्रतिवेदन’ सार्वजनिक गरेको छ ।",
      "longContent": "काठमाडौँ, माघ २७ गते ।अर्थ मन्त्रालयले आज ‘आर्थिक वर्ष २०८२÷८३ को बजेटको अर्धवार्षिक मूल्याङ्कन प्रतिवेदन’ सार्वजनिक गरेको छ । प्रतिवेदनअनुसार चालु आर्थिक वर्षका लागि विनियोजित कूल बजेटको करिब एक तिहाइ मात्र खर्च भएको छ, भने पुँजीगत खर्च सन्तोषजनक हुन नसकेको देखिएको छ ।अर्थ मन्त्रालयका अनुसार चालु आवका लागि कूल १९ खर्ब ६४ अर्ब ११ करोड बजेट विनियोजन गरिएकामा पुस मसान्तसम्म  ६ खर्ब ९० अर्ब २१ करोड ७८ लाख खर्च भएको छ । जुन कूल बजेटको ३५ दशमलव १४ प्रतिशत हो । खर्चको संरचना हेर्दा विनियोजित रकममध्ये चालु खर्च (वित्तीय हस्तान्तरणसहित) ४१ दशमलव २५ प्रतिशत, पुँजीगत खर्च १२ दशमलव १२ प्रतिशत र वित्तीय व्यवस्थातर्फ ४० दशमलव ९५ प्रतिशत खर्च भएको मन्त्रालयले जनाएको छ ।समीक्षा अवधिको समग्र खर्च गत आवको सोही अवधिको तुलनामा तीन दशमलव ३९ प्रतिशतले वृद्धि भएको प्रतिवेदनमा उल्लेख छ । यद्यपि, पुँजीगत खर्च न्यून रहनुका कारणका रूपमा आयोजनाको पूर्वतयारीको अभाव, जग्गा प्राप्ति तथा वन क्षेत्रको उपयोगमा देखिएका जटिलता, साथै गत भदौ २३ र २४ गते भएका आन्दोलनका कारण भौतिक संरचनामा पुगेको क्षतिलाई औंल्याइएको छ ।बजेटको अर्धवार्षिक समीक्षा प्रतिवेदनअनुसार पूर्वतयारी नभएका र अनुत्पादक साना आयोजनामा विनियोजित  एक खर्ब १९ अर्ब ५३ करोड ६५ लाख बजेट मन्त्रिपरिषद्को निर्णयअनुसार स्थगन गरिएको छ । स्थगन गरिएका आयोजनामध्ये खरिद प्रक्रिया सुरु भइसकेका र विषयगत मन्त्रालयबाट औचित्य पुष्ट्याइसहित फुकुवाका लागि अनुरोध भएका आधारमा  ४२ अर्ब २८ करोड ३४ लाख भने फुकुवा गरिएको मन्त्रालयले जनाएको छ ।राजस्व परिचालनतर्फ चालु आवमा कूल  १४ खर्ब ८० अर्ब राजस्व सङ्कलन गर्ने लक्ष्य लिइएको छ । जसमा सङ्घीय सरकारको हिस्सा १३ खर्ब १५ अर्ब रहने अनुमान गरिएको छ । प्रतिवेदनमा बजेट कार्यान्वयन र स्रोत व्यवस्थापन सुधारका लक्ष्य र नीतिहरू पनि सार्वजनिक गरिएका छन् । समीक्षा अवधिमा देखिएका संरचनागत र प्रणालीगत समस्या समाधान गर्दै बाँकी अवधिमा राजस्व परिचालन सुदृढ गर्ने र लगानीलाई प्रतिफलयुक्त क्षेत्रमा केन्द्रित गर्ने मुख्य लक्ष्य राखिएको छ । सार्वजनिक खर्चलाई मितव्ययी बनाउन २०७८ सालको मापदण्डलाई परिमार्जन गरी प्रभावकारी रूपमा लागू गर्ने र विनियोजित सीमाभित्र मात्र खर्च गर्ने नीति लिइएको छ । मन्त्रालयका अनुसार बजेट खर्च बढाउन सङ्घ, प्रदेश र स्थानीय तहको कार्य जिम्मेवारीअनुसार सङ्गठन तथा व्यवस्थापन सर्वेक्षण गरी विद्यमान संरचना र दरबन्दीको पुनरावलोकन गरिनेछ ।अनिवार्य प्रतिनिधित्व गर्नुपर्ने अवस्थाबाहेक सरकारी स्रोतबाट गरिने वैदेशिक भ्रमणलाई निरुत्साहित गरिने नीति पनि लिइएको छ । त्यसैगरी सरकारी कार्यालय, नियामक निकाय र सार्वजनिक संस्थानहरूमा थप व्ययभार पर्ने गरी नयाँ सङ्गठन संरचना र दरबन्दी सिर्जना नगरिने जनाइएको छ ।परामर्श सेवामा नियन्त्रण गर्दै ठूला आयोजनाबाहेक अन्य आयोजनामा सुपरीवेक्षण परामर्शदाता नियुक्त नगर्ने र नीति वा कानुनको मस्यौदा तयार गर्न बाह्य परामर्श सेवा नलिने व्यवस्था गरिने जनाइएको छ । त्यस्तै, राष्ट्रिय गौरव र रणनीतिक महत्वका आयोजनामा स्रोतको अभाव हुन नदिने तथा ती आयोजनाको बजेट अन्यत्र रकमान्तर नगर्ने सुनिश्चितता गरिएको छ । बहुवर्षीय आयोजनाको हकमा स्रोत सहमतिसम्बन्धी मापदण्ड, २०८२ को पूर्ण पालना गरिने र मध्यमकालीन खर्च संरचनाका आधारमा मात्र स्रोत सहमति माग गर्ने व्यवस्था मिलाइने अर्थ मन्त्रालयले जनाएको छ । फागुन मसान्तसम्म खर्च नभएको वा बाँकी अवधिमा खर्च हुन नसक्ने बजेटलाई २०८२ चैत १५ गतेभित्र अनिवार्य रूपमा समर्पण गर्नुपर्ने व्यवस्थालाई पनि कडाइका साथ पालना गरिने जनाइएको छ ।पारिश्रमिक, भत्ता, रासन, बिजुली, सञ्चार र घरभाडाजस्ता अनिवार्य दायित्वको भुक्तानी चालु वर्षमै फछ्र्योट गरी आगामी वर्षमा दायित्व नसर्ने गरी व्यवस्थापन गर्ने, अर्थ मन्त्रालयको पूर्वसहमति बिना कुनै पनि निकायले थप आर्थिक दायित्व सिर्जना गर्न नपाउने व्यवस्था कडाइका साथ लागू गरिने पनि अर्धवार्षिक समीक्षा प्रतिवेदनमा उल्लेख छ । वैदेशिक सहायतामा सञ्चालित आयोजनाको सोधभर्ना समयमै प्राप्त गर्न आवश्यक सहजीकरण र अनुगमन गर्ने, विकास सहायतालाई राष्ट्रिय आवश्यकता र उच्च प्रतिफलयुक्त रणनीतिक आयोजनामा मात्र परिचालन गर्ने नीति लिइनेजस्ता विषयमा प्रतिवेदनमा राखिएका छन् । नयाँ वैदेशिक सहायता आयोजनामा ‘प्रोजेक्ट रेडिनेस फिल्टर’ प्रभावकारी रूपमा लागू गरी तयारी पूरा भएका आयोजना मात्र छनोट गरिने जनाइएको छ ।त्यस्तै, राजस्व प्रणालीलाई प्रविधिमैत्री, पारदर्शी र करदातामैत्री बनाउँदै स्वेच्छिक कर परिपालना अभिवृद्धि गर्ने योजना अघि सारिएको छ । सीमानाकामा भन्सार प्रशासन र सुरक्षा निकायबीच समन्वय गरी राजस्व चुहावट नियन्त्रणका लागि बहु–निकायगत एकीकृत प्रयास गरिने जनाइएको छ । त्यस्तै, करयोग्य अनौपचारिक आर्थिक क्रियाकलापलाई औपचारिक प्रणालीमा ल्याउने र डिजिटल कारोबारलाई करको दायरामा समेट्दै कराधार विस्तार गरिने उल्लेख छ ।त्यसैगरी, कर बक्यौता असुली र बेरुजु फछ्र्योट कार्यलाई कार्ययोजना बनाएर तीव्रता दिइने प्रतिवेदनमा उल्लेख छ । गैरकर राजस्वको दायरा विस्तार गर्दै विद्यमान दरहरू समयसापेक्ष बनाइने र सरकारी लगानीका निकायबाट प्राप्त हुने लाभांश समयमै सङ्कलन गरिने व्यवस्था मिलाइने छ । गैर–बजेटरी रूपमा विभिन्न कोषमा रहेको सरकारी रकम सङ्घीय सञ्चित कोषमा दाखिला गराउने प्रक्रिया अघि बढाइने प्रतिवेदनमा उल्लेख छ । रासस",
      "link": "https://gorkhapatraonline.com/news/191587",
      "image": "https://gorkhapatraonline.com/storage/media/336331/conversions/202602101356-97b0fa30-306a-49e8-84d1-72418c63afea_medium-original-thumb.jpg"
    },
    {
      "slug": "191582",
      "title": "सरकारले चालु आर्थिक वर्षको आय–व्ययको अनुमान घटायो",
      "timestamp": 1770681600000,
      "source": "gp",
      "content": "चालु आर्थिक वर्ष २०८२ र ०८३ को बजेटको अर्धवार्षिक समीक्षामार्फत सरकारको आय र व्ययको अनुमान घटाइएको छ ।",
      "longContent": "काठमाडौँ, माघ २७ गते ।चालू आर्थिक वर्ष २०८२र८३ को बजेटको अर्धवार्षिक समीक्षामार्फत सरकारको आय र व्ययको अनुमान घटाइएको छ । अर्थ मन्त्रालयले आज चालु आर्थिक वर्षको बजेटको अर्धवार्षिक मूल्याङ्कन प्रतिवेदन सार्वजनिक गर्दै आम्दानी र खर्च दुवैको अनुमान घटाएको हो ।चालु आर्थिक वर्षका लागि सरकारले १९ खर्ब ६४ अर्ब ११ करोड बराबर बजेट विनियोजन गरेको थियो । जसमध्ये चालुगततर्फ  ११ खर्ब ८० अर्ब ९८ करोड, पुँजीगत शीर्षकमा चार खर्ब सात अर्ब ८८ करोड ८० लाख र वित्तीय व्यवस्था शीर्षकमा  तीन खर्ब ७५ अर्ब २४ करोड २० लाख बराबर सुरुआती विनियोजन रहेको थियो ।संशोधित अनुमान अनुसार यस वर्ष चालु खर्च ११ खर्ब २५ अर्ब ९७ करोड ९४ लाख, पुँजीगत खर्च दुई खर्ब ४३ अर्ब ३० करोड ३४ लाख र वित्तीय व्यवस्था तीन खर्ब १९ अर्ब चार करोड ३९ लाख बराबर मात्रै खर्च हुने देखिएको छ । कुल बजेट खर्च  १६ खर्ब ८८ अर्ब ३२ करोड ६७ लाख खर्च हुने संशोधित अनुमान छ ।यो रकम सुरु विनियोजनको ८५ दशमलव ९६ प्रतिशत हो । अर्थात् सुरुआती विनियोजनको तुलनामा कुल संशोधित बजेट खर्च १४ दशमलव ०६ प्रतिशत विन्दुले घट्ने देखिएको छ ।चालु आर्थिक वर्ष २०८२ र ०८३ मा कुल बजेट १९ खर्ब ६४ अर्ब ११ करोडमध्ये  १४ खर्ब ८० अर्ब राजस्व स्रोत परिचालन हुने अनुमान रहेको छ । उक्त कुल अनुमानित राजस्वमध्ये सङ्घीय सरकारको बजेट प्रयोजनका लागि १३ खर्ब १५ अर्ब प्रयोग हुने र बाँकी एक खर्ब ६५ अर्ब राजस्व बाँडफाँटको माध्यमबाट प्रदेश र स्थानीय तहमा हस्तान्तरण हुने अनुमान छ । यसअनुसार सङ्घीय सरकारको कुल बजेटमा राजस्वको योगदान करिब ६७ दशमलव ४९ प्रतिशत रहने अनुमान छ ।चालु आर्थिक वर्ष २०८२ र ८३ को राजस्व प्राप्तिको अनुमानमा कर राजस्वको अंश १३ खर्ब २५ अर्ब ५८ करोड ३९ लाख अर्थात् ८९ दशमलव ५७ प्रतिशत र अन्य राजस्व (गैरकर) को अंश एक खर्ब ५४ अर्ब ४१ करोड ६१ लाख अर्थात् १० दशमलव ४३ प्रतिशत रहेको छ । यसमा प्रत्यक्ष कर चार खर्ब सात अर्ब दुई करोड ९२ लाख र अप्रत्यक्ष कर नौ खर्ब १८ अर्ब ५५ करोड ४५ लाख रहेको छ ।यस हिसाबले हेर्दा जम्मा कर राजस्वमा प्रत्यक्ष करको हिस्सा ३० दशमलव ७० प्रतिशत र अप्रत्यक्ष करको हिस्सा ६९ दशमलव ३० प्रतिशत रहेको छ ।चालु आर्थिक वर्षमा ६ प्रतिशतको आर्थिक वृद्धि हासिल गर्ने र उपभोक्ता मुद्रास्फीतिलाई साढे पाँच प्रतिशतमा सीमित राख्ने लक्ष्यका साथ बजेटको संशोधित अनुमान गरिएको अर्थ मन्त्रालयले जनाएको छ । गत भदौ २३ र २४ गतेको जेनजी आन्दोलनपश्चात् सिर्जना भएको असामान्य परिस्थिति, आयोजनाको पुनः प्राथमिकीकरण र खर्च कटौती गर्ने मन्त्रिपरिषद्को निर्णयलाई संशोधित अनुमानको आधार मानिएको छ । त्यस्तै, आगामी प्रतिनिधि सभाको निर्वाचन खर्च, सामाजिक सुरक्षा, कर्मचारीको महँगी भत्ता र आन्दोलनका घाइते तथा मृतकका परिवारलाई दिनुपर्ने राहतका कारण चालु खर्चमा चाप बढेको प्रतिवेदनमा उल्लेख छ । “आयोजनाको पूर्वतयारीको अभाव, जग्गा प्राप्ति र वन क्षेत्रको प्रयोगमा जटिलता र निर्माण व्यवसायीलाई भुक्तानीमा भएको ढिलाइले गर्दा पुँजीगत खर्चको गुणस्तर अपेक्षाकृत सुधार हुन सकेको छैन”, प्रतिवेदनमा भनिएको छ ।आन्दोलनबाट क्षतिग्रस्त भौतिक संरचनाको पुनर्निर्माण, निर्माणाधीन रणनीतिक आयोजनाको भुक्तानी र अनिवार्य दायित्व (तलब, भत्ता, पेन्सन) लाई खर्चको मुख्य प्राथमिकतामा राखिएको जनाइएको छ ।पूर्वतयारी नभएका, टुक्रे आयोजना र प्रतिफल सुनिश्चित नभएका अनुत्पादक कार्यक्रमहरूको बजेट रोक्का गरी प्राथमिकता प्राप्त आयोजनामा रकमान्तर गर्ने नीति लिइएको पनि अर्थ मन्त्रालयले जनाएको छ । त्यस्तै, बैठक भत्ता उपलब्ध नगराउने, बाह्य परामर्श सेवा नलिने, वैदेशिक भ्रमण नियन्त्रण गर्ने र नयाँ दरबन्दी सिर्जना नगर्ने जस्ता उपायहरूद्वारा चालु खर्च नियन्त्रण गर्ने लक्ष्य राखिएको उल्लेख छ ।आगामी फागुन २१ गते हुने प्रतिनिधि सभा सदस्य निर्वाचनका लागि सुरक्षा निकाय र निर्वाचन आयोगलाई आवश्यक पर्ने बजेटको स्रोत सहमति र व्यवस्थापनलाई उच्च प्राथमिकता दिइएको छ । वैदेशिक सहायता प्राप्तिमा देखिएको न्यूनता र राजस्व सङ्कलनको चापलाई मध्यनजर गर्दै आन्तरिक स्रोत (राजस्व र आन्तरिक ऋण) को अधिकतम उपयोग गरी बजेट सन्तुलन कायम गर्न खोजिएको पनि अर्थ मन्त्रालयले जनाएको छ । बजेट प्रणालीलाई नतिजामुखी बनाउन आयोजना बैँकको कार्यान्वयन, डिजिटल भुक्तानी प्रणालीको विस्तार र सार्वजनिक खरिद कानुनमा समसामयिक सुधार गरिने जनाइएको छ । रासस",
      "link": "https://gorkhapatraonline.com/news/191582",
      "image": "https://gorkhapatraonline.com/storage/media/336322/conversions/202602101400-8f2f949f-efc4-4cab-8213-4b8d276655e7_medium-(1)-original-thumb.jpg"
    },
    {
      "slug": "191573",
      "title": "नेप्से परिसूचकमा दोहोरो अङ्कले घट्यो",
      "timestamp": 1770681600000,
      "source": "gp",
      "content": "नेपाल स्टक एक्सचेञ्ज (नेप्से) परिसूचकमा दोहोरो अङ्कको गिरावट देखिएको छ ।",
      "longContent": "काठमाडौँ,  माघ २७ गते । नेपाल स्टक एक्सचेञ्ज (नेप्से) परिसूचकमा दोहोरो अङ्कको गिरावट देखिएको छ ।आज नेप्से परिसूचक १० दशमलव २५ अङ्कले घटेर दुई हजार ६६२ दशमलव १४ को बिन्दुमा कायम भएको हो ।आज ३२४ कम्पनीको दुई करोड १७ लाख १५ हजार ८६८ कित्ता शेयर ८९ हजार ८३६ पटक खरिदबिक्री हुँदा रु आठ अर्ब ६१ करोड ६४ लाख १० हजार १३२ बराबरको कारोबार भएको नेप्सेले जनाएको छ ।आजको कारोबारमा म्युचुअल फन्ड शून्य दशमलव १९ र व्यापार समूह शून्य दशमलव ५२ प्रतिशतले बढेको छभने अरू सबै समूहको उपसूचक घटेको छ । बैङ्किङ शून्य दशमलव ०९, विकास बैङ्क एक दशमलव १५, वित्त शून्य दशमलव ९२, होटल तथा पर्यटन शून्य दशमलव ४८, जलविद्युत् शून्य दशमलव २५ र लगानी समूह शून्य दशमलव ५४ प्रतिशतले घटेको छ । त्यस्तै, जीवन बीमा शून्य दशमलव ७६, उत्पादन तथा प्रशोधन शून्य दशमलव ६५, लघुवित्त शून्य दशमलव ४९, निर्जीवन बीमा  शून्य दशमलव ६१ र अन्य समूह शून्य दशमलव ३५ प्रतिशतले घटेको छ ।आजको कारोबारमा कालीञ्चोक दर्शन लिमिटेडको शेयर मूल्य सबैभन्दा धेरै छ दशमलव ३६ प्रतिशतले बढेको छ । सबैभन्दा धेरै घट्नेमा भने कर्पोरेट डेभलपमेन्ट बैङ्क लिमिटेडको शेयर मूल्य पाँच दशमलव २४ प्रतिशतले घटेको छ ।कारोबार रकम र कारोबार भएका शेयर सङ्ख्याका आधारमा आज सबैभन्दा धेरै अरुण भ्याली हाइड्रोपावर डेभलपमेन्ट कम्पनी लिमिटेडको  ४५ करोड २८ लाख ४२ हजार ४९२ बराबरको १५ लाख ३० हजार ८८८ कित्ता शेयर किनबेच भएको छ । रासस",
      "link": "https://gorkhapatraonline.com/news/191573",
      "image": "https://gorkhapatraonline.com/storage/media/336305/conversions/Stock-exchange-original-thumb.jpg"
    },
    {
      "slug": "191555",
      "title": "नेपालको डिजिटल रूपान्तरणका लागि विश्व बैंकले ५० मिलियन डलर दिने",
      "timestamp": 1770681600000,
      "source": "gp",
      "content": "नेपालको डिजिटल रूपान्तरणका लागि विश्व बैंकले ५० मिलियन (५ करोड) अमेरिकी डलर सहुलियतपूर्ण ऋण उपलब्ध गराउने भएको छ ।",
      "longContent": "काठमाडौँ, माघ २७ गते । नेपालको डिजिटल रूपान्तरणका लागि विश्व बैंकले ५० मिलियन (५ करोड) अमेरिकी डलर सहुलियतपूर्ण ऋण उपलब्ध गराउने भएको छ । वासिङ्टनमा बसेको विश्व बैंकको कार्यकारी निर्देशक बोर्डले ‘नेपाल डिजिटल ट्रान्सफर्मेसन प्रोजेक्ट’ (नेपाल डिजिटल रूपान्तरण आयोजना) अन्तर्गत उक्त सहयोग नेपाललाई दिने निर्णय गरेको हो । उक्त सहयोग नेपालको डिजिटल सार्वजनिक पूर्वाधार सुदृढ गर्न र सार्वजनिक सेवाहरू डिजिटल माध्यमबाट उपलब्ध गराउन परिचालन गरिनेछ ।यो परियोजनाले नागरिकलाई प्रदान गरिने सेवाको ढाँचामा मौलिक परिवर्तन ल्याउने लक्ष्य लिएको छ । परियोजनाअन्तर्गत एकीकृत अनलाइन नागरिक सेवा पोर्टल, सुरक्षित तथ्याङ्क आदानप्रदान प्रणाली तथा प्रमाणीकरणयोग्य प्रमाणपत्र र डिजिटल वालेट व्यवस्थापन गर्न सकिने 'डिजिटल लकर' जस्ता डिजिटल प्लेटफर्ममा लगानी गरिनेछ ।डिजिटल अर्थतन्त्रप्रति नागरिकको विश्वास बढाउन परियोजनाअन्तर्गत विद्युतीय हस्ताक्षर (ई–सिग्नेचर), साइबर सुरक्षा तथा 'डेटा गभर्नेन्स' मा समेत लगानी गरिनेछ ।विश्व बैंकका माल्दिभ्स, नेपाल र श्रीलङ्काका लागि राष्ट्रिय निर्देशक डेभिड सिस्लेनले डिजिटल पूर्वाधारमा लगानीले सेवा प्रवाहमा पारदर्शिता, समावेशिता र प्रभावकारिता बढ्ने उल्लेख गर्नुभएको छ । उहाँका अनुसार मुख्य डिजिटल प्लेटफर्ममा लगानी र सेवाहरू डिजिटलाइज गरेपछि नागरिक र व्यवसायलाई अझ सहज सेवा उपलब्ध हुनेछ । यसले सार्वजनिक क्षेत्रको कार्यक्षमता र सुशासन प्रवर्द्धनमा मद्दत पुग्नेछ ।यो परियोजना विश्व बैंक र एसियाली विकास बैंक (एडीबी) बीचको संयुक्त सहवित्तीय व्यवस्थाअन्तर्गत कार्यान्वयन हुनेछ । 'फुल म्युचुअल रिलायन्स फ्रेमवर्क' अन्तर्गत विश्व बैंक प्रमुख ऋणदाता रहनेछ भने एडीबी ट्रेल ऋणदाताका रूपमा रहनेछ । एडीबीले यस परियोजनामा ४० मिलियन अमेरिकी डलर योगदान गर्नेछ । एडीबी व्यवस्थापनले मार्च २०२६ मा परियोजनालाई आफ्नो बोर्डमा प्रस्तुत गर्ने अपेक्षा गरिएको छ ।",
      "link": "https://gorkhapatraonline.com/news/191555",
      "image": "https://gorkhapatraonline.com/storage/media/336263/conversions/Rorld-bank-original-thumb.jpg"
    },
    {
      "slug": "191519",
      "title": "सुनचाँदीको मूल्य आज पनि बढ्यो",
      "timestamp": 1770681600000,
      "source": "gp",
      "content": "स्थानीय बजारमा सुनचाँदीको मूल्य लगातार वृद्धि भएको छ । नेपाल सुनचाँदी व्यवसायी महासङ्घका अनुसार आज  प्रतितोला सुन रु तीन लाख पाँच हजार ५०० र एक तोला चाँदीको मोल रु पाँच हजार २४० कायम भएको छ ।",
      "longContent": "काठमाडौँ,  माघ २७ गते ।  स्थानीय बजारमा सुनचाँदीको मूल्य लगातार वृद्धि भएको छ । नेपाल सुनचाँदी व्यवसायी महासङ्घका अनुसार आज  प्रतितोला सुन तीन लाख पाँच हजार ५०० र एक तोला चाँदीको मोल पाँच हजार २४० कायम भएको छ । सोमबार एक तोला सुन तीन लाख चार हजार ६०० र त्यति नै परिमाणको चाँदी पाँच हजार २५० मा खरिदबिक्री भएको थियो ।  अन्तर्राष्ट्रिय सञ्चारमाध्यमहरूका अनुसार आज एक औँस सुन पाँच हजार २९ र त्यति नै चाँदी ८१ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/191519",
      "image": "https://gorkhapatraonline.com/storage/media/336165/conversions/gold1616-original-thumb.jpg"
    },
    {
      "slug": "191461",
      "title": "विद्युत् उत्पादन घट्दै आयातमा चाप",
      "timestamp": 1770681600000,
      "source": "gp",
      "content": "सुक्खायामको मध्य समय लाग्दै गर्दा नेपालका जलविद्युत् आयोजनाबाट विद्युत् उत्पादन न्यूनतम सीमातर्फ ओरालो लागेको छ । वर्षा पनि नभएको र हिउँ पग्लने समय पनि नआएकाले नदीमा जलप्रवाह घट्दा विद्युत् उत्पादन न्यूनतम सीमातर्फ लागेको हो ।   हिँउदमा विशेषतः जलप्रवाही आयोजनाको विद्युत् उत्पादन क्षमतामा अत्यधिक कमी आउने गर्छ । खास गरी",
      "longContent": "काठमाडौँ, माघ २७ गते । सुक्खायामको मध्य समय लाग्दै गर्दा नेपालका जलविद्युत् आयोजनाबाट विद्युत् उत्पादन न्यूनतम सीमातर्फ ओरालो लागेको छ । वर्षा पनि नभएको र हिउँ पग्लने समय पनि नआएकाले नदीमा जलप्रवाह घट्दा विद्युत् उत्पादन न्यूनतम सीमातर्फ लागेको हो । हिँउदमा विशेषतः जलप्रवाही आयोजनाको विद्युत् उत्पादन क्षमतामा अत्यधिक कमी आउने गर्छ । खास गरी निजी क्षेत्रले उत्पादनमा अग्रसरता लिएको जलप्रवाही आयोजनामा विद्युत् उत्पादन कम हुँदै गएको छ । जल तथा मौसम विज्ञान विभागका प्रक्षेपणले यस वर्ष वर्षा कम हुने आकलन गरिसकेकाले नदीको जलप्रवाह अझै घट्दै जाने छ । यसले गर्दा जलविद्युत् उत्पादनमा दबाब सिर्जना हुने छ । नेपाल विद्युत् प्राधिकरणका कार्यकारी निर्देशक हितेन्द्रदेव शाक्यका अनुसार यस पटक हिउँदे वर्षा कम भएका कारण नदीको जलप्रवाह घटेर जाने चुनौतीपूर्ण अवस्था छ । “वर्षा कम भइरहेको छ, हिमपात पनि कम भएका कारण विद्युत् उत्पादन फागुन चैतमा अझै चुनौतीपूर्ण बन्न सक्छ,” उहाँले भन्नुभयो, “उत्पादन घटेमा आयात बढाएर विद्युत् आपूर्ति व्यवस्थित गर्ने छौँ ।” यस वर्ष नेपाल विद्युत् प्राधिकरणको आपूर्ति प्रणालीमा चार सय मेगावाट विद्युत् उत्पादन थपिए पनि यसले सुक्खायामलाई खासै भरथेग भने गर्न सकेको देखिँदैन । गत माघ २५ गते नेपाल विद्युत् प्राधिकरणका आयोजनाबाट पाँच हजार ३२५ मेगावाट घण्टा विद्युत् उत्पादन भएको थियो जुन गत वर्ष सोही दिन पाँच हजार ४३५ मेगावाट घण्टा थियो । गत हिउँदयता प्रणालीमा थपिएको चार सय मेगावाट क्षमता थप भएको छ । यसै कारण निजी क्षेत्रबाट प्राप्त हुने विद्युत्को परिमाण गत आइतबार गत वर्षभन्दा करिब चार हजार मेगावाट घण्टा थप दिन सकेको देखिन्छ ।   नेपाल विद्युत् प्राधिकरणको तथ्याङ्क अनुसार गत आइतबार साँझ ६:३० बजे रेकर्ड गरिएको पिक डिमान्ड २०५१ मेगावाट छ जुन गत वर्ष सोही दिन १९५८ मेगावाट थियो । पिक डिमान्ड बढेको र आपूर्ति अवरोध पनि न्यून रहेका कारण आयात बढेर गत आइतबार औसत ४१९ मेगावाट पुगेको छ जुन गत वर्ष सोही दिन १६७ मेगावाट मात्र थियो । तर ऊर्जा गणनामा हेर्दा गत वर्ष सोही दिन ११ हजार ७५८ मेगावाट घण्टा विद्युत् आयात भएकामा यो वर्ष सोही दिन १० हजार ५२ मेगावाट घण्टा आयात भएको देखिन्छ । प्राधिकरण प्रवक्ता राजन ढकालले कुल ऊर्जा आयात कम हुनु सकारात्मक रहेको बताउनुभयो । कुनै निश्चित स्लट (१५ मिनेट) का लागि मात्र लिँदा मेगावाट बढी हुन सक्छ तर कुल ऊर्जा आयात अहिलेसम्म न्यून नै रहनु सकारात्मक हो,” उहाँले भन्नुभयो ।   यस वर्ष अहिलेसम्म भारतबाट आयात हुने विद्युत् तुलनात्मक रूपले सस्तो मूल्यमा पाइएकाले ठुलो चिन्ताको विषय नबन्ने अपेक्षा कार्यकारी निर्देशक शाक्यको छ । “अहिले औसत प्रतियुनिट भारु ३ रुपियाँ ५० पैसामा विद्युत् आयात भइरहेको छ, यसर्थ आयातमा धेरै चिन्तित बन्नुपर्ने अवस्था छैन,” उहाँले भन्नुभयो ।",
      "link": "https://gorkhapatraonline.com/news/191461",
      "image": "https://gorkhapatraonline.com/storage/media/336097/conversions/Hydro-Art-original-thumb.jpg"
    },
    {
      "slug": "191460",
      "title": "ग्यास छ सहज छैन आपूर्ति",
      "timestamp": 1770681600000,
      "source": "gp",
      "content": "सरकारको संयुक्त बजार अनुगमन टोलीले उपत्यकाका बजारमा खाना पकाउने ग्यास सहज रूपमा नपाएको जनाएको छ । अनुगमनका क्रममा बजारमा ग्यास हुँदै नभएको नभई सहज रूपमा तुरुन्तै पाउन सक्ने अवस्था भने नरहेको पाइएको छ ।",
      "longContent": "गोरखापत्र समाचारदाता काठमाडौँ, माघ २७ गते । सरकारको संयुक्त बजार अनुगमन टोलीले उपत्यकाका बजारमा खाना पकाउने ग्यास सहज रूपमा नपाएको जनाएको छ । अनुगमनका क्रममा बजारमा ग्यास हुँदै नभएको नभई सहज रूपमा तुरुन्तै पाउन सक्ने अवस्था भने नरहेको पाइएको छ । वाणिज्य, आपूर्ति तथा उपभोक्ता संरक्षण विभाग, नेपाल आयल निगम र गुणस्तर तथा नापतौल विभागले सोमबार संयुक्त रूपमा अनुगमन गरेका हुन् । विभागका अनुसार अनुगमन टोलीले सोमबार विभिन्न चार वटा छुट्टाछुट्टै समूह बनाएर कीर्तिपुर, कलङ्की, कुलेश्वर, सोह्रखुट्टे, नयाँ बसपार्क, बालाजु, भक्तपुर, कोटेश्वर, रिङरोडका अन्य आसपासका क्षेत्रमा अनुगमन गरेको थियो ।विभागका निर्देशक नरहरि तिवारीले अनुगमनमा उपभोक्ताले सकिनेबित्तिकै सहज रूपमा खाना पकाउने ग्यास पाउन सक्ने अवस्था नरहेको पाएको जानकारी दिनुभयो । विभागबाट केही दिनयता ग्यासलक्षित अनुगमन गरिरहँदा पनि ग्यास अभावको गुनासो नरोकिएपछि सोमबारदेखि संयुक्त टोली बनाएर अनुगमन थप तीव्र पारेको उहाँले जानकारी दिनुभयो । अनुगमन टोलीले ग्यासका ठुला उद्योग, डिपो, ग्यासका खुद्रा विक्रेता र उपभोक्ता सबैको अनुगमन गरिएको प्रवक्ता तिवारीले बताउनुभयो । अनुगमनमा बजारमा ग्यासको बिक्रीवितरण र मौज्दात पनि हेरिएको छ । ग्यासको आपूर्ति सहज भए वा नभएको विषयमा निगरानी गर्ने र यसको समाधान गर्ने काम नेपाल आयल निगमको हो । विभागका निर्देशक तिवारीले आयल निगमले बजारमा हल्ला भए जस्तो ग्यासको अभाव नभएको जिकिर गरे पनि विभागमा ग्यास अभावको अत्यधिक गुनासो आएको बताउनुभयो । बजारमा अभाव भएपछि औद्योगिक र प्रतिष्ठानले खरिद गर्ने ग्यासको सङ्ख्या घटाएर उपभोक्तालाई दिँदा समस्या केही समाधान हुने उहाँको मत छ । यतिबेला ग्यासको अभाव भएको भन्दै आवश्यकताभन्दा बढी मौज्दात राख्ने गरेको पाइएको छ । आवश्यकताभन्दा बढी ग्यास मौज्दात गरेको/राखेका भए जरिबानासहित कारबाही हुने पनि उहाँले बताउनुभयो । विभागका अनुसार अनुगमनका क्रममा उपभोक्ताले खरिद गरिरहेको ग्यासको तौल सही भए वा नभएको पनि हेरिने छ ।एउटा समूहले कम्तीमा १० वटा फर्मको अनुगमन गरी सोको विश्लेषणसहित रिपोटिङ अनुगमन गर्दा ग्यासको आपूर्तिको अवस्था, बजारको उपलब्धता, खरिदबिक्रीको रेकर्ड र फरक ग्यास साट्दा वहन गर्नुपर्ने अतिरिक्त आर्थिक शुल्कको व्यवस्थासमेतको जानकारी लिइएको छ ।",
      "link": "https://gorkhapatraonline.com/news/191460",
      "image": "https://gorkhapatraonline.com/storage/media/336095/conversions/Gas-Anugaman-original-thumb.jpg"
    },
    {
      "slug": "191459",
      "title": "इजरायल जाने बढ्दै",
      "timestamp": 1770681600000,
      "source": "gp",
      "content": "इजरायलमा युद्धको त्रास कम भएसँगै दीर्घकालीन स्याहार केन्द्रमा सहायक श्रमिक (केयर गिभर) का लागि जान तयार दुई हजार ११२ जनामध्ये माघ १५ गतेसम्म एक हजार तीन सय नेपाली युवा इजरायल प्रवेश गरेका छन् । दोस्रो चरण रोस्टरमा रहेका दुई हजार ११२ जनामध्ये त्यो सङ्ख्याका युवा इजरायल प्रवेश गरेका हुन् ।",
      "longContent": "गोरखापत्र समाचारदाता काठमाडौँ, माघ २७ गते । इजरायलमा युद्धको त्रास कम भएसँगै दीर्घकालीन स्याहार केन्द्रमा सहायक श्रमिक (केयर गिभर) का लागि जान तयार दुई हजार ११२ जनामध्ये माघ १५ गतेसम्म एक हजार तीन सय नेपाली युवा इजरायल प्रवेश गरेका छन् । दोस्रो चरण रोस्टरमा रहेका दुई हजार ११२ जनामध्ये त्यो सङ्ख्याका युवा इजरायल प्रवेश गरेका हुन् । वैदेशिक रोजगार विभागका अनुसार ती श्रमिक इजरायल प्रवेश गरेको र छनोट भएर जान बाँकी ७५० जना पनि क्रमशः करार सम्झौता हुने क्रममा छन् । यसमध्ये ८४ जनाको केही दिनपछि उडान रहेका कारण इजरायल प्रवेश गर्ने नेपाली एक हजार ३८४ जना हुने विभागले जनाएको छ । इजरायलमा युद्धको त्रास कम भएसँगै केयर गिभरका लागि यसअघि प्रतीक्षा सूचीमा रहेका नेपालीलाई लैजाने काम भइरहेको छ । विभागका अनुसार इजरायलले केही समयदेखि पहिलो चरणको तुलनामा दोस्रो चरणका युवाको माग बढी रहेको जनाइएको छ ।  इजरायल र इरानबिचको तनाव कम भएपछि इजरायलले दोस्रो चरणका एक हजार ११२ जनामध्ये बाँकी रहेका नेपालीसँग करार सम्झौतासमेत सुरु गरेको विभागले जनाएको छ । पछिल्लो समय इजरायलमा रोजगारीका लागि नेपालीको सङ्ख्या बढ्दै गएका कारण त्यहाँ कार्यरत नेपाली श्रमिकको सुरक्षा चासो बढेका कारण नेपालबाट नियमित रूपमा नेपाली जान सकेका थिएनन् । इजरायलमा हाल दुई हजार ३८४ सयको हाराहारीमा जिटुजी श्रमिकसहित कार्यरत छन् । इजरायलका विभिन्न केयर गिभर (वेताबोद) मा विदेशी श्रमिक अभाव हुन थालेपछि सो क्षेत्रमा नेपाली केयर गिभर लैजाने तयारीसहित करार सम्झौता र स्वास्थ्य परीक्षण धमाधम हुन थालेको विभागले जनाएको छ । आम्दानीका हिसाबले आकर्षक श्रम गन्तव्य इजरायल जाने श्रमिक बढ्ने भएपछि त्यहाँबाट आउने विप्रेषणसमेत वृद्धि हुने देखिएको छ । इजरायल सरकारले नेपाली श्रमिकको माग सङ्ख्या वार्षिक बढाएर नयाँ केयर सेन्टरमा रोजगारी दिने जनाएको छ । इजरायलले यहाँबाट गएका नेपालीलाई इजरायलका विभिन्न वृद्धा आश्रम (वेताबोद) र अस्पतालमा काम गर्ने गरी रोजगारी दिइसकेको छ । इजरायलले पछिल्लो समय केयर गिभरबाहेक कृषि क्षेत्रका लागि एक हजार नेपाली लैजाने आश्वासन दिँदै आएको छ ।",
      "link": "https://gorkhapatraonline.com/news/191459",
      "image": "https://gorkhapatraonline.com/storage/media/336094/conversions/Foreign-Employment-original-thumb.jpg"
    },
    {
      "slug": "191457",
      "title": "७० प्रतिशत आयातकै भर",
      "timestamp": 1770681600000,
      "source": "gp",
      "content": "आगामी शनिबार मनाइने प्रणय दिवस (भ्यालेन्टाइन डे) मा साढे पाँच करोड रुपियाँ बराबरको चार लाख ५० हजार स्टिम गुलाफ खपत हुने अनुमान गरिएको छ ।   प्रत्येक वर्ष १४ फेब्रुअरीमा मनाइने प्रणय दिवसमा बजारमा गुलाफको माग धेरै हुने भएकाले यो वर्ष पाँच करोड ६२ लाख रुपियाँ बराबरको कारोबार हुने अनुमान गरिएको नेपाल फ्लोरिकल्चर एसोसिएसन (फ्यान) ले जनाएको छ ।",
      "longContent": "काठमाडौँ, माघ २७ गते । आगामी शनिबार मनाइने प्रणय दिवस (भ्यालेन्टाइन डे) मा साढे पाँच करोड रुपियाँ बराबरको चार लाख ५० हजार स्टिम गुलाफ खपत हुने अनुमान गरिएको छ । प्रत्येक वर्ष १४ फेब्रुअरीमा मनाइने प्रणय दिवसमा बजारमा गुलाफको माग धेरै हुने भएकाले यो वर्ष पाँच करोड ६२ लाख रुपियाँ बराबरको कारोबार हुने अनुमान गरिएको नेपाल फ्लोरिकल्चर एसोसिएसन (फ्यान) ले जनाएको छ । फ्यानका अध्यक्ष राजेशभक्त श्रेष्ठले काठमाडौँ उपत्यकामा दुई लाख ७० हजार र उपत्यका बाहिर एक लाख ८० हजार स्टिम खपत हुने अनुमान गरिएको जानकारी दिनुभयो । प्रणय दिवसमा स्थानीय उत्पादनले माग धान्न नसक्दा ७० प्रतिशत फूल आयात गर्नु परेको उहाँले जानकारी दिनुुभयो । स्थानीय उत्पादनले ३० प्रतिशत माग धान्ने गरेको छ । बजारमा प्रतिस्टिम गुलाफको मूल्य एक सय रुपियाँदेखि १५० रुपियाँ रहेको छ । गत वर्षको प्रणय दिवसमा चार लाख २५ हजार स्टिम गुलाफको खपत भएको फ्यानले जनाएको छ । गत वर्ष गुलाफको मूल्य ९० देखि १२० रुपियाँ रहेको थियो । प्रणय दिवसमा बजार मागको ६० प्रतिशत गुलाफ उपत्यकाम र ४० प्रतिशत बाहिरी सहरमा खपत हुने फ्यानले जनाएको छ । चाडपर्वबाहेकको अन्य सामान्य दिनमा प्रतिदिन सरदर आठ हजारदेखि १२ हजार स्टिम गुलाफको माग हुने गर्छ । बजारमा माग धेरै हुने र स्थानीय उत्पादनले माग धान्न नसक्दा व्यवसायीले छिमेकी मुलुकबाट गुलाफ स्टिम आयात गर्ने गरेका छन् । प्रणय दिवस पश्चिमा संस्कृति भए पनि पछिल्लो समय नेपालमा पनि यस दिनलाई महत्वसाथ मनाउने गरिन्छ । प्रणय दिवस फेब्रुअरी १४ मा पर्ने भए पनि एक हप्ताअघिदेखि नै यो दिवस मनाउने प्रचलन छ । यस पर्वमा प्रेमी जोडीले प्रेमको प्रतीक मानिने रातो गुलाफ आदानप्रदान गर्ने प्रचलन छ ।फ्यानका अनुसार रातो गुलाफ विशेष गरी काठमाडौँ उपत्यकाका तीन जिल्ला र काभ्रेमा व्यावसायिक रूपमा लगाउने गरिएको छ । काठमाडौँ, ललितपुर, भक्तपुर, कास्की, चितवन, मकवानपुर, काभ्रे, गुल्मी, पाल्पा, धादिङ, मोरङलगायत ४१ जिल्लामा लगभग ६७५ किसिमका फूलको खेती तथा नर्सरी विस्तार भइसकेको छ । व्यावसायिक रूपमा ४५० प्रजातिका गुलाफ नेपालमा उत्पादन हुँदै आएको छ । चैत पहिलो साता राष्ट्रिय पुष्प मेलायसैबिच आगामी चैत पहिलो साता २७ औँ फ्लोरा एक्स्पो हुने भएको छ । पुष्प व्यवसायको विकास, संरक्षण र प्रवर्धन गर्ने उद्देश्यले सो प्रदर्शनी हुन लागेको हो । ‘स्वच्छ वातावरण तथा आर्थिक समृद्धिका लागि पुष्प व्यवसाय’ भन्ने नारासाथ चैत ५ देखि ८ सम्म काठमाडौँको भृकुटीमण्डपमा सञ्चालन हुने छ ।मेलामा नर्सरी व्यवसायीले उत्पादन गरेका गुणस्तरीय फूल र आलङ्कारिक बोटबिरुवाबिच विभिन्न विधामा प्रतिस्पर्धा गराइने छ । प्रतिस्पर्धामा उत्कृष्ट स्टल, उत्कृष्ट ल्यान्डस्केपिङ, उत्कृष्ट मौसमी फूल, उत्कृष्ट आलङ्कारिक बिरुवा, उत्कृष्ट फुल्ने आलङ्कारिक बिरुवा, उत्कृष्ट पुष्प सजावट र उत्कृष्ट कट फ्लावर (गुलाफ, जरबेरा र कार्नेसन) जस्ता विधा समावेश छन् । प्रतिस्पर्धामा उत्कृष्ट हुने नर्सरी वा फर्मलाई सिल्ड, नगद पुरस्कार र प्रमाणपत्रद्वारा सम्मान गरिने जनाइएको छ ।",
      "link": "https://gorkhapatraonline.com/news/191457",
      "image": "https://gorkhapatraonline.com/storage/media/336092/conversions/3455-original-thumb.jpg"
    },
    {
      "slug": "191743",
      "title": "द्विपक्षीय लगानी र व्यापार विस्तारमा सहकार्यको प्रतिबद्धता",
      "timestamp": 1770854400000,
      "source": "gp",
      "content": "नेपाल–कतार संयुक्त व्यवसाय परिषद् (जेबिसी) को पहिलो बैठक काठमाडौँमा सम्पन्न भएको छ । बैठकमा दुवै देशका निजी क्षेत्रका प्रतिनिधिले लगानी प्रवर्धन, व्यापार विस्तार, निजी क्षेत्र–निजी क्षेत्र (बिटुबी) सहकार्य तथा सरकार–सरकार (जिटुजी) समन्वयका विषयमा गहन छलफल भएको जनाइएको छ ।",
      "longContent": "गोरखापत्र समाचारदाताकाठमाडौँ, माघ २९ गते । नेपाल–कतार संयुक्त व्यवसाय परिषद् (जेबिसी) को पहिलो बैठक काठमाडौँमा सम्पन्न भएको छ । बैठकमा दुवै देशका निजी क्षेत्रका प्रतिनिधिले लगानी प्रवर्धन, व्यापार विस्तार, निजी क्षेत्र–निजी क्षेत्र (बिटुबी) सहकार्य तथा सरकार–सरकार (जिटुजी) समन्वयका विषयमा गहन छलफल भएको जनाइएको छ ।सन २०२४ अप्रिलमा कतारका अमिर सेख तमिम बिन हमद अल थानीको नेपाल भ्रमणका क्रममा संयुक्त व्यवसाय परिषद् स्थापनासम्बन्धी सम्झौता हस्ताक्षर भएको थियो । उक्त परिषद् नेपाल र कतारका निजी क्षेत्रबिच संवाद, व्यावसायिक सहकार्य तथा प्रत्यक्ष संलग्नता प्रवर्धन गर्ने संरचित मञ्चका रूपमा स्थापना गरिएको हो । नेपाल र कतारबिच द्विपक्षीय व्यापार तथा लगानी अभिवृद्धिलाई संस्थागत रूपमा अघि बढाउने उद्देश्य सो परिषद्को छ । बैठकमा सहभागीले नेपाल र कतारबिचको आर्थिक सम्बन्धलाई दीर्घकालीन र परिणाममुखी बनाउने प्रतिबद्धता व्यक्त गरेका छन् ।बैठकमा नेपाली पक्षले लगानीमैत्री वातावरण सुधार गर्न कानुनी संशोधन, डिजिटल प्रणालीमार्फत स्वीकृति प्रक्रिया सरल बनाउने र सार्वजनिक–निजी साझेदारी (पिपिपी) प्रवर्धनमा सरकारको जोड रहेको जानकारी गराएको थियो । नेपालको ऊर्जा, खनिज, स्वास्थ्य, शिक्षा, पर्यटन, कृषि प्रशोधन, सूचना प्रविधिलगायतका विविध क्षेत्रमा कतारको लगानीका लागि आग्रह गरिएको छ ।यस्तै कतारको प्रतिनिधिमण्डलले दुवै देशका निजी क्षेत्रबिच प्रत्यक्ष सहकार्य र व्यावसायिक आदानप्रदान विस्तार गर्न इच्छुक रहेको धारणा राखेका थिए । बैठकमा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्र–निजी क्षेत्र सहकार्य, सरकार–निजी क्षेत्र संवाद र संस्थागत संयन्त्रमार्फत लगानी प्रक्रिया सहज बनाउन महासङ्घ प्रतिबद्ध रहेको बताउनुभयो । “यो बैठकले नेपाल–कतारबिच व्यापार तथा लगानी वृद्धि गर्न महìवपूर्ण योगदान पु¥याउने छ,” उहाँले भन्नुभयो, “महासङ्घ विदेशी लगानी सहजीकरण, संस्थागत सहकार्य सुदृढीकरण र व्यवसायदेखि व्यवसाय सम्पर्क प्रवर्धनमा पूर्ण रूपमा प्रतिबद्ध छ ।” महासङ्घका वरिष्ठ उपाध्यक्ष अन्जन श्रेष्ठले नेपाल–कतार संयुक्त व्यवसाय परिषद्लाई औपचारिकतामा सीमित नराखी व्यावहारिक र परिणाममुखी बनाउनुपर्नेमा जोड दिनुभयो । कतार चेम्बर अफ कमर्स एन्ड इन्डस्ट्रिजका बोर्ड सदस्य तथा प्रतिनिधिमण्डलका प्रमुख मोहद अहमद एमए अलोबैदेलीले नेपालमा स्थिर नीति, स्पष्ट कानुनी संरचना र बैङ्किङ सहजीकरण भएमा कतारका लगानीकर्ता दीर्घकालीन लगानीका लागि तयार रहेको जानकारी गराउनुभयो । उहाँले सहकार्यका ठोस क्षेत्र पहिचान गरेमा नेपालमा कतारको लगानीका लागि पहल गर्ने बताउनुभयो । उहाँले यसका लागि जेबिसीको भूमिकालाई थप प्रभावकारी बनाउनुपर्नेमा जोड दिनुभयो । नेपाल भ्रमणका क्रममा कतारको प्रतिनिधिमण्डलले मन्त्री, नेपाल राष्ट्र बैङ्कका गभर्नरलगायत उच्चपदस्थ अधिकारीसँग पनि भेट गरेको थियो । भेटमा नेपाल–कतार द्विपक्षीय लगानी प्रवर्धन, व्यापार विस्तार, सरकार–सरकार तथा निजी क्षेत्र–निजी क्षेत्र सहकार्य हवाई कनेक्टिभिटीलगायतका विषयमा छलफल भएको थियो ।",
      "link": "https://gorkhapatraonline.com/news/191743",
      "image": "https://gorkhapatraonline.com/storage/media/336574/conversions/nepal-quatar-original-thumb.jpg"
    },
    {
      "slug": "191742",
      "title": "सामूहिक प्रयासले मात्र भ्रष्टाचार नियन्त्रण : राष्ट्रपति",
      "timestamp": 1770854400000,
      "source": "gp",
      "content": "राष्ट्रपति रामचन्द्र पौडेलले भ्रष्टाचारविरुद्धको लडाइँ कुनै एक संस्थाको मात्र जिम्मेवारी नभएर राज्यका सबै अङ्ग, राजनीतिक नेतृत्व, कर्मचारीतन्त्र र नागरिक समाजको संयुक्त प्रतिबद्धताबाट मात्र सफल हुने बताउनुभएको छ ।",
      "longContent": "गोरखापत्र समाचारदाताकाठमाडौँ, माघ २९ गते । राष्ट्रपति रामचन्द्र पौडेलले भ्रष्टाचारविरुद्धको लडाइँ कुनै एक संस्थाको मात्र जिम्मेवारी नभएर राज्यका सबै अङ्ग, राजनीतिक नेतृत्व, कर्मचारीतन्त्र र नागरिक समाजको संयुक्त प्रतिबद्धताबाट मात्र सफल हुने बताउनुभएको छ । अख्तियार दुरुपयोग अनुसन्धान आयोगको ३५ औँ स्थापना दिवसका अवसरमा बुधबार काठमाडौँमा आयोजित कार्यक्रमलाई सम्बोधन गर्दै उहाँले सो धारणा व्यक्त गर्नुभएको हो । अख्तियार दुरुपयोगविरुद्धको सङ्घर्ष न्याय, समानता र सुशासनको पक्षमा उभिने सङ्घर्ष भएको बताउँदै राष्ट्रपति पौडेलले यही सङ्घर्षमार्फत मात्र नागरिकको विश्वास पुनस्र्थापित गर्न, लोकतन्त्रलाई सुदृढ बनाउन र भावी पुस्तालाई स्वच्छ, सक्षम र भरोसायोग्य राज्य हस्तान्तरण गर्न सकिने बताउनुभयो । अख्तियार दुरुपयोग कुनै सामान्य त्रुटि नभएर राज्यको वैधानिकता र सामाजिक न्यायमाथिको गम्भीर चुनौती भएको बताउँदै राष्ट्रपति पौडेलले शक्ति र पद हुँदैमा जोकोही कानुनी जवाफदेहिताबाट मुक्त हुँदैन भन्ने विश्वास आमनागरिकमा दिलाउने गरी आयोगले काम गर्नुपर्ने बताउनुभयो । सार्वजनिक शक्ति व्यक्तिगत स्वार्थका लागि प्रयोग गर्दा राज्यले नागरिकमाथि गरेको विश्वास मात्र होइन, नागरिकले राज्यप्रति राखेको भरोसा पनि कमजोर बन्ने राष्ट्रपति पौडेलले बताउनुभयो । कार्यक्रममा प्रधानमन्त्री सुशीला कार्कीले भ्रष्टाचार नियन्त्रणका लागि हामीकहाँ पर्याप्त संरचना तथा कानुनी र नीतिगत व्यवस्था रहे पनि भ्रष्टाचार अपेक्षाकृत रूपमा नियन्त्रण हुन नसकेको गुनासो गर्नुभयो । “पर्याप्त संरचना र कानुन हुँदाहुँदै पनि किन भ्रष्टाचार नियन्त्रण हुन सकिरहेको छैन ? किन भ्रष्टाचार निवारणकै माग राखी जेनजीले गत भदौ २३ र २४ गते सडकमा आन्दोलन गर्नु प¥यो ?” उहाँले भन्नुभयो, “यी प्रश्नमा विचार गर्दा हामी सबैले बुझ्नुपर्ने र मनन पनि गर्नुपर्ने कुरा के छ भने भ्रष्टाचार नियन्त्रणको प्राथमिक जिम्मेवारी सरकारको नै हो, कार्यकारी अङ्गको नै हो ।”“जबसम्म हामी भ्रष्टाचार नियन्त्रणका लागि कार्यकारी अङ्गभन्दा बेग्लै संरचनातिर मुख ताकेर बस्छौँ, तबसम्म आफूभित्र चाहेको सुधार गर्न सक्ने छैनौँ । मैले यसअघि पनि भनेकी छु, “प्रत्येक कार्यालयमा हुने भ्रष्टाचार र घुसखोरीका लागि उक्त कार्यालयको प्रमुख जिम्मेवारी हो ।” प्रधानमन्त्री कार्कीले भन्नुभयो, “यस्तो मान्यता, चेतना र जिम्मेवारीबोध प्रत्येक राष्ट्रसेवक कर्मचारी, राजनीतिक नेतृत्व र अन्य सरोकारवालामा पनि हुनु जरुरी छ ।” सरकारले सार्वजनिक खर्चमा मितव्ययिता अपनाएको तथा पर्याप्त तयारी नगरी केवल दुरुपयोगको उद्देश्यले मात्र रातो किताबमा राखिएका योजनाको बजेट कटौती गरेको सो अवसरमा उहाँले बताउनुभयो । प्रधानमन्त्री कार्कीले भन्नुभयो, “अवाञ्छित सुविधा लिने र राज्यको स्रोतसाधन दुरुपयोग गर्ने प्रवृत्तिविरुद्ध हामी निर्मम ढङ्गले प्रस्तुत भएका छौँ । नागरिकसँग प्रत्यक्ष सरोकार राख्ने नागरिकता, राहदानी, सवारीचालक अनुमतिपत्रलगायत सार्वजनिक सेवा सरल, शीघ्र, सुलभ ढङ्गले प्रदान गर्न सरकार निकै नै संवेदनशील भई लागिपरेको छ ।” आगामी निर्वाचनपछि आउने सरकारलाई मार्गदर्शन हुने गरी सुशासनको मार्गचित्र तयारीको कार्य पनि अन्तिम चरणमा पुगेको जानकारी दिँदै कार्कीले भन्नुभयो, “भ्रष्टाचारविरुद्धका कारबाहीलाई तीव्र पार्न हामीले राज्यका भएकै संरचनालाई पूर्ण व्यावसायिक स्वतन्त्रताका साथ सक्रिय हुन प्रेरित गरेका छौँ । यसका केही परिणाम देखिएका पनि छन् । केही दूरगामी परिणाम देखिने गरी हामीले जग बसालेका छौँ ।” उहाँले भन्नुभयो, “यद्यपि जेनजी मात्र होइन, आमनेपाली नागरिकले चाहेको सुशासन र भ्रष्टाचारमुक्त नेपाल निर्माणका लागि यी प्रयास मात्र पर्याप्त छैनन् । अझै कठोर र निर्मम ढङ्गले कदम चाल्नुपर्ने आवश्यकता छ ।” आयोगका प्रमुख आयुक्त प्रेमकुमार राईले भ्रष्‍टाचार नियन्त्रणको सन्दर्भमा आयोगको भूमिका अग्रणी रहेको भए पनि आयोग एक्लैको प्रयासले मात्र यो सम्भव नहुने बताउनुभयो । राज्यका सबै संयन्त्र, निजी क्षेत्र, नागरिक समाज र सञ्‍चार जगत्लगायत सबै सरोकारवालाको सामूहिक प्रयास अपरिहार्य रहेको उहाँले बताउनुभयो । भ्रष्टाचारको बदलिंदो स्वरूप र शैलीलाई सम्बोधन गर्न भ्रष्टाचारजन्य कसुरको अनुसन्धानमा आधुनिक उपकरणको प्रयोग, अनुसन्धानका नवीनतम प्रविधिको अवलम्बन र दक्ष जनशक्तिको विकासका लागि थप प्रयास गर्न आवश्यक रहेको सो अवसरमा उहाँले बताउनुभयो । सार्वजनिक पद धारण गरेका पदाधिकारीलाई कानुनले दिएको जिम्मेवारी इमानदारीसाथ पूरा गर्न, कुनै भ्रष्‍टाचारजन्य गतिविधि नगर्न उहाँले अनुरोध गर्नुभयो । उहाँले भन्नुभयो, “संविधान र प्रचलित कानुनले तोकेको जिम्मेवारी आयोगले इमानदारीसाथ निष्पक्ष, तटस्थ, निर्भीक र पेसागत विशिष्‍टताका आधारमा अझ प्रभावकारी रूपमा गर्ने प्रतिबद्धता व्यक्त गर्दछु ।”गोरखापत्रकर्मी पुरस्कृतकार्यक्रममा गोरखापत्रका मुगु समाचारदाता हरिकृष्ण ऐडीलाई पुरस्कृत गरिएको छ । उहाँलाई उपराष्ट्रपति रामसहायप्रसाद यादवले पुरस्कृत गर्नुभएको हो । भ्रष्‍टाचार नियन्त्रण तथा सुशासन प्रवर्धनमा उल्लेखनीय योगदान पु¥याएको भन्दै ऐडीलाई पुरस्कृत गरिएको हो । उपराष्‍ट्रपति यादवले ऐडीसहित पाँच जना सञ्चारकर्मी र लेखकलाई पुरस्कृत गर्नुभयो भने प्रधानमन्त्री सुशीला कार्कीले आयोगका एक जना कर्मचारीलाई उत्कृष्‍ट अख्तियार सेवा पुरस्कार र तीन जना कर्मचारीलाई उत्कृष्‍ट अनुसन्धानकर्ता पुरस्कार प्रदान गर्नुभयो । सोही कार्यक्रममा आयोगका ३५ वर्ष झल्किने गरी तयार गरिएको श्रव्यदृश्य सामग्री प्रस्तुत गरिएको थियो भने आयोगको स्मारिका–२०८२ को लोकार्पण गरिएको थियो । आयोगका प्रमुख आयुक्त राईले मुलुकको भूमि र राजस्व प्रशासनमा बढ्दो विकृतिप्रति गम्भीर चिन्ता व्यक्त गर्नुभएको छ । आयोगको स्थापना दिवसका अवसरमा आयोजित कार्यक्रममा उहाँले सरकारी र सार्वजनिक सम्पत्तिको दोहन रोक्न कडा कदम चाल्नुपर्ने आवश्यकता औँल्याउनुभयो । राईका अनुसार भूमि प्रशासनमा उजुरीको छानबिन गर्दा सार्वजनिक, सरकारी र वन क्षेत्रको जग्गा निश्चित व्यक्ति वा समूहलाई न्यून मूल्यमा लिजमा दिने, सरकारी जग्गा अतिक्रमण गरी निजी प्रयोजनमा प्रयोग गर्ने र हदबन्दीभन्दा बढी जग्गा जफत गर्ने कानुनी व्यवस्था कार्यान्वयनमा नआउनु चिन्ताको विषय रहेको छ ।राजस्व प्रशासनतर्फ सङ्केत गर्दै उहाँले भन्नुभयो, “भन्सार मूल्याङ्कन प्रणाली वास्तविक कारोबार मूल्यमा आधारित छैन । सीमानाका र आन्तरिक बजारबाट राजस्व चुहावट भइरहेको छ भने जिम्मेवार निकायले कानुनविपरीत राजस्व छुट दिने र न्यून बीजकीकरण गरी राजस्व छली गर्ने विकृति बढ्दो छ ।”राष्ट्रिय परिचयपत्र र एकीकृत विवरण भ्रष्टाचारजन्य कसुरको अनुसन्धान प्रभावकारी बनाउन राष्ट्रसेवक र नागरिकको एकीकृत व्यक्तिगत विवरण व्यवस्थित हुनुपर्नेमा उहाँले जोड दिनुभयो । “राष्ट्रिय परिचयपत्रमा नागरिकको व्यक्तिगत विवरणसहित सम्पत्ति विवरण राख्ने व्यवस्था छिट्टै मिलाउन आवश्यक छ,” राईले भन्नुभयो ।स्थानीय तहमा बढ्दो जोखिमआयोगमा प्राप्त उजुरीमध्ये ५० प्रतिशतभन्दा बढी स्थानीय र प्रदेश तहसँग सम्बन्धित रहेको प्रमुख आयुक्त राईले उल्लेख गर्नुभयो । उहाँले सङ्घीयता अझै संस्थागत हुन नसकेको र विकास आयोजना तथा बजेट विनियोजनमा अनुशासनहीनता, अनुत्पादक वितरणमुखी कार्यक्रमहरू भ्रष्टाचारको उच्च जोखिममा रहेको विश्लेषण गर्नुभयो । जनताका नाममा अतिथि सत्कार, सवारी इन्धन र करार पदपूर्ति जस्ता गैरकानुनी खर्चलाई उहाँले ‘शासकीय विकृति’ को संज्ञा दिनुभयो ।विकास र अनुसन्धान परस्पर विरोधी होइनन्उच्च राजनीतिक तथा प्रशासनिक पदाधिकारीमा आयोगको अनुसन्धानले विकासको काम रोकिन्छ भन्ने भ्रम रहेको भन्दै उहाँले खण्डन गर्नुभयो । “अख्तियारको अनुसन्धानले सेवा प्रवाह र विकासनिर्माण रोक्नु हुँदैन । अनुसन्धानलाई कारण देखाएर आफ्नो जिम्मेवारीबाट विमुख नहुन सबैलाई अनुरोध गर्दछु,” राईले स्पष्ट पार्नुभयो ।युवापुस्ता र अभिभावकसँगको प्रश्नसमाजमा भ्रष्टाचारप्रतिको सहिष्णुता बढेकामा दुःख व्यक्त गर्दै राईले नयाँ संस्कृतिको विकास आह्वान गर्नुभयो । युवापुस्ताले अभिभावकको सम्पत्तिको स्रोत खोज्ने र प्रश्न गर्ने संस्कृतिको विकास आवश्यक रहेको उहाँको धारणा छ । सुशासनका लागि युवापुस्ताको खबरदारी र साझेदारी अपरिहार्य रहेको उहाँले बताउनुभयो ।निजी क्षेत्रलाई पनि समावेश गर्नुपर्नेभ्रष्टाचार नियन्त्रण केवल सार्वजनिक क्षेत्रको विषय नभएको भन्दै उहाँले निजी क्षेत्रलाई पनि यसको परिभाषाभित्र समेट्नुपर्नेमा जोड दिनुभयो । निजी क्षेत्रबाट हुने भ्रष्टाचारजन्य कसुरको परिभाषा र सजाय निर्धारणका लागि कानुनी व्यवस्था गर्न सरोकारवालाको ध्यानाकर्षण गराउनुभयो ।",
      "link": "https://gorkhapatraonline.com/news/191742",
      "image": "https://gorkhapatraonline.com/storage/media/336573/conversions/Akhtiyar-Durupayog-Anusandhan-Aayog_35th-Annual-Function_DG_8353-original-thumb.jpg"
    },
    {
      "slug": "191741",
      "title": "साढे ५८ करोड भ्रष्टाचार तेह्र जनाविरुद्ध मुद्दा",
      "timestamp": 1770854400000,
      "source": "gp",
      "content": "सर्लाहीको बागमती नगरपालिकामा रहेको भरतताल निर्माणमा ठुलो आर्थिक अनियमितता भएको देखिएको छ । अनियमिततामा संलग्न रहेको दाबीसहित अख्तियार दुरुपयोग अनुसन्धान आयोगले उक्त नगरपालिकाका प्रमुख, उपप्रमुखलगायत १३ जनाविरुद्ध बुधबार विशेष अदालत काठमाडौँमा भ्रष्टाचार मुद्दा दायर गरेको छ ।",
      "longContent": "गोरखापत्र समाचारदाताकाठमाडौँ, माघ २९ गते । सर्लाहीको बागमती नगरपालिकामा रहेको भरतताल निर्माणमा ठुलो आर्थिक अनियमितता भएको देखिएको छ । अनियमिततामा संलग्न रहेको दाबीसहित अख्तियार दुरुपयोग अनुसन्धान आयोगले उक्त नगरपालिकाका प्रमुख, उपप्रमुखलगायत १३ जनाविरुद्ध बुधबार विशेष अदालत काठमाडौँमा भ्रष्टाचार मुद्दा दायर गरेको छ । सागरनाथ वन विकास परियोजनाभित्र निर्माण गरिएको उक्त ताल निर्माण गर्दा सो परियोजनाका तत्कालीन परियोजना प्रमुख विशाल घिमिरेको पनि संलग्नता रहेको दाबी आयोगले गरेको छ । बुधबार दायर गरिएको भ्रष्टाचार मुद्दामा प्रतिवादी १३ जनालाई नै जनही ५८ करोड ६२ लाख १४ हजार छ सय रुपियाँ बिगो कायम गरी भ्रष्टाचार निवारण ऐन अनुसार कारबाहीको माग गरिएको छ । आयोगका अनुसार उक्त वन विकास परियोजनाको व्यवस्थापनमा रहेको जग्गामा उत्खनन भएको वन पैदावारको रोयल्टी असुल गर्ने क्रममा अनियमितता भएको अनुसन्धानबाट देखिएको छ । उक्त वन पैदावारबाट साबिक वन नियमावली, २०५१ तथा हाल प्रचलित वन नियमावली, २०७९ बमोजिमको रोयल्टी असुल गर्नुपर्नेमा त्यसो नगरी एकआपसमा मिलेमतो गरेर हिनामिना गरेको आयोगबाट सङ्कलन तथा परीक्षण गरिएका मिसिल संलग्न सबुद प्रमाणबाट स्थापित भएको आयोगले जनाएको छ । आयोगका प्रवक्ता सुरेश न्यौपानेका अनुसार नगरपालिकाका प्रमुख भरत थापा, उपप्रमुख लीलाकुमारी मुक्तान, तत्कालीन प्रमुख प्रशासकीय अधिकृत विमलकुमार पोखरेल, वन विकास परियोजनाका तत्कालीन परियोजना प्रमुख विशाल घिमिरे, परियोजनाका तत्कालीन निमित्त परियोजना प्रमुखहरू देवेशमणि त्रिपाठी, रामकिशोर यादव, प्रेमीलालप्रसाद कलवारलाई पनि प्रतिवादी बनाइएको छ । त्यस्तै परियोजनाका तत्कालीन सहायक वन अधिकृत चन्द्रकुमारी श्रेष्ठ, शिवेन्द्रप्रसाद चौधरी, भोला यादव र कार्यालय प्रमुख जितेन्द्र कर्माचार्य नगरपालिकाका तत्कालीन लेखा अधिकृत विश्वराज पोखरेल र तत्कालीन इन्जिनियर सागर पौडेललाई पनि प्रतिवादी बनाइएको छ । प्रतिवादी सबैलाई जनही ५८ करोड ६२ लाख १४ हजार छ सय रुपियाँ बिगो कायम गरी भ्रष्टाचार निवारण ऐन अनुसार कारबाहीको माग गरिएको आयोगका प्रवक्ता न्यौपानेले जानकारी दिनुभयो ।",
      "link": "https://gorkhapatraonline.com/news/191741",
      "image": "https://gorkhapatraonline.com/storage/media/336572/conversions/akhtiyar2025-09-16-06-01-36-original-thumb.jpg"
    },
    {
      "slug": "191740",
      "title": "आचारसंहिता उल्लङ्घन : चवन्न वटा स्पष्टीकरण सोधियो",
      "timestamp": 1770854400000,
      "source": "gp",
      "content": "निर्वाचन आयोगले निर्वाचन आचारसंहिता उल्लङ्घनका घटनामा कारबाहीको प्रक्रियालाई तीव्रता दिएको छ । आयोगको केन्द्रीय आचारसंहिता अनुगमन समितिसँगै प्रदेश तथा जिल्ला आचारसंहिता समिति तथा अनुगमन अधिकृतबाट पनि कारबाहीको प्रक्रिया अन्तर्गत स्पष्टीकरणलाई तीव्रता दिइएको छ ।",
      "longContent": "गोरखापत्र समाचारदाताकाठमाडौँ, माघ २९ गते । निर्वाचन आयोगले निर्वाचन आचारसंहिता उल्लङ्घनका घटनामा कारबाहीको प्रक्रियालाई तीव्रता दिएको छ । आयोगको केन्द्रीय आचारसंहिता अनुगमन समितिसँगै प्रदेश तथा जिल्ला आचारसंहिता समिति तथा अनुगमन अधिकृतबाट पनि कारबाहीको प्रक्रिया अन्तर्गत स्पष्टीकरणलाई तीव्रता दिइएको छ । आयोगको केन्द्रीय आचारसंहिता अनुगमन समितिको निर्णय अनुसार बुधबारसम्म ५४ वटा स्पष्टीकरण सोधिएको छ । जसमध्ये ३० वटामा जवाफ प्राप्त भएको छ । आयोगको कानुन तथा राजनीतिक दल महाशाखाका अनुसार आचारसंहिता उल्लङ्घनमा राजनीतिक दल, उम्मेदवार र विभिन्न निकाय गरी ५४ स्पष्टीकरण सोधिएको हो । राजनीतिक दल, उम्मेदवारमध्ये पाँच वटालाई दोहो¥याएर स्पष्टीकरणसमेत सोधिएको छ । केन्द्रीय आचारसंहिता अनुगमन समितिले केही विषयमा भने थप बुझेर जानकारी गराउन सम्बन्धित जिल्लाका अनुगमन अधिकृतलाई समेत पत्राचार गरेको छ । आयोगका अनुसार पछिल्लो पटक नेपाली कम्युनिस्ट पार्टी (नेकपा) का रोल्पाका उम्मेदवार वर्षमान पुनलाई स्पष्टीकरण सोधिएको छ । यस्तै बैतडीमा नेकपा (एमाले) का उम्मेदवार दामोदर भण्डारी, नेपाली कांग्रेसका गोरखा १ का उम्मेदवार प्रेमकुमार खत्रीलाई स्पष्टीकरण सोधिएको छ । विद्यालयमा कार्यक्रम गरेकामा पुनलाई पत्र काटिएको हो । यस्तै भण्डारीले चुनाव प्रचारमा सरकारी गाडी प्रयोग गरेको उजुरी परेपछि स्पष्टीकरण सोधिएको हो । खत्रीले भने आयोगले तोकेको समयभन्दा अघि नै चुनावी सभा गरेकामा स्पष्टीकरण सोधिएको हो । यस्तै आयोगले स्थानीय तहका जनप्रतिनिधिलाई पनि धमाधम स्पष्टीकरण सोधेको छ । दाङको घोराही उपमहानगरका प्रमुख नरुलाल चौधरी, दोलखाको वैत्यश्वर गाउँपालिका–५ का वडाध्यक्ष भुवन घिमिरेलाई पनि आयोगले स्पष्टीकरण सोधेको छ । जनप्रतिनिधि भएर दलको प्रचारमा निरन्तर संलग्न भएको आरोपमा स्पष्टीकरण सोधिएको हो । आयोगले स्पष्टीकरण सोधेका अन्यमा जनप्रतिनिधिसँगै शिक्षकसमेत छन् । मतपत्र छपाइआयोगका अनुसार बुधबार बिहान ८ बजेसम्म एक करोड ४९ लाख दुई हजार मतपत्र छपाइ सम्पन्न भएको छ । जनक शिक्षा सामग्री केन्द्र लिमिटेडमा प्रत्यक्षतर्फको मतपत्र छपाइ जारी छ । बुधबार बिहानसम्म ५३ जिल्लाको मतपत्र छपाइ सकिएको छ । ५३ जिल्लाकै मतपत्र प्याकेजिङसमेत भइसकेको आयोगले जनाएको छ । आयोगका अनुसार ११७ निर्वाचन क्षेत्रको छपाइ सकिएको छ । समानुपातिक निर्वाचनतर्फको मतपत्र छपाइ सकिएपछि प्रत्यक्षको सुरु भएको थियो । मतदाता शिक्षा प्रयोजनका मतपत्रको छपाइ पनि यसअघि नै सकिएको छ । प्रत्यक्षतर्फ भने आयोगले उच्च हिमाली र हिमाली क्षेत्रको छपाइलाई प्राथमिकता दिएको थियो । ढुवानीका लागि प्राथमिकता दिन आयोगले ती क्षेत्रको मतपत्र छपाइमा प्राथमिकता दिएको हो ।",
      "link": "https://gorkhapatraonline.com/news/191740",
      "image": "https://gorkhapatraonline.com/storage/media/336571/conversions/Nirbachan_aayog-original-thumb.jpg"
    },
    {
      "slug": "191739",
      "title": "वडामा मतदाता शिक्षा सञ्चालन गर्न आग्रह",
      "timestamp": 1770854400000,
      "source": "gp",
      "content": "सङ्घीय मामिला तथा सामान्य प्रशासन मन्त्रालयले आउँदो फागुन २१ गते हुने प्रतिनिधि सभा सदस्य निर्वाचनका लागि ७५३ स्थानीय तहका छ हजार ७४३ वटै वडामा मतदाता शिक्षा कार्यक्रम सञ्चालन गर्न आग्रह गरेको छ ।",
      "longContent": "गोरखापत्र समाचारदाता काठमाडौँ, माघ २९ गते । सङ्घीय मामिला तथा सामान्य प्रशासन मन्त्रालयले आउँदो फागुन २१ गते हुने प्रतिनिधि सभा सदस्य निर्वाचनका लागि ७५३ स्थानीय तहका छ हजार ७४३ वटै वडामा मतदाता शिक्षा कार्यक्रम सञ्चालन गर्न आग्रह गरेको छ । स्थानीय तहको समन्वयमा सम्बन्धित प्रदेश निर्वाचन कार्यालय र जिल्ला निर्वाचन कार्यालयबाट सम्बन्धित स्थानीय तहको वडाका लागि मतदाता शिक्षा स्वयंसेवक नियुक्त गरी देशभरका वडामा घरदैलो तथा विद्यालय शिक्षा कार्यक्रम सञ्चालन गर्न मन्त्रालयले आग्रह गरेको हो । निर्वाचन आयोगले जारी गरेको मतदाता शिक्षा विशेष कार्यक्रम अन्तर्गत गाउँपालिका र नगरपालिकाको वडा कार्यालयबाट आगामी फागुन ३ देखि १७ गतेसम्म घरदैलो तथा विद्यालयस्तरमा मतदाता शिक्षा कार्यक्रम परिचालन गर्न मन्त्रालयले सबै स्थानीय तहलाई पत्राचारसमेत गरेको मन्त्रालयले जनाएको छ । मन्त्रालयका प्रवक्ता नीता पोखरेलले मतदातालाई तथ्यपरक र उपयोगी जानकारी प्रदान गरी जिम्मेवार र सचेत मतदान संस्कृतिको विकास गर्न मतदाता शिक्षा विशेष कार्यक्रम सञ्चालन गर्न सबै स्थानीय तहलाई आग्रह गरिएको बताउनुभयो । निर्वाचन स्वच्छ, स्वतन्त्र, निष्पक्ष तथा विश्वसनीय वातावरणमा सम्पन्न गर्ने विविध क्रियाकलापमध्ये मतदाता शिक्षा विशेष कार्यक्रमसमेत निर्वाचन आयोगबाट स्वीकृत गरी कार्यान्वयनमा ल्याइएको छ । आयोगले मतदाता शिक्षा विशेष कार्यक्रमलाई व्यवस्थित र प्रभावकारी बनाउन स्थानीय तहको निर्वाचन सम्पर्क व्यक्तिलाई अनुगमनकर्ता तोकेको छ ।",
      "link": "https://gorkhapatraonline.com/news/191739",
      "image": "https://gorkhapatraonline.com/storage/media/336570/conversions/234-original-thumb.jpg"
    },
    {
      "slug": "191738",
      "title": "तिलौराकोटमा ऐतिहासिक बौद्ध संरचना फेला",
      "timestamp": 1770854400000,
      "source": "gp",
      "content": "कपिलवस्तुको तिलौराकोटमा पहिलो पटक अर्धवृत्ताकार (अप्सिडल) बौद्ध मन्दिरको संरचनासहित पूजाआजा हुने गरेको देवल (स्तूप) फेला परेको छ । पुरातत्व विभाग, लुम्बिनी विकास कोष, दुरहाम विश्वविद्यालयका पुरातत्वविद्को झन्डै चार वर्षको लामो खोज अनुसन्धानबाट अप्सिडल बौद्ध मन्दिरको भग्नावशेष फेला परेको बुधबार पत्रकार सम्मेलनमार्फत विभागले जानकारी दिएको हो ।",
      "longContent": "गोरखापत्र समाचारदाता काठमाडौँ, माघ २९ गते । कपिलवस्तुको तिलौराकोटमा पहिलो पटक अर्धवृत्ताकार (अप्सिडल) बौद्ध मन्दिरको संरचनासहित पूजाआजा हुने गरेको देवल (स्तूप) फेला परेको छ । पुरातत्व विभाग, लुम्बिनी विकास कोष, दुरहाम विश्वविद्यालयका पुरातत्वविद्को झन्डै चार वर्षको लामो खोज अनुसन्धानबाट अप्सिडल बौद्ध मन्दिरको भग्नावशेष फेला परेको बुधबार पत्रकार सम्मेलनमार्फत विभागले जानकारी दिएको हो ।पुरातत्वविद् कोषप्रसाद आचार्यले दक्षिण एसियाकै उत्कृष्ट रूपमा सुरक्षित प्रारम्भिक ऐतिहासिक सहर तिलौराकोटमा पहिलो पटक अर्धवृत्ताकारको बौद्ध मन्दिर फेला परेको जानकारी दिनुभयो । उहाँले तिलौराकोटमा तेलका दियो फेला पर्नुले लामो समयसम्म तीर्थयात्री र भक्तजनका लागि निरन्तर धार्मिक अनुष्ठानको स्थान भएको सङ्केत गरेको बताउनुभयो । “मन्दिरको भवनको पूरै संरचना फेला परेको छ । त्यसभित्र फेरि बारम्बार पूजाआजा गरेको माटोको देवल फेला परेको छ । यो प्राचीन सहर छैटौँ र आठौँ शताब्दी पुरानो भन्ने गरिन्छ,” उहाँले भन्नुभयो, “फेला परेको संरचनाको विस्तृत परीक्षण गरेपछि कुन समयको पत्ता लाग्छ । त्यसपछि मात्रै भन्न सकिन्छ ।” पछिल्लो बौद्ध मन्दिर संरचना फेला परेपछि तिलौराकोटलाई विश्व सम्पदामा सूचीकृत हुन सहयोग पुग्ने उहाँले विश्वास व्यक्त गर्नुभयो । “दक्षिण एसियामा अर्धवृत्ताकार मन्दिरको एक स्पष्ट वर्ग, श्रेणीको मन्दिरका रूपमा चिनिन्छ । यस्ता मन्दिरको पछिल्लो भाग अर्धवृत्ताकार हुन्छ । जसले स्मारकको धार्मिक केन्द्रलाई परिभाषित गर्छ,” विभागको विज्ञप्तिमा भनिएको छ, “अर्को छेउमा प्रवेशद्वार प्लेटफर्म रहेको हुन्छ । यस्ता मन्दिरको प्रारम्भिक उदाहरण चट्टान काटेर निर्माण गरिएका थिए भने पछिल्लो कालखण्डमा ढुङ्गा, काठ वा इँटाबाट निर्माण गरिएका स्मारक पाइन्छन् ।” यी सबै अवस्थालाई केलाउँदा तिलौराकोटमा पत्ता लागेको मन्दिरको स्मारकले उक्त संरचनालाई पछ्याउने भएकाले अप्सिडल मन्दिरको दुर्लभ उदाहरण भएको हुन सक्ने आकलन गरिएको छ । तिलौराकोटको उक्त संरचनामा १.५ मिटर चौडाइ भएका विशाल इँटाको पर्खालद्वारा ठुलो क्षेत्रफल समेटिएको छ । पुरातत्व विभागका महानिर्देशक सौभाग्य प्रधानाङ्गले तिलौराकोटको ऐतिहासिक खोज अनुसन्धान गर्न एक सय बिघा जग्गा अधिग्रहण गर्ने तयारी गरिए पनि ५० बिघा मात्रै अधिग्रहण गरिएको जानकारी दिनुभयो । “हामीले तिलौराकोटलाई विश्व सम्पदामा सूचीकृत गर्न प्रस्ताव पठाएका थियौँ । त्यसमा दुई/तीन क्षेत्रको थप खोज अनुसन्धान गर्न आग्रह गरिएको थियो,” उहाँले भन्नुभयो, “बौद्ध मन्दिरसहित पूजाआजा गरेको स्तूपसहितको ऐतिहासिक संरचना फेला परेपछि यसले सूचीकृत गर्न थप सहयोग पुग्ने विश्वास छ ।” दुरहाम विश्वविद्यालयका प्राध्यापक रोबिन कनिङ्घमले तिलौराकोटमा फेला परेका बौद्ध मन्दिर र स्तूपलगायत सम्पूर्ण अवशेष बौद्धकालीन संरचना भएको बताउनुभयो ।",
      "link": "https://gorkhapatraonline.com/news/191738",
      "image": "https://gorkhapatraonline.com/storage/media/336569/conversions/u-akar-original-thumb.jpg"
    },
    {
      "slug": "191737",
      "title": "छ महिनामा बने दस वटा पक्की पुल",
      "timestamp": 1770854400000,
      "source": "gp",
      "content": "सङ्घीय भौतिक पूर्वाधार तथा यातायात मन्त्रालयमातहत छ महिनामा १६८ किलोमिटर कालोपत्रे सम्पन्न भएको छ । चालु आर्थिक वर्ष २०८२/८३ को छ महिनामा चार वा सोभन्दा बढी लेनका आठ किलोमिटर र दुई लेनका १६४ किलोमिटर कालोपत्रे सम्पन्न भएको हो ।",
      "longContent": "गोरखापत्र समाचारदाताकाठमाडौँ, माघ २९ गते । सङ्घीय भौतिक पूर्वाधार तथा यातायात मन्त्रालयमातहत छ महिनामा १६८ किलोमिटर कालोपत्रे सम्पन्न भएको छ । चालु आर्थिक वर्ष २०८२/८३ को छ महिनामा चार वा सोभन्दा बढी लेनका आठ किलोमिटर र दुई लेनका १६४ किलोमिटर कालोपत्रे सम्पन्न भएको हो । त्यसै गरी सो अवधिमा १० वटा पुलको समेत निर्माण सम्पन्न भएको भौतिक पूर्वाधार तथा यातायात मन्त्रालयको सहसचिव सुशीलबाबु ढकालले जानकारी दिनुभयो ।उहाँका अनुसार यस अवधिमा हुलाकी राजमार्ग अन्तर्गत २६.५ किलोमिटर, पुष्पलाल (मध्यपहाडी) राजमार्ग अन्तर्गत ११ किलोमिटर, उत्तर दक्षिण सडक आयोजना अन्तर्गत १० किलोमिटर, मदन भण्डारी राजमार्ग अन्तर्गत ६.६ किलोमिटर, पूर्वपश्चिम राजमार्ग अन्तर्गत पाँच किलोमिटर, सडक सुधार आयोजना अन्तर्गत पाँच किलोमिटर सडक कालोपत्रे गरिएको हो । त्यसै गरी यस अवधिमा ३५ किलोमिटर सडक ग्राभेल, ३० किलोमिटर सडकको नयाँ ट्र्याक खोलिएको छ भने १५ किलोमिटर सडक मर्मतसम्भार गरिएको सहसचिव ढकालले जानकारी दिनुभयो ।गत आर्थिक वर्ष २०८१/८२ को यही अवधिमा सङ्घीय भौतिक पूर्वाधार तथा यातायात मन्त्रालय अन्तर्गत चार लेन र दुई लेन गरी कुल ७५ किलोमिटर सडक कालोपत्रे सम्पन्न गर्नुका साथै २० वटा पुलको निर्माण सम्पन्न भएको थियो ।",
      "link": "https://gorkhapatraonline.com/news/191737",
      "image": "https://gorkhapatraonline.com/storage/media/336568/conversions/kamala_bridge-original-thumb.jpg"
    },
    {
      "slug": "191736",
      "title": "नाम विवादले अड्कियो विधेयक",
      "timestamp": 1770854400000,
      "source": "gp",
      "content": "अभौतिक सांस्कृतिक सम्पदाको संरक्षण गर्ने सम्बन्धमा बनेको विधेयकको नामबारे सरकार र राष्ट्रिय सभाका सदस्यले आआफ्नो अडान कायमै राखेपछि लगातार दोस्रो बैठकमा समेत विधेयक मसौदाको प्रतिवेदन पारित भएको छैन ।",
      "longContent": "गोरखापत्र समाचारदाताकाठमाडौँ, माघ २९ गते । अभौतिक सांस्कृतिक सम्पदाको संरक्षण गर्ने सम्बन्धमा बनेको विधेयकको नामबारे सरकार र राष्ट्रिय सभाका सदस्यले आआफ्नो अडान कायमै राखेपछि लगातार दोस्रो बैठकमा समेत विधेयक मसौदाको प्रतिवेदन पारित भएको छैन । राष्ट्रिय सभाको विधायन व्यवस्थापन समितिमा अभौतिक सांस्कृतिक सम्पदाको संरक्षण गर्ने सम्बन्धमा बनेको विधेयकको दफावार विषयवस्तुमा सहमति भइसकेको छ तर नामको विषयमा पछिल्लो दुई बैठकले सहमति गर्न सकेन । समितिको बैठकमा संस्कृति, पर्यटन तथा नागरिक उड्डयनमन्त्री अनिलकुमार सिन्हाले मन्त्रालयले विज्ञसँग छलफल गर्दासमेत ‘अभौतिक’ शब्द नै राख्न सुझाव आएकाले प्रस्तावित नाममा नै सहमत हुन समितिका सदस्यलाई आग्रह गर्नुभयो । उहाँले यसलाई सरकारको सुझाव र आग्रहका रूपमा स्वीकार गर्न जोड दिनुभयो । समितिका सदस्य एवं नेपाली कम्युनिस्ट पार्टी (नेकपा) का नेता डा. वेदुराम भुसाल र गङ्गाकुमारी बेल्बासेले अभौतिक शब्द उपयुक्त नहुने जोड दिँदै प्रस्तावित नाम परिवर्तन गरी ‘अमूर्त’ राख्नुपर्ने अडान लिनुभयो । समितिमा प्रतिनिधित्व गर्ने नेपाली कांग्रेस, नेकपा (एमाले) र नेकपाकै केही सदस्यले भने अभौतिक शब्द नै राख्नुपर्ने धारणा व्यक्त गर्नुभयो । समितिले संसद्को जारी अधिवेशनमै अभौतिक सांस्कृतिक सम्पदाको संरक्षण गर्न बनेको विधेयकको प्रतिवेदन पेस गर्ने तयारी गर्दै आएको छ । सङ्घीय संसद् सचिवालयको प्रकाशित कार्यतालिकाबमोजिम राष्ट्रिय सभाको अब दुई वटा बैठक हुने छ । अर्को बैठक माघ २८ गते बुधबार बस्दै छ । फागुन १ गतेका लागि तय भएको बैठक जारी अधिवेशनको अन्तिम बैठक हुन सक्छ । त्यसअघि नै प्रतिवेदन बुझाउनुपर्ने बाध्यतामा रहेको समितिले फागुन १ गतेअघि मसौदा प्रतिवेदनमा सहमति नगरे विधेयक विचाराधीन अवस्थामा नै रहने छ । संवैधानिक व्यवस्थालाई मूर्त रूपमा कार्यान्वयन गर्न सांस्कृतिक सम्पदा संरक्षण र व्यवस्थापन सम्बन्धमा कानुन बनाउनुपर्ने दायित्व अन्तर्गत संस्कृति, पर्यटन तथा नागरिक उड्डयन मन्त्रालयले सो विधेयक ल्याएको हो ।",
      "link": "https://gorkhapatraonline.com/news/191736",
      "image": "https://gorkhapatraonline.com/storage/media/336567/conversions/334-original-thumb.jpg"
    },
    {
      "slug": "191735",
      "title": "अङ्ग्रेजीमा इम्बोस्ड नम्बर प्लेट अनिवार्य नगर्न आदेश",
      "timestamp": 1770854400000,
      "source": "gp",
      "content": "सर्वोच्च अदालतले सवारीसाधनमा अङ्ग्रेजी भाषाको इम्बोस्ड नम्बर प्लेट अनिवार्य नगर्न सरकारका नाममा अन्तरिम आदेश जारी गरेको छ । न्यायाधीशद्वय कुमार रेग्मी र महेश शर्मा पौडेलको संयुक्त इजलासले अङ्ग्रेजी भाषामा इम्बोस्ड नम्बर प्लेट बनाउने कार्य संवैधानिक तथा कानुनी आलोकमा तत्काल कार्यान्वयन नगर्नू/नगराउनू भन्ने आदेश जारी गरेको हो ।",
      "longContent": "गोरखापत्र समाचारदाताकाठमाडौँ, माघ २९ गते । सर्वोच्च अदालतले सवारीसाधनमा अङ्ग्रेजी भाषाको इम्बोस्ड नम्बर प्लेट अनिवार्य नगर्न सरकारका नाममा अन्तरिम आदेश जारी गरेको छ । न्यायाधीशद्वय कुमार रेग्मी र महेश शर्मा पौडेलको संयुक्त इजलासले अङ्ग्रेजी भाषामा इम्बोस्ड नम्बर प्लेट बनाउने कार्य संवैधानिक तथा कानुनी आलोकमा तत्काल कार्यान्वयन नगर्नू/नगराउनू भन्ने आदेश जारी गरेको हो । सर्वोच्चको संवैधानिक इजलासले यसअघि जारी गरेको आदेश अनुकूलसमेत सरकारको निर्णय नरहेको अन्तरिम आदेशमा भनेको छ । संयुक्त इजलासको आदेशमा भनिएको छ, “इम्बोस्ड नम्बर प्लेट अनिवार्य जडान गर्नेसम्बन्धी यातायात व्यवस्था विभागको मिति २०८२/०५/०३ को सूचना अनुसार अङ्ग्रेजी भाषामा इम्बोस्ड नम्बर प्लेट बनाउने कार्य उल्लिखित संवैधानिक र कानुनी व्यवस्थाको आलोकमा कार्यान्वयन नगर्नू/नगराउनू भनी अन्तरिम आदेश जारी गरिएको छ ।”आदेशमा नेपालको संविधानको धारा ३२ ले भाषा तथा संस्कृतिको मौलिक हकको सुनिश्चितता गरेको र देवनागरी लिपिमा लेखिने नेपाली भाषा नेपालको सरकारी कामकाजको भाषा हुने उल्लेख भएको पनि स्मरण गराइएको छ । यस्तै भाषासम्बन्धी अन्य व्यवस्था भाषा आयोगको सिफारिसमा हुने भन्ने व्यवस्था गरिएकाले संविधानको उक्त प्रावधान परिपालना आवश्यक रहेको पनि आदेशमा भनिएको छ ।यस्तै सर्वोच्चको संवैधानिक इजलासले २०७६ मङ्सिर २७ मा इम्बोस्ड नम्बर प्लेटसम्बन्धी विवादमा फैसला गर्नुअघि सवारी तथा यातायात व्यवस्था ऐन, २०४९ को अनुसूची २ को बुँदा १२ मा इम्बोस्ड नम्बर प्लेटमा अक्षर र अङ्क अङ्ग्रेजी लिपिमा हुनुपर्ने व्यवस्था थियो । सर्वोच्चको उक्त फैसलाले २०८० वैशाख १४ मा अनुसूची संशोधन गरी नम्बर प्लेटमा रहने अक्षर र अङ्क नेपाल सरकारले निर्णय गरेबमोजिम देवनागरी लिपि वा अङ्ग्रेजी लिपि वा दुवै लिपिको मिश्रितमा हुने व्यवस्था गरिएको थियो । संवैधानिक इजलासबाट फैसला भएपश्चात् कानुनी व्यवस्था पनि संशोधन भएको थियो । संशोधित व्यवस्थाले इम्बोस्ड नम्बर प्लेटमा रहने अक्षर र अङ्कमा देवनागरी लिपिलाई पहिलो प्राथमिकतामा राखेको र भाषा आयोगले समेत देवनागरी लिपिमा विद्युतीय सङ्केत सङ्ख्या राख्न २०८२ भदौ १ गते सरकारको ध्यानाकर्षण गराएको थियो । तर संशोधनको सो व्यवस्थाविपरीत २०८२ साउन २० मा भौतिक पूर्वाधार तथा यातायात मन्त्रीस्तरीय बैठकबाट इम्बोस्ड नम्बर प्लेट अनिवार्य जडान गर्ने र भाषा अङ्ग्रेजी हुने निर्णय भएको थियो । सोही अनुसार यातायात व्यवस्था विभागले २०८२ भदौ ३ गते सूचना जारी गरेको थियो । उक्त व्यवस्था संवैधानिक प्रावधान र सर्वोच्चको पूर्ण इजलासको फैसलाविपरीत रहेको भन्दै अधिवक्ता रामबहादुर राउतसमेतले सर्वोच्चमा रिट दायर गर्नुभएको थियो । अदालतले निवेदकको मागदाबी अनुसार अन्तरिम आदेश जारी गरेको हो ।",
      "link": "https://gorkhapatraonline.com/news/191735",
      "image": "https://gorkhapatraonline.com/storage/media/336566/conversions/Untitled-1-21-original-thumb.jpg"
    },
    {
      "slug": "191733",
      "title": "घोषणापत्र सार्वजनिक गर्दै कांग्रेस",
      "timestamp": 1770854400000,
      "source": "gp",
      "content": "आउँदो फागुन २१ गतेका लागि तय भएको प्रतिनिधि सभा निर्वाचनमा आफ्ना प्रतिबद्धता तथा सङ्कल्पसहित नेपाली कांग्रेसले फागुन २ गते घोषणापत्र सार्वजनिक गर्ने भएको छ । १० वटा प्राथमिकताका क्षेत्र निर्धारण गरी १० वर्षमा सम्पन्न गर्ने गरी नेपाली कांग्रेसले ‘मिसन टेन’ नामक सङ्कल्पपत्र सार्वजनिक गर्न लागेको हो ।",
      "longContent": "गोरखापत्र समाचारदाता काठमाडौँ, माघ २९ गते । आउँदो फागुन २१ गतेका लागि तय भएको प्रतिनिधि सभा निर्वाचनमा आफ्ना प्रतिबद्धता तथा सङ्कल्पसहित नेपाली कांग्रेसले फागुन २ गते घोषणापत्र सार्वजनिक गर्ने भएको छ । १० वटा प्राथमिकताका क्षेत्र निर्धारण गरी १० वर्षमा सम्पन्न गर्ने गरी नेपाली कांग्रेसले ‘मिसन टेन’ नामक सङ्कल्पपत्र सार्वजनिक गर्न लागेको हो । नेपाली कांग्रेसका प्रवक्ता देवराज चालिसेले सञ्चारकर्मीसँग कुराकानी गर्र्दै घोषणापत्रलाई यस पटक पूरा गरेरै छाड्ने सङ्कल्पपत्रका रूपमा सार्वजनिक गरिने बताउनुभयो ।प्रवक्ता चालिसेले भन्नुभयो, “घोषणापत्र सार्वजनिक गर्ने र कार्यान्वयन नगर्ने विगतको गलत परम्परालाई तोड्दै कांग्रेसले कार्यान्वयनको योजनासहित घोषणापत्रलाई सङ्कल्पपत्रका रूपमा सार्वजनिक गर्ने छ ।” शिक्षा, स्वास्थ्य, रोजगार, खेलकुद, पर्यटन, कृषि, विज्ञान तथा प्रविधिका क्षेत्रलाई मुख्य प्राथमिकता दिँदै विषयविज्ञको सहभागितामा घोषणापत्र तयारी भइरहेको जनाइएको छ । यसैबिच प्रवक्त चालिसेले पार्टीलाई एकताबद्ध बनाई आगामी निर्वाचनमा पार्टीलाई विजयी बनाउन निवर्तमान सभापति शेरबहादुर देउवालाई निर्वाचन प्रचारप्रसारमा ल्याउने प्रयास भइरहेको पनि उहाँले बताउनुभयो । विशेष महाधिवेशनपश्चात् पूर्वसभापति देउवालगायत केही नेता निष्क्रिय रहनुको कारणबारे सञ्चारकर्मीको जिज्ञासामा चालिसेले विभिन्न माध्यमबाट पूर्वसभापति देउवासँग समन्वय र संवादको प्रयास भइरहेको र केही दिनभित्र नै त्यसका परिणाम सार्वजनिक हुने पनि बताउनुभयो । उहाँले जेनजी आन्दोलनपछि तत्कालीन सभापति देउवाले केन्द्रीय समितिमा राख्नुभएको वक्तव्य जस्तै वर्तमान सभापति गगनकुमार थापा र पूर्वसभापति देउवाले संयुक्त वक्तव्य जारी गरी पार्टी एकताबद्ध रहेको सन्देश दिनेबारे पनि गृहकार्य भइरहेको बताउनुभयो । निर्वाचनअघि पूर्वसभापति देउवाले एकताको सन्देश दिएमा कांग्रेसका पक्षमा ठुलो लहर सिर्जना हुने सम्भावना रहेको प्रवक्ता चालिसेले बताउनुभयो ।विशेष महाधिवेशनबाट निर्वाचित नयाँ कार्यसमितिले पूर्वसभापति देउवा र उहाँपक्षीय नेतालाई उपेक्षा त गरिरहेको छैन भन्ने जिज्ञासामा चालिसेले भन्नुभयो, “पार्टीभित्र समूल एकता भए, त्यो सबैभन्दा बलियो पक्ष हुन्छ, यसले कांग्रेसभित्र ठुलो जनलहर नै सिर्जना हुन्छ । हाम्रो यो सबल पक्षलाई उपयोग नगर्ने भन्ने कुरा नै हुँदैन ।”",
      "link": "https://gorkhapatraonline.com/news/191733",
      "image": "https://gorkhapatraonline.com/storage/media/336564/conversions/nc-original-thumb.jpg"
    },
    {
      "slug": "191732",
      "title": "बाँदर धपाइदिने दललाई भोट",
      "timestamp": 1770854400000,
      "source": "gp",
      "content": "आगामी प्रतिनिधि सभा निर्वाचनका लागि अरूको भन्दा कर्णप्रिय, जमिन र आकाशभेदी विकासे सङ्कल्पसहित घोषणापत्र बनाउन व्यस्त राजनीतिक दललाई माटो खेलाएर जीविका चलाउनुपर्ने मतदाताले यस पटक फरक सर्त अघि सारेका छन् । विभिन्न जिल्लामा बाँदर आतङ्ककै कारण बस्ती उठीवास र खेतीपाती बन्द गर्नु परिरहेको अवस्थामा दोलखाको तामाकोशी नदीतटीय क्षेत्रका मतदाताले बाँदर धपाइदिने दल र उम्मेदवारलाई मात्र भोट दिने बताएका छन् ।",
      "longContent": "बाबुराम शर्मा दोलखा, माघ २९ गते । आगामी प्रतिनिधि सभा निर्वाचनका लागि अरूको भन्दा कर्णप्रिय, जमिन र आकाशभेदी विकासे सङ्कल्पसहित घोषणापत्र बनाउन व्यस्त राजनीतिक दललाई माटो खेलाएर जीविका चलाउनुपर्ने मतदाताले यस पटक फरक सर्त अघि सारेका छन् । विभिन्न जिल्लामा बाँदर आतङ्ककै कारण बस्ती उठीवास र खेतीपाती बन्द गर्नु परिरहेको अवस्थामा दोलखाको तामाकोशी नदीतटीय क्षेत्रका मतदाताले बाँदर धपाइदिने दल र उम्मेदवारलाई मात्र भोट दिने बताएका छन् । बिगु, गौरीशङ्कर, कालिञ्चोक, वैतेश्वर, तामाकोशी, मेलुङ, शैलुङ गाउँपालिका र भीमेश्वर नगरपालिकाको तल्लो भेगमा खेतबारीमा बाँदरले खेती सखाप पार्दा किसान आतङ्कित छन् । न बाँदर मार्न पाइन्छ न त नियन्त्रण गर्ने उपाय नै काम लागेको छ । यो अवस्थामा किसानले बाँदर धपाइदिने प्रतिबद्धता गर्ने दललाई मात्र भोट दिने भीमेश्वर नगरपालिका–४, जिलुकी पीडित चन्द्रकुमारी बुढाथोकीले बताउनुभयो । उहाँका अनुसार बाँदर सृजित समस्या सदाका लागि न्यूनीकरण गर्ने घोषणापत्र लिएर आउने दललाई मात्र भोट दिने बाँदर आतङ्कपीडतबिच सहमति भएको छ । आफ्ना थोरै जग्गामा लगाएको अन्नबाली पनि बाँदरको हुल आएर नष्ट पार्ने समस्याले आफू भोकभोकै हुनुपर्ने भएकाले चिन्ता बढेको स्थानीयको गुनासो छ । बारीमा लगाएको अन्नबाली भित्र्याउन पाइँदैन । बाँदरबाट बाली जोगाउन मुस्किल पर्छ । दिनहुँ गोठालो लाग्दा अरू काम गर्न पाइँदैन । निकै समस्या परेका मेलुङ गाउँपालिका–७ का कर्ण खड्काले बताउनुभयो । उहाँले भन्नुयभो, “१७ वर्षको सैन्य सेवाबाट अवकाश लिएर गाउँ फर्केर कृषि खेतीमा लागे तर के गर्नु खेती भित्र्याउन नपाई बाँदरले सखाप पारिदिन्छ ।”  त्यसो त उहाँले मात्र होइन, वडा नं ७ का २२ वटा टोलका किसानले बाँदर आतङ्क भोगिरहेका छन् । उनीहरूको पनि भोट दिनेबारे यस्तै सहमति भएको छ ।कालिञ्चोक गाउँपालिकामा बाँदर आतङ्कबाट किसान गाउँबाटै विस्थापित हुने अवस्था आएपछि किसानलाई बाँदर धपाउने यन्त्र बाँडिएको थियो तर त्यसले पनि काम गरेन । यसको समाधान गर्नेलाई मात्र यसपालिको भोट दिने किसानले बताएका छन् । खेतबारीबाट धपायो, घरमा आउने र पकाएको भातको कसौँडी नै लिएर जाने गरेका घटनासमेत छन् । । भात खाएर कसौँडी छाडेर हिँड्छ । पहिला मकै खाने गरेको बाँदरले अहिले आलु, केराउ, बकुल्ला, प्याज, लसुनसमेत पनि बाँकी नराखेको गुनासो पीडित चन्द्रकुमारीको रहेको छ । उहाँले भन्नुभयो, “बन्दुक जस्तो मेसिन वडावासी सबैका निम्ति भन्दै नगरपालिकाले दिएको थियो । पहिले पहिले त्यो मेसिन पड्काएको ठुलो आवाज सुनेर बाँदर भाग्थ्यो तर अहिले त बाँदर चलाख भएको हो कि क्या हो, भाग्नै छाड्यो । बन्दुक जस्तो मेसिन दिने मात्र काम भयो तर बाँदर गाउँबाट टाढा भएन । आतङ्क जहीँको तहीँ रह्यो ।”अर्का पीडित उमेश घतानीले भन्नुभयो, “स्थानीय सरकार बनेको पनि करिब साढे तीन वर्ष बितिसक्यो तर समस्या ज्युँका त्युँ छन् । अहिले उनीहरूभन्दा माथिल्लो तहमा पुग्न खोजिरहेका उम्मेदवारलाई यी समस्या समाधान गर्न एकै स्वरमा माग गरेका छौँ । विश्वास दिलाउन सक्ने दललाई मात्र भोट दिन्छौँ ।”पीडित कृष्णकुमारी लामिछानेले भन्नुभयो, “नयाँ सांसद चुन्ने बेला आएको छ । जल्दोबल्दो समस्या बनेको बाँदर हटाइदिनेलाई चुन्ने हो । जसले बाँदर भगाउने वाचा गर्छ, उसैलाई भोट दिने हो । यो एक जनाको मात्र समस्या होइन, पूरै जिल्लाको समस्या हो । जिल्ला पूरै एक हुन्छौँ ।”",
      "link": "https://gorkhapatraonline.com/news/191732",
      "image": "https://gorkhapatraonline.com/storage/media/336563/conversions/sdhsr-original-thumb.jpg"
    },
    {
      "slug": "191728",
      "title": "लखन थापा मगरको स्मृतिमा दौड प्रतियोगिता हुने",
      "timestamp": 1770768000000,
      "source": "gp",
      "content": "नेपालको प्रथम सहिद लखन थापा मगरको ऐतिहासिक योगदान र बलिदानको स्मरणमा खुल्ला दौड प्रतियोगिता हुनेभएको छ । मगरको १४९ औं स्मृति दिवसको अवसरमा लखन थापा मगर स्मृति खुल्ला दौड प्रतियोगिता २०८२ हुन लागेको हो ।",
      "longContent": "गोरखापत्र अनलाइनकाठमाडौं, माघ २८ गते । नेपालको प्रथम सहिद लखन थापा मगरको ऐतिहासिक योगदान र बलिदानको स्मरणमा खुल्ला दौड प्रतियोगिता हुनेभएको छ । मगरको १४९ औं स्मृति दिवसको अवसरमा लखन थापा मगर स्मृति खुल्ला दौड प्रतियोगिता २०८२ हुन लागेको हो ।आगामी फागुन २ गते शनिबारका दिन बिहान ६ बजे काठमाडौंको सहिद गेटबाट दौड सुरु हुने बुधबार पत्रकार सम्मेलन गरी आयोजक नेपाली कल्चरले जनाएको हो। प्रथम सहिद मगरको बलिदानी, देशप्रेम, साहस र क्रान्तिको चेतना र बलिदानीको सम्मान गर्दै उहाँको राष्ट्रिय र अन्तर्राष्ट्रिय रुपमा प्रचार–प्रसार साथै युवापुस्तामा स्वास्थ्य, खेलकुद, संस्कृति र राष्ट्रिय इतिहासप्रतिको जागरण र गौरव फैलाउने उद्देश्यले नेपाली कल्चर मिडिया प्रालिको आयोजना, नेपाल मगर संघ, केन्द्रिय समितिको संरक्षकत्व साथै प्रथम सहिद लखन थापा मगर स्मृति प्रतिष्ठानको संयोजनमा उक्त दौड प्रतियोगिता हुन लागेको हो ।नेपालमा प्रजातन्त्र स्थापना गराउने उद्देश्यले पहिलो पटक राजनीतिक विद्रोह गरेको कारणले राणा शासक जंगबहादुरको ठाडो आदेशमा विसं १९३३ फागुन २ गते मृत्युदण्ड दिइएका लखन थापा मगर नेपालका प्रथम सहिद मानिनुहुन्छ । लखन थापा मगरको नेतृत्वमा दुई हजारभन्दा बढी नेपाली जनताहरु संगठित भइ वि‍सं १९२७ देखि १९३३ सम्म राणा शासनविरुद्ध पहिलो जनविद्रोह गरेका थिए। नेपाल सरकारले लखन थापा मगरलाई वि‍सं २०७२ असोज ३ गते नेपालको प्रथम सहिद घोषणा गरेको छ।एक हजारभन्दा बढी खुल्ला सहभागितामा आधारित रहने प्रतियोगिता १० किलोमिटर दूरी रहने आयोजकका स‌ंयोजक रक्षबहादुर रैकामगरले बताउनुभयो । आयोजकका अनुसार उक्त प्रतियोगिता महिला तथा पुरुष विधामा छुट्टाछुट्टै सञ्चालन गरी महिला तथा पुरुष प्रत्येक विधामा प्रथम, द्वितीय र तृतीय, सान्त्वना स्थान हासिल गर्ने धावकलाई नगद  र ट्रफी, मेडल तथा प्रमाणपत्र पुरस्कार प्रदान गरिनेछ । दौड प्रतियोगितामा नेपालको खेल इतिहासको सबैभन्दा प्रतिष्ठित र प्रेरणादायी एथलेट विशेषगरी लामो दूरी दौडऽ म्याराथनका जीवित इतिहास, दक्षिण एशियाली खेलकुद साफमा लगातार ४ पटक स्वर्ण पदक विजेता र एसियाली खेलकुदमा सहभागिता जनाउने पहिलो नेपाली एथलेटमध्येका एक वैकुण्ठ मानन्धरलगायतका राष्ट्रिय तथा अन्तर्राष्ट्रिय ख्यातिप्राप्त धावकहरुको उपस्थिति रहनेछ ।दौड सुरु हुने स्थान र रुटमा सहिद गेटबाट सुरु भइ जमल, लैनचौर, नारायणगोपाल चोक, गोल्फुटार, बुढानिलकण्ठ, चपलीघुम्तीबाट देब्रे मोडेर तल्लो पासीकोट श्रीराम स्कुल हुँदै नेपाली कल्चर मिडिया हाउससम्म पुग्ने आयोजकले जनाएको छ।यससँगै आयोजक स‌ंयोजक मगरले फागुन १३ गते दिउँसो १ बजे नाचघरमा सांस्कृतिक कार्यक्रम गरिने बताएका छन् । उहाँले सांस्कृतिक कार्यक्रमबाट उठेको सहयोगले प्रथम सहिद लखन थापा मगर स्मृति भवन निर्माणमा योगदान पुग्ने बताउनुभयो ।",
      "link": "https://gorkhapatraonline.com/news/191728",
      "image": "https://gorkhapatraonline.com/storage/media/336554/conversions/magar1-original-thumb.jpg"
    },
    {
      "slug": "191726",
      "title": "अवैध हतियारसहित दुई जना पक्राउ",
      "timestamp": 1770768000000,
      "source": "gp",
      "content": "निर्वाचन नजिकिदै गर्दा पछिल्लो समय मोरङमा अवैध हतियारको कारोबार तथा प्रयोग रोक्न प्रहरीको निगरानी कडा बनाइएको छ। यसक्रममा मोरङ प्रहरीले अवैध हातहतियार तथा सञ्चार उपकरणसहित दुई जनालाई पक्राउ गरेको छ।",
      "longContent": "सचिन पोख्रेलइटहरी, माघ २८ गते । निर्वाचन नजिकिदै गर्दा पछिल्लो समय मोरङमा अवैध हतियारको कारोबार तथा प्रयोग रोक्न प्रहरीको निगरानी कडा बनाइएको छ। यसक्रममा मोरङ प्रहरीले अवैध हातहतियार तथा सञ्चार उपकरणसहित दुई जनालाई पक्राउ गरेको छ। निर्वाचन नजिकिँदै गर्दा जिल्लामा शान्ति–सुरक्षा कायम राख्ने क्रममा विशेष सूचनाका आधारमा गरिएको कारबाहीमा प्रहरीले दुर्इ जनालाई पक्राउ गरेको हो।इलाका प्रहरी कार्यालय बेलबारी तथा प्रहरी चौकी गछियाको संयुक्त टोलीले सुन्दर हरैचा नगरपालिका –२ क्षेत्रमा शंकास्पद गतिविधि भइरहेको भन्ने सूचनाका आधारमा खोजतलास सुरु गरेको थियो। सोक्रममा सुन्दर हरैचा –२ मा बसोबास गर्ने २८ वर्षीय सिलास लिम्बूको घरमा खानतलासी गर्दा अवैध हातहतियार तथा सञ्चार उपकरण फेला परेको थियो।जिल्ला प्रहरी कार्यालय मोरङका प्रवक्ता प्रहरी नायब उपरीक्षक हरिनन्दन चौधरीका अनुसार खोजतलासीका क्रममा  ‘मेड इन युएसए’ लेखिएको एक थान पेस्तोल, एक थान भरुवा बन्दुक र  ‘बाउफ्याङ’ लेखिएको दुई थान ह्याण्डसेट बरामद गरिएको हो। अवैध रूपमा राखिएको हातहतियार तथा उपकरण  बरामद गरिएपछि प्रहरीले तत्काल लिम्बूलाई नियन्त्रणमा लिएको थियो।त्यसपछि प्रारम्भिक अनुसन्धानको क्रममा सुन्दर हरैचा नगरपालिका –३ मा बसोबास गर्ने २९ वर्षीय प्रेमबहादुर गुरुङसँग ती हतियार र उपकरण लिएको जानकारी पाएपछि प्रहरीले सोही सूचनाका आधारमा निज गुरुङलाई समेत नियन्त्रणमा लिएको छ।पक्राउ परेका दुवै जनालाई इलाका प्रहरी कार्यालय बेलबारी ल्याई आवश्यक अनुसन्धान अघि बढाइएको जिल्ला प्रहरी कार्यालय मोरङले जनाएको छ। उनीहरू हातहतियार कसरी प्राप्त गरे, कुन उद्देश्यका लागि राखेका थिए ? अन्य व्यक्ति संलग्न छन् कि छैनन् भन्ने विषयमा अनुसन्धान भइरहेको प्रहरीले बताएको छ।शान्ति–सुरक्षा विपरितका कुनै पनि गतिविधि सह्य नहुने बताउँदै प्रहरीले यस्ता गतिविधिबारे सूचना दिन सर्वसाधारणलाई आग्रहसमेत गरेको मोरङका प्रहरी प्रमुख प्रहरी उपरीक्षक कबित कटुवालले बताउनुभयो । घटना सम्बन्धमा थप अनुसन्धान जारी रहेको उहाँको भनाइ छ।",
      "link": "https://gorkhapatraonline.com/news/191726",
      "image": "https://gorkhapatraonline.com/storage/media/336553/conversions/Arrest1-original-thumb.jpg"
    },
    {
      "slug": "191696",
      "title": "अस्थायी–करार कर्मचारीलाई सासु कोषमा आबद्ध गराइने",
      "timestamp": 1770768000000,
      "source": "gp",
      "content": "प्युठानको झिमरुक गाउँपालिकाले अस्थायी तथा करार कर्मचारीलाई योगदानमा आधारित सामाजिक सुरक्षा कोष योजनामा आबद्ध गराउने निर्णय गरेको छ ।",
      "longContent": "सुजल श्रेष्ठप्युठान, माघ २८ गते । प्युठानको झिमरुक गाउँपालिकाले अस्थायी तथा करार कर्मचारीलाई योगदानमा आधारित सामाजिक सुरक्षा कोष योजनामा आबद्ध गराउने निर्णय गरेको छ । गाउँ कार्यपालिका बैठकले सामाजिक सुरक्षा कोषमा आबद्ध गराउने निर्णय गरेको हो । गाउँपालिकाको यस वर्षको नीति तथा कार्यक्रममा योगदानमा आधारित सामाजिक सुरक्षा कोष योजनामा आबद्ध गराउने नीति तथा बजेटमा समावेश गरेको थियो ।सोही नीतिअनुसार अस्थायी, करार सेवा तथा ज्यालादारी सेवामा रहेका कर्मचारीलाई कोषको योजनामा आबद्ध गराउने प्रक्रिया सुरु गरेको गाउँपालिका अध्यक्ष पितबहादुर महतरा क्षेत्रीले जानकारी दिनुभयो । स्थानीय सरकारको करार सेवामा वर्षौंसम्म काम गरेर रित्तो हात घर फर्किने अवस्था नहोस् भनेर पालिकाले करारमा सेवारत कर्मचारीलाई योगदानमा आधारित सामाजिक सुरक्षा कोष योजनामा आबद्ध गराउने निर्णय गरी प्रक्रिया सुरु गरेको उहाँले जानकारी दिनुभयो ।प्युठानकै ऐरावती गाउँपालिकाले समेत अस्थायी र करार कर्मचारीलाई सामाजिक सुरक्षा कोषमा आबद्ध गराउने योजना अघि बढाएको छ । चालु आर्थिक वर्षदेखि कार्यान्वयन गर्नेगरी पालिकाले नीति तथा कार्यक्रम र बजेटको व्यवस्था गरेको गाउँपालिका अध्यक्ष नविलविक्रम शाहले जानकारी दिनुभयो ।",
      "link": "https://gorkhapatraonline.com/news/191696",
      "image": "https://gorkhapatraonline.com/storage/media/336508/conversions/Jhimruk-Gaupalika-office-Pyuthan-original-thumb.jpg"
    },
    {
      "slug": "191686",
      "title": "समस्याग्रस्त वन्यजन्तु नियन्त्रणमा लिन प्राविधिक टोली परिचालन",
      "timestamp": 1770768000000,
      "source": "gp",
      "content": "राष्ट्रिय प्रकृति संरक्षण कोष (एनटिएनसी)ले समस्याग्रस्त वन्यजन्तुको पहिचान गरेर ट्र्याक गर्न र नियन्त्रणमा लिन प्राविधिक टोली परिचालन गरेको छ ।",
      "longContent": "काठमाडौँ,  माघ २८ गते । राष्ट्रिय प्रकृति संरक्षण कोष (एनटिएनसी)ले समस्याग्रस्त वन्यजन्तुको पहिचान गरेर ट्र्याक गर्न र नियन्त्रणमा लिन प्राविधिक टोली परिचालन गरेको छ ।एनटिएनसीले अहिले तीन जिल्लाका विभिन्न क्षेत्रमा समस्याग्रस्त वन्यजन्तुको पहिचान गरेर ट्रयाक गर्न र नियन्त्रणमा लिन प्रत्यक्ष रूपमा टोली खटाएको सदस्य सचिव डा. नरेश सुवेदीले जानकारी दिनुभयो ।“कोषको बर्दियास्थित कार्यालयबाट खटिएका उद्धार टोली कर्णाली र लुम्बिनी प्रदेशमा छन्”, उहाँले भन्नुभयो । उद्धार टोली बर्दियाको बारबर्दिया र गुलरिया क्षेत्र, सल्यानको कालिमाटी र दैलेखको भैरवी गाउँपालिकामा केन्द्रीत छन् । वन तथा वातावरण मन्त्रालय, राष्ट्रिय निकुञ्ज तथा वन्यजन्तु संरक्षण विभाग र स्थानीय प्रशासनसँगको समन्वयमा टोलीले काम गरिरहेको उहाँले बताउनुभयो ।कोषका प्राविधिकले २४ सै घण्टा समस्याग्रस्त वन्यजन्तुको निगरानी गरिरहेका छन् भने सल्यानमा समस्याग्रस्त बाघलाई नियन्त्रणमा लिन तीन ठाउँमा ‘बेट’ राखिएको छ । बर्दियामा चितुवा नियन्त्रणका लागि उद्धार खोर तयारी अवस्थामा राखिएको छ । दैलेखमा बँदेलको द्वन्द्व व्यवस्थापनका लागि  प्रयास भइरहेको सदस्य सचिव डा. सुवेदीले बताउनुभयो ।केही समययता सल्यानमा बाघ र दैलेखमा बँदेलको आक्रमणबाट मानवीय क्षति र घाइते भएका घटना सार्वजनिक भएपछि यो रेस्क्यु अपरेसन सुरु भएको हो । बारबर्दियामा चितुवाले पशुचौपाया र स्थानीयमाथि आक्रमण गरेको खबर आउन थालेपछि वन मन्त्रालय र निकुञ्ज प्रशासनसँगको समन्वयमा कोषको टोली खटिरहेको छ ।दुई महिनायता मात्रै प्रविधिक टोलीले टीकापुर र बलापुरबाट दुई वटा चितुवाको उद्धार र एउटा समस्याग्रस्त बाघलाई नियन्त्रणमा लिएको छ । रासस",
      "link": "https://gorkhapatraonline.com/news/191686",
      "image": "https://gorkhapatraonline.com/storage/media/336476/conversions/202602111324-3f6be0df-4141-4685-a301-ced31985f6bc_medium-original-thumb.jpg"
    },
    {
      "slug": "191671",
      "title": "भ्रष्टाचार नियन्त्रणको प्राथमिक जिम्मेवारी सरकारकै हो : प्रधानमन्त्री",
      "timestamp": 1770768000000,
      "source": "gp",
      "content": "प्रधानमन्त्री सुशीला कार्कीले मुलुकमा सुशासन र समृद्धिका लागि भ्रष्टाचार नियन्त्रण पहिलो शर्त भएको बताउनुभएको छ। अख्तियार दुरुपयोग अनुसन्धान आयोगको ३५ औँ स्थापना दिवसका अवसरमा आयोजित कार्यक्रममा उहाँले भ्रष्टाचार नियन्त्रणको प्राथमिक जिम्मेवारी सरकार र कार्यकारी अङ्गको रहेको स्पष्ट पार्नुभयो।",
      "longContent": "काठमाडौँ, माघ २८ गते । प्रधानमन्त्री सुशीला कार्कीले मुलुकमा सुशासन र समृद्धिका लागि भ्रष्टाचार नियन्त्रण पहिलो शर्त भएको बताउनुभएको छ। अख्तियार दुरुपयोग अनुसन्धान आयोगको ३५ औँ स्थापना दिवसका अवसरमा आयोजित कार्यक्रममा उहाँले भ्रष्टाचार नियन्त्रणको प्राथमिक जिम्मेवारी सरकार र कार्यकारी अङ्गको रहेको स्पष्ट पार्नुभयो।उहाँले भन्नुभयो, “कुनै पनि कार्यालयमा हुने अनियमितताका लागि सोही कार्यालयका प्रमुख जिम्मेवार हुनुपर्छ। जबसम्म भ्रष्टाचार नियन्त्रणका लागि कार्यकारी अङ्ग भन्दा बेग्लै संरचनातिर मुख ताकेर बस्छौँ, तबसम्म आफूभित्र सुधार गर्न सक्ने छैनौँ।”प्रधानमन्त्री कार्कीले जेनजी युवाहरूको आन्दोलनको जगमा बनेको वर्तमान सरकारले सार्वजनिक सेवा नागरिकमैत्री बनाएको दाबी गर्नुभयो। राहदानी, नागरिकता र अन्य सेवा सरल, शीघ्र र सुलभ ढङ्गले प्रदान गर्न सरकार संवेदनशील भई लागेको उहाँको भनाइ छ।उहाँले आगामी फागुन २१ गते हुने निर्वाचनमा स्वच्छ छवि भएका प्रतिनिधि छनोट गरी सदाचारको महाअभियान सफल पार्न सबैमा आग्रह गर्नुभयो। फागुन २१ को निर्वाचनलाई मुलुकमा सदाचार र सुशासन स्थापनाको ऐतिहासिक महाअभियानका रूपमा लिनुपर्ने उहाँले बताउनुभयो।प्रधानमन्त्री कार्कीले देशको नीति निर्माण गर्ने सर्वोच्च निकाय प्रतिनिधि सभालाई योग्य, नैतिकवान र भ्रष्टाचार विरुद्ध स्पष्ट अडान भएका जनप्रतिनिधिहरूको थलो बनाउन आवश्यक रहेको बताउनुभयो। उहाँका अनुसार, निर्वाचनले मुलुकको राजनीतिक दिशा र भविष्यलाई नयाँ मोड दिने अपेक्षा गर्न सकिन्छ। विगतका वर्षहरूमा देखिएका राजनीतिक अस्थिरता र भ्रष्टाचारका प्रकरणहरूले सर्वसाधारणमा निराशा पैदा गरे पनि आगामी निर्वाचनले नयाँ आशा प्रवाह गरेको उहाँको भनाइ छ।उहाँले थप्नुभयो, “मुलुकमा सुशासन, विकास र समृद्धिको लक्ष्य हासिल गर्न भ्रष्टाचार नियन्त्रण पहिलो र अनिवार्य शर्त हो। समाजमा न्याय र सुरक्षाको न्यूनतम मापदण्ड पनि भ्रष्टाचारविहीन अवस्थामा नै सम्भव छ। त्यसैले प्रत्येक सुशासनमुखी राज्यले भ्रष्टाचारमा शून्य सहनशीलताको नीति अपनाउने गरेको पाइन्छ।”प्रधानमन्त्री कार्कीले वर्तमान सरकारले कानुनी, नीतिगत र संस्थागत रूपमा भ्रष्टाचार नियन्त्रणका लागि पर्याप्त संरचना बनाएको, अख्तियार दुरुपयोग अनुसन्धान आयोग जस्तो शक्तिशाली निकाय गठन गरेको र विशिष्ट अदालतमार्फत भ्रष्टाचार मुद्दा सुनुवाइ भइरहेको जानकारी दिनुभयो। तर पनि अपेक्षित रूपमा भ्रष्टाचार नियन्त्रण गर्न नसकिएको र जेनजी युवाहरूले आन्दोलन गर्नुपरेको कारण विश्लेषण गर्न आवश्यक रहेको उहाँको भनाइ छ।उहाँले जोड दिनुभयो, प्रत्येक कार्यालयमा हुने भ्रष्टाचार र घुसखोरीका लागि उक्त कार्यालयका प्रमुख नै जिम्मेवार हुनुपर्ने चेतना राष्ट्रसेवक, राजनीतिक नेतृत्व र सरोकारवालामा हुन जरुरी छ।प्रधानमन्त्री कार्कीले वर्तमान सरकारले सार्वजनिक खर्चमा मितव्ययिता अपनाएको, अनावश्यक भर्ती रोकिएको र योजनाहरूको बजेट दुरुपयोग हुन नदिएको उल्लेख गर्नुभयो। यसैगरी, आगामी निर्वाचनपछि आउने सरकारलाई मार्गदर्शन हुनेगरी सुशासनको मार्गचित्र तयार भएको र भ्रष्टाचार विरुद्ध कारबाहीलाई सक्रिय र व्यावसायिक रूपमा अघि बढाइएको उहाँले जानकारी दिनुभयो।उहाँले अन्तमा आग्रह गर्नुभयो, “आउँदो फागुन २१ को निर्वाचनलाई मुलुकमा सदाचार स्थापनाको महाअभियानको रूपमा लिऔँ। स्वच्छ छवि र भ्रष्टाचार विरुद्ध स्पष्ट प्रतिबद्धता भएका जनप्रतिनिधिहरूलाई प्रतिनिधि सभामा पठाऔँ। प्रत्येक सदस्यले राष्ट्रिय हितलाई केन्द्रमा राखेर काम गर्ने प्रतिबद्धता जनाउनु आजको आवश्यकता हो। निर्वाचनलाई भ्रष्टाचारविरुद्धको महत्त्वपूर्ण प्रस्थान विन्दुको रूपमा लिनुहोस्।”",
      "link": "https://gorkhapatraonline.com/news/191671",
      "image": "https://gorkhapatraonline.com/storage/media/336465/conversions/1770786206-nIox5-original-thumb.jpg"
    },
    {
      "slug": "191667",
      "title": "अख्तियार दुरुपयोग र सामाजिक न्यायमाथि चुनौती : राष्ट्रपति",
      "timestamp": 1770768000000,
      "source": "gp",
      "content": "राष्ट्रपति रामचन्द्र पौडेलले अख्तियार दुरुपयोग कुनै सामान्य त्रुटि नभएर यो राज्यको वैधानिकता र सामाजिक न्यायमाथिको गम्भीर चुनौती भएको बताउनुभएको छ ।",
      "longContent": "काठमाडौँ, माघ २८ गते । राष्ट्रपति रामचन्द्र पौडेलले अख्तियार दुरुपयोग कुनै सामान्य त्रुटि नभएर यो राज्यको वैधानिकता र सामाजिक न्यायमाथिको गम्भीर चुनौती भएको बताउनुभएको छ । उहाँले अख्तियार दुरुपयोग अनुसन्धान आयोगले शक्ति र पद हुँदैमा जोकोही कानुनी जवाफदेहीताबाट मुक्त हुदैन भन्ने विश्वास आम नागरिकमा दिलाउने गरी काम गर्नुपर्ने अझै खाँचो रहेको पनि बताउनुभयो ।अख्तियार दुरुपयोग अनुसन्धान आयोगको ३५ औँ स्थापना दिवसका अवसरमा बुधबार काठमाडौँमा आयोजित कार्यक्रमलाई सम्बोधन गर्दै उहाँले सो धारणा व्यक्त गर्नुभएको हो । “अख्तियार दुरुपयोग कुनै सामान्य त्रुटि होइन, यो राज्यको वैधानिकता र सामाजिक न्यायमाथिको गम्भीर चुनौती हो”, उहाँले भन्नुभयो, “तर आज आत्मसन्तुष्ट हुने समय होइन, आयोगले शक्ति र पद हुँदैमा जोकोही कानुनी जवाफदेहीताबाट मुक्त हुँदैन भन्ने विश्वास आम नागरिकमा दिलाउने गरी काम गर्नुपर्ने म अझै खाँचो देखिरहेको छु ।”राष्ट्रपति पौडेलले अख्तियार दुरुपयोग केवल कानुन उल्लङ्घन मात्र नभएर नागरिकको आस्था, विश्वास र भविष्यका सपनामाथि गरिने गहिरो आघात पनि भएको बताउनुभयो । “अख्तियार दुरुपयोग केवल कानुन उल्लङ्घन मात्र होइन, यो नागरिकको आस्था, विश्वास र भविष्यका सपनामाथि गरिने गहिरो आघात पनि हो, यसले आर्थिक क्षति वा नैतिक विचलनभन्दा धेरै पर पुगेर राज्य र नागरिक बिचको भरोसाको सेतुमा चोट पुर्‍याउँछ”, उहाँले भन्नुभयो, “जब सार्वजनिक शक्ति व्यक्तिगत स्वार्थका लागि प्रयोग गरिन्छ, तब राज्यले नागरिकमाथि गरेको विश्वास मात्र होइन, नागरिकले राज्यप्रति राखेको भरोसा पनि कमजोर बन्छ । यसले शासन प्रणालीप्रति निराशा जन्माउँछ, कानुनप्रति आस्था कमजोर बनाउँछ र लोकतन्त्रको आधारभूत मूल्यलाई क्षति पुर्‍याउँछ ।”सत्ता, शक्ति र धन प्राप्तिको अनावश्यक मोहले प्रक्रिया, पद्धति र प्रणालीको दुरुपयोग गरी मानिसलाई भ्रष्टाचारतर्फ प्रवृत्त गराउँदछ, तर बानी, व्यवहार, आचरण र अभ्यासले म भ्रष्टाचार गर्दिन र हुन पनि दिन्न भन्ने प्रण गर्ने हो भने जे जसरी पनि सत्ता, शक्ति र धन प्राप्तिको मोहलाई नियन्त्रण गर्न सकिन्छ र भ्रष्टाचारलाई जरैदेखि निर्मूल गर्न सकिने आफ्नो विश्वास रहेको उहाँको भनाइ थियो । “सदाचार, नैतिकता, निष्पक्षता, पारदर्शीता एवम् निर्भीकतालाई जीवन पद्धतिकै रूपमा अगाडि बढाएर काम गर्न सकियो भने यो छिट्टै सम्भव छ, यसका लागि नीति, पद्धति, प्रविधि र प्रवृत्तिगत सुधारका प्रयासलाई प्रभावकारी बनाएर अनुशासन र सदाचार प्रणालीको विकास होस् भन्ने मेरो चाहना छ”, राष्ट्रपति पौडेलले भन्नुभयो ।  लोकतन्त्रको सुदृढीकरण, आर्थिक विकास, सुशासन, सामाजिक न्याय र समृद्धि हाम्रो चाहना हो भन्दै उहाँले सुशासन र पारदर्शिताबिना लोकतन्त्रको प्रतिफल जनताको घरदैलोमा पुर्‍याउन सकिँदैन भन्नुभयो । “जनताको अपेक्षा अनुसारको विकास र समृद्धि हासिल गर्ने प्रमुख र अनिवार्य शर्त नै अख्तियार दुरुपयोगको अन्त्य र भ्रष्टाचार नियन्त्रण हो, लोकतन्त्रले अपेक्षा गर्ने सुशासन, सामाजिक न्याय र समृद्धिको अवधारणालाई मूर्तरूप दिन सबै प्रकारका भ्रष्टाचारलाई छानबिनको दायरामा ल्याउनै पर्दछ”, राष्ट्रपति पौडेलले भन्नुभयो ।  सहज र सरल तरिकाले जनतामा सेवा प्रवाह तथा सुशासनमार्फत देशको समृद्धि नै संविधान र लोकतान्त्रिक गणतन्त्रको अभिष्ट भएको बताउँदै राष्ट्रपति पौडेलले संविधान र व्यवस्थाले राखेको यही अभिष्टलाई पूरा गर्न सम्पूर्ण ध्यान केन्द्रित होेस् भनेर नै बेलाबेलामा आवाज उठ्ने गरेको र भर्खरै युवा पुस्ताले सङ्घर्षमार्फत आफ्नो त्यही चाहना प्रकट गरेका हुन् भन्ने पनि नबिर्सन सबैलाई आग्रह गर्नुभयो । उहाँले भ्रष्टाचार विरुद्धको लडाइँ कुनै एक संस्थाको मात्र जिम्मेवारी नभएर राज्यका सबै अङ्ग, राजनीतिक नेतृत्व, कर्मचारीतन्त्र र नागरिक समाजको संयुक्त प्रतिबद्धताबाट मात्र सफल हुने बताउँदै भन्नुभयो, “अख्तियार दुरुपयोगविरुद्धको सङ्घर्ष अन्ततः न्याय, समानता र सुशासनको पक्षमा उभिने सङ्घर्ष हो, यही सङ्घर्षमार्फत मात्र हामी नागरिकको विश्वास पुनःस्थापित गर्न, लोकतन्त्रलाई सुदृढ बनाउन र भाबी पुस्तालाई स्वच्छ, सक्षम र भरोसायोग्य राज्य हस्तान्तरण गर्न सक्छौं भन्ने मेरो विश्वास हो ।”उहाँले भ्रष्टाचार नियन्त्रणका लागि दृढ राजनीतिक प्रतिबद्धता पहिलो शर्त भएको उल्लेख गर्दै राजनीतिक पदाधिकारीहरूको कार्यसंस्कृतिमा हुने सकारात्मक परिवर्तनले प्रशासनिक क्षेत्रलाई पनि मार्गदर्शन हुन्छ भन्ने आफूले ठानेको बताउनुभयो ।",
      "link": "https://gorkhapatraonline.com/news/191667",
      "image": "https://gorkhapatraonline.com/storage/media/336448/conversions/WhatsApp-Image-2026-02-11-at-10.38.39-AM-original-thumb.jpg"
    },
    {
      "slug": "191662",
      "title": "अख्तियारको ३५ औँ स्थापना दिवस (प्रत्यक्ष प्रसारण)",
      "timestamp": 1770768000000,
      "source": "gp",
      "content": "अख्तियार दुरुपयोग अनुसन्धान आयोगको ३५ औँ स्थापना दिवसका अवसरमा बुधबार काठमाडौँमा आयोजित कार्यक्रम ।",
      "longContent": "अख्तियार दुरुपयोग अनुसन्धान आयोगको ३५ औँ स्थापना दिवसका अवसरमा बुधबार काठमाडौँमा आयोजित कार्यक्रम ।",
      "link": "https://gorkhapatraonline.com/news/191662",
      "image": "https://gorkhapatraonline.com/storage/media/336489/conversions/prez-original-thumb.jpg"
    },
    {
      "slug": "191654",
      "title": "दोलखामा मुख्य चार दलको प्रतिस्पर्धा",
      "timestamp": 1770768000000,
      "source": "gp",
      "content": "आगामी फागुन २१ गते हुने प्रतिनिधि सभा सदस्यका लागि हुने निर्वाचनमा एक निर्वाचन क्षेत्रमा दोलखाका मुख्य चार दलको प्रतिस्पर्धा हुने देखिएको छ । उम्मेदवारी मनोनयन दर्ता गराएका १४ दलमध्ये नेपाली कांग्रेस, नेपाल कम्युनिस्ट पार्टी (एमाले), नेपाली कम्युनिस्ट पार्टी र राष्ट्रिय स्वतन्त्र पार्टीबिच प्रतिस्पर्धा हुने देखिएको छ ।",
      "longContent": "दोलखा समाचारदातादोलखा, माघ २८ गते । आगामी फागुन २१ गते हुने प्रतिनिधि सभा सदस्यका लागि हुने निर्वाचनमा एक निर्वाचन क्षेत्रमा दोलखाका मुख्य चार दलको प्रतिस्पर्धा हुने देखिएको छ । उम्मेदवारी मनोनयन दर्ता गराएका १४ दलमध्ये नेपाली कांग्रेस, नेपाल कम्युनिस्ट पार्टी (एमाले), नेपाली कम्युनिस्ट पार्टी र राष्ट्रिय स्वतन्त्र पार्टीबिच प्रतिस्पर्धा हुने देखिएको छ । नेपाली कांग्रेसका केन्द्रीय सदस्यसमेत रहनुभएका अजयबाबु शिवाकोटीलाई जेनजी समूहबाट स्वतन्त्र उम्मेदवार बन्नुभएका भीम खड्काले उम्मेदवारी फिर्ता लिएर सघाउन लाग्नुभएको छ । कांग्रेस सच्चिएको र देश बनाउन लागिपर्ने सन्देश लिएर मतदातामाझ भेटघाट कार्यक्रमलाई शिवाकोटीले तीव्रता दिनुभएको छ । एमालेबाट नेता पार्वत गुरुङ प्रतिस्पर्धी देखिनुभएको छ । उहाँ गत २०७४ को निर्वाचनमा विजय हासिल गरी सञ्चार तथा सूचनामन्त्री बनिसक्नुभएको छ । बलियो सङ्गठन रहेकाले जित हासिल पार्ने भन्दै उहाँ मतदातासँग भेटघाटमा व्यस्त रहनुभएको छ । यस्तै नेपाली कम्युनिस्ट पार्टी (नेकपा) का प्रखर वक्ता युवानेता विशाल खड्का पनि अर्का प्रतिस्पर्धी हुनुहुन्छ । उहाँले २०७४ मा बागमती प्रदेश सदस्यको निर्वाचनमा विजयी भई वन तथा वातावरणमन्त्रीको पद समालिसक्नुभएको छ । २०७९ सालको निर्वाचनमा पनि तत्कालीन माओवादी नेता गङ्गाबहादुर कार्कीले विजयी हुनुभएको थियो । त्यही विरासत ब्युँताउने दाउमा भेटघाटमा लागिरहनुभएको छ । त्यस्तै रास्वपाबाट गत २०७९ को निर्वाचनमा पराजित हुनुभएका जगदीश खरेल पनि प्रतिस्पर्धी हुनुहुन्छ । राजनीतिक दलमा समसामयिक परिवर्तन र देश परिवर्तन गर्न पार्टी लागिपरेको सन्देश दिँदै मतदाताबिच भेटघाटमा उम्मेदवार लागेका छन् । आचारसंहिताको पालना गर्दै दलहरू अहिले गाउँमा परेका व्रतबन्ध, विवाह, धार्मिक कार्यक्रममा सहभागी भएर भेटघाट गरी भोट माग्ने काम गरिरहेका छन् । अरू दलले घोषणापत्र आएपछि मात्र चुनाव प्रचारप्रसारमा जाने बताएका छन् । यस्तै राष्ट्रिय प्रजातन्त्र पार्टी, जनता समाजवादी पार्टी नेपाल, नेपाल मजदुर किसना पार्टी, प्रगतिशील लोकतान्त्रिक पार्टी, मङ्गोल नेसनल अर्गनाइजेसन, राष्ट्रिय परिवर्तन पार्टी, श्रम संस्कृति पार्टी, नेपाल कम्युनिस्ट पार्टी (माओवादी) उज्यालो नेपाल पार्टी र आमजनता पार्टी (एकल चुनाव चिह्न) का उम्मेदवार चुनावी मैदानमा छन् । दलभन्दा बढी सङ्ख्या १९ जना स्वतन्त्र उम्मेदवार छन् । कतिपय स्वतन्त्र उम्मेदवारले आस्थाका आधारमा पार्टीलाई सघाउने जनाएका छन् । तीन जना स्वतन्त्रसहित चार जना महिला उम्मेदवार छन् । यस जिल्लामा ९५ मतदान स्थल र २०७ मतदान केन्द्र रहेको छ । प्रतिनिधि सभा निर्वाचनमा यस जिल्लामा ८३ हजार १६० महिलासहित एक लाख ७० हजार ३२१ मतदाता रहेका छन् ।",
      "link": "https://gorkhapatraonline.com/news/191654",
      "image": "https://gorkhapatraonline.com/storage/media/336410/conversions/12344-original-thumb.jpg"
    },
    {
      "slug": "191607",
      "title": "सात अर्ब पच्चिस करोड ऋण स्वीकृत",
      "timestamp": 1770768000000,
      "source": "gp",
      "content": "नेपालको डिजिटल रूपान्तरण परियोजनाका लागि विश्व बैङ्कले सात अर्ब २५ करोड रुपियाँ (पाँच करोड डलर) ऋण स्वीकृत गरेको छ । बैङ्कको कार्यकारी निर्देशकको बोर्ड बैठकले यस्तो स्वीकृति दिएको हो ।",
      "longContent": "गोरखापत्र समाचारदाताकाठमाडौँ, माघ २८ गते । नेपालको डिजिटल रूपान्तरण परियोजनाका लागि विश्व बैङ्कले सात अर्ब २५ करोड रुपियाँ (पाँच करोड डलर) ऋण स्वीकृत गरेको छ । बैङ्कको कार्यकारी निर्देशकको बोर्ड बैठकले यस्तो स्वीकृति दिएको हो । नेपालको सार्वजनिक डिजिटल पूर्वाधारलाई बढावा दिने र सार्वजनिक सेवालाई डिजिटल प्रणालीमार्फत उपलब्ध गराउन यो ऋण सहयोग उपयोग हुने छ । खास गरी यो परियोजनामार्फत एकीकृत अनलाइन नागरिक सेवा पोर्टल र सामाजिक प्रकृतिका दर्तालाई डिजिटल प्रणालीमा उपलब्ध गराइने विश्व बैङ्कले जारी गरेको विज्ञप्तिमा उल्लेख छ । त्यस्तै परियोजनामार्फत सरकारको सुरक्षित बृहत् डेटा एक्सचेन्जको स्थापना र महìवपूर्ण सूचनाको संरक्षणका लागि डिजिटल लकर निर्माण गर्ने पनि हुने जनाइएको छ ।परियोजनाले मालपोतसहित अन्य सार्वजनिक सेवालाई पनि उच्च प्रभावकारी बनाउन डिजिटल प्रणालीमा उपलब्ध गराउन सहयोग पु¥याउने छ । कानुनी र नियामकीय व्यवस्थामा आवश्यक सुधार ल्याएर डेटा पूर्वाधारमा निजी क्षेत्रको लगानी बढाउने उद्देश्य पनि परियोजनाले लिएको छ । त्यस्तै डिजिटल अर्थतन्त्रमा विश्वसनीयता बढाउन परियोजनामार्फत विद्युतीय हस्ताक्षर, साइबर सुरक्षा र डेटा सुशासनमा लगानी हुने उल्लेख छ । यस परियोजनाले सार्वजनिक सेवालाई डिजिटल रूपमा उपलब्ध गराएर नागरिक र व्यवसायलाई समावेशी र पारदर्शी बनाउन सहयोग पुग्ने विश्व बैङ्कका नेपालसहित माल्दिभ्स र श्रीलङ्काका लागि राष्ट्रिय निर्देशक डेभिड सिस्लेनले बताउनुभयो ।सहवित्तीय प्रकृतिको यो परियोजनामा एसियाली विकास बैङ्कले पनि चार करोड डलर उपलब्ध गराउने छ । एडिबीको बोर्डमा यस सम्बन्धमा आगामी मार्चमा छलफल हुने कार्यक्रम रहेको छ ।यो परियोजना सञ्चार तथा सूचना प्रविधि मन्त्रालय र राष्ट्रिय परिचयपत्र एवं पञ्जीकरण विभागमार्फत कार्यान्वयन हुने छ ।",
      "link": "https://gorkhapatraonline.com/news/191607",
      "image": "https://gorkhapatraonline.com/storage/media/336362/conversions/6074fa4298132_5e72ba950dc8a_12-original-thumb.jpg"
    },
    {
      "slug": "191606",
      "title": "पूर्वाधारमा निजी लगानी ल्याउन नयाँ मोडेलको तयारी",
      "timestamp": 1770768000000,
      "source": "gp",
      "content": "लगानी बोर्ड नेपालले स्विस च्यालेन्ज र हाइब्रिड एन्युइटी मोडेलमा आधारित भई पूर्वाधार विकासमा निजी क्षेत्रको लगानी परिचालन गर्ने भएको छ ।   लगानी बोर्ड नेपालले ग्रिन ग्रोथ नेपालसँगको सहकार्यमा काठमाडौँमा आयोजना गरेको कार्यक्रममा प्रमुख कार्यकारी अधिकृत ज्ञवालीले लगानी बोर्डले आह्वान नगरिएका प्रस्ताव पनि अघि बढाउने तयारी गरेको र त्यसका लागि बोर्डले स्विस च्यालेन्ज विधिबाट प्रस्ताव मूल्याङ्कन कार्यविधिको मसौदा तयार पारेको जानकारी दिनुभयो ।",
      "longContent": "गोरखापत्र समाचारदाताकाठमाडौँ, माघ २८ गते । लगानी बोर्ड नेपालले स्विस च्यालेन्ज र हाइब्रिड एन्युइटी मोडेलमा आधारित भई पूर्वाधार विकासमा निजी क्षेत्रको लगानी परिचालन गर्ने भएको छ । लगानी बोर्ड नेपालले ग्रिन ग्रोथ नेपालसँगको सहकार्यमा काठमाडौँमा आयोजना गरेको कार्यक्रममा प्रमुख कार्यकारी अधिकृत ज्ञवालीले लगानी बोर्डले आह्वान नगरिएका प्रस्ताव पनि अघि बढाउने तयारी गरेको र त्यसका लागि बोर्डले स्विस च्यालेन्ज विधिबाट प्रस्ताव मूल्याङ्कन कार्यविधिको मसौदा तयार पारेको जानकारी दिनुभयो । मसौदामा जुनसुकै क्षेत्रमा पनि आह्वान नगरिएको प्रस्तावका रूपमा पेस गर्न सकिने र आएका प्रस्तावलाई प्रतिस्पर्धाका आधारमा अघि बढाउन सकिने उल्लेख छ ।प्रमुख कार्यकारी अधिकृत ज्ञवालीले राष्ट्रिय तथा अन्तर्राष्ट्रियस्तरमा विभिन्न तहमा नयाँ नयाँ विषय तथा नवप्रवर्तन भइरहेकाले कार्यविधिबाट व्यवस्थित गर्दा लगानीका क्षेत्रमा वृद्धि हुने विश्वास व्यक्त गर्नुभयो ।  त्यसैगरी हाइब्रिड एन्युइटी मोडेलले सडक, पुल, जलविद्युत्, प्रसारण लाइन, फोहोर व्यवस्थापन जस्ता ठुला परियोजना छिटो अघि बढाउन, सरकार र निजी क्षेत्रको लागत र जोखिम बाँडफाँट गर्न, गुणस्तरीय निर्माण गर्नलगायतमा सहयोग गर्ने जनाइएको छ । बोर्डले हाइब्रिड एन्युइटी मोडेलसम्बन्धी कार्यविधिको पनि मसौदा तयार पारेको छ । सो अवसरमा प्रमुख कार्यकारी अधिकृत सुशील ज्ञवालीले छ अर्ब रुपियाँ वा सोभन्दा बढी लागत भएका सार्वजनिक निजी साझेदारी (पिपिपी) का सबै परियोजनाको स्वीकृत लगानी बोर्डबाट हुने बताउनुभयो । छ अर्ब रुपियाँ वा सोभन्दा माथिका परियोजना बोर्डले स्वीकृत गरे पनि विषयगत विज्ञता र क्षमताका आधारमा कार्यान्वयनका लागि अरू निकायलाई पठाउन सकिने धारणा पनि उहाँले व्यक्त गर्नुभयो । उहाँले सार्वजनिक निजी साझेदारीका परियोजना अघि बढाउन स्थानीय र प्रदेश सरकारलाई पनि लगानी बोर्डले सहयोग गर्ने जानकारी दिनुभयो । १६ औँ पन्चवर्षीय योजनाले लिएका राष्ट्रिय लक्ष्य तथा उद्देश्य पूरा गर्न एक खर्ब १२ खर्ब रुपियाँ लगानी गर्नुपर्ने भन्दै उहाँले त्यसमा ७४ खर्ब रुपियाँ निजी क्षेत्रबाट परिचालन गर्नुपर्ने बताउनुभयो । निजी क्षेत्रको लक्ष्य हासिल गर्न निकै ठुलो मेहनत गर्नुपर्ने प्रमुख कार्यकारी अधिकृत ज्ञवालीको भनाइ छ । लगानी बोर्डले १४ वर्षमा १७ खर्ब १६ अर्ब रुपियाँ बराबरका परियोजना स्वीकृत गरेको छ ।  लगानी बोर्ड नेपालका सहसचिव सुनिता नेपालले स्विस च्यालेन्ज विधिले निजी क्षेत्रको लगानी वृद्धिमा थप सहयोग पु¥याउने बताउनुभयो । नेपालका लागि बेलायतको दूतावासका प्रतिनिधि साम फेलले आर्थिक क्षेत्रमा देखा परेको अन्तरलाई कम गर्न र परियोजनाको प्रभावकारी परिणामका लागि सार्वजनिक निजी साझेदारी महत्वपूर्ण भएको बताउनुभयो । कार्यक्रममा स्विस च्यालेन्ज विधि, सार्वजनिक निजी साझेदारी र हाइब्रिड एन्युटी मोडेलसम्बन्धी कार्यपत्र प्रस्तुत गरी विज्ञ र सम्बन्धित मन्त्रालय तथा निकायका अधिकारीबिच छलफल गरिएको थियो ।",
      "link": "https://gorkhapatraonline.com/news/191606",
      "image": "https://gorkhapatraonline.com/storage/media/336361/conversions/Image-1(2)-original-thumb.jpg"
    },
    {
      "slug": "191604",
      "title": "इन्जिनियरविरुद्ध भ्रष्टाचार मुद्दा",
      "timestamp": 1770768000000,
      "source": "gp",
      "content": "अख्तियार दुरुपयोग अनुसन्धान आयोगले ललितपुरको गोदावरी नगरपालिकाका इन्जिनियर सुवास विष्टविरुद्ध भ्रष्टाचार मुद्दा दायर गरेको छ । विष्टले गैरकानुनी रूपमा सम्पत्ति आर्जन गरेको अभियोगमा विशेष अदालत, काठमाडौँमा मुद्दा दायर गरिएको हो । विष्टले पदीय मर्यादाविपरीत भ्रष्टाचार गरी एक करोड ९७ लाख रुपियाँभन्दा बढी अवैध सम्पत्ति आर्जन गरेको आयोगले ठहर गरेको छ ।",
      "longContent": "गोरखापत्र समाचारदाताकाठमाडौँ, माघ २८ गते । अख्तियार दुरुपयोग अनुसन्धान आयोगले ललितपुरको गोदावरी नगरपालिकाका इन्जिनियर सुवास विष्टविरुद्ध भ्रष्टाचार मुद्दा दायर गरेको छ । विष्टले गैरकानुनी रूपमा सम्पत्ति आर्जन गरेको अभियोगमा विशेष अदालत, काठमाडौँमा मुद्दा दायर गरिएको हो । विष्टले पदीय मर्यादाविपरीत भ्रष्टाचार गरी एक करोड ९७ लाख रुपियाँभन्दा बढी अवैध सम्पत्ति आर्जन गरेको आयोगले ठहर गरेको छ । विष्टले सेवा प्रवेश गरेको मिति २०७६ फागुन १ देखि २०८१ साउन १४ गतेसम्मको जाँच अवधिमा आफ्नो आम्दानीको अनुपातमा अत्यधिक बढी खर्च र लगानी गरेको आयोगको अनुसन्धानबाट देखिएको छ । अनुसन्धानक्रममा इन्जिनियर विष्टको वैध आय जम्मा एक करोड २७ लाख ७४ हजार ६७३ रुपियाँ २९ पैसा देखिएको छ । तर सोही अवधिमा निजले घर–जग्गा खरिद, सेयर लगानी, छोराको अध्ययन खर्च र बैङ्क मौज्दातसहित कुल तीन करोड २४ लाख ८४ हजार ८३० रुपियाँ ९२ पैसा खर्च तथा लगानी गरेको भेटिएको छ ।आयोगले इन्जिनियर विष्टसँग एक करोड ९७ लाख १० हजार १५७ रुपियाँ ६३ पैसा बिगो कायम गरी भ्रष्टाचार निवारण ऐन, २०५९ बमोजिम कैद र बिगोबमोजिम जरिबाना माग दाबी गरेको छ । सुवासले गैरकानुनी रूपमा आर्जन गरेको सम्पत्ति बाबु सुदर्शनको नाममा राखेको र उक्त सम्पत्ति प्रयोग एवं प्रचलनमा बाबुको समेत संलग्नता देखिएकाले निजलाई पनि सजाय र बिगो जफत गर्ने प्रयोजनका लागि प्रतिवादी कायम गरिएको छ ।",
      "link": "https://gorkhapatraonline.com/news/191604",
      "image": "https://gorkhapatraonline.com/storage/media/336359/conversions/akhtiyar2025-09-16-06-01-36-original-thumb.jpg"
    },
    {
      "slug": "191603",
      "title": "रामेछापमा बस दुर्घटना : बाह्र जनाको मृत्यु",
      "timestamp": 1770768000000,
      "source": "gp",
      "content": "काठमाडौँबाट रामेछाप सदरमुकाम मन्थलीतर्फ जाँदै गरेको यात्रुवाहक बस मन्थली–६, मसानटारमा दुर्घटना हुँदा १२ जनाको मृत्यु भएको छ । पुष्पलाल मार्गको मन्थली–खुर्कोट सडकखण्डमा मङ्गलबार काठमाडौँबाट रामेछापको सिरिसे, ढाँडे हुँदै ओखलढुङ्गातर्फ जाँदै गरेको प्र. ३–०१–००५ ख ९९७५ नम्बरको बस सडकको मोडबाट दुर्घटना भएको हो ।",
      "longContent": "मित्र भण्डारी/राममणि दाहाल काठमाडौँ, माघ २८ गते  । काठमाडौँबाट रामेछाप सदरमुकाम मन्थलीतर्फ जाँदै गरेको यात्रुवाहक बस मन्थली–६, मसानटारमा दुर्घटना हुँदा १२ जनाको मृत्यु भएको छ । पुष्पलाल मार्गको मन्थली–खुर्कोट सडकखण्डमा मङ्गलबार काठमाडौँबाट रामेछापको सिरिसे, ढाँडे हुँदै ओखलढुङ्गातर्फ जाँदै गरेको प्र. ३–०१–००५ ख ९९७५ नम्बरको बस सडकको मोडबाट दुर्घटना भएको हो । जिल्ला प्रहरी कार्यालय रामेछापका प्रहरी नायब उपरीक्षक भोला भट्टका अनुसार अरनिको यातायातको उक्त बस सडकबाट करिब सय मिटर तल तामाकोशी नदीमा खसेको हो ।बागमती प्रदेश प्रहरी कार्यालय, हेटौँडाका असई मेघराज काफ्लेले उक्त बसमा सवार पाँच महिलासहित १२ जनाको मृत्यु र चालकसहित आठ जना घाइते भएको जानकारी दिनुभयो । उहाँले मृतकमध्ये ५०/५५ वर्षीय एक पुरुषको अझै सनाखत नभएको बताउनुभयो ।उहाँका अनुसार बस दुर्घटनामा परी रामेछाप लिखुतामाकोशी गाउँपालिका–४, बिजुलीकोटकी २१ वर्षीय बबी तामाङ, २८ वर्षीय दिपेश बस्नेत, २५ वर्षीय दीपेन्द्र बस्नेत, वडा नं. ७, तिल्पुङकी ३५ वर्षीय सानुमाया तामाङ, ३१ वर्षीय तारा तामाङ, २४ वर्षीय रमिता तामाङ र ३६ वर्षीय भीमबहादुर तामाङ मृत्युको भएको छ । दुर्घटनामा लिखुतामाकोशी गाउँपालिका–६, खिम्तीकी ४५ वर्षीय मनकुमारी बरुवाल, सिन्धुली जिल्ला गोलन्जोर गाउँपालिका वडा नं. ६ गैरीगाउँका ३४ वर्षीय शिव श्रेष्ठ, दोलखा जिल्ला भीमेश्वर नगरपालिका–८ का ६० वर्षीय मानबहादुर तामाङ र रामेछाप जिल्लाको उमाकुण्ड गाउँपालिका–६, भुजीका २४ वर्षीय विशाल सुनुवारको मृत्यु भएको छ । असई काफ्लेले एक व्यक्तिको सनाखत नभएको बताउनुभयो । दुर्घटनाग्रस्त बसमा रहेका यात्रुको उद्धारका लागि नेपाली सेनाको खड्गदल गणबाट सैनिक टोली, नेपाल प्रहरी र सशस्त्र प्रहरीको गोताखोर टोली परिचालन गरिएको थियो । आठ जना घाइतेलाई थप उपचारका लागि धुलिखेल र काठमाडौँका अस्पतालमा पठाइएको छ । दुर्घटनाग्रस्त बसका चालकलाई नियन्त्रणमा लिई अनुसन्धान भइरहेको र बसमा कति यात्रु थिए तथा कति जना दुर्घटनामा परे भन्ने यकिन गर्ने काम भइरहेको पनि प्रहरीले जनाएको छ । गत बिहीबार बैतडीको पुर्चौडी–७, भौनीबाट बेहुलीसहित जन्ती बोकेको बस दुर्घटना हुँदा एकै परिवारका तीन जनासहित १३ जनाको मृत्यु हुनुका साथै ३४ जना घाइते भएका थिए । एकै हप्तामा भएका दुई ठुला सवारी दुर्घटनामा ठुलो मानवीय क्षति हुनुका साथै मुलु्क नै शोकमग्न भएको छ । रामेछाप दुर्घटनाको कारण खुल्न बाँकी छ भने बैतडी दुर्घटनाका चालकले घुम्तीमा ‘कटिङ’ नपुगेपछि ब्याक गर्दा बस भीरबाट खस्न पुगेको बताएको बैतडी प्रहरी प्रमुख तथा प्रहरी नायव उपरीक्षक दीपककुमार रायले जानकारी दिनुभयो ।सार्वजनिक यातायात एकपछि अर्को गरी भइरहेका दुर्घटनाबाट बर्सेनि हजारौँ नागरिकले अकालमा ज्यान गुमाउनु पर्दा सडक दुर्घटना रोकथामका लागि राज्य, यातायात व्यवसायी तथा नियामक निकायको ध्यान नपुगेका गुनासो बढ्दै गएको छ  । कमजोर तथा साँघुरा सडक र यातायात व्यवसायीबिचको अस्वस्थ प्रतिस्पर्धासँगै क्षमताभन्दा बढी यात्रु वा भार बोक्ने प्रवृत्तिका कारणले एकपछि अर्को दुर्घटना दोहोरिँदै गइरहेका छन् ।पाँच वर्षमा १५ हजारभन्दा बढीको मृत्यु  प्रहरी प्रधान कार्यालयको तथ्याङ्क अनुसार पछिल्लो पाँच वर्षमा मात्र सडक दुर्घटनामा झन्डै १५ हजार जनाको ज्यान गएको छ । एक लाख ७१ हजार ९५२ जना घाइते (अङ्गभङ्ग) भएका छन् । दुर्घटनाबाट भएको भौतिक क्षति एवं पारिवारिक क्षतिको कुनै लेखाजोखा नै छैन ।आर्थिक वर्ष २०७६/७७ मा २५ हजार ७८८ वटा सडक दुर्घटनामा दुई हजार २९१ जनाको ज्यान गएको थियो । जसमध्ये एक हजार ८२३ जना पुरुष र ४६८ जना महिला छन् ।  दुर्घटना हुनेमा सार्वजनिक र भाडाका सवारीको सङ्ख्या १३ हजार ५८२ छ ।त्यस्तै आव २०७७/७८ मा २४ हजार ५३९ सवारी दुर्घटनामा दुई हजार ८८३ जनाको मृत्यु भयो । यसमध्ये दुई हजार ३६३ जना पुरुष र ५२० जना महिला थिए । दुर्घटना हुने सार्वजनिक तथा भाडाका सवारीको सङ्ख्या १३ हजार ४९५ थियो । त्यसै गरी आव २०८१/८२ को नौ महिनामा २२ हजार ८६० वटा सवारी दुर्घटनामा दुई हजार ७९ जनाको ज्यान गएको छ । जसमध्ये एक हजार ६२६ जना पुरुष र ४४३ जना महिला रहेका छन् । दुर्घटनामा परी ३५ हजार ७७८ जना घाइते भएका छन् । \tसडक दुर्घटनामा ज्यान गुमाउनेमध्ये २५ वर्षमाथि उमेर समूहका पुरुषको सङ्ख्या ८० प्रतिशतको हाराहारीमा रहेको छ । सडक दुर्घटनाको तथ्याङ्क विश्लेषण गर्दा दैनिक ८० वटा दुर्घटनामा औसत आठ जनाको मृत्यु हुने गरेको छ भने ७० जना घाइते हुने गरेका छन् । यो तथ्याङ्कले सडक दुर्घटनाबाट श्रीमान्, श्रीमती तथा अभिभावक गुमाउने परिवारको सम्भावित एकल अवस्थालाई भयावह देखाउँछ ।सडक सुरक्षामा पुगेन ध्यान नेपाल प्रहरीका पूर्वअतिरिक्त महानिरीक्षक पोषराज पोखरेल सडक दुर्घटनाका मुख्य कारण सवारी नियमको उल्लङ्घन, चालकको लापर्बाही, तीव्र गति, मादक पदार्थ सेवन तथा सवारीसाधनको नियमित यान्त्रिक जाँच नहुनु रहेको बताउनुहुन्छ । पोखरेल भन्नुहुन्छ, “सार्वजनिक तथा भाडाका सवारीको चाप बढ्दो छ, अनुगमन गर्ने जनशक्ति अत्यन्तै कम रहेकाले नमुना जाँचमै सीमित रहनुपर्ने बाध्यताले प्रभावकारी अनुगमन नै भइरहेको छैन ।” उहाँले चालकको लापर्बाही यात्रुले पहिले थाहा पाउने भएकाले सजग गराउने र नजिकै प्रहरीलाई खबर गर्न सके दुर्घटना कम हुन सक्ने बताउनुहुन्छ ।सवारी तथा यातायात व्यवस्था ऐन, २०५४ मा सार्वजनिक यातायातलाई लामो, छोटो र मध्यम गरी तीन भागमा वर्गीकरण गरी २५० किलोमिटरभन्दा लामो दुरीमा दुई जना चालक राख्ने, गति सीमित तोकी टाइमकार्ड लागु गर्ने, सिट क्षमतामा मात्र यात्रु बोक्ने र नियमित प्राविधिक परीक्षण गरेको हुनुपर्ने जस्ता नियम तोकिएको छ ।सार्वजनिक यातायात इजाजत, अनुगमनमा सङ्घ, प्रदेश र स्थानीय तहबिचको तेहेरोपनका कारण समन्वयको अभाव देखिएको छ । यातायात व्यवस्था विभागका निर्देशक गणेशमानसिंह राईले अन्तरप्रदेश रुट निर्धारण, राष्ट्रिय राजमार्ग तथा लोकमार्गको अनुगमनबारे अन्योल रहेको बताउनुहुन्छ । उहाँ भन्नुहुन्छ, “सवारीचालक अनुमतिपत्र, सार्वजनिक यातायातको रुट निर्धारण सङ्घबाट प्रदेश र स्थानीय तहमा पुगेको छ । आवश्यक प्रविधि र जनशक्ति अभावले प्रभावकारी अनुगमन हुन सकेको छैन ।” उहाँले सडक सुरक्षालाई प्रभावकारी बनाउन सडक सुरक्षा विधेयकको मस्यौदा तयार भइरहेको जानकारी दिनुभयो । नेपाल यातायात व्यवसायी राष्ट्रिय महासङ्घका महासचिव सरोज सिटौला यातायात क्षेत्रमा बढ्दै गएको अस्वस्थ प्रतिस्पर्धा, दक्ष चालकको पलायन, प्रभावकारी अनुगमन अभावका कारण सडक दुर्घटना हुने गरेको स्वीकार गर्नुहुन्छ  ।",
      "link": "https://gorkhapatraonline.com/news/191603",
      "image": "https://gorkhapatraonline.com/storage/media/336358/conversions/Main-foto-accident-original-thumb.jpg"
    },
    {
      "slug": "191602",
      "title": "फागुन ३ भित्र घोषणापत्र सार्वजनिक गर्न निर्देशन",
      "timestamp": 1770768000000,
      "source": "gp",
      "content": "आउँदो फागुन २१ गते हुन लागेको प्रतिनिधि सभा सदस्य निर्वाचनका लागि फागुन ३ गतेभित्र घोषणापत्र सार्वजनिक गर्न निर्वाचन आयोगले राजनीतिक दललाई निर्देशन दिएको छ ।",
      "longContent": "गोरखापत्र समाचारदाताकाठमाडौँ, माघ २८ गते । आउँदो फागुन २१ गते हुन लागेको प्रतिनिधि सभा सदस्य निर्वाचनका लागि फागुन ३ गतेभित्र घोषणापत्र सार्वजनिक गर्न निर्वाचन आयोगले राजनीतिक दललाई निर्देशन दिएको छ । निर्वाचन आयोगको मङ्गलबार सम्पन्न बैठकको निर्णयानुसार यस्तो निर्देशन दिइएको हो । आयोगका प्रवक्ता सहसचिव नारायणप्रसाद भट्टराईले जारी गर्नुभएको विज्ञप्तिमा प्रतिनिधि सभा सदस्य निर्वाचनमा भाग लिएका राजनीतिक दलहरू तथा पहिलो हुने निर्वाचित हुने निर्वाचन प्रणालीतर्फका उम्मेदवारहरूले निर्वाचन आचारसंहिता, २०८२ को दफा ३७ बमोजिम फागुन ३ गतेभित्र घोषणापत्र बुझाउनुपर्ने उल्लेख छ । घोषणापत्र सार्वजनिक गरेर राजनीतिक दलले निर्वाचन आयोगमा र उम्मेदवारले सम्बन्धित निर्वाचन कार्यालयमा पेस गर्न राजनीतिक दलसम्बन्धी ऐन, २०७३ को दफा ५७ बमोजिम आयोगले निर्देशन दिएको विज्ञप्तिमा उल्लेख गरिएको छ ।",
      "link": "https://gorkhapatraonline.com/news/191602",
      "image": "https://gorkhapatraonline.com/storage/media/336357/conversions/Nirbachan_aayog-original-thumb.jpg"
    }
  ]
}