{
  "date": "2025-12-01T03:39:39.687Z",
  "news": [
    {
      "slug": "181891",
      "title": "सामान अझै अलपत्र अर्बौं राजस्व प्रभावित",
      "timestamp": 1764547200000,
      "source": "gp",
      "content": "पाँच महिनादेखि रसुवाको केरुङ नाकामा चाडपर्वलाई ल्याइएका सामान अझै अलपत्र अवस्थामा छन् । गत २४ असारमा आएको बाढीपहिरोले पुल भत्किएर नाका बन्द हुँदा चाडपर्वका लागि ल्याएको लत्ताकपडा तथा अन्य सामग्री नाकामै रोकिएका हुुन् ।",
      "longContent": "गोरखापत्र समाचारदाताकाठमाडौँ, मङ्सिर १५ गते । पाँच महिनादेखि रसुवाको केरुङ नाकामा चाडपर्वलाई ल्याइएका सामान अझै अलपत्र अवस्थामा छन् । गत २४ असारमा आएको बाढीपहिरोले पुल भत्किएर नाका बन्द हुँदा चाडपर्वका लागि ल्याएको लत्ताकपडा तथा अन्य सामग्री नाकामै रोकिएका हुुन् ।  राष्ट्रिय व्यवसायी महासङ्घका अध्यक्ष मनोजबाबु श्रेष्ठले चाडपर्वलक्षित पाँचदेखि छ सय कन्टेनर सामान अझै केरुङ नाकामै थन्किएको जानकारी दिनुभयो । “तिज, दसैँ र तिहारका लागि साउनमा चीनबाट आयात गरिएको सामान केरुङ नाकामै अलपत्र छन् । सिजनेबल सामान रोकिँदा व्यवसायीलाई ठुलो समस्यामा परेको छ,” उहाँले भन्नुभयो । अहिले जाडो सुरु भइसकेकाले सिजनका सामान समयमा आउन नसक्दा व्यवसायीले नोक्सान बेहोर्नु परेको उहाँको भनाइ छ । व्यवसायीले महँगो ढुवानी भाडा तिरेर मुस्ताङको कोरला नाका र सिन्धुपाल्चोकको तातोपानी नाकाबाट ल्याए पनि धेरै सामान अझै केरुङ नाकामा रोकिएको उहाँको भनाइ छ । नेपालको कुल व्यापारमा १३ प्रतिशत व्यापार चीनसँग रहेको छ । सबैभन्दा धेरै चीनमा रसुवा नाकाबाट निर्यात हुने गरेको छ । पाँच महिनादेखि नाका बन्द हुँदा आयातनिर्यात ठप्प रहेको छ । सिन्धुपाल्चोकको तातोपानी नाका अहिले सामान्य मात्रै सञ्चालनमा छ । वर्षाका कारण अरनिको राजमार्ग बन्द हुँदा रोकिएको उक्त नाका तिहारपछि मात्र सञ्चालनमा आएको हो । केरुङ र तातोपानी नाका राम्रोसँग सञ्चालन नहुँदा केही व्यवसायीले महँगो ढुवानी तिरेर मुस्ताङको कोरोला नाका हुँदै सामान आयात गर्नु परेको श्रेष्ठको भनाइ छ । गत २४ असारमा आएको बाढीका कारणले गर्दा रसुवाको मितेरी पुल बगाउँदा आयातनिर्यात ठप्प हुँदा पाँच महिनामा १८ अर्ब रुपियाँ बराबरको राजस्व गुमेको रसुवा भन्सार कार्यालयले जनाएको छ । कार्यालयका प्रमुख भन्सार अधिकृत तुलसीप्रसाद भट्टराईले विगत पाँच महिनादेखि नाका बन्द भई आयातनिर्यात ठप्प हुँदा राजस्व सङ्कलनसमेत बन्द रहेको उहाँले जानकारी दिनुभयो । चालु आर्थिक वर्ष २०८२/८३ मा रसुवा नाकाबाट ४० अर्ब १६ करोड रुपियाँ राजस्व सङ्कलनको लक्ष्य राखिएको थियो । असार अन्तिम सातादेखि आयातनिर्यात बन्द हुँदा लक्ष्य अनुसार राजस्व सङ्कलन गर्न नसकिएको प्रमुख भट्टराईले बताउनुभयो । हाल सो नाकामा पुल निर्माणको काम भइरहेको छ । मितेरी पुल निर्माण नभएसम्म आयातनिर्यात नियमित हुन नसक्ने उहाँको भनाइ छ । चिनियाँ पक्षले नाकामा बेलिब्रिज निर्माण गरिरहेकाले आगामी डिसेम्बर पहिलो सातासम्म  प्राविधिक परीक्षण गरिने अनौपचारिक जानकारी गराएको उहाँले बताउनुभयो । बेलिब्रिजको निर्माण सम्पन्न भई सञ्चालनमा आए आयातनिर्यात सुरु हुने उहाँले जानकारी दिनुभयो । बेलिब्रिजको क्षमता ४९ मेट्रिक टन रहेकाले सोही अनुसार सामान ल्याउन सकिने उहाँको भनाइ छ । गत आव २०८१/८२ मा रसुवा नाकाबाट ८८ अर्बको आयात र तीन अर्ब रुपियाँ बराबरको निर्यात भएको कार्यालयले जनाएको छ । चीनबाट नेपालमा लत्ताकपडा, जुत्ता, कस्मेटिक, इलेक्ट्रोनिक्स, फलफूल,  विद्युतीय सवारीसाधन, पार्टपुर्जा, लत्ताकपडालगायतका सामान आयात हुँदै आएको छ । यस्तै तयारी कपडा, रबर, प्लास्टिकका जुत्ताचप्पल, हाते झोला, छालाका जुत्ता, मोटरको ब्याट्री, युपिएस, प्लास्टिकलगायतका सामग्री आयात हुन्छन् ।  नेपालबाट निर्यातयोग्य वस्तुका रूपमा अलैँची, अदुवा, चिया, जडीबुटी तथा आयुर्वेदिक औषधी, कपडा र धागो, छाला जुत्ता, च्याङ्ग्रा, पस्मिना, गलैँचा र कफी राखिएको छ । यस्तै तरकारी तथा तरकारीको बिउ, फलफूल र जुस, मह, चाउचाउ, तयारी पोसाक, पत्थर, गहना, उनीका उत्पादन, फल, हस्तकला, मुसुरो, जुटका झोला, छुर्पी निर्यात हुने वस्तु हुन् ।",
      "link": "https://gorkhapatraonline.com/news/181891",
      "image": "https://gorkhapatraonline.com/storage/media/320312/conversions/Rasuwa-Naka-News-original-thumb.jpg"
    },
    {
      "slug": "181890",
      "title": "निष्क्रिय सञ्चालकलाई कालो सूचीमा राख्न नपाइने",
      "timestamp": 1764547200000,
      "source": "gp",
      "content": "सर्वोच्च अदालतले कम्पनी सञ्चालक समितिबाट अलग हुने प्रक्रिया आफ्नातर्फबाट पूरा गरिसकेका निष्क्रिय सञ्चालकलाई कालो सूचीमा राख्न नमिल्ने फैसला गरेको छ । संलग्नता समाप्त गर्न प्रक्रिया पूरा गरिसकेको अवस्थामा वित्तीय दायित्वमा संलग्न गराउनु उपयुक्त नहुने फैसला सर्वोच्चले गरेको हो ।",
      "longContent": "काठमाडौँ, मङ्सिर १५ गते  ।  सर्वोच्च अदालतले कम्पनी सञ्चालक समितिबाट अलग हुने प्रक्रिया आफ्नातर्फबाट पूरा गरिसकेका निष्क्रिय सञ्चालकलाई कालो सूचीमा राख्न नमिल्ने फैसला गरेको छ । संलग्नता समाप्त गर्न प्रक्रिया पूरा गरिसकेको अवस्थामा वित्तीय दायित्वमा संलग्न गराउनु उपयुक्त नहुने फैसला सर्वोच्चले गरेको हो । नेपाल प्लास्ट्रो इन्डस्ट्रिज र वाणिज्य बैङ्कको परियोजना कर्जाको विवादमा सर्वोच्चले यस्तो फैसला गरेको हो । ऋण असुली न्यायाधीकरणले कर्जाको दायित्व नरहेको फैसला गरिसकेको अवस्थामा कालो सूचीको निर्णय यथावत् राखिएको विवादमा अदालतले त्यस्तो व्याख्या गरेको हो । सर्वोच्चले पुनरावेदन अदालत पाटनको फैसलासमेत बदर गरेको छ ।  सुनीलकुमार कर्ण पुनरावेदक रहेको मुद्दामा न्यायाधीशद्वय हरिप्रसाद फुयाँल र सुनीलकुमार पोखरेलको इजलासले कम्पनीको नाममा लिएको ऋण चुक्ता नगरेबापत निष्क्रिय सञ्चालकलाई कालो सूचीमा राख्न नमिल्ने व्याख्या गरेको हो । कम्पनीले कर्जा लिनपूर्व नै सेयर स्वामित्व बिक्री गरिसकेको तर कम्पनीको सदस्यबाट हट्ने कानुनी प्रक्रिया पूरा नगरेकै कारण कालो सूचीमा राख्न नमिल्ने व्याख्या अदालतको छ । सर्वोच्चका फैसलामा भनिएको छ, “कम्पनीले कर्जा लिनुपूर्व नै निज पुनरावेदकले आफ्नो स्वामित्वमा रहेको सेयर बिक्री गरी कम्पनीबाट राजीनामासमेत लिइसकेको तथ्यबाट निजको कम्पनीप्रति कुनै दायित्व भएको स्थापित हुन सक्ने देखिँदैन । यथार्थमा यी पुनरावेदक उक्त कम्पनीको सदस्यबाट हट्ने कानुनी प्रक्रिया पूरा नगरेको कारणबाट मात्र प्राविधिक रूपमा सञ्चालक समितिको सदस्य रहेको भन्‍ने देखिन्छ । कम्पनीको नाममा लिएको ऋण चुक्ता नगरेबापत कम्पनीका निष्क्रिय रहेको सञ्चालक समितिका सदस्यलाई कालो सूचीमा राख्‍नु न्यायोचित देखिँदैन ।” सर्वोच्चले कालो सूचीमा राख्ने विषयमा कानुन र प्रशासनिक निर्णयका बिचमा सन्तुलन कायम राख्‍नुपर्ने पनि व्याख्या गरेको छ । सम्बन्धित पक्षलाई सुनुवाइको मौका दिनुपर्ने, प्राकृतिक न्यायको सिद्धान्त र कानुनको उचित प्रक्रिया पालना गर्नुपर्ने पनि अदालतको व्याख्यामा उल्लेख छ । कालो सूचीमा राख्‍ने निर्णय व्यक्ति, कम्पनीका सञ्चालक समितिका सदस्यका सम्बन्धमा ठुला परिणाम निम्त्याउने हुँदा उचित कानुनी प्रक्रिया, उपयुक्त आधार र कारणको पालना गर्नुपर्ने पनि अदालतको व्याख्यामा उल्लेख छ । उचित प्रक्रिया पालना नगरी कालो सूचीमा राखिएमा व्यक्तिको ‘नागरिक मृत्यु’ का रूपमा हेर्नुपर्ने व्याख्या अदालतको छ । कर्जा विवादमा ऋण असुली न्यायाधीकरणले भने कम्पनीको सम्पत्ति बेचबिखन गरी बैङ्कलाई भराउने र नपुग रकम कर्जाको व्यक्तिगत जमानत बस्ने कमलकुमार पटावरीको जायजेथाबाट असुल गर्ने फैसला गरेको थियो । न्यायाधिकरणको फैसलामा भनिएको छ, “प्रतिवादी कम्पनीको जायजेथा लिलाम बिक्री गरी प्राप्त रकमबाट वादी बैङ्कको लेना रकम चुक्ता गराउने र नपुग रकम जति उक्त कर्जाका लागि व्यक्तिगत जमानी बस्ने प्रतिवादी कमलकुमार पटावरीको जायजेथाबाट वादी राष्ट्रिय वाणिज्य बैङ्कलाई भराई दिनुपर्ने ठहर्छ । प्रतिवादी मधु पटावरी र सुनिलकुमार कर्ण उक्त कम्पनीको सञ्चालक मात्र देखिन आएकाले निजहरूको हकमा अरू केही गरिरहनु परेन ।”सर्वोच्च अदालतले समेत न्यायाधिकरणको फैसलालाई समेत आधार बनाएर कालो सूचीबाट हटाउन परमादेश जारी गरेको छ । २०८१ साउनको फैसलाको पूर्णपाठ सर्वोच्चले हालै सार्वजनिक गरेको हो ।",
      "link": "https://gorkhapatraonline.com/news/181890",
      "image": "https://gorkhapatraonline.com/storage/media/320311/conversions/kalosuchi-original-thumb.jpg"
    },
    {
      "slug": "181889",
      "title": "जनतालाई पैँतिस अर्बको सेयर",
      "timestamp": 1764547200000,
      "source": "gp",
      "content": "अप्पर अरुण अर्धजलाशययुक्त जलविद्युत् आयोजनामा जनताका लागि ३५ अर्ब २४ करोड ८६ लाख रुपियाँ बराबरको सेयर जारी गर्ने प्रस्ताव गरिएको छ । जनताको जलविद्युत् कायक्रम अन्तर्गत नेपाल विद्युत् प्राधिकरणको अगुवाइमा सङ्खुवासभाको भोटखोला गाउँपालिकामा निर्माण गर्न लागेको आयोजनामा ४९ प्रतिशत सर्वसाधारणका लागि छुट्याइने भएको हो । एक हजार ६३ मेगावाटको सो आयोजनामा लगानी हुने ३० प्रतिशत स्वपुँजीमध्ये सो बराबरको सेयर सर्वसाधारणले पाउने भएका हुन् । प्राधिकरणको सञ्चालक समितिले बिहीबार यो प्रस्ताव स्वीकृत गरेको हो ।",
      "longContent": "गोरखापत्र समाचारदाताकाठमाडौँ, मङ्सिर १५ गते । अप्पर अरुण अर्धजलाशययुक्त जलविद्युत् आयोजनामा जनताका लागि ३५ अर्ब २४ करोड ८६ लाख रुपियाँ बराबरको सेयर जारी गर्ने प्रस्ताव गरिएको छ । जनताको जलविद्युत् कायक्रम अन्तर्गत नेपाल विद्युत् प्राधिकरणको अगुवाइमा सङ्खुवासभाको भोटखोला गाउँपालिकामा निर्माण गर्न लागेको आयोजनामा ४९ प्रतिशत सर्वसाधारणका लागि छुट्याइने भएको हो । एक हजार ६३ मेगावाटको सो आयोजनामा लगानी हुने ३० प्रतिशत स्वपुँजीमध्ये सो बराबरको सेयर सर्वसाधारणले पाउने भएका हुन् । प्राधिकरणको सञ्चालक समितिले बिहीबार यो प्रस्ताव स्वीकृत गरेको हो । आयोजनाको निर्माण अवधिको ब्याजसहित कुल लगानी दुई खर्ब ३९ अर्ब ७९ करोड रुपियाँ रहेको छ । जसमा स्वपुँजी (इक्विटी) ३० प्रतिशत अर्थात् ७१ अर्ब ९४ करोड रुपियाँ रहने छ । यसै रकममध्ये ३५ अर्ब २५ करोड रुपियाँ सेयरमार्फत सङ्कलन गर्न लागिएको हो ।कुल लागतको ७० प्रतिशत अर्थात् एक खर्ब ६७ अर्ब ८५ करोड रुपियाँ ऋण रहने गरी वित्तीय व्यवस्थापनको प्रस्ताव गरिएको छ । सर्वसाधारण समूह अन्तर्गत गैरआवासीय नेपाली तथा वैदेशिक रोजगारका लागि (१८ प्रतिशत) १२ अर्ब ९५ करोड रुपियाँ बराबर र देशभरका सर्वसाधारणका लागि पनि त्यति नै रकम बराबरको सेयर जारी गरिने उल्लेख छ । सङ्खुवासभावासी तथा स्थानीय प्रभावित समुदायका लागि (१० प्रतिशत) सात अर्ब १९ करोड, पिछडिएका क्षेत्रको जनताका लागि एक अर्ब ४३ करोड ८० लाख र प्रवर्धक निकायका कर्मचारीका लागि ७१ करोड ९३ लाख रुपियाँ बराबरको सेयर जारी गर्ने तय भएको छ । वित्तीय व्यवस्थापन प्रस्तावलाई आयोजनाको प्रवर्धक अप्पर अरुण हाइड्रोइलेक्ट्रिक लिमिटेडले पारित गरी नेपाल विद्युत् प्राधिकरणमा पेस गरेको थियो । ऊर्जा, जलस्रोत तथा सिँचाइमन्त्री कुलमान घिसिङको अध्यक्षतामा बिहीबार बसेको प्राधिकरण सञ्चालक समितिको बैठक कम्पनीको उक्त प्रस्तावलाई अनुमोदन गरी आवश्यक निर्णयका लागि सरकार समक्षपेस गर्ने निर्णय गरेको छ । मन्त्री घिसिङले आयोजनामा गैरआवासीय नेपाली, विदेशमा रोजगारीमा रहेका नेपाली, आयोजना प्रभावित, देशभरका सर्वसाधारणलगायतले लगानी गर्न पाउने गरी स्वदेशी लगानीमा अप्पर अरुणको वित्तीय व्यवस्थापन गर्न लागिएको बताउनुभयो । “वित्तीय व्यवस्थापन जतिसक्दो छिटो सम्पन्न गरी आयोजनालाई निर्माणमा लैजाने गरी प्रक्रिया अगाडि बढिरहेको छ,” उहाँले भन्नुभयो ।  यस्तो छ संस्थापक सेयरको संरचना संस्थापन समूहबाट सो आयोजनामा ३६ अर्ब ६९ करोड रुपियाँ प्राप्त गर्ने लक्ष्य छ । आयोजनामा लगानी हुने स्वपुँजीका लागि पनि हिस्सा निर्धारण भइसकेको छ । प्रस्ताव अनुसार प्रवर्धक कम्पनीमा सबैभन्दा धेरै नेपाल विद्युत् प्राधिकरणको ४१ प्रतिशत संस्थापक सेयर अर्थात् २९ अर्ब ४९ करोड रुपियाँको लगानी रहने छ । दुई÷दुई प्रतिशत प्राधिकरणका सहायक कम्पनी, कर्मचारी सञ्चय कोष एवं बिमा तथा पुनर्बिमा कम्पनी, एक प्रतिशत नागरिक लगानी कोष, एचआइडिसिएल, प्रदेश एवं स्थानीय सरकारको र ०.५/०.५ प्रतिशत नेपाल टेलिकम तथा सामाजिक सुरक्षाको कोषको संस्थापक लगानी रहने छ ।   आयोजनाको निर्माणका लागि प्राधिकरणको सहायक कम्पनी अप्पर अरुण हाइड्रोइलेक्ट्रिक लिमिटेड स्थापना भइसकेको छ । आयोजनाको निर्माण पूर्वचरणमा हालसम्म भएको सम्पूर्ण लगानी प्रबन्ध प्राधिकरणबाटै भइरहेको छ । आयोजना जनताको जलविद्युत् कार्यक्रममा सूचीकृत भएको छ । त्यसैले कुल इक्विटीमध्ये ५१ प्रतिशत संस्थापक र ४९ प्रतिशत साधारण सेयरधनी कायम गरिएको हो  । आयोजना सम्पन्न गर्न एक खर्ब ६७ अर्ब ८५ करोड रुपियाँ ऋण आवश्यक पर्ने देखिएको छ । आन्तरिक स्रोतबाट वित्तीय प्रबन्ध गर्ने र आयोजनामा सरकारबाट ऋण लगानी नहुने गरी वित्तीय व्यवस्थापन प्रस्ताव गरिएको छ ।",
      "link": "https://gorkhapatraonline.com/news/181889",
      "image": "https://gorkhapatraonline.com/storage/media/320310/conversions/dayam-original-thumb.jpg"
    },
    {
      "slug": "181888",
      "title": "प्रभु बैङ्कका सिइओ शेरचनसहित तीन पक्राउ",
      "timestamp": 1764547200000,
      "source": "gp",
      "content": "नेपाल प्रहरीको केन्द्रीय अनुसन्धान ब्युरो (सिआइबी) ले प्रभु बैङ्कका प्रमुख कार्यकारी अधिकृत (सिइओ) अशोक शेरचन, नायव प्रमुख कार्यकारी अधिकृत मणिराम पोखरेल र कर्जा प्रमुख अधिकृत रिवास श्रेष्ठलाई पक्राउ गरेको छ ।",
      "longContent": "गोरखापत्र समाचारदाता काठमाडौँ, मङ्सिर १५ गते । नेपाल प्रहरीको केन्द्रीय अनुसन्धान ब्युरो (सिआइबी) ले प्रभु बैङ्कका प्रमुख कार्यकारी अधिकृत (सिइओ) अशोक शेरचन, नायव प्रमुख कार्यकारी अधिकृत मणिराम पोखरेल र कर्जा प्रमुख अधिकृत रिवास श्रेष्ठलाई पक्राउ गरेको छ । बैङ्किङ कसुरसम्बन्धी राष्ट्र बैङ्कको प्रतिवेदनका आधारमा सिआइबीको टोलीले शेरचनलाई बिजुलीबजारस्थित प्रभु बैङ्कको प्रधान कार्यालयबाटै पक्राउ गरेको हो । शेरचन पक्राउ गर्नुअघि गत कात्तिक २२ गते सिआइबीले प्रभु बैङ्कको सो प्रमुख कार्यालयमा छापा मारी महत्वपूर्ण कागजात नियन्त्रणमा लिएको थियो ।त्यसअघि गत कात्तिक ११ गते सिआइबीले प्रभु समूहका पूर्वअध्यक्ष देवीप्रकाश भट्टचनलाई पक्राउ गरेको थियो । देवीप्रकाशमाथि प्रभु म्यानेजमेन्ट कम्पनीको ९८ करोड रुपियाँभन्दा बढी रकम हिनामिना गरेको आरोप लागेको छ । प्रभु म्यानेजमेन्टकी अध्यक्ष कुसुम लामाको उजुरीपछि सिआइबीले अध्यक्ष भट्टचन र सिइओ शेरचनलाई आवश्यक अनुसन्धानका लागि नियन्त्रणमा लिएको हो । सिआइबीका प्रवक्ता शिवकुमार श्रेष्ठले प्रभु ग्रुपसँग सम्बन्धित आर्थिक हिनामिनाबारे आवश्यक अनुसन्धानका लागि सिइओ शेरचनलाई आइतबार पक्राउ गरिएको जानकारी दिनुभयो । पूर्वअध्यक्ष देवीप्रकाश भट्टचनमाथि बैङ्कको कर्जा अपचलन गरेको कसुरमा सिआइबीले अनुन्धान गरिरहेको छ । तत्कालीन अध्यक्ष भट्टचन र सञ्चालक कुसुम लामाको संयुक्त कम्पनी प्रभु म्यानेजमेन्ट प्रालिबाट करिब एक अर्ब रुपियाँ  हिनामिना भएको प्रारम्भिक अनुसन्धानबाट खुलेको छ । विसं २०६९ मङ्सिरदेखि विसं २०८१ जेठसम्म अध्यक्ष भट्टचन र सिइओ शेरचनको संलग्नतामा प्रभु म्यानेजमेन्ट प्रालिमार्फत झन्डै तीन हजार सहकारी संस्थालाई मनी ट्रान्सफरको ‘सुपर एजेन्ट’ खडा गरी झन्डै अर्ब रुपियाँ धरौटीबापतको रकम उठाएर हिनामिना गरेको पाइएको छ । कम्पनी प्रभु म्यानेजमेन्ट कम्पनीकी अध्यक्ष कुसुम लामा, ठाकुरप्रसाद मानन्धरलगायतको जाहेरीपछि ठगी, आपराधिक विश्वासघात तथा आपराधिक लाभ र नेपाल राष्ट्र बैङ्क ऐन, २०५८ अन्तर्गतको कसुरमा शेरचन र भट्टचनमाथि अनुसन्धान भइरहेको सिआइबीले जनाएको छ ।",
      "link": "https://gorkhapatraonline.com/news/181888",
      "image": "https://gorkhapatraonline.com/storage/media/320309/conversions/Ashok-Sherchan-Prabhu-Bank-CEO_03EMqVB0Wx_eYCIZsCwyB-original-thumb.jpg"
    },
    {
      "slug": "181869",
      "title": "प्रभु बैङ्कका प्रमुख कार्यकारी अधिकृत शेरचन पक्राउ",
      "timestamp": 1764460800000,
      "source": "gp",
      "content": "प्रहरीले प्रभु बैङ्कका प्रमुख कार्यकारी अधिकृत (सिइओ) अशोक शेरचनलाई पक्राउ गरेको छ।",
      "longContent": "काठमाडौँ, मङ्सिर १४ गते। प्रहरीले प्रभु बैङ्कका प्रमुख कार्यकारी अधिकृत (सिइओ) अशोक शेरचनलाई पक्राउ गरेको छ। प्रहरीको केन्द्रीय अनुसन्धान ब्यूरो (सिआइबी)ले बैङ्किङ कसुरको आरोपमा शेरचनलाई आज पक्राउ गरेको प्रवक्ता प्रहरी वरिष्ठ उपरीक्षक शिव श्रेष्ठले जानकारी दिनुभयो। ९८ करोड ठगीबारे प्रभु म्यानेजमेन्टकी अध्यक्ष कुसुम लामाले दिएको जाहेरीको विषयमा सिआइबीले अनुसन्धान अगाडि बढाएको छ। सिआइबीले यसअघि गत कात्तिक २२ गते बैङ्कको बिजुलीबजारस्थित केन्द्रीय कार्यालयमा छापा मारेर महत्वपूर्ण कागजात नियन्त्रणमा लिएको थियो। त्यसैगरी सिआइबीले गत कात्तिक ११ गते प्रभु समूहका अध्यक्ष तथा नेपाल कम्युनिष्ट पार्टी (एमाले) का पूर्व सांसद देवीप्रकाश भट्टचनलाई पक्राउ गरेको थियो। भट्टचनमाथि अनुसन्धानका क्रममा बैङ्कका सिइओ शेरचनलाई नियन्त्रणमा लिएको प्रहरीले जनाएको छ। भट्टचनविरुद्ध ९८ करोड ठगी गरेको आरोप लागेको छ।",
      "link": "https://gorkhapatraonline.com/news/181869",
      "image": "https://gorkhapatraonline.com/storage/media/320290/conversions/Prabhu-Bank-original-thumb.jpg"
    },
    {
      "slug": "181812",
      "title": "सुनचाँदीको मोल निरन्तर बढ्दो",
      "timestamp": 1764460800000,
      "source": "gp",
      "content": "अन्तरराष्ट्रिय बजारमा आएको उतारचढाव, मूल्यमा भएको क्रमिक वृद्धि र मागमा देखिएको परिवर्तनले आन्तरिक बजारका सुनको भाउ निरन्तर उकालो लागेको छ ।",
      "longContent": "काठमाडौँ,  मङ्सिर १४ गते । अन्तर्राष्ट्रिय बजारमा आएको उतारचढाव, मूल्यमा भएको क्रमिक वृद्धि र मागमा देखिएको परिवर्तनले आन्तरिक बजारका सुनको भाउ निरन्तर उकालो लागेको छ ।नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु. दुई लाख ५२ हजार २०० कायम भएको छ । आज चाँदीको मोल पनि बढेर तोलामा रु. तीन हजार ४९० निर्धारण भएको छ ।शुक्रबार सुनको मूल्य प्रतितोला रु. दुई लाख ५० हजार ६०० कायम भएको थियो भने एक तोला चाँदी रु. तीन हजार ३४५ मा कारोबार भएको थियो । अन्तर्राष्ट्रिय सञ्चारमाध्यमहरूका अनुसार आज एक औँस सुन चार हजार १७५ र त्यति नै चाँदी ५४ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/181812",
      "image": "https://gorkhapatraonline.com/storage/media/320137/conversions/_gold-original-thumb.jpg"
    },
    {
      "slug": "181778",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1764460800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  मङ्सिर १४ गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु १३०, गोलभेँडा सानो (लोकल) प्रतिकिलो रु १००, गोलभेँडा सानो (टनेल) प्रतिकिलो रु १२५, गोलभेँडा सानो (भारतीय) प्रतिकिलो रु ९०, गोलभेँडा सानो (तराई) प्रतिकिलो रु १२०, आलु रातो प्रतिकिलो रु ५५, आलु रातो (भारतीय) प्रतिकिलो रु ४०, आलु सेतो प्रतिकिलो रु ४२, प्याज सुकेको (भारतीय) प्रतिकिलो रु ३५ रहेको छ । यस्तै, गाजर (लोकल) प्रतिकिलो रु १६०, गाजर (तराई) प्रतिकिलो रु १४०, बन्दा (लोकल) प्रतिकिलो रु ७०, बन्दा (तराई) प्रतिकिलो रु ५५, काउली स्थानीय प्रतिकिलो रु ६५, काउली स्थानीय (ज्यापु) प्रतिकिलो रु ८०, काउली तराई प्रतिकिलो रु ६०, रातो मूला प्रतिकिलो रु ६०, सेतो मूला (लोकल) प्रतिकिलो रु ३५, सेतो मूला (हाइब्रिड) प्रतिकिलो रु ५५, भन्टा लाम्चो प्रतिकिलो रु ७०, भन्टा डल्लो प्रतिकिलो रु ८०, तने बोडी प्रतिकिलो रु १८५, मकै बोडी प्रतिकिलो रु ७० कायम भएको छ । त्यसैगरी, मटरकोसा प्रतिकिलो रु १२०, घिउ सिमी (लोकल) प्रतिकिलो रु १३०, घिउ सिमी (हाइब्रिड) प्रतिकिलो रु १४०, घिउ सिमी (राजमा) प्रतिकिलो रु १००, टाटे सिमी प्रतिकिलो रु १३०, तिते करेला प्रतिकिलो रु ११०, लौका प्रतिकिलो रु ८०, परबर (लोकल) प्रतिकिलो रु १००, परबर (तराई) प्रतिकिलो रु १००, घिरौँला प्रतिकिलो रु १३०, फर्सी पाकेको प्रतिकिलो रु ४०, हरियो फर्सी (लाम्चो) प्रतिकिलो रु ६५, हरियो फर्सी (डल्लो) प्रतिकिलो रु ७०, सलगम प्रतिकिलो १२०, भिन्डी प्रतिकिलो ११०, सखरखण्ड प्रतिकिलो ८०, बरेला प्रतिकिलो रु ८० र पिँडालु प्रतिकिलो रु ११०, स्कुस प्रतिकिलो रु ३० कायम गरिएको छ । \tरायोसाग प्रतिकिलो रु ८०, पालुङ्गो साग प्रतिकेजी रु १८०, चमसुर प्रतिकिलो रु १२०, तोरीको साग प्रतिकिलो रु ७०, मेथीको साग प्रतिकिलो रु १६०, हरियो प्याज प्रतिकिलो रु ८०, बकुला प्रतिकिलो रु १५५, तरुल प्रतिकिलो रु ९०, च्याउ (कन्य) प्रतिकिलो रु २३०, च्याउ (डल्ले) प्रतिकिलो रु ३८०, कुरिलो प्रतिकिलो रु १२०० निर्धारण गरिएको छ ।ब्रोकाउली प्रतिकिलो रु १६०, चुकुन्दर प्रतिकिलो रु ९०, रातो बन्दा प्रतिकिलो रु १५०, जिरीको साग प्रतिकिलो रु ६५०, सेलरी प्रतिकिलो रु ३२०, पार्सले प्रतिकिलो रु ७००, सौफको साग प्रतिकिलो रु १६०, पुदिना प्रतिकिलो रु ६००, गान्टेमुला प्रतिकिलो रु १००, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १६०, कागती प्रतिकिलो रु १२०, अनार प्रतिकिलो रु ४००, सुन्तला (नेपाली) प्रतिकिलो रु १२०, तरबुजा हरियो प्रतिकिलो रु ८०, मौसम प्रतिकिलो रु १००, जुनार प्रतिकिलो रु २६०, भुइँकटहर प्रतिगोटा रु १७०, काँक्रो (लोकल) प्रतिकिलो रु ६५, काँक्रो (हाइब्रिड) प्रतिकिलो ३५, निबुवा प्रतिकिलो रु ६०, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु ११०, अम्बा प्रतिकिलो रु १०० र लप्सी प्रतिकिलो रु ७०, स्ट्रबेरी भुइँऐसुलु प्रतिकिलो रु ५००, किबी प्रतिकिलो रु २५०, सरिफा प्रतिकिलो रु २०० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ७०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु १००, खुर्सानी हरियो (बुलेट) प्रतिकिलो रु १००, खुर्सानी हरियो (माछे) प्रतिकिलो रु १४०, खुर्सानी हरियो (अकबरे) प्रतिकिलो रु १५०, भेडे खुर्सानी प्रतिकिलो रु १५०, हरियो लसुन प्रतिकिलो रु २२०, हरियो धनियाँ प्रतिकिलो रु १६०, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १५०, राजा च्याउ प्रतिकिलो रु ३००, सिताके च्याउ प्रतिकिलो रु ९०० र काँक्रो (लोकल क्रस) प्रतिकिलो रु ६० निर्धारण गरिएको छ । रासस",
      "link": "https://gorkhapatraonline.com/news/181778",
      "image": "https://gorkhapatraonline.com/storage/media/320091/conversions/adrhs-original-thumb.jpg"
    },
    {
      "slug": "181758",
      "title": "बगरको बदामले डेढ लाखसम्म आम्दानी",
      "timestamp": 1764460800000,
      "source": "gp",
      "content": "कपिलवस्तुको वाणगङ्गा नदीको बगर किसानका लागि बदाम उत्पादन गरेर आम्दानी गर्ने राम्रो माध्यम बनेको छ । वाणगङ्गा नदीले बनाएको बगरमा दुई सयभन्दा बढी किसानले बदाम उत्पादन गरी राम्रो आम्दानी गर्दै आएका हुन् ।",
      "longContent": "तौलिहवा समाचारदातातौलिहवा (कपिलवस्तु), मङ्सिर १४ गते  । कपिलवस्तुको वाणगङ्गा नदीको बगर किसानका लागि बदाम उत्पादन गरेर आम्दानी गर्ने राम्रो माध्यम बनेको छ । वाणगङ्गा नदीले बनाएको बगरमा दुई सयभन्दा बढी किसानले बदाम उत्पादन गरी राम्रो आम्दानी गर्दै आएका हुन् । बुद्धभूमि नगरपालिका–१०, धनकौली; महाराजगन्जको बरगदी बलरमवापुर, हरदौना, कजराहवा, कपिलवस्तु नगरपालिकाको बिठुवा, सौराहा, यशोधरा गाउँपालिकाको सिहाखोर, खोरिया बगरमा रहेको बलौटे माटोमा किसानले बदाम खेती गर्दै आएका छन् । तरकारी उत्पादनमा नमुना रहेको धनकौलीमा सबैभन्दा बढी बदाम खेती गरिन्छ । तेलहन बालीमा पर्ने बदाम खेतीको धनकौली पकेट क्षेत्रसमेत हो । अगुवा किसान बहराइची केवट अनुसार जिल्लामा २६ हेक्टर क्षेत्रमा बदाम खेती गर्ने गरिएको छ । त्यसको आधाभन्दा बढी भने धनकौलीमै छ । धनकौलीमा मात्र ५० भन्दा बढी किसान बदाम खेतीमा लागेको उहाँको भनाइ छ । “बदाम बेचेर मात्रै यहाँका किसानले ५० हजारदेखि डेढ लाखसम्म आम्दानी गर्छन्,” उहाँले भन्नुभयो । धनकौलीको धरमपुर, करमपुर मोतीनगर, लोहरौलागाउँका कृषकले उत्पादन गरेको बदाम धमाधम बिक्री गरिरहेका छन् । स्थानीय शोभा केवटले चार बिघामा लगाएको बदामबाट आफूले यस वर्ष ५० हजारको बदाम बिक्री गरेको बताउनुभयो । “बिक्रीको पनि समस्या छैन, मूल्य पनि राम्रो पाइने भएकाले बदाम खेती मन लाग्छ,” उहाँले भन्नुभयो । एक किलो काँचो बदामको सयदेखि १२० रुपियाँ थोकको भाउमा बदाम बिक्री भइरहेको उहाँको भनाइ छ । महाराजगन्जको बर्गदीघाटका गरिब मुसलमानले बदाम खेतीबाट आफूले हरेक बर्ष राम्रो आम्दानी गर्ने गरेको बताउनुभयो ।अन्य खेतीका लागि कृषि ज्ञान केन्द्र र पालिकाले प्रोत्साहन र सहयोग गरे पनि बदामका लागि केही नगरेको कृषकको गुनासो छ । बढ्दै गएको जाडोसँगै स्थानीय बजारमा बदामको मागसमेत बढेको छ । माग बढेकाले आफ्नो उत्पादन बजारसम्म पु¥याउन किसान व्यस्त छन् । उत्पादित बदाम जिल्लासहित रुपन्देही, अर्घाखाँचीको बजारमा खपत हुने गरेको छ । कृषि ज्ञान केन्द्रका प्रमुख घनश्याम चौधरीले जिल्लामा अहिले पनि बदाम खेती निकै कम मात्रामा हुने गरेको बताउनुभयो । बदाम खेतीबारे कार्यालयमा कुनै तथ्याङ्क नरहेको उहाँको भनाइ छ । जिल्लामा २६ हेक्टर बदाम खेती हुने र जसबाट ५३ मेट्रिक टन बदाम उत्पादन हुने गरेको कृषक बताउँछन् । जिल्लामा भारतबाट समेत बदाम ल्याउने गरिएको छ ।",
      "link": "https://gorkhapatraonline.com/news/181758",
      "image": "https://gorkhapatraonline.com/storage/media/320071/conversions/badam-original-thumb.jpg"
    },
    {
      "slug": "181756",
      "title": "उखु किसानको आन्दोलन रोकियो",
      "timestamp": 1764460800000,
      "source": "gp",
      "content": "कृषि तथा पशुपन्छी विकासमन्त्री डा. मदनप्रसाद परियारले दुई साताभित्र समस्याको समाधान निकाल्ने आश्वासन दिएपछि उखु किसानले आफ्ना आन्दोलनका कार्यक्रम स्थगित गरेका छन् ।",
      "longContent": "सर्लाही समाचारदातासर्लाही, मङ्सिर १४ गते ।   कृषि तथा पशुपन्छी विकासमन्त्री डा. मदनप्रसाद परियारले दुई साताभित्र समस्याको समाधान निकाल्ने आश्वासन दिएपछि उखु किसानले आफ्ना आन्दोलनका कार्यक्रम स्थगित गरेका छन् । उखु किसानले गत वर्ष २०८१/८२ को बाँकी अनुदान रकममध्ये प्रतिक्विन्टल ३५ रुपियाँ भुक्तानी गर्न र यस वर्ष २०८२/८३ को क्रसिङ सिजनका लागि उखुको न्यूनतम समर्थन मूल्य प्रतिक्विन्टल ७५० रुपियाँ कायम गर्न माग गर्दै गत साता मन्त्री परियारसमक्ष ज्ञापनपत्र बुझाएका थिए । मन्त्री परियारले माग सम्बोधनका लागि दुई हप्ता समय माग गरेकाले तत्काल आन्दोलन रोक्ने निर्णय गरिएको नेपाल उखु उत्पादक महासङ्घका अध्यक्ष श्यामबाबु रायले जानकारी दिनुभयो । शनिबारसम्म माग पूरा नभए उखु किसानले आइतबारदेखि सर्लाहीको हरिवनमा अनिश्चितकालीन रूपमा पूर्वपश्चिम राजमार्गमा चक्काजाम गर्ने घोषणा गरिसकेका थिए । मन्त्री परियारले यस विषयमा प्रधानमन्त्रीसहित अन्य मन्त्री, मन्त्रालयका सचिवलगायतसँग छलफल गर्न समय माग गर्नुभएको हो । उखु खेती हुने महोत्तरी, सिराहा, सुनसरी, रौतहट, बारा, नवलपरासी, कञ्चनपुरलगायत जिल्लाका किसानले सर्लाहीको हरिवनबाटै आन्दोलन प्रारम्भ गर्ने निर्णय गरेका थिए । अन्य जिल्लामा भन्दा सर्लाहीमा धेरै उखु खेती हुने र यहाँ तीन वटा चिनी उद्योगसमेत रहेकाले सर्लाहीबाटै अन्दोलन गर्ने तयारी महासङ्घको थियो । सरकारले गत वर्ष उखु किसानलाई अनुदानबापत प्रतिक्विन्टल ७० रुपियाँ भुक्तानी गर्ने निर्णय गरी ३५ रुपियाँका दरले मात्रै पैसा पठाएपछि किसान असन्तुष्ट छन् । अझ यो वर्षदेखि उखुको अनुदान रकमका लागि बजेट नै विनियोजन नभएपछि किसान थप चिन्तित छन् ।",
      "link": "https://gorkhapatraonline.com/news/181756",
      "image": "https://gorkhapatraonline.com/storage/media/320069/conversions/Ukhu-kateko-photo-(1)-original-thumb.jpg"
    },
    {
      "slug": "181755",
      "title": "सुन्तला उत्पादनमा कमी",
      "timestamp": 1764460800000,
      "source": "gp",
      "content": "गुल्मीमा यस वर्ष सुन्तला उत्पादनमा कमी आएको छ । कृषि ज्ञान केन्द्र गुल्मीका सूचना अधिकारी टीकाराम न्यौपानेका अनुसार गत वर्ष गुल्मीमा २५ करोड ७८ लाख ६९ हजार पाँच सय रुपियाँको सुन्तला उत्पादन भएकोमा यस वर्ष २० करोड ६७ लाख ८४ हजारको सुन्तला उत्पादन भएकोे छ ।  न्यौपानेका अनुसार यस वर्ष ३२ प्रतिशतले सुन्तला उत्पादनमा कमी आएको हो ।",
      "longContent": "तम्घास समाचारदातातम्घास (गुल्मी), मङ्सिर १४ गते । गुल्मीमा यस वर्ष सुन्तला उत्पादनमा कमी आएको छ । कृषि ज्ञान केन्द्र गुल्मीका सूचना अधिकारी टीकाराम न्यौपानेका अनुसार गत वर्ष गुल्मीमा २५ करोड ७८ लाख ६९ हजार पाँच सय रुपियाँको सुन्तला उत्पादन भएकोमा यस वर्ष २० करोड ६७ लाख ८४ हजारको सुन्तला उत्पादन भएकोे छ ।  न्यौपानेका अनुसार यस वर्ष ३२ प्रतिशतले सुन्तला उत्पादनमा कमी आएको हो । जिल्लामा ६०३ हेक्टर क्षेत्रफलमा लगाइएका सुन्तलाका बिरुवाले पाँच हजार १७ मेट्रिक टन उत्पादन दिएका छन् भने प्रतिकिलो सुन्तलाको मूल्य सरदर ४० रुपियाँ कायम गरिएको छ ।यस वर्ष सुन्तला उत्पादनमा कमी आउनुको कारण फूल तथा फल लाग्ने समयमा बेमौसमी वर्षा हुनु, फल झर्ने समस्या, कृषकले बगैँचा व्यवस्थापनमा ध्यान नदिनु, रोगकिराको प्रकोप, जीर्ण बगैँचा र गाउँघरमा बगैँचा व्यवस्थापन गर्न र काँटछाँट गर्नका लागि जनशक्तिको अभाव पनि रहेको उहाँको भनाइ छ ।  जिल्लामा उत्पादित सुन्तला केही जिल्लामै खपत हुने गरेको छ भने अन्य बुटवल, नारायणगढ र पोखरा निर्यात हुने गरेको छ । जिल्लाका नयाँ गाउँ, पिपलधारा, लुम्छा, भाडगाउँ, वीरबास, राजा, बलेटक्सार र लम्सराङमा बढी सुन्तला उत्पादन हुने गरेको छ ।जिल्लामा गुणस्तरीय बिरुवा उत्पादनका लागि नर्सरी व्यवस्थापनमा सुधार गर्ने, बिरुवाको न्यूनतम गुणस्तरको मापदण्ड निर्धारण गर्ने, जालीघर पद्धतिमा कलमी बिरुवामा उत्पादन प्रविधिको विस्तार गरिएको कार्यालयले जनाएको छ । यस्तै प्रभावकारी रूपमा रोगकीराको व्यवस्थापन गर्ने, उत्पादन क्षेत्र थप निर्माण गर्दै जाने, फल टिपाइ, ग्रेडिङ, भण्डारण, ढुवानी र बजार व्यवस्थापनमा सुधार गर्दै लैजाने गरी आफूहरूले योजना बनाएको कार्यालयले जनाएको छ । यसका साथै स्थानीय तहका कृषि प्राविधिकको क्षमता अभिवृद्धि गर्ने कार्य तय गरेको न्यौपानेले बताउनुभयो ।",
      "link": "https://gorkhapatraonline.com/news/181755",
      "image": "https://gorkhapatraonline.com/storage/media/320068/conversions/orange-gulmi-original-thumb.jpg"
    },
    {
      "slug": "181753",
      "title": "मधेश झरे पहाडका तरकारी",
      "timestamp": 1764460800000,
      "source": "gp",
      "content": "मधेशका बजारमा तरकारीको मूल्य बढ्दै गएपछि उपभोक्ताको रोजाइमा पहाडको उत्पादन परेको छ ।   तिहारयता तराईको स्थानीय उत्पादन काउली, बोडी, मुला, आलु, गोलभेँडा तथा विभिन्न सागसब्जीको मूल्य तीव्र गतिमा बढ्दै गएपछि उपभोक्ता ‘सस्तो र स्वादिलो’ विकल्पका रूपमा पहाडे तरकारी रोज्न थालेका हुन् ।",
      "longContent": "बर्दीबास समाचारदाताबर्दीबास, मङ्सिर १४ गते । मधेशका बजारमा तरकारीको मूल्य बढ्दै गएपछि उपभोक्ताको रोजाइमा पहाडको उत्पादन परेको छ । तिहारयता तराईको स्थानीय उत्पादन काउली, बोडी, मुला, आलु, गोलभेँडा तथा विभिन्न सागसब्जीको मूल्य तीव्र गतिमा बढ्दै गएपछि उपभोक्ता ‘सस्तो र स्वादिलो’ विकल्पका रूपमा पहाडे तरकारी रोज्न थालेका हुन् । बर्दीबासलगायत तराईका प्रमुख बजारमा सिन्धुली र रामेछापबाट ल्याइने इस्कुस, फर्सी, बरेला, रुख टमाटर, रायोको साग, आलु, माहिली खुर्सानी तथा जुनार, सुन्तला, किवी जस्ता तरकारी र फलफूलले उपभोक्तालाई केही राहत दिएको स्थानीय उपभोक्ताको भनाइ छ । बर्दीबास बजारमा भेटिएकी मिथिला नगरपालिकाकी गृहिणी लक्ष्मी तामाङका अनुसार तराईको तुलनामा ‘सस्तो र स्वादिलो’ हुने भएकाले सम्भव भए जति पहाडका तरकारी नै प्रयोग गर्ने गरेको बताउनुभयो । स्थानीय बजारमा गत वर्ष १० रुपियाँ किलोमा पनि नबिकेको काउली अहिले १४० देखि १५० रुपियाँमा किन्न उपभोक्ता बाध्य छन् । भान्टा किलोको एक सय, आलु र गोलभेँडा ८०–९०, हरियो खुर्सानी एक सय, फर्सी ६०, तितेकरेला २४० र बेथेको साग पाउको ६० रुपियाँमा बिक्री भइरहेको छ । यही बजारमा पहाडका स्कुस एक सय रुपियाँमा चार किलो बिक्री भइरहेको छ । बरेला ६०, पहाडे आलु ७०, रुख गोलभेँडा ६०, हरियो फर्सी ३०, अदुवा एक सय र माहिली खुर्सानी ९० रुपियाँ किलोको दरमा उपलब्ध छन् । तुलनात्मक सस्तो मूल्यका कारण पहाडको उत्पादनप्रति उपभोक्ताको आकर्षण उच्च बनेको छ ।त्यस्तै स्थानीय फलफूल बजारमा जुनार ७५ र सुन्तला १३० देखि १५० रुपियाँ प्रतिकिलोमा बिक्री भइरहेका बेला सिन्धुली र रामेछापका व्यापारीले भने ताजा जुनार एक सय रुपियाँको दुई किलो र सुन्तला प्रतिकिलो एक सय रुपियाँमा उपलब्ध गराएपछि पहाडका व्यापारीलाई बेच्न भ्याइनभ्याइ छ । सिन्धुली तीनपाटन–८, बाहुन तिल्पुङका व्यापारी होमराज श्रेष्ठका अनुसार बर्दीबासमा प्रतिबजार करिब १० जना व्यापारीले चार मिनी ट्रक बराबर पहाडमा उत्पादित तरकारी र फलफूल ल्याइरहेका छन् ।",
      "link": "https://gorkhapatraonline.com/news/181753",
      "image": "https://gorkhapatraonline.com/storage/media/320066/conversions/haat-pahadka-tarkari-taraima-original-thumb.jpg"
    },
    {
      "slug": "181751",
      "title": "दस अर्बको धानचामल आयात",
      "timestamp": 1764460800000,
      "source": "gp",
      "content": "चालु आर्थिक वर्ष २०८२/८३ को चार महिनामा १० अर्ब रुपियाँ बराबरको धानचामल आयात भएको छ ।   भन्सार विभागको तथ्याङ्क अनुसार यस वर्षको साउनदेखि कात्तिकसम्म १० अर्ब १८ करोड ४९ करोड ९० लाख सात हजार रुपियाँ बराबरको धानचामल आयात भएको हो ।",
      "longContent": "गोरखापत्र समाचारदाताकाठमाडौँ, मङ्सिर १४ गते । चालु आर्थिक वर्ष २०८२/८३ को चार महिनामा १० अर्ब रुपियाँ बराबरको धानचामल आयात भएको छ । भन्सार विभागको तथ्याङ्क अनुसार यस वर्षको साउनदेखि कात्तिकसम्म १० अर्ब १८ करोड ४९ करोड ९० लाख सात हजार रुपियाँ बराबरको धानचामल आयात भएको हो । गत वर्ष सो अवधिमा छ अर्ब ९६ करोड ६७ लाख ४७ हजार रुपियाँको धानचामल आयात भएको थियो । गत वर्षकै सोही अवधिको तुलनामा चालु आवमा तीन अर्ब रुपियाँभन्दा बढीको खाद्यान्न आयात भएको हो । स्थानीय उत्पादनले माग धान्न नसक्दा बाहिरी मुलुकबाट ठुलो परिणाममा धानचामल आयात हुने गरेको छ । विभागका अनुसार चालु आवको चार महिनामा छ अर्ब ५८ करोड ५८ लाख ९२ हजार रुपियाँ बराबरको आठ करोड ८२ लाख २७ हजार ९१३ केजी चामल आयात भएको छ । यस्तै सोही अवधिमा तीन अर्ब ५९ करोड १७ लाख आठ हजार रुपियाँ बराबरको नौ करोड ६९ लाख १७ हजार २१ केजी धान आयात भएको छ । गत वर्ष सो अवधिमा चार अर्ब ३६ करोड ४९ लाख ३० हजार रुपियाँ बराबरको चार करोड ६२ लाख ५८ हजार २५३ केजी चामल आयात भएको थियो । यस्तै दुई अर्ब ६० करोड १८ लाख १७ हजार रुपियाँ बराबरको सात करोड १३ लाख १९ हजार ९९४ केजी धान आयात भएको थियो । पछिल्लो समय मसिनो चामल खाने शैलीले गर्दा पनि चामल आयात बढी हुने गर्छ । यो वर्ष बैमौसमी बर्सात र बाढीका कारण धान उत्पादन घट्ने देखिएकाले धानचामलको आयात थप बढ्ने देखिन्छ । भारत, चीन, थाइल्यान्ड, इटाली, इन्डोनेसिया, भियतनामलगायतका देशबाट धानचामल आयात हुने गरेको छ ।",
      "link": "https://gorkhapatraonline.com/news/181751",
      "image": "https://gorkhapatraonline.com/storage/media/320064/conversions/chama-aayat-original-thumb.jpg"
    },
    {
      "slug": "181750",
      "title": "बढ्न थाल्यो ग्यासको खपत",
      "timestamp": 1764460800000,
      "source": "gp",
      "content": "चिसो मौसम बढेसँगै बजारमा खाना पकाउने एलपी ग्यासको खपत क्रमशः बढ्न थालेको छ । एलपी ग्यास उद्योग सङ्घ नेपालका अध्यक्ष कृष्णभक्त श्रेष्ठले चिसोमा ग्यासको खपत बढेको जानकारी दिनुभयो । अन्य सिजनको तुलनामा जाडोयाममा पाँच देखि १० प्रतिशत ग्यासको खपत बढेको उहाँले जानकारी दिनुभयो ।",
      "longContent": "गोरखापत्र समाचारदाताकाठमाडौँ, मङ्सिर १४ गते । चिसो मौसम बढेसँगै बजारमा खाना पकाउने एलपी ग्यासको खपत क्रमशः बढ्न थालेको छ । एलपी ग्यास उद्योग सङ्घ नेपालका अध्यक्ष कृष्णभक्त श्रेष्ठले चिसोमा ग्यासको खपत बढेको जानकारी दिनुभयो । अन्य सिजनको तुलनामा जाडोयाममा पाँच देखि १० प्रतिशत ग्यासको खपत बढेको उहाँले जानकारी दिनुभयो । तीन/चार वर्षअघि जाडोयाम ग्यासको खपत १५ देखि २० प्रतिशतसम्म बढ्ने गरेको श्रेष्ठले बताउनुभयो । “विगतका वर्ष जस्तो यस पटक धेरै नबढे पनि जाडोयामसँगै खपत केही बढेको छ ।” औद्योगिक क्षेत्र पूर्ण रूपमा सञ्चालन हुन नसक्दा ग्यासको खपत विगतको जस्तो आकारमा भने नबढेको उहाँको भनाइ छ । चिसो मौसममा खाना पकाउनुका साथै ग्यास गिजरको प्रयोगले पनि यसको खपत बढ्ने गर्छ । ग्यासभन्दा बिजुली सस्तो पर्ने हुँदा विद्युतीय चुलोको प्रयोग बढ्दै छ तर बिजुली जाने समस्याले ग्यासको घरायसी खपत घटेको छैन । नेपाल आयल निगमका अनुसार बजारमा ग्यासको आयात नियमित आयात भइरहेकाले छ । आपूर्ति नियमित भइरहेकाले पर्याप्त मात्रामा ग्यासको मौज्दात रहेको व्यवसायीको भनाइ छ । ७० प्रतिशत ग्यास घरायसी र ३० प्रतिशत औद्योगिक प्रयोजनमा खपत हुने गर्छ । होटेल तथा रेस्टुरेन्ट सुस्त गतिमा चल्दा ग्यासको खपत स्वाभाविक रूपमा नबढेको व्यवसायी बताउँछन् । निगमले मासिक ४५ हजार मेट्रिक टन ग्यासको कोटा निर्धारण गरेको छ । भन्सार विभागको तथ्याङ्क अनुसार चालु आर्थिक वर्ष २०८२/८३ को चार महिनामा (साउन–कात्तिक) १८ अर्ब ८३ करोड ६१ लाख रुपियाँ बराबरको एक लाख ८२ हजार ११६ मेट्रिक टन ग्यास आयात भएको छ । सङ्घका अनुसार बजारमा एक करोड ५७ लाख थान सिलिन्डर रहेका छन् । निगमले ग्यासको खरिद आदेश जारी गरेपछि ग्यास उद्योगीले इन्डियन आयल कर्पोरेसन्स (आइओसी) को बरौनी, दुर्गापुर, पारादीप, हल्दिया, मथुरा रिफाइनरीबाट ग्यास आयात गर्ने गर्छन् । ५९ वटा ग्यास उद्योगले भारतका विभिन्न रिफाइनरी केन्द्रमा गएर ग्यास ल्याएर नेपालमा वितरण गर्दै आएका छन् । ग्यासको ढुवानी भने भारतीय ट्रान्सपोर्टरमार्फत हुने गर्छ । निजी क्षेत्रसँग आठ हजार मेट्रिक टन ग्यासको भण्डारण क्षमता रहे पनि निगमसँग ग्यासको भण्डारण छैन । जसको कारणले नियमित रूपमा बजारमा ग्यासको आपूर्ति नभए अभाव हुने गर्छ ।",
      "link": "https://gorkhapatraonline.com/news/181750",
      "image": "https://gorkhapatraonline.com/storage/media/320063/conversions/Gas-cilinder-original-thumb.jpg"
    },
    {
      "slug": "181636",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1764374400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, मङ्सिर १३  गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु १४०, गोलभेँडा सानो (लोकल) प्रतिकिलो रु १००, गोलभेँडा सानो (टनेल) प्रतिकिलो रु ११५, गोलभेँडा सानो (भारतीय) प्रतिकिलो रु ११८, गोलभेँडा सानो (तराई) प्रतिकिलो रु १२०, आलु रातो प्रतिकिलो रु ५५, आलु रातो (भारतीय) प्रतिकिलो रु ४५, आलु सेतो प्रतिकिलो रु ४२, प्याज सुकेको (भारतीय) प्रतिकिलो रु ३२ रहेको छ । यस्तै, गाजर (लोकल) प्रतिकिलो रु १५०, गाजर (तराई) प्रतिकिलो रु १३०, बन्दा (लोकल) प्रतिकिलो रु ७०, बन्दा (तराई) प्रतिकिलो रु ५५, काउली स्थानीय प्रतिकिलो रु ६५, काउली स्थानीय (ज्यापु) प्रतिकिलो रु ८०, काउली तराई प्रतिकिलो रु ५५, रातो मूला प्रतिकिलो रु ६५, सेतो मूला (लोकल) प्रतिकिलो रु ४०, सेतो मूला (हाइब्रिड) प्रतिकिलो रु ६०, भन्टा लाम्चो प्रतिकिलो रु ७०, भन्टा डल्लो प्रतिकिलो रु ८०, तने बोडी प्रतिकिलो रु १९०, मकै बोडी प्रतिकिलो रु ८० कायम भएको छ । त्यसैगरी, मटरकोसा प्रतिकिलो रु १२०, घिउ सिमी (लोकल) प्रतिकिलो रु १५०, घिउ सिमी (हाइब्रिड) प्रतिकिलो रु १५०, घिउ सिमी (राजमा) प्रतिकिलो रु १००, टाटे सिमी प्रतिकिलो रु १५०, तिते करेला प्रतिकिलो रु १३०, लौका प्रतिकिलो रु १००, परबर (लोकल) प्रतिकिलो रु १००, परबर (तराई) प्रतिकिलो रु १००, घिरौँला प्रतिकिलो रु १५०, फर्सी पाकेको प्रतिकिलो रु ४०, हरियो फर्सी (लाम्चो) प्रतिकिलो रु ५०, हरियो फर्सी (डल्लो) प्रतिकिलो रु ५५, सलगम प्रतिकिलो १२०, भिन्डी प्रतिकिलो १२०, सखरखण्ड प्रतिकिलो ८०, बरेला प्रतिकिलो रु ८० र पिँडालु प्रतिकिलो रु ११०, स्कुस प्रतिकिलो रु ३० कायम गरिएको छ । \tरायोसाग प्रतिकिलो रु ८०, पालुङ्गो साग प्रतिकेजी रु २००, चमसुर प्रतिकिलो रु १२०, तोरीको साग प्रतिकिलो रु ६५, मेथीको साग प्रतिकिलो रु १६०, हरियो प्याज प्रतिकिलो रु ८०, बकुला प्रतिकिलो रु १५५, तरुल प्रतिकिलो रु ९०, च्याउ (कन्य) प्रतिकिलो रु २३०, च्याउ (डल्ले) प्रतिकिलो रु ३८०, कुरिलो प्रतिकिलो रु १२०० निर्धारण गरिएको छ ।ब्रोकाउली प्रतिकिलो रु १६०, चुकुन्दर प्रतिकिलो रु १००, रातो बन्दा प्रतिकिलो रु १५०, जिरीको साग प्रतिकिलो रु ६५०, सेलरी प्रतिकिलो रु ३२०, पार्सले प्रतिकिलो रु ७५०, सौफको साग प्रतिकिलो रु १६०, पुदिना प्रतिकिलो रु ५५०, गान्टेमुला प्रतिकिलो रु १००, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३२०, केरा (दर्जन) रु १६०, कागती प्रतिकिलो रु १२०, अनार प्रतिकिलो रु ४००, सुन्तला (नेपाली) प्रतिकिलो रु १२०, तरबुजा हरियो प्रतिकिलो रु ८०, मौसम प्रतिकिलो रु १००, जुनार प्रतिकिलो रु २६०, भुइँकटहर प्रतिगोटा रु १७०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो ३०, निबुवा प्रतिकिलो रु ६०, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु ११०, अम्बा प्रतिकिलो रु १०० र लप्सी प्रतिकिलो रु ७०, स्ट्रबेरी भुइँऐसुलु प्रतिकिलो रु ५५०, किबी प्रतिकिलो रु २५०, सरिफा प्रतिकिलो रु २०० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ८०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु १००, खुर्सानी हरियो (बुलेट) प्रतिकिलो रु १२०, खुर्सानी हरियो (माछे) प्रतिकिलो रु १८०, खुर्सानी हरियो (अकबरे) प्रतिकिलो रु १६०, भेडे खुर्सानी प्रतिकिलो रु १६०, हरियो लसुन प्रतिकिलो रु १५०, हरियो धनियाँ प्रतिकिलो रु २००, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १८०, छ्यापी सुकेको प्रतिकिलो रु २५०, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २४०, रूख टमाटर प्रतिकिलो रु १४०, राजा च्याउ प्रतिकिलो रु ३००, सिताके च्याउ प्रतिकिलो रु १००० र काँक्रो (लोकल क्रस) प्रतिकिलो रु ५० निर्धारण गरिएको छ ।रासस",
      "link": "https://gorkhapatraonline.com/news/181636",
      "image": "https://gorkhapatraonline.com/storage/media/319860/conversions/adrhs-original-thumb.jpg"
    },
    {
      "slug": "181614",
      "title": "सिमेन्ट र क्लिङ्कर दुवैमा कर लगाउन नमिल्ने सर्वोच्चको व्याख्या",
      "timestamp": 1764374400000,
      "source": "gp",
      "content": "सर्वोच्च अदालतले सिमेन्टमा निकासी कर लगाइएपछि कच्चा पदार्थ क्लिङ्करमा पनि लगाइने करलाई दोहोरो करका रूपमा व्याख्या गरेको छ ।   मारुती र घोराही सिमेन्टका दुई फरक मुद्दाका प्रतिपादित नजिरको एक रूपताका लागि पूर्ण इजलासमा पेस भएको मुद्दामा अदालतले एउटै वस्तु र सेवामा एउटै आधारमा फ",
      "longContent": "काठमाडौँ, मङ्सिर १३ गते । सर्वोच्च अदालतले सिमेन्टमा निकासी कर लगाइएपछि कच्चा पदार्थ क्लिङ्करमा पनि लगाइने करलाई दोहोरो करका रूपमा व्याख्या गरेको छ । मारुती र घोराही सिमेन्टका दुई फरक मुद्दाका प्रतिपादित नजिरको एक रूपताका लागि पूर्ण इजलासमा पेस भएको मुद्दामा अदालतले एउटै वस्तु र सेवामा एउटै आधारमा फरक शीर्षकमा पुनः कर लगाउनु संविधान र कर कानुनको मान्यताविपरीत हुने व्याख्या गरेको हो । सर्वोच्चको व्याख्याले सिमेन्ट कर लागेपछि कच्चा पदार्थमा लगाउने पाइने छैन । एउटै वस्तु र सेवामा फरक फरक कर लगाउन नपाउने फैसलामा उल्लेख छ । न्यायाधीशहरू सपनाप्रधान मल्ल र कुमार चुँडालको इजलासको बहुमत रायले कच्चा पदार्थ र सिमेन्ट दुवैमा कर लगाउने व्याख्या बदर हुने ठहरेको छ । सोही इजलासका एक सदस्य न्यायाधीश हरिप्रसाद फुयाालले सिमेन्टमा प्रयोग हुने कच्च पदार्थ चुन ढुङ्गाको छुट्टै अस्तित्व रहने भएकाले स्थानीय निकायले लगाउने करलाई प्रचलित कानुन र अभ्यासविपरीत नहुने राय लेख्नुभएको छ ।  अदालतले कुनै पनि राज्यको कर प्रणाली न्यायोचित, समानुपातिक र पूर्वानुमानयोग्य हुनुपर्ने पनि व्याख्यामा उल्लेख गरेको छ । दोहोरो कर लगाउने अभ्यासले करदातामा आर्थिक भार बढ्ने व्याख्या अदालतको छ । कर प्रशासनले कानुनले नदिएका अधिकार प्रयोग गरी कर निर्धारण र असुल गर्न नमिल्न पनि व्याख्यामा उल्लेख छ । कर कानुनको व्याख्या गर्दा सङ्कुचित अवधारणा नै अपनाउनपर्ने राय बहुमतको छ । यस्तै कर कानुनमा अस्पष्टता भए त्यसको लाभ कर प्रशासनलाई नभई करदातालाई जाने सिद्धान्त लागु हुनुपर्ने पनि न्यायाधीशद्वय प्रधान र चुँडालको रायमा उल्लेख छ । कर निर्धारण हुँदा आधार र कारण प्रस्ट दिन सक्नुपर्ने पनि अदालतको फैसलामा छ । के थियो विवाद ?घोराही सिमेन्टले दोहोरो कर खारेजीको माग गर्दै जिल्ला विकास समितिको कार्यालय दाङसमेतलाई विपक्षी बनाई मुद्दा दायर गरेको थियो । यस्तै मारुती सिमेन्टले जिल्ला विकास समिति सिन्धुलीसमेतलाई विपक्षी बनाई मुद्दा दायर गरेको थियो । सर्वोच्चमा दुवै मुद्दामा फरक राय कायम भएपछि मुद्दा पूर्ण इजलासमा पुगेको थियो । लामो समयपछि विवादमा फैसला भएको हो । घोराहीको मुद्दामा पूर्ण इजलासको बहुमतले सिमेन्टमा कर लगाएपछि क्लिङ्करमा कर लगाउनु दोहोरो करको अवस्था हुने व्याख्या गरेको हो । यस्तै मारुती सिमेन्टको मुद्दामा यसअघि प्रतिपादित नजिर अदालतले अमान्य हुने व्याख्या गरेको हो । ढुङ्गा, गिट्टी, बालुवाभित्र चुनढुङ्गा नपर्ने हुँदा करको दायरामा परेको मान्न नमिल्ने सिद्धान्तलाई पूर्ण इजलासको बहुमतले अमान्य घोषित गरेको हो । सर्वोच्चको बहुमतको रायमा खानी तथा खनिज पदार्थ नियमावली अनुसार चुनढुङ्गा र ढुङ्गा दुवै खनिज भए पनि एकै वस्तु मान्न नमिल्ने व्याख्या छ । यस्तै एक जिल्लाबाट अर्को जिल्लामा निकासी भएकै आधारमा पुनः कर लगाउनु कानुनसम्मत नहुने व्याख्या अदालतको छ । विधायिकी अङ्गको स्वीकृतबिना संविधान र कानुनविपरीत हुने गरी स्थानीय निकायलाई करको अधिकार नभएको व्याख्या सर्वोच्चको छ । पूर्ण इजलासमा न्यायाधीश हरिप्रसाद फुयाँलले भने फरक राय लेख्नुभएको छ । स्थानीय निकायले लगाउने करले मान्यता पाउने फुयालको फरक रायमा उल्लेख छ । चुनढुङ्गाको स्वतन्त्र अस्तित्व रहेकाले कच्चा पदार्थमा कर नै लगाउन नपाइने भन्नु कर कानुन, यसका सिद्धान्त र विश्वबजार व्यवस्थामा लगाइएका थुप्रै करको वैधतामा नै प्रश्न हुने फुयाँलको राय छ ।",
      "link": "https://gorkhapatraonline.com/news/181614",
      "image": "https://gorkhapatraonline.com/storage/media/319837/conversions/Supreme_court-780x470-original-thumb.jpg"
    },
    {
      "slug": "181613",
      "title": "आयातकर्तालाई दुःख दिएको गुनासो",
      "timestamp": 1764374400000,
      "source": "gp",
      "content": "समुद्रीमार्ग हुँदै तेस्रो मुलुकबाट आयात हुने समान वीरगन्जसम्म रेलवे वा ट्रक कन्टेनरमा ढुवानी गर्दा स्थलमार्गमा विशेष गरी झारखण्ड र विहार राज्यका प्रहरीले दुःख दिने गरेको गुनासो नेपाली आयातकर्ताले गरेका छन् । अत्यधिक भार र कन्टेनरको उचाइ बढी भएको भन्दै अनावश्यक दुःख दिँदै जरिबाना तिराउने गरेको नेपाली आयातकर्ताको गुनासो छ ।",
      "longContent": "कन्हैयालाल केशरी कोलकाता (भारत), मङ्सिर १३ गते । समुद्रीमार्ग हुँदै तेस्रो मुलुकबाट आयात हुने समान वीरगन्जसम्म रेलवे वा ट्रक कन्टेनरमा ढुवानी गर्दा स्थलमार्गमा विशेष गरी झारखण्ड र विहार राज्यका प्रहरीले दुःख दिने गरेको गुनासो नेपाली आयातकर्ताले गरेका छन् । अत्यधिक भार र कन्टेनरको उचाइ बढी भएको भन्दै अनावश्यक दुःख दिँदै जरिबाना तिराउने गरेको नेपाली आयातकर्ताको गुनासो छ ।नेपाल कार्गो ह्यान्डलिङ एजेन्ट एसोसिएसन कोलकाताका सचिव महेन्द्रकुमार दुगडले कोलकाता हुँदै वीरगन्ज भन्सार कार्यालयसम्म मालबाहक ट्रकबाट ढुवानी गर्दा विभिन्न बहानामा झारखण्ड र विहार राज्यका प्रहरीबाट झन्झट तथा अनावश्यक दुःख बेहोर्नु परेको बताउनुभयो ।नेपाली महावाणिज्य दूतावास कोलकाताका महावाणिज्यदूत झक्कप्रसाद आचार्यले नेपालका व्यापारी तथा व्यवसायीले ट्रक र कन्टेनरमार्फत मालसामान ढुवानी गर्दा भारतको झारखण्ड र विहार राज्यका प्रहरीबाट दुःख दिने गरेको गुनासो बेलाबखत आउने गरेको भए पनि नेपाली महावाणिज्य दूतावासको अधिकार क्षेत्र सीमित रहेका कारण केही गर्न नसकिएको बताउनुभयो । उहाँले नेपाली महावाणिज्य दूतावासको कार्यक्षेत्र कोलकाताभित्र मात्र सीमित रहेको जानकारी दिनुभयो ।हल्दिया र कोलकाता बन्दरगाह तेस्रो मुलुकबाट रेलवे ट्याङ्कर र ट्रक कन्टेनरबाट ढुवानी हुने गरेको छ । कोलकाता बन्दरगाहबाट  रेलवेबाट लगभग ६० प्रतिशत र ट्रक कन्टेनरबाट ४० प्रतिशत समान ढुवानी हुन्छ ।नेपाललाई भारत सरकारले उपलब्ध गराएका दुई बन्दरगाहमध्ये कोलकाताको सहजीकरण कोलकातास्थित नेपाली महावाणिज्य दूतावास र विशाखापत्तनमको समन्वय र सहजीकरण नेपाली राजदूतावास दिल्लीले गर्ने गरेको छ । कोलकाता पोर्टभन्दा विशाखापत्तनमको दुरी झन्डै दोब्बर बढी रहेकाले नेपाली आयातकर्ता कोलकाता पोटलाई बढी रुचाउने गरेका छन् । नेपालका लागि हुने आयातको लगभग ७० प्रतिशत कोलकाता पोर्टबाट हुने गरेको छ ।",
      "link": "https://gorkhapatraonline.com/news/181613",
      "image": "https://gorkhapatraonline.com/storage/media/319836/conversions/aayata-original-thumb.jpg"
    },
    {
      "slug": "181612",
      "title": "बिउको गुणस्तर र प्रमाणीकरण तालिम दिएर जाँच अनि प्रमाणपत्र",
      "timestamp": 1764374400000,
      "source": "gp",
      "content": "डडेलधुरामा आलुलगायत अन्य खाद्यबालीको बिउ ठुलो मात्रामा उत्पादन गरी बेचबिखन हुँदै आए पनि हालसम्म गुणस्तरीय र प्रमाणीकरण   गरिएको छैन । कानुनी रूपमा बिउको गुणस्तर, प्रमाणीकरण गरेर मात्रै बेच्नुपर्ने भए पनि त्यसो हुन सकेको छैन ।",
      "longContent": "अमरगढी समाचारदाताडडेलधुरा, मङ्सिर १३ गते । डडेलधुरामा आलुलगायत अन्य खाद्यबालीको बिउ ठुलो मात्रामा उत्पादन गरी बेचबिखन हुँदै आए पनि हालसम्म गुणस्तरीय र प्रमाणीकरण गरिएको छैन । कानुनी रूपमा बिउको गुणस्तर, प्रमाणीकरण गरेर मात्रै बेच्नुपर्ने भए पनि त्यसो हुन सकेको छैन । हालसम्म गैरकानुनी रूपमा प्राविधिकको रोहवरमा व्यावहारिक तौर तरिकाले बिउ बिक्रीवितरण हुँदै आएको राष्ट्रिय कृषि आधुनिकीकरण कार्यक्रम, कार्यक्रम कार्यान्वयन एकाइ डडेलधुराका कार्यालय प्रमुख वरिष्ठ कृषि अधिकृत पीताम्बर बस्नेतले बताउनुभयो । उहाँका अनुसार खाद्यबालीको बिउमा प्रमाणीकरण ट्याग, गुणस्तरसँगै बेच्ने व्यवसायीको प्रमाणपत्र अनिवार्य हुनु पर्छ । त्यसैले बिउ उत्पादन एवं प्रमाणीकरण गरी बिक्रीका लागि किसान र व्यापारीलाई आवश्यक तालिमसहित जाँच लिएर मात्र प्रमाणपत्र दिने तयारी छ । पछिल्ला वर्षमा डडेलधुराबाट आलुको बिउ निर्यात हुँदै आएको छ तर कानुनी प्रावधानविपरीत प्राविधिकको रहोबरमा स्थानीय उत्पादनलाई प्रोत्साहन गर्न व्यावहारिक रूपमा बिउ बिक्रीवितरण हुँदै आएको छ । उहाँले भन्नुभयो, “हामीले बिउ खरिद गर्दा पनि गुणस्तर, प्रमाणीकरण र व्यवसायीले आवश्यक तालिम लिई प्रमाणपत्र अनिवार्य हुनु पर्छ । यसो हुन नसकेकोमा हाल किसान र व्यवसायीलाई डडेलधुरामा बिउ उत्पादन तथा व्यवस्थापनका लागि तीन दिने तालिम सञ्चालन गरिएको छ ।”तालिममा सहभागीलाई तालिमपछि परीक्षा सञ्चालन गरी ४० अङ्क ल्याई पास भएपछि मात्र प्रमाणपत्र दिइने उहाँले जानकारी दिनुभयो । नेपाल सरकार कृषि तथा पशुपन्छी विकास मन्त्रालय, बिउबिजन गुणस्तर नियन्त्रण केन्द्र र बिउबिजन प्रयोगशाला कञ्चनपुरसँगको समन्वयमा कार्यक्रम कार्यान्वयन एकाइ डडेलधुराको आयोजनामा तालिम सञ्चालन गरिने उहाँले बताउनुभयो ।सुदूरपश्चिमका विभिन्न जिल्लालगायत रुपन्देही, गोर्खा जिल्लाबाट समेत आलुको बिउको माग आउने गरेको उल्लेख गर्दै उहाँले गुणस्तर र प्रमाणीकरण नगरिँदा बिउ निर्यात गर्न कठिनाइ हुने गरेको बताउनुभयो । यहाँ उत्पादित आलुको बिउको गुणस्तर, प्रमाणीकरणसँगै ट्याग लगाउन सके बिउ सजिलै निर्यात गर्न सकिने उहाँको भनाइ छ । यहाँका किसानले उत्पादन गरेको आलुको बिउ छ महिना शीतभण्डारमा भण्डारण गरी बिउका रूपमा बिक्री गरिँदै आएको भए पनि प्रमाणीकरण नहुँदा कानुनविपरीतको कार्य भइरहेको उहाँले बताउनुभयो । डडेलधुरामा उत्पादित आलुको बिउको मूल्य प्रतिकेजी ६५ रुपियाँ तोके थियौँ । उहाँले भन्नुभयो, “गुणस्तरीय बिउका लागि तिनै तहका सरकारसँग समन्वय सहकार्य पनि गरिरहेका छौँ । हालसम्म प्रमाणीकरण गर्न सकेका छैनौँ । हामीले ५० प्रतिशत अनुदान दिँदा पनि बजारमा प्रतिकेजी २५–३० रुपियाँमा आलु बिक्री गरिँदा किसान मर्कामा परेका छन् ।” डडेलधुरामा साधारणतया गुणस्तरीय र राम्रो आलु उत्पादन गरि निर्यात गरिँदै आए पनि निरीक्षण, परीक्षण गर्न नसकिएको बिउबिजन प्रयोगशाला कञ्चनपुरका कृषि अधिकृत एवं निरीक्षक दीपकराज ओझाले बताउनुभयो । प्रशिक्षकका रूपमा रहनुभएका ओझाले कानुनी प्रक्रिया र ऐन नियमविपरीत बिउ निर्यात हुँदै गरेको भए पनि भविष्यमा चुनौती हुने जानकारी दिँदै किसानलाई व्यावसायिक बनाउन प्रमाणीकरण गरी ट्याग लगाउन अनिवार्य र पहिचान हुने बताउनुभयो । गत वर्ष डडेलधुरामा एक हजार २२२ हेक्टर क्षेत्रफलमा लगाइएको आलुको उत्पादनपछिको मूल्य ७१ करोड रुपियाँभन्दा बढी पुगेको थियो । बर्खे र हिउँदे गरी डडेलधुरामा दुई सिजनमा आलु खेती गरिन्छ । बर्खे आलु चार सय हेक्टर र हिउँदे आलु ७२२ हेक्टर क्षेत्रफलमा लगाइने गरेको तथ्याङ्क राष्ट्रिय कृषि आधुनिकीरण परियोजना कार्यान्वयन एकाइ डडेलधुराको छ ।",
      "link": "https://gorkhapatraonline.com/news/181612",
      "image": "https://gorkhapatraonline.com/storage/media/319835/conversions/BIU-वीउ-उत्पादन-तथा-व्यवस्थापन-डडेल्धुरा-original-thumb.jpg"
    },
    {
      "slug": "181611",
      "title": "बजेट निर्माण तथा कार्यान्वयनमा प्रदेश र स्थानीय तह स्वतन्त्र",
      "timestamp": 1764374400000,
      "source": "gp",
      "content": "अर्थमन्त्री रामेश्वर खनालले बजेट निर्माण र कार्यान्वयनमा प्रदेश र स्थानीय तह स्वतन्त्र र स्वयम् उत्तरदायी भएको बताउनुभएको छ । अर्थ मन्त्रालयमा शुक्रबार सम्पन्न अन्तरसरकारी वित्त परिषद्को एघारौँ बैठकमा उहाँले वित्तीय सङ्घीयतप्रति आफ्नो प्रतिबद्धतासमेत जनाउनुभयो ।",
      "longContent": "गोरखापत्र समाचारदाताकाठमाडौँ, मङ्सिर १३ गते । अर्थमन्त्री रामेश्वर खनालले बजेट निर्माण र कार्यान्वयनमा प्रदेश र स्थानीय तह स्वतन्त्र र स्वयम् उत्तरदायी भएको बताउनुभएको छ । अर्थ मन्त्रालयमा शुक्रबार सम्पन्न अन्तरसरकारी वित्त परिषद्को एघारौँ बैठकमा उहाँले वित्तीय सङ्घीयतप्रति आफ्नो प्रतिबद्धतासमेत जनाउनुभयो ।परिषद्का संयोजकसमेत रहनुभएका अर्थमन्त्री खनालले करदाता सेवा कार्यालयबाट प्रदान भएका करसम्बन्धी केही सेवा स्थानीय तहबाट सुरु गर्ने प्रबन्ध गरिएको भन्दै यसबाट करदाताले स्थानीयस्तरमै सेवा प्राप्त गर्ने र स्थानीय तहको राजस्व क्षमतासमेत अभिवृद्धि हुने जानकारी गराउनुभयो ।बैठकको सुरुमा अर्थ मन्त्रालयको वित्तीय सङ्घीयता समन्वय महाशाखा प्रमुख सेवन्तक पोखरेलले बैठकको उद्देश्य तथा एजेन्डामा प्रकाश पार्नुभएको थियो । उहाँले वित्तीय सङ्घीयता कार्यान्वयनको कार्यक्रममा तिनै तहबाट सुशासनको प्रत्यक्ष अनुभूति हुने गरी सेवा प्रवाह गर्ने विषय, सङ्घ, प्रदेश र स्थानीय तहले बजेट तथा आयोजनाको कार्यान्वयन, करको कार्यान्यनको विषयमा देखिएका विवादको निरूपणका विषयमा चर्चा गर्नुभएको थियो ।यस्तै राजस्व तथा खर्चको लेखा विधि र त्यसको प्रतिवेदन प्रणाली व्यवस्थित गर्ने विषय, जनशक्ति व्यवस्थापन तथा तेस्रो सार्वजनिक वित्त व्यवस्थापन सुधार रणनीति कार्यान्वयन, वित्तीय अनुशासन, आगामी निर्वाचनमा तीन तहको स्रोतसाधनको प्रयोग तथा आगामी अन्तरप्रदेश परिषद्को बैठकमा राख्नुपर्ने सुझावका लागि समेत बैठक आयोजना गरिएको उहाँले बताउनुभयो ।मूलभूत रूपमा बजेट कार्यान्वयनमा देखा परेका अन्तरसरकार तथा अन्तरनिकायगत समस्या बैठकसमक्ष राख्न र यसमा छलफल गरी ठोस निष्कर्षमा पुग्न उहाँले आग्रह गर्नुभयो ।बैठकमा मदेश प्रदेशका मुख्यमन्त्री तथा अर्थमन्त्री र अन्य प्रदेशका आर्थिक मामिला तथा योजनामन्त्रीलगायत परिषद्का सबै सदस्य एवं विज्ञले वित्तीय सङ्घीयता कार्यान्वयनको सम्बन्धमा देखा परेका समस्या र समाधानका उपायका सम्बन्धमा आआफ्नो धारणा राख्नुभएको थियो ।कार्यक्रममा सातै प्रदेशका अर्थमन्त्रीले संयुक्त रूपमा तयार गरेको वित्तीय सङ्घीयता सम्बद्ध घोषणापत्र कार्यान्वयन सहजीकरणका लागि सङ्घीय अर्थमन्त्री खनालसमक्ष पेस गर्नुभएको थियो ।यस्तै नगरपालिका सङ्घ र गाउँपालिका महासङ्घका अध्यक्षसहित विभिन्न पालिकाका प्रतिनिधि सदस्यले वित्तीय समानीकरण अनुदान विनियोजनबमोजिम प्राप्त हुनुपर्ने, वित्तीय सङ्घीयता कार्यान्वयनसँग सम्बन्धित कानुनी तथा प्रक्रियागत विषयमा छिट्टै टुङ्गोमा पुग्नुपर्ने, विभिन्न कानुन कार्यान्वयनमा देखिएका अन्तरविरोधलाई सम्बोधन गरिनुपर्ने बताउनुभएको थियो ।उहाँहरूले प्रदेश र स्थानीय तहले भोग्नु परेको आयोजना व्यवस्थापन, सङ्गठनात्मक संरचना तथा व्यवस्थापन, जेनजी आन्दोलनमा क्षति भएका भौतिक पूर्वाधार पुनर्निर्माणमा सहयोग हुनुपर्नेलगायतका विषयमा धारणा प्रस्तुत गर्नुभएको थियो ।यसै क्रममा विज्ञ सदस्य, विभिन्न मन्त्रालयका सचिव, अर्थसचिव एवं नेपाल राष्ट्र बैङ्कका गभर्नरले बैठकमा उठान भएका विषयमा जवाफ वित्तीय सङ्घीयता सुदृढीकरणका लागि दिँदै आआफ्नो क्षेत्रबाट योगदान पु¥याउने धारणा राख्नुभएको थियो ।",
      "link": "https://gorkhapatraonline.com/news/181611",
      "image": "https://gorkhapatraonline.com/storage/media/319834/conversions/bitta-PHOTO-2025-11-28-17-39-51-original-thumb.jpg"
    },
    {
      "slug": "181610",
      "title": "मध्यपहाडी राजमार्ग : सकियो तीन चौथाइ काम",
      "timestamp": 1764374400000,
      "source": "gp",
      "content": "मुलुकका मध्यपहाडी जिल्लालाई यातायात सञ्जालमा जोडी त्यस क्षेत्रको आर्थिक, पर्यटकीय र शैक्षिकलगायत समग्र क्षेत्रको सन्तुलित विकास गर्ने उद्देश्यले निर्माण सुरु गरिएको पुष्पलाल (मध्यपहाडी) राजमार्गको तीन चौथाइ काम सम्पन्न भएको छ ।",
      "longContent": "काठमाडौँ, मङ्सिर १३ गते । मुलुकका मध्यपहाडी जिल्लालाई यातायात सञ्जालमा जोडी त्यस क्षेत्रको आर्थिक, पर्यटकीय र शैक्षिकलगायत समग्र क्षेत्रको सन्तुलित विकास गर्ने उद्देश्यले निर्माण सुरु गरिएको पुष्पलाल (मध्यपहाडी) राजमार्गको तीन चौथाइ काम सम्पन्न भएको छ ।  पूर्वमा पाँचथरको चिवाभन्ज्याङ (नेपाल–भारत सिमाना) देखि पश्चिममा बैतडीको झुलाघाट (महाकाली नदी) सम्म छिचोल्ने राष्ट्रिय गौरवको आयोजनामा सूचीकृत यो राजमार्गको अहिलेसम्मको भौतिक प्रगति करिब ८२ प्रतिशत पुगेको सडक विभागले जनाएको छ । त्यसै गरी आयोजनको वित्तीय प्रगति ८३.२३ प्रतिशत पुगेकोे छ ।सडक विभागका सहायक प्रवक्ता ई. शुभाञ्जन दाहालले तीव्र गतिमा काम भइरहेको यस राजमार्गको अब एक चौथाइभन्दा पनि कम काम बाँकी रहेको छ । मुलुकलाई पूर्व–पश्चिम जोड्ने महेन्द्र राजमार्ग र हुलाकी राजमार्गपछिको यो तेस्रो राजमार्ग हो । मध्यपहाडका २६ जिल्लाका २१५ बस्ती जोड्दै निर्माण हुने यस राजमार्गबाट मध्यपहाडमा बसोबास गर्ने करिब एक करोड जनता प्रत्यक्ष लाभान्वित हुने विश्वास गरिएको छ । त्यसै गरी यस राजमार्गको सञ्चालनबाट उक्त क्षेत्रको आर्थिक–सामाजिक विकासमा प्रगति हुनुका साथै सो क्षेत्रबाट हुने बसाइँसराइ निरुत्साहित भई भौगोलिक तथा वातावरणीय सन्तुलन कायम हुने बताइएको छ ।सहायक प्रवक्ता दाहालका अनुसार राजमार्गको कुल लम्बाइ एक हजार ८७९ किलोमिटरमध्ये अहिलेसम्म एक हजार ५१०.८६ किलोमिटर कालोपत्र सम्पन्न भइसकेको छ । २६१.१४ किलोमिटर सडक निर्माणाधीन अवस्थामा छ भने १०७ किलोमिटर सडकको ठेक्का व्यवस्थापन हुन बाँकी छ ।त्यसै गरी यस आयोजना अन्तर्गत कुल १३७ वटा पुल निर्माण गर्नुपर्नेमा अहिलेसम्म १११ वटाको निर्माण सम्पन्न भइसकेका छन् भने २४ वटा निर्माणाधीन छन् । त्यसै गरी बाढीपहिरोले बगाएका पुलसमेत गरी १५ वटा पुलको निर्माणका लागि ठेक्का व्यवस्थापन हुन बाँकी रहेको उहाँले जानकारी दिनुभयो । आयोजनाको कुल लागत ८४ अर्ब ३३ करोड रुपियाँ रहेकामा अहिलेसम्म ६५ अर्ब ९७ करोड रुपियाँ खर्च भइसकेको छ । यस आयोजनाका लागि चालु आर्थिक वर्ष (२०८२/८३) मा तीन अर्ब ५९ करोड रुपियाँ विनियोजन गरिएको छ ।यस राजमार्गलाई द्रुत सञ्चारका लागि सूचना महामार्गका रूपमा पनि निर्माणमा तीव्रता दिएको बताउँदै उहाँले यस राजमार्ग अन्तर्गत दस वटा आधुनिक सहरसमेत स्थापना गर्न लागिएको जानकारी दिनुभयो । यो राजमार्ग एउटा रूपान्तरणकारी योजना हुन सक्ने अपेक्षाका साथ सरकारले आर्थिक वर्ष २०६९/७० देखि यो आयोजनालाई राष्ट्रिय गौरवको आयोजनामा सूचीकृत गरी मुलुकको विकास निर्माणको उच्च प्राथमिकतामा राखेको छ । राजमार्गको रेखाङ्कनराष्ट्रिय यातायात नीति २०५८ मा पूर्वपश्चिम राजमार्गको विकल्पका रूपमा नेपालको मध्यपहाड हुँदै पूर्वदेखि पश्चिमसम्म सडक निर्माण गर्ने उल्लेख गरिएबमोजिम पुष्पलाल (मध्यपहाडी) राजमार्ग नामकरण गरी २०६४/६५ बाट आयोजना कार्यान्वयन सुरु भएको हो । मन्त्रीपरिषद्को २०६५ फागुन २६ गतेको निर्णयबाट यस राजमार्गको रेखाङ्कन स्वीकृत भएको थियो ।यस आयोजनालाई आर्थिक वर्ष २०६७/६८ देखि दुई खण्डमा विभाजन गरी मध्य पहाडी पूर्व खण्ड (करिब ७२१ किलोमिटर) र मध्य पहाडी पश्चिम खण्ड (करिब एक हजार १५८ किलोमिटर) गरी  दुई वटा आयोजनाबाट निर्माण कार्य भइरहेकामा आर्थिक वर्ष २०७५/७६ देखि पुष्पलाल (मध्यपहाडी) राजमार्ग आयोजना निर्देशनालय र निर्देशनालय  अन्तर्गत पाँच वटा योजना कार्यालयहरू (पाँचथर, काभ्रे, गोरखा, पर्वत र दैलेख) बाट यस राजमार्गको निर्माण हुँदै आएको छ । सहायक प्रवक्ता दाहालले यस आयोजनामा अपेक्षित उपलब्धि हासिल गर्न झन्झटिलो रुख कटान प्रक्रिया, निर्माण सामग्री अभाव, विद्युत्का खम्बा, खानेपानीको पाइप, पुरातात्त्विक/ सांस्कृतिक/धार्मिक महत्वका मठमन्दिरलगायत युटिलिटीका सामग्रीको स्थानान्तरण, मुआब्जा तथा क्षतिपूर्ति विवाद, सडक सीमा विवाद र निर्माण व्यवसायीको लापर्बाही मुख्य समस्या रहेको बताउनुभयो ।प्रवक्ता दाहालका अनुसार यस राजमार्ग अन्तर्गत फिदिम (पाँचथर), वसन्तपुर (तेह्रथुम), खुर्कोट (सिन्धुली), बैरेनी (धादिङ), डुम्रे (तनहुँ), बुर्तीबाङ (बागलुङ), चौरजहारी (रुकुम), राकम कर्णाली (दैलेख), साँफेबगर (अछाम) र पाटन (बैतडी) मा दस वटा आधुनिक सहर निर्माण गर्ने लक्ष्य लिइएको छ ।",
      "link": "https://gorkhapatraonline.com/news/181610",
      "image": "https://gorkhapatraonline.com/storage/media/319833/conversions/M-original-thumb.jpg"
    },
    {
      "slug": "181605",
      "title": "वैदेशिक रोजगारीको पीडा : आए पाँच सय बन्द बाकस",
      "timestamp": 1764374400000,
      "source": "gp",
      "content": "विप्रेषणकै भरमा अर्थव्यवस्था टिकिरहेको खुसीका बिचमा त्यसको पीडादायी पाटो बेग्लै छ । वैदेशिक रोजगारीमा गएका धेरै नेपाली अकालमा नै उतै निधन भएर बन्द बाकसमा फर्काइने गरेका छन् ।   चालु आर्थिक वर्ष २०८२/८३ को पहिलो चार महिनामा ५१० युवाले ज्यान गुमाएका छन् । यो सङ्ख्या विश्लेषण गर्दा मासिक औसतमा १२७ युवाको शव बन्द बाकसमा फर्काइएको दर्दनाक चित्र देख्न सकिन्छ । यो सङ्ख्या चार महिनाको अवधिमा विदेशमा मृत्यु भएर वैदेशिक रोजगार बोर्डको सचिवालयबाट सहायता रकम लिनेको हो । यसबाहेक वैदेशिक रोजगारीका क्रममा ज्यान गुमाएका तर आर्थिक सहायता लिन नआएका र आएर पनि नपाउनेको सङ्ख्या अझै धेरै छ । बोर्डका अनुसार यस अवधिमा बोर्डको कल्याणकारी कोषको ५१ करोड रुपियाँ मृतक श्रमिकका परिवारका सदस्यले आर्थिक सहायता लिएका छन् ।",
      "longContent": "काठमाडौँ, मङ्सिर १३ गते । विप्रेषणकै भरमा अर्थव्यवस्था टिकिरहेको खुसीका बिचमा त्यसको पीडादायी पाटो बेग्लै छ । वैदेशिक रोजगारीमा गएका धेरै नेपाली अकालमा नै उतै निधन भएर बन्द बाकसमा फर्काइने गरेका छन् । चालु आर्थिक वर्ष २०८२/८३ को पहिलो चार महिनामा ५१० युवाले ज्यान गुमाएका छन् । यो सङ्ख्या विश्लेषण गर्दा मासिक औसतमा १२७ युवाको शव बन्द बाकसमा फर्काइएको दर्दनाक चित्र देख्न सकिन्छ । यो सङ्ख्या चार महिनाको अवधिमा विदेशमा मृत्यु भएर वैदेशिक रोजगार बोर्डको सचिवालयबाट सहायता रकम लिनेको हो । यसबाहेक वैदेशिक रोजगारीका क्रममा ज्यान गुमाएका तर आर्थिक सहायता लिन नआएका र आएर पनि नपाउनेको सङ्ख्या अझै धेरै छ । बोर्डका अनुसार यस अवधिमा बोर्डको कल्याणकारी कोषको ५१ करोड रुपियाँ मृतक श्रमिकका परिवारका सदस्यले आर्थिक सहायता लिएका छन् । पर्याप्त तालिम, सिप र सुरक्षाको ग्यारेन्टीबिनै वैदेशिक रोजगारीमा पठाउँदा ठुलो सङ्ख्यामा नेपाली श्रमिकको मृत्यु हुने गरको हो । तथ्याङ्क अनुसार दैनिक औसतमा चार वटा शवका काठको बन्द बाकस विदेशबाट नेपालको अन्तर्राष्ट्रिय त्रिभुवन विमानस्थलमा आइपुग्ने गरेका छन् । बोर्डले श्रम स्वीकृति लिएर गएका नेपाली श्रमिकको मृत्यु भएमा श्रमिकका परिवारले प्रतिमृतक श्रमिक बराबर १० लाख रुपियाँ आर्थिक सहायता दिँदै आएको छ ।  बोर्डबाट आर्थिक सहायता पाउने मापदण्डमा नपरेका श्रमिकको सङ्ख्या जोड्ने हो भने विदेशमा हुने मृत्युको सङ्ख्या अझ बढी छ । यसै गरी यो अवधिमा रोजगारीका क्रममा विदेशमा विभिन्न कारणले अङ्गभङ्ग भएका २९५ श्रमिकले न्यूनतम एक लाखदेखि बढीमा १० लाख रुपियाँसम्म आर्थिक सहायता दिइएको जनाइएको छ । बोर्डका अनुसार आर्थिक वर्ष २०६५/६६ साउनदेखि चालु आवको कात्तिकसम्म १५ हजार ३५८ जनाले ज्यान गुमाएका छन् । यो सङ्ख्या बोर्डको सचिवालयबाट आर्थिक सहायता रकम लिनेको मात्रै हो । यस अवधिमा मलेसियामा सबैभन्दा बढी नेपालीले ज्यान गुमाएका छन् । चालु आवको चार महिनामा दुई लाख ८३ हजार ६१० युवा वैदेशिक रोजगारीमा जाँदा ५१० नेपाली श्रमिकको विदेशी भूमिमा मृत्यु हुनु सामान्य मान्न सकिँदैन । वैदेशिक रोजगार बोर्डका कार्यकारी निर्देशक डा. द्वारिका उप्रेतीले रोजगारीका क्रममा हुने घाइते वा अङ्गभङ्ग भएकाले पाउने आर्थिक सहायताको जानकारी बढ्दै गएसँगै सहायता लिनेको सङ्ख्या पछिल्लो पटक बढेको बताउनुभयो । मृतक श्रमिकका परिवारलाई दिँदै आएको आर्थिक सहायता रकम पाउने मापदण्डको दायरा फराकिलो भएसँगै सहायता लिनेको सङ्ख्या वृद्धि भएको बोर्डका कार्यकारी निर्देशक उप्रेतीको भनाइ छ । बोर्डले आर्थिक सहायता र अन्य सामाजिक कार्यका लागि दिँदै आएको सेवा अनलाइनमार्फत गरेसँगै सेवाग्राही सङ्ख्या बढेर सहयोग रकम पनि बढेको छ । रोजगारीका लागि विदेश जाने १८ देखि ४५ वर्ष उमेर समूहको मृत्युदरलाई आधार मानेर नेपालमा सोही उमेर समूहका कति युवाको मृत्यु हुने गरेको छ भन्ने अध्ययन भएको छैन । नेपालमा रहँदा सो उमेर समूहमा हुने मृत्यु र विदेशमा हुने मृत्युको अध्ययन हुन सके विदेशमा हुने मृत्युको कारण र स्वास्थ्य परीक्षण मापदण्डका सम्बन्धमा जानकारी हुन सक्ने विज्ञहरूले बताउँदै आएका छन् । श्रम तथा आप्रवासन विज्ञ रामेश्वर नेपालले हाल विदेशमा मृत्यु भएका श्रमिकको तथ्याङ्क स्वाभाविक नभएको बताउनुभयो । वैदेशिक रोजगारीका क्रममा हुने मृत्युलाई पूर्ण रूपमा रोक्न नसके पनि केही हदसम्म रोक्न सकिन्थ्यो तर सरकारका जिम्मेवार निकायले पहल नगरेको परिणाम भएको उहाँको तर्क छ । बोर्डले सार्वजानिक गरेको आर्थिक वर्ष २०८१/८२ को प्रगति प्रतिवेदन अनुसार वैदेशिक रोजगारीको सिलसिलामा एक हजार ५१७ नेपाली श्रमिकको मृत्यु भएको थियो । वैदेशिक रोजगारीका क्रममा अधिकांशको मुत्युको कारण कार्यस्थलको दुर्घटना र सडक दुर्घटना हुने गरेको छ । कतिपय नेपालीले सुतेकै ठाउँमा विविध कारणले मृत्युवरण गरेका छन् । मृत्यु हुनेमध्ये अधिकांश सडक दुर्घटना, प्राकृतिक मृत्यु, हृदयाघात, आत्महत्याको ठुलो सङ्ख्या छ ।",
      "link": "https://gorkhapatraonline.com/news/181605",
      "image": "https://gorkhapatraonline.com/storage/media/319827/conversions/sab-00000-original-thumb.jpg"
    },
    {
      "slug": "181600",
      "title": "खाडी मुलुक जाने श्रमिकका लागि हवाइ भाडादरमा छुट",
      "timestamp": 1764288000000,
      "source": "gp",
      "content": "नेपाल वायुसेवा निगमले खाडी मुलुकमा जाने नेपाली श्रमिकका लागि विशेष छुटसहित नयाँ भाडादर लागू गरेको छ।",
      "longContent": "काठमाडौँ, मङ्सिर १२ गते। नेपाल वायुसेवा निगमले खाडी मुलुकमा जाने नेपाली श्रमिकका लागि विशेष छुटसहित नयाँ भाडादर लागू गरेको छ। निगमले आज विज्ञप्ति जारी गर्दै निगमले रोजगारीका लागि दमाम, दोहा, दुबई र मलेसियाको क्वालालाम्पुर जाने श्रमिकको सहजताका लागि १० प्रतिशत विशेष छुट दिने निर्णय गरेको जनाएको छ। विज्ञप्तिमा भनिएको छ, “श्रमिक यात्रुहरूको सर्वसुलभताका लागि नेपालबाट तोकिएको गन्तव्यमा यात्रा गर्दा प्रत्येक उडानमा १० वटा सिटमा साविकको भाडामा १०५ विशेष सहुलियत दिने निर्णय गरेको छ।’सो भाडादर श्रम मुलुकमा यात्रा गर्ने यात्रुले आवश्यक कागजातसहित निगमको नेपालस्थित कार्यालयका टिकट काउन्टरबाट सेवा लिन सक्ने जनाइएको छ। यसबाट श्रम मुलुकमा यात्रा गर्ने यात्रुलाई विशेष सुविधा, सहयोग तथा सहुलियत हुने विश्वास निगमले लिएको छ। रासस",
      "link": "https://gorkhapatraonline.com/news/181600",
      "image": "https://gorkhapatraonline.com/storage/media/319812/conversions/nepal-airline-original-thumb.jpg"
    },
    {
      "slug": "181560",
      "title": "साताको शेयर बजारः कारोबार भएको पाँचै दिन बढ्यो नेप्से",
      "timestamp": 1764288000000,
      "source": "gp",
      "content": "धितोपत्र बजारमा यस साता शेयर कारोबार मापक नेप्से परिसूचक लगातार पाँचै दिन बढेर उकालो लागेको छ ।",
      "longContent": "काठमाडौँ, मङ्सिर १२ गते । धितोपत्र बजारमा यस साता शेयर कारोबार मापक नेप्से परिसूचक लगातार पाँचै दिन बढेर उकालो लागेको छ । आइतबारदेखि बिहीबारसम्मको समग्र बजार सूचक चार दशमलवभन्दा बढीले वृद्धि भई दुई हजार ६७६ दशमलव ०३ विन्दुमा पुगेको हो । नेपाल स्टक एक्सचेञ्ज(नेप्से)का अनुसार साताभरि कुल छ करोड २९ लाख ९९ हजार ६०४ कित्ता शेयर ३२ अर्ब १७ करोड १३ लाख ३६ हजार १८९ बराबरमा कारोबार भएको छ । मङ्गलबारबाहेक सबै दिन कारोबार रकम छ अर्बभन्दा बढी रह्यो भने मङ्गलबारको कारोबार पाँच अर्बमा सीमित रह्यो ।साताको पहिलो कारोबार दिन आइतबार नेप्से ३९ दशमलव ९२ अङ्कले बढेर दुई हजार ६०० दशमलव २२ विन्दुमा पुगेको थियो । सो दिन एक करोड २३ लाख ७६ हजार ४७१ कित्ता शेयर छ अर्ब १९ करोड १८ लाख ८० हजार ९९६ मा किनबेच भएका थिए । सामूहिक लगानी समूहबाहेक अधिकांश उपसूचक बढे । सागर डिस्टिलरी, बन्दीपुर केबलकार र झापा इनर्जीको शेयरमा सकारात्मक सर्किट लाग्दा पिपुल्स हाइड्रोपावर कम्पनी लिमिटेड सात दशमलव ५६ प्रतिशतले घटेर सर्वाधिक गुमाउने समूहमा पर्यो । त्यस्तै,सोमबार नेप्से परिसूचक ५० दशमलव ४४ अङ्कले उकालो लागेर दुई हजार ६५० दशमलव ६६ विन्दुमा पुगेको थियो । त्यस दिन एक करोड ३१ लाख ७८ हजार ६७६ कित्ता शेयर छ अर्ब ९८ करोड तीन लाख ६६ हजार ७४३ मा कारोबार भयो । नेपाल लाइफ इन्स्योरेन्स २४ करोड ८१ लाख ५१ हजार ५४६ को कारोबारसहित शीर्ष स्थानमा रह्यो । झापा इनर्जीमा १० प्रतिशत वृद्धि भई सकारात्मक सर्किट लाग्दा सागर डिस्टिलरी, बन्दीपुर केबलकार, स्वस्तिक लघुवित्त र श्रीनगर एग्रोटेक इन्डस्ट्री लिमिटेडका लगानीकर्ताले नौ प्रतिशतभन्दा बढीले कमाए । मविलुङ इनर्जी लिमिटेड चार दशमलव ४४ प्रतिशतले घट्यो ।मङ्गलबार नेप्से पाँच दशमलव ३२ अङ्कले बढेर दुई हजार ६५५ दशमलव ९९ विन्दुमा पुगेको थियो । त्यस दिन एक करोड १३ लाख ९९ हजार ४१० कित्ता शेयर पाँच अर्ब ७७ करोड २३ लाख ६७ हजार २९ मा कारोबार भयो । विकास बैङ्क, जीवन बीमा, सामूहिक लगानी कोष र व्यापार समूहका उपसूचक घटे भने अन्य समूह बढे । होटल तथा पर्यटन समूह सबैभन्दा धेरै एक दशमलव ४१ प्रतिशतले उकालो लाग्यो ।कारोबारको तेस्रो दिन बन्दीपुर केबलकार २६ करोड ९९ लाख ९७ हजार ६४९ को कारोबारसहित अग्रस्थानमा रह्यो । झापा इनर्जीमा पुनः १० प्रतिशत वृद्धि भई सकारात्मक सर्किट लाग्दा सागर डिस्टिलरी र श्रीनगर एग्रोटेक इन्डस्ट्रीका लगानीकर्ताले नौ प्रतिशतभन्दा बढीले कमाए । जोशी हाइड्रोपावर डेभलपमेन्ट लिमिटेड चार दशमलव ९६ प्रतिशतले घट्यो । त्यस्तै, बुधबार नेप्से नौ दशमलव ६१ अङ्कले बढेर दुई हजार ६६५ दशमलव ६० विन्दुमा पुगेको थियो, जुन अघिल्लो दिनको तुलनामा शून्य दशमलव ३६ प्रतिशत वृद्धि हो । सो दिन एक करोड २३ लाख ३१ हजार ७९१ कित्ता शेयर ९० हजार ७८२ पटकको कारोबारमार्फत छ अर्ब ६३ करोड ३९ लाख ४८ हजार ९३६ मा किनबेच भयो । वित्त, लगानी, जीवन बीमा, सामूहिक लगानी कोष र निर्जीवन बिमा समूहका उपसूचक घटे भने अन्य उपसूचक बढे । होटल तथा पर्यटन समूह शून्य दशमलव ९९ प्रतिशतले वृद्धि भएको थियो ।बुधबार एनआरएन इन्फ्रास्ट्रक्चर ६२ करोड ४३ लाख ४३ हजार २१५ बराबरको कारोबारसहित शीर्ष स्थानमा रह्यो भने झापा इनर्जीमा १० प्रतिशत वृद्धि भई पुनः सकारात्मक सर्किट लाग्यो । त्यस्तै सागर डिस्टिलरी, स्वस्तिक लघुवित्त, श्रीनगर एग्रोटेक, रिभरफल्स पावर र माहुली लघुवित्तका लगानीकर्ताले नौ प्रतिशतभन्दा बढीले कमाए भने बोटलर्स नेपाल (बालाजु) तीन दशमलव ९४ प्रतिशतले घट्यो ।साताको अन्तिम दिन बिहीबार पनि नेप्से बढेर साताभरिको कारोबार सकारात्मक रह्यो । नेप्से १० दशमलव ४३ अङ्कले बढेर दुई हजार ६७८ दशमलव शून्य तीन विन्दुमा पुगेको थियो । बिहीबार कुल एक करोड ३७ लाख १३ हजार २५६ कित्ता शेयर छ अर्ब ५९ करोड २७ लाख ७२ हजार ४८३ मा कारोबार भयो । सागर डिस्टिलरीको शेयर १० प्रतिशतले बढेर सकारात्मक सर्किट लाग्दा स्वस्तिक लघुवित्त, श्रीनगर एग्रोटेक इन्डस्ट्री, झापा इनर्जी र एनआरएन इन्फ्रास्ट्रक्चरका लगानीकर्ताले नौ प्रतिशतभन्दा बढीको लाभ कमाए । हिमस्टार ऊर्जा कम्पनी सर्वाधिक घट्ने कम्पनी बन्यो । बैङ्किङ समूहको उपसूचक एक दशमलव ४९ प्रतिशतले बढेर सबैभन्दा बढी उकालो लाग्यो ।बजार निरन्तर उकालो लागिरहेको अवस्थामा निकट भविष्यमा आउने मौद्रिक नीतिको समीक्षाले नेप्सेको गतिमा प्रभाव पार्ने देखिन्छ । हाल ब्याजदर न्यून र तरलता पर्याप्त भए पनि कर्जा विस्तार अपेक्षितरूपमा बढ्न सकेको छैन । यस्तो अवस्थामा लगानीकर्ताको मनोभाव मिश्रित देखिन्छ । यस्तोमा लगानीकर्ताको मनोबल बढाउन नियामक स्पष्टता, कर्जा विस्तारमा प्रोत्साहन, पुँजीबजारमैत्री प्रावधान आवश्यक रहेको विश्लेषकको भनाइ छ । साथै आगामी निर्वाचनको वातावरण स्थिर र सकारात्मक बन्दै जाँदा आर्थिक गतिविधि बढ्ने र यससम्बन्धी नीति सकारात्मक भए यसले बजारमा मनोवैज्ञानिक ऊर्जा थप्ने जानकार बताउँछन् । रासस",
      "link": "https://gorkhapatraonline.com/news/181560",
      "image": "https://gorkhapatraonline.com/storage/media/319750/conversions/nepse-original-thumb.jpg"
    },
    {
      "slug": "181497",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1764288000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,   मङ्सिर १२ गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु १४०, गोलभेँडा सानो (लोकल) प्रतिकिलो रु १००, गोलभेँडा सानो (टनेल) प्रतिकिलो रु १२०, सानो (भारतीय) प्रतिकिलो रु ११५, गोलभेँडा सानो (तराई) प्रतिकिलो रु १२०, आलु रातो प्रतिकिलो रु ५५, आलु रातो (भारतीय) प्रतिकिलो रु ४५, आलु सेतो प्रतिकिलो रु ४२, प्याज सुकेको (भारतीय) प्रतिकिलो रु ३४ रहेको छ । यस्तै, गाजर (लोकल) प्रतिकिलो रु १५०, गाजर (तराई) प्रतिकिलो रु १३०, बन्दा (लोकल) प्रतिकिलो रु ७०, बन्दा (तराई) प्रतिकिलो रु ५०, काउली स्थानीय प्रतिकिलो रु ६०, काउली (तराई) प्रतिकिलो रु ५०,सेतो मूला (लोकल) प्रतिकिलो रु ५०, भन्टा लाम्चो प्रतिकिलो रु ७०, भन्टा डल्लो प्रतिकिलो रु ८०, तने बोडी प्रतिकिलो रु १७०, मकै बोडी प्रतिकिलो रु ८० कायम भएको छ । त्यसैगरी, मटरकोसा प्रतिकिलो रु १३०, घिउ सिमी (लोकल) प्रतिकिलो रु १५५, घिउ सिमी (राजमा) प्रतिकिलो रु १००, टाटे सिमी प्रतिकिलो रु १५०, तिते करेला प्रतिकिलो रु १४०, परबर (लोकल) प्रतिकिलो रु १००, परबर (तराई) प्रतिकिलो रु १००, घिरौँला प्रतिकिलो रु १६०, फर्सी पाकेको प्रतिकिलो रु ३५, हरियो फर्सी (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ६०, भिन्डी प्रतिकिलो १००, सखरखण्ड प्रतिकिलो ८०, बरेला प्रतिकिलो रु ८० र पिँडालु प्रतिकिलो रु ११०, स्कुस प्रतिकिलो रु ३० कायम गरिएको छ । \tत्यसैगरी, तरुल प्रतिकिलो रु ९०, च्याउ (कन्य) प्रतिकिलो रु २३०, च्याउ (डल्ले) प्रतिकिलो रु ३५०, ब्रोकाउली प्रतिकिलो रु १५०, चुकुन्दर प्रतिकिलो रु १००, रातो बन्दा प्रतिकिलो रु १५०, जिरीको साग प्रतिकिलो रु ५००, सेलरी प्रतिकिलो रु १५०, पार्सले प्रतिकिलो रु ५००, सौफको साग प्रतिकिलो रु १८०, पुदिना प्रतिकिलो रु ५५०, गान्टेमुला प्रतिकिलो रु १००, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ३५० तोकिएको छ ।त्यसैगरी, स्याउ (झोले) प्रतिकिलो रु २५०, स्याउ (फुजी) प्रतिकिलो रु ३२०, केरा (दर्जन) रु १४०, अनार प्रतिकिलो रु ४००, सुन्तला (नेपाली) प्रतिकिलो रु १२०, तरबुजा हरियो प्रतिकिलो रु ८०, जुनार प्रतिकिलो रु २६०, भुइँकटहर प्रतिगोटा रु १७०, कागती प्रतिकिलो रु १२०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो ३५, लप्सी प्रतिकिलो रु ६५, अमला प्रतिकिलो रु ८०, अदुवा प्रतिकिलो रु ७०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ११०, खुर्सानी हरियो (माछे) प्रतिकिलो रु १६०, भेडे खुर्सानी प्रतिकिलो रु १७०, सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १८०, छ्यापी (सुकेको) प्रतिकिलो रु २५०, छ्यापी (हरियो) प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २४०, रूख टमाटर प्रतिकिलो रु १४०, राजा (च्याउ) प्रतिकिलो रु ३००, सिताके (च्याउ) प्रतिकिलो रु ९००, काँक्रो (लोकल क्रस) प्रतिकिलो रु ५० निर्धारण गरिएको छ । रासस",
      "link": "https://gorkhapatraonline.com/news/181497",
      "image": "https://gorkhapatraonline.com/storage/media/319628/conversions/tarkari-original-thumb.jpg"
    },
    {
      "slug": "181475",
      "title": "कर्णालीमा स्याउबाट समृद्धि : स्याउ विकास बोर्ड गठनको तयारी",
      "timestamp": 1764288000000,
      "source": "gp",
      "content": "कर्णाली प्रदेश सरकारले स्याउ विकास बोर्ड गठनको तयारी थालेको छ । कर्णाली प्रदेशका साबिक कर्णालीका जिल्लामा स्याउको उत्पादन, बजारीकरणलाई बढाई स्याउबाटै समृद्धि हासिल गर्ने उद्देश्यले प्रदेश सरकारले स्याउ विकास बोर्ड गठनको तयारी थालेको हो । चालु आर्थिक वर्ष २०८२/८३ को नीति तथा कार्यक्रममै प्रदेश सरकारले बोर्ड गठन गर्ने जनाएको थियो ।",
      "longContent": "सुर्खेत समाचारदातासुर्खेत, मङ्सिर १२ गते । कर्णाली प्रदेश सरकारले स्याउ विकास बोर्ड गठनको तयारी थालेको छ । कर्णाली प्रदेशका साबिक कर्णालीका जिल्लामा स्याउको उत्पादन, बजारीकरणलाई बढाई स्याउबाटै समृद्धि हासिल गर्ने उद्देश्यले प्रदेश सरकारले स्याउ विकास बोर्ड गठनको तयारी थालेको हो । चालु आर्थिक वर्ष २०८२/८३ को नीति तथा कार्यक्रममै प्रदेश सरकारले बोर्ड गठन गर्ने जनाएको थियो । कर्णाली प्रदेशको भूमि व्यवस्था, कृषि तथा सहकारी मन्त्रालयले आगामी माघदेखि सञ्चालन हुने प्रदेश सभाको हिउँदे अधिवेशनमा पेस गर्ने गरी बोर्डको विधेयकको मसौदा तयार भइरहेको जनाएको छ । कृषिमन्त्री विनोदकुमार शाहले स्याउ विकास बोर्डको विधेयकको मसौदाको काम भइरहेको बताउनुभयो । कर्णाली प्रदेश सभाको सामाजिक विकास समितिको बैठकमा बोर्डबारे जानकारी गराउँदै उहाँले आगामी हिउँदे अधिवेशनमा पेस गर्ने गरी स्याउ विकास बोर्ड गठनको विधेयकको मसौदाको काम भइरहेको जनाउनुभयो । मन्त्री शाहले साबिक कर्णालीको जुम्ला, हुम्ला, मुगु, डोल्पा र कालीकोटमा बढी मात्रामा स्याउ उत्पादन गर्ने र त्यसको बजारीकरणसमेत गरी स्याउबाट समृद्धि खोज्ने अभियानस्वरूप स्याउ विकास बोर्ड गठन गर्ने तयारी प्रदेश सरकारले गरेको बताउनुभयो । उहाँले बोर्डको कार्यालय सबै जिल्लालाई पायक पर्ने गरी जुम्लामा राख्ने लक्ष्य रहेको जानकारीसमेत दिनुभयो । उहाँले जुम्लाका आठ वटै पालिकामा स्याउ खेती हुने र अन्य जिल्लालाई पनि पायक पर्ने भएकाले जुम्लामा बोर्डको कार्यालय स्थापना गरिने उल्लेख गर्नुभयो । यसै गरी कर्णालीमा स्याउ खेतीलाई प्रवर्धन गर्नका लागि प्रदेश सरकारले स्याउ बगैँचा घेरबारमा पनि कृषकलाई सहयोग गर्ने उहाँको भनाइ छ । कर्णालीमा तीन हजार ८० हेक्टर क्षेत्रफलमा स्याउ खेती हुने भए पनि हाल दुई हजारभन्दा बढी हेक्टरमा स्याउ खेती हुँदै आएको छ ।विशेषज्ञ नपाउँदा समिति गठन भएनयसै गरी २०७६ सालमा पास भएको कर्णाली प्रदेश प्राङ्गारिक कृषि ऐनमा गठन गर्ने भनिएको कृषि निर्देशक समितिमा विशेषज्ञ नपाउँदा हालसम्म गठन हुन सकेको छैन । मन्त्री शाहले समितिमा रहने भनिएको विशेषज्ञ कर्णालीमा नपाउँदा निर्देशक समिति गठन हुन नसकेको जानकारी दिनुभयो । उहाँले मन्त्रालयले १० वर्ष कृषि क्षेत्रमा अनुभव भएको विशेषज्ञ खोजिरहेको र नपाउँदा गठन हुन नसकेको बताउनुभयो । यस्तै समितिमा रहने एक महिलासहित दुई कृषक पनि मनोनीत हुन सकेका छैनन् । समिति नै अपूर्ण भएकाले गठन हुन नसकेको र काम पनि नभएको उहाँको भनाइ छ । यद्यपि आगामी दिनमा जति सक्यो छिटो निर्देशक समितिलाई पूर्ण गराउनेतर्फ सरकार लागेको उहाँले बताउनुभयो । सामाजिक विकास समितिका सभापति पूर्णबहादुर खत्री चालिसेले स्याउ विकास बोर्ड गठन, कृषि निर्देशक समितिवारे प्रदेश सरकारले के कति काम गरेको छ भन्नेबारे जानकारी लिन सम्बन्धित मन्त्रालयको मन्त्रीलाई समितिमा बोलाइएको जनाउनुभयो ।",
      "link": "https://gorkhapatraonline.com/news/181475",
      "image": "https://gorkhapatraonline.com/storage/media/319606/conversions/samiti-apple-board-skt-lalit-original-thumb.jpg"
    },
    {
      "slug": "181912",
      "title": "राजमार्ग बिस्तार : साढे ११ हजार रुख कटान आदेश",
      "timestamp": 1764547200000,
      "source": "gp",
      "content": "सर्लाही, महोत्तरी र धनुषा जिल्लामा पूर्वपश्चिम राजमार्ग विस्तारका लागि साढे ११ हजार रुख कटानको आदेश  भएको छ ।",
      "longContent": "जनार्जन खत्रीसर्लाही, मङ्सिर १५ गते । सर्लाही, महोत्तरी र धनुषा जिल्लामा पूर्वपश्चिम राजमार्ग विस्तारका लागि साढे ११ हजार रुख कटानको आदेश  भएको छ । लामो प्रतिक्षापछि डिभिजन वन कार्यालय, वन तथा भू–संरक्षण विभाग र वन तथा वातावरण मन्त्रालय हुँदै सम्पूर्ण प्रक्रिया पूरा भएपछि रुख कटानको आदेश भएको हो । कमला–ढल्केबर–पथलैया सडक योजनाअन्तर्गत पूर्वी खण्डमा पर्ने सर्लाही, महोत्तरी र धनुषा गरी तीन जिल्लामा ११ हजार ५७७ रुख काटिने भएको छ । सबैभन्दा धेरै सालको रुख काटिने भएको छ । सडक आयोजनाका सूचना अधिकारी राजकिशोर सिंहका अनुसार पूर्वपश्चिम राजमार्ग बिस्तार गरेर चार लेनको बनाउँदा सबैभन्दा बढी रुख महोत्तरीमा कटान हुने भएको छ । महोत्तरीमा छ हजार २७ रुख कटान हुनेछ । त्यसपछि सर्लाहीमा तीन हजार ६७४ र धनुषामा एक हजार ८७६ रुख कटान गरिने भएको छ । तीन जिल्लामध्ये सर्लाही र धनुषामा रुख कटानको काम सुरु भइसकेको छ । महोत्तरीको बाँके सवडिभिजन वन कार्यालय अन्तर्गत केही प्राविधिक काम बाँकी रहेकाले रुख कटान सुरु गर्न अझै दुई–चार दिन लाग्न सक्ने आयोजनाका सूचना अधिकारी सिंहले बताउनुभयो । प्राथमिकता प्राप्त राष्ट्रिय आयोजना निर्माणका क्रममा रुख कटान गर्नुपर्दा मन्त्रीपरिषद्बाटै निर्णय हुनुपर्ने हुन्छ । छपान भएको महिनौँसम्म पनि रुख कटानको अनुमति प्राप्त हुन नसक्दा राजमार्ग विस्तारको कामले गति लिन सकेको थिएन । आदेश प्राप्त हुनासाथ सडक आयोजनाले ठेकेदारसँग सम्झौता गरी रुख कटानको काम अघि बढाएको हो । सडक विस्तारका लागि काटिएको रुख ठेकेदारले घाटगद्दी गरेर सम्वन्धित जिल्लाको डिभिजन वन कार्यालयलाई हस्तान्तरण गर्नुपर्ने हुन्छ । डिभिजन वन कार्यालयले काठ सूचना निकालेर लिलाम गर्नेछ । रुख कटानको समस्या समाधान भए पनि अझै प्रमुख समस्याको रुपमा रहेको बिजुलीको पोल सार्ने र खानेपानीको पाइप बिछ्याउने काम चूनौतीकै रुपमा रहेको कमला–ढल्केबर–पथलैया सडक योजना (पूर्वी खण्ड) का आयोजना प्रमुख राजेशकुमार दासले बताउनुभयो । उहाँका अनुसार बिजुलीको पोल सार्न ढिलाइ हुँदा काम गर्न समस्या परेको भन्दै निर्माण व्यवसायीले निरन्तर गुनासो गर्दै आइरहेका छन् । नेपाल विद्युत् प्राधिकरणलाई जतिसक्दो चाँडो सडकको क्षेत्राधिकारभित्र पर्ने बिजुलीका पोल र तारको व्यवस्थापन गर्न ताकेता गरिरहेको आयोजना प्रमुख दासले बताउनुभयो । कतिपय ठाउँमा बिजुलीको पोल नहटाउँदा रुख काट्न र कतै रुख नकाट्दा बिजुलीको पोल हटाउन समस्या परेको आयोजनाले जनाएको छ । कमला पुलदेखि पथलैयासम्मको १३० किलोमिटर सडक विस्तार अन्तर्गत सर्लाही, महोत्तरी र धनुषामा गत वर्षदेखि धमाधम काम भइरहेको छ । रौतहट र बारा खण्डको कामसमेत अघि बढाउन पश्चिमी खण्ड हेर्नेगरी रौतहटको चन्द्रनिगाहपुरमा  कार्यालय स्थापना गरिएको छ । अब सर्लाही, महोत्तरी र धनुषाको सडक पूर्वीखण्ड तथा रौतहट र बारा जिल्लाको सडक पश्चिमीखण्डले हेर्ने भएका छन् । अहिले दुई लेनको रहेको पूर्वपश्चिम राजमार्गलाई अब विस्तार गरेर बजार क्षेत्रमा ६ लेनसहित ३१ मिटर र अन्य ठाउँमा चार लेनसहित १८ मिटर चौडाइ बनाइने छ । सडक विस्तारको काम गर्न विश्व बैङ्कले १८ अर्ब ६० करोड रुपियाँ ऋण सहयोग प्रदान गरेको छ ।",
      "link": "https://gorkhapatraonline.com/news/181912",
      "image": "https://gorkhapatraonline.com/storage/media/320348/conversions/Highway-photo-original-thumb.jpg"
    },
    {
      "slug": "181888",
      "title": "प्रभु बैङ्कका सिइओ शेरचनसहित तीन पक्राउ",
      "timestamp": 1764547200000,
      "source": "gp",
      "content": "नेपाल प्रहरीको केन्द्रीय अनुसन्धान ब्युरो (सिआइबी) ले प्रभु बैङ्कका प्रमुख कार्यकारी अधिकृत (सिइओ) अशोक शेरचन, नायव प्रमुख कार्यकारी अधिकृत मणिराम पोखरेल र कर्जा प्रमुख अधिकृत रिवास श्रेष्ठलाई पक्राउ गरेको छ ।",
      "longContent": "गोरखापत्र समाचारदाता काठमाडौँ, मङ्सिर १५ गते । नेपाल प्रहरीको केन्द्रीय अनुसन्धान ब्युरो (सिआइबी) ले प्रभु बैङ्कका प्रमुख कार्यकारी अधिकृत (सिइओ) अशोक शेरचन, नायव प्रमुख कार्यकारी अधिकृत मणिराम पोखरेल र कर्जा प्रमुख अधिकृत रिवास श्रेष्ठलाई पक्राउ गरेको छ । बैङ्किङ कसुरसम्बन्धी राष्ट्र बैङ्कको प्रतिवेदनका आधारमा सिआइबीको टोलीले शेरचनलाई बिजुलीबजारस्थित प्रभु बैङ्कको प्रधान कार्यालयबाटै पक्राउ गरेको हो । शेरचन पक्राउ गर्नुअघि गत कात्तिक २२ गते सिआइबीले प्रभु बैङ्कको सो प्रमुख कार्यालयमा छापा मारी महत्वपूर्ण कागजात नियन्त्रणमा लिएको थियो ।त्यसअघि गत कात्तिक ११ गते सिआइबीले प्रभु समूहका पूर्वअध्यक्ष देवीप्रकाश भट्टचनलाई पक्राउ गरेको थियो । देवीप्रकाशमाथि प्रभु म्यानेजमेन्ट कम्पनीको ९८ करोड रुपियाँभन्दा बढी रकम हिनामिना गरेको आरोप लागेको छ । प्रभु म्यानेजमेन्टकी अध्यक्ष कुसुम लामाको उजुरीपछि सिआइबीले अध्यक्ष भट्टचन र सिइओ शेरचनलाई आवश्यक अनुसन्धानका लागि नियन्त्रणमा लिएको हो । सिआइबीका प्रवक्ता शिवकुमार श्रेष्ठले प्रभु ग्रुपसँग सम्बन्धित आर्थिक हिनामिनाबारे आवश्यक अनुसन्धानका लागि सिइओ शेरचनलाई आइतबार पक्राउ गरिएको जानकारी दिनुभयो । पूर्वअध्यक्ष देवीप्रकाश भट्टचनमाथि बैङ्कको कर्जा अपचलन गरेको कसुरमा सिआइबीले अनुन्धान गरिरहेको छ । तत्कालीन अध्यक्ष भट्टचन र सञ्चालक कुसुम लामाको संयुक्त कम्पनी प्रभु म्यानेजमेन्ट प्रालिबाट करिब एक अर्ब रुपियाँ  हिनामिना भएको प्रारम्भिक अनुसन्धानबाट खुलेको छ । विसं २०६९ मङ्सिरदेखि विसं २०८१ जेठसम्म अध्यक्ष भट्टचन र सिइओ शेरचनको संलग्नतामा प्रभु म्यानेजमेन्ट प्रालिमार्फत झन्डै तीन हजार सहकारी संस्थालाई मनी ट्रान्सफरको ‘सुपर एजेन्ट’ खडा गरी झन्डै अर्ब रुपियाँ धरौटीबापतको रकम उठाएर हिनामिना गरेको पाइएको छ । कम्पनी प्रभु म्यानेजमेन्ट कम्पनीकी अध्यक्ष कुसुम लामा, ठाकुरप्रसाद मानन्धरलगायतको जाहेरीपछि ठगी, आपराधिक विश्वासघात तथा आपराधिक लाभ र नेपाल राष्ट्र बैङ्क ऐन, २०५८ अन्तर्गतको कसुरमा शेरचन र भट्टचनमाथि अनुसन्धान भइरहेको सिआइबीले जनाएको छ ।",
      "link": "https://gorkhapatraonline.com/news/181888",
      "image": "https://gorkhapatraonline.com/storage/media/320309/conversions/Ashok-Sherchan-Prabhu-Bank-CEO_03EMqVB0Wx_eYCIZsCwyB-original-thumb.jpg"
    },
    {
      "slug": "181886",
      "title": "थपिए मतदान स्थल",
      "timestamp": 1764547200000,
      "source": "gp",
      "content": "आगामी फागुन २१ गतेको प्रतिनिधि सभा निर्वाचनका लागि देशैभर १६८  मतदान स्थल थपिएका छन् । मतदाताको पहुँचलाई सरल, सहज र व्यवस्थित बनाउन मतदान स्थल थपिएका हुन् ।",
      "longContent": "काठमाडौँ, मङ्सिर १५ गते । आगामी फागुन २१ गतेको प्रतिनिधि सभा निर्वाचनका लागि देशैभर १६८  मतदान स्थल थपिएका छन् । मतदाताको पहुँचलाई सरल, सहज र व्यवस्थित बनाउन मतदान स्थल थपिएका हुन् । निर्वाचन आयोगका प्रवक्ता नारायणप्रसाद भट्टराईका अनुसार अपायक परेका, जीर्ण भएका वा प्रयोगमा नआएका ९३ मतदान स्थल खारेज गरिएको छ । उहाँले भन्नुभयो, “आगामी निर्वाचनमा खारेज भएका मतदान स्थल घटाउँदा कुल मतदान स्थलमा ७५ स्थलमात्रै थपिने भए ।” आगामी निर्वाचनमा नयाँ पुराना मतदान स्थल गरी १० हजार ८९२ मतदान स्थल हुने उहाँले बताउनुभयो । कुन जिल्लामा कति मतदान स्थल थपिए भन्ने विस्तृत विवरण विस्तारै सार्वजनिक हुने उहाँले बताउनुभयो । आयोगले मतदान स्थल थपेपछि मतदातालाई मतदान गर्न थप सहज हुने उहाँको भनाई छ । “मतदानस्थल पुनरवलोकन गर्ने क्रममा मतदान स्थलको नाम, ठेगानामा रहेको त्रुटि सच्याउने, मतदातालाई पायक पर्ने स्थानमा आँशिक वा सबै मतदातालाई स्थानान्तरण गर्ने, मतदातालाई साविककै अर्को मतदानस्थलमा समायोजन गर्नेलगायत कार्य सम्पन्न गरिएको छ”, उहाँले भन्नुभयो, “मतदानस्थल पुनरवलोकन कार्यमा स्थानीय तहका वडा, जिल्ला र केन्द्रीय समितिहरू तथा सबै राजनीतिक दल र सरोकारवालाले समन्वय र सहयोग गर्नुभयो ।” एक सय बिस दल दर्ताआगामी फागुन २१ गतेको प्रतिनिधि सभा निर्वाचनमा सहभागी हुन कुल १२० दल दर्ता भएको आयोगका सूचना अधिकारी सुमन घिमिरेले जानकारी दिनुभयो । १० देखि १४ गतेसम्म छ वटा दल दर्ता भएको उहाँले बताउनुभयो । आयोगले दल दर्ताको प्रक्रिया जारी राखे पनि आगामी फागुन २१ गतेको निर्वाचनको प्रयोजनका लागि अब दल दर्ता नहुने उहाँले बताउनुभयो । पछिल्लो दर्ता भएका दलमा नागरिक बचाउ दल नेपाल, नेपाल जनसेवा पार्टी, उन्नत लोकतन्त्र पार्टी, देशभक्त लोकतान्त्रिक पार्टी, आवाज पार्टी, समावेशी समाजवादी पार्टी रहेको उहाँले बताउनुभयो । “आयोगमा कतिपय दलले संयुक्त रूपमा एउटै चुनाव चिह्न लिएर लड्छौँ भनेका थिए । आयोगले दल दर्ताको म्याद थपेपछि कतिपय दलले एकल चुनाव चिह्न लिएर लड्छौँ भनेपछि दलको सङ्ख्या बढ्न गयो”,  सूचना अधिकारी घिमिरेले भन्नुभयो, “आयोगमा दल दर्ता गर्न र एकल चुनाव चिह्न प्रयोग गर्नका लागि प्राप्त भएका निवेदनहरूको जाँचबुझ गरेर मङ्सिर २० गते मान्यता दिइने छ ।”",
      "link": "https://gorkhapatraonline.com/news/181886",
      "image": "https://gorkhapatraonline.com/storage/media/320307/conversions/e.-aayog-original-thumb.jpg"
    },
    {
      "slug": "181884",
      "title": "मतदातालाई उम्मेदवार अस्वीकारको विकल्प दिने तयारी",
      "timestamp": 1764547200000,
      "source": "gp",
      "content": "निर्वाचनमा सहभागी भएका कुनै पनि उम्मेदवारलाई मत दिन्न (‘नन् अफ दी अभोव, नोटा’) भन्ने विकल्प दिने गरी सरकारले निर्वाचनसम्बन्धी अध्यादेशलाई करिब अन्तिम रूप दिएको छ । मतदाताको असन्तुष्टिलाई मतपत्रमार्फत अभिलेखमा राख्ने विकल्पबारे दशकदेखि भइरहेको बहसलाई कानुनी रूप दिने गरी कानुन, न्याय तथा संसदीय मामिला मन्त्रालयले अध्यादेशलाई अन्तिम रूप दिएको हो । कानुन मन्त्रालयले निर्वाचनसम्बन्धी चार कानुनलाई संशोधन गर्ने गरी अध्यादेश गृह मन्त्रालयमा पठाएको छ ।",
      "longContent": "काठमाडौँ, मङ्सिर १५ गते ।   निर्वाचनमा सहभागी भएका कुनै पनि उम्मेदवारलाई मत दिन्न (‘नन् अफ दी अभोव, नोटा’) भन्ने विकल्प दिने गरी सरकारले निर्वाचनसम्बन्धी अध्यादेशलाई करिब अन्तिम रूप दिएको छ । मतदाताको असन्तुष्टिलाई मतपत्रमार्फत अभिलेखमा राख्ने विकल्पबारे दशकदेखि भइरहेको बहसलाई कानुनी रूप दिने गरी कानुन, न्याय तथा संसदीय मामिला मन्त्रालयले अध्यादेशलाई अन्तिम रूप दिएको हो । कानुन मन्त्रालयले निर्वाचनसम्बन्धी चार कानुनलाई संशोधन गर्ने गरी अध्यादेश गृह मन्त्रालयमा पठाएको छ । उम्मेदवार अस्वीकारको विकल्प (राइट टु रिजेक्ट) को अधिकार दिने गरी कानुनी व्यवस्था गर्न सर्वोच्च अदालतले २०७० पुसमै आदेश गरेको थियो । अदालतको आदेशको १२ वर्षपछि सरकारले उम्मेदवार अस्वीकारको विकल्पलाई कानुनी रूपमा प्रवेश गराउने तयारीलाई अन्तिम रूप दिएको हो । विदेशमा बस्ने नेपाली र नेपालभित्रकै अन्तरनिर्वाचन क्षेत्रमा रहेका मतदातालाई समेत मताधिकार दिने गरी उक्त अध्यादेशमा व्यवस्था समेटिएको छ । सरकार र निर्वाचन आयोगको नीतिगत समन्वयमा यी व्यवस्थाहरू कार्यान्वयन हुने गरी अध्यादेशलाई अन्तिम रूप दिइएको हो । सम्भवतः सोमबारको मन्त्रीपरिषद् बैठकमा अध्यादेश पेस हुने छ । गृह मन्त्रालयका सहसचिव (कानुन) भरतमणि रिजालले अध्यादेश प्राप्त भइसकेको तर अध्ययनका क्रममा रहेको बताउनुभयो । केही विषयमा छलफलपछि मन्त्रालयले अध्यादेशबारे आवश्यक निर्णय लिने रिजालले बताउनुभयो । अध्यादेशमा प्रस्तावित व्यवस्थाहरू सरकार र आयोगको परामर्शमा गर्ने गरी व्यावहारिक दृष्टिकोणबाट प्रस्तुत गरिएको छ । विदेशमा रहेको व्यक्तिको मताधिकार सुरक्षित गर्ने, अन्तरनिर्वाचन क्षेत्रमा मताधिकार दिने व्यवस्था अध्यादेशमा प्रस्तावित छ । विदेशमा मतदान केन्द्र तोक्ने विषय पनि सरकार र आयोगको परामर्शमा हुने छ । नियोग वा अन्य क्षेत्रमा केन्द्र तोक्न सकिने भए पनि परामर्शमा निर्णय हुने छ । विदेशमा रहेका व्यक्तिको मताधिकार, फरक निर्वाचन क्षेत्रको मताधिकारलगायत व्यवस्थापन आयोग र सरकारको परामर्शमा हुने छ । निर्वाचनपछि मतगणना कहाँ गर्ने भन्ने विषयलाई नियमावलीमा व्यवस्था गर्ने गरी व्यवस्था खुला छाडिएको छ । यस्तै मतदाता नामावली सङ्कलनको विषयलाई खुला नै राखिएको छ  । विदेशमा मतदानका क्रममा निर्वाचनसम्बन्धी कुनै कसुर कसैले गरेमा नेपालको प्रचलित कानुन अनुसार नै कारबाही हुने छ । बहिक्र्षेत्रीय क्षेत्राधिकार आकर्षित हुने गरी सो व्यवस्था गरिएको हो । अध्यादेशले चार वटा प्रचलित कानुन एकै पटक संशोधन गर्दै छ । निर्वाचन आयोग, मतदाता नामावली, निर्वाचन कसुर तथा सजाय र प्रतिनिधि सभा सदस्य निर्वाचन ऐन अध्यादेशले संशोधन गर्ने छ । सरकारले समानुपातिकतर्फ विदेशमा बस्ने र अन्तरनिर्वाचन क्षेत्रमा बस्नेलाई मताधिकार दिने गृहकार्य जारी राखेको छ तर कार्यान्वयनका लागि समयसीमाको दबाब परिरहेको छ ।",
      "link": "https://gorkhapatraonline.com/news/181884",
      "image": "https://gorkhapatraonline.com/storage/media/320305/conversions/5655-original-thumb.jpg"
    },
    {
      "slug": "181883",
      "title": "जेनजी आन्दोलनको जनादेशप्रति सरकार गम्भीर",
      "timestamp": 1764547200000,
      "source": "gp",
      "content": "प्रधानमन्त्री सुशीला कार्कीले भदौ २३ र २४ गतेको जेनजी आन्दोलनको जनादेश र सहिद परिवारका मागप्रति सरकार गम्भीर रहेको प्रस्ट्याउनुभएको छ । जेनजी आन्दोलनमा सहादतप्राप्त सहिदका परिवारसँगको आइतबार भएको संवादमा प्रधानमन्त्री कार्कीले सरकारले इमानदारीपूर्वक माग सम्बोधन गर्ने प्रतिबद्धता व्यक्त गर्नुभएको हो ।",
      "longContent": "गोरखापत्र समाचारदाता काठमाडौँ, मङ्सिर १५ गते । प्रधानमन्त्री सुशीला कार्कीले भदौ २३ र २४ गतेको जेनजी आन्दोलनको जनादेश र सहिद परिवारका मागप्रति सरकार गम्भीर रहेको प्रस्ट्याउनुभएको छ । जेनजी आन्दोलनमा सहादतप्राप्त सहिदका परिवारसँगको आइतबार भएको संवादमा प्रधानमन्त्री कार्कीले सरकारले इमानदारीपूर्वक माग सम्बोधन गर्ने प्रतिबद्धता व्यक्त गर्नुभएको हो ।  छलफलमा सहभागी सहिद परिवारका सदस्यले सरकारले आन्दोलनको म्यान्डेट अनुरूप के कति काम भयो भनेर जिज्ञासा राख्नुभयो ।  भोजविक्रम थापाको नेतृत्वको प्रतिनिधिमण्डलले सरकारले चुनावको मात्र कुरा नगरी भ्रष्टाचारविरुद्धको कारबाही र आन्दोलनमा दमन गर्नेलाई तत्काल पक्राउ गर्नुपर्ने माग राखेको थियो ।यसअघि सरकारसमक्ष राखेका १४ बुँदे माग तत्काल कार्यान्वयन हुनुपर्ने, अन्यथा पुनः आन्दोलनमा जान सक्ने चेतावनी पनि सहिद परिवारका सदस्यले दिनुभएको छ । सम्झौतापत्रमा सैद्धान्तिक सहमति सरकार र जेनजी संयुक्त जनआन्दोलनका अभियन्ताबिच हस्ताक्षर हुने सम्झौतापत्रको मसौदा अन्तिम चरणमा पुगेको छ । प्रधानमन्त्री सुशीला कार्कीको निर्देशनपछि शुक्रबार, शनिबार र आइतबार भएको द्विपक्षीय छलफलमा सम्झौतापत्रको खाका तयार पार्ने गृहकार्य अन्तिम चरणमा पुगेको हो । प्रधानमन्त्री तथा मन्त्रीपरिषद्को कार्यालयका सचिव गोविन्दबहादुर कार्कीले आइतबार प्रारम्भिक चरणको संवाद सकिएको, विज्ञसँग पनि परामर्श लिइएको र सम्झौतापत्रको मसौदा तयार पार्न दुवै पक्ष जुटेको बताउनुभयो । प्रधानमन्त्री कार्कीले शुक्रबार जेनजी अभियन्तासँगको परामर्शमा सम्झौतापत्रको मसौदा तयार गर्न र सोमबार हस्ताक्षर गर्ने गरी काम गर्न निर्देशन दिनुभएको थियो ।जेनजी अभियन्ता मोनिसा चौधरीले आइतबारको परामर्शमा विज्ञ टोलीले केही दिन समय मागेको जानकारी दिनुभयो । उहाँले भन्नुभयो, “सम्झौतापत्रको मसौदामा सैद्धान्तिक सहमति भइसकेको छ । विशेष गरी घाइते, सहिद परिवारका माग सम्बोधन गर्ने, जेनजी आन्दोलनको जनादेशसहितका विषयमा सहमति भइसकेको छ ।”अभियन्ता चौधरीले विज्ञको सुझाव आएपछि संविधान अनुसार तयार पारिएको सम्झौतापत्रमा हस्ताक्षर हुने बताउनुभयो । उहाँले भदौ २३ र २४ गतेको घटनासम्बन्धी न्यायिक जाँचबुझ आयोगको कामकारबाहीका सन्दर्भमा पनि थप छलफल गरिने बताउनुभयो । उहाँले भन्नुभयो, “जेनजी आन्दोलनलाई संस्थागत गर्ने गरी केही दिनभित्रै हस्ताक्षर हुन्छ ।”",
      "link": "https://gorkhapatraonline.com/news/181883",
      "image": "https://gorkhapatraonline.com/storage/media/320304/conversions/pm-meeting22-original-thumb.jpg"
    },
    {
      "slug": "181882",
      "title": "लैङ्गिक हिंसाविरुद्ध प्रहरी अभियान",
      "timestamp": 1764547200000,
      "source": "gp",
      "content": "प्रहरी महानिरीक्षक (आइजिपी) दानबहादुर कार्कीले महिला तथा बालबालिकामाथि भएका हिंसाविरुद्ध एकजुट हुनुपर्ने बताउनुभएको छ ।  ‘प्रविधिको सही प्रयोग गरौँ : लैङ्गिक हिंसा अन्त्य गरौँ, लैङ्गिक हिंसारहित प्रविधि, सुरक्षा र न्यायको विधि’ अभियानसाथ आइतबारदेखि प्रहरी प्रधान कार्यालयले देशभर लैङ्गिक हिंसाविरुद्धको १६ दिने अभियान सञ्चालन गरेको छ । अभियान शुभारम्भ समारोहलाई सम्बोधन गर्दै आइजिपी कार्कीले महिला तथा बालबालिकामाथि भइरहेका विभिन्न प्रकारका हिंसात्मक घटना र बढ्दो तथ्याङ्कबारे सबै सरोकारवाला निकाय गम्भीर हुनुपर्ने बताउनुभयो ।",
      "longContent": "गोरखापत्र समाचारदाता काठमाडौँ, मङ्सिर १५ गते  । प्रहरी महानिरीक्षक (आइजिपी) दानबहादुर कार्कीले महिला तथा बालबालिकामाथि भएका हिंसाविरुद्ध एकजुट हुनुपर्ने बताउनुभएको छ ।‘प्रविधिको सही प्रयोग गरौँ : लैङ्गिक हिंसा अन्त्य गरौँ, लैङ्गिक हिंसारहित प्रविधि, सुरक्षा र न्यायको विधि’ अभियानसाथ आइतबारदेखि प्रहरी प्रधान कार्यालयले देशभर लैङ्गिक हिंसाविरुद्धको १६ दिने अभियान सञ्चालन गरेको छ । अभियान शुभारम्भ समारोहलाई सम्बोधन गर्दै आइजिपी कार्कीले महिला तथा बालबालिकामाथि भइरहेका विभिन्न प्रकारका हिंसात्मक घटना र बढ्दो तथ्याङ्कबारे सबै सरोकारवाला निकाय गम्भीर हुनुपर्ने बताउनुभयो । लैङ्गिक हिंसाका घटनाले व्यक्ति, परिवार र समाजलाई समेत असर पार्ने भएकाले न्यूनीकरणका लागि सरोकारवाला सबै पक्षको सामूहिक प्रयास आवश्यक रहेको बताउँदै आइजिपी कार्कीले भन्नुभयो, “लैङ्गिक हिंसाका बहुआयामिक रूप र बहुपक्षीय असर छन्, यसको रोकथामका लागि बहुआयामिक सहकार्य र समन्वय आवश्यक छ ।” उहाँले लैङ्गिक हिंसा नियन्त्रणका लागि रणनीतिक योजना तर्जुमा, सफल अनुसन्धान, पीडित सहायताका लागि समाज एवं सबै सरोकारवाला निकायबाट प्राप्त निर्देशन, रायसुझाव, सल्लाह तथा सहयोगप्रति कृतज्ञता व्यक्त गर्नुभयो ।सो अवसरमा कार्कीले आर्थिक वर्ष २०८१/८२ को लैङ्गिक हिंसाको वार्षिक तथ्यपत्र सार्वजनिक गर्दै लैङ्गिक हिंसा न्यूनीकरणमा उल्लेखनीय भूमिका निर्वाह गरेका प्रहरी कर्मचारीलाई प्रशंसापत्र तथा नगद पुरस्कारसमेत प्रदान गर्नुभयो । उहाँले यो अभियानलाई केवल समय अवधिमा सीमित नरही वर्षभरि उत्तिकै ऊर्जासाथ सम्बन्धित सबै निकायले आ–आफ्नो क्षेत्रबाट भूमिका निर्वाह गर्नुपर्नेमा जोड दिनुभयो । प्रविधिको उच्चतम प्रयोग र कृत्रिम बौद्धिकता (एआई) को विकास र प्रविधि प्रयोगले हिंसा न्यूनीकरणमा थप चुनौती देखापरेको उल्लेख गर्दै नेपाल प्रहरीले लैङ्गिक समानता र महिला सुरक्षाप्रति शून्य सहनशीलताको नीति अवलम्बन गरी विभिन्न सङ्घ संस्था, शैक्षिक संस्था, स्थानीय तह र महिला सञ्जालसँग समेत समन्वय गरी हिंसाविरुद्धका सचेतनामूलक कार्यक्रम सञ्चालनलाई निरन्तरता दिँदै आइरहेको बताउनुभयो । कार्यक्रममा प्रहरी प्रधान कार्यालय अपराध अनुसन्धान विभागका प्रमुख प्रहरी अतिरिक्त महानिरीक्षक सुशीलसिंह राठौर, युनिसेफ नेपाल चिफ अफ चाइल्ड प्रोटेक्सन लियोन मुवोनी, प्रहरी प्रधान कार्यालय महिला, बालबालिका तथा ज्येष्ठ नागरिक सेवा निर्देशनालयका प्रमुख प्रहरी नायब महानिरीक्षक दीपककुमार बस्नेतले आफ्नो धारणा राख्नुभएको थियो । त्यसै गरी गृह मन्त्रालय, राष्ट्रिय महिला आयोग, महिला, बालबालिका तथा ज्येष्ठ नागरिक मन्त्रालयलगायतका प्रतिनिधिले लैङ्गिक हिंसाका घटना र यसको निराकरणबारे आ–आफ्नो धारणा व्यक्त गर्नुभएको थियो । कार्यक्रममा उच्च प्रहरी अधिकारीसहित देशभरका प्रहरी कार्यालयका प्रमुख तथा प्रतिनिधि प्रत्यक्ष तथा भर्चुअल उपस्थिति थियो ।",
      "link": "https://gorkhapatraonline.com/news/181882",
      "image": "https://gorkhapatraonline.com/storage/media/320303/conversions/jgp-14-ff-original-thumb.jpg"
    },
    {
      "slug": "181881",
      "title": "घट्यो सङ्क्रमण, लक्ष्य प्राप्ति कठिन",
      "timestamp": 1764547200000,
      "source": "gp",
      "content": "राष्ट्रिय यौन तथा एड्स रोग नियन्त्रण केन्द्रका अनुसार नेपालमा हालसम्म एक हजार ५८ जना बालबालिकालाई एचआइभी सङ्क्रमण भएको छ । तीमध्ये औषधी सेवन गर्ने ८५० जना छन् ।",
      "longContent": "काठमाडौँ, मङ्सिर १५ गते । राष्ट्रिय यौन तथा एड्स रोग नियन्त्रण केन्द्रका अनुसार नेपालमा हालसम्म एक हजार ५८ जना बालबालिकालाई एचआइभी सङ्क्रमण भएको छ । तीमध्ये औषधी सेवन गर्ने ८५० जना छन् ।केन्द्रका अनुसार १२७ जना गर्भवती महिला सङ्क्रमित भएको अनुमान गरिएको छ । बच्चा एचआइभी सङ्क्रमित भएर आउनेको सङ्ख्या ३३ रहेको छ । तथ्याङ्क अनुसार गत वर्ष ३७ बच्चामा सङ्क्रमण भएको थियो, जुन सन् २०१० को तुलनामा ८६ प्रतिशतले कम हो । केन्द्रका अनुसार अझै पनि दिनमा दुई जना नयाँ सङ्क्रमित थपिइरहेका छन् भने दिनमा एक जनाको एचआइभीका कारण मृत्यु भइरहेको छ । केन्द्रका निर्देशक डा. सर्वेश शर्माले २०२४ मा ६१४ व्यक्तिमा एचआइभीको नयाँ सङ्क्रमण अनुमान गरिएको जानकारी दिनुभयो । यो सन् २००० को तुलनामा ८९ प्रतिशतले घटेको हो । सन् २००० मा पाँच हजार छ सय व्यक्तिमा नयाँ सङ्क्रमण अनुमान गरिएको थियो । यो सन् २०१० को तुलनामा ७६ प्रतिशतले कम हो । हाल नेपालमा ३४ हजार ३३७ जना व्यक्तिमा एचआइभी सङ्क्रमण पुष्टि भएको छ । निर्देशक डा. शर्माले अनुमानभन्दा सङ्क्रमण घटेको बताउनुभयो । उहाँले सन् २०२४ को अन्त्यसम्म नेपालमा ३४ हजार ३३७ व्यक्तिमा एचआइभी सङ्क्रमण भएको बताउनुभयो । उहाँका अनुसार वयस्क जनसङ्ख्यामा ०.१३ प्रतिशत सङ्क्रमण रहेको छ । सरकारी तथ्याङ्क अनुसार कुल सङ्क्रमितमध्ये १५ वर्षभन्दा माथिका ३३ हजार २७९ जना रहेका छन् । १५ वर्षभन्दा माथिका एचआइभी सङ्क्रमित पुरुषको सङ्ख्या १९ हजार २७९ र १४ हजार जना महिला छन् । एक हजार ५८ जना एचआइभी पोजेटिभ बालबालिका छन् । नेपालमा एचआइभी/एड्सप्रतिको विभेद नघटेकै कारण सङ्क्रमित उपचारमा आउन सकेका छैनन् । राष्ट्रिय एड्स तथा यौनरोग नियन्त्रण केन्द्रका निर्देशक शर्माले समाजमा अझै एचआइभी सङ्क्रमित व्यक्तिलाई हेर्ने दृष्टिकोणमा परिवर्तन आउन नसकेका कारण उनीहरू उपचारको पहुँचमा आउन नसकेको बताउनुभयो । केन्द्रका अनुसार एचआइभी सङ्क्रमणको उच्च जोखिममा रहेका समूह सुईद्वारा लागुपदार्थ प्रयोग गर्ने, यौनकर्मी पुरुष, समलिङ्गी तथा तेस्रोलिङ्गी र रोजगारीमा बिदेसिने रहेका छन् । यीमध्ये सुईद्वारा लागुपदार्थ प्रयोग गर्ने र पुरुष समलिङ्गी यौनकर्मी उच्च जोखिममा रहेका छन् । सरुवा रोग विशेषज्ञ डा. अनुप बास्तोलाले एचआइभी/एड्स सर्न सक्ने प्रमुख कारण असुरक्षित यौनसम्पर्क, एचआइभी सङ्क्रमित रगतको प्रयोग, रगतबाट बनेका पदार्थ तथा अङ्ग लिँदा, सुईको साझा प्रयोग, सङ्क्रमित आमाबाट बच्चामा एचआइभी सर्ने बताउनुभयो । उहाँले सधैँ सही तरिकाले कन्डम प्रयोग गरी यौनसम्पर्क राख्ने, यौनरोगका लक्षण देखापरे तुरुन्त उपचार गर्ने, आफ्नो यौनसाथीलाई पनि उपचार गराउने, रगत दिँदा सङ्क्रमण भए–नभएको पक्का गर्ने गर्दा एचआइभी/एड्सबाट बच्न सकिने बताउनुभयो । तथ्याङ्क अनुसार मृत्युमा पनि कमी आएको छ । डा. शर्मा भन्नुहुन्छ, “सन् २०२४ मा मात्रै ५६९ जना व्यक्ति एड्सका कारण मृत्यु हुने अनुमान थियो । सन् २०१० को तुलनामा मृत्युदर ७६ प्रतिशतले कम हो । सन् २०१० मा दुई हजार चार सय व्यक्तिको एड्सका कारण मृत्यु भएको थियो ।”सन् २०२४ को अन्त्यसम्ममा देशभर २६ हजार ३७२ जना सङ्क्रमितले एन्टिरेट्रोभाइरल उपचार लिइरहेका छन् । अनुमानित कुल एचआइभी सङ्क्रमितमध्ये ७७ प्रतिशत उपचारमा छन् । निर्देशक डा. शर्माका अनुसार नेपालमा सन् २०३० सम्ममा एड्सको महामारी अन्त्य गर्ने लक्ष्य हासिल गर्न ९५–९५–९५ लक्ष्य लिइएको छ । राष्ट्रिय एड्स तथा यौनरोग नियन्त्रण केन्द्र, एचआइभी, हेपाटाइटिस तथा यौनरोगका लागि आवश्यक बजेट तथा कार्यक्रम पर्याप्त नहुँदा प्रभावकारी कार्यान्वयनमा चुनौती रहेको निर्देशक शर्माले बताउनुभयो ।",
      "link": "https://gorkhapatraonline.com/news/181881",
      "image": "https://gorkhapatraonline.com/storage/media/320302/conversions/1764499411-oWfg1-original-thumb.jpg"
    },
    {
      "slug": "181880",
      "title": "उम्मेदवारीसँगै सम्पत्ति विवरण पनि",
      "timestamp": 1764547200000,
      "source": "gp",
      "content": "आगामी फागुन २१ गतेलाई तोकिएको प्रतिनिधि सभा निर्वाचनका लागि आचारसंहिता निर्माणको काम अन्तिम चरणमा पुगेको छ ।   निर्वाचन आयोगले निर्वाचन आचारसंहिताको प्रारम्भिक मसौदा तयार पारेर सार्वजनिक रूपमा सुझाव सङ्कलन गरिरहेको छ । यसरी प्राप्त सुझावलाई पनि समेटेर आचारसंहितालाई अन्तिम रूप दिने आयोगले जनाएको छ ।",
      "longContent": "काठमाडौँ, मङ्सिर १५ गते । आगामी फागुन २१ गतेलाई तोकिएको प्रतिनिधि सभा निर्वाचनका लागि आचारसंहिता निर्माणको काम अन्तिम चरणमा पुगेको छ । निर्वाचन आयोगले निर्वाचन आचारसंहिताको प्रारम्भिक मसौदा तयार पारेर सार्वजनिक रूपमा सुझाव सङ्कलन गरिरहेको छ । यसरी प्राप्त सुझावलाई पनि समेटेर आचारसंहितालाई अन्तिम रूप दिने आयोगले जनाएको छ ।  यस पटकको निर्वाचनमा विगतको भन्दा केही नयाँ प्रावधान आचारसंहितामा समेटिँदै छ । सबै पक्षबाट सुझाव आएपछि आवश्यकता अनुसार थपघट गरेर आचारसंहितालाई अन्तिम रूप दिइने आयोगका प्रवक्ता नारायणप्रसाद भट्टराईले बताउनुभयो ।  निर्वाचनलाई भयरहित वातावरणमा सम्पन्न गर्न, कम खर्चमा निर्वाचन सम्पन्न गर्न तथा सकेसम्म धेरै मतदाताको उपस्थितिमा सम्पन्न हुने वातावरण निर्माण गर्न आचारसंहिता बनाइँदै छ । यस पटकको निर्वाचनमा सकेसम्म वातावरणमैत्री र प्रदूषण नियन्त्रण गर्ने सामग्री प्रयोग गर्नुपर्ने छ । यस अनुसार राजनीतिक दलहरूले निर्वाचन प्रचार प्रसार, सभा, जुलुस गर्दा वातावरणमैत्री सामग्रीको प्रयोग गर्नुपर्ने छ । सकेसम्म डिजिटल सामग्रीमार्फत प्रचारप्रसार गर्नुपर्ने छ । साथै सकेसम्म विद्युतीय सवारी साधनको प्रयोग गर्नुपर्ने, प्रचारप्रसार गर्दा प्लास्टिक वा अजैविक सामग्रीको प्रयोग नगर्न पनि सरोकारवाला सबैलाई अनुरोध गरिने छ । आयोगले आफ्नातर्फबाट पनि निर्वाचनका लागि प्रयोग गरिने सामग्री सम्भव भएसम्म वातावरणमैत्री हुने जनाएको छ । मतदानस्थलमा प्रयोग हुने सामग्री पनि स्थानीय रूपमै उत्पादन गरिएको हुनुपर्ने आयोगले जनाएको छ । निर्वाचनमा आयोगले सम्बन्धित उम्मेदवारलाई सम्पत्ति विवरण सार्वजनिक गर्नुपर्ने प्रावधान ल्याउँदै छ, जुन नयाँ हो । आचारसंहितासम्बन्धी मसौदा अनुसार निर्वाचनमा पहिलो हुने निर्वाचित हुने निर्वाचन प्रणालीतर्फ उम्मेदवार हुने व्यक्तिले मनोनयनपत्र साथ सम्पत्ति विवरण निर्वाचन अधिकृतको कार्यालयमा पेस गर्नुपर्ने हुन्छ । उक्त विवरण मतदानको अन्तिम परिणाम प्रकाशन नभएसम्म सुरक्षित र गोप्य राखिने आयोगका प्रवक्ता भट्टराईले बताउनुभयो । आचारसंहितासम्बन्धी मसौदाको दफा १९ अनुसार सम्पत्ति विवरण पेस गर्ने उम्मेदवार निर्वाचित भएमा निजको मञ्जुरीका आधारमा आयोगले तोकेबमोजिम त्यस्तो सम्पत्ति विवरण सार्वजनिक गर्ने छ । उम्मेदवार निर्वाचित नभएमा र सम्बन्धित उम्मेदवारले माग गरेमा फिर्ता दिइने आचारसंहिताको दफा १९ को उप दफा २ (ग) मा उल्लेख गरिएको छ ।त्यस्तै राजनीतिक दललाई आफ्नो प्रचारप्रसारका लागि सञ्चारको माध्यम प्रयोग गर्दा पनि कडाइ गरिएको छ । राजनीतिक दलले टेलिभिजन तथा रेडियोको माध्यमबाट निर्वाचन प्रचारप्रसार गर्दा कम्तीमा एक घण्टाको अन्तरालमा चौबिस घण्टामा बढीमा चार पटक प्रशारण गर्न पाउने छन् । यस्तो प्रसारण एक पटकमा बढीमा एक मिनेटको मात्रै हुनुपर्ने आचारसंहितासम्बन्धी मसौदामा उल्लेख छ । उम्मेदवारले मनोनयन दर्ता गर्दा निर्वाचनमा आफूले खर्च गर्ने अनुमानित रकम र उक्त रकमको स्रोत उल्लेख गर्नुपर्ने छ । निर्वाचनसम्बन्धी खर्च गर्दा राजनीतिक दल तथा उम्मेदवारले बैङ्क वा वित्तीय संस्थाबाट गर्नुपर्ने आचारसंहितामा उल्लेख छ । आयोगले निर्वाचन आचारसंहिताको मसौदा तयार पार्नुअघि गत कात्तिक २७ गते मुख्य राजनीतिक दलहरूसँग पनि छलफल गरेको थियो । उक्त छलफलबाट प्राप्त सुझावका आधारमा तयार पारिएको मसौदालाई इमेलमार्फत सम्बन्धित दललाई पनि पठाइएको प्रवक्ता भट्टराईले बताउनुभयो । अन्तिम रूप दिएपछि कार्यान्वयनका लागि फेरि दलसँग छलफल गरिने पनि आयोगले जनाएको छ । निर्वाचन आयोग ऐन, २०७३ को दफा २२ ले दिएको अधिकार प्रयोग गरी आयोगले आचारसंहिताको मसौदा प्रस्ताव गरेको हो । आचारसंहिता निर्वाचनसँग सम्बन्धित व्यक्ति, संस्था, निकाय वा अधिकारीले पालना गर्नुपर्ने हुन्छ । आयोगका पूर्वकार्यवाहक प्रमुख निर्वाचन आयुक्त दोलखबहादुर गुरुङले निर्वाचनसम्बन्धी आचारसंहिता पालना गर्नु सबैको दायित्व भएको बताउनुभयो । उहाँले भन्नुभयो, “आचारसंहिता भनेको कार्यान्वयन गर्नका लागि बनाइएको हो तसर्थ यसको कार्यान्वयन र कारबाहीमा कडाइ हुनु पर्छ ।”आयोगले मतदान हुनुभन्दा दुई महिनाअघिदेखि निर्वाचन आचारसंहिता लागु गर्ने तयारी गरेको छ । यद्यपि कुन दिनबाट लागु गर्ने भन्ने विषयमा भने अहिले नै यकिन नभएको प्रवक्ता भट्टराईले बताउनुभयो ।",
      "link": "https://gorkhapatraonline.com/news/181880",
      "image": "https://gorkhapatraonline.com/storage/media/320301/conversions/e.-aayog-original-thumb.jpg"
    },
    {
      "slug": "181879",
      "title": "शिक्षक खोज्न १९ औँ पटक विज्ञापन",
      "timestamp": 1764547200000,
      "source": "gp",
      "content": "कालीकोटका सामुदायिक विद्यालयमा विषयगत शिक्षकको सधैँ अभाव हुने गरेको छ । सामुदायिक विद्यालयमा गणित, विज्ञान र अङ्ग्रेजी विषयका शिक्षकको सधैँ अभाव हुने गरेको हो ।",
      "longContent": "प्रेमराज सिम्खडा कालीकोट, मङ्सिर १५ गते  । कालीकोटका सामुदायिक विद्यालयमा विषयगत शिक्षकको सधैँ अभाव हुने गरेको छ । सामुदायिक विद्यालयमा गणित, विज्ञान र अङ्ग्रेजी विषयका शिक्षकको सधैँ अभाव हुने गरेको हो । नरहरिनाथ गाउँपालिका–७, माल्कोट उच्छवस्थित रूपादेवी माविले गणित विषय शिक्षकका लागि १८ पटकसम्म विज्ञापन गरे पनि पाउन सकेको छैन । अछामको रामारोसनसँग सिमाना जोडिएको दुर्गमको यो विद्यालयले सङ्घीय अनुदान कोटामा गत वर्ष प्राप्त गणित विषयको दरबन्दीमा शिक्षक नपाएपछि १९ औँ पटकको विज्ञापन गरेको छ । वैशाखयता १५/१५ दिनको फरकमा १८ औँ पटक विज्ञापन गर्दा पनि दर्खास्त परेन । विद्यालयका प्रधानाध्यापक (प्रअ) दानबहादुर बुढाले गणितका शिक्षक पाउनै मुस्किल भएको बताउनुभयो । गत कात्तिक ३० गते विद्यालयले १९ औँ पटक आवेदन आह्वान गरेको थियो तर अध्यापन अनुमतिपत्र (लाइसेन्स) भएको शिक्षक पाउन कठिनाइ भएको प्रअ बुढाको भनाइ छ । ९० प्रतिशत दलित समुदायको बसोबास रहेको उच्छवबाट नजिकको अर्को विद्यालय पुग्न दुई घण्टा जङ्गलको बाटो हिँड्नु पर्छ । विद्यालय टाढा भएपछि स्थानीयले मानापाथी उठाएर २०३५ सालमा स्थापना गरेको रूपादेवी विद्यालयमा बाल विकासदेखि १० कक्षासम्म ३७५ जना विद्यार्थी अध्यानरत छन् । तीन प्रावि स्थायी दरबन्दी भएको विद्यालयमा पालिका अनुदान, निजी स्रोत गरी १३ जना शिक्षक कार्यरत छन् ।यस्तै शुभकालिका गाउँपालिका–२, बालाचौरस्थित कालिका माविले अघिल्लो शैक्षिक सत्रका लागि मावि तह विज्ञान विषयको शिक्षकका लागि पाँच पटक विज्ञापन गर्दासम्म अध्यापन अनुमतिपत्र भएको एक जनाले पनि दर्खास्त दिएनन् । कसैको आवेदन नपरेपछि शैक्षिक सत्र २०८१/८२ का लागि गाउँपालिकाबाट प्राप्त विज्ञान विषयको सङ्घीय अनुदान ‘फ्रिज’ भयो ।पटक पटक विज्ञापन गर्दा पनि शिक्षक नपाएपछि बिनालाइसेन्सको विज्ञान शिक्षक भर्ना गरेर विद्यालयले अध्यापन गराउँदै आएको छ । गएको जेठ १० गतेको व्यवस्थापन समिति बैठकबाट विज्ञानमा स्नातक गरेका स्थानीय अमरबहादुर शाहीलाई अभिभावकबाट उठाएर मासिक २५ हजार रुपियाँ दिने गरी शिक्षक नियुक्त गरेको प्रधानाध्यापक सरस्वती बस्नेतले बताउनुभयो । यो विद्यालयमा अध्ययनरत ५०१ विद्यार्थीमध्ये २८३ जना दलित समुदायका छन् । प्राथमिक तहका तीन जनाको स्थायी दरबन्दी रहेको विद्यालयमा पालिका, सङ्घीय अनुदान र निजी स्रोतका गरी १३ जना शिक्षक छन् ।त्यस्तै मावि दरबन्दी शून्य भएको दाहाल मावि सुकाटिया र जनता मावि छातीले पनि सङ्घीय अनुदानको विज्ञान, गणित र अङ्ग्रेजी विषयका शिक्षक पाएका छैनन् । शुभकालिका गाउँपालिकाका शिक्षा युवा तथा खेलकुद शाखा प्रमुख नवराज आचार्यले स्थायी दरबन्दी नभएका १२ वटा माध्यमिक विद्यालयलाई अङ्ग्रेजी, गणित र विज्ञान विषयका प्रति विद्यालय तीन जना शिक्षकका लागि सङ्घीय अनुदानको प्रतिव्यक्ति ४३ हजार ६८९ रुपियाँ दिने सरकारी नीति रहेको बताउनुभयो तर यहाँ शिक्षक नै नपाउँदा विद्यालय मर्कामा छन् ।  पलाता गाउँपालिकाले गत वर्ष अङ्ग्रेजी, गणित र विज्ञान विषयका शिक्षक व्यवस्थापन गर्न सङ्घीय अनुदानको बजेटबाट आफैँ विज्ञापन ग¥यो । अङ्ग्रेजी १०, गणित १० र विज्ञान १२ जना शिक्षकको विज्ञापन गरे पनि दर्खास्त नपरेपछि सम्बन्धित विद्यालयलाई नै शिक्षक खोज्न लगाएको थियो । त्यसपछि दुधेसिल्लो मावि बेर्सनकोटले तीन पटक विज्ञापन गर्दा पनि शिक्षक नपाएको प्रधानाध्यापक मानबहादुर रोकायाले बताउनुभयो । “विज्ञान शिक्षक खोज्न देशभरका नेटवर्कमा सम्पर्क गरेँ,” नेपाल शिक्षक सङ्घ कर्णाली प्रदेश अध्यक्षसमेत रहनुभएका रोकायाले भन्नुभयो,  “कतै शिक्षक नपाइएपछि छिमेकी विद्यालयको शिक्षकलाई फकाएर नियुक्ति ग¥यौँ । कालिका मावि धौलागोह डोरीमा कार्यरत विज्ञान शिक्षक अमरबहादुर शाहीलाई १० हजार निजी स्रोतबाट थप्ने गरी नियुक्त गरियो ।” शिक्षा विकास तथा समन्वय एकाइ कालीकोटका प्रमुख हर्षप्रसाद चौलागाईले विषयगत शिक्षक नपाउनु कालीकोटका नौ वटै स्थानीय तहको साझा समस्या भएको बताउनुभयो । अङ्ग्रेजी, गणित र विज्ञान विषय अध्ययन गरेका विद्यार्थीले शिक्षण पेसालाई कम महत्व दिने भएकाले विषयगत शिक्षक नपाइने समस्या रहेको उहाँको भनाइ छ ।",
      "link": "https://gorkhapatraonline.com/news/181879",
      "image": "https://gorkhapatraonline.com/storage/media/320299/conversions/student-kalikot-premraj-original-thumb.jpg"
    },
    {
      "slug": "181878",
      "title": "धनकुटाबाट छानिए १३ जना महाधिवेशन प्रतिनिधि",
      "timestamp": 1764460800000,
      "source": "gp",
      "content": "नेकपा (एमाले) को ११ औं राष्ट्रिय महाधिवेशनका लागि धनकुटाबाट १३ जना प्रतिनिधि छनौट भएका छन् । सहमति जुट्न नसकेपछि मतदान प्रक्रियाबाट प्रतिनिधि छनौट गरिएको हो ।",
      "longContent": "गोरखापत्र अनलाइनधनकुटा, मंसिर १४ गते । नेकपा (एमाले) को ११ औं राष्ट्रिय महाधिवेशनका लागि धनकुटाबाट १३ जना प्रतिनिधि छनौट भएका छन् । सहमति जुट्न नसकेपछि मतदान प्रक्रियाबाट प्रतिनिधि छनौट गरिएको हो ।खुल्लातर्फ शिव आङ्ला, चिन्तन तामाङ, पर्शुराम नेपाल, निरन राई, खजिन्द्र राई, शान्तिराम गौतम र अर्जुन छाराहाङ निर्वाचित भएका छन् । महिलातर्फ तुलसी राई, निर्मला इवाहाङ, गोमा कार्की र सम्झना आले निर्वाचित हुनुभयो। युवातर्फ सरोज राई निर्वाचित हुनुभयो भने दलिततर्फ नैन विश्वकर्मा सर्वसम्मत हुनुभएको एमाले धनकुटाका प्रचार विभाग प्रमुख रविन कटेलले जानकारी दिनुभयो ।यसैबिच, निर्वाचित प्रतिनिधिहरूलाई आज साँझ प्रमाणपत्र वितरण गरिएको छ । एमाले केन्द्रिय सदस्य एवं धनकुटा इन्चार्ज राजेन्द्र राई, एमाले कोशी प्रदेश कमिटी सदस्य खण्डमान राई, प्रमुख निर्वाचन अधिकृत नहकुल राई लगायतले निर्वाचित प्रतिनिधिहरूलाई प्रमाणपत्र वितरण गर्दै बधाई ज्ञापन गरेका छन् । एमालेको ११ औं राष्ट्रिय महाधिवेशन मंसिर २७ देखि २९ गतेसम्म काठमाडौंमा हुदैछ ।",
      "link": "https://gorkhapatraonline.com/news/181878",
      "image": "https://gorkhapatraonline.com/storage/media/320298/conversions/UML-1-original-thumb.jpg"
    },
    {
      "slug": "181876",
      "title": "एमाले महाधिवेशनः आठ जिल्लामा प्रतिनिधि टुंगो लाग्न बाँकी",
      "timestamp": 1764460800000,
      "source": "gp",
      "content": "नेपाल कम्युनिष्ट पार्टी (एमाले) को ११ औँ राष्ट्रिय महाधिवेशनका लागि प्रतिनिधि छनोट गर्दा आठ जिल्लामा समस्या आएको छ । जिल्लाबाट उजुरी आएपछि प्रतिनिधि छनौटको टुंगो लाग्न नसकेको एमाले नेताहरुको भनाइ छ ।",
      "longContent": "काठमाडौँ, मङ्सिर १४ गते । नेपाल कम्युनिष्ट पार्टी (एमाले) को ११ औँ राष्ट्रिय महाधिवेशनका लागि प्रतिनिधि छनोट गर्दा आठ जिल्लामा समस्या आएको छ । जिल्लाबाट उजुरी आएपछि प्रतिनिधि छनौटको टुंगो लाग्न नसकेको एमाले नेताहरुको भनाइ छ ।   महाधिवेशन प्रतिनिधि व्यवस्थापन समितिका सचिव माधव ढुङ्गेलले आठ जिल्लामा प्रक्रियागत ढङ्गबाट प्रतिनिधि छनोट हुन नसक्दा केन्द्रीय कार्यालयमा उजुरी आएको बताउनुभयो ।  उहाँका अनुसार ओखलढुङ्गा, धनकुटा, दाङ, बाँके, बझाङ, तनहुँ, बारा र रौतहटमा प्रतिनिधि छनोट विधिअनुसार नभएको भन्दै उजुरी आएका हुन् । ती जिल्ला देखिएका समस्या चाँडै समाधान गरिने ढुङ्गलले बताउनुभयो । शनिबार देशभर एमालेको महाधिवेशन प्रतिनिधि छनोट कार्यक्रम थियो । समितिका सचिव ढुङ्गेलले अधिकांश जिल्लामा सर्वसम्मत प्रतिनिधि छनोट भएको र छनोट भएका प्रतिनिधिको विवरण पार्टीको प्रदेश कार्यालयमा सङ्कलन गरी सोमबारसम्म पठाउन निर्देशन दिएको जानकारी दिनुभयो । महाधिवेशनका लागि करिब दुई हजार २०० प्रतिनिधि छनोट भएको उहाँले बताउनुभयो । एक प्रतिनिधिसभा निर्वाचन क्षेत्रबाट खुला, महिला र युवा गरी चार जना प्रतिनिधि छनोट हुन्छन् । मङ्सिर २७ देखि २९ गतेसम्म एमाले महाधिवेशन काठमाडौंमा हुँदैछ ।",
      "link": "https://gorkhapatraonline.com/news/181876",
      "image": "https://gorkhapatraonline.com/storage/media/320296/conversions/CPN-UML-original-thumb.jpg"
    },
    {
      "slug": "181872",
      "title": "फागुन २१ को निर्वाचनका लागि १२० दलको निवेदन",
      "timestamp": 1764460800000,
      "source": "gp",
      "content": "आगामी प्रतिनिधि सभा सदस्य निर्वाचन (फागुन २१, २०८२) का लागि राजनीतिक दल दर्ताको प्रक्रिया सकिँदा जम्मा १२० दलले दर्ताका लागि निवेदन आयोगमा पेस गरेका छन्।",
      "longContent": "गोरखापत्र अनलाइनकाठमाडौं, मङ्सिर १४ गते । आगामी प्रतिनिधि सभा सदस्य निर्वाचन (फागुन २१, २०८२) का लागि राजनीतिक दल दर्ताको प्रक्रिया सकिँदा जम्मा १२० दलले दर्ताका लागि निवेदन आयोगमा पेस गरेका छन्।निर्वाचन आयोगका अनुसार, दल दर्ताका लागि पहिले मंसिर १ देखि १० गतेसम्मको अवधि तोकिएको थियो। आयोगको २०८२ मङ्सिर १० को निर्णयअनुसार दर्ता अवधि मंसिर १४ गतेसम्म थपिई आज अन्तिम दिनसम्म दर्ता तथा एकल चुनाव चिन्ह प्रयोगका लागि १२० ओटा निवेदन प्राप्त भएको हो।आयोगले तोकेको कार्यतालिकाअनुसार दर्ता निवेदनहरूको आवश्यक जाँचबुझ, छानबिन र कानुनी योग्यता परीक्षण पूरा गरिने छ। योग्यता पुगेका राजनीतिक दललाई मंसिर २० गतेभित्र दर्ता स्वीकृति प्रदान गरिने प्रवक्ता तथा सहसचिव नारायण प्रसाद भट्टराईले जानकारी दिनु भयो ।उहाँका अनुसार, निर्वाचनमा सहभागी हुने दलहरूको दर्ता व्यवस्थापन, चुनाव चिन्ह विनियोजन र सम्पूर्ण प्रक्रिया कानुन बमोजिम पारदर्शी रूपमा अघि बढाइने छ।निर्वाचन नजिकिँदै गर्दा दल दर्तामा देखिएको उत्साहले आगामी प्रतिनिधि सभा निर्वाचनमा दलहरूको सक्रियता र प्रतिस्पर्धा तीव्र हुने संकेत गरेको विश्लेषकहरूको भनाइ छ।",
      "link": "https://gorkhapatraonline.com/news/181872",
      "image": "https://gorkhapatraonline.com/storage/media/320288/conversions/election-logo-original-thumb.jpg"
    },
    {
      "slug": "181866",
      "title": "दाङमा विद्युत सवस्टेशन निर्माण गरिदै",
      "timestamp": 1764460800000,
      "source": "gp",
      "content": "दाङमा विद्युत अनियमित हुने र लो–भोल्टेजको समस्या समाधानका लागि तीन स्थानमा सवस्टेसन निर्माणसँगै विद्युत विस्तारको काम भइरहेको छ ।",
      "longContent": "लीलाधर वलीघोराही, मङ्सिर १४ गते । दाङमा विद्युत अनियमित हुने र लो–भोल्टेजको समस्या समाधानका लागि तीन स्थानमा सवस्टेसन निर्माणसँगै विद्युत विस्तारको काम भइरहेको छ । घोराही उपमहानगरपालिका –९ मकुनडाँडा, घोराही –१२ हापुर र गढवा गाउँपालिका –७ मानपुरमा सवस्टेसन निर्माणसँगै ग्रामीण क्षेत्रमा विद्युत विस्तारका लागि पोल निर्माणसँगै तार तान्ने काम भइरहेको छ । नेपाल विद्युत् प्राधिकरण स्तरोन्नति तथा विस्तार आयोजनाअन्तर्गत दाङको ग्रामीण क्षेत्रमा विद्युत् अनियमित्ताको समस्या समाधान गर्दै विद्युत् नपुगेका क्षेत्रमा विस्तारका लागि काम भइरहेको छ । तीन बर्षभित्र काम सक्नेगरी एसियन इन्फास्ट्रक्टर इन्भेस्टमेन्ट बैंकको करिव तीन अर्ब रुपियाँको लागतमा सुरु भएको आयोजनाअन्तर्गत विद्युत् प्राधिकरण स्तरोन्नतिको काम भइरहेको छ । आयोजनाको दाङ इन्चार्ज विश्वविलाश शर्माका अनुसार २०८० मा टुण्डी–जे.के. जेभी निर्माण कम्पनीसँग ठेक्का सम्झौता भएको उक्त आयोजनाअन्तर्गत अहिलेसम्म सबस्टेसन निर्माणस्थलमा बाउन्ड्री निर्माणसँगै, भवन, कन्ट्रोल रुमसँगै  र विद्युत् पोल गाड्ने र तार तान्ने काम  भइरहेको छ ।",
      "link": "https://gorkhapatraonline.com/news/181866",
      "image": "https://gorkhapatraonline.com/storage/media/320271/conversions/hapur-original-thumb.jpg"
    },
    {
      "slug": "181862",
      "title": "विवादबिच बैतडीमा सर्वसम्मत प्रतिनिधि छनौट",
      "timestamp": 1764460800000,
      "source": "gp",
      "content": "नेपाल कम्युनिस्टपार्टी (एकीकृति माक्र्सवादी, लेनिनवादी) एमालेको ११ औं महाधिवेशनका लागि बैतडीबाट सर्वसम्मत प्रतिनिधि छनौट गरिएको छ । यद्यपि प्रतिनिधि छनौटमा भारी विवाद भएको नेताहरुको भनाइ छ ।",
      "longContent": "गोकर्ण दयालबैतडी, मङ्सिर १४ गते । नेपाल कम्युनिस्टपार्टी (एकीकृति माक्र्सवादी, लेनिनवादी) एमालेको ११ औं महाधिवेशनका लागि बैतडीबाट सर्वसम्मत प्रतिनिधि छनौट गरिएको छ । यद्यपि प्रतिनिधि छनौटमा भारी विवाद भएको नेताहरुको भनाइ छ । महाधिवेशनका लागि जिल्लाबाट १५ जना प्रतिनिधि सर्वसम्मत छनोट गरिएको शनिबार नै सूचना सार्वजनिक गरेको छ । छनौट भएका प्रतिनिधिमा खुलाबाट सुरेन्द्रबहादुर पाल, चक्रबहादुर कार्की, नरेन्द्र बिष्ट, पुष्करराज जोशी (लख्खाभाइ), लोकेन्द्र भण्डारी र रामसिंह पुजारा रहनुभएको छ । त्यसैगरी महिला क्लस्टरबाट धाना धामी, सकुन्तला साउद, पार्वती कार्की र सरस्वती कोली प्रतिनिधि छनोट हुनुभएको छ । दलिततर्फ नरेशकुमार विश्वकर्मा, सरस्वती नेपाली, बलभद्र दयाल र कालुराम सार्कीलाई प्रतिनिधि छनोट गरिएको  छ । युवा क्लस्टरबाट गोविन्द गिरीलाई प्रतिनिधि छनोट गरिएको छ । यता पञ्चेश्वर गाउँपालिकाका अध्यक्ष गोरखबहादुर चन्दले प्रतिनिधि नपाएको भन्दै पार्टी परित्याग गरेको घोषणा गर्नुभएको छ । आफूलाई पार्टीमा कर्नर पारेपछि पार्टी त्याग्ने निर्णय गरेको उहाँको भनाइ छ ।",
      "link": "https://gorkhapatraonline.com/news/181862",
      "image": "https://gorkhapatraonline.com/storage/media/320269/conversions/UML-1-original-thumb.jpg"
    },
    {
      "slug": "181854",
      "title": "लैङ्गिक हिंसाविरुद्ध एकजुट होऔँ : आइजिपी कार्की",
      "timestamp": 1764460800000,
      "source": "gp",
      "content": "प्रहरी महानिरीक्षक (आइजिपी) दानबहादुर कार्कीले महिला तथा बालबालिका माथि भएका हिंसाविरुद्ध एकजुट हुनपर्ने बताउनु भएको छ ।",
      "longContent": "गोरखापत्र समाचारदाता काठमाडौँ,मङ्सिर १४ गते । प्रहरी महानिरीक्षक (आइजिपी) दानबहादुर कार्कीले महिला तथा बालबालिका माथि भएका हिंसाविरुद्ध एकजुट हुनपर्ने बताउनु भएको छ ।प्रविधिको सही प्रयोग गरौंः लैङ्गिक हिंसा अन्त्य गरौं, लैङ्गिक हिंसारहित प्रविधि, सुरक्षा र न्यायको विधि अभियानका साथ  आइतबारदेखि प्रहरी प्रधान कार्यालयले देशभर लैङ्गिक हिंसाविरूद्धको १६ दिने अभियान सञ्चालन गरेको छ । अभियानको शुभारम्भ समारोहलाई सम्बोधन गर्नुहुँदै आइजिपी कार्कीले महिला तथा बालबालिकामाथि भइरहेका विभिन्न प्रकारका हिंसात्मक घटना र बढ्दो तथ्याङ्कबारे सबै सरोकारवाला निकाय गम्भीर हुनुपर्ने बताउनुभयो ।  लैङ्गिक हिंसाका घटनाले व्यक्ति, परिवार र समाजलाई समेत असर पार्ने भएकाले न्यूनीकरणका लागि सरोकारवाला सबै पक्षको सामूहिक प्रयास आवश्यक रहेको बताउनु हुँदै आइजिपी कार्कीले भन्नुभयो ‘‘लैङ्गिक हिंसाका बहुआयमिक रूप र बहुपक्षीय असर छन् यसको रोकथामका लागि बहुआयमिक सहकार्य र समन्वयबाट आवश्यक छ ।’’ उहाँले लैङ्गिक हिंसा नियन्त्रणका लागि रणनीतिक योजना तर्जुमा, सफल अनुसन्धान, पीडित सहायताका लागि समाज एवम् सबै सरोकारवाला निकायबाट प्राप्त निर्देशन, राय सुझाव, सल्लाह तथा सहयोगप्रति कृतज्ञता व्यक्त गर्नुभयो ।सो अवसरमा कार्कीले आर्थिक वर्ष २०८१-०८२ को लैङ्गिक हिंसाको वार्षिक तथ्यपत्र सार्वजनिक गर्नुहुँदै लैङ्गिक हिंसा न्यूनीकरणमा उल्लेखनीय भूमिका निर्वाह गर्नुहुने प्रहरी कर्मचारीहरूलाई प्रशंसापत्र तथा नगद पुरस्कार समेत प्रदान गर्नुभयो । उहाँले लैङ्गिक हिंसा न्यूनीकरणको क्षेत्रमा नेपाल प्रहरीसँग सहकार्य र समन्वय गर्दै आइरहेका विभिन्न राष्ट्रिय र अन्तर्राष्ट्रिय निकाय, सङ्घसंस्थाहरू र सरोकारवाला संस्थाहरूको भूमिकाको उच्च प्रशंसा गर्दै आगामी दिनहरूमा अझ प्रभावकारी समन्वय, सहकार्य र सहयोगमा निरन्तरताको अपेक्षा रहेको उहाँले बताउनुभयो । उहाँले यो अभियानलाई केवल समय अवधिमा सीमित नरही वर्षभरि उत्तिकै ऊर्जाका साथ सम्बन्धित सबै निकायहरूले आ–आफ्नो क्षेत्रबाट भूमिका निर्वाह गर्नुपर्नेमा जोड दिनुभयो । प्रविधिको उच्चतम प्रयोग र एआइको विकास र प्रविधिको प्रयोगले हिंसा न्यूनीकरणमा थप चुनौती देखापरेको उल्लेख गर्दै नेपाल प्रहरीले लैङ्गिक समानता र महिला सुरक्षा प्रति शून्य सहनशीलताको नीति अवलम्बन गरी विभिन्न सङ्घ संस्थाहरू, शैक्षिक संस्थाहरू, स्थानीय तह र महिला सञ्जालहरूसँग समेत समन्वय गरी हिंसाविरूद्धका सचेतनामूलक कार्यक्रम सञ्चालनलाई निरन्तरता दिँदै आइरहेको बताउनुभयो । प्रहरी प्रधान कार्यालय अपराध अनुसन्धान विभागका प्रमुख प्रहरी अतिरिक्त महानिरीक्षक सुशील सिंह राठौर, युनिसेफ नेपाल चिफ अफ चाइल्ड प्रोटेक्सन लियोन मुवोनी, प्रहरी प्रधान कार्यालय महिला, बालबालिका तथा जेष्ठ नागरिक सेवा निर्देशनालयका प्रमुख प्रहरी नायब महानिरीक्षक दीपककुमार बस्नेतले आफ्नो धारणा राख्नुभएका थियो ।त्यसैगरी, गृह मन्त्रालय, राष्ट्रिय महिला आयोग, महिला, बालबालिका तथा जेष्ठ नागरिक मन्त्रालयलगायतका प्रतिनिधिहरूले लैङ्गिक हिंसाका घटना र यसको निराकरणबारे आ–आफ्नो धारणा व्यक्त गर्नुभएको थियो ।कार्यक्रममा उच्च प्रहरी अधिकारीसहित देशभरका प्रहरी कार्यालयहरूका प्रमुख तथा प्रतिनिधिहरू प्रत्यक्ष तथा भर्चुअल उपस्थिति रहेको थियो ।",
      "link": "https://gorkhapatraonline.com/news/181854",
      "image": "https://gorkhapatraonline.com/storage/media/320262/conversions/jgp-14-ff-original-thumb.jpg"
    },
    {
      "slug": "181852",
      "title": "‘ब्यापारमा रमाउँदा माइनस तापक्रमले छोएन’",
      "timestamp": 1764460800000,
      "source": "gp",
      "content": "लोमान्थाङ गाउँपालिका –२, छोसेरकी कुन्साङ गुरूङले दुई महिना अगाडि तीन लाखको लगानी कोरला नाकास्थित दसगजा क्षेत्रमा ब्यापार सुरू गर्नुभएको छ ।",
      "longContent": "हरिकृष्ण शर्मा मुक्तिनाथ (मुस्ताङ), मङ्सिर १४ गते । लोमान्थाङ गाउँपालिका –२, छोसेरकी कुन्साङ गुरूङले दुई महिना अगाडि तीन लाखको लगानी कोरला नाकास्थित दसगजा क्षेत्रमा ब्यापार सुरू गर्नुभएको छ । चिनियाँ भन्सार कार्यालयमा रहेको ब्यापार केन्द्रमा पुगेर सामान खरिद गरी ल्याएर बिक्री गर्ने गर्नुभएकी कुन्साङ लगानीअनुसारको कमाइबाट सन्तुष्ट हुनुहुन्छ । लिजी–नेचुङ (कोरला) ब्यावसायिक रूपमा सञ्चालनमा आएसँगै गाउँका सबैजसोले नेपाल–चीन सिमा क्षेत्रमा रहेको २४ नम्बर पिल्लर आसपासका क्षेत्रमा टेन्टमा ब्यवसाय सुरू गर्न थालेपछि कोरला उक्लिनुभएकी कुन्साङलाई यस पटक माइनस तापक्रमले समेत छोएन ।समय मिलएर सामान ल्याउन सिमापारी जाने कुन्साङले हिमपातको समय पनि पसलमै बिताउनुभयो । कुन्साङ भन्नुहुन्छ, ‘‘थोरै लगानीमा गरेको ब्यवसायबाट कमाइ पनि भइरहेको छ, विस्तारै लगानी बढाउने योजना छ ।’’ नेचुङमा रहेको भन्सार कार्यालयमा चिनियाँ विद्युतीय सवारीसाधनसहित सामान आउन थालेपछि जाडोयाममा पनि कोरला नाकामा पुग्ने मालबाहक ट्र«कका धनी र चालकलाई सामान बिक्री गर्ने गरेको कुन्साङको भनाइ छ । उहाँ भन्नुहुन्छ, “पुस लागेपछि यहाँ बस्न गाह्रो हुन्छ, मंसिर महिनासम्म ब्यापार गरी सामान लिएर तल झर्ने सोच बनाएको छु ।’’ कुन्साङको पसलमा लत्ताकपडा, दैनिक उपभोग्य बस्तु, पेयपदार्थसहित सामान उपलब्ध छ । सिजनमा दैनिक ५ हजारदेखि ३० हजारसम्म कमाउने गर्ने कुन्साङले अफ सिजनमा छिटफुट ब्यापार हुने बताउनुभयो । छोसेरमा घरायसी काममा ब्यस्त हुने महिला अहिले ग्राहकलाई सामान बिक्री गर्छन् । कुन्साङजस्तै कोरला नाकामा रहेका करिब ५० वटा ब्यापारिकस्टलमा अधिकांश नयाँ छन् । न्यूनतम ३ लाखदेखि १० लाख रूपियाँसम्मबाट ब्यवसाय सुरू गरेकाले पर्यटक तथा जिल्ला बाहिर समेत पठाउनेगरेका छन् । गाउँमा खेतीपातीमा संलग्न रहेका लोमान्थाङ गाउँपालिका –१ र २ वडाका करिब डेढसय जनाले नाकामा ब्यवसाय तथा चिनियाँ भन्सार कार्यालयमा पुगेर सामान खरिद गर्नेगरेको छोसेरकी फुर्बु साङ्मु गुरूङले बताउनुभयो ।उहाँले भन्नुभयो, ‘‘धेरै पर्यटक आउँदा सामान स्टलबाटै सकिन्छ, यहाँ सामान स्टक राख्नु पर्दैन, नाकापारी गएर सामान ल्याउने बिक्री गर्ने गरिन्छ ।’’ कोरला नाकामा रहेको स्टल अधिकांश महिलाले सञ्चालन गर्नेगरेका छन् । नाकासम्म पुग्ने नेपालीको संख्या ह्वात्तै बढेपछि कृषि र अन्य ब्यवसायमा संलग्न महिलाले समेत स्टलमार्फत सामान बिक्री गर्नेगरेको युवा उद्यमी पेमा छिरिङ गुरूङले बताउनुभयो ।गुरूङले भन्नुभयो, ‘‘यहाँ सबैले मिलेर ब्यवसाय गर्नेगरेका छौं, समूहमा पर्यटक आउँदा आलोपालो स्टलमा लैजान्छौ, ब्यवसायसँगै रोजगारी पनि बढेकाले स्थानीय उत्साहित छन् ।’’ यस पटक भन्सार कार्यालयका लागि धमाधम चीनबाट भित्रिएका सामान ल्याउन जाने ब्यापारी, चालक र फाटफुट आउने पर्यटकलाई सामान बिक्री गर्न ब्यस्त रहेका स्थानीयलाई माइनसमा तापक्रम पुग्दा समेत चिसो महसुस नभएको उहाँको भनाइ छ । समुन्द्री सतहदेखि ४ हजार ६ सय ५० मिटर उचाइमा रहेको कोरला नाकामा पुसदेखि माघ महिनासम्म चारफिटभन्दा बढी हिमपात हुन्छ । विसं २०८० को कात्तिक २७ गतेदेखि नेपाल–चीन कोरला नाका खुलेपछि विस्तारै नाकामा प्रवेश गरेका स्थानीयले ९ बजे चिनियाँ बजारमा प्रवेश गरी दिउँसो २ बजे फर्किन पाउँछन् । जिल्ला प्रहरी कार्यालय मुस्ताङ सञ्चार शाखाका अनुसार मंसिर १३ गते शनिबार चिनियाँ बजारमा ब्यवसायका लागि ४६ जना गएका छन् । नाकाबाट छोसेरमा रहेको भन्सार कार्यालयसम्मको १४ किलोमिटर सडकमा सामान ढुवानी गर्ने बाहेक पर्यटकका सवारीसाधन आउन छोडेका छन् ।",
      "link": "https://gorkhapatraonline.com/news/181852",
      "image": "https://gorkhapatraonline.com/storage/media/320242/conversions/Kunsang-gurung-korala-story-original-thumb.jpg"
    },
    {
      "slug": "181546",
      "title": "प्रविधिसँग जोडिदै हिंसा",
      "timestamp": 1764460800000,
      "source": "gp",
      "content": "राष्ट्रिय महिला आयोगको तथ्याङ्क अनुसार आर्थिक वर्ष २०८१-८२ मा १२ सय दुई  वटा उजुरी तथा निवेदन दर्ता भएका छन् ।",
      "longContent": "काठमाडौँ, मङ्सिर १४ गते ।  राष्ट्रिय महिला आयोगको तथ्याङ्क अनुसार आर्थिक वर्ष २०८१-८२ मा १२ सय दुई  वटा उजुरी तथा निवेदन दर्ता भएका छन् । आयोगका अनुसार यसरी दर्ता भएकामध्ये घरेलु हिंसाका उजुरी तीन सय ९८, परामर्श छ सय १५, ठाडो निवेदन ७४, इमेल र क्युआरबाट एक सय १५ उजुरी दर्ता छन् । राष्ट्रिय महिला आयोगकी अध्यक्ष कमला पराजुलीले समाजमा लैङ्गिक र महिला हिंसा सँगसँगै प्रविधिसँग जोडिएका हिंसा बढ्दै गएको बताउनुभयो । डिजिटल प्लेटफर्मको विकास एवम् दैनिक जीवनसँग प्रविधि जोडिएका कारण यससँगै जोडिएका हिंसा बढ्दै गएको उहाँको भनाइ छ । अध्यक्ष पराजुलीले भन्नुभयो, “जतिपनि लैङ्गिक, महिला हिंसाको कुरा भइरहेको छ, यसको एउटा महत्वपूर्ण पाटो भनेको हाम्रो दैनिक जीवनसँग गाँसिएका कुराहरु, प्रविधिलाई हटाउन वा प्रयोग नगर्ने भन्ने भन्न सक्दैनौं । प्रविधिलाई सही ढङ्गले उपयोग गरौं भन्ने कुरा छ । हिंसाको घटना नै हुन नदिन के गर्न सकिन्छ भन्ने कुरामा हामीले सचेतना गर्नु मुख्य कुरा हो ।”आयोगको तथ्याङ्क अनुसार गएको वर्ष लिभ इन टुगेदर (मुख्यतः पीडित अविवाहित रहेको) ३३, श्रीमानको विवाहेत्तर सम्बन्ध १८२, अदालतमा गएको ७१, श्रीमान् विदेशमा गएर सम्पर्कविहिन भएको १०१, श्रीमती तथा बालबच्चाको रेखदेख तथा जीवनयापनका लागि सहयोग नगरेको ११७, नागरिकता विवाहदर्ता र सन्तानको जन्मदर्ता नगरिदिएको १२१, सम्बन्ध विच्छेद, अंश तथा मानाचामलका लागि कानुनी परामर्श तथा सहायता ८४, नेपाल सरकार वादी भइ चल्ने महिलाविरुद्धका कसुर सम्बन्धमा दश, आमालाई सन्तान भेट्न नदिएको चार र लेनदेनको विषय दश वटा रहेका छन् । निर्णायक तहमा महिलाको उपस्थिति हुनुपर्छराष्ट्रिय मानव अधिकारका पूर्व सदस्य मोहना अन्सारीले जनसङ्ख्याको आधारमा निर्णायक तहमा महिलाको उपस्थिती हुनुपर्ने बताउनुभयो ।  उहाँले भन्नुभयो,  “हामीले विगतदेखि दुई, तीन वटा कुरा गर्दै आएका छौं, जुन कुरा सुनुवाई भइरहेको छैन । पहिलो कुरा हामी अब निर्णायक तहमा महिलाको उपस्थितीको कुरा गर्छौं । हामीले जहिल्यै पनि सिम्बोलिक पाउँछौं । महिला हिंसाको कुरा गरिरहँदा एउटा कुराले मात्र त्यो सम्बोधन हुँदैन । निर्णायक तहमा महिलाको जनसङ्ख्याको आधारमा उपस्थिती हुनुपर्छ ।”आयोगमा दर्ता भएका उजुरीमा हिंसाको प्रकृति बहुआयामिक हुने गरेको देखिन्छ । मानसिक र शारीरिक हिंसाको सङ्ख्या बढ्दो क्रममा देखिएको छ भने पछिल्लो समय आर्थिक हिंसाको स्वरुप पनि बढेको छ ।  गएको वर्ष, शारीरिक हिंसा दुई सय ४६, यौनजन्य हिंसा नौ, मानसिक हिंसा एक सय ९५ । आर्थिक हिंसा दुई सय ७७ रहेको आयोगको तथ्याङ्क छ ।अध्यक्ष पराजुलीले प्रविधिसँग जोडिएका हिंसाबाट युवा, महिला, वयस्क, बालिकासमेत प्रभावित हुने गरेको उहाँको भनाइ छ ।उहाँले भन्नुभयो, “अब घरेलु हिंसा र लैङ्गिक हिंसाका घटनाहरु सँगसँगै जोडिएर आउन थाल्यो । युवा, महिला, वयस्क महिलालाई समेत यसले असर पारेको छ । महिला मात्र नभएर फरक जेन्डरलाई पनि यसले असर पारेको छ ।”अधिकारकर्मी अन्सारीले समाजमा नियमित रुपमा लैङ्गिक विभेद हुँदै आएको भन्नुहुँदै आम मानवको बाँच्न पाउने अधिकारदेखि आर्थिक, सामाजिक र सांस्कृतिक अधिकारको सम्बोधन हुनुपर्ने बताउनुभयो ।  उहाँले भन्नुभयो, “ज्यालामा विभेदको कुरो नै हामी उठाउन सकेका छैनौं । तपाईहरु जुन क्षेत्रमा हुनुहुन्छ, सोसल मिडियामा पत्रकारहरु जो हिंसामा पर्छन्, जसले सुसाईट गर्छन्, जसको ज्यालाको कुनै सुनिश्चित हुँदैन । सम्बोधन गर्नुपर्ने यस्ता धेरै कुरा छन् ।”न्यूनीकरणको पहलअध्यक्ष पराजुलीले महिला हिंसा न्यूनीकरणको विषय आयोगले विगतदेखि नै उठाउँदै आएको भन्नुहुँदै स्थानीय तह, जनस्तरसम्म यस विषयमा सचेतना अभिवृद्धि गर्न आवश्यक रहेको बताउनुभयो । उहाँले भन्नुभयो, “यो विषयलाई स्थानीय तहमा, जनस्तरमा, बुवाआमा, अभिभावक, बालबालिका, शिक्षकशिक्षिका, विद्यालय तहसम्म सचेतना फैलाउन आवश्यक छ । प्रविधिको सदुपयोग कसरी गर्ने ? यसबाट आउने चुनौती र जोखिमबाट कसरी बच्ने ? भन्ने कुरा तल–तलसम्म हामीले सचेतना गर्नुपर्ने छ ।”उहाँले सरकारले गत कात्तिकमा मन्त्रिपरिषद्को निर्णयबाट राज्यको तीनै तहमा लैङ्गिक हिंसाविरुद्ध कार्यक्रम सञ्चालन गर्ने निर्णय भएको हुँदा स्थानीय तहमा न्यायिक समिति सबै स्थानमा हिंसाविरुद्धको १६ दिने अभियान सञ्चालन भएकोमा खुसी व्यक्त गर्नुभयो ।अधिकारकर्मी अन्सारी हिंसाका घटना र पीडित स्वयम्  सडकमा नआएसम्म अझै पनि समस्या सम्बोधन हुन नसकेको बताउनुहुन्छ ।उहाँ भन्नुहुन्छ, “हिंसाको घटना जबसम्म सडकमा आउँदैन सम्बोधन भएको अहिलेसम्म देखिएको छैन । दुई, चार दिन अगाडि मात्रै एउटा तेस्रो लिङ्गीलाई मारेर तन्नामा बेरेर फालिदिएको थियो । अनि चार दिनपछि मात्रै त्यो आइडेन्टीफाइ भयो । यस्तो घटना हाम्रो समाजमा घट्दै आइरहेका छन् ।”उहाँले एउटा नेतृत्वबाट मात्रै महिला हिंसा न्यूनीकरण सम्भव नभएको तथा यो विषय सबै तहबाट उठ्नुपर्ने धारणा राख्नुभयो । उहाँले भन्नुभयो, “लिडरसिपले पनि सबै कुरा भ्याउँदैन । नेपालभित्र महिलाको सङ्ख्या ५१ प्रतिशतभन्दा बढी छ । तर, जुन ठाउँमा महिला काम गर्दैछन्, त्यहाँ कति प्रतिशत महिलाका मुद्दा सम्बोधन हुन्छन् भन्ने सवाल छ ।”",
      "link": "https://gorkhapatraonline.com/news/181546",
      "image": "https://gorkhapatraonline.com/storage/media/320230/conversions/591246036_4333395743556600_1857227312287492658_n-original-thumb.jpg"
    },
    {
      "slug": "181845",
      "title": "हुम्लामा सर्वसम्मत प्रतिनिधि छनाेट गर्ने प्रयास",
      "timestamp": 1764460800000,
      "source": "gp",
      "content": "नेकपा (एमाले) हुम्लामा एघारौ महाधिवेशन प्रतिनिधि छनाेट कार्य सर्वसम्मत रूपमा छनाेट गर्ने प्रयास जारी राखेको छ । अब चारजना मात्र प्रतिनिधि छनौट हुन बाँकी रहेको भए पनि आकांक्षी बढी भएपछि छनौट कार्य लम्बिएको हो ।",
      "longContent": "राजन रावतहुम्ला, मङ्सिर १४ गते । नेकपा (एमाले) हुम्लामा एघारौ महाधिवेशन प्रतिनिधि छनाेट कार्य सर्वसम्मत रूपमा छनाेट गर्ने प्रयास जारी राखेको छ । अब चार जना मात्र प्रतिनिधि छनाेट हुन बाँकी रहेको भए पनि आकाङ्क्षी बढी भएपछि छनाेट कार्य लम्बिएको हो । देशभर निर्वाचन र सर्वसम्मत रूपमा प्रतिनिधि छनाेट कार्य भइरहेको भए पनि दुई दिन लगातार सहमति गरेर सर्वसम्मत प्रतिनिधि छनाेट गर्ने कार्यले सार्थकता पाउन नसकेको निर्वाचन कमिटीका सदस्य तीर्थराज भण्डारीले बताउनुभयो । खुल्ला दुई जनामा छ जना आकाङ्क्षी छन् । जसमा जिल्ला अध्यक्ष ज्ञामी बुमी, विनोद बोहरा, लोकबहादुर हमाल, उपाध्यक्ष प्रकाशबहादुर शाही, पूर्णप्रसाद ढकाल र नवराज महतारा रहेका छन् । उहाँहरू मध्ये जिल्ला अध्यक्ष बुमीलाई प्रतिनिधि छनाेट गर्ने मौखिक सहमति भए पनि त्यसलाई औपचारिकता दिइएको छैन । त्यसैगरी अर्को खुला प्रतिनिधि छनाेटका लागि लोकबहादुर हमाललाई छान्ने कुरा आइरहेको बेला अर्को आकाङ्क्षी विनोद बोहराले नमानेको एमालेका एक नेताले बताउनुभयो । निर्वाचन गर्न नदिने र सहमतिकै लागि आकाङ्क्षीहरू बैठक जारी रहेको सचिव तीर्थराज बोहराले बताउनुभयो । ४० वर्षमुनिका युवाबाट र दलित कोटाबाट पर्वत सुनार निर्विरोध चयन भइसक्नु भएको छ । दुई जना महिला प्रतिनिधिका लागि पनि छ जनाको उम्मेदवारी परेको छ । जसमा प्रतिमा रावल, मन्जु रावल, बिमला शाही, रूपा शाही, याङ्जु रोकाया र सौमती ऐडी रहेका छन् । महिला प्रतिनिधिमा रूपा शाही र बिमला शाहीका लागि सहमति हुन सक्ने नेताले बताउनुभयो । आकाङ्क्षी महिलाबिच सहमति नभए जिल्ला कमिटीले प्रस्ताव गर्नेगरी तयारी भइरहेको छ । आज बेलुकासम्म एमाले प्रतिनिधि छनाेट कार्य सहमतिमै टुङ्ग्याउने जनाएको छ । प्रतिनिधि छनाेटका लागि दुई हजार १७१ मतदाता रहनु भएको छ ।",
      "link": "https://gorkhapatraonline.com/news/181845",
      "image": "https://gorkhapatraonline.com/storage/media/320233/conversions/humla-uml-original-thumb.jpg"
    },
    {
      "slug": "181837",
      "title": "पानी उद्योगका व्यवस्थापक सिंहको हत्या अभियोगमा दुई जना पक्राउ",
      "timestamp": 1764460800000,
      "source": "gp",
      "content": "बाराको प्रसौनी गाउँपालिका-६ स्थित किरण  बेभरेज नेपाल प्रा.लि.का व्यवस्थापक रामकिशोर सिंहको जघन्य हत्यामा संलग्न रहेको आशङ्कामा प्रहरीले दुई जनालाई पक्राउ गरेको छ ।",
      "longContent": "शिवशङ्कर मिश्रा बारा, मङ्सिर १४ गते । बाराको प्रसौनी गाउँपालिका-६ स्थित किरण बेभरेज नेपाल प्रा.लि.का व्यवस्थापक रामकिशोर सिंहको जघन्य हत्यामा संलग्न रहेको आशङ्कामा प्रहरीले दुई जनालाई पक्राउ गरेको छ ।पक्राउ पर्नेमा पर्सा, वीरगन्ज महानगरपालिका-२२, मनियारीका २१ वर्षीय राजनकुमार राम र ३२ वर्षीय प्रमोद साह तुरहा रहेका जिल्ला प्रहरी कार्यालय बाराका निमित्त प्रहरी प्रवक्ता तथा प्रहरी निरीक्षक खेमप्रसाद नेपालले जानकारी दिनुभयो ।प्रहरीले घटनास्थल तथा उनीहरूकै साथबाट रगतले दागिएको एक थान फलामको छुरा र एक थान इँटा दसीका रूपमा बरामद गरेको छ । गत मङ्सिर ११ गते बेलुका उद्योगदेखि करिब २५ मिटर उत्तरतर्फ रहेको खाल्डोमा उद्योगका अन्दाजी ५० वर्षीय व्यवस्थापक रामकिशोर सिंह मृत अवस्थामा फेला पर्नुभएको थियो ।  उहाँको शरीरमा धारिलो हतियार प्रहारका एकाधिक गहिरा चोट भेटिएका थिए।पानी फ्याक्ट्रीबाट हटाइएको रिसमा हत्या मुख्य अभियुक्त राजनकुमार राम सोही पानी उद्योगमा चालकका रूपमा काम गर्दै आउनुभएको थियो । गत वर्ष गढीमाई मेलाका बेला गाडीको क्लच प्लेट जलाएको विषयमा मृतक र राजनबिच झगडा भएको प्रहरीको प्रारम्भिक अनुसन्धानले देखाएको छ । केही समय काम छाडेका राजन पुनः कार्तिक १ गतेदेखि मङ्सिर १० गतेसम्म फ्याक्ट्रीमा फर्केर काम गर्ने सुरु गर्नुभएको थियो । चालकका रूपमा कार्यरत रहँदा उद्योगले तोकेको खुद्रा मूल्य ११० प्रति बोतल भए पनि राजनले सोही पानी बजारमा ११५-१२० रुपैयाँसम्ममा बेच्ने गरेको र त्यसबारे व्यवस्थापक सिंहले जानकारी पाएपछि मङ्सिर १० गते रामलाई हिसाबकिताब चुक्ता गरी कामबाट हटाइएको थियो।कामबाट हटाइएको रिसइबी बढेपछि राजनकुमार रामले आफ्ना साथी प्रमोद साह तुरहासँग वीरगन्जमा बसेर जाँडरक्सी सेवन गरी मङ्सिर ११ गते साँझ उद्योगमै व्यवस्थापक एक्लै रहेको मौका छोपी धारिलो हतियार तथा इँटा प्रयोग गरी विभत्स रूपमा आक्रमण गरेको प्रारम्भिक अनुसन्धानमा खुलेको निमित्त प्रहरी प्रवक्ता तथा प्रहरी निरीक्षक नेपालले जानकारी दिनुभयो ।बारा प्रहरीले पर्सा प्रहरीसँग समन्वय गर्दै फरार आरोपीहरू भारततर्फ भाग्न लागेको सूचना पाएपछि मुख्य अभियुक्त राजन कुमार रामलाई पर्साको छिपहरमाई गाउँपालिका-५, भिस्वा नाकाबाट नियन्त्रणमा लिएको र अर्का अभियुक्त प्रमोद साह तुरहा भने वीरगन्ज महानगरपालिका-२२ मा लुकेर बसेको अवस्थामा पक्राउ परेका हुन् ।पक्राउ परेका राम र तुरहालाइ बारा जिल्ला अदालतबाट सात दिनको म्याद लिएर उनीहरू विरुद्ध थप अनुसन्धान जारी रहेको बारा प्रहरीले जनाएको छ ।प्रारम्भिक तथ्यहरूले यो घटना व्यक्तिगत रिसिइबी, अनुशासनहीनता तथा पूर्व मनमुटावसँग प्रत्यक्ष रूपमा जोडिएको प्रहरीको भनाइ छ ।",
      "link": "https://gorkhapatraonline.com/news/181837",
      "image": "https://gorkhapatraonline.com/storage/media/320214/conversions/Untitled-1-original-thumb.jpg"
    },
    {
      "slug": "181835",
      "title": "स्वास्थ्यकर्मीमाथि आक्रमण गर्ने पक्राउ",
      "timestamp": 1764460800000,
      "source": "gp",
      "content": "माडी नगरपालिकास्थित बघौडा अस्पतालका चिकित्सक तथा स्वास्थ्यकर्मीमाथि आक्रमण गर्नेलाई पक्राउ गरिएको छ।",
      "longContent": "चितवन,मङ्सिर १४ गते। माडी नगरपालिकास्थित बघौडा अस्पतालका चिकित्सक तथा स्वास्थ्यकर्मीमाथि आक्रमण गर्नेलाई पक्राउ गरिएको छ।गत बिहीबार राति १०ः१५ बजेको समयमा चार/पाँच जनाको समूहमा आएका युवाले चिकित्सक स्वास्थ्यकर्मीमाथि आक्रमण गरेका थिए ।इलाका प्रहरी कार्यालय माडीका प्रहरी निरीक्षक किरण राईले अस्पतालले शुक्रबार निवेदन दिएपछि चार जना आरोपीलाई पक्राउ गरिएको जानकारी दिनुभयो । पक्राउपर्नेमा माडीका किरण खाती, सङ्गम तिवारी, विकास गुरुङ र प्रकाश गौतम छन् । घटनाबारे थप अनुसन्धान भइरहेको प्रहरीले जनाएको छ । प्रहरी निरीक्षक राईले भन्नुभयो, “चिकित्सकहरुले कुटपिटमा मुद्दा चलाउने भन्दै हुनुहुन्छ, कुटपिटको मुद्दा सिधै अदालतबाट चल्छ ।” बघौडा अस्पतालका निमित्त मेडिकल सुपरिटेन्डेन्ट डा. धीरञ्जनकुमार साहका अनुसार मङ्सिर ११ गते राति १०ः१५ बजेको समयमा अस्पताल परिसरभित्रै आक्रमण भएको हो । युवाले मादक पदार्थ सेवन गरी आक्रमण गरेको उहाँको भनाइ छ ।डा.साहका अनुसार डा. दीपेन्द्र विश्वास, डा. देवेन्द विश्वास, हे.अ. अनुप सुवेदी, कविराज तिवारीलगायत चिकित्सक स्वास्थ्यकर्मीमाथि घाउचोट हुने गरी कुटपिट भएको छ । उनीहरुले अपशब्द बोल्दै गालीगलौजसमेत गरेको उहाँले जानकारी दिनुभयो ।नेपाल चिकित्सक सङ्घ चितवनका वरिष्ठ उपाध्यक्ष डा. दीपेन्द्र न्यौपानेले दोषीलाई कानुनअनुसार हदैसम्मको कारबाही हुनुपर्ने बताउनुभयो ।रासस",
      "link": "https://gorkhapatraonline.com/news/181835",
      "image": "https://gorkhapatraonline.com/storage/media/320190/conversions/pakrauu--original-thumb.jpg"
    },
    {
      "slug": "181834",
      "title": "नेपालमा ८९ प्रतिशतले घट्यो एचआइभी सङ्क्रमण",
      "timestamp": 1764460800000,
      "source": "gp",
      "content": "नेपालमा एचआइभी सङ्क्रमितको सङ्ख्या घट्दै गएको सरकारी तथ्याङ्कले देखाएको छ ।",
      "longContent": "काठमाडौँ, मङ्सिर १४ गते । नेपालमा एचआइभी सङ्क्रमितको सङ्ख्या घट्दै गएको सरकारी तथ्याङ्कले देखाएको छ ।विश्व एड्स दिवसको अवसरमा आयोजित अन्तर्क्रिया कार्यक्रममा सार्वजनिक तथ्याङ्कले नेपालमा एचआइभीको सङ्क्रमण घट्दै गएको देखाएको हो ।राष्ट्रिय एड्स तथा यौन रोग नियन्त्रण केन्द्रका निर्देशक डा.सर्वेश शर्माले नेपालमा एचआइभी सन् २००० को तुलनामा ८९ प्रतिशत घटेको जानकारी दिनुभयो ।उहाँ भन्नुहुन्छ,“ एचआइभी सङ्क्रमण घट्दै गएको छ । सन् २००० मा पाँच हजार छ सयमा नयाँ एचआइभी सङ्क्रमित थपिने गरेकोमा यो सङ्ख्या घटेर सन् २०२४ मा ६१४ पुगेको छ ।” एड्सको कारणले हुने मृत्यु दर पनि सन् २०१० को तुलनामा ७६ प्रतिशतले घटेको छ । सन् २०१० मा वार्षिक दुई हजार चार सय मानिसको एड्सका कारणले मृत्यु भएकोमा यो सङ्ख्या घटेर सन् २०२४ मा ५६९ पुगेको छ । त्यसैगरी, १४ वर्ष मुनिका बालबालिकामा एचआइभी सङ्क्रमण हुने दर पनि सन् २०१० को तुलनमा ८६ प्रतिशतले घटेको उहाँको भनाइ छ । उहाँका अनुसार सन् २०१० मा २६० बालबालिकामा एचआइभी हुने गरेकोमा यो सङ्ख्या घटेर सन् २०२४ मा ३७ बालबालिकामा एचआइभी सङ्क्रमण पुष्टि भएको छ । नेपालमा सन् २०२४ को अन्त्यसम्म ३४ हजार ३३७ मानिसमा एचआइभी सङ्क्रमण भएको अनुमान गरिएको छ । सङ्क्रमित मध्ये ७७ प्रतिशत अर्थात २६ हजार ३७२ सङ्क्रमित उपचार लिएको डा.शर्मा बताउनुहुन्छ । नेपालमा वर्तमान एचआइभीको अवस्थालाई केन्द्रिकृत महामारीको रूपमा परिभाषित गरिने डा.शर्मा बताउनुहुन्छ । उहाँ भन्नुहुन्छ, “एचआइभीको अवस्थालाई केन्द्रिकृत महामारीको रूपमा छ।यसको अर्थ एक वा सो भन्दा बढी एचआइभी सर्न सक्ने जोखिममा रहेका समूहमा एचआइभी सङ्क्रमण दर पाँच प्रतिशत भन्दा बढी तर, सामान्य जनसङ्ख्या वा प्रसूति सेवा लिएका गर्भवतीमा एचआइभी सङ्क्रमण दर एक प्रतिशत भन्दा कम हो ।” सुईद्वारा लागु पदार्थ प्रयोग गर्ने, यौनकर्मी, कारागारमा रहेका कैदी बन्दी, पुरुष समलिङ्गी तथा तेस्रोलिङ्गी यौनकर्मीमा एचआईभी सङ्क्रमण दर उच्च रहेको डा.शर्मा बताउनुहुन्छ । सन् २०२० मा सम्पन्न राष्ट्रिय सर्वेक्षणले नेपालमा सुईद्वारा लागु पदार्थ प्रयोग गर्ने तीन प्रतिशतमा एचआइभीको सङ्क्रमण रहेको देखाएको छ । यसैगरी, सन् २०१७ र २०१८ मा भएको सर्वेक्षण अनुसार महिला यौनकर्मीमा २.२ प्रतिशत र पुरुष समलिङ्गीमा ६.२ प्रतिशतका दरले एचआइभीको सङ्क्रमण रहेको देखिएको छ । सन् २०२४ मा सम्पन्न राष्ट्रिय सर्वेक्षण अनुसार भारतमा काम गर्न जाने नेपाली कामदारमा एचआइभीको सङ्क्रमण ०.२ प्रतिशत रहेको पाइएको छ ।वयस्क जनसङ्ख्यामा ०.१३ प्रतिशत सङ्क्रमण रहेको छ । नेपालमा हरेक दिन १.७ जनामा एचआइभी सङ्क्रमण हुन्छ । सरकारले सन् २०३० सम्म एड्सको महामारीलाई अन्त्य गर्ने लक्ष्य लिएको छ । यसका लागि सरकारले ९५-९५-९५ र एचआइभी जाँच र उपचारको रणनीतिमा आधारित भएर एचआइभी तथा एड्स सम्बन्धी कार्यक्रमहरू सञ्चालन गरेको डा.शर्मा बताउनुहुन्छ ।एचआइभी कार्यक्रममा मध्ये तेस्रो लक्ष्य प्राप्त गर्न कठिन भएको उहाँको भनाइ छ । उहाँका अनुसार सरकारले २०२६ सम्ममा अनुमानित एचआइभी सङ्क्रमित मध्ये ९५ प्रतिशत को पहिचान गर्ने, एचआइभी सङ्क्रमण पुष्टि भएका ९५ प्रतिशतको उपचार गर्ने, एआरटी सेवा लिइरहेका एचआइभी सङ्क्रमित मध्ये ९५ प्रतिशतमा भाइरल लोड सप्रेसन हासिल गर्ने, नयाँ एचआइभी सङ्क्रमणलाई ९० प्रतिशतले कम गर्ने, आमा बच्चामा एचआईको सङ्क्रमण निवारण गर्ने, जन्मजात भिरिङ्गीको केस दर प्रति लाख जीवित जन्ममा ५० वा सो भन्दा कम गर्ने लक्ष्य लिएको छ ।",
      "link": "https://gorkhapatraonline.com/news/181834",
      "image": "https://gorkhapatraonline.com/storage/media/320215/conversions/7a13f2fd-6c83-4cc3-b4a0-58602db2a854-original-thumb.jpg"
    },
    {
      "slug": "181833",
      "title": "एनआरएनएबिचको ऐतिहासिक एकता दिगो कायम होस् : सञ्चारमन्त्री खरेल",
      "timestamp": 1764460800000,
      "source": "gp",
      "content": "गैरआवासीय नेपाली सङ्घ (एनआरएनए) बिच ऐतिहासिक एकता घोषणा भएको छ।",
      "longContent": "काठमाडौँ, मङ्सिर १४ गते। गैरआवासीय नेपाली सङ्घ (एनआरएनए) बीच ऐतिहासिक एकता घोषणा भएको छ। प्रधानमन्त्री तथा मन्त्रिपरिषद्को कार्यालयमा आइतबार प्रधानमन्त्री सुशीला कार्की र सञ्चार तथा सूचना प्रविधिमन्त्री जगदीश खरेलको उपस्थितिमा एनआरएनएको एकता सम्बन्धी सम्झौतापत्रमा हस्ताक्षर भएको हो।११ औँ महाधिवेशनबाट निर्वाचित डा. बद्री केसी र अध्यक्ष महेश श्रेष्ठबिच बृहत् एकताको सम्झौतामा हस्ताक्षर भएको हो। सञ्चारमन्त्री खरेलको विशेष पहल र अग्रसरतामा एनआरएनका दुई समूहबिच ऐतिहासिक एकता कायम भएको हो। सहमति पत्रमा ११औं अन्तर्राष्ट्रिय महाधिवेशनबाट निर्वाचित कार्य समितिका अध्यक्ष बद्री केसी र एकताको महाधिवेशनबाट निर्वाचित कार्यसमितिका अध्यक्ष महेशकुमार श्रेष्ठले हस्ताक्षर गर्नुभएको छ।सो अवसरमा सञ्चारमन्त्री खरेलले बृहत् एकतालाई दिगो बनाउन आग्रह गर्नुभयो। उहाँले भन्नुभयो,“आज एनआरएनएबिच बृहत् एकताको हस्ताक्षर भएको छ। यो हस्ताक्षर कागजमा भएको छ। यो हस्ताक्षर मन र मस्तिस्क दुबैमा कायम रहोस्। व्यवहारिक कार्यान्वयन र दिगो रूपमा एकता अगाडि बढोस। फुटेर हैन, जुटेरै अगाडि बढ्न सकिन्छ। एकता सम्भव बनाउन भूमिका खेल्ने सबैप्रति धन्यवाद तथा शुभकामना व्यक्त गर्दछु।”सञ्चारमन्त्री खरेलले एनआरएनएको एकताले ८० लाख गैरआवासीय नेपालीलाई सकारात्मक सन्देश दिएको उल्लेख गर्नुभयो। उहाँले भन्नुभयो,“नेपालमा एनआरएनएको स्थापनाको आरोह अवरोहमा छुट्टै ओझ, गरिमा, विश्वास र सम्मान यहाँहरूले कामय गर्नुभएको थियो। पछिल्ला वर्षमा यो खस्किदै गयो। किनकी एनआरएनएबिच विभाजन आयो। अहिले एउटा ठुलो अवसर आएको छ। एनआरएनलाई पार्टी भन्दा माथि उठेर जनताको संस्थाको रूपमा स्थापित गराउनुस्।”मन्त्री खरेलले भूकम्प, नाकाबन्दी, कोरोना भाइरस महामारीलगायत विपद्का समयमा गरिआएको सहयोग सराहनिय रहेको भन्दै एनआरएनलाई राजनीतिभन्दा माथि उठेर मुलुकको आर्थिक समृद्धिका लागि बढीभन्दा बढी लगानी भित्र्याउन पहल गर्न आग्रह गर्नुभयो। उहाँले एनआरएनएले जोखिम मोलेर गरिरहेको लगानीको प्रसंशासमेत गर्नुभयो। मन्त्री खरेलले एनआरएनएले उठाएको मुद्दालाई सरकारकोतर्फबाट सहजीकरण गर्ने विश्वास व्यक्त गर्नुभयो।एनआरएनएका अध्यक्ष डा. केसीले एनआरएनएबिचको एकताले स्वदेश तथा विदेशमा रहेका सम्पूर्ण नेपालीमा सकारात्मक सन्देश दिएको भन्दै नेपालको आर्थिक विकासमा सक्रिय ढङ्गले लाग्ने प्रतिबद्धता जनाउनुभयो। उहाँले एनआरएनएलाई अब राजनीतिक कोणबाट कहिल्यै विभाजन नहुनेगरी कानुनी व्यवस्था हुनुपर्नेमा जोड दिनुभयो। डा केसीले एनआरएनएबिचको एकतालाई यो अवस्थामा ल्याउन विशेष भूमिका निर्वाह गर्नुहुने सञ्चारमन्त्री खरेललाई विशेष धन्यवाद ज्ञापन गर्नुभयो।अर्का अध्यक्ष श्रेष्ठले बृहत् एकताको घोषणाले गैरआवासीय नेपालीबिचको भावनात्मक एकता भएर समृद्ध नेपाल निर्माणमा सक्रिय भएर जुट्न प्रेरणा मिलेको बताउनुभयो। एनआरएनए पछिल्लो केही वर्षदेखि केसी र श्रेष्ठको नेतृत्वमा क्रियाशील रहदैँ आएकामा दुवै संस्थाको नेतृत्व दश बुँदे सहमति गर्दै एकताबद्ध भएका छन्। एकतापछि अबको चार महिनाभित्र १२ औं महाधिवेशन गर्ने सहमति जुटेको छ।",
      "link": "https://gorkhapatraonline.com/news/181833",
      "image": "https://gorkhapatraonline.com/storage/media/320183/conversions/NRNA-original-thumb.jpg"
    },
    {
      "slug": "181827",
      "title": "जेनजी आन्दोलनका १६९ घाइतेको वर्गीकरण",
      "timestamp": 1764460800000,
      "source": "gp",
      "content": "गत भदौ २३­ र २४ गते भएको जेनजी प्रदर्शनमा काठमाडौँमा घाइते भएकाहरूको वर्गीकरण गरिएको छ ।",
      "longContent": "काठमाडौँ,  मङ्सिर १४ गते । गत भदौ २३­ र २४ गते भएको जेनजी प्रदर्शनमा काठमाडौँमा घाइते भएकाहरूको वर्गीकरण गरिएको छ । आइतबारसम्म कुल १६९ जना घाइतेको विवरण प्राप्त भई वर्गीकरण गरिएको जिल्ला प्रशासन कार्यालय काठमाडौँले जनाएको छ । दुई चरणमा गरेर घाइतेहरूको वर्गीकरण गरिएको जिल्ला प्रशासन कार्यालय काठमाडौँका सहायक प्रमुख जिल्ला अधिकारी एवं सहायक प्रवक्ता मुक्तिराम रिजालले जानकारी दिनुभयो । चार समूहमा घाइतेहरूको वर्गीकरण गरिएको बताउँदै उहाँले अति गम्भीर घाइतेको सूचीमा १५, गम्भीर घाइतेको सूचीमा ५१, मध्यममा ३६ र सामान्य घाइतेको सूचीमा ६७ जना रहेका जानकारी दिनुभयो । उहाँका अनुसार यही मङ्सिर ५ गते र १२ गते दुई चरणमा छलफल गरी घाइतेहरूको वर्गीकरण गरिएको हो । असक्तहरूको हकमा भने उपचाररत अस्पतालमा गएर टोलीले वर्गीकरण गरेको उहाँले बताउनुभयो ।  प्रशासन कार्यालयमा आउन अफ्ठयारो हुनेहरूको हकमा एम्बुलेन्समार्फत ल्याएर वर्गीकरण गरिएको हो ।प्रजिअको संयोजकत्वमा रहेको वर्गीकरण सहजीकरण समितिले जेनजी प्रदर्शनका क्रममा घाइते भएकाहरूको वर्गीकरणसम्बन्धी कार्यविधि, २०८२ का आधारमा हालसम्म १६९ जनाको वर्गीकरण गरेको हो ।प्रशासन कर्यालयले उक्त वर्गीकरण सम्पन्न गरी स्वास्थ्य तथा जनसङ्ख्या मन्त्रालयलाई सिफारिस पठाउने र सोही आधारमा मन्त्रालयले निर्णय गरी घाइतेहरूको सूचीअनुसार आवश्यक सेवा सुविधा र सामाजिक सुरक्षाको व्यवस्था मिलाउने जनाइएको छ । जेनजी प्रदर्शनका लागि सुरुमा प्रशासन कार्यालयले ३१५ जनालाई अनुमतिपत्र उपलब्ध गराएको थियो ।",
      "link": "https://gorkhapatraonline.com/news/181827",
      "image": "https://gorkhapatraonline.com/storage/media/320170/conversions/905x525-office_premise(1)-original-thumb.jpg"
    },
    {
      "slug": "181807",
      "title": "तलबमै सकियो जनताले तिरेको कर",
      "timestamp": 1764460800000,
      "source": "gp",
      "content": "हेटौँडा उपमहानगरपालिकाको आम्दानी विकास निर्माणमा कम र कर्मचारीको तलबमा बढी खर्च हुने गरेको पाइएको छ । महालेखापरीक्षक कार्यालयले सार्वजनिक गरेको आर्थिक वर्ष २०८०–८१ को प्रतिवेदनमा उपमहानगरका १९ वटै वडा कार्यालयबाट भएको आम्दानीको दुई तिहाइभन्दा बढी हिस्सा कर्मचारीको पारिश्रमिकमै खर्च गरिएको उल्लेख छ ।",
      "longContent": "हेटौँडा, मङ्सिर १४ गते । हेटौँडा उपमहानगरपालिकाको आम्दानी विकास निर्माणमा कम र कर्मचारीको तलबमा बढी खर्च हुने गरेको पाइएको छ । महालेखापरीक्षक कार्यालयले सार्वजनिक गरेको आर्थिक वर्ष २०८०–८१ को प्रतिवेदनमा उपमहानगरका १९ वटै वडा कार्यालयबाट भएको आम्दानीको दुई तिहाइभन्दा बढी हिस्सा कर्मचारीको पारिश्रमिकमै खर्च गरिएको उल्लेख छ ।आव २०८०/८१ मा उपमहानगरले ३४ करोड ७० लाख ५८ हजार १४४ रुपियाँ राजस्व सङ्कलन गरेमा २४ करोड ५ लाख ७० हजार अर्थात् ६९.३१ प्रतिशत कर्मचारी तलबमा मात्रै खर्च भएको महालेखाले जनाएको छ । यसमध्ये करार तथा ज्यालादारी कर्मचारीको पारिश्रमिक मात्र आठ करोड १६ लाख खर्च भएको थियो । उक्त प्रतिवेदनमा हेटौँडा उपमहानगरमा दरबन्दीभन्दा बढी कर्मचारी नियुक्ति, करार प्रणालीको दुरुपयोग, कानुनविपरीत महँगी भत्ता, स्थानीय भत्ता तथा प्रोत्साहन भत्ता वितरणजस्ता अनियमितता रहेको उल्लेख छ ।प्रदेश सरकार सामान्य प्रशासन मन्त्रालयले २०७५ सालमा स्वीकृत गरेको दरबन्दी सङ्ख्या २३१ भए पनि पछिल्ला सर्वेक्षणहरूबाट दरबन्दी क्रमशः ५५० र हाल ७४५ जनासम्म पुर्‍याइएको छ । तर महालेखा प्रतिवेदनअनुसार उपमहानगरमा हाल स्थायी २८७ र करार÷ज्यालादारी २६७ गरी कुल ५५४ जना कर्मचारी कार्यरत छन् ।तजबिजमा करारमा कर्मचारी नियुक्तिस्थानीय सरकार सञ्चालन ऐन २०७४ अनुसार विशेष सेवाका केही पद बाहेक अन्य पदमा करार नियुक्ति गर्न नपाइने व्यवस्था रहे पनि उपमहानगरले अधिकृत स्तरका चार जना र सहायक स्तरका ४३ जना गरी ४७ जना कर्मचारीलाई करारमा नियुक्त गरेको छ । यसरी दुई करोड १९ लाख ९६ हजार तलबमा खर्च गरिएको देखिएको महालेखाले जनाएको छ । त्यसैगरी, कार्यसम्पादन सूचक वा प्रमाणीकरण नहुँदै प्रोत्साहन भत्ताको रूपमा मासिक पाँच हजारका दरले १० जना कर्मचारीलाई रकम प्रदान गरिएको छ । सो क्रममा एक लाख ८ हजार खर्च गरिएको विवरणमा उल्लेख छ । हेटौँडा उपमहानगरपालिकाले दरबन्दी बाहिर १२ जना स्थायी र २३ जना दैनिक ज्यालादारी कर्मचारी नियुक्त गरेको छ । पालिकाले तीन जना स्टार्फ नर्स, सिअनमी, नौ जना सब इन्जिनियर र २३ जना सरसफाइ कर्मचारी नियुक्त गरी एक करोड १८ लाख ५२ हजार तलब भत्ता भुक्तानी गरेको छ । यो कार्य स्पष्ट रूपमा प्रशासनिक कार्यविधि र कानुनी प्रक्रिया विपरीत रहेको महालेखा परीक्षकको कार्यालयले जनाएको छ ।नियमविपरीत भत्ता वितरणअर्थ मन्त्रालयको निर्देशनअनुसार करार कर्मचारीलाई महँगी भत्ता दिन नपाइने व्यवस्था रहे पनि उपमहानगरले १५० करार कर्मचारीलाई प्रतिमहिना दुई हजारका दरले ३६ लाख वितरण गरेको महालेखापरीक्षकको कार्यालयको प्रतिवेदनमा उल्लेख गरिएको छ । नेपाल सरकारद्वारा जारी वर्गीकरणअनुसार मकवानपुर जिल्ला ‘ङ’ श्रेणीमा पर्ने भएकाले स्थानीय भत्ता दिन नमिल्ने भए पनि उपमहानगरले स्थायी र करार गरी ४६० जना कर्मचारीलाई मासिक तलबको १० प्रतिशतको दरले एक करोड ३२ लाख २९ हजार ९६४ रुपियाँ वितरण गरेको महालेखा परीक्षकको कार्यालयको प्रतिवेदनमा उल्लेख छ ।  उपमहानगरपालिकाले नियमविपरीत २५ जना कर्मचारीलाई २१ लाख ६२ हजार अतिरिक्त समय भत्ता भुक्तानी गरेको छ । विद्युतीय हाजिरीमा अतिरिक्त समयमा काम गरेको देखिने प्रमाण पेस नगरी कर्मचारीलाई खाजा खाना खर्च बापत रकम भुक्तानी दिइएको आव २०८०/०८१ को लेखा परीक्षण प्रतिवेदनमा छ । स्थानीय तहका पदाधिकारी तथा सदस्यको सुविधा सम्बन्धी ऐन, २०७५ विपरीत पालिकाले कार्य सञ्चालन निर्देशिका निर्माण गरी पदाधिकारी र कर्मचारी सहित दुई सय जनालाई पाँच लाख २० हजार ६७० रुपियाँ भत्ता भुक्तानी गरेको छ ।मनपरी आर्थिक सहायता वितरणहेटौँडा उपमहानगरपालिकामा मनपरी ढङ्गले आर्थिक सहायता वितरण गरिएको पाइएको छ । आव २०८०/०८१ को लेखा परीक्षण प्रतिवेदनमा उल्लेख भएअनुसार मनपरी ढङ्गले तोक आदेशमा विभिन्न व्यक्तिलाई २७ लाख ५० हजार आर्थिक सहायता वितरण गरिएको छ । आर्थिक सहायतासम्बन्धी कार्यविधि २०७९, बमोजिम ५० हजारसम्म नगरप्रमुखको तोक आदेश र ५० हजारभन्दा माथि कार्यपालिकाको निर्णय बमोजिम दिने उल्लेख भए पनि खर्चको निश्चित विधि र मापदण्ड बेगर आर्थिक सहायता वितरण भएको महालेखाको प्रतिवेदनमा उल्लेख छ । त्यस्तै खाना खाजा र अतिथि सत्कारमा एक करोड ५० लाख दुई हजार २३४ रुपियाँ खर्च गरेको छ । स्थानीय सरकार सञ्चालन ऐन, २०७४ को दफा ७१ बमोजिम व्ययको बजेट अनुमान आन्तरिक आयको परिधिभित्र रही औचित्यताको आधारमा खर्च गर्नुपर्ने व्यवस्था भए पनि त्यसको विपरीत विविध शीर्षकबाट खाना खाजा, अतिथि सत्कारलगायत विविध कार्यक्रममा खर्च गरेको छ । वितरणमुखी कार्यक्रमउपमहानगरपालिकाले विभिन्न प्रकारका कार्यक्रमहरू सञ्चालन गरेबापतको भुक्तानीमा अधिकांश वितरणमुखी प्रक्रियाका कार्यक्रमहरू सञ्चालन गरेको छ । उदाहरणका लागि टोल विकास तथा नगर समन्वय समिति हेटौँडालाई सचेतना र तालिम बापत भन्दै १० लाख रुपियाँ वितरण गरिएको छ । तालिम, गोष्ठी, महोत्सव र विभिन्न सङ्घसंस्थाका नाममा लाखौँ भुक्तानी भएको छ । आर्थिक कार्यविधि तथा वित्तीय उत्तरदायित्व नियमावली, २०७७ मा सरकारी रकम खर्च गर्दा मितव्ययिता अपनाउनु पर्ने व्यवस्था उल्लेख छ साथै स्थानीय सरकार सञ्चालन ऐन, २०७४ को दफा ७३ (६) मा स्वीकृत बजेट खर्च गर्दा मितव्ययिता, कार्यदक्षता, प्रभावकारिता र औचित्यसमेत कायम गर्न आवश्यक व्यवस्था मिलाउनुपर्ने उल्लेख छ । पालिकाले विभिन्न प्रकारका कार्यक्रमहरू सञ्चालन गरेबापतको भुक्तानीमा अधिकांश वितरणमुखी प्रक्रियाका कार्यक्रमहरू सञ्चालन हुँदा कार्यक्रमको उद्देश्य तथा लक्ष्य पूरा हुन सकेको छैन । त्यस्तै, पालिकाले ऐन तथा नियमावलीको व्यवस्था विपरीत रकमान्तर गर्नुपर्ने कारण तथा अवस्था उल्लेख नगरी एक पटक आवश्यकता पहिचान गरी छनोट गरेका ६७७ योजना तथा कार्यक्रमबाट ३७४ योजनामा १५ करोड ७० हजार ९०९ रुपियाँ रकमान्तर गरेको छ । कार्यपालिकाले सभाबाट स्वीकृत सीमा र शीर्षक बाहिर गई खर्च गर्न नपाउने उल्लेख छ । पालिकाको आन्तरिक आय सङ्कलनको दायरालाई फराकिलो पार्दै आन्तरिक आय वृद्धि गर्नेतर्फ ध्यान केन्द्रित गर्न नसक्दा लक्ष्यको तुलनामा आन्तरिक आम्दानी घटेको छ । आन्तरिक आयतर्फ मालपोत, कर, सेवा शुल्क, दस्तुर बापत अनुमानित ३४ करोड ९९ लाख ७४ हजार ९४९ प्राप्त हुने प्रक्षेपण गरेकोमा आर्थिक वर्ष २०८०/८१ मा ३४ करोड ७० लाख ५८ हजार १४४ अर्थात् अनुमान भन्दा ०.८३ प्रतिशत घटी आय प्राप्त भएको थियो । पालिकाको आन्तरिक आम्दानीको अधिकांश हिस्सा विकास निर्माणमा भन्दा कर्मचारीको तलब, भत्ता, भ्रमण, तोक आदेश र वितरणमुखी कार्यक्रममै धेरै खर्च गर्ने प्रवृत्ति देखिएको छ । चालु आवमा जेनजी समूहको आन्दोलनलगायतका कारणले आन्तरिक आम्दानी अझैँ घट्न सक्ने हेटौँडा उपमहानगरपालिका राजस्व व्यवस्थापन शाखा प्रमुख मनोज सुवेदीले अनुमान गर्नुभएको छ । स्थानीय तहले राजस्व सम्भाव्यता अध्ययन नगरी नै लागत धेरै लाग्ने र राजस्व कम उठ्ने थाहा हुँदाहुँदै पनि धेरै कर्मचारी भर्ना गर्ने प्रवृत्ति अहिलेको प्रमुख समस्याको रूपमा देखिएको छ । स्थानीय सरकार, वित्तीय व्यवस्थापनसम्बन्धी जानकार डा. शङ्करप्रसाद उपाध्यायका अनुसार धागोभन्दा सियो लामो हुने गरी अनावश्यक खर्च र अप्रभावी व्यवस्थापनका कारण स्थानीय तहको वित्तीय स्वास्थ्य कमजोर बन्दै गएको छ । उहाँका अनुसार राजस्व सम्भाव्यता अध्ययन निष्पक्ष हुन नसक्नु, रोजगारी दिने नाममा अत्यधिक कर्मचारी नियुक्ति गर्नु जस्ता कारणले स्थानीय तहहरू आन्तरिक रूपमा सबल बन्न नसकेको उहाँको बुझाइ छ । राजस्व सङ्कलनको लक्ष्य निर्धारण नगरी केवल कर्मकाण्डी काम हुँदा न्यून राजस्व उठेको उहाँको भनाइ छ ।वास्तविक राजस्व न्यून हुनु र उठेको राजस्व पनि तलब–भत्तामै सकिनु गम्भीर समस्या बनेको उपाध्यायको भनाइ छ । विधि नबनाई, सामूहिक छलफल एवं कार्यपालिका बैठकको निर्णयबिना नै तोक आदेशमार्फत मनोमानी ढङ्गले बजेट बाढ्ने गलत प्रवृत्ति बढ्दो रहेकोमा पनि उहाँले चिन्ता व्यक्त गर्नुभयो । आन्तरिक आयको ठुलो हिस्सा तलबमै जाने क्रम बढ्दै जाँदा स्थानीय तहले गर्ने विकास निर्माण तथा सेवा प्रवाह प्रभावित भएको प्रतिवेदनमा उल्लेख गरिएको छ । यससँगै आन्तरिक आय वृद्धि तथा खर्च व्यवस्थापनमा सुधार आवश्यक रहेको सुझाव पनि महालेखाले दिएको छ ।",
      "link": "https://gorkhapatraonline.com/news/181807",
      "image": "https://gorkhapatraonline.com/storage/media/320141/conversions/hetauda-original-thumb.jpg"
    }
  ]
}