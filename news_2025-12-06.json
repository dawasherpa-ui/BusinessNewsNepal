{
  "date": "2025-12-06T21:41:25.816Z",
  "news": [
    {
      "slug": "182668",
      "title": "मन्त्री घिसिङद्वारा निर्माणाधीन प्रशोधन केन्द्रको  निरीक्षण",
      "timestamp": 1764979200000,
      "source": "gp",
      "content": "काठमाडौँको मध्य भाग भएर बग्ने टुकुचा खोलालाई सफा गरी वाग्मतीमा मिसाउन दैनिक रूपमा डेढ करोड लिटर पानी प्रशोधन गर्ने क्षमताको केन्द्र निर्माणाधीन छ ।",
      "longContent": "काठमाडौँ, मङ्सिर २० गते । काठमाडौँको मध्य भाग भएर बग्ने टुकुचा खोलालाई सफा गरी बाग्मतीमा मिसाउन दैनिक रूपमा डेढ करोड लिटर पानी प्रशोधन गर्ने क्षमताको केन्द्र निर्माणाधीन छ । काठमाडौँको त्रिपुरेश्वर र ललितपुरको कुपण्डोल दोभानमा २.५३ हेक्टरमा प्रशोधन केन्द्र निर्माण भइरहेको हो । एसियाली विकास बैँक (एडिबी)को बाग्मती नदी बेसिन सुदृढीकरण परियोजनामार्फत प्राप्त सहुलितपूर्ण ऋणमा निर्माण भइरहेको प्रशोधन केन्द्रको लागत तीन अर्ब १८ करोड  छ । केन्द्रको निर्माण आगामी मङ्सिरमा पूरा गर्ने लक्ष्य छ ।टुकुचाको प्रवाहलाई उक्त केन्द्रमा पथान्तरण गरी  पानी प्रशोधन भएपछि बाग्मतीमा प्रवाहित गरिने छ । प्रशोधन केन्द्रका सहउत्पादनको रूपमा ८०० किलोवाट विद्युत् पनि त उत्पादन हुने ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकास मन्त्री कुलमान घिसिङको निजी सचिवालयले जनाएको छ । हाल त्रिपुरेश्वरतर्फ ढल प्रशोधन केन्द्रका भौतिक संरचना निर्माण भइरहेका छ भने स्थानीयको अवरोधका कारण ललितपुरतर्फका संरचनाको निर्माण हुन सकेको छैन । ललितपुरमा  विद्युत् उत्पादन हुने संरचना मात्र रहनेछन् । मुख्य ढल प्रशोधन गर्ने संरचना भने त्रिपुरेश्वरमा  निर्माणाधीन छन् ।मन्त्री घिसिङले आज निर्माणधीन प्रशोधन केन्द्रको  निरीक्षण गरी निर्माण प्रगतिबारे जानकारी लिनुभयो । त्यस क्रममा उहाँले निर्माणमा संलग्न आयोजना व्यवस्थापन, परार्शदाता र निर्माण व्यवसायीसँग निर्माण सम्पन्न हुने तालिका, बेहोरिरहेका समस्या, समाधानका लागि गर्नुपर्ने नीतिगत निर्णयलगायतका विषयमा छलफल गर्नुभएको थियो । उहाँले सरकारले बागमती नदीलाई सफा बनाउन यसका सहायक खोला तथा नदी किनार व्यवस्थापनलाई उच्च प्राथमिकतामा राखी काम गरिरहेको उल्लेख गर्नुभयो । निर्माण व्यवसायीले त्रिपुरेश्वरतर्फका संरचना तोकिएकै समयमा सम्पन्न गर्ने प्रतिबद्धता जनाएका थिए ।",
      "link": "https://gorkhapatraonline.com/news/182668",
      "image": "https://gorkhapatraonline.com/storage/media/321658/conversions/kulman213-original-thumb.jpg"
    },
    {
      "slug": "182663",
      "title": "क्यानाडाको श्रम बजारमा सुधार",
      "timestamp": 1764979200000,
      "source": "gp",
      "content": "क्यानाडामा नोभेम्बर महिनामा कुल ५४ हजार व्यक्तिले रोजगारी पाएका छन्, जुन कुल रोजगारीमा ०.३ प्रतिशत वृद्धि भएको स्टाटिस्टिक्स क्यानडाले जनाएको छ ।",
      "longContent": "ओटावा, मङ्सिर २० गते । क्यानाडामा नोभेम्बर महिनामा कुल ५४ हजार व्यक्तिले रोजगारी पाएका छन्, जुन कुल रोजगारीमा ०.३ प्रतिशत वृद्धि भएको स्टाटिस्टिक्स क्यानाडाले जनाएको छ । मासिक विवरण अनुसार, रोजगार दर ०.१ प्रतिशत बिन्दुले बढेर ६०.९ प्रतिशत पुगेको छ भने बेरोजगारी दर ०.४ प्रतिशत विन्दुले घटेर ६.५ प्रतिशतमा आएको छ ।स्वास्थ्य सेवा तथा सामाजिक सहयोग, आवास तथा खाना-पानी सेवा र प्राकृतिक स्रोत क्षेत्रमा रोजगारी वृद्धि देखिएको छ । तर थोक तथा खुद्रा व्यापार सेक्टरमा भने रोजगार घटेको उल्लेख गरिएको छ । नोभेम्बरमा ७३.६ प्रतिशत कर्मचारीले आफ्नो रोजगारी सुरक्षित रहेको महसुस गरेका थिए, तर यो अनुपात नोभेम्बर सन् २०२३ को तुलनामा ४.१ प्रतिशत विन्दुले कम रहेको स्टाटिस्टिक्स क्यानाडाले जनाएको छ । रासस/सिन्ह्वा",
      "link": "https://gorkhapatraonline.com/news/182663",
      "image": "https://gorkhapatraonline.com/storage/media/321637/conversions/jnK-original-thumb.jpg"
    },
    {
      "slug": "182622",
      "title": "किवी प्रशोधन उद्योग सञ्चालन",
      "timestamp": 1764979200000,
      "source": "gp",
      "content": "दोलखाको कालिन्चोक गाउँपालिकामा किवी प्रशोधन उद्योग सञ्चालनमा आएको छ । गाउँपलिकाको वडा नं. १ को क्याम्पोलमा उद्योग सञ्चालन गरिएको हो ।  गाउँपालिकाको दुर्गम बस्ती",
      "longContent": "चरीकोट समाचारदाता चरीकोट, मङ्सिर २० गते । दोलखाको कालिन्चोक गाउँपालिकामा किवी प्रशोधन उद्योग सञ्चालनमा आएको छ । गाउँपलिकाको वडा नं. १ को क्याम्पोलमा उद्योग सञ्चालन गरिएको हो ।गाउँपालिकाको दुर्गम बस्ती क्याम्पोलमा किवी प्रशोधन उद्योग सञ्चालन भएसँगै स्थानीय कृषकमा नयाँ आशा पलाएको छ । अधिकांश थामी समुदायको बसोबास रहेको सो क्षेत्रका १० जना कृषकलाई किवी प्रशोधनसम्बन्धी तालिम दिइएको छ । उद्यमीलाई जाम, क्यान्डी र चाना उत्पादनसम्बन्धी तालिम प्रदान गरिएको तामसालिङ विकास केन्द्र दोलखाका संयोजक राजन केसीले बताउनुभयो ।करिब १२ लाख रुपियाँ लागतमा सञ्चालन गरिएको उद्योग कुल लोन इन्टरनेसनल नामसालिङ सामुदायिक विकास केन्द्रबाट १० लाख ७२ हजार, वडाबाट ५० हजार तथा स्थानीय जनश्रमदानबाट दुई लाख ५० हजारलगायतको सहयोगमा सञ्चालन गरिएको संयोजक केसीले बताउनुभयो । दुर्गम भौगोलिक अवस्था, कमजोर सडक र बजारीकरणको अभावका कारण किसानले उत्पादनको उचित मूल्य पाउन नसकिरहेको अवस्थामा प्रशोधन केन्द्रले महìवपूर्ण भूमिका खेल्ने सोही वडाका वडाध्यक्ष पदमबहादुर थामीले बताउनुभयो ।कालिन्चोक–१ का क्याम्पोल र आसपासका बस्तीमा दुई सय रोपनीमा रोपिएका किवीका चार हजार चार सय बिरुवाबाट यस वर्ष सात हजार किलो फल उत्पादन भएको थियो । त्यसमध्ये पाँच हजार किलो प्रशोधन गरिएको छ । पहिले किवी कुहिने, बिग्रिने समस्या थियो, अहिले प्रशोधन हुँदा बेच्ने चिन्ता हटेको स्थानीय किसान कर्णबहादुर थामीले बताउनुभयो । अर्का किसान छन्दले थामीले किवी प्रशोधन उद्योगले गाउँमा व्यवसाय गर्ने वातावरण बनाइदिएको बताउनुभयो ।",
      "link": "https://gorkhapatraonline.com/news/182622",
      "image": "https://gorkhapatraonline.com/storage/media/321574/conversions/Untitled-1-original-thumb.jpg"
    },
    {
      "slug": "182609",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1764979200000,
      "source": "gp",
      "content": "काठमाडौँ, मङ्सिर २० गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु १०५, गोलभेँडा ठूलो (भारतीय) प्रतिकिलो रु ११०, गोलभेँडा सानो (लोकल) प्रतिकिलो रु ७८, गोलभेँडा सानो (टनेल) प्रतिकिलो रु १००, गोलभेँडा सानो (भारतीय) प्रतिकिलो रु ८०, गोलभेँडा सानो (तराई) प्रतिकिलो रु १००, आलु रातो प्रतिकिलो रु ५५, आलु रातो (भारतीय) प्रतिकिलो रु ४५, आलु सेतो प्रतिकिलो रु ३७ र प्याज सुकेको (भारतीय) प्रतिकिलो रु ३२ रहेको छ । यस्तै, गाजर (लोकल) प्रतिकिलो रु १४०, गाजर (तराई) प्रतिकिलो रु १३०, बन्दा (लोकल) प्रतिकिलो रु ६५, बन्दा (तराई) प्रतिकिलो रु ५०, बन्दा (नरिवल) प्रतिकिलो रु ५५, काउली स्थानीय प्रतिकिलो रु ७०, काउली स्थानीय (ज्यापु) प्रतिकिलो रु ९०, काउली तराई प्रतिकिलो रु ६०, रातो मूला प्रतिकिलो रु ७०, सेतो मूला (लोकल) प्रतिकिलो रु ३०, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु ७०, भन्टा डल्लो प्रतिकिलो रु ९०, तने बोडी प्रतिकिलो रु १८० र मकै बोडी प्रतिकिलो रु ८० कायम भएको छ । त्यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु १७०, घिउ सिमी (हाइब्रिड) प्रतिकिलो रु १६०, घिउ सिमी (राजमा) प्रतिकिलो रु १००, टाटे सिमी प्रतिकिलो रु १५०, तिते करेला प्रतिकिलो रु १३०, लौका प्रतिकिलो रु ८०, परबर (लोकल) प्रतिकिलो रु १००, परबर (तराई) प्रतिकिलो रु ११०, घिरौँला प्रतिकिलो रु १३०, फर्सी पाकेको प्रतिकिलो रु ४०, हरियो फर्सी (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ७०, सलगम प्रतिकिलो ११०, भिन्डी प्रतिकिलो १२०, सखरखण्ड प्रतिकिलो ८०, बरेला प्रतिकिलो रु ८०, पिँडालु प्रतिकिलो रु १०० र स्कुस प्रतिकिलो रु ३० कायम गरिएको छ ।रायोसाग प्रतिकिलो रु ८०, पालुङ्गो साग प्रतिकेजी रु १५०, चमसुर प्रतिकिलो रु १५०, तोरीको साग प्रतिकिलो रु ६०, मेथीको साग प्रतिकिलो रु १६०, हरियो प्याज प्रतिकिलो रु ६०, बकुला प्रतिकिलो रु १५०, तरुल प्रतिकिलो रु ९०, च्याउ (कन्य) प्रतिकिलो रु २२०, च्याउ (डल्ले) प्रतिकिलो रु ३८० र कुरिलो प्रतिकिलो रु १२०० निर्धारण गरिएको छ ।ब्रोकाउली प्रतिकिलो रु १७०, चुकुन्दर प्रतिकिलो रु १००, रातो बन्दा प्रतिकिलो रु १८०, जिरीको साग प्रतिकिलो रु ३००, सेलरी प्रतिकिलो रु ५५०, पार्सले प्रतिकिलो रु ६००, सौफको साग प्रतिकिलो रु १५०, पुदिना प्रतिकिलो रु ४००, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु २२०, कागती प्रतिकिलो रु ११०, अनार प्रतिकिलो रु ४००, सुन्तला (नेपाली) प्रतिकिलो रु ११०, तरबुजा हरियो प्रतिकिलो रु १००, मौसम प्रतिकिलो रु १००, जुनार प्रतिकिलो रु १२०, भुइँकटहर प्रतिगोटा रु १५५, काँक्रो (लोकल) प्रतिकिलो रु ७५, काँक्रो (हाइब्रिड) प्रतिकिलो रु ५०, निबुवा प्रतिकिलो रु ६०, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ६०, मेवा (भारतीय) प्रतिकिलो रु १००, अम्बा प्रतिकिलो रु १२०, लप्सी प्रतिकिलो रु ७०, स्ट्रबेरी भुइँऐसुलु प्रतिकिलो रु ५००, किबी प्रतिकिलो रु ३००, सरिफा प्रतिकिलो रु २५० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ९०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु १००, खुर्सानी हरियो (माछे) प्रतिकिलो रु १४०, खुर्सानी हरियो (अकबरे) प्रतिकिलो रु २२०, भेडे खुर्सानी प्रतिकिलो रु १५०, हरियो लसुन प्रतिकिलो रु १००, हरियो धनियाँ प्रतिकिलो रु १००, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु २००, छ्यापी सुकेको प्रतिकिलो रु २२०, छ्यापी हरियो प्रतिकिलो रु १८०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १४०, राजा च्याउ प्रतिकिलो रु ३००, सिताके च्याउ प्रतिकिलो रु १००० र काँक्रो (लोकल क्रस) प्रतिकिलो रु ६० निर्धारण गरिएको छ ।रासस",
      "longContent": "काठमाडौँ, मङ्सिर  २० गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु १०५, गोलभेँडा ठूलो (भारतीय) प्रतिकिलो रु ११०, गोलभेँडा सानो (लोकल) प्रतिकिलो रु ७८, गोलभेँडा सानो (टनेल) प्रतिकिलो रु १००, गोलभेँडा सानो (भारतीय) प्रतिकिलो रु ८०, गोलभेँडा सानो (तराई) प्रतिकिलो रु १००, आलु रातो प्रतिकिलो रु ५५, आलु रातो (भारतीय) प्रतिकिलो रु ४५, आलु सेतो प्रतिकिलो रु ३७ र प्याज सुकेको (भारतीय) प्रतिकिलो रु ३२ रहेको छ । यस्तै, गाजर (लोकल) प्रतिकिलो रु १४०, गाजर (तराई) प्रतिकिलो रु १३०, बन्दा (लोकल) प्रतिकिलो रु ६५, बन्दा (तराई) प्रतिकिलो रु ५०, बन्दा (नरिवल) प्रतिकिलो रु ५५, काउली स्थानीय प्रतिकिलो रु ७०, काउली स्थानीय (ज्यापु) प्रतिकिलो रु ९०, काउली तराई प्रतिकिलो रु ६०, रातो मूला प्रतिकिलो रु ७०, सेतो मूला (लोकल) प्रतिकिलो रु ३०, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु ७०, भन्टा डल्लो प्रतिकिलो रु ९०, तने बोडी प्रतिकिलो रु १८० र मकै बोडी प्रतिकिलो रु ८० कायम भएको छ । त्यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु १७०, घिउ सिमी (हाइब्रिड) प्रतिकिलो रु १६०, घिउ सिमी (राजमा) प्रतिकिलो रु १००, टाटे सिमी प्रतिकिलो रु १५०, तिते करेला प्रतिकिलो रु १३०, लौका प्रतिकिलो रु ८०, परबर (लोकल) प्रतिकिलो रु १००, परबर (तराई) प्रतिकिलो रु ११०, घिरौँला प्रतिकिलो रु १३०, फर्सी पाकेको प्रतिकिलो रु ४०, हरियो फर्सी (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ७०, सलगम प्रतिकिलो ११०, भिन्डी प्रतिकिलो १२०, सखरखण्ड प्रतिकिलो ८०, बरेला प्रतिकिलो रु ८०, पिँडालु प्रतिकिलो रु १०० र स्कुस प्रतिकिलो रु ३० कायम गरिएको छ ।रायोसाग प्रतिकिलो रु ८०, पालुङ्गो साग प्रतिकेजी रु १५०, चमसुर प्रतिकिलो रु १५०, तोरीको साग प्रतिकिलो रु ६०, मेथीको साग प्रतिकिलो रु १६०, हरियो प्याज प्रतिकिलो रु ६०, बकुला प्रतिकिलो रु १५०, तरुल प्रतिकिलो रु ९०, च्याउ (कन्य) प्रतिकिलो रु २२०, च्याउ (डल्ले) प्रतिकिलो रु ३८० र कुरिलो प्रतिकिलो रु १२०० निर्धारण गरिएको छ ।ब्रोकाउली प्रतिकिलो रु १७०, चुकुन्दर प्रतिकिलो रु १००, रातो बन्दा प्रतिकिलो रु १८०, जिरीको साग प्रतिकिलो रु ३००, सेलरी प्रतिकिलो रु ५५०, पार्सले प्रतिकिलो रु ६००, सौफको साग प्रतिकिलो रु १५०, पुदिना प्रतिकिलो रु ४००, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु २२०, कागती प्रतिकिलो रु ११०, अनार प्रतिकिलो रु ४००, सुन्तला (नेपाली) प्रतिकिलो रु ११०, तरबुजा हरियो प्रतिकिलो रु १००, मौसम प्रतिकिलो रु १००, जुनार प्रतिकिलो रु १२०, भुइँकटहर प्रतिगोटा रु १५५, काँक्रो (लोकल) प्रतिकिलो रु ७५, काँक्रो (हाइब्रिड) प्रतिकिलो रु ५०, निबुवा प्रतिकिलो रु ६०, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ६०, मेवा (भारतीय) प्रतिकिलो रु १००, अम्बा प्रतिकिलो रु १२०, लप्सी प्रतिकिलो रु ७०, स्ट्रबेरी भुइँऐसुलु प्रतिकिलो रु ५००, किबी प्रतिकिलो रु ३००, सरिफा प्रतिकिलो रु २५० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ९०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु १००, खुर्सानी हरियो (माछे) प्रतिकिलो रु १४०, खुर्सानी हरियो (अकबरे) प्रतिकिलो रु २२०, भेडे खुर्सानी प्रतिकिलो रु १५०, हरियो लसुन प्रतिकिलो रु १००, हरियो धनियाँ प्रतिकिलो रु १००, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु २००, छ्यापी सुकेको प्रतिकिलो रु २२०, छ्यापी हरियो प्रतिकिलो रु १८०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १४०, राजा च्याउ प्रतिकिलो रु ३००, सिताके च्याउ प्रतिकिलो रु १००० र काँक्रो (लोकल क्रस) प्रतिकिलो रु ६० निर्धारण गरिएको छ ।रासस",
      "link": "https://gorkhapatraonline.com/news/182609",
      "image": "https://gorkhapatraonline.com/storage/media/321561/conversions/adrhs-original-thumb.jpg"
    },
    {
      "slug": "182607",
      "title": "भारुसँग बलियो डलर दोषबेगरको नेरु कमजोर",
      "timestamp": 1764979200000,
      "source": "gp",
      "content": "पछिल्लो समय अमेरिकी डलरको तुलनामा नेपाली मुद्रा अवमूल्यन हुने व्रmमले तीव्रता पाइरहेको छ । नेपाल राष्ट्र बैङ्कले बिहीबारका लागि प्रतिअमेरिकी डलर खरिददर १४३ रुपियाँ ६७",
      "longContent": "काठमाडौँ, मङ्सिर २० गते । पछिल्लो समय अमेरिकी डलरको तुलनामा नेपाली मुद्रा अवमूल्यन हुने क्रमले तीव्रता पाइरहेको छ । नेपाल राष्ट्र बैङ्कले बिहीबारका लागि प्रतिअमेरिकी डलर खरिददर १४३ रुपियाँ ६७ पैसा र बिक्रीदर १४४ रुपियाँ ४७ पैसा निर्धारण गरेको छ । बिहीबार इतिहासकै उच्च १४४ रुपियाँ एक पैसा खरिददर निर्धारण गरिएको थियो ।डलरको सामु नेपाली मुद्रा अवमूल्यन हुनु नेपालका लागि सुखद होइन तर नेपाली मुद्रा अवमूल्यन हुनु नेपालको अर्थतन्त्रको कारण नभई भारतीय मुद्रा कमजोर हुँदाको असर हो । नेपाल राष्ट्र बैङ्कका प्रवक्ता तथा कार्यकारी निर्देशक गुरुप्रसाद पौडेलका अनुसार भारतीय मुद्रा कमजोर हुँदाको असर नेपाली मुद्रा कमजोर बनेको हो । भारुसँग नेपाली मुद्राको विनिमय दर सन् १९९३ देखि स्थिर छ । “नेपाली मुद्राको विनियमय दर भारतीय मुद्रासँग स्थिर विनिमय दर निर्धारण गरिएका कारण हाम्रो मुद्रा पनि सोही अनुसार अवमूल्यन भएको हो,” उहाँले भन्नुभयो, “भारत–अमेरिकाको अर्थराजनीतिक सम्बन्ध व्यापार, लगानी जस्ता कारण अहिले भारतीय रुपियाँ नै अवमूल्यन भइरहेको छ ।” गत मेमा ८४.५५ भारु प्रतिडलर रहेको विनिमय दर अहिले ९०.०५ भारु पुगेको छ । यसको सिधा असर नेपाली मुद्राले पनि बेहोर्दै छ । सन् २०११ को जनवरीमा प्रतिडलर ७२ रुपियाँ ३८ पैसा रहेको विनिमय दर डेढ दशकको अवधिमा १०२.८ प्रतिशतले बढिसकेको छ । यो वर्ष जनवरीमा १३८.५७ रहेको विनिमय दर अप्रिलमा आउँदा केही घटेर १३५.१९ मा ओर्लिएको थियो तर डिसेम्बरमा आइपुग्दा जनवरीदेखि ५.१६ प्रतिशतले नेपाली मुद्रा अवमूल्यन भइसकेको छ ।  भारतीय सञ्चार माध्यम टाइम्स अफ इन्डियाका अनुसार भारु कमजोर हुनुका पछाडि अमेरिकासँग भारतको व्यापार तनाव, लगानी फिर्ता तथा भारतीय रिजर्भ बैङ्कको भूमिका मुख्य जिम्मेवार छ । तथ्याङ्क अनुसार सन् २०२५ मा मात्रै भारतबाट १७ करोड अमेरिकी डलर बराबरको लगानी फिर्ता भएको छ । त्यस्तै व्यापार असमझदारीका कारण अमेरिकाले भारतबाट हुने कतिपय आयातमा ५० प्रतिशतसम्म कर लगाएकाले व्यावसायिक मनोबल पनि गिर्दो छ । प्रवक्ता पौडेलका अनुसार मुद्रा कमजोर हुँदा भारतीय रिजर्भ बैङ्कले केही हस्तक्षेप गर्ने ठाउँ छन् तर त्यो अहिले गरिएको छैन ।आफ्नो मुद्रा अवमूल्यन हुँदा आयातमा आधारित नेपालको खरिद क्षमता कमजोर हुन्छ । पेट्रोलियम, स्टिल, खानेतेल, सवारीसाधन तथा पार्टपुर्जा मुख्य रूपमा आयात हुने वस्तु हुन् । चालु आव २०८२/८३ को पहिलो चार महिनामा नेपालले छ खर्ब ९४ अर्ब ५१ करोड २३ लाख रुपियाँ बराबरको वस्तु आयात गरेको छ । डलर महँगिँदाको चापले गर्दा नेपालले आयातका लागि थप खर्चनुपर्ने हुन्छ । त्यस्तै वैदेशिक भ्रमण, शिक्षाका लागि बिदेसिने रकम तथा सार्वजनिक ऋणको साँवाब्याज भुक्तानीमा पनि महँगो मूल्य मुलुकले चुकाउनुपर्ने हुन्छ । सबै नोक्सानी मात्रै नहुने प्रवक्ता पौडेल बताउनुहुन्छ । रेमिट्यान्स, पर्यटन, निर्यात जस्ता शीर्षकमा डलर भित्रने हुँदा त्यसले नेपाललाई भने फाइदा पु¥याउँछ । रेमिट्यान्सको असर प्रत्यक्ष घरपरिवारमा पर्ने भएकाले त्यस्ता व्यक्तिका लागि विदेशी मुद्रा नेपाल पठाउँदा लाभ हुन्छ । राष्ट्र बैङ्कको तथ्याङ्क अनुसार असोजमा दुई खर्ब एक अर्ब रुपियाँ बराबरको रेमिट्यान्स नेपाल भित्रिएको छ, जुन नेपाली रुपियाँमा ३५.४ प्रतिशत र अमेरिकी डलरमा २९.२ प्रतिशतले वृद्धि हो । त्यस्तै नेपालीले सूचना प्रविधिलगायत सेवा क्षेत्रमा गर्ने सेवा निर्यातको मूल्य प्राप्तिमा पनि यसले सकारात्मक योगदान पु-याउने छ ।",
      "link": "https://gorkhapatraonline.com/news/182607",
      "image": "https://gorkhapatraonline.com/storage/media/321559/conversions/Untitled-1-original-thumb.jpg"
    },
    {
      "slug": "182527",
      "title": "अमेरिकी व्यापार दबाबपछि भारतले ब्याज दर घटायो",
      "timestamp": 1764892800000,
      "source": "gp",
      "content": "अमेरिकी राष्ट्रपति डोनाल्ड ट्रम्पद्वारा थोपिएको कडा कर र विश्वव्यापी व्यापार सन्त्रासबिच भारतको केन्द्रीय बैँक रिजर्व बैँक अफ इन्डिया (आरबिआई)ले शुक्रबार आफ्नो रेपो दर २५ आधार अङ्क घटाएर ५.२५ प्रतिशत गरेको छ ।",
      "longContent": "मुम्बई, मङ्सिर १९ गते । अमेरिकी राष्ट्रपति डोनाल्ड ट्रम्पद्वारा थोपिएको कडा कर र विश्वव्यापी व्यापार सन्त्रासबिच भारतको केन्द्रीय बैँक रिजर्व बैँक अफ इन्डिया (आरबिआई)ले शुक्रबार आफ्नो रेपो दर २५ आधार अङ्क घटाएर ५.२५ प्रतिशत गरेको छ । ऋणात्मक मूल्य-दबाब (कम मुद्रास्फीति) र निर्यातमा कमीले प्रमुख अर्थतन्त्रलाई राहत दिन सक्ने आशामा मौद्रिक नीति समितिले सर्वसम्मतिले यो निर्णय गरेको हो । केही विश्लेषकले यस वर्ष आरबिआईले पहिले नै तीन किस्तामा सयभन्दा बढी आधार अङ्क कटौती गरिसकेकोले थप कटौती सहज नहुने अनुमान गरेका थिए । तर अधिकांशले भारतको अर्थतन्त्रमाथि ट्रम्प-अमेरिकाद्वारा लगाइएको उच्च भन्सार शुल्क र निर्यात खारेजीले पार्ने नकारात्मक असरलाई मध्यनजर गरी दर घटाउन उचित बताएका छन् । आरबिआईका गभर्नर सञ्जय मल्होत्राले बैँकले खुला बजारमा ११ करोड १० लाख डलरभन्दा बढी सरकारी प्रतिभूति खरिद गर्ने निर्णय गरेको छ र विदेशी मुद्रा तरलता सुनिश्चित गर्न तीन वर्षे डलर-रुपियाँ स्वापमार्फत पाँच अर्ब डलर किनबेच गर्ने योजना बनाएको खुलासा गर्नुभयो । साथै उहाँले मौद्रिक नीतिमा ‘तटस्थ स्थिति’ अपनाउँदै थप दर कटौतीको सम्भावना खुला राख्नुभएको छ । भारतले अहिले निर्यात गिरावट, अव्यवस्थित रूपियाँ र आर्थिक वृद्धिमा सुस्ती जस्ता चुनौतीको सामना गर्दैछ । यसबिच, प्रधानमन्त्री नरेन्द्र मोदी सरकारले उपभोग कर कटौती र श्रम कानुन सुधारमार्फत आर्थिक गतिविधि प्रवर्धन गर्ने पहल गरिसकेको छ । अन्य देशसँगको व्यापार अस्थिरता बिच आरबिआईको नयाँ दर कटौतीले उद्योग, निर्यात कर्ता र उपभोक्ताका लागि केही राहत ल्याउने अपेक्षा गरिएको छ । रासस/एएफपी",
      "link": "https://gorkhapatraonline.com/news/182527",
      "image": "https://gorkhapatraonline.com/storage/media/321422/conversions/interest-decresing-original-thumb.jpg"
    },
    {
      "slug": "182462",
      "title": "चालु पूर्ण कर परीक्षण नरोकिने",
      "timestamp": 1764892800000,
      "source": "gp",
      "content": "चालु आर्थिक वर्ष २०८२/८३ का लागि लक्ष्य निर्धारण गरिएका पूर्ण कर परीक्षणको काम नरोकिने आन्तरिक राजस्व विभागले जनाएको छ । यसअघि अर्थमन्त्री रामेश्वरप्रसाद खनालले व्यवसायी",
      "longContent": "गोरखापत्र समाचारदाताकाठमाडौँ, मङ्सिर १९ गते । चालु आर्थिक वर्ष २०८२/८३ का लागि लक्ष्य निर्धारण गरिएका पूर्ण कर परीक्षणको काम नरोकिने आन्तरिक राजस्व विभागले जनाएको छ । यसअघि अर्थमन्त्री रामेश्वरप्रसाद खनालले व्यवसायीलाई तर्साउने गरी सरकारले पूर्ण कर परीक्षण नगर्ने बताएपछि त्यसबारे बढेको चासोको सन्दर्भमा विभागले औपचारिक रूपमा प्रस्ट पारेको हो । विभागले एक विज्ञप्ति जारी गर्दै विभाग अन्तर्गतका ठुला करदाता कार्यालय, मध्यमस्तरीय करदाता कार्यालय र आन्तरिक राजस्व कार्यालयसमेतका लागि चालु आवमा लक्ष्य निर्धारण गरिएका पूर्ण कर परीक्षणको काम नियमित हुने उल्लेख गरेको हो । खास गरी चार वर्षमा म्याद जाने फाइल र आयकर ऐनको सूचना दिएर कागजात प्राप्त भएका फाइलको पूर्ण कर परीक्षण नियमित हुने विज्ञप्तिमा जनाएको छ । विभागले विज्ञप्तिमा राजस्व जोखिमका आधारमा मात्र करदाताको कर परीक्षण हुने विषय जानकारी गराएको छ । अर्थमन्त्री खनालले जोखिमलाई आधार मानेर मात्रै पूर्ण कर परीक्षण हुने बताउनुभएको थियो । अहिले विभागले अधिकांश ठुला करदाता कार्यालयको पूर्ण कर परीक्षण गर्दै आएको छ । विभागले गर्ने पूर्ण कर परीक्षणका विषयमा व्यवसायीले भने विरोध जनाउँदै आएका छन् । सरकारले पूर्ण कर परीक्षणलाई त्रास सिर्जना गर्ने माध्यमका रूपमा उपयोग गर्दै आएको र यसले व्यावसायिक वातावरण बनाउन सहयोग नपुग्ने उनीहरूको भनाइ छ । जेनजी आन्दोलनपछि बिथोलिएको व्यावसायिक वातावरण सुधार गर्ने उद्देश्यसहित अर्थमन्त्री खनालले पूर्ण कर परीक्षण सरकारको प्राथमिकतामा नरहेको र जोखिम हेरेर मात्र त्यसको कार्यान्वयन गरिने बताउनुभएको थियो । अर्थमन्त्रीको उक्त धारणाको गत मङ्सिर १ गते आयोजित राष्ट्रिय कर दिवसका अवसरमा निजी क्षेत्रका प्रतिनिधिले स्वागत गरेका थिए ।",
      "link": "https://gorkhapatraonline.com/news/182462",
      "image": "https://gorkhapatraonline.com/storage/media/321310/conversions/aaa-original-thumb.jpg"
    },
    {
      "slug": "182456",
      "title": "सिटिजन्स बैङ्कलाई दोस्रो पटक बैङ्क अफ दी इयर अवार्ड",
      "timestamp": 1764892800000,
      "source": "gp",
      "content": "सिटिजन्स बैङ्क इन्टरनेसनल लिमिटेड विश्वकै प्रतिष्ठित बैङ्क अफ दी इयर २०२५ को अवार्डबाट लन्ड",
      "longContent": "गोरखापत्र समाचारदाताकाठमाडौँ, मङ्सिर १९ गते । सिटिजन्स बैङ्क इन्टरनेसनल लिमिटेड विश्वकै प्रतिष्ठित बैङ्क अफ दी इयर २०२५ को अवार्डबाट लन्डनमा लगातार दोस्रो वर्ष सम्मानित भएको छ । संयुक्त अधिराज्यस्थित दी फाइनान्सियल टाइम्सले बुधबार आयोजना गरेको कार्यक्रममा सिटिजन्स बैङ्कलाई उक्त अवार्ड प्रदान गरिएको हो । सिटिजन्स बैङ्क सञ्चालक समितिका अध्यक्ष प्रबलजङ्ग पाण्डे र प्रमुख कार्यकारी अधिकृत गणेशराज पोखरेलले संयुक्त रूपमा उक्त सम्मान ग्रहण गर्नुभएको सिटिजन्स बैङ्कले जनाएको छ । यसअघि सन् २०२४ को अवार्डसमेत सिटिजन्स बैङ्कले पाएको थियो । १२५ भन्दा बढी देशका बैङ्कका अध्यक्ष, प्रमुख कार्यकारी अधिकृतलगायतका अधिकारीलगात चार सयभन्दा बढीको उपस्थिति रहेको समारोहमा सञ्चालक समितिका अध्यक्ष प्रबलजङ्ग पाण्डेले बैङ्किङ क्षेत्रको ओस्कार पुरस्कार मानिने विश्वकै प्रतिष्ठित अवार्ड प्राप्त गरी लगातार दुई वर्ष विश्वकै प्रतिष्ठित घोषित हुन पाउँदा अत्यन्त गौरवान्वित महसुस गरेको बताउनुभयो । उहाँले यसबाट आगामी दिनमा अझ जिम्मेवार बनेर उत्कृष्ट ग्राहकमैत्री आधुनिक सेवा सुविधा ल्याउन हौसला मिलेको बताउनुभयो । सिटिजन्स बैङ्कका प्रमुख कार्यकारी अधिकृत गणेशराज पोखरेलले यस अवार्डको प्राप्ति सम्पूर्ण सरोकारवाला निकायको सहयोग एवं कर्मचारीको अहोरात्र मेहनतबाट सम्भव भएको बताउँदै आगामी दिनमा अझ उत्कृष्ट कार्यसहित सुशासन र प्रुडेन्ट बैङ्किङ र हरित बैङ्किङका सेवा सुविधामा थप बल गर्ने प्रतिबद्धता व्यक्त गर्नुभयो । नेपालमा सन् २००२ देखि लगातार बैङ्कले यस अवार्ड प्राप्त गरिरहेका छन् । हाल अस्तित्वमा रहेका नौ वटा बैङ्कले मात्र यो अवार्ड प्राप्त गरेका छन् ।सिटिजन्स बैङ्क इन्टरनेसनल लिमिटेडले नेपालका ६१ जिल्लाका दुई सय शाखा, १६९ वटा एटिएम, तीन विस्तारित काउन्टर र ४२ वटा शाखारहित बैङ्किङ एकाइबाट १९ लाख ५६ हजार ग्राहकलाई सेवा प्रदान गर्दै आएको जनाइएको छ ।",
      "link": "https://gorkhapatraonline.com/news/182456",
      "image": "https://gorkhapatraonline.com/storage/media/321303/conversions/Untitled-1-original-thumb.jpg"
    },
    {
      "slug": "182452",
      "title": "नेपालमा अब ठुला दरका भारु चल्ने",
      "timestamp": 1764892800000,
      "source": "gp",
      "content": "नेपालमा भारतीय एक सय रुपियाँभन्दा ठुला दरका नोट पनि चलनचल्तीमा ल्याउन भारतीय रिजर्भ बैङ्कले अनुमति दिएको छ । सन् २०१६ नोभेम्बरमा भारतले ठुला नोटमा नोटबन्दी गरेसँगै नेपालमा",
      "longContent": "गोरखापत्र समाचारदाताकाठमाडौँ, मङ्सिर १९ गते । नेपालमा भारतीय एक सय रुपियाँभन्दा ठुला दरका नोट पनि चलनचल्तीमा ल्याउन भारतीय रिजर्भ बैङ्कले अनुमति दिएको छ । सन् २०१६ नोभेम्बरमा भारतले ठुला नोटमा नोटबन्दी गरेसँगै नेपालमा पनि एक सय रुपियाँभन्दा ठुला नोट प्रतिबन्ध लागेको थियो । भारतीय रिजर्भ बैङ्कले त्यहाँको राजपत्रमा सूचना प्रकाशन गर्दै नेपाल र भुटानमा एकभन्दा ठुला दरका भारतीय नोट प्रचलनमा ल्याउन पाउने सूचित गरेको हो । सूचना अनुसार अब नेपाली तथा भारतीय नागरिक नेपाल–भारत आवतजावत गर्दा २५ हजार भारुसम्म नगदै एक सयभन्दा ठुला नोट ल्याउन लैजान पाउने छन् । यसले गर्दा भारतीय पर्यटक, भारतमा रहेका नेपालीले नेपाल आउँदा २५ हजार रुपियाँसम्म ठुला भारु नोट नेपाल ल्याई प्रचलनमा ल्याउन सक्ने छन् । त्यस्तै नेपालमा रहेका भारतीय नागरिक, भारतमा अध्ययन तथा उपचारका लागि जाने नेपालीले पनि यस्तो नगद साथै लैजान पाउने छन् ।भारतमा राजपत्रमा यो सूचना आएसँगै अब नेपाल राष्ट्र बैङ्कले भारतीय ठुला नोट प्रचलनमा ल्याइएको औपचारिक जानकारी गराएपछि कार्यान्वयनमा जाने नेपाल राष्ट्र बैङ्कका प्रवक्ता तथा कार्यकारी निर्देशक गुरुप्रसाद पौडेलले जानकारी दिनुभयो । “भारतको राजपत्रमा यस्तो सूचना आइसकेको छ, यसलाई नेपालमा कार्यान्वयन गराउन राष्ट्र बैङ्कले औपचारिक रूपमा सूचना निकाल्छ,” उहाँले भन्नुभयो ।भारतले ठुला दरका नोट प्रचलन अनुमति दिए पनि विगतमा नोटबन्दीमा परेका ठुला नोट भने चल्तीमा आउने छैनन् । सन् २०१६ को नोटबन्दीका कारण नेपालको औपचारिक वित्तीय प्रणालीमा रहेको करिब आठ करोड रुपियाँ बराबरको भारु नोट चलाउन भने नपाइने उहाँले बताउनुभयो । “भारतको यो सूचनाले नोटबन्दीमा परेका नोट चलाउन मिल्ने भनेको होइन, सर्वसाधारणले यो बुझ्न जरुरी छ,” उहाँले भन्नुभयो, “कतिपय नागरिकले पुराना नोट राखेका हुन सक्छन् तर त्यो चलाउन मिल्दैन ।” यो अवस्थाले विदेशी मुद्रा व्यक्तिले सञ्चित गर्नु हुँदैन भन्ने पाठ सिक्न जरुरी रहेको उहाँले बताउनुभयो ।",
      "link": "https://gorkhapatraonline.com/news/182452",
      "image": "https://gorkhapatraonline.com/storage/media/321299/conversions/Untitled-1-original-thumb.jpg"
    },
    {
      "slug": "182448",
      "title": "नारायणगढ–बुटवल सडक, भौतिक प्रगति ७६ प्रतिशत",
      "timestamp": 1764806400000,
      "source": "gp",
      "content": "नारायणगढ–बुटवल सडक विस्तार आयोजनाको भौतिक प्रगति ७६ प्रतिशत पुगेको छ। आयोजनाको पूर्वी खण्डका सूचना अधिकारी शिव खनालका अनुसार चौथो पटक म्याद थप गरिएको समयसीमाभित्र नै काम सम्पन्न गर्ने लक्ष्यका साथ अहिले कामलाई गति दिइएको छ।",
      "longContent": "नवलपरासी, मङ्सिर १८ गते। नारायणगढ–बुटवल सडक विस्तार आयोजनाको भौतिक प्रगति ७६ प्रतिशत पुगेको छ। आयोजनाको पूर्वी खण्डका सूचना अधिकारी शिव खनालका अनुसार चौथो पटक म्याद थप गरिएको समयसीमाभित्र नै काम सम्पन्न गर्ने लक्ष्यका साथ अहिले कामलाई गति दिइएको छ। उहाँका अनुसार पछिल्लो पटक थप भएको म्याद २०८३ असारमा सकिन्छ। हाल उपलब्ध गराएको समयसीमामा काम सम्पन्न गराउनका लागि आफूहरू लागेको सूचना अधिकारी खनालले बताउनुभयो। उहाँका अनुसार अहिले पूर्वी खण्डमा काम गर्न बाँकी रहेका सबै जसो क्षेत्रमा धमाधम काम भइरहेको छ। गैँडाकोटको जय श्री पुल, चोरमारा बजारको पुल, अरुणखोला पुल र दुम्किबासमा कालोपत्रको काम बाँकी रहेको छ। अन्य क्षेत्रमा कालोपत्रको काम सकिएको छ। लामो पुलमा चोरमारा र अरुणखोला मात्र सञ्चालनमा आउन बाँकी रहेकाले सो क्षेत्रमा समेत काम चलिरहेको सूचना अधिकारी खनालले बताउनुभयो। कालोपत्र सकिएको बजार क्षेत्रमा सर्भिस लेनको कालोपत्र गर्ने काम समेत चलिरहेको छ। त्यसबाहेक सडकबीचको डिभाइडर सफा गर्ने, यस अघि तोकिएकोभन्दा पातलो कालोपत्र गरिएको स्थानमा थप कालोपत्र गर्ने कार्य जारी राखिएको छ। पूर्व खण्डमा दाउन्ने क्षेत्रमा समेत प्राथमिकता दिएर काम अघि बढाइएको छ। दाउन्ने क्षेत्रमा कल्भर्ट निर्माण अन्तिम चरण रहेको उहाँले बताउनुभयो। चैतसम्ममा काम सक्नेगरी कल्भर्ट निर्माणसहित सडक ढलानको काम चलिरहेको उहाँले बताउनुभयो। “दाउन्नेमा कामलाई गति दिएका छौँ, चैतसम्ममा आयोजनाको बाँकी चौध प्रतिशत कामसमेत सकिन्छ”, सूचना अधिकारी खनालले भन्नुभयो।   नारायणगढ–बुटवल सडक विस्तार विसं २०७५ माघ २४ गते सम्झौता भएर २०७९ साल साउन २२ गते सम्पन्न गर्नेगरी चाइना स्टेट कन्स्ट्रक्सन कर्पोरेसन प्रालि काम सुरु गरेको थियो। नारायणगढ–बुटवल सडकको कुल ११३ किलोमिटरलाई दुई खण्डमा विभाजन गरी काम अघि बढाइएको थियो। निर्धारित समयमा काम सम्पन्न नभएपछि २०८१ साउन ८ गतेसम्मका लागि दोस्रोपटक म्याद थप भएको थियो। यस अवधिमा समेत काम सम्पन्न भएपछि गत साउनमा २०८२ साउन ८ गतेसम्मका लागि तेस्रो पटक म्याद थप गरिएको थियो। अहिले चौथो पटक म्याद थप गरेर काम अघि बढिरहेको छ। एसियाली विकास बैङ्क (एडिबी) को ऋण सहयोगमा अघि  बढेको  सडक विस्तार योजनाको  दुवै खण्ड गरेर कुल १६ अर्ब ९९ करोड ५२ लाख ९६ हजार लागत रहेको छ। ११३ किलोमिटर सडकमध्ये ७० किलोमिटर  चार लेन, २९ किलोमिटरमा चार लेनसहित दुवैतर्फ छ÷छ मिटरको सर्भिस लेन हुनेछ। दाउन्नको चौध किलोमिटर क्षेत्रमा तीन लेनको सडक निर्माण हुनेछ।",
      "link": "https://gorkhapatraonline.com/news/182448",
      "image": "https://gorkhapatraonline.com/storage/media/321294/conversions/sadaka1-original-thumb.jpg"
    },
    {
      "slug": "182371",
      "title": "सुनचाँदीको मूल्यमा सामान्य गिरावट",
      "timestamp": 1764806400000,
      "source": "gp",
      "content": "नेपाल सुनचाँदी व्यवसायी महासङ्घका अनुसार आज एक तोला सुनको मूल्य दुई लाख ५३ हजार ३०० कायम भएको छ भने चाँदीको मोल रु तीन हजार ६२५ निर्धारण भएको छ ।",
      "longContent": "काठमाडौँ,  मङ्सिर १८ गते ।  बुधबारको तुलनामा आज सुनचाँदीको मूल्यमा केही कमी आएको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य दुई लाख ५३ हजार ३०० कायम भएको छ भने चाँदीको मोल तीन हजार ६२५ निर्धारण भएको छ ।बुधबार सुनको मूल्य प्रतितोला दुई लाख ५४ हजार १०० निर्धारण भएको थियो भने एक तोला चाँदी तीन हजार ६५५ मा कारोबार भएको थियो ।  रासस",
      "link": "https://gorkhapatraonline.com/news/182371",
      "image": "https://gorkhapatraonline.com/storage/media/321145/conversions/_gold-original-thumb.jpg"
    },
    {
      "slug": "182319",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1764806400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, मङ्सिर १८  गते ।    कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु ११०, गोलभेँडा ठूलो (भारतीय) प्रतिकिलो रु ११०, गोलभेँडा सानो (लोकल) प्रतिकिलो रु ८०, गोलभेँडा सानो (टनेल) प्रतिकिलो रु १२०, गोलभेँडा सानो (भारतीय) प्रतिकिलो रु ७५, गोलभेँडा सानो (तराई) प्रतिकिलो रु १००, आलु रातो प्रतिकिलो रु ५५, आलु रातो (भारतीय) प्रतिकिलो रु ४२, आलु सेतो प्रतिकिलो रु ३८ र प्याज सुकेको (भारतीय) प्रतिकिलो रु ३२ रहेको छ । यस्तै, गाजर (लोकल) प्रतिकिलो रु १४०, गाजर (तराई) प्रतिकिलो रु १३०, बन्दा (लोकल) प्रतिकिलो रु ६०, बन्दा (तराई) प्रतिकिलो रु ५०, बन्दा (नरिवल) प्रतिकिलो रु ५०, काउली स्थानीय प्रतिकिलो रु ८०, काउली स्थानीय (ज्यापु) प्रतिकिलो रु ९०, काउली तराई प्रतिकिलो रु ७०, रातो मूला प्रतिकिलो रु ६०, सेतो मूला (लोकल) प्रतिकिलो रु ४०, सेतो मूला (हाइब्रिड) प्रतिकिलो रु ५५, भन्टा लाम्चो प्रतिकिलो रु ८०, भन्टा डल्लो प्रतिकिलो रु ८५, तने बोडी प्रतिकिलो रु १८० र मकै बोडी प्रतिकिलो रु ७० कायम भएको छ । त्यसैगरी, मटरकोसा प्रतिकिलो रु १४०, घिउ सिमी (लोकल) प्रतिकिलो रु १७०, घिउ सिमी (हाइब्रिड) प्रतिकिलो रु १६०, घिउ सिमी (राजमा) प्रतिकिलो रु ११०, टाटे सिमी प्रतिकिलो रु १४०, तिते करेला प्रतिकिलो रु १३०, लौका प्रतिकिलो रु ८०, परबर (लोकल) प्रतिकिलो रु १००, परबर (तराई) प्रतिकिलो रु ११०, घिरौँला प्रतिकिलो रु १२०, फर्सी पाकेको प्रतिकिलो रु ४०, हरियो फर्सी (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ७०, सलगम प्रतिकिलो १२०, भिन्डी प्रतिकिलो ११०, सखरखण्ड प्रतिकिलो ८०, बरेला प्रतिकिलो रु ८०, पिँडालु प्रतिकिलो रु ११० र स्कुस प्रतिकिलो रु ३० कायम गरिएको छ ।रायोसाग प्रतिकिलो रु ६०, पालुङ्गो साग प्रतिकेजी रु १८०, चमसुर प्रतिकिलो रु १२०, तोरीको साग प्रतिकिलो रु ७०, मेथीको साग प्रतिकिलो रु १६०, हरियो प्याज प्रतिकिलो रु ६०, बकुला प्रतिकिलो रु १५०, तरुल प्रतिकिलो रु ९०, च्याउ (कन्य) प्रतिकिलो रु २२०, च्याउ (डल्ले) प्रतिकिलो रु ४०० र कुरिलो प्रतिकिलो रु १२०० निर्धारण गरिएको छ ।ब्रोकाउली प्रतिकिलो रु १७०, चुकुन्दर प्रतिकिलो रु ९०, रातो बन्दा प्रतिकिलो रु १७०, जिरीको साग प्रतिकिलो रु ६५०, सेलरी प्रतिकिलो रु ५००, पार्सले प्रतिकिलो रु ७००, सौफको साग प्रतिकिलो रु १६०, पुदिना प्रतिकिलो रु ६००, गान्टेमुला प्रतिकिलो रु १००, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १७०, कागती प्रतिकिलो रु १२०, अनार प्रतिकिलो रु ४००, सुन्तला (नेपाली) प्रतिकिलो रु ११०, तरबुजा हरियो प्रतिकिलो रु ८०, मौसम प्रतिकिलो रु १००, जुनार प्रतिकिलो रु २६०, भुइँकटहर प्रतिगोटा रु १७०, काँक्रो (लोकल) प्रतिकिलो रु ८०, काँक्रो (हाइब्रिड) प्रतिकिलो रु ४०, निबुवा प्रतिकिलो रु ६०, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ६०, मेवा (भारतीय) प्रतिकिलो रु ११०, अम्बा प्रतिकिलो रु १००, लप्सी प्रतिकिलो रु ७०, स्ट्रबेरी भुइँऐसुलु प्रतिकिलो रु ५००, किबी प्रतिकिलो रु २५०, सरिफा प्रतिकिलो रु २०० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ७५, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु ९०, खुर्सानी हरियो (बुलेट) प्रतिकिलो रु १००, खुर्सानी हरियो (माछे) प्रतिकिलो रु १५०, खुर्सानी हरियो (अकबरे) प्रतिकिलो रु २१०, भेडे खुर्सानी प्रतिकिलो रु १५०, हरियो लसुन प्रतिकिलो रु १००, हरियो धनियाँ प्रतिकिलो रु १२०, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु २२०, छ्यापी सुकेको प्रतिकिलो रु २००, छ्यापी हरियो प्रतिकिलो रु १००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १४०, राजा च्याउ प्रतिकिलो रु ३००, सिताके च्याउ प्रतिकिलो रु ९०० र काँक्रो (लोकल क्रस) प्रतिकिलो रु ६५ निर्धारण गरिएको छ ।रासस",
      "link": "https://gorkhapatraonline.com/news/182319",
      "image": "https://gorkhapatraonline.com/storage/media/321068/conversions/adrhs-original-thumb.jpg"
    },
    {
      "slug": "182304",
      "title": "तयार हुँदै केरौन सबस्टेसन",
      "timestamp": 1764806400000,
      "source": "gp",
      "content": "मोरङको कानेपोखरी गाउँपालिका–२, केरौन पश्चिममा चार वर्षअघिदेखि निर्माण सुरु भएको १३२/३३ केभी क्षमताको केरौन सबस्टेसन निर्माणको अन्तिम चरणमा पुगेको छ ।",
      "longContent": "हरिप्रसाद कोइराला उर्लाबारी, मङ्सिर १८ गते । मोरङको कानेपोखरी गाउँपालिका–२, केरौन पश्चिममा चार वर्षअघिदेखि निर्माण सुरु भएको १३२/३३ केभी क्षमताको केरौन सबस्टेसन निर्माणको अन्तिम चरणमा पुगेको छ । नेपाल विद्युत् प्राधिकरणले निर्माण थालेको यो सबस्टेसन बनेपछि दक्षिणपूर्वी मोरङका ६१ हजार ग्राहकले ३० वर्षयता भोगेको विद्युत् भोल्टेजको समस्या स्थायी रूपमा समाधान हुने छ ।सबस्टेसनका आयोजना प्रमुख दर्शन यादवका अनुसार एसियाली विकास बैङ्कको ८५ करोड रुपियाँ ऋण सहयोगमा सबस्टेसन निर्माण भइरहेको छ । उहाँले तेस्रो पटक थप भएको म्याद २०८२ को पुस १७ गतेसम्म अधिकांश निर्माण सम्पन्न हुने जानकारी दिनुभयो । हालसम्म भौतिक प्रगति ९१ प्रतिशत छ ।२०७८ साउन २७ गते उक्त सबस्टेसन निर्माण गर्न  एनर्जिपिक इन्जिनियरिङ–एस आर एसोसिएट्स इन्फ्रास्ट्रक्चर जेभीलाई ठेक्का प्रदान गरिएको थियो । निर्माण कम्पनीसँगको सम्झौता अनुसार २०८० कात्तिक २५ गते आयोजना सम्पन्न हुनुपर्ने भए पनि दुई पटक म्याद थप गरी आयोजना अन्तिम चरणमा पु¥याइएको हो । “अन्तिम म्याद २०८२ पुस १७ गतेसम्म पूर्ण रूपमा काम सम्पन्न हुने अवस्था छैन तर प्राविधिक रूपमा ९५ प्रतिशत काम सकिने छ,” आयोजना प्रमुख यादवले भन्नुभयो, “बाँकी काम सम्पन्न गर्न थप एक महिना लाग्ने छ ।” पर्याप्त क्षमताको सबस्टेसन नहुँदा दक्षिण मोरङका जनताले १७० केभी क्षमतामा मात्र विद्युत् उपभोग गर्न पाएका थिए । यो स्टेसन तयार भएपछि रङ्गेली वितरण केन्द्रबाट बिजुली बालिरहेका सबै खाले ग्राहकले ३० वर्ष पुरानो समस्याबाट मुक्ति पाउने छन् । रङ्गेली वितरण केन्द्रले हाल रङ्गेली, सुनबर्सी, रतुवामाई नगरपालिका, धनपालथान र कानेपोखरी गाउँपालिकाका ५१ हजार १७९ घरधुरीमा विद्युत् सेवा दिएको छ । यस्तै ६७१ औद्योगिक उपभोक्ता छन् भने ८६७ विभिन्न सङ्घ संस्थाले विद्युत् सेवा लिएका छन् । सबस्टेसन पूर्ण रूपमा सञ्चालनमा आएपछि कुल ६१ हजार ८५५ ग्राहकले गुणस्तरीय सेवा पाउने अपेक्षा गरेका छन् ।",
      "link": "https://gorkhapatraonline.com/news/182304",
      "image": "https://gorkhapatraonline.com/storage/media/321053/conversions/Prasasharan-१३२।३३-शव-स्टेशनको-प्रशारण-लाइन-निर्माण-हुँदै-original-thumb.jpg"
    },
    {
      "slug": "182303",
      "title": "पशु वधशाला प्रयोगविहीन",
      "timestamp": 1764806400000,
      "source": "gp",
      "content": "महेन्द्रनगरमा निर्माण गरिएको पशु वधशाला प्रयोगविहीन बनेको छ । विसं २०७२ मा भीमदत्त नगरपालिकाले झन्डै एक करोड १० लाख रुपियाँको लागतमा महेन्द्रनगरस्थित सब्जीमन्डीमा निर्माण गरेको सो वधशाला व्यवसायमैत्री नहुँदा प्रयोगविहीन बनेको हो ।",
      "longContent": "बेलौरी समाचारदाताबेलौरी (कञ्चनपुर), मङ्सिर १८ गते । महेन्द्रनगरमा निर्माण गरिएको पशु वधशाला प्रयोगविहीन बनेको छ । विसं २०७२ मा भीमदत्त नगरपालिकाले झन्डै एक करोड १० लाख रुपियाँको लागतमा महेन्द्रनगरस्थित सब्जीमन्डीमा निर्माण गरेको सो वधशाला व्यवसायमैत्री नहुँदा प्रयोगविहीन बनेको हो । वधशालामा कुखुरा र खसीका लागि छुट्टाछुट्टै दुई वटा ब्लक निर्माण गरिएको छ । मासु व्यवसायीले भने उक्त वधशालामा काम गर्न असहज भएको गुनासो गरेका छन् । सब्जीमन्डीमा खसीको व्यवसाय गर्दै आउनुभएका मासु व्यवसायी रामसिंह भण्डारीले वधशाला व्यवसायमैत्री नभएकाले प्रयोग गर्न असहज भएको बताउनुभयो । सो वधशालामा तीन वर्षपहिले मासु कट्न सुरु गरिए पनि असहज हुँदा काम गर्न नसकिएको उहाँले बताउनुभयो । व्यवसायीका लागि भवनभित्र कुखुरा, खसी काटेर मासु तयार भएपछि पसलमा लगी बेच्न सक्ने गरेर वधशाला निर्माण गरिएको थियो । कुखुरा र खसी पसले भने वधशालामा मासु तयार गरिए पनि पसलसम्म पु¥याउन ढुवानीको समेत व्यवस्था नगरिँदा समस्या भएको बताउँछन् । निर्माण भएको तीन वर्षपछि सो वधशाला सञ्चालनमा ल्याइएको थियो । वधशालामा पानी जम्ने, स्थान अभावलगायतका समस्या  हुन थालेपछि प्रयोग गर्न छोडेको व्यवसायी बताउँछन् । सब्जीमन्डी व्यवसायी सङ्घका अध्यक्ष विशाल सुनारले आधुनिक प्रविधिबाट निर्माण गरिएको भनिएको सो वधशाला मासु व्यवसायीका लागि भने उपयुक्त नभएको बताउनुभयो । मासु व्यवसायीलाई आवश्यक पर्ने स्थान अभाव र फोहोर व्यवस्थापन नहुँदा भाडा तिरेर खर्च मात्रै हुने गरेको उहाँले बताउनुभयो । मासु व्यवसायीका लागि मासु काट्दा छुट्टै कोठाको व्यवस्था गरिनुपर्ने, पानी निकासको उचित व्यवस्था गरिनुपर्नेमा निर्माण गरिएको संरचना भने आफूहरूका लागि अनुचित भएको उहाँले बताउनुभयो । भीमदत्त नगरपालिकाले भने सो वधशाला सञ्चालनमा ल्याउनका लागि निश्चित मापदण्ड नबनाइँदा समस्या भएको जनाएको छ । पालिकाका सूचना अधिकारी हरिसिंह धामीले वधशाला सञ्चालनका लागि व्यवसायीसँग छलफल गरिए पनि व्यवसायीले नरुचाउँदा सञ्चालनमा समस्या भएको बताउनुभयो ।महेन्द्रनगर बजारस्थित चार किल्लालाई मध्यनजर गर्दै निर्माण गरिएको सो वधशालामा अत्याधुनिक उपकरणसमेत जडान गरिएको छ । क्षेत्रीय पशु सेवा निर्देशनालय डोटीले ५० लाख र भेटेरिनरी अस्पताल तथा पशुसेवा विज्ञ केन्द्र, महेन्द्रनगरले २० लाख बराबरको उपकरण जडान गरेका थिए । हाल ती उपकरणमा समेत खिया लागेर काम नलाग्ने बनेको नगरपालिकाका सबइन्जिनियर पवन लेखकले बताउनुभयो ।",
      "link": "https://gorkhapatraonline.com/news/182303",
      "image": "https://gorkhapatraonline.com/storage/media/321052/conversions/Pashu-महेन्द्रनगर-स्थित-शब्जीमन्डीमा-रहेको-पशु-वधशाला-original-thumb.jpg"
    },
    {
      "slug": "182302",
      "title": "पर्यटनको मेरुदण्ड बन्दै मनाङका घरबास",
      "timestamp": 1764806400000,
      "source": "gp",
      "content": "मनाङ अहिले ‘घरबास गन्तव्य’ का रूपमा उभिँदै छ । पर्यटन पूर्वाधार सीमित भए पनि यहाँका गाउँघरमै सञ्चालन भइरहेका घरबासले पर्यटकलाई होटेलभन्दा फरक आत्मीय र मानवीय बसाइको अनुभव दिन थालेका छन् ।",
      "longContent": "यदुप्रसाद भट्टमनाङ, मङ्सिर १८ गते । मनाङ अहिले ‘घरबास गन्तव्य’ का रूपमा उभिँदै छ । पर्यटन पूर्वाधार सीमित भए पनि यहाँका गाउँघरमै सञ्चालन भइरहेका घरबासले पर्यटकलाई होटेलभन्दा फरक आत्मीय र मानवीय बसाइको अनुभव दिन थालेका छन् । विशेष गरी नासोँ गाउँपालिकाका ओढार, ताचै र नाचैगाउँ तथा चामे आसपासका घरबासले मनाङेली समाज र संस्कृतिलाई प्रत्यक्ष भोग्ने अवसर पर्यटकलाई उपलब्ध गराइरहेका छन् ।नासोँ गाउँपालिका–४ मा ओढार होमस्टे र वडा नं. ८ मा ताचै होमस्टे सञ्चालनमा छन् । त्यसै गरी चामे गाउँपालिका–५ मा सुनिता होमस्टे, ह्याप्पी होमस्टे र कजिनसरा होमस्टे सञ्चालनमा छन् । त्यसै गरी मनाङ ङिस्याङ गाउँपालिकाका भ्राका, हुम्डे, नाघलमा होमस्टे सञ्चालनमा रहेका छन् । नार्पाभूमि गाउँपालिकामा भने होमस्टे सञ्चालन गरिएको छैन । यी घरबासको आकर्षण नै घर घरमै देखिने परम्परागत ढुङ्गा काठका संरचना हुन् । बाक्लो काठका ढोका झ्याल, न्यानो छानो र सौर्य ऊर्जाबाट तातोपानीसहितका सामान्य तर सफासुग्घर कोठाले पर्यटकलाई तान्ने गरेको छ । त्यति मात्रै नभई यहाँको रैथाने खानाले पनि सहजै पर्यटकको मन जितेको छ । चिसो मौसममा ‘भुइँचुलो’ वरिपरि बसेर आगो ताप्दै स्थानीयसँग गफिँदा पर्यटकले हिमालपारिको दैनिकी कति चुनौतीपूर्ण र रमणीय छ भन्ने अनुभूति गर्न सक्छन् ।कोदो तथा फापरको ढिँडो, फापरका परिकार, जडीबुटी मिसाएको कुखुराको मासुको झोल, ट्राउट माछा, थुक्पादेखि बटर टीसम्मका परिकारले पर्यटकको मन जित्छ । यहाँको घरबासमा घरकै बारीमा फल्ने अन्न तथा तरकारीमा आधारित हुन्छन् । चुलोको धुवाँ र काठको सुगन्ध मिसिएको यस्ता परिकार पर्यटकका लागि नयाँ स्वाद मात्र होइन, एक सांस्कृतिक अनुभव पनि बन्छ ।ताचै घरबासका अध्यक्ष यज्ञ घलेले आन्तरिक तथा बाह्य पर्यटक आगमन बाक्लै हुने गरेको बताउनुभयो । उहाँले पाहुनाले मागे अनुसारको खाना दिने गरेको बताउनुभयो । विशेष गरी पाहुनाले विषादीरहित गोबर मलमा फलेको आलुको परिकार, कोदो तथा फापरको ढिँडो बढी रुचाउने अध्यक्ष घलेले बताउनुभयो । घरबासले मनाङको संस्कृति पनि जोगाइरहेको छ । हिमाली समुदायको पहिरन, नाचगान, धार्मिक अनुष्ठान र सामुदायिक पर्वमा पर्यटकलाई सहभागी गराइने परम्परा बढ्दो छ । यति मात्र नभई घरबास कार्यक्रमले मनाङका महिलालाई सक्षम बनाएको छ । धेरै घरबासको नेतृत्व स्थानीय महिलाकै हातमा छ । कोठा व्यवस्थापन, खाना पकाउने, सांस्कृतिक प्रस्तुति समन्वयदेखि पाहुनालाई गाउँ घुमाउनेसम्मका काम उनीहरूले दक्षतापूर्वक समाल्छन् । यसले गाउँस्तरमै आर्थिक अवसर सिर्जना गरेको छ भने सांस्कृतिक सम्पदाको संरक्षणमा पनि योगदान पुगेको छ ।चामेमा ह्याप्पी होम होमस्टे सञ्चालक युवा उद्यमी सेराप विष्टले आफ्नो होमस्टेमा विदेशी पर्यटकले आफैँ पकाएर खाने गरेको बताउनुभयो । उहाँले स्वदेशीभन्दा पनि बढी विदेशी पाहुना आउने गरेको बताउनुभयो ।",
      "link": "https://gorkhapatraonline.com/news/182302",
      "image": "https://gorkhapatraonline.com/storage/media/321051/conversions/home-stay-original-thumb.jpg"
    },
    {
      "slug": "182301",
      "title": "प्याजको बेर्नाबाट मनग्गे आम्दानी",
      "timestamp": 1764806400000,
      "source": "gp",
      "content": "दाङ देउखुरीका किसान गगनबहादुर कुमालले प्याजको बेर्ना बेचेर बिक्रीबाट मनग्गे आम्दानी गर्दै आउनुभएको छ । लमही नगरपालिका–४, सेमरहवाका गगनले विगत १२ वर्षदेखि प्याजको बेर्नाको व्यवसाय गर्दै आउनुभएको हो । उहाँले सिजनका महिनामा मासिक एक लाख रुपियाँसम्म आम्दानी हुने बताउनुभयो ।",
      "longContent": "दाङ समाचारदातादाङ, मङ्सिर १८ गते । दाङ देउखुरीका किसान गगनबहादुर कुमालले प्याजको बेर्ना बेचेर बिक्रीबाट मनग्गे आम्दानी गर्दै आउनुभएको छ । लमही नगरपालिका–४, सेमरहवाका गगनले विगत १२ वर्षदेखि प्याजको बेर्नाको व्यवसाय गर्दै आउनुभएको हो । उहाँले सिजनका महिनामा मासिक एक लाख रुपियाँसम्म आम्दानी हुने बताउनुभयो । “प्याजको मुख्य सिजन मङ्सिर, पुस र माघ महिना हो,” उहाँले भन्नुभयो, “यो समयमा बजारमा प्याजको बेर्नाको माग अत्यधिक हुने भएकाले बिक्री राम्रो हुने गरेको छ ।” “सबैभन्दा बढी मङ्सिर र पुसमा बेर्ना बिक्री हुन्छ,” गगनले भन्नुभयो, “बिहान सबेरै उठेर बोरामा प्याजको बेर्ना लिएर गाडी चढ्छु, घोराही पुगेर दिनभर बेच्छु अनि बेलुकी घर फर्किन्छु ।” उहाँले बेर्नाको मूल्य मुठी अनुसार तोक्ने गरेको बताउनुभयो । “एक मुठीको मूल्य सय रुपियाँदेखि माथि पर्छ,” उहाँले भन्नुभयो, “बजारको माग र बेर्नाको गुणस्तर अनुसार मूल्य घटबढ हुन्छ ।” गगनले प्याजको बेर्नासँगै अन्य तरकारी खेती पनि गर्दै आउनुभएको छ । तरकारी खेती अन्य बालीभन्दा राम्रो र छोटो समयमा आम्दानी हुने भएकाले पछिल्ला वर्षमा उहाँले तरकारी उत्पादनमा धेरै समय खर्च गर्दै आउनुभएको छ । “सिजन अनुसारका तरकारी लगाउँछु, प्याजको बेर्ना मेरो मुख्य आम्दानीको स्रोत बनेको छ,” उहाँले भन्नुभयो, “अरू तरकारी खेतीबाट पनि राम्रै आउँछ तर दुःख गर्नु पर्छ ।”गगनको सफलताबाट प्रभावित भएको सोही गाउँका गोविन्द कुमालले पनि यस वर्षदेखि प्याजको बेर्ना बेच्न थाल्नुभएको छ । “गगन दाइको राम्रो आम्दानी देखेर म पनि यो काममा लागेको छु,” गोविन्दले भन्नुभयो, “सुरुवात राम्रो छ, उहाँकै मार्गदर्शनमा काम गर्दै छु ।” त्यसै गरी सोही गाउँका श्यामबहादुर कुमाल र शङ्कर चौधरी पनि प्रत्येक बिहान देउखुरीबाट घोराही पुगेर प्याजको बेर्ना बिक्री गर्दै आउनुभएको छ । यी किसान बिहान सबेरै प्याजका बोरा बोकेर बजार पुग्छन् र दिनभर बिक्री गरेर बेलुकी घर फर्कन्छन् ।गगन र उहाँका सहकर्मीहरूको यस्तो मेहनतले देउखुरीका अन्य किसान पनि कृषिमा आत्मनिर्भर बन्न प्रेरित भएका छन् । स्थानीयस्तरमा उत्पादन भएको प्याजको बेर्ना अहिले घोराहीका तरकारी बजारमा निकै लोकप्रिय बन्दै गएको छ ।",
      "link": "https://gorkhapatraonline.com/news/182301",
      "image": "https://gorkhapatraonline.com/storage/media/321050/conversions/payajko-muthi-milaudai-kisan-original-thumb.jpg"
    },
    {
      "slug": "182300",
      "title": "चिनी मिल सञ्चालनमा ढिलाइ",
      "timestamp": 1764806400000,
      "source": "gp",
      "content": "उखु कृषकले अनुदान र उखुको समर्थन मूल्यको विषयलाई आन्दोलन तीव्र पारेपछि महोत्तरीको रामनगरस्थित एभरेस्ट चिनी मिल र सर्लाहीको इन्दुशङ्कर चिनी मिल सञ्चालनमा ढिलाइ भएको छ ।",
      "longContent": "रवीन्द्र उप्रेती/जनार्जन खत्रीबर्दीबास/सर्लाही, मङ्सिर १८ गते । उखु कृषकले अनुदान र उखुको समर्थन मूल्यको विषयलाई आन्दोलन तीव्र पारेपछि महोत्तरीको रामनगरस्थित एभरेस्ट चिनी मिल र सर्लाहीको इन्दुशङ्कर चिनी मिल सञ्चालनमा ढिलाइ भएको छ । किसान आन्दोलनका कारण गत वर्षको तुलनामा यस वर्ष ढिलो गरी मात्र मिल सञ्चालन हुने भएको छ । गत वर्ष मङ्सिर २६ गतेदेखि फागुन २९ गतेसम्म सञ्चालनमा भएको एभरेस्टले ३१ लाख चार हजार १६३ क्विन्टल उखु क्रसिङ गरी दुई लाख ७० हजार ५८८ क्विन्टल चिनी उत्पादन गरेको थियो । यस वर्ष किसानको आन्दोलनले निकास नपाउँदा पुसयता क्रसिङ हुने सम्भावना नरहेको मिलको भनाइ छ ।चिनी मिलका वित्तीय महाप्रबन्धक विमलचन्द्र ठाकुरका अनुसार यस वर्ष एभरेस्टले ३० लाख क्विन्टल उखु क्रसिङ गर्ने लक्ष्य लिइएको छ । आन्दोलनले वातावरण अन्योलपूर्ण बनाएको भए पनि मिल सञ्चालनका तयारी भने तीव्र रूपमा भइरहेको महाप्रबन्धक ठाकुरले बताउनुभयो । सरकारले उखुको समर्थन मूल्य तोक्न ढिलाइ गर्दा सर्लाहीका किसान निराश बनेका छन् । मूल्य निर्धारण नहुँदा किसानले उखु काट्न पाएका छैनन् । चिनी मिल सञ्चालन गर्न पनि ढिलाइ भएको छ । सर्लाहीस्थित इन्दुशङ्कर चिनी उद्योगले मिल सञ्चालन गर्नुअघि गरिने डोङ्गा पूजा गरे पनि मिल सञ्चालनबारे भने अन्योल देखिएको छ । उखु काट्ने सुरसारमा रहेका किसान र मिल चलाएर उखु पेल्न सुरु गर्ने तयारीमा रहेका उद्योगी समर्थन मूल्य कुरेर बसेका छन् । सर्लाहीको बरहथवा नगरपालिका–३, हजरियाका नन्दु चौरसियाले उखुको मूल्य निर्धारण नहुँदा अन्योलमा परिरहेको बताउनुभयो । सरकारले मूल्य निर्धारण गर्नासाथ उखु काट्ने तयारीमा बसेको चौरसियाले जानकारी दिनुभयो । नेपाल उखु उत्पादक महासङ्घका अध्यक्ष श्यामबाबु रायले कृषिमन्त्री, कृषि सचिवले उखुको मूल्य निर्धारण गर्न मङ्सिर २९ सम्मको समय माग गरेको जानकारी दिनुभयो । यो हिसाबले पुस लागेपछि मात्रै चिनी मिल सञ्चालन हुने अवस्था रहेको छ । कृषिमन्त्री, कृषि सचिवलगायतले गत वर्षको बाँकी ३५ रुपियाँ अनुदान रकम भुक्तानी गर्ने र यो वर्ष मूल्य निर्धारण गर्दा किसानको लागतलाई ध्यान दिने आश्वासन दिएकाले आफूहरू किसानकै माग अनुसार मूल्य तय हुनेमा आशावादी रहेको महासङ्घका अध्यक्ष रायको भनाइ छ । इन्दुशङ्कर चिनी उद्योग हरिवनका उद्योगपति राजेश केडियाले उखुको मूल्य निर्धारण गर्दा कम रिकभरी आउने अर्थात् चिनी उत्पादन कम हुने ‘रिजेक्टेड भेराइटी’ र प्रशस्त  रिकभरी आउने उन्नत जातको उखुको बेग्लाबेग्लै मूल्य तोकिदिन सरकारसँग माग गरिएको बताउनुभयो ।",
      "link": "https://gorkhapatraonline.com/news/182300",
      "image": "https://gorkhapatraonline.com/storage/media/321049/conversions/ukhu-6-original-thumb.jpg"
    },
    {
      "slug": "182298",
      "title": "विश्व अर्थतन्त्र पनि सुस्त",
      "timestamp": 1764806400000,
      "source": "gp",
      "content": "मुलुकमा भित्रिने प्रत्यक्ष वैदेशिक लगानी (एफडिआई) घट्दो क्रममा रहेको छ । पछिल्लो छ वर्षको तथ्याङ्क हेर्दा विभिन्न देशबाट मुलुकमा भित्रिने वैदेशिक लगानी क्रमशः घट्दो अवस्थामा रहेको हो ।",
      "longContent": "गोरखापत्र समाचारदाताकाठमाडौँ, मङ्सिर १८ गते । मुलुकमा भित्रिने प्रत्यक्ष वैदेशिक लगानी (एफडिआई) घट्दो क्रममा रहेको छ । पछिल्लो छ वर्षको तथ्याङ्क हेर्दा विभिन्न देशबाट मुलुकमा भित्रिने वैदेशिक लगानी क्रमशः घट्दो अवस्थामा रहेको हो । संयुक्त राष्ट्रसङ्घको व्यापार तथा विकास सम्मेलन (युएनसिटिएड) ले मङ्गलबार जारी गरेको प्रतिवेदन नेपालमा सन् २०२४ मा पाँच करोड ७० लाख अमेरिकी डलर प्रत्यक्ष वैदेशिक लगानी भित्रिएको छ । यो रकम सन् २०१९ मा भित्रिएको १८ करोड ५० लाख अमेरिकी डलरभन्दा ठुलो परिमाणमा कम हो । यस्तै २०१९ मा १८ करोड ५० लाख अमेरिकी डलर वैदेशिक लगानी भित्रिएको प्रतिवेदनले देखाएको छ ।प्रतिवेदन अनुसार बितेका छ वर्षमा सबैभन्दा धेरै प्रत्यक्ष वैदेशिक लगानी सन् २०२१ मा १९ करोड ६० लाख अमेरिकी डलर आएको थियो । यस्तै सन् २०२३ मा ७४ करोड अमेरिकी डलर, सन् २०२२ मा ६५ करोड अमेरिकी डलर प्रत्यक्ष वैदेशिक लगानी नेपाल भित्रिएको थियो । सरकारले मुलुकमा वैदेशिक लगानी भित्र्याउने नीतिगत सुधार गरे पनि भित्रिने रकम भने घट्दो अवस्थामा रहेको तथ्याङ्कले देखाएको छ । प्रतिवेदन अनुसार सन् २०२४ मा नेपालले ग्रिनफिल्ड परियोजनामार्फत ४१.५ अर्बभन्दा बढी प्राप्त गरेको छ । विश्व अर्थतन्त्र पनि सुस्तराससका अनुसार सन् २०२५ मा विश्व अर्थतन्त्रको वृद्धि २.६ प्रतिशतमा झर्ने अनुमान गरिएको छ । यो सन् २०२४ को २.९ प्रतिशतभन्दा ०.३ प्रतिशतले कम हो । बढ्दो वित्तीय अस्थिरता र भूराजनीतिक तनावले व्यापार तथा लगानीमा परेको प्रभावका कारण यस वर्ष वृद्धि सुस्तिने प्रतिवेदनमा उल्लेख छ ।युएनसिटिएडको व्यापार तथा विकास प्रतिवेदन सन् २०२५ अनुसार वित्तीय बजारमा हुने उतारचढावले विश्व व्यापारलाई वास्तविक आर्थिक गतिविधिले जत्तिकै प्रभाव पार्ने भएकाले विकासशील तथा विकसित दुवै अर्थतन्त्रका सम्भावित अवसरमा सीमितता देखिएको छ ।प्रतिवेदनले कृत्रिम बौद्धिकता (एआई) जस्ता नयाँ प्रविधिबाट केही लाभ भए पनि सन् २०२६ मा पनि विश्व वृद्धि २.६ प्रतिशतमै रहने सम्भावना रहेको बताएको छ । युएनसिटिएडका अनुसार प्रस्तुत गरिएको अनुमान बजार विनिमय दरलाई आधार बनाएर गरिएको हो, जबकि ओइसिडीले उपयोग गर्ने क्रयशक्ति समता आधारित मापनले विश्व वृद्धिदर त्यसभन्दा केही उच्च देखाउँछ । ओइसिडीले पनि सन् २०२५ मा ३.२ प्रतिशत आर्थिक वृद्धि २०२६ मा २.९ प्रतिशतमा झर्ने अनुमान गरेको छ ।युएनसिटिएडकी महासचिव रेबेका ग्रिन्स्पानका अनुसार वित्तीय अवस्थाले अहिले विश्वव्यापारको दिशा निर्धारण गर्ने मुख्य कारकका रूपमा काम गरिरहेको छ । “व्यापार केवल आपूर्तिकर्ताको जालो मात्रै होइन, यो ऋण, भुक्तानी प्रणाली, मुद्रा बजार र पुँजी प्रवाहको जटिल संरचना पनि हो,” उहाँले भन्नुभयो ।प्रतिवेदनले सन् २०२५ मा विकासोन्मुख अर्थतन्त्र ४.३ प्रतिशतले विस्तार हुने देखाएको छ, जुन विकसित अर्थतन्त्रको तुलनामा धेरै उच्च हो ।उच्च ऋण लागत, पुँजी प्रवाहमा अचानक हुने उतारचढाव, तथा जलवायुसम्बन्धी जोखिमले विकासोन्मुख अर्थतन्त्रलाई आवश्यक वित्तीय क्षमता तथा लगानी विस्तारको अवसरमा बाधा पु¥याइरहेको उल्लेख गरिएको छ ।साना वित्तीय बजार भएका धेरै देशले सातदेखि ११ प्रतिशतसम्मको महँगो ब्याजदरमा बाह्य ऋण लिनुपर्ने बाध्यता छ, जबकि प्रमुख विकसित अर्थतन्त्रले एकदेखि चार प्रतिशत ब्याजमै ऋण पाउँछन् । चरम मौसमका घटनाबाट बारम्बार प्रभावित हुने देशले हरेक वर्ष करिब २० अर्ब बराबर बढी ब्याज तिर्नु परेको अनुमानले जलवायु जोखिमले वित्तीय दबाब झनै बढाएको प्रतिवेदनले बताएको छ ।युएनसिटिएडीले वित्तीय जोखिम घटाउने, स्थिरता बढाउने र व्यापार, वित्त तथा विकासबिचको तालमेल मजबुत पार्ने उद्देश्यसहित सुधारको विस्तृत शृङ्खला अघि सारेको छ । तिनमा व्यापार नियम अद्यावधिक गर्ने, तथ्याङ्क पहुँच विस्तार गर्ने, अन्तर्राष्ट्रिय मुद्रा संरचना सुधार गर्ने तथा पुँजी बजार विकास गर्ने जस्ता कदम समावेश छन् ।",
      "link": "https://gorkhapatraonline.com/news/182298",
      "image": "https://gorkhapatraonline.com/storage/media/321047/conversions/43-original-thumb.jpg"
    },
    {
      "slug": "182296",
      "title": "प्रभु म्यानेजमेन्टका पाँच जनालाई मुद्दा",
      "timestamp": 1764806400000,
      "source": "gp",
      "content": "देशका ३८ सहकारी संस्थामार्फत भएको रेमिट्यान्स कारोबार र धरौटी रकम भुक्तानी नगरेको आरोपमा प्रभु म्यानेजमेन्ट प्रालिका संस्थापक अध्यक्ष देवीप्रकाश भट्टचनसहित पाँच जनाविरुद्ध जिल्ला अदालतमा मुद्दा दायर भएको छ ।",
      "longContent": "गोरखापत्र समाचारदाताकाठमाडौँ, मङ्सिर १८ गते । देशका ३८ सहकारी संस्थामार्फत भएको रेमिट्यान्स कारोबार र धरौटी रकम भुक्तानी नगरेको आरोपमा प्रभु म्यानेजमेन्ट प्रालिका संस्थापक अध्यक्ष देवीप्रकाश भट्टचनसहित पाँच जनाविरुद्ध जिल्ला अदालतमा मुद्दा दायर भएको छ । जिल्ला सरकारी वकिल कार्यालय काठमाडौँले ठगी, आपराधिक विश्वासघात र हुन्डीसमेतको कसुरमा उहाँहरूविरुद्ध जिल्ला अदालत काठमाडौँमा मुद्दा दायर गरेको हो । प्रतिवादी पाँचै जना र दुई कम्पनीलाई समान तीन कसुरमा समान बिगो कायम गरेर मुद्दा दायर भएको छ ।विभिन्न सहकारी र प्रभु मनी ट्रान्सफर तथा प्रभु म्यानेजमेन्टको सम्झौता अनुसार भुक्तानी नपाएको भन्दै सहकारी संस्थाले दिएको जाहेरीका आधारमा अनुसन्धानपछि मुद्दा चलाइएको हो । प्रभु म्यानेजमेन्टमार्फत सहकारी संस्थालाई भुक्तानी दिनुपर्ने रकम उपलब्ध नगराई ठगी र आपराधिक विश्वासघात तथा राष्ट्र बैङ्क अन्तर्गतको कसुर गरेको जिकिर अभियोगपत्रमा लिइएको छ । मुद्दामा रामबाबुप्रसाद जयसवाल, हेमकुमार महाजु, देवीप्रकाश भट्टचन, कुसुम लामा, रामेश्वर सापकोटा, श्रुतिका लामा, सन्तोषकुमार लामालाई प्रतिवादी बनाइएको छ । यस्तै प्रभु मनि ट्रान्सफर र प्रभु मेनेजमेन्ट प्रालिलाई पनि विपक्षी कायम गरिएको छ । जयसवाल, महाजुलाई मुद्दासाथ उपस्थित गराइएको छ र भट्टचनबाहेकलाई फरारका रूपमा मुद्दा दर्ता गरिएको छ । पक्राउ परी हाजिरी जमानतमा रिहा हुनुभएका भट्टचनलाई अनुपस्थितका रूपमा मुद्दा चलाइएको छ । अभियोगपत्र अनुसार प्रतिवादी पाँचै जनालाई समान तीन कसुरमा समान बिगो कायम गरिएको छ । ठगी र प्रभु मनी ट्रान्सफरको कसुरको हकमा फरक फरक छ करोड ५२ लाख ५५ हजार ४२१ रुपियाँ बिगो दाबी गरिएको छ । यस्तै प्रभु मेनेजमेन्टबाट रेमिटको नाममा भएको हुन्डी कारोबारमा छ करोड १० लाख सात हजार १५० रुपियाँ बिगो दाबी गरिएको छ । यस्तै सरकारीको दाबी अनुसार छ करोड ५२ लाख ५५ हजार ४२० रुपियाँ क्षतिपूर्ति भराउन माग गरिएको छ । यस्तै अपराधपीडित कोषमा समेत रकम भराउन माग गरिएको छ । कसुर ठहर भएमा प्रतिवादीलाई मुलुकी अपराधसंहिता २०७४ को दफा २४९ को व्यवस्था अनुसार ठगीमा सात वर्षसम्म कैद र ७० हजार रुपियाँसम्म जरिबाना हुने कानुनी व्यवस्था छ । यस्तै नेपाल राष्ट्र बैङ्कले जारी गरेको निर्देशनविपरीत काम गरेमा दफा ९५ अनुसार कसुर भएमा दफा ९६ अनुसार सजाय हुने छ । जसमा व्यक्तिको हकमा बिगो जफत गरी तीन गुणासम्म जरिबाना वा सात वर्षसम्म तथा दुवै सजायसमेत हुन सक्ने व्यवस्था छ । कति छ दाबी ? सहकारीले प्रभु म्यानेजमेन्टको सम्झौतामा एजेन्ट भई काम गरेको तर व्यक्तिलाई भुक्तानी दिएको रकम र धरौटी नपाएको भन्दै जाहेरी दिएका थिए । भुक्तानी रकम र धरौटी गरी ३८ सहकारीको छ करोड ५२ लाख ५५ हजार ४२० रुपियाँ र सोको ब्याजसमेत भराउन माग गरेर जाहेरी दिएका थिए । भुक्तान रकम, धरौटी र ब्याजसमेत भराइदिन जाहेरीमा माग गरिएको छ । गुण समूहका अध्यक्ष शाक्य पक्राउ यसैबिच नेपाल प्रहरीको केन्द्रीय अनुसन्धान ब्युरो (सिआइबी) ले गुण समूहका अध्यक्ष राजेन्द्र शाक्यलाई पक्राउ गरेको छ । बैङ्किङ कसुरको अभियोगमा सिआइबीको टोलीले शाक्यलाई काठमाडौँबाट पक्राउ गरेको प्रवक्ता वरिष्ठ प्रहरी उपरीक्षक शिवकुमार श्रेष्ठले जानकारी दिनुभयो । प्रभु म्यानेजमेन्ट कम्पनीको रकम हिनामिना गरेको आरोपमा सिआइबीले प्रभु समूहका अध्यक्ष देवीप्रसाद भट्टचन, बैङ्का प्रमुख कार्यकारी अधिकृत (सिइओ) अशोक शेरचन, नायब प्रमुख कार्यकारी अधिकृत मणिराम पोखरेल र कर्जा प्रमुख अधिकृत रिवास श्रेष्ठलाई पक्राउ गरेर अनुसन्धान गरिरहेको छ ।  सिआइबीका अनुसार बैङ्किङ कसुरसम्बन्धी राष्ट्र बैङ्कको प्रतिवेदनका आधारमा प्रभु बैङ्क तथा प्रभु म्यानेजमेन्ट समूहका पदाधिकारी तथा कर्मचारीमाथि अनुसन्धान भइरहेको छ । प्रभु बैङ्कका सिइओ अशोक शेरचनसँग जोडिएको मुद्दामा अनुसन्धानका लागि गुण समूहका अध्यक्ष शाक्यलाई पक्राउ गरिएको सिआइबीले जनाएको छ । यसअघि सिआइबीले गत कात्तिक २२ गते प्रभु बैङ्कको प्रमुख कार्यालय बिजुली बजारमा छापा मारेर महत्वपूर्ण कागजात नियन्त्रणमा लिएको थियो ।",
      "link": "https://gorkhapatraonline.com/news/182296",
      "image": "https://gorkhapatraonline.com/storage/media/321045/conversions/pravu-original-thumb.jpg"
    },
    {
      "slug": "182294",
      "title": "पलायनको सँघारमा बेगनासका डुङ्गा व्यवसायी",
      "timestamp": 1764806400000,
      "source": "gp",
      "content": "दसकयता बेगनास तालमा आउने स्वदेशी तथा विदेशी पर्यटक घट्दै गएपछि यहाँका पर्यटन तथा डुङ्गा व्यवसायी चिन्तित छन् । पोखराको बैदामस्थित फेवातालमा आउने पर्यटक पनि बेगनास तालतर्फ जान छाडेपछि डुङ्गा व्यवसायी सङ्कटमा परेका हुन् ।",
      "longContent": "लेखनाथ (कास्की), मङ्सिर १८ गते । दसकयता बेगनास तालमा आउने स्वदेशी तथा विदेशी पर्यटक घट्दै गएपछि यहाँका पर्यटन तथा डुङ्गा व्यवसायी चिन्तित छन् । पोखराको बैदामस्थित फेवातालमा आउने पर्यटक पनि बेगनास तालतर्फ जान छाडेपछि डुङ्गा व्यवसायी सङ्कटमा परेका हुन् ।सार्वजनिक बिदाका दिन बेगनास तालमा घुम्न आउने आन्तरिक पर्यटक केही मात्रामा देखिए पनि विदेशी पर्यटक भने न्यून मात्रै पुग्ने गरेको तालमा ३७ वर्षदेखि डुङ्गा व्यवसाय गर्दै आउनुभएका मेघनाथ तिवारी बताउनुभयो । विसं २०७२ को भूकम्पसँगै बेगनास तालमा आउने पर्यटकको सङ्ख्या घट्दै गएको उहाँले बताउनुभयो ।  मुग्लिङ–पोखरा, तालचोक–बेगनास सडक पुनर्निर्माणका कारण यहाँ पुग्ने पर्यटकको सङ्ख्या घटेको बेगनास तालका डुङ्गा व्यवसायी सोमराज कँडेलले गुनासो गर्नुभयो ।बेगनास तालका डुङ्गा व्यवसायी समितिका पूर्वअध्यक्ष ढकनाथ कँडेलले डुङ्गा व्यवसायबाट दैनिकी नचलेपछि ३० प्रतिशत व्यवसायी अन्य पेसामा पुगेका छन् । बाँकी रहेका व्यवसायी पनि व्यवसायसँगै अन्य काममा संलग्न हुने गरेका छन्,” उहाँले भन्नुभयो ।  पोखरा महानगरपालिका–३१ मा रहेको बेगनास तालमा आन्तरिक पर्यटक नौका विहार र माछाका परिकार खान पुग्ने गर्छन् । पोखराको दोस्रो ठुलो बेगनास ३७३ हेक्टर क्षेत्रफलमा फैलिएको छ । यहाँ २८० वटा डुङ्गा सञ्चालनमा छन् भने करिब दुई सय जना डुङ्गा व्यवसायी छन । व्यवासयीले डुङ्गाको पालो कुर्न एक साता पर्खनु पर्छ । महिनाको तीन हजार रुपियाँले परिवार कसरी चल्न सक्छ,” पूर्वअध्यक्ष कँडेलले प्रश्न गर्नुभयो ।बेगनास तालमा एक घण्टा नौका विहार गरेबापत व्यवसायीले सात सय र पाइडलबोटको एक हजार पाँच सय रुपियाँ निर्धारण गरिएको छ । तालमा तीन वटा मोटरबोट भए पनि ती मोटरबोट वराहमन्दिरमा जानआउनका लागि मात्र प्रयोग हुन्छन् ।डुङ्गाबाट तालवरपरका जङ्गल, बेगनास तथा माझठाना गाउँ, अन्नपूर्ण हिमशृङ्खला, कालिकाको ठुलाकोट तथा बेगनासको सुन्दरीडाँडाको मनोहर दृश्यावलोकन गर्न सकिन्छ । बेगनास तालमा विसं २०३७ देखि व्यावसायिक रूपमा डुङ्गा सञ्चालन हुँदै आएको हो ।",
      "link": "https://gorkhapatraonline.com/news/182294",
      "image": "https://gorkhapatraonline.com/storage/media/321043/conversions/Dunga-original-thumb.jpg"
    },
    {
      "slug": "182292",
      "title": "वर्षाले तरकारीमा डेढ अर्बको क्षति",
      "timestamp": 1764806400000,
      "source": "gp",
      "content": "बेमौसमी वर्षाका कारण दुई महिनामा डेढ अर्ब रुपियाँ बराबरको तरकारी बालीमा क्षति भएको छ । गत असोज र कात्तिक महिनामा आएको बैमौसमी वर्षाका कारण एक अर्ब ४९ करोड रुपियाँ बराबरको २२ हजार मेट्रिक टन तरकारी बालीमा क्षति पुगेको कृषि तथा पशुपन्छी विकास मन्त्रालयले जनाएको छ ।",
      "longContent": "गोरखापत्र समाचारदाताकाठमाडौँ, मङ्सिर १८ गते । बेमौसमी वर्षाका कारण दुई महिनामा डेढ अर्ब रुपियाँ बराबरको तरकारी बालीमा क्षति भएको छ । गत असोज र कात्तिक महिनामा आएको बैमौसमी वर्षाका कारण एक अर्ब ४९ करोड रुपियाँ बराबरको २२ हजार मेट्रिक टन तरकारी बालीमा क्षति पुगेको कृषि तथा पशुपन्छी विकास मन्त्रालयले जनाएको छ ।वर्षाका कारण तीन प्रदेशमा गरी एक हजार ९४७ हेक्टर क्षेत्रफलमा लगाइएको तरकारी बालीमा क्षति पुगेको छ । मन्त्रालयका अनुसार सबैभन्दा धेरै असोज १७ देखि १९ सम्म आएको बैमौसमी वर्षाले तरकारी बालीमा क्षति पु¥याएको छ । यस वर्षाका कारणले गर्दा एक अर्ब २५ करोड ७१ लाख रुपियाँ बराबरको एक हजार ३६१ हेक्टर क्षेत्रफलमा लगाइएको १६ हजार १२० मेट्रिक टन तरकारी बालीमा क्षति पुगेको छ । सबैभन्दा धेरै कोशी, मधेश र गण्डकी प्रदेशमा तरकारी बालीमा क्षति पुगेको मन्त्रालयले जनाएको छ । यस्तै कात्तिक १५ देखि १७ सम्म आएको बैमौसमी वर्षाका कारण ५८६ हेक्टर क्षेत्रफलमा लगाएको २२ करोड २३ लाख रुपियाँ बराबरको छ हजार ८३६ मेट्रिक टन तरकारी बालीमा क्षति पुगेको मन्त्रालयले जनाएको छ  ।  सबैभन्दा धेरै कोशी र मधेश प्रदेशमा क्षति पुगेको छ । कोशी प्रदेशका सुनसरी र मधेश प्रदेशका १० वटै जिल्लामा लगाएको तरकारी बालीमा क्षति पुगेको मन्त्रालयले जनाएको छ । वर्षाले तरकारी बालीमा क्षति पु¥याउँदा बजारमा अभाव भई अस्वाभाविक रूपमा मूल्य बढेको छ । वर्षाले तरकारी उत्पादनमा क्षति र माग अनुसार आपूर्ति नहुँदा हरियोका तरकारीको मूल्य तेब्बरसम्मले बढेको छ । यस कारण तरकारीको सिजनको बेला पनि मूल्य बढ्दा उपभोक्तालाई प्रत्यक्ष असर परेको छ । तिहारदेखि नै बजारमा बढ्दै गएको हरियो तरकारीको मूल्य अझै घट्न सकेको छैन । हरियो सागदेखि अधिकांश तरकारीको मूल्य बढेको छ । खुद्रा व्यवसायीका अनुसार हरियो तरकारीको खुद्रा मूल्य प्रतिकेजी एक सय रुपियाँदेखि १५० रुपियाँसम्म रहेको छ । काउली, भिन्डी प्रतिकेजी १५० रुपियाँ, गोलभेँडा प्रतिकेजी १४०, सिमी प्रतिकेजी १५० रुपियाँ रहेको छ । आलु प्रतिकेजी ८० रुपियाँ, भन्टा प्रतिकेजी एक सय, हरियो फर्सी प्रतिकेजी ११० र हरियो साग प्रतिमुठा ५० रुपियाँ रहेको छ । यस्तै असोज दोस्रो साता आएको बैमौसमी वर्षाका कारण १९४ हेक्टर क्षेत्रफलमा लगाएको ५६ करोड ८८ लाख रुपियाँ बराबरको दुई हजार ९९९ मेट्रिक टन फलफूलमा क्षति पुगेको मन्त्रालयले जनाएको छ । फलफूलमा भने धेरै नोक्सान नभएको मन्त्रालयको प्रतिवेदनले देखाएको छ ।",
      "link": "https://gorkhapatraonline.com/news/182292",
      "image": "https://gorkhapatraonline.com/storage/media/321041/conversions/morang-badhi-ko-chhetee-2-original-thumb.jpg"
    },
    {
      "slug": "182250",
      "title": "बजेट कटौती र सेवासुविधा खोसिएको विषयमा राष्ट्रियसभा सांसद र अर्थमन्त्रीबिच नोकझोक",
      "timestamp": 1764720000000,
      "source": "gp",
      "content": "सरकारले चालु आर्थिक वर्षको बजेटमा परेका केही योजनाको कटौती र राष्ट्रियसभा सांसद तथा पूर्वविशिष्टहरुको स्वकीय सचिवलगायत सेवा सुविधा खोसेको विषयमा संसदीय समितिमा नोकझोक चलेको छ।",
      "longContent": "काठमाडौँ, मङ्सिर १७ गते। सरकारले चालु आर्थिक वर्षको बजेटमा परेका केही योजनाको कटौती र राष्ट्रियसभा सांसद तथा पूर्वविशिष्टहरूको स्वकीय सचिवलगायत सेवा सुविधा खोसेको विषयमा संसदीय समितिमा नोकझोक चलेको छ।    सङ्घीय संसद् राष्ट्रियसभाअन्तर्गतको विकास, आर्थिक मामिला तथा सुशासन समितिको आजको बैठकमा सांसदहरू र अर्थमन्त्री रामेश्वरप्रसाद खनालबिच आरोप–प्रत्यारोप भएको हो।अहिलेको सरकारले राष्ट्रियसभाप्रति बदलाको भावले प्रेरित भएर काम गरिरहेको आरोप समितिका सदश्यहरुले लगाइरहँदा अर्थमन्त्री खनालले त्यसको प्रतिवाद मात्र गर्नुभएन अतिरञ्जित लाञ्छनाको पुष्टि गर्न चुनौतीसमेत दिनुभयो ।    गत भदौ २३ र २४ गतेको जेनजी आन्दोलनपछि गठित विद्यमान सरकारले आर्थिक अनुशासन कायम गर्ने र आगामी निर्वाचनका लागि खर्च जुटाउने भन्दै चालु आर्थिक वर्ष २०८२-८३ को बजेटमा परेका टुक्रे आयोजनाको कटौती गरेको थियो। पूर्वतयारी नसकिएका, राजनीतिक पहुँच र शक्तिका आधारमा बजेटमा परेका, रु तीन करोडभन्दा कम लागतका टुक्रे आयोजना कटौती गर्ने नीति सरकारले लिएको छ।त्यस्तै, अनुत्पादक खर्च कटौती र मितव्ययिता कायम गर्ने भन्दै गत असोज ५ गतेको मन्त्रिपरिषद् बैठकले कानुनविपरीतका सेवा सुविधा कटौती गर्ने निर्णय गरेको थियो।सुशासन समितिको आजको बैठकमा सांसदहरूले यी दुई विषयलाई पेचिलोसँग उठाएका हुन्।समितिका सदस्य भुवनबहादुर सुनारले राजनीतिक दल र सांसदहरूप्रति अहिलेको सरकारको धारणा के हो ? भन्दै प्रश्न गर्नुभयो।“राष्ट्रियसभाका सांसदको स्वकीय सचिवको सेवा सुविधा कटौती भएको छ।बजेटमा परेका माननीयका योजना काटिए।हामी अन्यायमा पर्यौं”, उहाँको भनाइ थियो, “तीन करोड रुपियाँभन्दा कमका आयोजना काट्ने भनिएको छ। राष्ट्रिय सभाका सांसदका १०० जति पनि योजना पनि बजेटमा परेका छैनन्। त्यसमा पनि सबै विकास योजना कटौती गरेर त हुँदैन होला ।”अर्का सांसद विष्णुबहादुर विश्वकर्माले पनि सांसदको स्वकीय सचिव कटौती गरेको प्रती आक्रोश पोख्नुभयो।“राष्ट्रियसभा विद्वत्वर्गको सभा हो। लामो समय राजनीतिक योगदान गरेका व्यक्ति यहाँ छन्। यहाँ धनी र ठेकेदारका छोराछोरी कोहि छैनन्। सहारा चाहिने बेलामा सुविधा कटौती गरेर बेसहारा बनाइएको छ”, उहाँले भन्नुभयो।त्यस्तै, टुक्रे आयोजना कटौतीका नाममा सरकारले विकास विरोधी काम गरेको पनि उहाँको जिकिर छ। बजेटका योजना तथा कार्यक्रम कटौती गरेर करिब रु एक खर्ब २० अर्ब बराबर जोगाइएको भने पनि यसले विकास निर्माणका काम र मुलुकको समग्र आर्थिक अवस्थामा प्रतिकूल असर देखिने उहाँको भनाइ छ ।सांसद शारदादेवी भट्टले अहिलेको सरकारले राष्ट्रियसभा सांसदको स्वकीय सचिवको सुविधा खोसेको तर सरकारमा रहेका व्यक्तिले भने त्यस्तो सुविधा लिएर आफैँमाथि नैतिकताको प्रश्न खडा गरेको बताउनुभयो।“प्रधानमन्त्री आफूले स्वकीय सचिव राख्ने तर हामी सांसदको खोसिएको छ”, उहाँले भन्नुभयो। सांसदहरूले विमानस्थलमा अतिविशिष्ट कक्ष प्रयोग गर्न नपाएको प्रति पनि उहाँको गुनासो थियो ।सांसद उर्मिला अर्यालले अहिलेको सरकारले बदलाको भावले प्रेरित भएर बजेट कटौती र सेवा सुविधा खोस्ने निर्णय गरेको आरोप लगाउनुभयो।“पुर्वाधार निर्माणका लागि छुट्याइएको बजेट कटौती भएको छ।बजेट कटौती गर्नु भनेको सांसदप्रति बदलाको भावनाजस्तो हुन्छ।यस्तो नहोस्”, उहाँले भन्नुभयो।राष्ट्रियसभाका सांसदहरूले पनि विभिन्न समयका राजनीतिक परिवर्तनका लागि योगदान दिएको बताउनुहुँदै अहिलेको सरकारले त्यसको सम्मान गर्न नसकेको बताउनुभयो।त्यस्तै, काम सुरु भइसकेका आयोजनामा बजेट कटौती हुँदा त्यसले थप समस्या सृजना गरेको उहाँको भनाइ छ। जेनजी आन्दोलनका घाइतेको सही व्यवस्थापन र रेखदेख भए–नभएको बारे पनि उहाँले सरकारसँग प्रश्न गर्नुभयो ।सांसदको जवाफमा अर्थमन्त्री रामेश्वरप्रसाद खनालले सरकारका कामप्रति अनावश्यक शङ्का–उपशङ्का र लान्छना लगाउने काम भएको प्रतिक्रिया जनाउनुभयो।“लाञ्छना लगाउने शैलीमा केही विषय आएका छन्।यसमा म के स्पष्ट गर्न चाहान्छु भने, नेपाल सरकारको बजेट बचाएर अर्थमन्त्री र सचिवको कम्पनीमा लगानी भएको छैन। यो गलत हो। यदि हामीले गलत गरेका रहेछौँ भने अख्तियारलगायतका निकायले हेर्ने नै छन्”, अर्थमन्त्री खनालको भनाइ थियो, “सामाजिक सञ्जालतिर आएका र हल्लाका भरमा अनावश्यक लान्छना लगाउन भएन। हामीलाई सोधेको भए वास्तविकता के हो भन्थ्यौँ। सार्वजनिक रूपमा लाञ्चना लगाउन अघि त्यो साचो हो वा होइन भनेर आफैँ पनि सोधखोज गर्नुपथ्र्यो ।” सुशासन कायम गर्न र सरकारको कोषलाई व्यवस्थित गर्न यी कदमहरू चालिएको बताउनुहुँदै अर्थमन्त्री खनालले मापदण्ड बमोजिम र कानुनले व्यवस्था गरेका कुनै पनि सेवा सुविधा कटौती नभएको स्पष्ट पार्नुभयो। राष्ट्रियसभा सांसदहरुलाई स्वकीय सचिवलगायतका सेवा सुविधा दिने हो भने कानुन बनाएर जान सकिने पनि उहाँको भनाई थियो ।“म आफैँले स्वकीय सचिव लिएको छैन। घरमा सुरक्षाकर्मी पनि छैनन्। स्वकीय सचिव नभैकन काम गर्न सकिँदैन भने कानुन बनाएर अनुसूचीमा थप गरेर जान सकिन्छ”, अर्थमन्त्री खनालले भन्नुभयो ।चालु आर्थिक वर्षको बजेटका केही योजना तथा कार्यक्रम कटौती गर्नुमा मुख्यतः बजेट अनुशासन र मितव्ययिता कायम गर्नु ध्येय रहेको उहाँको भनाइ छ।“पूर्वतयारी नभएका, शक्ति र पहुँचका आधारमा अन्तिम समयमा बजेटमा परेका योजना कटौती गरिएको हो। कतिपय मन्त्रालय स्वयंले कार्यान्वयन गर्ने क्षमताभन्दा तीन गुणा बढी आयोजना बजेटमा परेका छन्”, अर्थमन्त्री खनालले भन्नुभयो, “अहिले सङ्घीय सरकारको सञ्चित कोष रू दुई खर्ब ३६ अर्ब घाटामा छ।प्रदेश र स्थानीय तहले खर्च गर्न नसकेको रकमले कोष व्यवस्थापन भइरहेको छ ।” ठेक्का प्रक्रियामा गइसकेका योजना तथा कार्यक्रमको भने बजेट फुकुवा गरिने उहाँले उल्लेख गर्नुभयो।“यदि कटौतीमा परेको कुनै योजना टेण्डर प्रक्रियामा गइसकेको छ भने मन्त्रालयगत बजेट सूचना प्रणाली (एलएमबिआइएस)मा खुला हुन्छ।अहिले पनि करिब रु १६ अर्ब जति फुकुवा भइसकेको छ”, अर्थमन्त्री खनालले भन्नुभयो ।अहिलेको सरकारले सकेसम्म आगामी सरकारलाई दायित्व थप्ने गरी काम नगर्ने, पूरक बजेट नल्याउने र दीर्घकालीन दायित्व सृजना नगर्ने गरी काम गरिरहेको अर्थमन्त्री खनालको भनाइ छ। त्यस्तै, आगामी फागुन २१ गतेका लागि तय भएको प्रतिनिधिसभा निर्वाचनका लागि खर्च जोहो गर्नुपर्ने र त्यसका लागि विद्यमान बजेटभित्रै स्रोत खोज्नुपर्ने भएकाले अर्थ मन्त्रालयको समस्या पनि सांसदहरूले बुझिदिनुपर्ने उहाँको आग्रह थियो। रासस",
      "link": "https://gorkhapatraonline.com/news/182250",
      "image": "https://gorkhapatraonline.com/storage/media/320997/conversions/575124212_1194094412617997_2409477353064828573_n-original-thumb.jpg"
    },
    {
      "slug": "182241",
      "title": "कोटेश्वर चोक सुधार आयोजनाका लागि जापानसँग ऋण सम्झौता : अन्डरपास र फ्लाइओभर बन्ने",
      "timestamp": 1764720000000,
      "source": "gp",
      "content": "नेपाल सरकार र जापान सरकारबीच कोटेश्वर चोक सुधार आयोजनाको लागि ऋण सम्झौतामा हस्ताक्षर भएको छ । अर्थमन्त्री रामेश्वर प्रसाद खनालको समुपस्थतिमा अर्थ मन्त्रालयमा आयोजित एक समारोहमा हस्ताक्षर भएको हो ।",
      "longContent": "काठमाडौँ, मङ्सिर १७ गते । नेपाल सरकार र जापान सरकारबीच कोटेश्वर चोक सुधार आयोजनाको लागि ऋण सम्झौतामा हस्ताक्षर भएको छ । अर्थमन्त्री रामेश्वरप्रसाद खनालको समुपस्थितिमा अर्थ मन्त्रालयमा आयोजित एक समारोहमा हस्ताक्षर भएको हो ।जापानले उक्त आयोजनाका लागि ३४.५९ अर्ब जापानी येन (करिब ३१.७६ अर्ब) बराबरको ऋण सहायता उपलब्ध गराएको छ। जाइकामार्फत प्राप्त हुने उक्त ऋणको ग्रेस अवधि १० वर्ष, भुक्तानी अवधि ३० वर्ष र वार्षिक ०.२ प्रतिशत ब्याजदर रहनेछ।आयोजनाअन्तर्गत कोटेश्वर तथा जडीबुटी खण्डमा अन्डरपास तथा फ्लाइओभर निर्माण गरिनेछ, जसले काठमाडौँ, ललितपुर, भक्तपुर तथा बिपी राजमार्ग हुँदै चल्ने सवारीसाधनको आवागमन सहज बनाउन तथा ट्राफिक जाम न्यूनीकरण गर्न महत्त्वपूर्ण योगदान पुर्‍याउने अपेक्षा गरिएको छ। आयोजना भौतिक पूर्वाधार तथा यातायात मन्त्रालय अन्तर्गतको सडक विभागमार्फत कार्यान्वयन गरिनेछ।ऋण सहायतासँग सम्बन्धित  एक्सचेन्ज अफ नोटेडमा अर्थ सचिव डा. घनश्याम उपाध्याय र जापानी राजदूत मायदा  तोरुले हस्ताक्षर गर्नुभएको अर्थ मन्त्रालयका सहसचिव एवम् प्रवक्ता टङ्कप्रसाद पाण्डेयले जानकारी दिनुभयो । त्यस्तै ऋण सम्झौतामा अर्थ मन्त्रालयको अन्तर्राष्ट्रिय आर्थिक सम्बन्ध महाशाखाका प्रमुख सहसचिव डा. धनीराम शर्मा र जाइका नेपालका प्रमुख प्रतिनिधि मित्सुजाकी माजुकीले हस्ताक्षर गर्नुभयो। कार्यक्रममा अर्थमन्त्री  रामेश्वरप्रसाद खनाल, सहसचिव डा. धनीराम शर्मा, जाइका नेपालका प्रमुख प्रतिनिधि मित्सुजाकी माजुकी, राजदूत मायदा तोरुले सम्बोधन गर्दै द्विपक्षीय सहकार्यलाई थप प्रभावकारी रूपमा अघि बढाउने प्रतिबद्धता व्यक्त गर्नुभयो। जापानी राजदूतले जापानको सहुलियतपूर्ण ऋण सहयोगमा कार्यान्वयन हुने कोटेश्वर चोक सुधार आयोजना कार्यान्वयनबाट उपत्यकाको यातायात व्यवस्थामा उल्लेख्य सुधार हुने विश्वास व्यक्त गर्नुभएको छ । उहाँले नेपाल र जापानबीचको दशकौं पूरानो मित्रतापूर्ण सम्बन्धको स्मरणसमेत गर्नुभयो । अर्थमन्त्री खनालले आफ्नो सम्बोधनमा नेपाल–जापान सहकार्यअन्तर्गत काठमाडौं उपत्यकाको महत्त्वपूर्ण जामयुक्त स्थानको सुधारमा प्रगति ल्याउने उद्देश्यले अघि बढाइएको यो परियोजनाले राजधानीको यातायात व्यवस्थापनमा दीर्घकालीन परिवर्तन ल्याउने विश्वास व्यक्त गर्नुभयो। कार्यक्रममा अर्थ मन्त्रालय, भौतिक पूर्वाधार तथा यातायात मन्त्रालय, सडक विभाग, जापानी दूतावास तथा जाइका नेपालका वरिष्ठ अधिकारीहरूको उपस्थिति थियो।",
      "link": "https://gorkhapatraonline.com/news/182241",
      "image": "https://gorkhapatraonline.com/storage/media/320942/conversions/photo123-original-thumb.jpg"
    },
    {
      "slug": "182225",
      "title": "रुसको मुद्रास्फीति वर्षको अन्त्यसम्म ६ प्रतिशतमा झर्नेः पुटिन",
      "timestamp": 1764720000000,
      "source": "gp",
      "content": "रुसको मुद्रास्फीति दर यस वर्षको अन्त्यसम्म करिब ६ प्रतिशतमा झर्ने अपेक्षा गरिएको छ । उक्त दर सरकार र केन्द्रीय बैङ्कले गरेको पूर्वानुमानभन्दा कम रहेको रुसका राष्ट्रपति भ्लादिमिर पुटिनले मङ्गलबार बताउनुभएको छ ।",
      "longContent": "मास्को, मङ्सिर १७ गते । रुसको मुद्रास्फीति दर यस वर्षको अन्त्यसम्म करिब ६ प्रतिशतमा झर्ने अपेक्षा गरिएको छ । उक्त दर सरकार र केन्द्रीय बैङ्कले गरेको पूर्वानुमानभन्दा कम रहेको रुसका राष्ट्रपति भ्लादिमिर पुटिनले मङ्गलबार बताउनुभएको छ ।मार्चमा १० प्रतिशतभन्दा माथि पुगेको मुद्रास्फीति अहिले वर्षेनी आधारमा ७ प्रतिशतभन्दा तल झरेको छ र वर्षको अन्त्यसम्म करिब ६ प्रतिशत पुग्ने अनुमान छ । राष्ट्रपतिले भन्नुभयो, “आर्थिक वृद्धिको गति केही सुस्त हुँदै गएको छ । रुसको कुल घरेलु उत्पादन यस वर्षको पहिलो नौ महिनामा १ प्रतिशतले बढेको छ ।”पूरा वर्षको आर्थिक वृद्धिको अनुमान ०.५ प्रतिशतदेखि १ प्रतिशतको बिचमा रहेको छ, जुन सरकारको अपेक्षासँग मेल खान्छ । पुटिनका अनुसार, सरकारले र केन्द्रीय बैङ्कले कडाइ गरिएका नीति लागू गर्दै अर्थतन्त्रलाई सहजरूपमा सञ्चालन गर्न प्रयासरत रहेका छन् । “सेप्टेम्बर महिनामा रुसको बेरोजगारी दर २.२ प्रतिशत रहेको छ, जुन ऐतिहासिकरूपमा सबैभन्दा कम दर हो,”उहाँले जानकारी दिनुभयो । रासस/सिन्ह्वा",
      "link": "https://gorkhapatraonline.com/news/182225",
      "image": "https://gorkhapatraonline.com/storage/media/320899/conversions/putin-original-thumb.jpg"
    },
    {
      "slug": "182700",
      "title": "बर्दियाको घटनाको अध्ययन गर्न गृहमन्त्रीलाई प्रधानमन्त्रीको निर्देशन",
      "timestamp": 1764979200000,
      "source": "gp",
      "content": "प्रधानमन्त्री सुशीला कार्कीले बर्दियाको बढैयाताल–४ को भकारी गाउँकी एक युवतीले नागरिकताका लागि संघर्ष गर्दागर्दै मृत्युको बाटो रोजेको घटनाको छानबिन गर्न गृहमन्त्रीलाई निर्देशन दिनुभएको छ ।",
      "longContent": "काठमाडौँ, मङ्सिर २० गते । प्रधानमन्त्री सुशीला कार्कीले बर्दियाको बढैयाताल–४ को भकारी गाउँकी एक युवतीले नागरिकताका लागि संघर्ष गर्दागर्दै मृत्युको बाटो रोजेको घटनाको छानबिन गर्न गृहमन्त्रीलाई निर्देशन दिनुभएको छ । प्रधानमन्त्री कार्कीले यस घटनाको गहिराइमा पुगेर अध्ययन गर्न गृहमन्त्री ओमप्रकाश अर्याललाई निर्देशन दिनुभएको हो । घटनाले आफूलाई मर्माहत बनाएको उहाँको भनाइ छ । यो सबै घटनाप्रति उहाँले प्रधानमन्त्रीका रुपमा माफी माग्नुभएको छ । ‘बर्दियाको बढैयाताल–४, दक्षिण भकारी गाउँकी एक युवतीले नागरिकताका लागि संघर्ष गर्दागर्दै मृत्युको बाटो रोजेको र त्यसको एक महिनामै उहाँका ६१ वर्षीय बाबुसमेत नरहेको घटनाले मर्माहत बनाएको छ। उहाँहरुको यो निर्णय हाम्रो समाज र राज्यका लागि ग्लानिको विषय हो’, प्रधानमन्त्री कार्कीले भन्नुभएको छ, ‘न्यायिक प्रशासनिक झमेलाका कारण यो अवस्था निम्तिएको हो भने देशको प्रधानमन्त्रीका रुपमा म माफी चाहन्छु। यस घटनाको गहिराइमा पुगेर अध्ययन गर्न माननीय गृहमन्त्रीज्यूलाई निर्देशन दिएकी छु।’ प्रधानमन्त्री कार्कीले नागरिकतालगायत लैङ्गिक आधारमा हुने कुनै पनि प्रकारको विभेद र हिंसा सह्य नहुने भन्दै न्यायको मार्गमा सबै पक्षले सहजीकरण गर्नुपर्नेमा जोड दिनुभएको छ । उहाँले सामाजिक सञ्जालमा लेख्नुभएको छ, ‘नागरिकतालगायत लैंगिक आधारमा हुने कुनै पनि प्रकारको विभेद र हिंसा सह्य होइन। न्यायको मार्गमा सबै पक्षले सहजीकरण गरौँ।’ नागरिकता नबनेकै पीडामा केही समयअघि अञ्जु थारुले आत्महत्या गरेको खबर सार्वजनिक भएको थियो । छोरीको मृत्युको केही दिनमै ६१ वर्षीय बुबा कान्छा थारुको समेत निधन भएको थियो ।",
      "link": "https://gorkhapatraonline.com/news/182700",
      "image": "https://gorkhapatraonline.com/storage/media/321706/conversions/pm-sushila-karki1-original-thumb.jpg"
    },
    {
      "slug": "182695",
      "title": "लागूऔषधसहित दुईजना पक्राउ",
      "timestamp": 1764979200000,
      "source": "gp",
      "content": "बर्दियामा ५० ग्राम ९७० मिलिग्राम लागूऔषध ब्राउन सुगरसहित दुई जना पक्राउ परेका छन् ।",
      "longContent": "यज्ञप्रसाद सापकोटागुलरिया (बर्दिया), मंसिर २० गते । बर्दियामा ५० ग्राम ९७० मिलिग्राम लागूऔषध ब्राउन सुगरसहित दुई जना पक्राउ परेका छन् । पक्राउ पर्नेमा एक जना नाबालक र अर्का गुलरिया नगरपालिका वडा ११ लालपुर बस्ने २६ वर्षिय प्रवेश चमार रहेको प्रहरीले जनाएको छ । लागूऔषध नियन्त्रण व्यूरो नेपालगञ्ज र इलाका प्रहरी कार्यालय मैनापोखर बर्दियाबाट सादा पोसाकमा खटिएको टोलीले उनीहरूलाई पक्राउ गरेको हो । बढैयाताल गाउँपालिका वडा ६ मैनापोखर बजारस्थित मोटरसाइकलमा हिँडिरहेको अवस्थामा चेकजाँच गर्दा उनीहरूको साथबाट ब्राउन सुगर, एक सानो डिजिटल तराजु, मोबाईल र बागमति प्रदेश ०२०२७ प ०७४१ नं को यामाहा मोटरसाईकल फेला परेको छ । ठुलो परिणाममा ब्राउन सुगर र डिजिटल तराजु फेला परेको हुनाले लागुऔषध कारोबार गरिरहेका हुनसक्ने प्रहरीले अनुमान गरेको छ । उनीहरूलाई इलाका प्रहरी कार्यालय मैनापोखरमा राखी आवश्यक अनुसन्धान गरिरहेको जिल्ला प्रहरी कार्यालय बर्दियाका प्रहरी निरीक्षक प्रकाशसिंह कार्कीले बताउनुभयो ।",
      "link": "https://gorkhapatraonline.com/news/182695",
      "image": "https://gorkhapatraonline.com/storage/media/321697/conversions/Arrest1-original-thumb.jpg"
    },
    {
      "slug": "182694",
      "title": "मानव सेवा भवनको लागि करिब १० करोड संकलन",
      "timestamp": 1764979200000,
      "source": "gp",
      "content": "मानव सेवा आश्रमको भवन निमार्णका लागि बागलुङमा झन्डै दश करोड रुपियाँ संकलन भएको छ । भवन निर्माणका लागि कात्तिक २१ गतेदेखि २८ गतेसम्म बागलुङको नियरघाटमा आयोजना गरिएको श्रीमद भागवत सप्ताह ज्ञानविज्ञान महायज्ञबाट सो रकम संकलन भएको हो ।",
      "longContent": "प्रदिप पन्त बागलुङ, मंसिर २० गते । मानव सेवा आश्रमको भवन निमार्णका लागि बागलुङमा झन्डै दश करोड रुपियाँ संकलन भएको छ । भवन निर्माणका लागि कात्तिक २१ गतेदेखि २८ गतेसम्म बागलुङको नियरघाटमा आयोजना गरिएको श्रीमद भागवत सप्ताह ज्ञानविज्ञान महायज्ञबाट सो रकम संकलन भएको हो ।कुल नौ करोड ७७ लाख ७२ हजार ६१ रुपियाँ संकलन भएको पत्रकार सम्मेलनमा जानकारी गराइएको छ ।  महायज्ञमा ८१ लाख ३७ हजार ४१० रुपियाँ खर्च भएको मूल आयोजक समितिका कोषाध्यक्ष सरिता गौतम खड्काले जानकारी दिनुभयो ।महायज्ञबाट आएको रकमबाट खर्च कटाएर आठ करोड ९६ लाख ३४ हजार ६५१ रुपिया“ आश्रममा रहने उहाँले जानकारी दिनुभयो । नौ बर्षदेखि बागलुङ बजारमा अस्थायी रुपमा मावन सेवा आश्रमका रुपमा रहेको आश्रमले आफनै सुविधा सम्पन्न भवन निर्माण गर्न लागेको छ । नियरघाटमा निर्माणाधीन भवनका लागि पाँच करोड खर्च भइसकेको र अन्य चार करोड लाग्ने भएपछि महायज्ञ आयोजना गरिएको थियो । लक्ष्यअनुसारको रकम संकलन भएकोले आगामी ६ महिनाभित्र भवनले पूर्णता पाउने मावन सेवा आश्रमका केन्द्रीय अध्यक्ष रामजी अधिकारीले बताउनुभयो । अहिले बागलुङमा रहेको आश्रममा ६४ जना आश्रित छन् । पालनपोषण तथा रेखदेखमा मासिक १० लाख रुपियाँ खर्च हुनेगरेको आश्रमले जनाएको छ ।",
      "link": "https://gorkhapatraonline.com/news/182694",
      "image": "https://gorkhapatraonline.com/storage/media/321696/conversions/manab-sewa-photo,8-20-original-thumb.jpg"
    },
    {
      "slug": "182692",
      "title": "याक्खा समुदायले मनाउँदै चासुवा पर्व",
      "timestamp": 1764979200000,
      "source": "gp",
      "content": "धनकुटाको महालक्ष्मी नगरपालिका –७, साफु धनकुटामा विभिन्न कार्यक्रम आयोजना गर्दै चासुवा पर्व मनाइएको छ ।",
      "longContent": "कविराज घिमिरे हिले, मंसिर २० गते । धनकुटाको महालक्ष्मी नगरपालिका –७, साफु धनकुटामा विभिन्न कार्यक्रम आयोजना गर्दै चासुवा पर्व मनाइएको छ । महालक्ष्मी नगरपालिका ७ को आर्थिक सहयोगमा आयोजित कार्यक्रममा स्थानीयको सक्रिय सहभागिता छ । कार्यक्रमका मुख्य आकर्षणमा च्याब्रुङ नाच, धान नाच, डोकेनी नाचलगायतका सांस्कृतिक प्रस्तुति समावेश छन् । लोपोन्मुख संस्कृतिको संरक्षणमा युवाहरूको सक्रियता महत्वपूर्ण रहेको उल्लेख गर्दै किराँत याक्खा छुम्मा ७ कार्यसमितिका अध्यक्ष दनिराज लुम्बाले बताउनुभयो । यो पर्वमा अन्नबाली पाकेपछि पहिलो पटक इस्टदेवी–प्रकृतिलाई अर्पण गरी, माङ्बा–छाम्बाको सहयोगमा परम्परागत विधि अपनाइन्छ । त्यसपछि मात्र समुदायका सदस्यहरूले नयाँ अन्न ग्रहण गर्दै परस्पर हार्दिकता आदान प्रदान गर्छन् । याक्खा भाषामा “चासुवा” शब्द “चो” अर्थात् ‘खा’ र “ऊवा” अर्थात् ‘झोल’ भन्ने शब्दबाट बनेको मानिन्छ । कालान्तरमा ‘चोऊवा’  ‘चासुवा’ हुँदै प्रचलनमा आएको हो । चासुवा पर्वमा आफ्नै उत्पादन गरेका अन्नबाली प्रकृतिलाई अर्पण गरेर मात्र खाने धार्मिक–सांस्कृतिक परम्परा रहिआएको छ । आफूले लगाएको बाली थन्काएर नयाँ अन्न न्वागी गरी खाने प्रचलनलाई नै चासुवा पर्वको रूपमा मनाउने गरेको किराँत याक्खा छुम्मा जिल्ला कार्यसमिति धनकुटाका सल्लाहकार रुद्रबहादुर तुम्बाले बताउनुभयो । चासुवा तङ्नाम पूर्वी नेपालको याक्खा समुदायको एक मौलिक र महत्त्वपूर्ण पर्व हो । गाउँघरको बोलचालमा ‘न्वागी पूजा’ पनि भनिने यो पर्वलाई सामाजिक, सांस्कृतिक, धार्मिक, पारिवारिक तथा समग्र जीवन पद्धतिको नयाँ चक्र सुरु गर्ने विधि मानिन्छ ।",
      "link": "https://gorkhapatraonline.com/news/182692",
      "image": "https://gorkhapatraonline.com/storage/media/321688/conversions/1-(91)-original-thumb.jpg"
    },
    {
      "slug": "182691",
      "title": "पनाहा खोलामा पुरुषको शब फेला",
      "timestamp": 1764979200000,
      "source": "gp",
      "content": "गुल्मी रेसुङ्गा नगरपालिका –४ मोत्तियारस्थित पनाहा खोलामा एक पुरुषको शब फेला परेको छ । सेतो हरियो रङको चेक सर्ट माथि निक लेखेको कालो ट्रयाक र कालो पाइन्ट लगाएको पुरुषको शब फेला परेको जिल्ला प्रहरी कार्यालय गुल्मीका प्रवक्ता गंगाबहादुर सारुले जानकारी दिनुभयो ।",
      "longContent": "टोपलाल अर्यालरेसुङ्गा (गुल्मी), मंसिर २० गते । गुल्मी रेसुङ्गा नगरपालिका –४ मोत्तियारस्थित पनाहा खोलामा एक पुरुषको शब फेला परेको छ । सेतो हरियो रङको चेक सर्ट माथि निक लेखेको कालो ट्रयाक र कालो पाइन्ट लगाएको पुरुषको शब फेला परेको जिल्ला प्रहरी कार्यालय गुल्मीका प्रवक्ता गंगाबहादुर सारुले जानकारी दिनुभयो । पुरुषको अहिलेसम्म  नामथर वतन खुलेको छैन । स्थानीयले शब देखिपछि जिल्ला प्रहरी कार्यालय गुल्मीबाट प्रहरी निरीक्षक पर्वतकुमार केसीको कमाण्डमा नौजना प्रहरीको टोली घटनास्थल पुगेको सारुले जानकारी दिनुभयो । शबको पहिचानसहित घटनाको अनुसन्धान भइरहेको उहाँको भनाइ छ ।",
      "link": "https://gorkhapatraonline.com/news/182691",
      "image": "https://gorkhapatraonline.com/storage/media/321687/conversions/death-2-original-thumb.jpg"
    },
    {
      "slug": "182687",
      "title": "पेस्तोलसहित भारतीय नागरिक पक्राउ",
      "timestamp": 1764979200000,
      "source": "gp",
      "content": "सशस्त्र प्रहरीले महोत्तरीको एकडारा गाउँपालिका –४ हलखोरी चोकबाट कटुवा पेस्तोलसहित एक जना भारतीय नागरिकलाई पक्राउ गरेको छ ।",
      "longContent": "रवीन्द्र उप्रेतीबर्दीबास, मंसिर २० गते । सशस्त्र प्रहरीले महोत्तरीको एकडारा गाउँपालिका –४ हलखोरी चोकबाट कटुवा पेस्तोलसहित एक जना भारतीय नागरिकलाई पक्राउ गरेको छ । बर्दीबासस्थित सशस्त्र प्रहरी बल नेपाल नम्बर २ छिन्नमस्ता वाहिनीका सशस्त्र नायव महानिरीक्षक (डिआइजी) कृष्ण ढकालका अनुसार सशस्त्रले गरेको नियमित चेकजाँचको क्रममा भारतको बिहार, सीतामढी–पटदौरा ग्राम पञ्चायत सिराहीपट्टीका २६ वर्षीय सरोजकुमार कुर्मीलाई पक्राउ गरेको हो ।हलखोरीस्थित सशस्त्रको बोर्डर आउटपोष्टका सशस्त्र प्रहरी निरीक्षक सुनिलकुमार दासको कमाण्डमा रहेको गस्तीले नेपाल–भारत सीमाक्षेत्रस्थित मरुवाहीबाट हलखोरीतर्फ आउँदैगरेको दासलाई अवैध हतियारसहित शनिवार नियन्त्रणमा लिएको थियो ।कुर्मी सवार रहेको बीआर ०६ एवाई ६१७२ नम्बरको मोटरसाइकल रोकेर तलाशी गर्दा मोटरसाइकलको सिटमुनि लुकाइराखिएको एक थान कटुवा पेस्तोल र त्यसमा लाग्ने एक थान गोली बरामद भएको ढकालले बताउनुभयो ।पक्राउ परेका भारतीय नागरिक कुर्मीलाई थप अनुसन्धान एवं आवश्यक कारबाहीका लागि जिल्ला प्रहरी कार्यालय महोत्तरी बुझाइएको सशस्त्र प्रहरीले जनाएको छ ।",
      "link": "https://gorkhapatraonline.com/news/182687",
      "image": "https://gorkhapatraonline.com/storage/media/321683/conversions/ARREST-original-thumb.jpg"
    },
    {
      "slug": "182686",
      "title": "नतिजा सुधार्न साप्ताहिक परीक्षा",
      "timestamp": 1764979200000,
      "source": "gp",
      "content": "शैक्षिक गुणस्तर सुधारका लागि सामुदायिक बिद्यालयले साप्ताहिक परीक्षाको अभ्यास सुरु गरेका छन् । सामुदायिक बिद्यालयले नियमितसँगै अतिरिक्त कक्षा सञ्चालन गरेर नतिजा सुधार्ने प्रयास गरिएको हो ।",
      "longContent": "प्रेमराज सिम्खडाकालीकोट, मङसिर २० गते । शैक्षिक गुणस्तर सुधारका लागि सामुदायिक बिद्यालयले साप्ताहिक परीक्षाको अभ्यास सुरु गरेका छन् । सामुदायिक बिद्यालयले नियमितसँगै अतिरिक्त कक्षा सञ्चालन गरेर नतिजा सुधार्ने प्रयास गरिएको हो ।कालीकोटको पहिलो बडिमालीका माध्यमिक बिद्यालयले अतिरिक्त कक्षासँगै नियमित पढाइ जारी राखेको छ । बर्षाको समयमा बिदा हुने बिद्यालय सबैले ट्युसन कक्षा सुरु गरेका छन् । मङसिर १ गतेबाट आवासीय कक्षा सञ्चालन गरेको बडिमालिका माध्यमिक बिद्यालय रास्कोटले सार्वजनिक बिदाका दिन आन्तरिक परीक्षा लिने गरेको जनाएको छ । बिद्यालयका अग्रेजी बिषयका शिक्षक कृष्णप्रसाद वरालले साप्ताहिक परीक्षा लिने र परीक्षाको नतिजामा जुन बिषयमा बिद्यार्थी कमजोर छन् ती बिषयगत शिक्षकले थप कक्षा सञ्चालन गर्दैजाने बताउनुभयो ।जुन परीक्षा सार्वजनिक बिदा वा शनिवारका दिनमा लिने गरिएको छ । त्यो दिन अरु बिद्यार्थी नआउने भएकाले बाहिर फिल्डमै तीन घण्टाको समयमा एसइई परीक्षा तयारी गरिरहेका बिद्यार्थीको परीक्षा लिने गरेको शिक्षक वरालको भनाइ छ । बडिमालिका माध्यमिक बिद्यालयले अरु बिद्यालयभन्दा परीक्षाको नतिजा सुधार गर्दै लिएको छ । अझै पनि सुधार गर्ने प्रयासस्वरुप आवासीय कक्षासहित अन्य ट्युसन कक्षा पनि जारी छन् । बिद्यार्थीलाई होस्टेलमा राखेर मासिक चार हजारका दरले खाना, खाजा सहितको ब्यवस्था बिद्यालयले मिलाएको छ । जुन प्रतिबिद्यार्थी खाना ६५ रुपियाँ पर्छ । यो खर्च नगरपालिका र बिद्यालय स्रोतबाट ब्यवस्थापन गरिएको छ ।  बडिमालिका माध्यमिक बिद्यालयका प्रधानाध्यापक पुष्पराज वरालले गत बर्षभन्दा यो बर्ष रकम थोरै भए पनि जसोतसो बिद्यालयले बिद्यार्थीको खर्च ब्यवस्थापन गरिरहेको बताउनुभयो । यो बर्ष बडिमालिका माध्यमिक बिद्यालयमा ११६ जना बिद्यार्थीले एसइई परीक्षा दिनेछन् । गत बर्ष ४९ जना मात्र विद्यार्थीले परीक्षा दिएका थिए । केही पुराना अनुत्तिर्ण बिद्यार्थी समेत सहभागी भएकाले शैक्षिकसत्र २०८० को भन्दा २०८१ को नतिजा कमजोर आएको शिक्षकको भनाइ छ । रास्कोटका कालाशिल्ला, मोतीराम र जनजागृती माध्यमिक बिद्यालयले पनि अतिरिक्त कक्षा सञ्चालन गर्दैआएका छन् । जिल्लाभर कतै ट्युशन त कतै अतिरिक्त कक्षा जारी छन् ।",
      "link": "https://gorkhapatraonline.com/news/182686",
      "image": "https://gorkhapatraonline.com/storage/media/321682/conversions/kalikote-original-thumb.jpg"
    },
    {
      "slug": "182685",
      "title": "भजन संस्कृति जोगाउँदै पौंदेली",
      "timestamp": 1764979200000,
      "source": "gp",
      "content": "मंसिर महिनाको चिसो सिरेटोलाई बेवास्ता गर्दै पौंदेलीको न्वागी मेलामा भजनको छुट्टै रौनक थियो । दौरा–सुरुवालमा सजिएका पुरुष र मगर भेषभूषामा सजिएका युवतीले भजन प्रस्तुत गर्दा दर्शकदिर्घामा नचरी लगाउनेको लर्काे थियो ।",
      "longContent": "रामकृष्ण बोहराबागलुङ, मंसिर २० गते । मंसिर महिनाको चिसो सिरेटोलाई बेवास्ता गर्दै पौंदेलीको न्वागी मेलामा भजनको छुट्टै रौनक थियो । दौरा–सुरुवालमा सजिएका पुरुष र मगर भेषभूषामा सजिएका युवतीले भजन प्रस्तुत गर्दा दर्शकदिर्घामा नचरी लगाउनेको लर्काे थियो । भजन टोलीमा हुनुहुन्थ्यो ५६ वर्षिय धनिश्वर अर्याल । जसको पहिलो भजन चट्कामै जोकोही मोहित हुन्छन् । जब भजन चुट्कामा खैजडी र डम्फु घन्किदै जान्छ दर्शक र मञ्चका अतिथिको नजर धनिश्वरतर्फ टक्क अडिन्छ । १५ मिनेटका लागि तोकिएको भजन प्रस्तुतिको समयमा जब मनकामना भजन समूह मालिका गाउँपालिका –२ चुत्राबोट गुल्मीले प्रस्तुति दिँदा एक घण्टा समय गुज्रेको पत्तै भएन । नेटा दर्लिङ माध्यमिक विद्यालयका प्राथमिक तहका स्थायी शिक्षक समेत रहनुभएका धनिवर जन्मजात शारीरिक अपाङ्गता हुनुहुन्छ । हजुरबुबासँग भजन गाउन सिक्नुभएका उहाँ संस्कृति संरक्षण गर्दै पुस्तान्तरण गर्ने अभियानमा हुनुहुन्छ । “मैले हजुरबुबासँगै भजन गाउन सिकेंर १२ वर्षकै उमेरबाट भजन गाउन थालें । बुबासँग अलि–अलि सिके” अर्यालले भन्नुभयो, “भजन गाउने चलन अचेल हराउँदै छ । युवा पुस्ताले रुचाउने गरी सिर्जनाको प्रस्तुति राख्नुपर्छ । पुराना संस्कृति जोगाउँदै पुस्तान्तरण अनिवार्य छ ।”१७ औं शताब्दीबाट न्वागी पर्व मनाउँदै आएका पौंदेलीहरुले पछिल्लो तीन वर्षदेखि मेलामा भजनलाई पनि समावेश गर्न थालेका छन् । ‘‘स्थानीय संस्कृति जोगाउने प्रयास हामीले गरेका हौं’ भजन कार्यक्रमका संयोजक आचार्य किशोर खरेलले भन्नुभयो, “गाउँको हरेक धार्मिक कार्यक्रममा स्थानीय बुबाआमाले भजन गाउनु हुन्छ । उहाँहरुलाई पौंदी मञ्चमा स्थान दिएर युवापुस्तामा संस्कृति पुस्तान्तरणको लागि प्रयास गरेका हौं ।” प्रतियोगितामा सहभागी सत्यनाथ शिव मन्दिर भजन समूह टारीका रामहरि सापकोटाले अग्रजबाट भजनकला सिक्न र युवाहरु पनि पुराना कला संस्कृति जोगाउन आफै सक्रिय हुनुपर्छ भन्ने सन्देश दिन समूहमा सहभागी भएर प्रतियोगितामा भाग लिएको बताउनुभयो । भजन प्रतियोगितामा मालिका भजन समूह प्रथम, थानपति आस्थावान भजन समूह बडिगाड गाउँपालिका –५ दागफेदी द्वितीय, सत्यनाथ शिवमन्दिर भजन समूह टारी तृतिय र सिद्ध बराह भजन समूह बडिगाड गाउँपालिका –६ नयाँ गाँउ सान्त्वना भएको पौंदी न्वागी मेला तथा संस्कृति संरक्षण समितिका अध्यक्ष कृष्णप्रसाद घिमिरेले जानकारी दिनुभयो ।",
      "link": "https://gorkhapatraonline.com/news/182685",
      "image": "https://gorkhapatraonline.com/storage/media/321681/conversions/Vajan-Photo-original-thumb.jpg"
    },
    {
      "slug": "182679",
      "title": "ज्येष्ठ नागरिकसहित विभिन्न व्यक्तिलाई सम्मान",
      "timestamp": 1764979200000,
      "source": "gp",
      "content": "कैलालीको धनगढीमा आज ज्येष्ठ नागरिकसहित विभिन्न व्यक्तिलाई सम्मान गरिएको छ । धनगढी उपमहानगरपालिका –७ मा रहेको नवज्योती कृषि सहकारी संस्था लिमिटेडले ज्येष्ठ नागरिक शेयर सदस्यसहित विभिन्न क्षेत्रमा योगदान दिनेलाई सम्मान गरेको हो ।",
      "longContent": "अविनाश चौधरीधनगढी, मङ्सिर २० गते । कैलालीको धनगढीमा आज ज्येष्ठ नागरिकसहित विभिन्न व्यक्तिलाई सम्मान गरिएको छ । धनगढी उपमहानगरपालिका –७ मा रहेको नवज्योती कृषि सहकारी संस्था लिमिटेडले ज्येष्ठ नागरिक शेयर सदस्यसहित विभिन्न क्षेत्रमा योगदान दिनेलाई सम्मान गरेको हो । सम्मानित हुनेमा उपमहानगरपालिका –७ का साहेब रानाथारु, मानसा राना, कोशी प्रदेशको लेखापाल पाँचौ तहमा नाम निकाल्न सफल बिन्द्रा रानासहित असल ऋणी भगवान दिन राना, पानमती राना रहेका छन् । यसैगरी, सहकारी क्षेत्रमा योगदान दिने सीताराम राना, चनकबहादुर चौधरी, सुग्रिब राना, बासमती रानालाई पनि सम्मान गरिएको छ । ज्येष्ठ नागरिकलाई कम्बलसहित सम्मानपत्र प्रदान गरिएको छ । प्रदेश नीति तथा योजना आयोगका उपाध्यक्ष डा. जीवन रानासहित अतिथिहरुले सम्मानपत्र हस्तान्तरण गर्नुभएको थियो । २०६६ सालबाट २५ जना शेयर सदस्यबाट स्थापना भएको यो सहकारीको गत असारसम्मको निक्षेप सङ्कलन १७ करोड २७ लाख पुगेको अध्यक्ष मेघनाथ रानाले बताउनुभयो । सहकारीले ११ करोड ५९ लाख रुपियाँ कर्जा प्रवाह गरेको छ ।",
      "link": "https://gorkhapatraonline.com/news/182679",
      "image": "https://gorkhapatraonline.com/storage/media/321675/conversions/Samman-222-original-thumb.jpg"
    },
    {
      "slug": "182658",
      "title": "८० जना नयाँ एचआइभी सङ्क्रमित थपिए",
      "timestamp": 1764979200000,
      "source": "gp",
      "content": "पश्चिम नेपालको नेपाल–भारत सीमानासँग जोडिएको बाँके जिल्लामा गत एक वर्षको अवधिमा ८० नयाँ एचआइभी सङ्क्रमित थपिएका छन् ।",
      "longContent": "सिराज खाननेपालगन्ज, मङ्सिर २० गते । पश्चिम नेपालको नेपाल–भारत सीमानासँग जोडिएको बाँके जिल्लामा गत एक वर्षको अवधिमा ८० नयाँ एचआइभी सङ्क्रमित थपिएका छन् । स्वास्थ्य कार्यालय बाँकेका एचआइभी फोकलपर्सन रविन्द्रकुमार साहका अनुसार गत आर्थिक वर्ष २०८१–८२ मा ८ हजार ६९७ जनामा गरिएको परीक्षणमा ८० जना नयाँ एचआइभी सङ्क्रमित फेला परेका हुन् ।सो अवधिमा ‘प्रिभेन्सन अफ मदर–टु–चाइल्ड ट्रान्समिसन’ (पिएमटिसिटी) कार्यक्रम अन्तर्गत बाँकेमा २८ हजार २३४ गर्भवती आमाको एचआइभी परीक्षण गरिए पनि कुनै नयाँ सङ्क्रमित नदेखिएको फोकल पर्सन साहले बताउनुभयो । भेरी अस्पतालमा हाल ६१३ जना एचआइभी सङ्क्रमितहरूले नियमित रूपमा एआरटी सेवा लिइरहेको पनि उहाँले जानकारी गराउनुभयो । स्वास्थ्य कार्यालय बाँकेका अनुसार एचआइभी नियन्त्रणका लागि स्थानीय सरकारले अझ संवेदनशील र जिम्मेवारीपूर्वक अघि बढ्न आवश्यक रहेको छ । नेपालमा एचआइभी सङ्क्रमणको उच्च जोखिममा सुइद्वारा लागुपदार्थ प्रयोग गर्नेहरू, यौनकर्मी, जेलमा रहेका कैदीहरू, पुरुष समलिङ्गी तथा तेस्रोलिङ्गीहरू र रोजगारीका लागि विदेश जानेहरू पर्दछन् । यीमध्ये सुईद्वारा लागु पदार्थ प्रयोग गर्नेहरू र पुरुष समलिङ्गी यौनकर्मीमा सङ्क्रमणदर अन्य जोखिम समूहभन्दा उच्च रहेको पाइएको छ ।",
      "link": "https://gorkhapatraonline.com/news/182658",
      "image": "https://gorkhapatraonline.com/storage/media/321619/conversions/HIV2-original-thumb.jpg"
    },
    {
      "slug": "182650",
      "title": "यसरी हुँदैछ हेटौँडामा सडक विस्तार (फोटो फिचर)",
      "timestamp": 1764979200000,
      "source": "gp",
      "content": "हेटौँडाको मुख्य बजार क्षेत्रका अतिक्रमित घर तथा टहरा भत्काउन सुरू गरिएको छ । सडक डिभिजन कार्यालय हेटौँडाले शनिबार बिहानैदेखि सडक विस्तार थालेको हो ।",
      "longContent": "हेटौँडा, मङ्सिर २० गते । हेटौँडाको मुख्य बजार क्षेत्रका अतिक्रमित घर तथा टहरा भत्काउन सुरू गरिएको छ । सडक डिभिजन कार्यालय हेटौँडाले शनिबार बिहानैदेखि सडक विस्तार थालेको हो । राजमार्गको दुबैतर्फ २५/२५ गज भित्र परेका अतिक्रमित स्थाई तथा अस्थाई संरचना भत्काउने काम धमाधम भइरहेको छ । डिभिजन कार्यलयका झण्डै ८ वटा डोजर र स्काभेटरको प्रयोग गरेर बुद्धचोकदेखि सुमार्गी कप्लेक्स क्षेत्रमा रहेका घरहरू भत्काएको छ । यससँगै बुद्धचोकदेखि चौकीटोल क्षेत्रमा पनि अतिक्रमित घर टहरा भत्काउने काम धमाधम भइरहेको छ । हेटौँडा उपमहानगरपालिका क्षेत्रभित्र पर्ने महेन्द्र राजमार्ग र त्रिभुवन राजपथको सडक सीमा केन्द्र रेखादेखि २५/२५ गजभित्र बनेका स्थायी तथा अस्थायी प्रकृतिका घरटहरा, संरचना हटाउन भौतिक पूर्वाधार तथा यातायात मन्त्रालयअन्तर्गत सडक डिभिजन कार्यालय हेटौँडाले मङ्सिर ५ गते सार्वजनिक सूचना जारी गर्दै अतिक्रिमित संरचना हटाउन १५ दिने अल्टिमेटम दिएको थियो ।",
      "link": "https://gorkhapatraonline.com/news/182650",
      "image": "https://gorkhapatraonline.com/storage/media/321630/conversions/hhhh-original-thumb.jpg"
    },
    {
      "slug": "182628",
      "title": "बजार क्षेत्रका घर टहरा भत्काएर सडक चौडा गर्न सुरु",
      "timestamp": 1764979200000,
      "source": "gp",
      "content": "हेटौँडाको मुख्य बजार क्षेत्रमा शनिबार बिहान अध्याँरोबाटै घर भत्काउन थालेको छ । सडक डिभिजन हेटौँडाले ठुलो सङ्ख्यामा सुरक्षाकर्मी परिचालन गरेर हेटौँडाको मुख्य बजार क्षेत्रका सडक दायाँबायाँका घर टहरालगायतका संरचना भत्काउन थालेको हो ।",
      "longContent": "राममणि दाहालमकवानपुर, मङ्सिर २० गते । हेटौँडाको मुख्य बजार क्षेत्रमा शनिबार बिहान अध्याँरोबाटै घर भत्काउन थालेको छ । सडक डिभिजन हेटौँडाले ठुलो सङ्ख्यामा सुरक्षाकर्मी परिचालन गरेर हेटौँडाको मुख्य बजार क्षेत्रका सडक दायाँबायाँका घर टहरालगायतका संरचना भत्काउन थालेको हो । सडक डिभिजनले बजार क्षेत्रका एक दर्जन बढी स्थानमा बुल्डोजर चलाएको छ । सडक डिभिजनले यही मङ्सिर ५ गते त्रिभुवन राजपथको रातोमाटेदेखि सामरी पुल र महेन्द्र राजमार्गको बुद्धचोक हुँदै राप्ती पुलसम्म सडक सीमा २५÷२५ गज विस्तारका लागि सडक सीमाभित्रका घरटहरा, संरचना हटाउन १५ दिने सूचना जारी गरेको थियो । उक्त सूचना जारी भएपछि पनि स्थानीयले मुआब्जा र क्षतिपूर्ति दिने पर्ने माग गर्दै घरटहरा भत्काउन अस्वीकार गरेपछि सडक डिभिजनले डोजर चलाएको छ । शुक्रबार साँझसमेत नेपाली सेना, सशस्त्र प्रहरी र नेपाल प्रहरी बजार क्षेत्रमा परिचालन गरिएको थियो ।यसअघि सर्वोच्च अदालतले हेटौँडाको सडक विस्तारको सूचना कार्यान्वयन नगर्न शुक्रबार आदेश दिएको छ ।हेटौँडा बजार क्षेत्रको सडक विस्तार योजनालाई लिएर उत्प्रेषणको रिट दायर भएपछि सर्वोच्च अदालतले सडक विस्तार कार्यमा कारण देखाऊ आदेश जारी गर्दै अल्पकालीन अन्तरिम आदेशमार्फत संरचना नहटाउन आदेश दिए पनि केही घरमा डोजर लगाएर भत्काइएको छ ।हेटौँडा बजार क्षेत्रका बासिन्दासमेत यसअघि व्यवसाय बन्द गराएर दैनिक आन्दोलनमा उत्रिएका थिए ।",
      "link": "https://gorkhapatraonline.com/news/182628",
      "image": "https://gorkhapatraonline.com/storage/media/321580/conversions/hrtauda-original-thumb.jpg"
    },
    {
      "slug": "182591",
      "title": "अझै बजेट ल्याएनन् पन्ध्र स्थानीय तहले",
      "timestamp": 1764979200000,
      "source": "gp",
      "content": "आर्थिक वर्ष सुरु भएको पाँच महिना बित्न लाग्दासमेत चालुु आर्थिक वर्ष २०८२÷८३ का लागि १५ वटा स्थानीय तहले बजेट पारित गर्न सकेका छैनन् । सभाबाट बजेट पारित नगर्ने स्थानीय तहमध्ये सबै मधेश प्रदेशका छन् ।",
      "longContent": "गोरखापत्र समाचारदाता काठमाडौँ, मङ्सिर २० गते । आर्थिक वर्ष सुरु भएको पाँच महिना बित्न लाग्दासमेत चालुु आर्थिक वर्ष २०८२/८३ का लागि १५ वटा स्थानीय तहले बजेट पारित गर्न सकेका छैनन् । सभाबाट बजेट पारित नगर्ने स्थानीय तहमध्ये सबै मधेश प्रदेशका छन् । अन्य स्थानीय तहले भने सभाबाट बजेट पारित गरी उक्त विवरण सङ्घीय मामिला तथा सामान्य प्रशासन मन्त्रालयको वेबसाइटमा प्रविष्ट गरेका छन् । कतिपय स्थानीय तहले भने सभाबाट बजेट पारित गरे पनि सोको विवरण मन्त्रालयको वेबसाइटमा प्रविष्ट नगर्दा मन्त्रालयको वेबसाइटमा ती स्थानीय तह बजेट पेस नगर्ने स्थानीय तहको सूचीमा उल्लेख गरिएको छ । समयमै बजेट सभाबाट पारित नगर्दा ती स्थानीय तहमा दैनिक कामकाजमै कानुनी जटिलता पैदा भएको छ । अघिल्लै आर्थिक वर्षमा बजेट ल्याई पारित गर्नुपर्ने कानुनी व्यवस्था भए पनि कतिपय स्थानीय तहले कानुनमा तोकिएको समयसीमाभित्र सभाबाट बजेट पारित गर्न नसकेको मन्त्रालयको वेबसाइटमा उल्लेख गरिएको छ । बजेट पारित नगर्ने स्थानीय तहमा सप्तरीको राजविराज नगरपालिका, अग्निसाइर कृष्णासवरन नगरपालिका, सिराहाको कल्याणपुर नगरपालिका, सुखीपुर, धनुषाको क्षिरेश्वरनाथ नगरपालिका, कमला नगरपालिका जनकनन्दिनी गाउँपालिका र धनौजी गाउँपालिकाले सभाबाट बजेट पारित गर्न नसकेका हुन् । त्यस्तै महोत्तरीको सोनमा गाउँपालिका, सर्लाहीको मलङ्गवा चन्द्रनगर नगरपालिका, रौतहटको देवानी गोनाही, यमुनामाई गाउँपालिका, बाराको विश्रामपुर गाउँपालिका र पर्साको पकाहा मैनपुर  गाउँपालिका छन् । कुल ७५३ स्थानीय तहमध्ये ७३८ स्थानीय तहले भने बजेट सभाबाट पारित गरी अहिले धमाधम कार्यान्वयन गरिरहेको मन्त्रालयले जनाएको छ ।  मन्त्रालयका सङ्घीय मामिला शाखाका उपसचिव दीपक ढकालले गाउँ र नगर सभा हुने स्थानीय तहमा आन्तरिक समस्याले गर्दा अहिलेसम्म पनि बजेट पारित हुन नसकेको बताउनुभयो । सिराहाको कल्याणपुर नगरपालिकाको कार्यवाहक नगरप्रमुख रेखाकुमारी यादवले गत असार १० गते नै नीति तथा कार्यव्रmम सभामा पेस गरिएको तर असार ३० गते नगरप्रमुख निलम्बनमा परेकाले अहिलेसम्म सभाबाट बजेट पारित हुन नसकेको बताउनुभयो । उहाँले भन्नुभयो, “त्यसपछि भदौ २३ गतेका लागि नगर सभा बोलाइएको थियो तर जेनजी आन्दोलनले गर्दा सभा हुन सकेन । अब छिट्टै नगर सभा गर्ने गरी तयारी गर्दै छौँ ।” सप्तरीको अग्निसाइर कृष्णसवरन गाउँपालिकाका प्रमुख प्रशासकीय अधिकृत धीरेन्द्रकुमार यादवले गाउँपालिका अध्यक्ष र उपाध्यक्षको आन्तरिक द्वन्द्वले गाउँपालिका अध्यक्षले राजीनामा दिएकाले गाउँ सभा गर्न नसकेको बताउनुभयो । उहाँले आफूले गत असोज १० गते मात्र गाउँपालिकामा प्रमुख प्रशासकीय अधिकृतको जिम्मेवारी समालेपछि मङ्सिर ११ गते गाउँ सभा सुरु गरिएको अब सभा सम्पन्न हुने तयारीमा रहेको स्पष्ट पार्नुभयो । बाँडफाँटमा विवाद मन्त्रालयका अनुसार गत भदौको पहिलो सातामा बजेट सभामा पेस नगर्ने स्थानीय तहको स्थलगत रूपमा सहजीकरण गरिएपछि ती तहले बजेट ल्याउने लिखित प्रतिबद्धता जनाएका थिए ।  मन्त्रालयको टोलीले सहजीकरण गर्दा अधिकांश स्थानीय तहमा वडाध्यक्षले वडागत बजेटको सिलिङ बाँडफाँटमा विवाद गरेकाले सभाबाट बजेट पारित गर्न नसकेको पाइएको थियो । कतिपय स्थानीय तहमा नगरप्रमुखले जस्तै उपप्रमुखले पनि योजना बाँड्न पाउनुपर्ने, घाटा बजेट बनाउने र अनुमान गरिए अनुसार राजस्व सङ्कलन नहुँदा बजेटको सिलिङ घट्दा विवाद हुने गरेको नगरप्रमुखहरूको व्यक्तिगत र पारिवारिक समस्याले गर्दा पनि बजेट ल्याउन नसकेको लगायत कारणले गर्दा स्थानीय तहले बजेट पास गर्न नसकेका हुन् ।",
      "link": "https://gorkhapatraonline.com/news/182591",
      "image": "https://gorkhapatraonline.com/storage/media/321541/conversions/Untitled-1-original-thumb.jpg"
    },
    {
      "slug": "182581",
      "title": "चलचित्रमा भाषिक शुद्धताका लागि दुई दिने प्रशिक्षण",
      "timestamp": 1764892800000,
      "source": "gp",
      "content": "मधेस प्रदेश सरकारको गृह सञ्चार तथा कानून मन्त्रालय अन्तर्गतका चलचित्र तथा लोकसञ्चार प्रवर्धन बोर्डले मधेश प्रदेशको राजधानी जनकपुरधाममा मैथिली भाषामा निर्माण हुने चलचित्र तथा लघुचलचित्रमा भाषिक शुद्धता र साहित्यिक प्रस्तुति सुधार गर्ने उद्देश्यले दुई दिने प्रशिक्षण कार्यक्रम सञ्चालन गरेको छ ।",
      "longContent": "धर्बेन्द्र झा जनकपुरधाम, मङ्सिर १९ गते । मधेस प्रदेश सरकारको गृह सञ्चार तथा कानून मन्त्रालय अन्तर्गतका चलचित्र तथा लोकसञ्चार प्रवर्धन बोर्डले मधेश प्रदेशको राजधानी जनकपुरधाममा मैथिली भाषामा निर्माण हुने चलचित्र तथा लघुचलचित्रमा भाषिक शुद्धता र साहित्यिक प्रस्तुति सुधार गर्ने उद्देश्यले दुई दिने प्रशिक्षण कार्यक्रम सञ्चालन गरेको छ । जनकपुरधाम स्थित मैथिली विकास कोषको भवनमा सञ्चालन गरिएको उक्त प्रशिक्षणको एक कार्यक्रमबिच कार्यक्रममा सहभागि विद्यार्थी स्वस्तिक मण्डल, चाँदनी खातुन र कुनाल मिश्रले संयुक्त रूपमा उद्घाटन गर्नु भएको थियो ।मधेश प्रदेशका विभिन्न विद्यालयका कक्षा ८ देखि १२ सम्मका विद्यार्थीलाई लक्षित गरी आयोजित प्रशिक्षणमा चलचित्र तथा लघुचलचित्र निर्माणको क्रममा हुने मैथिली भाषाको प्रयोग साहित्यिक शैली, प्रयोग हुने संवादलाई कसरी प्रभावकारी बनाउने भन्ने विषयमा मार्गदर्शन प्रदान गरिने आयोजकले जनाएको छ । चलचित्रमा आवश्यक मैथिली भाषिक शैली, उच्चारण, वाक्य संरचना, व्यावहारिक स्क्रिप्ट लेखन, संवाद लेखन अभ्यास तथा सहभागीकै प्रयासमा लघु स्क्रिप्ट तयार गर्ने कार्यसमेत समावेश गरिएको बोर्डका अध्यक्ष किशोरकुमार लेखीले बताउनुभयो । प्रशिक्षणमा मैथिली भाषा–साहित्यका प्राध्यापक तथा मैथिली चलचित्र क्षेत्रमा कार्यरत प्रशिक्षकहरूले प्रशिक्षण दिइरहेको र प्रशिक्षणमा ६० जना विद्यार्थीको सहभागिता रहेको बोर्डका प्रशासकीय अधिकृत राधेशंकर पालले जानकारी दिनुभयो ।बालबालिकाद्वारा निर्माण हुने लघुचलचित्रमा देखिने भाषिक अशुद्धता तथा समाजमा नकारात्मक प्रभाव पार्ने शब्दहरूको प्रयोग सुधार गर्न यस्तो कार्यक्रम उपयोगी हुने भन्दै मैथिलीका प्रसिद्ध गायक एवम संगितकार सुनिल मल्लिकले बताउनुभयो । त्यस्तै, चलचित्र तथा लोकसञ्चार प्रवद्र्धन बोर्डकी सदस्य राम स्वागत चौधरीले चलचित्रमा प्रयोग हुने संवादले समाजमा ठुलो प्रभाव पार्ने भएकाले यस प्रकारको प्रशिक्षण पहिलो पटक आयोजना गरिएको र यसले भाषिक शुद्धता कायम गर्न मद्दत गर्ने विश्वास व्यक्त गर्नुभयो ।दुई दिने प्रशिक्षणमा मैथिली विषयका उपप्राध्यापक श्यामसुन्दर शशी तथा पुर्णेन्दुकुमार झा प्रशिक्षकका रूपमा प्रशिक्षण दिइरहनुभएको छ ।",
      "link": "https://gorkhapatraonline.com/news/182581",
      "image": "https://gorkhapatraonline.com/storage/media/321529/conversions/bhasik-prasi6an-original-thumb.jpg"
    },
    {
      "slug": "182579",
      "title": "गाउँ र सिंहदरबार जोड्ने ‘गाउँगाउँमा सिंहदरबार’",
      "timestamp": 1764892800000,
      "source": "gp",
      "content": "नेपालको संविधान जारी भएपछि स्थानीय तहलाई स्थानीय सरकार भनिएको छ । यसअघि स्थानीय तहलाई स्थानीय निकाय भन्ने गरिन्थ्यो । शब्दमा फरक भए पनि जिम्मेवारी भनेँ उस्तै छ । हिजोको स्थानीय निकायको क्षेत्र सानो थियो भनेँ आज त्यसको आकार बढेर ठुलो भएको छ । हिजोका गाउँ विकास समिति (गाविस) अहिले वडामा परिणत भएका छन् ।",
      "longContent": "काठमाडौँ, मङ्सिर १९ गते । नेपालको संविधान जारी भएपछि स्थानीय तहलाई स्थानीय सरकार भनिएको छ । यसअघि स्थानीय तहलाई स्थानीय निकाय भन्ने गरिन्थ्यो । शब्दमा फरक भए पनि जिम्मेवारी भनेँ उस्तै छ । हिजोको स्थानीय निकायको क्षेत्र सानो थियो भनेँ आज त्यसको आकार बढेर ठुलो भएको छ । हिजोका गाउँ विकास समिति (गाविस) अहिले वडामा परिणत भएका छन् । त्यसैले पनि कसैकसैले आफू गाविस अध्यक्षसरह नै भएको भन्न पछि परेका छैनन् । हिजोको दिनमा सिंहदरबारमा भएको अधिकार अहिले गाउँगाउँसम्म पुगेको मान्यता स्थापित गर्न पनि गाउँगाउँमा सिंहदरबारको नारा लगाइएको छ । कतिपय अवस्थामा यो सार्थक छ कि छैन भन्ने कुरा पनि छलफलको विषय बनेको छ । समग्र मिडिया प्रालिले हालै ‘गाउँगाउँमा सिंहदरबार’ पुस्तक प्रकाशनमा ल्याएको छ । सरकारले सिंहदरबारलाई गाउँगाउँमा पु¥याएको भनिरहेका बेला मिडिया प्रालिकोतर्फबाट पत्रकार अप्सरा गौतमद्वारा सम्पादित यस पुस्तकले साँच्चै नै सिंहदरबार गाउँगाउँमा पुगेको झल्को दिएको छ । पुस्तकले गाउँ र सिंहदरबारको सम्बन्धलाई जोड्ने काम गरेको छ भन्न सकिन्छ । जनताले गुनासो गर्ने बेलामा सिंहदरबारको अधिकार गाउँगाउँमा गए पनि भ्रष्टाचार र अनियमितता पनि सँगसँगै गएको भनेर आलोचना गर्नेको सङ्ख्या पनि कम छैन । यो पुस्तकले पनि स्थानीय सरकारका गुनासा, सम्भावना र चुनौतीलाई समेटेको छ । सिंहदरबारबाट स्थानीय सरकार चलाउने मन्त्री, प्रदेशका मुख्यमन्त्री, प्रदेशका सभामुख, प्रदेश प्रमुखसँगै स्थानीय तहका बहालवाला प्रतिनिधि र निवर्तमान प्रतिनिधिहरुको आ–आफ्नो अनुभव सँगालिएको यस पुस्तकले सङ्घीयता र स्थानीय तहलाई थोरै भए पनि बलियो बनाउने प्रयास गरेको छ भन्न सकिन्छ । पुस्तकको भूमिकामा राष्ट्रिय योजना आयोगका पूर्वउपाध्यक्ष डा पुष्पराज कँडेलले लेख्नुभएको छ, “हिजोका स्थानीय निकायहरु पनि बलिया थिए तर सङ्घ सरकारप्रति उत्तरदायी हुनुपर्ने थियो, स्थानीय सरकारहरुले संविधानले दिएको दायित्वलाई राम्रोसँग निर्वाह गर्ने सुशासन र समन्वयको पाटोलाई ध्यान दिनुपर्छ, निजी कुराभन्दा पनि आमजनताका हित र प्राथमिकतामा राखिएका विषयलाई ध्यान दिनुपर्दछ ।” कँडेलले स्थानीय सरकारले जनताको हितलाई केन्द्रमा राखेर काम गर्न सुझाव दिएका छन् । उनले स्थानीय तहका प्रतिनिधिले निजी स्वार्थभन्दा माथि उठेर काम गर्नुपर्ने बताएका छन् ।स्थानीय तहविज्ञ बालानन्द पौडेलले पनि पुस्तककाबारेमा लेख्नुभएको छ– “वडाध्यक्ष कार्यपालिका सदस्य हुने वडासदस्य र वडाध्यक्ष सभामा सहभागी हुने कार्यकारिणी अधिकार प्रयोग गर्ने र कानुन बनाउने ठाउँमा पनि वडाको प्रतिनिधित्व हुने भएकाले वडालाई योजना इकाइभन्दा पनि त्यसको कार्यान्वयनको इकाइ बनाइनुपर्दछ, अहिले विकास योजनाको मोडल अलिकति परिवर्तन गर्नुपर्ने देखिन्छ, संविधाननिर्माताले स्थानीय सरकारप्रति धेरै भरोसा गरेको देखिन्छ ।” उहाँले संविधान बनाउँदा स्थानीय तहलाई अधिकार बढी दिएको पनि उल्लेख गर्नुभएको छ । स्थानीय तह र सङ्घीयताकाबारेमा राष्ट्रियसभाका पूर्वसांसद तथा सङ्घीयताविज्ञ खिमलाल देवकोटाको भनाइ यस्तो छ, “स्थानीय तह लोकतन्त्रका आधारस्तम्भ हो, जनतासँग निकटताका कारण स्थानीय तहलाई स्थानीय सरकार पनि भन्ने गरिन्छ, जनताको घरदैलोसम्म राज्यप्रदत्त सेवा सुविधाहरु पु¥याउने काम स्थानीय सरकारले गर्छ, जनताको प्रत्यक्ष निगरानी र नियन्त्रणमा स्थानीय सरकार हुन्छन्, संविधानले स्थानीय तहलाई अधिकारसम्पन्न बनाएको छ, स्थानीय तहका अधिकारहरु संविधानको अनुसूचीमा छ ।” ९पृष्ठ १११० देवकोटाले भने झैँ स्थानीय तहले नागरिकलाई घरदैलोसम्म सेवा दिने भएकाले पनि स्थानीय तह त्यहाँको सरकार नै हो । सिंहदरबारमा रहेको केन्द्रीय सरकारले मात्र त्यहाँका वडालाई हेर्न नसक्ने र त्यहाँ के–के असुविधा छ भन्ने कुरा बुझ्न नसक्ने भएकाले पनि त्यहाँको समस्यालाई सके त्यहीँ समाधान गर्ने नसके केन्द्रीय सरकारमा ल्याएर समाधानको पहल गर्ने काम पनि स्थानीय सरकारले नै गर्छ । विभिन्न विज्ञहरुका ३२ वटा लेख र प्रदेशको चिनारीसँगै त्यहाँका जिल्ला र स्थानीय तहको नाम पनि समेटेर तयार पारिएको पुस्तक ३ सय १२ पेजमा सङ्ग्रहित छ । प्रकाशकीयमा सम्पादक गौतमले भन्नुभएको छ, “स्थानीय तह नै नेपाली जनताको विकासको मूल आधारक्षेत्र भएको हुँदा हामीले पुस्तकमा स्थानीय तहसँग सम्बन्धित गुनासा, समस्या, सम्भावना, नीतिनिर्माण, योजना, बजेट, रोजगारी, सुझावलगायतका विविध सामग्री प्रस्तुत गरेका छौँ ।” पुस्तकमा तत्कालीन सङ्घीय मामिला तथा सामान्य प्रशासनमन्त्री, मधेस र कर्णाली प्रदेशबाहेकका अन्य प्रदेशका मुख्यमन्त्री, मधेस प्रदेशका सभामुख, कर्णाली प्रदेशका प्रदेश प्रमुखको लेखसमेत समेटिएकाले पनि पुस्तकलाई विविधता दिन खोजिएको छ । सरकार सञ्चालकका साथै संविधान कार्यान्वयन गर्नेकोसमेत विचार समेटिनुले पनि उनीहरुको बुझाइ र भनाइ के रहेछ भन्ने पुस्तक पढिसकेपछि सजिलै बुझ्न सकिन्छ । पुस्तकमा व्यक्त विचारहरुले स्थानीय वा जुनसुकै सरकारमा निर्वाचित भएर आइसकेपछि ती प्रतिनिधिले पार्टीभन्दा माथि उठेर काम गर्नुपर्दछ, घरदैलोदेखि सिंहदरबार चलाउनेहरुसम्मको मनमस्तिष्कमा आपसी समन्वयमा केही गरौँ भन्ने भावनाको विकास हुनुपर्ने देखिन्छ । सबै मिलेर देशमै रोजगारीको अवसरहरु सिर्जना गर्न सकेमा विदेशमा गएका युवाहरु पनि मेरै देश फर्किंदा मेरो भविष्यको ग्यारेण्टी छ र म भविष्य नेपालमै बिताउन सक्छु भन्ने अनुभूति गर्ने वातावरण बन्न सक्ने छ, सत्तामा पुग्नेले निरासा मात्रै बाँडिदिने परिस्थितिले यहाँ भविष्य छैन भनेर भौँतारिएका नागरिकका कारण केही वर्षपछि मुलुक ज्येष्ठ नागरिक केन्द्रजस्तो नबनोस् भन्नेमा सबैले ध्यान दिन आवश्यक रहेको कुरामा जोड दिइएको छ । विकेन्द्रित शासन प्रणालीमा गाउँगाउँमा सरकारको प्रतिनिधि विकास बजेटहरु पुगेका छन्, यति राम्रो प्रणालीलाई फेरि नारा लगाएर फेर्ने कुरा गर्नु गलत हो । अब जतिसक्दो स्थानीय तहलाई बलियो बनाउने, विकास बजेटलाई वास्तविक ठाउँमा पुर्‍ याउने, बजेट कार्यक्रमलाई नेतामुखी नबनाउने र सिफारिसको भरमा बजेट गाउँमा लैजाने कामको अन्त्य हुनुपर्ने तथ्यलाई उजागर गराउन खोजिएको छ । नेपाल सरकारका पूर्वसचिव कृष्णहरि बाँस्कोटाको लेखमा युवा रोजगारी र उद्यमशीलता विकासमा लगानी गर्नुपर्नेमा जोड दिइएको छ । अब पालिकाहरुले पालिकाले उत्पादनमा अभियान नै चलाउनुपर्ने र त्यस्ता अभियानलाई पालिकाले प्रोत्साहन गर्नुपर्ने खाँचो छ ।पुस्तकको बाहिरी गातामा नै सिंहदरबारको साङ्केतिक चित्र देखाइएकाले पनि यो पुस्तकको नामसँग प्रस्तुत गरिएका सामग्रीले सार्थकता पाएका छन् भन्न सकिन्छ । स्थानीय तहको कुरा मात्रै नगरी सङ्घीय सरकारका साथै प्रदेश सरकारलाई पनि जोडेर पुस्तकमा प्रस्तुत गरिएका विचारले प्रत्येक नागरिकलाई सन्देशसँगै जानकारी दिने साधन बनेको छ यो ‘गाउँगाउँमा सिंहदरबार’ । रासस",
      "link": "https://gorkhapatraonline.com/news/182579",
      "image": "https://gorkhapatraonline.com/storage/media/321527/conversions/book1-original-thumb.jpg"
    },
    {
      "slug": "182577",
      "title": "निर्वाचनमा सहभागी हुन प्रधानमन्त्रीको आह्वान",
      "timestamp": 1764892800000,
      "source": "gp",
      "content": "प्रधानमन्त्री सुशीला कार्कीले निर्वाचनमा सहभागी हुन आह्वान गर्नुभएको छ । शुक्रबार बालुवाटारमा निर्वाचनसम्बन्धी बहुपक्षीय छलफललाई सम्बोधन गर्नुहुँदै प्रधानमन्त्री कार्कीले यस्तो आह्वान गर्नुभएको हो ।",
      "longContent": "काठमाडौँ, मङ्सिर १९ गते  । प्रधानमन्त्री सुशीला कार्कीले निर्वाचनमा सहभागी हुन आह्वान गर्नुभएको छ । शुक्रबार बालुवाटारमा निर्वाचनसम्बन्धी बहुपक्षीय छलफललाई सम्बोधन गर्नुहुँदै प्रधानमन्त्री कार्कीले यस्तो आह्वान गर्नुभएको हो । ‘‘हाम्रो कुनै निजी स्वार्थ र आकांक्षा छैन। केही अतिरिक्त प्राप्तिका लागि हामी कुनै काम गरिरहेका छैनौँ। एउटा विषम परिस्थितिमा हाम्रो माग भयो, देशले पत्यायो, हामी आयौँ। देशले सुम्पेको यो अभिभारा पूरा गर्नेबाहेक अर्को कुनै उद्देश्य हामीसँग छैन’, सर्वपक्षीय छलफलमा प्रधानमन्त्री कार्कीले भन्नुभयो, तपाईंहरु चुनावका लागि एक ठाउँमा उभिदिनुहोस्।’ प्रधानमन्त्री कार्कीले आजको भेला निर्वाचनको वातावरण बनाउने सन्दर्भमा अहिलेसम्मकै महत्त्वपूर्ण र उपलब्धिमूलक भएको बताउनुभयो।बैठकमा अर्थमन्त्री रामेश्वर खनाल, गृहमन्त्री ओमप्रकाश अर्याल, कानुनमन्त्री अनिलकुमार सिन्हा र सञ्चारमन्त्री जगदीश खरेलसहित राजनीतिक दलका नेता र सुरक्षा निकायसँगै निर्वाचन आयोगका प्रतिनिधि सहभागी हुनुहुन्थ्यो । राजनीतिक दलहरूमा नेपाली कांग्रेस, नेकपा एमाले, नेपाली कम्युनिस्ट पार्टी, राष्ट्रिय स्वतन्त्र पार्टी, राष्ट्रिय प्रजातन्त्र पार्टी, जनता समाजवादी पार्टी नेपाल र जनमत पार्टीका नेताहरूको सहभागिता थियो।  निर्वाचन आयोगका कार्यवाहक प्रमुख आयुक्त रामप्रसाद भण्डारीसहित तीनै जना आयुक्त, सचिव र सहसचिवसमेत गरी ७ जनाको प्रतिनिधिमण्डलको उपस्थिति थियो।बैठकमा गृहमन्त्री अर्यालसहित चारै सुरक्षा निकायका प्रमुखहरूले निर्वाचनका सन्दर्भमा सुरक्षाको अवस्था र तयारीका विषयमा स्पष्ट पार्नुभएको थियो।कार्यवाहक प्रमुख आयुक्त भण्डारीले आयोगले पूर्ण रूपमा निर्वाचन गराउन तयारीका साथ अघि बढिरहेको र यसबीचमा धेरै उल्लेखनीय सफलता प्राप्त गरिसकेको विवरण प्रस्तुत गर्नुभयो। प्रधानमन्त्रीले बैठकमा व्यक्त गर्नुभएको समापन मन्तव्यःआज जुन भेला भयो, अहिलेसम्मकै महत्त्वपूर्ण हो भन्ने लागेको छ।समग्रमा निर्वाचन होस् र हुनुपर्छ भन्ने आवाज नै यहाँ सबैको रह्यो। कहीँ कतै आशंकाका कारण छन् भने पनि तिनले हामीलाई सचेत गराउँछन् र अगाडि बढ्न मद्दत गर्छन्। यहाँहरूले उठाउनुभएका कुरालाई हामी अन्यथा मान्दैनौँ। लागेको कुरा भन्नुपर्छ। अहिलेको परिस्थिति के छ, व्यवधान के कस्तो छ भन्ने बताइदिने यहाँहरूको धर्म हो। हामीले एउटा दृष्टिकोणबाट हेरेका हुन सक्छौँ, तपाईँहरुले आफ्नो दृष्टिकोणबाट थप भनिदिनुहुन्छ। यस सुधार गर्दै अगाडि बढ्ने मौका मिल्छ।भदौ २३ र २४ को घटना कसले कल्पना गरेको थियो र ? देशको जीवनमा एउटा मोड आयो। संसारका सबै मुलुकको जीवनमा यस्ता अप्रत्यासित मोड र उतारचढाव आउँछन्। यस्तो समयमा हामीले एकताबद्ध भएर अगाडिको बाटो पहिल्याउनुपर्छ। हामीकहाँ जुन घटना भयो, त्यसको विश्लेषण, व्याख्या समयक्रममा होला र निचोड पनि आउला।तर, यस घटनाले राष्ट्रको जीवनमा ठूलो परिवर्तन ल्याइदियो। भइरहेको निर्वाचित र बलियो सरकार परिस्थितिलाई वशमा लिन विफल भयो। अदालतले गर्ने कुरा आफ्नो ठाउँमा छ। हाम्रा विरुद्धमा अन्तरिम आदेश भएको भए हात बाँध्नुपर्थ्यो। तर, त्यो भएको छैन। हामी अगाडि बढ्नु नै पर्ने हुन्छ। युवा विद्रोहपछि के गर्ने त, अबको बाटो के त भन्ने सन्दर्भमा यो सरकार आएको हो। यो अन्तरिम कालको व्यवस्थापनका लागि आएको हो। यसले आफ्नो कर्तव्य पूर्ण जिम्मेवारीका साथ पूरै सक्रियताका साथ पूरा गर्दै छ। थकाइ पनि नभनी काम गर्दैछौँ।जेनजीदेखि सबै दल, निर्वाचन आयोग, सुरक्षा निकाय, नागरिक समाज सबै पक्षसँग निरन्तर र कैयौँपटक छलफल गरेका छौँ। आशंकाहरू निवारण गरेका छौँ। मन माझामाझ गरेका छौँ।मुलुकप्रति हामी सबैको दायित्व छ। मुलुकले एउटा बाटो पाओस्। जेनजी आन्दोलनको मागअनुसार मुलुकले गति र दिशा लेओस्। निर्वाचन आयोगले तत्कालै सक्रिय भएर निर्वाचनको तयारी अघि बढाएको छ। सुरक्षा निकायको प्रस्तुतिले हामी सक्रिय र सक्षम छौँ भनेको छ।सेनाले पनि आफ्नो काम सुरु गरिसकेको छ। प्रहरीले निरन्तर कानुनी राज स्थापनाका लागि काम गरिरहेको छ। २३ गते निहत्था युवा मारिए। भोलिपल्ट आगजनी भयो। यो कसले किन गरेको, अध्ययनले बताउने नै छ। तर, यो आगजनी गर्ने बानी भयो भने भोलि जोकोहीले जोकसैलाई जलाउन सक्ने चिन्ता भएको छ। यस्तो हिंस्रक घटना फेरि नहोस्, कसैले रुन नपरोस्, यस्तो हृदयविदारक अवस्थाको सामना गर्नु नपरोस् भनेर सबैले सोच्नुपर्छ। काठमाडौँमा धेरै क्षति भयो, ललितपुरमा कम भयो। ललितपुरमा किन कम भयो भनेर पनि हेर्नुपर्छ। ललितपुरका जनताले धेरै ठाउँमा विध्वंशको प्रतिक गरेको देखियो। यसरी खराब तत्वलाई रोक्ने सामर्थ्य पनि समाजमा हुनुपर्छ। हामीले आफ्नै छिमेकी, साथीभाइको घर किन जलाउनबाट जोगाउन सकेनौँ, यो चिन्ताको विषय हो। यसमा हामीले क्षमा याचना पनि गरौँ।चुनाव हुन्छ कि हुँदैन भन्ने अब नसोचौँ। कसरी चुनाव सफल पार्ने भनेर सोचौँ। सबैले एक चित्तले सोचेमा चुनाव नहुने कुरै छैन। १२६ वटै दलले चुनाव हुनुपर्छ भन्ने धारणा राख्नुपर्छ। हामी एकमत भयौँ भने निर्वाचनमा कसैले खलल पार्न सक्दैन। खराब तत्वले आक्रमण गर्न सक्दैन। सुरक्षाको पहिलो कडी जनता नै हो, समुदाय नै हो। त्यसपछि मात्र प्रहरी, सशस्त्र, सेना हुन्छ। भूतपूर्व सुरक्षाकर्मी पनि छन्।अहिलेको परिस्थितिमा हरेकले भनिरहेको एउटै मात्र बाटो निर्वाचन हो। यसबाहेक अर्को विकल्प छैन। हामीले जेनजी आन्दोलनबाट आयौँ तर दलका विरोधी होइनौँ। राजनीतिक दललाई स्थापित गर्न नै चुनाव चाहिएको हो भनेर यहाँहरुले बुझ्नुपर्छ। दलभित्र पनि युवाले स्थान पाउनुपर्छ भन्यौँ होला। तर कसलाई जिताउने र कसलाई हराउने भन्ने जनताको निर्णयको कुरा हुन्छ। म त झन् कुनै पार्टीको टिकट काटेको मान्छे होइन। जुन दल आए पनि हामी स्वागत गर्छौँ। खुसीखुसी आयोगले प्रमाणपत्र दिन्छ।हाम्रो कुनै निजी स्वार्थ र आकांक्षा छैन। केही अतिरिक्त प्राप्तिका लागि हामी कुनै काम गरिरहेका छैनौँ। एउटा विषम परिस्थितिमा हाम्रो माग भयो, देशले पत्यायो, हामी आयौँ। देशले सुम्पेको यो अभिभारा पूरा गर्नेबाहेक अर्को कुनै उद्देश्य हामीसँग छैन।तपाईँहरु चुनावका लागि एक ठाउँमा उभिदिनुहोस्। अहिले नयाँ आएकाहरूप्रति तपाईँहरुले शंका गर्नुभएको होला। तर जेनजी पनि पहिलाभन्दा धेरै फरक भएका छन्। अझै पनि राजनीतिक व्यवहार र वातावरण दिन, शिक्षा दिन हामी तयार छौँ।  कुनै दललाई अहित हुने कार्य गरेर कारबाही गर्ने आचार संहिता हुन्छ। त्यसैले हामीलाई अब शंका नगर्नुहोस्। भदौमा त्यो स्थिति जे आयो, त्यो त न तपाईँको हातमा थियो, न हाम्रो हातमा थियो। अब निर्वाचन गराएर बलियो सरकार बनाएर युवा शक्तिले खोजेको व्यवस्था ल्याउनुपर्छ।",
      "link": "https://gorkhapatraonline.com/news/182577",
      "image": "https://gorkhapatraonline.com/storage/media/321526/conversions/meeting213-original-thumb.jpg"
    },
    {
      "slug": "182576",
      "title": "कारागारमा सुरक्षाकर्मीसँग चिनजान, घरमा गएर विभत्स हत्या",
      "timestamp": 1764892800000,
      "source": "gp",
      "content": "कारागारमा कैद भुक्तानीका बेला चिनजान भएकी सुरक्षाकर्मीलाई घरमै आएर विभत्स तरिकाले हत्या भएको एउटा घटना सार्वजनिक भएको छ ।",
      "longContent": "काठमाडौँ, मङ्सिर १९ गते । कारागारमा कैद भुक्तानीका बेला चिनजान भएकी सुरक्षाकर्मीलाई घरमै आएर विभत्स तरिकाले हत्या भएको एउटा घटना सार्वजनिक भएको छ । प्रहरीको केन्द्रीय अनुसन्धान ब्यूरो (सिआइबी) ले विसं २०८१ चैत ३१ गते लमजुङको बेसीशहर नगरपालिका–२ भकुण्डेकी ४५ वर्षकी सीता कँडेल (पूर्वप्रहरी हवल्दार) को हत्या आरोपमा एक व्यक्तिलाई पक्राउ गरेपछि उक्त घटना सार्वजनिक भएको हो ।कँडेलको हत्या आरोपमा चितवनको साविक बछौली गाविस ९हाल रत्ननगर नगरपालिका–६० का ४७ वर्षीय बुद्धिराम दराई संलग्न रहेको पाइएपछि उहाँलाई पक्राउ गरिएको सिआइबीका प्रवक्ता, प्रहरी वरिष्ठ उपरीक्षक शिवकुमार श्रेष्ठले बताउनुभयो । उहाँले उनलाई थप अनुसन्धान तथा कारबाहीका लागि आज लमजुङ प्रहरीलाई बुझाइएको बताउनुभयो । यसरी भएको थियो घटनासिआइबीले सार्वजनिक गरेको घटना विवरणमा विसं २०८१ चैत ३१ गते लमजुङको बेसीशहर नगरपालिका–२ भकुण्डेस्थित सोही स्थानमा बसोबास गर्ने ४५ वर्षकी सीता कँडेल ९पूर्वप्रहरी हवल्दार० को घरमा बाहिरबाट ताल्चा लागेको अवस्थामा, सोही घरबाट दुर्गन्ध फैलिएको भनी स्थानीय व्यक्तिहरूले प्रहरीमा सूचना गरेका थिए । सोही सूचनाका आधारमा त्यस घरभित्र प्रवेश गरी खानतलासी गर्दा पूर्वप्रहरी सीता कँडेलको शव आफ्नै सुत्ने कोठामा रहेको बक्सपलङको विस्तारामुनी त्रिपालले बेरिएको अवस्थमा फेला पर्‍यो । प्रवक्ता श्रेष्ठले त्यसपछि उक्त विभत्स हत्याको अनुसन्धानका लागि केन्द्रीय अनुसन्धान व्यूरोबाट विशेष अनुसन्धान टोली खटिएको बताउनुभयो ।ब्यूरोका प्रहरी वरिष्ठ उपरीक्षक श्रेष्ठ भन्नुहुन्छ, “उक्त घटनाको प्राविधिक तथा स्थलगत अनुसन्धान गर्दा घटना चितवनको साविक बछौली गाविस ९हाल रत्ननगर–६० का ४७ वर्षीय बुद्धिराम दराई संलग्न रहेको खुल्न आयो ।”  उहाँका अनुसार अपराध अभिलेख हेर्दै जाँदा दराइ विसं २०६७ मा गोरखाकी चिनीमाया पाण्डेलाई हत्या गरेको अभियोगमा दोषी ठहर भएका व्यक्ति हुन् । त्यसबेला चिनिमायाकी छोरी विहे गर्नका लागि माग्न जाँदा भएको विवादमा दराइले चिनीमायाको घाँटी थिची हत्या गरेकोमा गोरखा जिल्ला अदालतबाट विसं २०६८ असार २० गते सर्वस्वसहित जन्म कैदको फैसाला भएको थियो ।सजाय भुक्तानका क्रममा दराइ भीमफेदी कारागारमा पुगे । त्यहाँ रहँदा तत्कालीन प्रहरी हवल्दार सीता कँडेलसँग परिचय भएको पाइएको श्रेष्ठले बताउनुभयो । त्यस बेला कँडेल त्यही कारागारमा सुरक्षामा खटिएकी थिइन् । उहाँका अनुसार पछि दराइ कारागारबाट छुटे । उनी पूर्वप्रहरी हवल्दार कँडेल घरमा रहेका बेला २०८१ चैत ३१ गते हत्या गरेर कोठामै शव छाडी बाहिरबाट ताला लगाएर भागेका थिए । दराइलाई २०८२ वैशाख १५ गते लमजुङ जिल्ला अदालतबाट पक्राउ पुर्जी जारी भई खोजतलास तथा अनुसन्धानका क्रममा यस ब्यूरोको टोलीले रूपन्देही सिद्धार्थनगर नगरपालिक १ बेलहियाबाट पक्राउ गरेको श्रेष्ठले बताउनुभयो । रासस",
      "link": "https://gorkhapatraonline.com/news/182576",
      "image": "https://gorkhapatraonline.com/storage/media/321516/conversions/karagar-original-thumb.jpg"
    },
    {
      "slug": "182575",
      "title": "एकतिहाई नघट्ने गरी महिला उम्मेदवार सुनिश्चित गर्न आयोगको निर्देशन",
      "timestamp": 1764892800000,
      "source": "gp",
      "content": "निर्वाचन आयोगले निर्वाचन प्रणालीमा समानुपातिक समावेशी प्रतिनिधित्व सुनिश्चित गर्न राजनीतिक दललाई निर्देशन दिएको छ।",
      "longContent": "काठमाडौँ, मङ्सिर १९ गते। निर्वाचन आयोगले निर्वाचन प्रणालीमा समानुपातिक समावेशी प्रतिनिधित्व सुनिश्चित गर्न राजनीतिक दललाई निर्देशन दिएको छ। आयोगका सहायक प्रवक्ता प्रकाश न्यौपानेका अनुसार २०८२ माघ ११ गते सम्पन्न हुने राष्ट्रिय सभा सदस्य निर्वाचन तथा फागुन २१ गते सम्पन्न हुने प्रतिनिधि सभा सदस्य निर्वाचनमा समावेशी समानुपातिक प्रतिनिधित्व कायम गर्दै निर्वाचनमा सुशासन कायम गर्नका लागि राजनीतिक दल सम्बन्धी ऐन, २०७३ को दफा ५७ बमोजिम आयोगमा दर्ता कायम रहेका राजनीतिक दललाई सो निर्देशन दिइएको छ। उहाँका अनुसार नेपालको संविधानको धारा ३८ को उपधारा ९४० तथा धारा ४२ को उपधारा (१) मा भएको व्यवस्था र नेपालको संविधानको धारा ४७ को मौलिक हकको कार्यान्वयन सम्बन्धी व्यवस्था समेतलाई स्मरण गरी निर्वाचन प्रणालीमा समानुपातिक समावेशी प्रतिनिधित्व सुनिश्चित गर्न आयोगले  जनाएको हो। संविधानमा भएको उक्त व्यवस्था अनुसार निर्वाचनमा प्रतयक दलले प्रत्यक्षतर्फ उम्मेदवारी दिँदा त्यसको एकतिहाई नघट्ने गरी महिला उम्मेदवारको प्रतिनिधित्व सुनिश्चित गर्ने एवम् लैङ्गिक तथा समावेशी प्रतिनिधित्व सुनिश्चित हुने गरी उम्मेदवार मनोनयनको व्यवस्था गर्न निर्देशन दिइएको उहाँको भनाइ छ। दीगो  विकासको लक्ष्यलाई ध्यानमा राखी सन् २०३० सम्म संसदमा ४० प्रतिशत महिला प्रतिनिधित्व पुर्‍याउने नीति अख्तियार गर्ने विषयको प्रभावकारी कार्यान्वयनको लागि लैङ्गिक तथा समावेशी प्रतिनिधित्व सुनिश्चित गर्न आयोगले जनाएको छ।",
      "link": "https://gorkhapatraonline.com/news/182575",
      "image": "https://gorkhapatraonline.com/storage/media/321523/conversions/election-logo-original-thumb.jpg"
    },
    {
      "slug": "182567",
      "title": "साङधुङगे माङ्गेना कपको उपाधि हाङपाङलाई",
      "timestamp": 1764892800000,
      "source": "gp",
      "content": "ताप्लेजुङको मेरिङदेन गाउँपालिका –५ थुकिमामा आयोजित दोस्रो साङधुङगे माङ्गेना कपको उपाधि आठराई त्रिवेणी हाङपाङले हात पारेको छ । विहीबार भएको फाइनल खेलमा मेरिङदेन –३ खाम्लुङलाई ४–१ गोल अन्तरले पराजित गर्दै हाङपाङले उपाधि हात परेको हो ।",
      "longContent": "साहारा लिम्बू फुङलिङ, मंसिर १९ गते । ताप्लेजुङको मेरिङदेन गाउँपालिका –५ थुकिमामा आयोजित दोस्रो साङधुङगे माङ्गेना कपको उपाधि आठराई त्रिवेणी हाङपाङले हात पारेको छ । विहीबार भएको फाइनल खेलमा मेरिङदेन –३ खाम्लुङलाई ४–१ गोल अन्तरले पराजित गर्दै हाङपाङले उपाधि हात परेको हो । लिम्बूहरूको महान चाड चासोक तङ्नामको अवसरमा सञ्चालन भएको वडास्तरीय पुरुष फुटबल प्रतियोगितामा बुधबार भएको पहिलो सेमिफाइनल खेलमा हाङ्पाङले मेरिङनेद –६ नाल्बूलाई १–० गोल अन्तरले पराजित गर्दै फाइनलमा प्रवेश गरेको हो । यस्तै दोस्रो सेमिफाइनल खेलमा फुङलिङ नगरपालिका –१० फुरुम्बूलाई १–० गोल अन्तरले पराजित गर्दै खाम्लुङ फाइनलमा प्रवेश गरेको थियो ।जित सँगै हाङपाङले नगद एक लाख ५० हजार रुपियाँ सहित ट्रफी, मेडल र प्रमाणपत्र प्राप्त गरेको छ । यस्तै खाम्लुङले भने नगद एक लाखसहित ट्रफी, मेडल र प्रमाणपत्रमा चित्त बुझाउनु परेको सञ्चालन समितिका अध्यक्ष विशाल लङ्वाले बताउनुभयो । मंसिर १३ गतेदेखि सुरु भएको खेल विहीबार सम्पन्न भएको छ ।",
      "link": "https://gorkhapatraonline.com/news/182567",
      "image": "https://gorkhapatraonline.com/storage/media/321504/conversions/Sangdunghe-Mangena-original-thumb.jpg"
    },
    {
      "slug": "182566",
      "title": "‘सामुदायिक स्वास्थ्य स्वयमसेवकको योगदान महत्वपूर्ण’",
      "timestamp": 1764892800000,
      "source": "gp",
      "content": "ललितपुर महानगरपालिकाका प्रमुख चिरीबाबु महर्जनले महानगरबासीको स्वास्थ्य स्थिति राम्रो बनाउन दिनरात खटिने सामुदायिक स्वास्थ्य स्वयसेवकहरु, महिला स्वास्थ्य स्वयमसेवकको अतुलनीय योगदान रहेको बताउनुभएको छ ।",
      "longContent": "गोरखापत्र समाचारदाताललितपुर, मङ्सिर १९ गते । ललितपुर महानगरपालिकाका प्रमुख चिरीबाबु महर्जनले महानगरबासीको स्वास्थ्य स्थिति राम्रो बनाउन दिनरात खटिने सामुदायिक स्वास्थ्य स्वयसेवकहरु, महिला स्वास्थ्य स्वयमसेवकको अतुलनीय योगदान रहेको बताउनुभएको छ । उहाँले २२ औं राष्ट्रिय स्वास्थ्य स्वयसेवक दिवसमा महानगरभित्र सेवा गर्नुभएका महिला स्वास्थ्य स्वयमसेवक, टिवी ट्रेसर, टोल स्वास्थ्य उत्प्रेरक र सामुदायिक स्वास्थ्यसेवकलाई नगदसहित सम्मान गर्दै सो कुरा बताउनुभएको हो । नगर प्रमुख महर्जनले ललितपुर महानगरले हरेक वर्ष स्वास्थ्य, सम्पदालगायत विविध विषयमा राष्ट्रिय, अन्तर्राष्ट्रिय पुरस्कार हासिल गर्न सफल हुुनुमा यस महागरमा कार्यरत सबै कर्मचारी, स्वास्थ्य स्वयमसेवक, नागरिक समाज र अभियन्ताहरु समेतले राम्रो काम गरेको भएरै देशभरका स्थानीय तह मध्येमा ललितपुर महानगरको काम उत्कृष्ट देखिन गएको बताउनुभयो । ललितपुर महानगरका प्रमुख प्रशासकीय अधिकृत रेखादास श्रेष्ठले महानगरबासीको स्वस्थ जीवनका लागि खटिने स्वास्थ्य सेवक जनशक्तिकै मेहनतले नागरिकले स्वस्थ्यसेवामा सहज पहुँच पुगेको र आगामी दिनमा पनि यस्तो जागरणमुलक काम भइरहने आशा व्यक्त गर्नुभयो । ललितपुर महानगरसँग भगिनी सम्वन्ध रहेको सल्यानको शारदा नगरपालिका प्रमुख प्रकाश भण्डारीले ललितपुर महानगर प्रमुख चिरीबाबु महर्जनको कार्यशैलीबाट सधैं सकारात्मक काम गरी स्थानीय बासिन्दाको जीवन सहज बनाउने प्रेरणा मिलेको बताउनुभयो । सो अवसरमा स्वास्थ्य स्वयमसेवक, टि.वि ट्रेसर, टोल स्वास्थ्य उत्पे्ररकको भूमिकामा ६० वर्ष उमेर पुग्दा १० देखि १४ वर्षसम्म सेवा गर्नुभएका दुई जनालाई ५० हजार रुपियाँ, १६ वर्ष काम गरेका ४ जनालाई ७५ हजार र २५ वर्षदेखि २८ वर्षसम्म काम गरी ६० वर्ष उमेर पुगेका १० जना स्वास्थ्य स्वयमसेवकलाई जनही एक लाख रुपियाँसहित अनिवार्य अवकाश दिइएको छ । त्यसैगरी ललितपुर महानगरका २९ वडाकै स्वास्थ्य स्वयमसेवक, महिला स्वास्थ्य सेवक, टोल स्वास्थ्य उत्प्रेरक र टि.वि ट्रेसरहरुलाई नगदसहित सम्मान गरिएको छ । महानगरको प्रवक्ता राजु महर्जनले स्वास्थ्य स्वयमसेवकलाई भिटामिन ए र अन्य खोप खुवाउँदा सहज होस् भन्ने उद्देश्यले टेवल, मेच र छाता प्रदान गर्दै यसबाट स्वास्थ्य सेवामा सहयोग पुग्ने विश्वास व्यक्त गर्नुभयो  । स्वास्थ्य सेवाको दृष्टिले महानगरको २९ वडामध्ये प्रथम वडा –२, द्वितीय वडा १३ र तेस्रो स्थानमा वडा २० लाई समेत सम्मानपत्रसहित सम्मान गरिएको छ ।",
      "link": "https://gorkhapatraonline.com/news/182566",
      "image": "https://gorkhapatraonline.com/storage/media/321503/conversions/DSC_1601-original-thumb.jpg"
    },
    {
      "slug": "182560",
      "title": "हत्या आरोपमा एक पक्राउ",
      "timestamp": 1764892800000,
      "source": "gp",
      "content": "लमजुङमा आठ महिनाअघि पूर्वप्रहरी हवलदार सीता धिताल कंडेलको हत्या गरेको आरोपमा एक व्यक्ति पक्राउ परेका छन् । पक्राउ पर्नेमा चितवनको रत्ननगर नगरपालिका –७ का ४७ बर्षीय बुद्धिराम दराई रहेका छन् ।",
      "longContent": "नवीनराज कुइँकेललमजुङ, मङ्सिर १९ गते । लमजुङमा आठ महिनाअघि पूर्वप्रहरी हवलदार सीता धिताल कंडेलको हत्या गरेको आरोपमा एक व्यक्ति पक्राउ परेका छन् । पक्राउ पर्नेमा चितवनको रत्ननगर नगरपालिका–७ का ४७ वर्षीय बुद्धिराम दराई रहेका छन् । बेँसीसहर नगरपालिका–२, भकुण्डेस्थित अस्थायी प्रहरी बिटनजिकै घर हुनुभएकी ४७ वर्षीय सीता धिताल कडेँलको गत चैत ३१ गते शव फेला परेको थियो । गत चैत २६ गते कंडेलको घर आएका दराई राति सँगै सुतेर २७ गते बिहान हत्या गरेर फरार भएको प्रहरी अनुसन्धानमा खुलेको छ । बिहीबार रूपन्देहीको सिद्धार्थनगर नगरपालिका–१, बेलहियाबाट पक्राउ परेका दराईलाई शुक्रबार सार्वजनिक गर्दै लमजुङ प्रहरीले उनीहरूको सम्बन्ध पुरानो रहेको बताएको छ । दराई यसअघि कर्तव्य ज्यान मुद्दामा जन्मकैद फैसला भई कारागार बसेको देखिन्छ । २०६७ मङ्सिर १२ गतेको कर्तव्य ज्यान मुद्दामा गोरखा अदालतबाट २०६८ असार २० गते जन्मकैद फैसला भएको थियो । २०७१ चैत १३ गते सर्वोच्च अदालतबाट १२ वर्ष कैद फैसला भएपछि दराई कैद भुक्तान गरी २०७६ असोज ३ गते धादिङ कारागारबाट छुटेका थिए ।दराई र कंडेलबिच चितवन कारागार हुँदा चिनजान भएको थियो । दराई कारागारबाट छुटेपछि उनीहरूको नियमित भेटघाट भइरहेको भेटिएको प्रहरीले जनाएको छ । उनीहरूबिच शारीरिक सम्बन्धको साथै आर्थिक लेनदेनसमेत भेटिएको प्रहरीले जनाएको छ । घटनाको मुख्य कारणबारे अनुसन्धान जारी रहेको प्रहरी नायब उपरीक्षक रेशम बोहोराले बताउनुभयो । बोहोराले भन्नुभयो, “अहिले नै यही कारणले हत्या भएको भन्ने खुलेको छैन्, प्रारम्भिक अनुसन्धानमा दुवै जनाबिच मनमुटाव भई झगडा हुँदा हत्या भएको देखिन्छ ।”चैत १२ गते चितवनबाट लमजुङ आएका दराइले २२ गतेसम्म कंडेलको घरनजिकै बसेर उनको निगरानी गरेको प्रहरी अनुसन्धानमा देखिन्छ । प्रहरीका अनुसार २२ गते कंडेल चितवन गएपछि दराई पनि चितवन नै पुग्छन् । २५ गते कंडेल चितवनबाट लमजुङ फर्किएको सूचना पाएपछि २६ गते लमजुङ आएका दराई सीताको घरमा बास बसेको देखिन्छ । प्रनाउ बोहोराले भन्नुभयो, “यो बिचमा कंडेलको घरमा उनको आफन्त बहिनी एसइई दिन बसेकाले दराई बाहिर बसेर निगरानी गरेको देखिन्छ । बहिनी चितवन पुर्‍याएर फर्किएपछि उनी घरमा गएको र राति सँगै बसेर बिहान घटना घटाएको देखिन्छ ।”२७ गते बिहान ४ बजे कँडेलको अस्ट्रेलिया रहेका छोरासँग भिडियो कल भएको थियो । त्यसपछि हत्या गरेर शव पलङको प्लाईभित्र त्रिपालले बेरेर राखेर दराई फरार भएका थिए । हत्यापछि उनको सुनका गरगहना, नगद, मोवाइल लगायतका सामग्री चोरी भएको थियो । कति धनमाल चोरी भएको भन्ने खुल्न बाँकी रहेको प्रहरीले जनाएको छ । हत्यापछि बेँसीसहर बजार घुमेका दराई १ बजे चितवनतर्फ गएका थिए । वैशाख २ गतेसम्म चितवन रहेका उनी ३ गते भारत प्रवेश गरेको बोहाेराको भनाइ छ ।  भारतको दिल्लीमा एक होटलमा चौकीदारमा काम गरेका उनी नेपाल आउने क्रममा पक्राउ परेको प्रहरीले जनाएको छ । उनको लमजुङ जिल्ला अदालतबाट ७ दिनको म्याद थप गरी अनुसन्धान थालिएको प्रहरी निरीक्षक ज्ञानेन्द्रबहादुर क्षेत्रीले जानकारी दिनुभयो ।",
      "link": "https://gorkhapatraonline.com/news/182560",
      "image": "https://gorkhapatraonline.com/storage/media/321493/conversions/purba-prahari-hatyara-sarbajanik-lamjung-original-thumb.jpg"
    },
    {
      "slug": "182555",
      "title": "आवश्यकता अनुसार जनशक्ति नपाएको गुनासो",
      "timestamp": 1764892800000,
      "source": "gp",
      "content": "उद्योग व्यवसाय क्षेत्र र श्रम बजारको आवश्यकताबिच तालमेल नहुँदा उद्योगहरूले चाहेअनुरूपको जनशक्ति पाउन नसकेको गुनासो गरेका छन् ।",
      "longContent": "शशिधर पराजुली विराटनगर, मङ्सिर १९ गते । उद्योग व्यवसाय क्षेत्र र श्रम बजारको आवश्यकताबिच तालमेल नहुँदा उद्योगहरूले चाहेअनुरूपको जनशक्ति पाउन नसकेको गुनासो गरेका छन् । उद्योग सङ्गठन मोरङ र नेपाल व्यावसायिक योग्यता प्रणाली परियोजनाको सहकार्यमा दक्ष जनशक्ति उत्पादन, सीप परीक्षण तथा पूर्व सिकाइको मान्यता विषयक अन्तर्क्रिया कार्यक्रममा वक्ताहरूले यो समस्या समाधानमा जोड दिनुभएको हो । कार्यक्रममा सङ्गठनका अध्यक्ष नन्दकिशोर राठीले व्यावहारिक सीपको महत्त्व बढ्दै गएको वर्तमान परिप्रेक्ष्यमा उद्योगले खोजे अनुसारको जनशक्ति नपाउनु ठलो चुनौती रहेको बताउनु भयो । ‘रोजगारी खोज्ने व्यक्तिको सीप र उद्योगले खोजिरहेको सीपबिच ठुलो खाडल छ’ अध्यक्ष राठीले भन्नु भयो, ‘यो खाडल पुर्न सीपको प्रभावकारी मूल्याङ्कन तथा प्रमाणीकरणमार्फत उद्योगलाई आवश्यक दक्ष जनशक्ति विकास गर्नु हामी सबैको साझा दायित्व हो ।’ उहाँले धेरै जनशक्तिसँग व्यावहारिक सीप भए पनि औपचारिक प्रमाणपत्र नहुँदा समस्या भइरहेको बताउँदै पूर्व सिकाइको मान्यताले यस्ता सीपलाई औपचारिक स्वीकृति दिलाउन सहयोग गर्ने विश्वास व्यक्त गर्नु भयो । सोही अवसरमा सङ्गठनका उपाध्यक्ष सुरेन्द्र गोल्छाले उद्योग व्यवसाय, सीप विकास र श्रम बजारबिचको सम्बन्धलाई अझ मजबुत बनाउन आवश्यक रहेको बताउनुभयो । उहाँले दक्ष जनशक्ति विकासले मात्र प्रतिस्पर्धी र सक्षम औद्योगिक वातावरण निर्माणमा सहयोग पुग्ने धारणा व्यक्त गर्नु भयो । अर्का उपाध्यक्ष विपिन कावराले लामो अनुभव र अभ्यासबाट सीप हासिल गरेका धेरै श्रमिकहरू औपचारिक प्रमाणपत्र नहुँदा अवसरबाट वञ्चित भइरहेको अवस्थालाई चित्रण गर्नु भयो । उहाँले भन्नुभयो, ‘सीप परीक्षण र पूर्व सिकाइको मान्यताले यिनै अनुभवी श्रमिकलाई औपचारिक पहिचान दिलाएर उनीहरूको क्षमतामा नयाँ ऊर्जा थप्ने छ ।’नेपाल व्यावसायिक योग्यता प्रणाली परियोजनाका प्रमुख सुभाष घिमिरेले श्रम बजारमै आधारित सीप प्रणाली विकास गर्नु आजको आवश्यकता भएको बताउनु भयो । अनुभवलाई औपचारिक मान्यता दिने र उद्योगमैत्री सीप परीक्षण विस्तार गर्ने कार्यमा निजी क्षेत्रको सक्रिय सहभागिता अत्यावश्यक रहेको बताउँदै घिमिरेले भन्नु भयो, ‘सीप विकासमा केन्द्रित संस्थाहरूबिच सहयोग सुदृढ भएमा स्थानीय तहमै रोजगारी सिर्जना र उत्पादकत्व अभिवृद्धिमा महत्वपूर्ण योगदान पुग्ने छ ।’कार्यक्रममा सहभागी उद्योगी व्यवसायी, ट्रेड युनियन, इन्स्योर परियोजना, एनभिक्युएस तथा पेसागत सङ्गठनका प्रतिनिधिहरूले उद्योगका लागि आवश्यक दक्ष जनशक्ति उत्पादन र सीप परीक्षण प्रणालीको प्रभावकारी कार्यान्वयनका लागि सामूहिक प्रयासमा जोड दिएका थिए ।",
      "link": "https://gorkhapatraonline.com/news/182555",
      "image": "https://gorkhapatraonline.com/storage/media/321483/conversions/UDhyog-sangathan-original-thumb.jpg"
    },
    {
      "slug": "182554",
      "title": "रघुगङ्गामा राष्ट्रपति रनिङ शिल्ड प्रतियोगिता",
      "timestamp": 1764892800000,
      "source": "gp",
      "content": "म्याग्दीको रघुगङ्गा गाउँपालिका–३, पिप्लेमा गाउँपालिकाले आयोजना गरेको विद्यालयस्तरीय छैठौं राष्ट्रपति रनिङ शिल्ड खेलकुद प्रतियोगिता सुरु भएको छ ।",
      "longContent": "ठाकुरप्रसाद आचार्यम्याग्दी, मङ्सिर १९ गते । म्याग्दीको रघुगङ्गा गाउँपालिका–३, पिप्लेमा गाउँपालिकाले आयोजना गरेको विद्यालयस्तरीय छैठौं राष्ट्रपति रनिङ शिल्ड खेलकुद प्रतियोगिता सुरु भएको छ । रघुगङ्गा माध्यमिक विद्यालय पिप्लेको खेलमैदानमा शुक्रबारदेखि सुरु भएको प्रतियोगिताको ऊर्जा, जलस्रोत तथा सिँचाइ पूर्व राज्यमन्त्री खमबहादुर गर्बुजा (खम्बिर) ले उद्घाटन गर्नु भयो ।  प्रतियोगितामा गाउँपालिका भित्रका विभिन्न १२ वटा विद्यालयले सहभागिता जनाएका छन् । प्रतियोगिताको उद्घाटन गर्दै पूर्व राज्यमन्त्री गर्बुजाले खेलकुद प्रतियोगिताले विद्यार्थीमा भएको खेल प्रतिभालाई उजागर गर्न टेवा मिल्ने अपेक्षा व्यक्त गर्नु भयो । खेलाडी उत्पादनको नर्सरीका रूपमा रहेको विद्यालयमा खेल पूर्वाधारको विकास गर्न स्थानीय तहले प्राथमिकतामा राखेर काम गर्नुपर्ने उहाँको भनाइ छ । गण्डकी प्रदेशसभा सदस्य हरिबहादुर भण्डारी, नेपाली कांग्रेसका जिल्ला उपसभापति केबी भण्डारी, रघुगङ्गा माविका प्रधानध्यापक रमेशसिंह ठकुरी, जिल्ला खेलकुद विकास समितिका अध्यक्ष सुमन श्रेष्ठ लगायतले विद्यालय स्तरमा खेल क्षेत्रको विकासका लागि खेल पूर्वाधारको निर्माणमा स्थानीय तहले जोड दिनुपर्ने बताउनु भयो । गाउँपालिका अध्यक्ष भबबहादुर भण्डारीले खेल क्षेत्रको विकासका लागि प्रत्येक वडा र विद्यालयमा व्यवस्थित खेलमैदान निर्माणलाई गाउँपालिकाले प्राथमिकतामा राखेर काम गरेको बताउनुभयो । उहाँले गाउँपालिकाले आयोजना गर्ने विद्यालयस्तरीय खेलकुद प्रतियोगिताले खेल क्षेत्रको विकास र खेलाडी उत्पादनमा टेवा मिलेको बताउनु भयो ।  भलिबल, एथलेटिक्स र कबड्डी विधातर्फ छात्र र छात्राहरूको १३–१३ इभेन्टमा प्रतियोगिता सञ्चालन गरिएको छ । प्रतियोगितामा दुई सय २५ खेलाडी विद्यार्थीले विभिन्न विधाहरूमा प्रतिस्पर्धा गर्ने छन् । प्रतियोगितामा विजेता विद्यालयलाई ६० हजार रुपियाँको साथमा रनिङ शिल्ड, ट्रफी, मेडल र प्रमाणपत्रद्वारा पुरस्कृत गरिने गाउँपालिका प्रमुख प्रशासकीय अधिकृत कुलराज पौडेलले जानकारी दिनुभयो । उहाँका अनुसार दोस्रो र तेस्रो हुने विद्यालयलाई क्रमशः नगद  ४० हजार र ३० हजारको साथमा ट्रफी, मेडल र प्रमाणपत्रद्वारा पुरस्कृत गरिने छ । उद्घाटन खेलको १५ सय मिटरको दौडमा छात्रतर्फ अमर माविका शिव सुनार प्रथम, मुक्तिधाम माविका उपेश विक दोस्रो र ज्ञानदोय माविका आदर्श विक तेस्रो हुनु भयो । यसैगरी  छात्रातर्फ मुक्तिधाम माविकी सोनिया खड्का प्रथम, अमर माविकी सुप्रिया नगरकोटी दोस्रो र महेन्द्र माविकी सुस्मा विकले तेस्रो स्थान प्राप्त गर्नु भयो ।मार्चपासमा रघुगङ्गा मावि पिप्ले प्रथम, अमर मावि पाखापानी दोस्रो र जनता मावि दग्नाम तेस्रो भएका छन् । प्रतियोगिता आइतबारसम्म सञ्चालन हुने छ ।",
      "link": "https://gorkhapatraonline.com/news/182554",
      "image": "https://gorkhapatraonline.com/storage/media/321487/conversions/DSC_1580-original-thumb.jpg"
    },
    {
      "slug": "182552",
      "title": "निर्वाचनको तयारीको विषयमा बालुवाटारमा सर्वपक्षीय बैठक",
      "timestamp": 1764892800000,
      "source": "gp",
      "content": "फागुन २१ गतेको निर्वाचनको तयारीका विषयमा प्रधानमन्त्री सुशीला कार्कीले सर्वपक्षीय छलफल गर्नु भएको छ ।",
      "longContent": "काठमाडौँ, मङ्सिर १९ गते । फागुन २१ गतेको निर्वाचनको तयारीका विषयमा प्रधानमन्त्री सुशीला कार्कीले सर्वपक्षीय छलफल गर्नु भएको छ । निर्वाचनको तयारीका विषयमा निर्वाचन आयोग, दलका नेता, जेनजी अगुवासँगै सुरक्षा निकायका प्रमुखसँग छलफल गर्नु भएको हो । शुक्रबार साँझ बालुवाटारमा प्रधानमन्त्रीले निर्वाचन तयारी, सुरक्षा व्यवस्था र वातावरणबारे छलफल गर्नु भएको उहाँको निजी सचिवालयले जानकारी दिएको छ । छलफलमा प्रधानमन्त्री कार्की, मन्त्रीपरिषद् सदस्यसँगै निर्वाचन आयोगका कार्यवाहक प्रमुख निर्वाचन आयुक्त रामप्रसाद भण्डारी, नेपाली कांग्रेसका महामन्त्री गगन थापा, एमाले महासचिव शङ्कर पोखरेल, रास्वपा नेता शिशिर खनाल, सुरक्षा निकायका प्रमुखलगायतको उपस्थिति रहेको छ ।",
      "link": "https://gorkhapatraonline.com/news/182552",
      "image": "https://gorkhapatraonline.com/storage/media/321519/conversions/meeting-pm-offic-original-thumb.jpg"
    }
  ]
}