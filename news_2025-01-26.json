{
  "date": "2025-01-26T13:32:30.945Z",
  "news": [
    {
      "slug": "140587",
      "title": "प्राथमिकता निर्धारण गरेर वित्तीय क्षेत्रको समाधान खोज्न अर्थमन्त्रीको निर्देशन",
      "timestamp": 1737849600000,
      "source": "gp",
      "content": "उपप्रधान एवं अर्थमन्त्री विष्णुप्रसाद पौडेलले वित्तीय क्षेत्रको सबलीकरणका लागि संस्थागत रूपमा गर्न चाहेका कार्य र विद्यमान समस्यालाई प्राथमिकीरकण गरी समाधान खोज्न निर्देशन दिनुभएको छ।",
      "longContent": "काठमाडौँ, माघ १३ गते। उपप्रधान एवं अर्थमन्त्री विष्णुप्रसाद पौडेलले वित्तीय क्षेत्रको सबलीकरणका लागि संस्थागत रूपमा गर्न चाहेका कार्य र विद्यमान समस्यालाई प्राथमिकीरकण गरी समाधान खोज्न निर्देशन दिनुभएको छ।उच्चस्तरीय वित्तीय क्षेत्र समन्वय समितिको बैठकमा अर्थमन्त्री पौडेलले अर्थतन्त्रमा सुधार हुँदै आएता पनि त्यसको प्रभावकारिता बढाउन नियामक निकायका कार्यक्रम र समस्यालाई प्राथमिकीकरण गरी एकपछि अर्को  काम गर्न जरुरी रहेको बताउनुभएको हो।राष्ट्रिय योजना आयोग, नेपाल राष्ट्र बैंक, सहकारी विभाग, नेपाल बिमा प्राधिकरण, नेपाल धितोपत्र बोर्ड, नेपाल बैङ्कर्स एशोसियसन, कम्पनी रजिस्ट्रारको कार्यालयका पदाधिकारी तथा प्रतिनिधिसहितको बैठकमा  अर्थमन्त्रीले प्राथमिकता निर्धारण गरी काम गर्दा परिणाम निकाल्न सहज हुने बताउनुभयो।बैठकमा अर्थतन्त्र, बैङ्क, सहकारी, तरलता, कर्जा, बिमा, अनुदान, पूँजी बजार लगायतका विषयमा छलफल भएको थियो।बैठकमा अर्थतन्त्रका मुद्दामा थप छलफल गर्दै जाने, अर्थतन्त्रको एउटा क्षेत्रमा असर देखिँदा त्यसको अर्को क्षेत्रमा पनि प्रभाव पर्ने हुँदा एक अर्को निकायबिच समन्वय बढाउनेबारे छलफल भएको थियो।",
      "link": "https://gorkhapatraonline.com/news/140587",
      "image": "https://gorkhapatraonline.com/storage/media/247790/conversions/Bishnu-poudel1-original-thumb.jpg"
    },
    {
      "slug": "140523",
      "title": "म्याग्दीमा रु ३३ करोड ४६ लाखको सुन्तला बिक्री",
      "timestamp": 1737849600000,
      "source": "gp",
      "content": "जिल्लामा यस वर्ष सुन्तलाको उत्पादन बृद्धि हुँदा किसानले राम्रो आम्दानी गरेका छन् । कृषि ज्ञान केन्द्रका प्रमुख सञ्जीव बास्तोलाका अनुसार सुन्तला पकेट क्षेत्रबाट बिक्री भएको सुन्तलाको विवरणअनुसार जिल्लामा रु ३३ करोड ४६ लाखको सुन्तला बिक्री भसकेको छ ।",
      "longContent": "बेनी (म्याग्दी), माघ १३ गते ।  जिल्लामा यस वर्ष सुन्तलाको उत्पादन बृद्धि हुँदा किसानले राम्रो आम्दानी गरेका छन् । कृषि ज्ञान केन्द्रका प्रमुख सञ्जीव बास्तोलाका अनुसार सुन्तला पकेट क्षेत्रबाट बिक्री भएको सुन्तलाको विवरणअनुसार जिल्लामा रु ३३ करोड ४६ लाखको सुन्तला बिक्री भसकेको छ ।उहाँका अनुसार, कार्यालयले क्रप कटिङ विधिबाट सुन्तला उत्पादनको अध्ययन गरेको थियो । यस वर्ष जिल्लाका छवटै स्थानीय तहमा चार हजार ७८१ मेट्रिक टन सुन्तला उत्पादन भएको छ । गत वर्ष तीन हजार ६ सय मेट्रिक टन सुन्तला उत्पादन भएको थियोभने सुन्तला बिक्रीबाट रु २४ करोड भित्रिएको थियो ।जिल्लामा आठ सय २० हेक्टर जमिनमा  सुन्तलाखेती हुँदै आएकामा चार सय २५ हेक्टर जमिनको सुन्तलाका बोटले मात्रै फल दिने गर्छ । बेनी नगरपालिका–३ र ४ नम्बर वडाबाट मात्र रु छ करोड बढीको सुन्तला बिक्री भएको केन्द्रले जनाएको छ । जिल्लाका अधिकांश ठाउँका सुन्तला बोटबाटै बिक्री भइसकेको छ । अहिले बेनी नगरपालिकाको मरेक, अन्नपूर्ण गाउँपालिकाको दोसल्लेलगायत ठाउँमा धमाधम सुन्तला टिप्ने काम भइरहेको छ । किसानको बगैँचाबाट प्रतिकिलो रु ६० देखि एक सय २० मूल्यमा व्यापारीले सुन्तला खरिद गरेका छन् । दोसल्ले व्यावसायिक सुन्तलाजात कृषक समूहका अध्यक्ष प्रेम पाइजाले गाउँमा उत्पादन भएको सुन्तला धमाधम बिक्री भइरहेको र उत्पादन बढेकाले किसान उत्साहित बनेको बताउनुभयो । जिल्लामा उत्पादन भएको सुन्तला सदरमुकाम बेनीका साथै राजधानी काठमाडौँ, पोखरा, बुटवल, भैरवा, नारायणगढलगायत बजारमा निकासी हुँदै आएको छ । रासस",
      "link": "https://gorkhapatraonline.com/news/140523",
      "image": "https://gorkhapatraonline.com/storage/media/247651/conversions/Untitled-2-original-thumb.jpg"
    },
    {
      "slug": "140520",
      "title": "तरकारी र फलफूलको आजको यस्तो छ मूल्य",
      "timestamp": 1737849600000,
      "source": "gp",
      "content": "कालिमाटी फलफूल तरकारी विकास समितिले आइतबारका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  माघ १३ गते ।  कालिमाटी फलफूल तरकारी विकास समितिले आइतबारका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (भारतीय) प्रतिकेजी रु ७०, गोलभेँडा सानो (लोकल) प्रतिकेजी रु २५, गोलभेँडा सानो (भारतीय) प्रतिकेजी रु ३५, गोलभेँडा सानो (तराई) प्रतिकेजी रु ३०, आलु रातो प्रतिकेजी\tरु ४५, आलु रातो (भारतीय) प्रतिकेजी रु ४०, प्याज सुकेको (भारतीय) प्रतिकेजी रु ७०, गाजर (लोकल) प्रतिकेजी रु ४०, गाजर (तराई) प्रतिकेजी रु ३०, बन्दा (लोकल) प्रतिकेजी रु २०, बन्दा (तराई) प्रतिकेजी रु १२, बन्दा (नरिवल) प्रतिकेजी रु १२, काउली स्थानीय प्रतिकेजी रु १५, स्थानीय काउली (ज्यापु) प्रतिकेजी रु २०, काउली (तराई) प्रतिकेजी रु १२, मूला रातो प्रतिकेजी रु ३०, मूला सेतो (लोकल) प्रतिकेजी रु १५, सेतो मूला (हाइब्रिड) प्रतिकेजी रु २५, भन्टा लाम्चो प्रतिकेजी रु ४०, भन्टा डल्लो प्रतिकेजी रु ५० कायम भएको छ ।यसैगरी, मकै बोडी प्रतिकेजी रु ७०, मटरकोसा प्रतिकेजी रु ५०, घिउ सिमी (लोकल) प्रतिकेजी रु ६०, घिउ सिमी (हाइब्रिड) प्रतिकेजी रु ६०, घिउ सिमी (राजमा) प्रतिकेजी रु ७०, टाटे सिमी प्रतिकेजी रु ६०, तिते करेला प्रतिकेजी रु १००, लौका प्रतिकेजी रु ६०, परवर (तराई) प्रतिकेजी रु १००, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु २०, हरियो फर्सी (डल्लो) प्रतिकेजी रु २०, सलगम प्रतिकेजी रु १००, भिण्डी प्रतिकेजी रु ११०, सखरखण्ड प्रतिकेजी ७०, बरेला  प्रतिकेजी रु ४०, पिँडालु प्रतिकेजी रु ९०, स्कूस प्रतिकेजी रु ४५, रायो साग प्रतिकेजी रु १५, पालुङ्गो साग प्रतिकेजी ४०, चमसुरको साग रु ४०, तोरीको साग प्रतिकेजी रु २५, मेथीको साग प्रतिकेजी रु ४०, प्याज हरियो प्रतिकेजी रु ५०, बकुला प्रतिकेजी रु ५०, तरुल प्रतिकेजी रु ९०, च्याउ (कन्य) प्रतिकेजी रु ८०, च्याउ (डल्ले) प्रतिकेजी रु ३२० निर्धारण गरिएको छ ।ब्रोकाउली प्रतिकेजी रु ३०, चुकुन्दर प्रतिकेजी रु ८०, रातो बन्दा प्रतिकेजी रु ६०, जिरीको साग प्रतिकेजी रु ७०, ग्याठ कोबी प्रतिकेजी रु ९०, सेलरी प्रतिकेजी रु ४००, पार्सले प्रतिकेजी रु ८००, सौफको साग प्रतिकेजी रु ८०, पुदिना प्रतिकेजी रु ४००, गान्टे मूला प्रतिकेजी रु ८०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२०, गुन्द्रुक प्रतिकेजी रु ३०० तोकेकोे छ ।समितिले स्याउ (झोले) प्रतिकेजी रु २६०, स्याउ (फूजी) प्रतिकेजी रु ३००, केरा (दर्जन) रु १७०, कागती प्रतिकेजी रु १६०, अनार प्रतिकेजी रु ४००, अङ्गुर (हरियो) प्रतिकेजी रु २४०, अङ्गुर (कालो) प्रतिकेजी रु ३८०, सुन्तला (नेपाली) प्रतिकेजी रु १३५, सुन्तला (भारतीय) प्रतिकेजी रु १००, काँक्रो (लोकल) प्रतिकेजी रु १३०, काक्रो (हाइब्रिड) प्रतिकेजी रु ६०, निबुवा प्रतिकेजी रु ५०, नासपाती (चाइनिज) प्रतिकेजी रु २४०, मेवा (नेपाली) प्रतिकेजी रु ५०, मेवा (भारतीय) प्रतिकेजी रु १००, अम्बा प्रतिकेजी रु १२०, लप्सी प्रतिकेजी रु ५०, स्ट्रबेरी (भुइऐसेलु) प्रतिकेजी रु ५००, किबी प्रतिकेजी रु २५०, आभोकाडो प्रतिकेजी रु २५०, अमला प्रतिकेजी रु ७० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ८०, खुर्सानी हरियो (बुलेट) प्रतिकेजी रु १००, खुर्सानी हरियो (माछे) प्रतिकेजी रु ६०, खुर्सानी हरियो (अकबरे) प्रतिकेजी रु ३००, भेडे खुर्सानी प्रतिकेजी रु ७०, लसुन हरियो प्रतिकेजी रु ८०, हरियो धनिया प्रतिकेजी रु ४०, छ्यापी सुकेको प्रतिकेजी रु १६०, छ्यापी हरियो प्रतिकेजी रु २५०, ताजा माछा (रहु) प्रतिकेजी रु ३५०, ताजा माछा (बचुवा) प्रतिकेजी रु २६०, ताजा माछा (छडी) प्रतिकेजी रु २६०, ताजा माछा (मुङ्गरी) प्रतिकेजी रु ४५०, रुख टमाटर प्रतिकेजी १५०, राजा च्याउ प्रतिकेजी रु ३०० र सिताके च्याउ प्रतिकेजी रु ८०० तोकेको छ । रासस",
      "link": "https://gorkhapatraonline.com/news/140520",
      "image": "https://gorkhapatraonline.com/storage/media/247648/conversions/adrhs-original-thumb.jpg"
    },
    {
      "slug": "140503",
      "title": "स्टार्टअप सम्मेलन गर्दै कांग्रेस",
      "timestamp": 1737849600000,
      "source": "gp",
      "content": "नेपाली कांग्रेसको उद्यमशीलता र साना तथा मझौला व्यवसायी विभागले माघ १६ र १७ गते नेपाल स्टार्टअप र साना तथा मझौला उद्यम सम्मेलन आयोजना गर्ने भएको छ ।",
      "longContent": "गोरखापत्र समाचारदाता ललितपुर, माघ १३ गते । नेपाली कांग्रेसको उद्यमशीलता र साना तथा मझौला व्यवसायी विभागले माघ १६ र १७ गते नेपाल स्टार्टअप र साना तथा मझौला उद्यम सम्मेलन आयोजना गर्ने भएको छ ।नेपालको उद्यमशीलता क्षेत्रमा नयाँ पुस्तालाई आकर्षित गर्ने तथा मुलुकको आर्थिक रुपान्तरणमा योगदान पुर्‍याउने उद्देश्यले सानेपास्थित कांग्रेस केन्द्रीय कार्यालयमा सम्मेलन आयोजना गरिने भएको हो । पूर्व प्रधानमन्त्री एवं कांग्रेस सभापति शेरबहादुर देउवाले उद्घाटन गर्ने सम्मेलनमा ८० वटाभन्दा बढी स्टार्टअप र साना तथा मझौला उद्यमसम्बन्धी प्रदर्शनी गरिने छ । कांग्रेसको सूचना, सञ्चार तथा प्रचार विभागका सचिव गोपालकुमार झाले नवप्रवर्तन र सेवा अवलोकन गर्दै सहभागीले नयाँ व्यवसायिक सम्भावना पत्ता लगाउने बताउनुभयो । उहाँका अनुसार कार्यक्रममा छ हजारभन्दा बढी युवा उद्यमी, नीति निर्माता, उद्योगपति, लगानीकर्ता, तथा प्राविधिक तथा विज्ञको सहभागिता रहने छ । उहाँले विषयगत सत्रमा नवप्रवर्तन र उद्यमशीलता, कृषि उद्यमशीलता, सूचना प्रविधि विकास, महिला उद्यमशीलता र प्रेरणादायी उद्यमशीलता यात्राबारे विमर्श हुने बताउनुभयो ।",
      "link": "https://gorkhapatraonline.com/news/140503",
      "image": "https://gorkhapatraonline.com/storage/media/247631/conversions/IMG-20250125-WA0012-original-thumb.jpg"
    },
    {
      "slug": "140501",
      "title": "ब्रान्डिङको पर्खाइमा एभोकाडो",
      "timestamp": 1737849600000,
      "source": "gp",
      "content": "पछिल्लो समय धनकुटामा एभोकाडोको खेती बढ्दो छ । एभोकाडो खेतीको क्षेत्र विस्तार र उत्पादन पनि उत्साहजनक भए पनि जात पहिचान, गे्रडिङ र ब्रान्डिङको काम नहुँदा कृषकलाई समस्या हुने गरेको छ ।",
      "longContent": "कविराज घिमिरेहिले, माघ १३ गते । पछिल्लो समय धनकुटामा एभोकाडोको खेती बढ्दो छ । एभोकाडो खेतीको क्षेत्र विस्तार र उत्पादन पनि उत्साहजनक भए पनि जात पहिचान, गे्रडिङ र ब्रान्डिङको काम नहुँदा कृषकलाई समस्या हुने गरेको छ । किसान एभोकाडोको जात, प्रकार, खेतीको प्रविधि र यसमा लाग्ने रोगकिराबारे जानकार छैनन् । धनकुटाको कर्मिटारका एभोकाडो उत्पादक किसान गोविन्द श्रेष्ठ सुन्तला खेतीको विकल्पमा किसान र सरोकारवाला निकायले एभोकाडोको रोज्दै आए पनि उत्पादन गर्ने किसान एभोकाडोको जात, प्रकार, खेती गर्ने प्रविधिबारे जानकारी नहुँदा समस्यामा भइरहेको बताउनुहुन्छ । कृषिमा काम गर्ने निकायले यसप्रति चासो दिनुपर्ने उहाँको भनाइ छ । विभिन्न खालका भिटामिन, चिल्लो पदार्थ र खनिज पाइने हुनाले यसका उपभोक्ता पनि दिनप्रतिदिन बढ्दै गएका छन् । बढ्दो बजार मागका कारण खेतीमा लाग्न चाहने किसानको सङ्ख्या पनि थपिँदै गएको छ । धनकुटा नगरपालिकामा अहिले चार हजार ९२६ किसान परिवारले १२ हजार ९९ रोपनीमा एभोकाडो खेती हुने गरेको धनकुटा नगरपालिकाको तथ्याङ्कमा उल्लेख छ । धनकुटा नगरपालिकामा मात्रै एभोकाडोको बिरुवा र फल बिक्रीबाट वार्षिक करिब आठ करोड रुपियाँको कारोबार हुन्छ । धनकुटाको टेकुनालाका किसान रसबहादुर राई एभोकाडो खेतीमा आफ्नो लगाव भए पनि जात र प्रविधिबारे आफू प्रस्ट नभएको बताउनुहुन्छ । एभोकाडो उत्पादनमा देखिएका चुनौती त छँदै छन् । अब उत्पादनको पहिचान र विश्वसनीयताका लागि ब्रान्डिङ अनिवार्य सर्त हो  धनकुटामा एभोकाडो खेतीले व्यावसायिक रूप लिन थाले पनि ग्रेडिङ र ब्रान्डिङको काम हुन नसकेको राईको गुनासो छ । उत्पादक किसानले एभोकाडो बिक्रीबाट अपेक्षा गरिए अनुसार लाभ हासिल गर्न नसकेको धनकुटा नगरपालिका–७ का अर्का एभोकाडो उत्पादक किसान दिनेश श्रेष्ठ बताउनुहुन्छ । धनकुटामा एभोकाडो फलको खेती विस्तार र उत्पादनले व्यावसायिक रूप लिँदै गएको छ । धनकुटामा उत्पादित एभोकाडो आफ्नै पहिचान लिएर उपभोक्तामाझ पुग्न सकेको छैन । धनकुटामा उत्पादित एभोकाडोको ट्रेडमार्कबारे स्थानीयस्तरमा औपचारिक र अनौपचारिक छलफल हुने गरेको भए पनि यसको ठोस कार्यान्वयन भने नभएको श्रेष्ठले बताए । यसैबिच गुणस्तरीय एभोकाडो उत्पादन, लेभलिङ र ब्रान्डिङका साथै बाह्य बजार प्रवर्धनका लागि प्रक्रियागत काम अघि बढाइएको धनकुटा नगरपालिकाका प्रमुख चिन्तन तामाङले बताउनुभयो । एभोकाडो खेतीको प्रवर्धनदेखि लेभलिङ र ब्रान्डिङलगायतका काममा स्थानीय सरकारले आफ्नो तहबाट गर्न सक्ने कार्य गरिरहेको समेत प्रमुख तामाङको भनाइ छ । अहिले धनकुटाका किसानलाई गुणस्तरीय एभोकाडो उत्पादन गर्नुपर्ने चुनौती छ । एभोकाडो गुणस्तर सुधार गरी यसको ब्रान्डिङ र लेभलिङ गर्नसके मूल्य शृङ्खला बढाएर किसानको आम्दानीमा थप सुधार ल्याउन सकिने जानकारको भनाइ छ । आन्तरिक बजारमा प्रतिस्पर्धात्मक लाभ लिन सकिने मात्र नभई अन्तर्राष्ट्रिय बजारमा निर्यातका अवसर प्राप्त हुन सक्छन् । बजारमा बिक्रीको अवसर सुनिश्चित गर्न धनकुटाले एभोकाडो ब्रान्डिङको काममा ढिलाइ गर्न नहुने कृषि अभियन्ता जीवनप्रसाद राई बताउनुहुन्छ ।धनकुटामा कुनै समय गुणस्तरीय उत्पादन र नगदे बालीका रूपमा रहेको सुन्तलामा मौसम परिवर्तन, रोग किराको प्रकोप, तापक्रम वृद्धिलगायतका कारण मासिँदै गए पछि धनकुटाका किसानका लागि एभोकाडो खेती एक नयाँ अवसर बनेको छ ।",
      "link": "https://gorkhapatraonline.com/news/140501",
      "image": "https://gorkhapatraonline.com/storage/media/247629/conversions/Avocado-original-thumb.jpg"
    },
    {
      "slug": "140500",
      "title": "स्याउ बगैँचामै प्राविधिकलाई तालिम",
      "timestamp": 1737849600000,
      "source": "gp",
      "content": "जुम्लामा कर्णालीका आठ जिल्लाका कृषि अधिकृत तथा कृषि प्राविधिकलाई स्याउको बगैँचा व्यवस्थापनसम्बन्धी तालिम दिइएको छ ।",
      "longContent": "जुम्ला समाचारदाता जुम्ला माघ, १३ गते । जुम्लामा कर्णालीका आठ जिल्लाका कृषि अधिकृत तथा कृषि प्राविधिकलाई स्याउको बगैँचा व्यवस्थापनसम्बन्धी तालिम दिइएको छ । स्याउको बगैँचा काँटछाँट गर्ने, कलमी गर्ने, बोट व्यवस्थापन गर्नेलगायतका विषयमा तिनदिने व्यवस्थापनसम्बन्धी तालिम दिइएको हो ।प्रधानमन्त्री कृषि आधुनिकीकरण परियोजना कार्यान्वयन एकाइ जुम्लाका प्रमुख खेमबहादुर शाहीका अनुसार कर्णालीको हुम्ला, मुगु कालीकोट, डोल्पा, सुर्खेत र जुम्ला, सुदूपश्चिमको दार्चुला, अछाम, बाजुरालगायत ३३ जना कृषि अधिकृत तथा कृषि प्राविधिकलाई स्याउको बगैँचा व्यवस्थापनसम्बन्धी तालिम आयोजना गरिएको हो । स्याउ सुपरजोन कार्यालय जुम्लाका प्रमुख शाहीका अनुसार तालिममा उच्च घनत्व रहेका बिरुवाको बगैँचा व्यवस्थापन तथा काँटछाँट, सिँचाइ व्यवस्थापन, रोगकिरा व्यवस्थापन, मलजल व्यवस्थापन, काँटछाँट र जातीय पहिचानका विषयमा गहन सिप सिकाइएको छ । उहाँका अनुसार सहभागीहरूलाई बगैँचामै गएर पनि अभ्याससमेत गराइएको छ । जुम्लामा ५२ हेक्टर क्षेत्रफलमा एक लाख ६५ हजार बढी स्याउको बिरुवा रोपिएको छ । जुम्लामा आएर तालिम लिन पाएकोमा प्राविधिकले खुसी व्यक्त गरेका छन् । डोल्पाका कृषि अधिकृत गोविन्दबहादुर मल्लले यो तालिम आफ्ना लागि महìवपूर्ण रहेको बताउनुभयो । यसरी बगैँचामा गएर अभ्यास गर्न नपाएको उहाँको भनाइ थियो । कृषि अनुसन्धान केन्द्र जुम्लाका प्रमुख डा. नवराज आर्चायले स्याउ गुणस्तर बढाउनका लागि बगैँचा व्यस्थापनमा निकै ध्यान दिनुपर्ने बताउनुभयो । त्यस्तै प्रधानमन्त्री कृषि आधुनिकीकरण परियोजना कार्यान्वयन एकाइ काठमाडौँ खुमलटार, ललितपुरका वरिष्ठ कृषि अधिकृत दिनेशप्रसाद सापकोटाकाले जुम्ला मात्रै नभई समग्र कर्णाली नै स्याउमा आत्मनिर्भर हुने सम्भावना बोकेको बताउनुभयो । उहाँले परम्परागत रूपमा रहेका स्याउ र फुजी जातको स्याउको बगैँचा व्यवस्थापनबारे तालिम दिइएको जानकारी दिनुभयो । उहाँका अनुसार जुम्लालाई अर्गानिक जिल्ला घोषणा गरिएकाले स्याउ उत्पादनमा पनि अर्गानिक विधि अपनाउनुपर्नेमा जोड दिनुभयो ।",
      "link": "https://gorkhapatraonline.com/news/140500",
      "image": "https://gorkhapatraonline.com/storage/media/247628/conversions/1737773896_talim-original-thumb.jpg"
    },
    {
      "slug": "140498",
      "title": "हराए कौशलका कोठी",
      "timestamp": 1737849600000,
      "source": "gp",
      "content": "तराई मधेशमा अन्नबाली भण्डारण गरिने पारम्परिक कोठी र भकारी फाट्टफुट्टबाहेक देखिँदैन ।",
      "longContent": "नवराज कट्टेलविराटनगर, माघ १३ गते । तराई मधेशमा अन्नबाली भण्डारण गरिने पारम्परिक कोठी र भकारी फाट्टफुट्टबाहेक देखिँदैन । विकल्पमा प्लास्टिकका सामग्री भित्रिएपछि बाँसका चोया खेलाउने दिन पनि सकिए तर कौशलको सिप मानिने कोठी र भकारीको प्रयोग पनि सकियो । तराई मधेशका भित्री ग्रामीण बस्तीमा जहाँ जमिनको खण्डीकरण हुन पाएको छैन, त्यहाँ भकारी र कोठी अहिले पनि चलनमा छन् । अन्न भण्डारणको यो विशेष सिप र कौशल भरिएको सामग्रीसँगै पारम्परिक संस्कृति सङ्केत पनि मानिन्थ्यो । दुई दशकअगाडिसम्म तराईका किसानका घरआँगनमा अन्नबाली भण्डारण हुन्थ्यो । त्यसबेला माटोबाट बनाइने कोठी र बाँसको चोयाबाट बुनिने भकारी भेटिन्थे । प्राकृतिक भण्डारणका यी सामग्री अहिले लोप झैँ भइसकेका छन् । लिसाइलो माटो मुछेर त्यसबाट बनाइने कोठीमा राखेको बालीमा घुन लाग्दैनथ्यो । यसैले यसको प्रयोग सर्वव्यापक थियो । न घुन लाग्ने न त पोखिने यस्तो सामग्री प्राकृतिक मात्रै थिएन, विषादीरहित पनि हुन्थ्यो । कोठीमा राखेको धान कुटाएर खाना खाँदा यसको स्वादमा समेत प्राकृतिकपन थियो । यति मात्रै होइन, बर्सौंसम्म राखे पनि अन्नको गुण ह्रास नहुने जानकार बताउँछन् । मोरङ कटहरी गाउँपालिका–१ निवासी सुनैनादेवी राजवंशीका अनुसार प्राचीन मिथिला क्षेत्रमा काटाका कोठी बनाउनु कौशलका रूपमा लिइन्थ्यो । मिथिलाको यो कौशल तराईका जिल्लामा प्रचलन थियो । खाद्यान्न सुरक्षाका लागि भरपर्दो सामग्री भए पनि यो मिथिलाको कौशल र संस्कृतिसँग जोडिएको राजवंशीको भनाइ छ । “तराई मधेशमा बुहारी छनोट गर्नुपूर्व कोठी र काँसको गुभोबाट ढकी बनाउने सिप भए/नभएको सोधिन्थ्यो,” राजवंशीले भन्नुभयो, “कन्यालाई यही प्रश्न सोधेर विवाहको निचोड निकाल्ने प्रचलन थियो । विवाह हुन योग्य भएकी छोरीलाई कोठी र ढकी बनाउने सिप माइतीघरमै बनाउन सिकाउनुपर्ने परम्परासमेत अहिले हटिसकेको छ । तराईमा बिघौँबिघा जग्गामा उत्पादन भएका अन्न गहुँ, चना, रहरदेखि धानसम्म थन्क्याउन भ्याइनभ्याइ हुन्थ्यो । त्यसबखत खाद्यान्नको सुरक्षाका लागि कोठी बनाउने प्रचलन थियो । कोठीमा नअट्ने खाद्यान्नलाई भकारीमा राखिन्थ्यो । जुन पहिला प्रयोगमा ल्याइन्थ्यो र पछि कोठीको चलाइन्थ्यो । तराईका क्षेत्रमा बिन र डोम समुदायको सिप मानिन्छ, भकारी तर भकारीको प्रयोग नै हुन छोडेपछि उनीहरूको सिप पनि मर्दै गएको गुनासो छ । मोरङ धनपालथान गाउँपालिका–५ निवासी निर्मला ऋषिदेवले धान राख्ने भकारीको माग घट्दै गएको सुनाउनुभयो । उहाँले आजकल कतिपयले घरको सिलिङमा यसको प्रयोग गर्ने चलन चलाइरहेका छन् । अर्गानिक घर वा खाजाघर वा होटेल तथा रेस्टुरेन्ट चलाउनेले चोयाबाट बुनेका भकारी (चित्रा) को माग गर्ने गरेका छन् तर पहिलाको जस्तो धेरै माग भने हुने गरेको छैन ।",
      "link": "https://gorkhapatraonline.com/news/140498",
      "image": "https://gorkhapatraonline.com/storage/media/247626/conversions/kothi-(3)---Copy-original-thumb.jpg"
    },
    {
      "slug": "140496",
      "title": "ग्यासमा दोहोरो मूल्य छिट्टै",
      "timestamp": 1737849600000,
      "source": "gp",
      "content": "उद्योग, वाणिज्य तथा आपूर्ति सचिव गोविन्दबहादुर कार्कीले खाना पकाउने एलपी ग्यासमा दोहोरो मूल्य छिट्टै कार्यान्वयनमा आउने बताउनुभएको छ ।",
      "longContent": "गोरखापत्र समाचारदाताकाठमाडौँ, माघ १३ गते । उद्योग, वाणिज्य तथा आपूर्ति सचिव गोविन्दबहादुर कार्कीले खाना पकाउने एलपी ग्यासमा दोहोरो मूल्य छिट्टै कार्यान्वयनमा आउने बताउनुभएको छ । ग्यास विक्रेता महासङ्घ नेपालको ११ औँ वार्षिक साधारण सभा तथा छैटौँ राष्ट्रिय महाधिवेशनलाई शनिबार सम्बोधन गर्दै सचिव कार्कीले घरायसी र व्यावसायिक प्रयोजनका लागि ग्यासमा फरक फरक मूल्य कायम गर्न लागिएको जानकारी दिनुभयो । “अहिले घरायसी र व्यावसायिक प्रयोजनका लागि एउटै मूल्य छ । प्रतिसिलिन्डरमा साढे तीन सय रुपियाँ अनुदान पनि गइरहेको छ,” उहाँले भन्नुभयो “आवश्यक नपर्ने वर्गलाई पनि अनुदान गएकाले अनुदान दिनुपर्ने वर्गलाई छुटाएर अनुदान वितरण गरिन्छ ।”उहाँका अनुसार सुरुमा सबैले परल मूल्यमा ग्यास खरिद गर्नुपर्ने र घरायसी प्रयोजनका लागि उपभोक्तालाई अनुदान रकम पछि फिर्ता गर्ने तयारी मन्त्रालयको छ । ग्यासमा अनुदानबापत वार्षिक १० अर्ब रुपियाँ गइरहेको र पाँचचारे होटलदेखि आवश्यक नपर्ने ठाउँमा पनि अनुदान प्रयोग भएकाले यसलाई नियन्त्रण गर्न लागिएको उहाँले जानकारी दिनुभयो । नेपाल आयल निगमका कार्यकारी निर्देशक डा. चण्डिका भट्टले सुरुमा परल मूल्यमा सबैलाई ग्यास वितरण गरिने र घरायसी उपभोक्तालाई एक साताभित्र अनुदान उपलब्ध गराइने तयारी भइरहेको जानकारी दिनुभयो । केही समयभित्रै ग्यासमा दोहोरो मूल्य कार्यान्वयनमा आउने तयारी भइरहेको पनि उहाँले बताउनुभयो । ग्यासमा दोहोरो मूल्य कायम गर्न सहज हुने हुँदा ग्यास विक्रेता महासङ्घ र उद्योगीलाई जतिसक्दो छिटो डिलर प्रमाणीकरण गर्न उहाँले निर्देशन दिनुभयो । ग्यासको मूल्य एउटै कायम गरिने र घरायसी उपभोक्तालाई पछि अनुदान रकम फिर्ता गर्ने गरी तयारी भइरहेको उहाँले प्रस्ट पार्नुभयो ।ग्यास उद्योगी, विक्रेताले राख्दै आएको कमिसन वृद्धिको मागलाई समय अनुसार सम्बोधन गरिने कार्यकारी निर्देशक भट्टले जानकारी दिनुभयो । हाल ग्यासको परल मूल्य प्रतिसिलिन्डर दुई हजार दुई सय रुपियाँ रहेको छ । ग्यास विक्रेता महासङ्घ नेपालका संस्थापक अध्यक्ष ज्ञानेश्वर अर्यालले डिलर प्रमाणीकरण व्यवस्थित नभईकन ग्यासमा दोहोरो मूल्य सम्भव नभएको बताउनुभयो । नेपाल एलपी ग्यास उद्योग सङ्घका पूर्वअध्यक्ष गोकुल भण्डारीले बजारमा ग्यास सिलिन्डर सङ्ख्या धेरै भए पनि छ वर्षदेखि ग्यासमा कोटा समायोजन नहुँदा माग अनुसार ग्यासको वितरण गर्न कठिन भएको बताउनुभयो । निगमले मासिक ४५ हजार मेट्रिक टन ग्यासको कोटा निर्धारण गरेको छ । ग्यास उद्योगीले पाउने कमिसन न्यून हुँदा व्यवसाय सञ्चालन गर्न कठिन भएको उहाँको भनाइ छ । ग्यास विक्रेता महासङ्घ नेपालका अध्यक्ष चन्द्रबहादुर थापाले ग्यास विक्रेतालाई पाँच प्रतिशतसम्म कमिसन हुनुपर्ने बताउनुभयो । हाल प्रतिसलिन्डर २.७५ प्रतिशत कमिसन हुँदा व्यवसाय सञ्चालन गर्न कठिन भएकाले समय अनुसार वृद्धि गर्दै जानुपर्ने बताउनुभयो । गत मङ्सिरदेखि ग्यास विक्रेता प्रमाणीकरण गर्न उद्योगीबाट सूचना आए पनि कार्यान्वयनमा आउन नसकेको उहाँले बताउनुभयो । “ग्यासलाई व्यवस्थित र मर्यादित गर्नका लागि डिलर प्रमाणीकरण अति आवश्यक छ, उहाँले भन्नुभयो, “विक्रेता प्रमाणीकरण पूर्ण रूपमा कार्यान्वयन नभएसम्म ग्यासमा दाहोरो मूल्य लागु गर्न कठिन छ ।” ग्यास उद्योग रहे मात्र विक्रेता रहने हुँदा यस क्षेत्रमा देखिएका समस्यालाई राज्यले तत्काल सम्बोधन गर्नुपर्ने उहाँको भनाइ छ । नेपाल चेम्बर अफ कमर्सका उपाध्यक्ष सन्तोष पाण्डेले बजारमा रहेका ५९ वटा ग्यास उद्योगलाई मर्जर गरेर निगमको एउटै लोगो बनाएर वितरण गर्दा उपभोक्तालाई सहज हुने बताउनुभयो । राष्ट्रिय उपभोक्ता अधिकार अनुसन्धान मञ्चका अध्यक्ष माधव तिमिल्सेनाले अत्यावश्यक वस्तुका रूपमा रहेको ग्यास सुरक्षाको दृष्टिले उच्च जोखिममा पनि रहेकाले सचेतना कार्यक्रम सञ्चालन गर्न आवश्यक रहेको बताउनुभयो । ग्यासको प्रयोगबारे आमउपभोक्तामा सचेतना नहुँदा समय समयमा दुर्घटना भएर जनधनको क्षति भइरहेको उहाँले बताउनुभयो ।",
      "link": "https://gorkhapatraonline.com/news/140496",
      "image": "https://gorkhapatraonline.com/storage/media/247624/conversions/Untitled-1-original-thumb.jpg"
    },
    {
      "slug": "140486",
      "title": "‘सरकार समृद्धि र सामाजिक न्यायमा प्रतिबद्ध छ’",
      "timestamp": 1737763200000,
      "source": "gp",
      "content": "उपप्रधान तथा अर्थमन्त्री विष्णुप्रसाद पौडेलले सरकार मुलुकको समृद्धि र सामाजिक न्याय हासिलका लागि प्रतिबद्ध रहेको बताउनुभएको छ।",
      "longContent": "विराटनगर, माघ १२ गते। उपप्रधान तथा अर्थमन्त्री विष्णुप्रसाद पौडेलले सरकार मुलुकको समृद्धि र सामाजिक न्याय हासिलका लागि प्रतिबद्ध रहेको बताउनुभएको छ। उद्योग सङ्गठन मोरङद्वारा यहाँ आयोजित ‘विराट एक्स्पो(२०२५’ को आज उद्घाटन गर्दै उहाँले सरकार आर्थिक, सामाजिक, शैक्षिक तथा औद्योगिक क्षेत्रमा देखिएका समस्या समाधान गर्न गम्भीर रहेको उल्लेख गर्नुभयो। मुलुक अप्ठ्यारो अवस्थामा रहेका बेलामा नेपाल कम्युनिष्ट पार्टी ९एमाले० र नेपाली कांग्रेसको सहकार्यमा सरकार गठन भएको र यो सरकार सबै समस्या समाधान गर्न तीव्र गतिमा काम गरिरहेको उहाँको भनाइ थियो।उपप्रधान पौडेलले वर्तमान सरकार गठन भएपछि अर्थतन्त्रमा सुधार देखिएको समेत उल्लेख गर्नुभयो। हाल बैंकमा तरलता पर्याप्त रहेको र ब्याजदर पनि एकल अङ्कमा आएको उल्लेख गर्दै यसबाट उद्योगीहरुले लाभ लिइरहेको बताउनुभयो। “मुलुकमा राजनीतिक स्थायित्व हुँदा अर्थतन्त्रमा देखिएका समस्यमा समाधानमा सहज हुन्छ”, उहाँले भन्नुभयो, “अहिलेको सरकारका लागि सहज अवस्था छैन, नागरिकका निराशालाई आशामा बदल्ने गरी सरकारले द्रुत गतिमा काम गरिरहेको छ।”उहाँले ‘निराशा चिर्ने र आशा सञ्चार गर्ने’ दायित्व सरकारकै भएकाले अध्यादेशमार्फत विभिन्न कानुन संशोधनपछि निजी क्षेत्रपनि उत्साहित भएको बताउनुभयो। त्यस अवसरमा उहाँले सरकार प्रत्येक प्रदेशमा औद्योगिक क्षेत्र निर्माणका लागि काम गरिरहेको समेत जानकारी दिनुभयो। “विराटनगर विमानस्थलको स्तरोन्नति गरी अन्तर्राष्ट्रिय विमानस्थल बनाउने, औद्योगिक ग्राम तथा औद्योगिक प्रदर्शनी केन्द्र निर्माण गर्ने र किमाथाङ्का बाटोको विषयमा सरकारले आवश्यक सहयोग गर्नेछ”, उहाँले भन्नुभयो। त्यस अवसरमा कोशी प्रदेशका मुख्यमन्त्री हिक्मतकुमार कार्कीले प्रदेशको आर्थिक विकासका निम्ति विराटनगर विमानस्थललाई अन्तर्राष्ट्रिय विमानस्थल आवश्यक रहेको धारणा राख्नुभयो। विराटनगर महानगरपालिकाका प्रमुख नागेश कोइरालाले निजी क्षेत्रले इमान्दारीपूर्वक राज्यको काममा सहयोग गरिरहेको उल्लेख गर्दै एक्स्पोले निजी क्षेत्रलाई फाइदा पुग्ने बताउनुभयो। नेपाल उद्योग वाणिज्य महासङ्घ कोशी प्रदेशका अध्यक्ष राजेन्द्र राउतले मुुलुकको अर्थतन्त्रलाई चलायमान बनाउन एक्स्पो सहयोगी हुनेमा विश्वास व्यक्त गर्नुभयो। एक्स्पो यही माघ २० गतेसम्म सञ्चालन हुने छ।रासस",
      "link": "https://gorkhapatraonline.com/news/140486",
      "image": "https://gorkhapatraonline.com/storage/media/247614/conversions/Bishnu-poudel-photo-samiti-original-thumb.jpg"
    },
    {
      "slug": "140377",
      "title": "अमेरिकी डलरको भाउ घट्यो",
      "timestamp": 1737763200000,
      "source": "gp",
      "content": "काठमाडौँ, माघ १२ गते । नेपाल राष्ट्र बैङ्कले आजका लागि विदेशी मुद्राको विनिमयदर निर्धारण गरेको छ । निर्धारित विनिमयदरअनुसार अमेरिकी डलरको मूल्य आज भने घटेको छ । यस्तै, स्विस फ्र्याङ्क, साउदी अरेबियन रियाल, कतारी रियाल, युएई दिराम, हङकङ डलर, कुवेती दिनार, बहराइन दिनार, ओमनी रियालको भाउ भने घटेको छ । त्यस्तै, केही विदेशी मुद्राको भाउ भने अघिल्लो दिनको तुलनामा स्थिर छ । विनिमयदरअनुसार, युरोपियन युरो, युके पाउन्ड स्ट्रलिङ, अष्ट्रेलियन डलर, क्यानेडियन डलरलगायतको मूल्य बढेको छ ।राष्ट्र बैङ्कका अनुसार आजका लागि अमेरिकी डलर एकको खरिददर एक सय ३७ रुपैयाँ ६४ पैसा र बिक्रीदर एकसय ३८ रुपैयाँ २४ पैसा कायम भएको छ । युरोपियन युरो एकको खरिददर एक सय ४४ रुपैयाँ ३६ पैसा र बिक्रीदर एक सय ४४ रुपैयाँ ९९ पैसा, युके पाउन्ड स्ट्रलिङ एकको खरिददर एक सय ७० रुपैयाँ ९४ पैसा र बिक्रीदर एक सय ७१ रुपैयाँ ६८ पैसा, स्विस फ्र्याङ्क एकको खरिददर एक सय ५२ रुपैयाँ ०४ पैसा र बिक्रीदर एक सय ५२ रुपैयाँ ७० पैसा कायम गरिएको छ ।अष्ट्रेलियन डलर एकको खरिददर ८६ रुपैयाँ ९५ पैसा र बिक्रीदर ८७ रुपैयाँ ३३ पैसा, क्यानेडियन डलर एकको खरिददर ९६ रुपैयाँ ०४ पैसा र बिक्रीदर ९६ रुपैयाँ ४६ पैसा, सिङ्गापुर डलर एकको खरिददर एक सय ०२ रुपैयाँ १७ पैसा र बिक्रीदर एक सय ०२ रुपैयाँ ६१ पैसा निर्धारण गरिएको छ । जापानी येन १० को खरिददर आठ रुपैयाँ ८३ पैसा र बिक्री दर आठ रुपैयाँ ८६ पैसा, चिनियाँ युआन एकको खरिददर १९ रुपैयाँ र बिक्रीदर १९ रुपैयाँ ०८ पैसा,साउदी अरेबियन रियाल एकको खरिददर ३६ रुपैयाँ ६९ पैसा र बिक्रीदर ३६ रुपैयाँ ८५ पैसा, कतारी रियाल एकको खरिददर ३७ रुपैयाँ ७५ पैसा र बिक्रीदर ३७ रुपैयाँ ९२ पैसा कायम भएको छ ।केन्द्रीय बैङ्कका अनुसार थाई भाट एकको खरिददर चार रुपैयाँ ०९ पैसा र बिक्रीदर चार रुपैयाँ ११ पैसा, युएई दिराम एकको खरिददर ३७ रुपैयाँ ४७ पैसा र बिक्रीदर ३७ रुपैयाँ ६४ पैसा, मलेसियन रिङ्गेट एकको खरिददर ३१ रुपैयाँ ४४ पैसा र बिक्रीदर ३१ रुपैयाँ ५८ पैसा, साउथ कोरियन वन एक सयको खरिददर नौ रुपैयाँ ६१ पैसा र बिक्रीदर नौ रुपैयाँ ६५ पैसा, स्विडिस क्रोनर एकको खरिददर १२ रुपैयाँ ६१ पैसा र बिक्रीदर १२ रुपैयाँ ६६ पैसा र डेनिस क्रोनर एकको खरिददर १९ रुपैयाँ ३५ पैसा र बिक्री दर १९ रुपैयाँ ४३ पैसा तोकिएको छ ।राष्ट्र बैङ्कले हङ्कङ डलर एकको खरिददर १७ रुपैयाँ ६७ पैसा र बिक्रीदर १७ रुपैयाँ ७५ पैसा, कुवेती दिनार एकको खरिददर चार सय ४६ रुपैयाँ ८० पैसा र बिक्रीदर चार सय ४८ रुपैयाँ ७५ पैसा, बहराइन दिनार एकको खरिददर तीन सय ६५ रुपैयाँ १३ पैसा र बिक्रीदर तीन सय ६६ रुपैयाँ ७२ पैसो ओमनी रियाल एकको खरिददर तीन सय ५७ रुपैयाँ ५९ पैसा र बिक्रीदर तीन सय ५९ रुपैयाँ १५ पैसा तोकिएको छ । यस्तै, भारतीय रुपैयाँ एक सयको खरिददर एक सय ६० रुपैयाँ र बिक्रीदर एक सय ६० रुपैयाँ १५ पैसा निर्धारण भएको छ ।राष्ट्र बैङ्कले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैङ्कको ‘वेबसाइट’मा उपलब्ध हुने जनाइएको छ ।",
      "longContent": "काठमाडौँ,  माघ १२ गते । नेपाल राष्ट्र बैङ्कले आजका लागि विदेशी मुद्राको विनिमयदर निर्धारण गरेको छ । निर्धारित विनिमयदरअनुसार अमेरिकी डलरको मूल्य आज भने घटेको छ । यस्तै, स्विस फ्र्याङ्क, साउदी अरेबियन रियाल, कतारी रियाल, युएई दिराम, हङकङ डलर, कुवेती दिनार, बहराइन दिनार, ओमनी रियालको भाउ भने घटेको छ । त्यस्तै, केही विदेशी मुद्राको भाउ भने अघिल्लो दिनको तुलनामा स्थिर छ । विनिमयदरअनुसार, युरोपियन युरो, युके पाउन्ड स्ट्रलिङ, अष्ट्रेलियन डलर, क्यानेडियन डलरलगायतको मूल्य बढेको छ ।राष्ट्र बैङ्कका अनुसार आजका लागि अमेरिकी डलर एकको खरिददर एक सय ३७ रुपैयाँ ६४ पैसा र बिक्रीदर एकसय ३८ रुपैयाँ २४ पैसा कायम भएको छ । युरोपियन युरो एकको खरिददर एक सय ४४ रुपैयाँ ३६ पैसा र बिक्रीदर एक सय ४४ रुपैयाँ ९९ पैसा, युके पाउन्ड स्ट्रलिङ एकको खरिददर एक सय ७० रुपैयाँ ९४ पैसा र बिक्रीदर एक सय ७१ रुपैयाँ ६८ पैसा, स्विस फ्र्याङ्क एकको खरिददर एक सय ५२ रुपैयाँ ०४ पैसा र बिक्रीदर एक सय ५२ रुपैयाँ ७० पैसा कायम गरिएको छ ।अष्ट्रेलियन डलर एकको खरिददर ८६ रुपैयाँ ९५ पैसा र बिक्रीदर ८७ रुपैयाँ ३३ पैसा, क्यानेडियन डलर एकको खरिददर ९६ रुपैयाँ ०४ पैसा र बिक्रीदर ९६  रुपैयाँ ४६ पैसा, सिङ्गापुर डलर एकको खरिददर एक सय ०२ रुपैयाँ १७ पैसा र बिक्रीदर एक सय ०२ रुपैयाँ ६१ पैसा निर्धारण गरिएको छ । जापानी येन १० को खरिददर आठ रुपैयाँ ८३ पैसा र बिक्री दर आठ रुपैयाँ ८६ पैसा, चिनियाँ युआन एकको खरिददर १९ रुपैयाँ र बिक्रीदर १९ रुपैयाँ ०८ पैसा,साउदी अरेबियन रियाल एकको खरिददर ३६ रुपैयाँ ६९ पैसा र बिक्रीदर ३६ रुपैयाँ ८५ पैसा, कतारी रियाल एकको खरिददर ३७ रुपैयाँ ७५ पैसा र बिक्रीदर ३७ रुपैयाँ ९२ पैसा कायम भएको छ ।केन्द्रीय बैङ्कका अनुसार थाई भाट एकको खरिददर चार रुपैयाँ ०९ पैसा र बिक्रीदर चार रुपैयाँ ११ पैसा, युएई दिराम एकको खरिददर ३७ रुपैयाँ ४७ पैसा र बिक्रीदर ३७ रुपैयाँ ६४ पैसा, मलेसियन रिङ्गेट एकको खरिददर ३१ रुपैयाँ ४४ पैसा र बिक्रीदर ३१ रुपैयाँ ५८ पैसा, साउथ कोरियन वन एक सयको खरिददर नौ रुपैयाँ ६१ पैसा र बिक्रीदर नौ रुपैयाँ ६५ पैसा, स्विडिस क्रोनर एकको खरिददर १२ रुपैयाँ ६१ पैसा र बिक्रीदर १२ रुपैयाँ ६६ पैसा र डेनिस क्रोनर एकको खरिददर १९ रुपैयाँ ३५ पैसा र बिक्री दर १९ रुपैयाँ ४३ पैसा तोकिएको छ ।राष्ट्र बैङ्कले हङ्कङ डलर एकको खरिददर १७ रुपैयाँ ६७ पैसा र बिक्रीदर १७ रुपैयाँ ७५ पैसा, कुवेती दिनार एकको खरिददर चार सय ४६ रुपैयाँ ८० पैसा र बिक्रीदर चार सय ४८ रुपैयाँ ७५ पैसा, बहराइन दिनार एकको खरिददर तीन सय ६५ रुपैयाँ १३ पैसा र बिक्रीदर तीन सय ६६ रुपैयाँ ७२ पैसो ओमनी रियाल एकको खरिददर तीन सय ५७ रुपैयाँ ५९ पैसा र बिक्रीदर तीन सय ५९ रुपैयाँ १५ पैसा तोकिएको छ । यस्तै, भारतीय रुपैयाँ एक सयको खरिददर एक सय ६० रुपैयाँ र बिक्रीदर एक सय ६० रुपैयाँ १५ पैसा निर्धारण भएको छ ।राष्ट्र बैङ्कले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैङ्कको ‘वेबसाइट’मा उपलब्ध हुने जनाइएको छ ।",
      "link": "https://gorkhapatraonline.com/news/140377",
      "image": "https://gorkhapatraonline.com/storage/media/247440/conversions/money-exchange-original-thumb.jpg"
    },
    {
      "slug": "140363",
      "title": "विषादीका कारण मासियो तरकारी",
      "timestamp": 1737763200000,
      "source": "gp",
      "content": "पूर्वी चितवनको राप्ती नगरपालिका क्षेत्रमा लगाइएको काउली र बन्दामा लागेको रोगका कारण उत्पादनमा कमी आएको छ ।",
      "longContent": "चितवन समाचारदाताचितवन, माघ १२ गते । पूर्वी चितवनको राप्ती नगरपालिका क्षेत्रमा लगाइएको काउली र बन्दामा लागेको रोगका कारण उत्पादनमा कमी आएको छ । राप्ती नगरपालिका–४ र ५ का किसानले लगाएको काउली, बन्दा र अन्य तरकारी बालीमा ढुसी लाग्ने, डढ्ने रोगका कारण फल्न लागेको बोट मरेको कृषि विकास कार्यालय चितवनले जानकारी दिएको छ । रोगले तरकारी बाली मर्न थालेपछि कृषि विकास कार्यालयको नेतृत्वमा प्राविधिकको टोलीले गरेको निरीक्षणपछि परीक्षणमा अत्यधिक विषादीको प्रयोग भएको पाइएको छ । रोगबाट लड्नका लागि प्रयोग गरिएको विषादीका कारण ढुसी लाग्ने, मर्ने जस्ता समस्या भेटिएको कृषि विकास कार्यालय चितवनकी बाली संरक्षण अधिकृत गीता केसीले भन्नुभयो । रोग देखा परेपछि कृषि तथा वन विज्ञान विश्वविद्यालय रामपुरमा रहेको रोग अन्वेषण प्रयोगशालामा नमुना पठाइएको थियो । उक्त प्रयोगशालाको प्रारम्भिक रिपोर्टले काउली र बन्दामा विषादीले रोग ल्याउने काम गरेको देखिएको बाली संरक्षण अधिकृत केसीले बताउनुभयो ।प्रारम्भिक परीक्षणमा विषादी नै भएका कारण देखिएपछि सङ्घीय प्रयोगशालामा थप परीक्षणका लागि पठाइएको उहाँले जानकारी दिनुभयो । धेरै क्षेत्रको तरकारी बारीमा यस्तो समस्या देखिएको छ । कार्यालयले गरेको अनुगमनका क्रममा कम्तीमा तीन बिघा क्षेत्रफलमा यस्तो समस्या देखिएको छ । अन्य स्थानमा पनि समस्या भएको जानकारी आएपछि कार्यालयको प्रतिनिधिसहितको प्राविधिकको टोलीले थप अध्ययन गरी राखेको उहाँले जानकारी दिनुभयो । कृषि विकास कार्यालय चितवनका बागवानी विकास अधिकृत स्वस्तिका चौहानका अनुसार राप्ती नगरपालिका विभिन्न स्थानमा लगाइएको धेरै प्रकारका तरकारीमा रोगको समस्या देखिएको छ । उहाँले भन्नुभयो, “प्रारम्भिक चरणमा विषादीको प्रयोग व्यापक भएर पातमा चोट लाग्यो । चोटका कारण बिरुवाले खाना लिन सकेन । बिरुवा कमजोर भएको अवस्थामा चिस्यान दिनका लागि किसानले बालीमा पानी लगाउँदा चिस्यान बढी बिरुवामा चोट अझ बढ्न गयो ।” पूर्वी चितवन तरकारीको पकेट क्षेत्रसमेत हो । यहाँ नयाँ प्रकारको रोगका कारणले गर्दा किसान मर्कामा परेका छन् । राप्ती नगरपालिका–८, बडहराका किसान शिवराज धरेलले राप्तीका सबै किसानले लगाएको काउली जातिका तरकारीमा यो रोग लागेको बताउनुभयो । रोगको लक्षण देखिएपछि कृषि विकास कार्यालय र नगरपालिकाको कृषि विकास शाखामा जानकारी गराएको उहाँले बताउनुभयो । अहिले बन्दा, काउलीमा सुरुमा पातको टुप्पो मरेको छ । त्यसको फलको आकार र ओजन नआउने र हेर्दा खान हुने जस्तो नदेखिने उहाँले बताउनुभयो । एकदेखि अर्कोमा तीव्र गतिमा रोग सरिरहेको छ ।",
      "link": "https://gorkhapatraonline.com/news/140363",
      "image": "https://gorkhapatraonline.com/storage/media/247426/conversions/bnsdfgn-original-thumb.jpg"
    },
    {
      "slug": "140362",
      "title": "श्रमिक मागपत्र प्रमाणीकरणको अधिकार राजदूतलाई नै दिन माग",
      "timestamp": 1737763200000,
      "source": "gp",
      "content": "वैदेशिक रोजगारीमा जाने श्रमिकको मागपत्र प्रमाणीकरण गर्ने अधिकार यसअघिकै व्यवस्था अनुसार सम्बन्धित देशमा रहेका राजदूतावासलाई मात्रै दिनुपर्नेमा सरोकारवालाले जोड दिएका छन् ।",
      "longContent": "गोरखापत्र समाचारदाताकाठमाडौँ, माघ १२ गते । वैदेशिक रोजगारीमा जाने श्रमिकको मागपत्र प्रमाणीकरण गर्ने अधिकार यसअघिकै व्यवस्था अनुसार सम्बन्धित देशमा रहेका राजदूतावासलाई मात्रै दिनुपर्नेमा सरोकारवालाले जोड दिएका छन् । श्रम, रोजगार तथा सामाजिक सुरक्षा मन्त्रालयले वैदेशिक रोजगार ऐन, २०६४ को संशोधन गर्न बनेको विधयेकको मसौदामा मागपत्र प्रमाणीकरण गर्ने अधिकार वैदेशिक रोजगार विभागलाई दिने उल्लेख गरेको छ । वैदेशिक रोजगारीमा गएका श्रमिकको न्यायको वकालत गर्दै आएको पिपुल फोरमले शुक्रबार राजधानीमा आयोजना गरेको ‘प्रस्तावित व्यवस्थाले पार्ने पभाव र ऐनमा संशोधनका थप विषय’ सम्बन्धी छलफलमा सहभागी सरोकारवालाले सो कुरामा जोड दिएका हुन् । वरिष्ठ अधिवक्ता सोम लुइँटेलले श्रम गन्तव्य देशबाट आउने मागपत्र प्रमाणीकरणको अधिकार यसअघिकै व्यवस्था अनुसार श्रम गन्तव्य देशमा रहेका राजदूतावासलाई दिनुपर्ने बताउनुभयो । प्रस्तावित विधयेकमा गरिएको व्यवस्था अनुसार मागपत्र प्रमाणीकरणको अधिकार वैदेशिक रोजगार विभागलाई दिँदा विभिन्न समस्या आउने उल्लेख गर्दै उहाँले भन्नुभयो, “नेपालमा कार्यालय भएको विभागले श्रम गन्तव्य देशका रोजगारदाता कम्पनी राम्रा वा नराम्रा हुन् भन्ने बुझ्न सक्दैन । हाम्रा श्रमिक नराम्रा रोजगारदाता कम्पनीमा पुगेर शोषणमा पर्न सक्छन् ।” प्रस्तावित विधयेकको मसौदामा वैदेशिक रोजगारीमा जाँदा लाग्ने लागत खर्चबारे स्पष्ट नभएको अवस्थामा श्रमिक अझै ठगिने समस्या बढ्ने वरिष्ठ अधिवक्ता लुइँटेलले बताउनुभयो । उहाँका अनुसार वैदेशिक रोजगारमा जाने श्रमिकका लागि शून्य लागतमा पठाउने व्यवस्था गर्नु पर्छ । श्रमिक पठाउँदा लाग्ने खर्च गन्तव्य देशका रोजगारदाताले बेहोर्ने व्यवस्था गर्नु पर्छ ।उच्चदक्ष वा व्यावसायिकबाहेक वैदेशिक रोजगारीमा पठाउँदा संस्थागत रूपमा पठाउने व्यवस्था गर्नुपर्ने बताउँदै अधिवक्ता लुइटेलले भन्नुभयो, “अन्य देशमा व्यक्तिगत श्रम स्वीकृति उच्च दक्षबाहेक सबैको श्रम स्वीकृति संस्थागत वैदेशिक रोजगार व्यवसायी कम्पनीबाट मात्रै हुन्छ । श्रम मन्त्रालयले तयार गरेको वैदेशिक रोजगार ऐन, २०६४ को संशोधन मसौदा मन्त्रीस्तरीय निर्णय गरी सरोकारवालाको राय–सुझावका लागि मन्त्रालयको वेबसाइटमा राखिसकेको छ । सरोकारवालाले १५ दिनभित्र इमेलमार्फत कारणसहितका लिखित सुझाव मन्त्रालयलाई दिन सक्ने व्यवस्था गरेको छ । उक्त मसौदामा ऐनको प्रस्तावनादेखि नै निजी क्षेत्रले हाल पाइरहेको भूमिका खुम्च्याउँदै लगिएको आरोप छ । वैदेशिक रोजगार बोर्ड सचिवालय गठन, तालिमलगायतका पक्षमा निजी क्षेत्रलाई हाल कायम रहेको जिम्मेवारी कटौती गरेर उनीहरूको भूमिका ठुलो मात्रामा खुम्च्याइएको भन्दै आलोचनासमेत हुन थालेको छ । वैदेशिक रोजगार ऐन, २०६४ को प्रस्तावनामा ‘वैदेशिक रोजगार व्यवसायलाई प्रवर्धन गर्दै सो व्यवसायलाई सुरक्षित, व्यवस्थित र मर्यादित बनाउन तथा वैदेशिक रोजगारमा जाने श्रमिक र वैदेशिक रोजगार व्यवसायीको हकहितको संरक्षण गर्नका लागि’ भन्ने व्यवस्था छ । संशोधन मसौदामा “वैदेशिक रोजगारलाई सुरक्षित, व्यवस्थित, मर्यादित बनाई वैदेशिक रोजगारीमा जाने श्रमिकको अधिकार सुरक्षित गर्न वाञ्छनीय भएकाले, ” मात्र प्रयोग भएको छ । श्रममन्त्रीको अध्यक्षतामा रहने बोर्डमा मन्त्रालयका राज्यमन्त्री वा सहायकमन्त्री भए उपाध्यक्ष, राष्ट्रिय योजना आयोग सदस्य, श्रम सचिव, सचिवले तोकेको एक जना सहसचिव, गृह मन्त्रालयका सचिव वा सचिवले तोकेको सहसचिव, परराष्ट्र, अर्थ, कानुन, महिला बालबालिका मन्त्रालयको सहसचिवसहित वैदेशिक रोजगार विभागको महानिर्देशक, नेपाल राष्ट्र बैङ्कको प्रतिनिधि सदस्य रहने व्यवस्था छ ।",
      "link": "https://gorkhapatraonline.com/news/140362",
      "image": "https://gorkhapatraonline.com/storage/media/247425/conversions/Untitled-1-(1)-original-thumb.jpg"
    },
    {
      "slug": "140361",
      "title": "अध्यक्षका लागि बाह्र जनाको आवेदन",
      "timestamp": 1737763200000,
      "source": "gp",
      "content": "बिमा क्षेत्रको नियामक निकाय नेपाल बिमा प्राधिकरणको अध्यक्षका लागि १२ जनाको आवेदन परेको छ ।",
      "longContent": "गोरखापत्र समाचारदाताकाठमाडौँ, माघ १२ गते । बिमा क्षेत्रको नियामक निकाय नेपाल बिमा प्राधिकरणको अध्यक्षका लागि १२ जनाको आवेदन परेको छ । अर्थ मन्त्रालयका अनुसार आवेदन दिने अन्तिम दिन शुक्रबारसम्म अध्यक्षका लागि १२ जनाको आवेदन परेको हो ।प्राधिकरणको अध्यक्षका लागि प्राधिकरणकै पूर्वअध्यक्षदेखि कार्यकारी निर्देशकसम्मले आवेदन दिएका छन् । त्यस्तै नेपाल सरकारका केही पूर्वसचिवले पनि आवेदन दिएका छन् ।प्राधिकरणको अध्यक्षका लागि आवेदन दिनेमा कमलप्रसाद रेग्मी, डा. देवराज रोका, शरद ओझा, चिरञ्जीवी चापागार्इं, विष्णुबाबु मिश्र, बुद्धकाजी श्रेष्ठ, दामोदर बसौला, डिमप्रसाद पौडेल, रामशरण पुडासैनी, विक्रान्त पाण्डे, रमण नेपाल, विनोदकाजी श्रेष्ठ गरी १२ जना हुनुहुन्छ ।राष्ट्रिय योजना आयोगका उपाध्यक्ष प्राडा शिवराज अधिकारी संयोजक रहेको सिफारिस समितिले पुस २६ गते १५ दिनको समय तोकेर विज्ञापन खुलाएकामा १२ जनाले आवेदन दिएको अर्थ मन्त्रालयले जनाएको छ ।समितिले आवेदकमध्येबाट सर्ट लिस्ट गरी कार्ययोजना प्रस्तुतीकरण गर्न लगाई अन्तर्वार्ता लिएर तीन जनाको नाम सिफारिस गर्ने जनाएको छ । समितिको सिफारिसमा पर्नेमध्ये एक जनालाई मन्त्रीपरिषद्ले प्राधिकरणको अध्यक्ष नियुक्त गर्ने छ ।यसअघि प्राधिकरणको अध्यक्षको जिम्मेवारीमा रहेका सूर्यप्रसाद सिलवाल नागरिकता किर्ते मुद्दा दायर भएपछि मङ्सिर अन्तिम साता निलम्बनमा परेपछि अध्यक्ष पद रिक्त रहेको थियो । यद्यपि सिलवालको कार्यकाल माघ १९ मा सकिँदै थियो ।सिलवाल निलम्बनमा परेपछि अर्थ मन्त्रालयले मन्त्रालयका सहसचिव मदन दहाललाई प्राधिकरणको अध्यक्षको जिम्मेवारी दिएको छ ।",
      "link": "https://gorkhapatraonline.com/news/140361",
      "image": "https://gorkhapatraonline.com/storage/media/247424/conversions/nepal-bima-pradhikaran-original-thumb.jpg"
    },
    {
      "slug": "140360",
      "title": "नेपालमा व्यावसायिक गतिविधि बढाउन आग्रह",
      "timestamp": 1737763200000,
      "source": "gp",
      "content": "उद्योग, वाणिज्य तथा आपूर्तिमन्त्री दामोदर भण्डारीले नेपालमा व्यावसायिक गतिविधि बढाउन पाकिस्तान सरकारसँग आग्रह गर्नुभएको छ ।",
      "longContent": "गोरखापत्र समाचारदाताकाठमाडौँ, माघ १२ गते । उद्योग, वाणिज्य तथा आपूर्तिमन्त्री दामोदर भण्डारीले नेपालमा व्यावसायिक गतिविधि बढाउन पाकिस्तान सरकारसँग आग्रह गर्नुभएको छ । मन्त्रालयमा मन्त्री भण्डारी र नेपालका लागि पाकिस्तानका राजदूत अब्रार एच हस्मीबिच शुक्रबार भएको शिष्टाचार भेटमा सबै मुलुकसँग नेपालले व्यावसायिक सहकार्यलाई बढावा दिन चाहेकाले पाकिस्तान सरकारलाई पनि उहाँले सो आग्रह गर्नुभएको उद्योगमन्त्रीको सचिवालयले जनाएको छ ।नेपालको सङ्घीय संसद्ले नेपाल–पाकिस्तान संसदीयमैत्री समूह गठन गरेको विषय जानकारी गराउँदै मन्त्री भण्डारीले त्यसै समूहमार्फत सहयोग आदान प्रदानले द्विपक्षीय सम्बन्धलाई अझ सुदृढ पार्न महìवपूर्ण भूमिका खेल्ने बताउनुभयो । “हामीले दुई राष्ट्रबिच अर्थमन्त्री स्तरमा संयुक्त आर्थिक आयोग र विदेश सचिव स्तरमा द्विपक्षीय राजनीतिक परामर्श संयन्त्रको स्थापना गरेका छौँ । हामीले यी संयन्त्रमार्फत संवाद र सम्पर्क जारी राख्नु आवश्यक छ,” मन्त्री भण्डारीले बताउनुभयो । उहाँका अनुसार अर्थमन्त्री स्तरमा संयुक्त आर्थिक आयोगको सातौँ बैठक र विदेश सचिव स्तरमा द्विपक्षीय राजनीतिक परामर्श संयन्त्रको पाँचौँ बैठक नेपालमा आयोजना हुने छन् ।नेपाल र पाकिस्ताननिकट छिमेकी भए पनि सोचे जस्तो द्विपक्षीय व्यापार हुन नसकिरहेको उल्लेख गर्दै मन्त्री भण्डारीले व्यापार र आर्थिक क्षेत्रमा सहकार्य बढाउन आवश्यक रहेको बताउनुभयो । नेपाल र पाकिस्तानबिचको व्यापार तथा आर्थिक अन्तरनिर्भरता बढाउनका लागि दुवै देशको व्यापार सहजीकरण गर्ने र ‘लजिस्टिक’ चुनौतीलाई सम्बोधन गर्नेतर्फ संयुक्त रूपमा थप प्रयास गर्नुपर्ने उहाँको भनाइ छ । “हामीले वर्तमान आर्थिक वास्तविकता प्रतिविम्बित गर्न र व्यापार सहजीकरण बढाउन नयाँ सम्झौता बनाउने वा यसलाई पुनरवलोकन गर्ने समय आएको छ, दुई देशबिचको विद्यमान व्यापार घाटालाई सम्बोधन गर्न हामी नेपालका विभिन्न क्षेत्रमा पाकिस्तानी लगानीलाई प्रोत्साहित गर्न चाहन्छौँ,” उहाँले भन्नुभयो, “जसमा कपडा र पर्यटन आदि समावेश छन् ।” उहाँले नेपाली वस्तुले पाकिस्तानमा नियामक चुनौतीको सामना गरिरहेको उल्लेख गर्दै नेपाली वस्तुलाई पाकिस्तानमा आयात प्रक्रिया सरल बनाउन र प्रमुख नेपाली निर्यातमा भन्सार शुल्क घटाउन विशेष अनुरोध गर्नुभयो ।लगानी, पर्यटन, संस्कृति र जनता जनताबिचको सम्बन्धलगायत पारस्परिक लाभका लागि दुवै देशले मिलेर काम गर्न सक्ने धेरै क्षेत्र रहेका उहाँले उल्लेख गर्नुभयो । उहाँले कृषि र पर्यटनसम्बन्धी संयुक्त कार्य समूहको नियमित बैठक आयोजना गर्ने कुरालाई प्राथमिकता दिनु आवश्यक रहेकामा जोड दिनुभयो । साथै मन्त्री भण्डारीले नेपालले जलविद्युत्, पर्यटन, कृषि, पूर्वाधार, सूचना प्रविधि आदि क्षेत्रमा लगानी गर्न पाकिस्तानी लगानीकर्तालाई आग्रहसमेत गर्नुभयो । नेपालका लागि पाकिस्तानका राजदूत हास्मीले पाकिस्तान सरकारले नेपालमा व्यावसायिक गतिविधि बढाउन चाहेको बताउनुभयो । उहाँले नेपालको चिया तथा कफी पाकिस्तानमा राम्रै परिणाममा निर्यात भइरहेको उल्लेख गर्दै ब्रान्डिङ र गुणस्तर सुधार गरिए निर्यात वृद्धि हुने जानकारी गराउनुभयो । राजदूत हास्मीले दुई देशबिच व्यापारिक गतिविधि बढाउन दोहोरो करको समस्या रहेकाले त्यसको समाधान गर्नुपर्नेमा जोड दिनुभयो । यस वर्ष ३२ जना विद्यार्थीले पाकिस्तानमा अध्ययनका लागि छात्रवृत्ति प्राप्त गरेको जानकारी गराउँदै उहाँले छात्रवृत्ति रकम वृद्धि गराउन सरकारसँग पहल गर्ने प्रतिबद्धता जनाउनुभयो । नेपालको सगरमाथा र पाकिस्तानको केटु हिमालसम्म जोड्न पर्यटकीय मार्ग बनाउनुपर्नेमा उहाँले जोड दिनुभयो । साथै उहाँले काठमाडौँ–लाहोर नियमित सिधा हवाई उडानका लागि पहल थाल्ने प्रतिबद्धता जनाउनुभयो ।",
      "link": "https://gorkhapatraonline.com/news/140360",
      "image": "https://gorkhapatraonline.com/storage/media/247421/conversions/Pakistani-rajdoot-Udhyog-mantri-original-thumb.jpg"
    },
    {
      "slug": "140359",
      "title": "सुमेरु सहकारीका तीन कार्यालयमा तालाबन्दी",
      "timestamp": 1737763200000,
      "source": "gp",
      "content": "बागमती प्रदेश सरकारले समस्याग्रस्त घोषणा गरेका तीन वटै सहकारी संस्थामा तालाबन्दी गरिएको छ ।",
      "longContent": "राममणि दाहालहेटौँडा, माघ १२ गते । बागमती प्रदेश सरकारले समस्याग्रस्त घोषणा गरेका तीन वटै सहकारी संस्थामा तालाबन्दी गरिएको छ । प्रदेशको सहकारी तथा गरिबी निवारण मन्त्रालयले समस्याग्रस्त घोषणा गरेका तीन वटा सहकारी संस्थामध्ये पछिल्लो पटक सुमेरु सेभिङ एन्ड क्रेडिट कोअपरेटिभका कार्यालयमा तालाबन्दी गरिएको हो ।बागमती प्रदेशको समस्याग्रस्त सहकारी व्यवस्थापन समितिका अध्यक्ष प्रभात अधिकारीले सहकारीका मुख्य कार्यालयसहित तीन वटा कार्यालयमा तालाबन्दी गरिएको जानकारी दिनुभयो । उहाँका अनुसार उक्त सहकारी संस्थाको ललितपुरको पुलचोकस्थित मुख्य कार्यालय, धापाखेलस्थित कार्यालय र भक्तपुरको गट्ठाघरस्थित कार्यालयमा तालाबन्दी गरिएको हो । उहाँले तालाबन्दीसँगै सहकारीमा रहेका सर्भर, कम्प्युटरको हार्डडिक्स, सफ्टवेयर, खातालगायतका अभिलेख नियन्त्रणमा लिएको जानकारी दिनुभयो ।कम्प्युटरको युजरआइडी, पासवर्ड लिएर अभिलेख खोज्ने र बचतकर्ता, उनीहरूको लगानी तथा ऋणीको सङ्ख्या पत्ता लगाई बचतकर्ताको बचत फिर्तालगायतका आवश्यक प्रक्रिया अगाडि बढाउने उहाँले जानकारी दिनुभयो ।प्रदेशको सहकारी तथा गरिबी निवारण मन्त्रालयले समस्याग्रस्त सहकारी घोषणा गरेका तीन सहकारी संस्थामध्ये यसअघि नै लालिगुराँस बचत तथा ऋण सहकारी संस्था र नेसनल नमोबुद्ध बचत तथा ऋण सहकारी संस्थाको काठमाडौँस्थित केन्द्रीय कार्यालयमा तालाबन्दी गरिएको थियो । समस्याग्रस्त सहकारी व्यवस्थापन समितिले तीन वटै सहकारी संस्थाको सञ्चालक समितिलाई निलम्बन गरेको छ । सहकारीको र सहकारीका सेयर सदस्यको पनि खाता रोक्का गरी सहकारी संस्थाको सञ्चालक समिति निलम्बनमा परेसँगै समस्याग्रस्त सहकारी व्यवस्थापन समितिले जिम्मेवारीमा लिएर सञ्चालकलाई सोधपुछ र छानबिन प्रक्रिया अगाडि बढाएको छ । सुमेरु सेभिङ एन्ड क्रेडिट कोअपरेटिभबारे यसअघि नै सिआइबीले पनि छानबिन सुरु गरेको थियो । यसअघि प्रदेशका सहकारी तथा गरिबी निवारणमन्त्रीको मन्त्रीस्तरीय निर्णयबाट यी तीन वटा सहकारी संस्थालाई समस्याग्रस्त सहकारी घोषणा गरिएको हो ।समस्याग्रस्त घोषणा गरिएको सहकारी संस्थाले वित्तीय दायित्व पूरा नगरेको, बचतकर्ताको बचत माग गर्दा फिर्ता नगरेको, बचत फिर्ता गर्ने कार्ययोजना बनाएर पनि कार्ययोजना अनुसार काम नगरेको भन्दै मन्त्रालयले समस्याग्रस्त सहकारी घोषणा गरेको हो । समस्याग्रस्त घोषणा गरिएका सहकारीका सेयर सदस्यको उजुरी र सहकारी संस्थाले समयमा बचतकर्ताको बचत फिर्ता नगरेको भन्दै उजुरी परेको थियो । उजुरीको सम्बोधन गर्न समस्याग्रस्त सहकारीका सञ्चालकलाई पटक पटक ताकिता गर्दा पनि सुनुवाइ नभएको समिति अध्यक्ष अधिकारीले बताउनुभयो । सहकारी महाशाखाले यी तीन वटा सहकारीबाट गरी सेयर सदस्यले करिब चार अर्ब रुपियाँको मागदाबीसहित उजुरी दर्ता गरेको जनाएको छ । सुमेरु सेभिङ एन्ड क्रेडिट कोअपरेटिभका सेयर सदस्यको ८४८ वटाभन्दा बढी उजुरी, लालिगुराँस बचत तथा ऋण सहकारी संस्थाका ९७२ भन्दा बढी सेयर सदस्यको उजुरी र नेसनल नमोबुद्ध बचत तथा ऋण सहकारी संस्थाका सय जनाभन्दा बढी सेयर सदस्यको उजुरी सहकारी संस्थाविरुद्ध महाशाखामा परेको छ ।",
      "link": "https://gorkhapatraonline.com/news/140359",
      "image": "https://gorkhapatraonline.com/storage/media/247422/conversions/Bagamati-Sahakari-Ministry@-Hetauda-(1)-original-thumb.jpg"
    },
    {
      "slug": "140299",
      "title": "सुनको मूल्य प्रतितोला एक हजारले बढ्यो",
      "timestamp": 1737676800000,
      "source": "gp",
      "content": "अन्तर्राष्ट्रिय बजारमा भएको मूल्यवृद्धि र आन्तरिक माग बढेसँगै स्थानीय बजारमा सुनको मूल्य बढेको छ । आज सुन प्रतितोला रू एक हजारले बढेको हो ।",
      "longContent": "काठमाडौँ,  माघ ११ गते ।  अन्तर्राष्ट्रिय बजारमा भएको मूल्यवृद्धि र आन्तरिक माग बढेसँगै स्थानीय बजारमा सुनको मूल्य बढेको छ । आज सुन प्रतितोला रू. एक हजारले बढेको हो ।बिहीबार प्रतितोला रू. एक लाख ५९ हजार छ सयमा कारोबार भएको सुन आज प्रतितोला रू. एक लाख ६० हजार छ सयमा किनबेच हुने नेपाल सुनचाँदी व्यवसायी महासङ्घले जनाएको छ ।त्यस्तै, आज चाँदीको मूल्य प्रतितोला रू. पाँच बढेको छ । बिहीबार प्रतितोला रू. एक हजार आठ सय ७५ मा खरिद बिक्री भएको चाँदी आज प्रतितोला रू. एक हजार आठ सय ८० मा किनबेच हुनेछ । रासस",
      "link": "https://gorkhapatraonline.com/news/140299",
      "image": "https://gorkhapatraonline.com/storage/media/247306/conversions/_gold-original-thumb.jpg"
    },
    {
      "slug": "140297",
      "title": "ताप्लेजुङमा सुन्तला उत्पादन बढ्यो",
      "timestamp": 1737676800000,
      "source": "gp",
      "content": "ताप्लेजुङ, माघ ११ गते । ताप्लेजुङमा यस वर्ष सुन्तला उत्पादन बढेको छ । कृषि ज्ञान केन्द्र ताप्लेजुङका अनुसार गत वर्षभन्दा यो वर्ष सुन्तला उत्पादनमा वृद्धि भएको हो । गत वर्षको तुलनामा यो वर्ष सुन्तला उत्पादनमा वृद्धि भएको कृषि ज्ञान केन्द्रका प्रमुख सन्तोष थापा मगरले जानकारी दिनुभयो । थापा मगरका अनुसार यस वर्ष खेती विस्तारसँगै सुन्तला उत्पादन बढेको हो । जिल्लामा ५५६ हेक्टर क्षेत्रफल बराबरको जग्गामा गरिएको खेतीबाट तीन हजार ५४३.७ मेट्रिक टन सुन्तला उत्पादन भएको छ । सुन्तला खेतीका लागि यस वर्ष मौसम अनुकूल भई दिएकाले उत्पादन बढेको कृषि ज्ञान केन्द्रले जनाएको छ । केन्द्रका अनुसार गत वर्ष तीन हजार ५६ मेट्रिक टन मात्र सुन्तला उत्पादन भएको थियो । जिल्लामा सुन्तला खेती गरिएको जमिनमध्ये ४३४ हेक्टर क्षेत्रफललाई भने उत्पादनशील क्षेत्रका रूपमा कृषि ज्ञान केन्द्रले औँल्याएको छ । यता जिल्लामा सुन्तलाको मूल्य भने प्रतिकिलोग्राम १०० देखि १५० रुपियाँसम्म छ । उत्पादक किसान तथा स्थानीय व्यवसायीले सो मूल्यमा सुन्तला बिक्री गर्दै आएका छन् । किसानका अनुसार यहाँ उत्पादन हुने सुन्तला जिल्ला बाहिरसमेत निर्यात हुने गरेको छ । जिल्ला बाहिरका व्यापारीले प्रतिकिलोग्राम ८० देखि ९० रुपियाँका दरले बगान (बगैँचा) बाटै सुन्तला खरिद गर्ने गरेका किसानको भनाइ छ । बगैँचाबाट टिपेर सुन्तला बिक्रीका लागि तयारी गर्दै किसान । तस्बिर ः चन्द्र पन्दाक",
      "longContent": "ताप्लेजुङ, माघ ११ गते । ताप्लेजुङमा यस वर्ष सुन्तला उत्पादन बढेको छ । कृषि ज्ञान केन्द्र ताप्लेजुङका अनुसार गत वर्षभन्दा यो वर्ष सुन्तला उत्पादनमा वृद्धि भएको हो । गत वर्षको तुलनामा यो वर्ष सुन्तला उत्पादनमा वृद्धि भएको कृषि ज्ञान केन्द्रका प्रमुख सन्तोष थापा मगरले जानकारी दिनुभयो । थापा मगरका अनुसार यस वर्ष खेती विस्तारसँगै सुन्तला उत्पादन बढेको हो । जिल्लामा ५५६ हेक्टर क्षेत्रफल बराबरको जग्गामा गरिएको खेतीबाट तीन हजार ५४३.७ मेट्रिक टन सुन्तला उत्पादन भएको छ । सुन्तला खेतीका लागि यस वर्ष मौसम अनुकूल भई दिएकाले उत्पादन बढेको कृषि ज्ञान केन्द्रले जनाएको छ । केन्द्रका अनुसार गत वर्ष तीन हजार ५६ मेट्रिक टन मात्र सुन्तला उत्पादन भएको थियो । जिल्लामा सुन्तला खेती गरिएको जमिनमध्ये ४३४ हेक्टर क्षेत्रफललाई भने उत्पादनशील क्षेत्रका रूपमा कृषि ज्ञान केन्द्रले औँल्याएको छ । यता जिल्लामा सुन्तलाको मूल्य भने प्रतिकिलोग्राम १०० देखि १५० रुपियाँसम्म छ । उत्पादक किसान तथा स्थानीय व्यवसायीले सो मूल्यमा सुन्तला बिक्री गर्दै आएका छन् । किसानका अनुसार यहाँ उत्पादन हुने सुन्तला जिल्ला बाहिरसमेत निर्यात हुने गरेको छ । जिल्ला बाहिरका व्यापारीले प्रतिकिलोग्राम ८० देखि ९० रुपियाँका दरले बगान (बगैँचा) बाटै सुन्तला खरिद गर्ने गरेका किसानको भनाइ छ । बगैँचाबाट टिपेर सुन्तला बिक्रीका लागि तयारी गर्दै किसान । तस्बिर ः चन्द्र पन्दाक",
      "link": "https://gorkhapatraonline.com/news/140297",
      "image": "https://gorkhapatraonline.com/storage/media/247297/conversions/asdfh-original-thumb.jpg"
    },
    {
      "slug": "140289",
      "title": "सुदूरपश्चिम प्रदेशः कृषि भूमि घट्दा उत्पादन भने बढ्यो",
      "timestamp": 1737676800000,
      "source": "gp",
      "content": "सुदूरपश्चिम प्रदेशमा कृषि भूमि क्रमशः घट्दै गएको पाइएको छ । नेपाल राष्ट्र बैंकले गरेको अध्ययनअनुसार सो प्रदेशमा प्रमुख कृषि बाली (खाद्य तथा अन्य बाली, तरकारी एवं फलफूल तथा मसला)ले ढाकेको भू–क्षेत्र सात दशमलव ७१ प्रतिशतले ह्रास भएको छ । यस्तै,  त्यस्ता बालीको उत्पादन दुई दशमलव ८५ प्रतिशतले बढेको छ ।",
      "longContent": "काठमाडौँ,  माघ ११ गते ।  सुदूरपश्चिम प्रदेशमा कृषि भूमि क्रमशः घट्दै गएको पाइएको छ । नेपाल राष्ट्र बैंकले गरेको अध्ययनअनुसार सो प्रदेशमा प्रमुख कृषि बाली (खाद्य तथा अन्य बाली, तरकारी एवं फलफूल तथा मसला)ले ढाकेको भू–क्षेत्र सात दशमलव ७१ प्रतिशतले ह्रास भएको छ । यस्तै,  त्यस्ता बालीको उत्पादन दुई दशमलव ८५ प्रतिशतले बढेको छ । केन्द्रीय बैंकले सार्वजनिक गरेको आर्थिक वर्ष २०८०/८१ को प्रादेशिक आर्थिक गतिविधि अध्ययन प्रतिवेदनअनुसार प्रमुख खाद्य तथा अन्य बालीमध्ये सबैभन्दा बढी फापर र जौँको उत्पादन क्रमशः ६५ दशमलव ७१ प्रतिशत र २५ दशमलव शून्य तीन प्रतिशतले वृद्धि भएको छ भने तेलहनको उत्पादनमा सबभन्दा बढी १८ दशमलव ५३ प्रतिशतले ह्रास आएको छ ।पशुजन्य उत्पादनअन्तर्गत दूध चार दशमलव ५८ प्रतिशत, मासु नौ दशमलव ३२ प्रतिशत र अण्डा छ दशमलव चार प्रतिशतले बढेको छ । सो प्रदेशका बैंक तथा वित्तीय संस्थाहरूबाट प्रवाहित कुल कर्जाको १० दशमलव ८१ प्रतिशत हिस्सा कृषि क्षेत्रमा प्रवाहित भएको छ । गत असार मसान्तसम्ममा सुदूरपश्चिम प्रदेशमा कृषिमा प्रवाहित कर्जा २०८० असार मसान्तको तुलनामा एक दशमलव ३१ प्रतिशतले ह्रास भई रू १६ अर्ब ५२ करोड ८५ लाख पुगेको छ ।अध्ययन नमूनामा समेटिएका उद्योगहरूको औसत क्षमता उपयोग ४८ दशमलव ९६ प्रतिशत रहेको छ । औद्योगिक उत्पादनमध्ये चामल र गहुँको उत्पादन वृद्धि भएको छभने तोरीको तेल, साबुन, इँटा, चिनीे र रोजिनको उत्पादनमा ह्रास आएको छ ।समीक्षा वर्षको अन्त्यसम्ममा यस प्रदेशका बैंक तथा वित्तीय संस्थाहरूबाट प्रवाहित कुल कर्जाको १६ दशमलव ७५ प्रतिशत हिस्सा उद्योग क्षेत्रमा प्रवाहित भएको छभने उक्त क्षेत्रमा प्रवाह भएको कर्जा २०८० असार मसान्तको तुलनामा चार दशमलव ७९ प्रतिशतले ह्रास भई रू २५ अर्ब ६० करोड १८ लाख पुगेको छ ।यस्तै, पर्यटकस्तरीय होटल तथा लजको सङ्ख्यामा चार दशमलव १७ प्रतिशतले कमी आएको छभने होटल शय्याको सङ्ख्या एक दशमलव ४७ प्रतिशतले घटेको छ । यस्तै, घरजग्गा रजिष्ट्रेशन सङ्ख्या आठ दशमलव २३ प्रतिशतले घटेको छभने रजिष्ट्रेशन राजस्व ३१ दशमलव शून्य चार प्रतिशतले वृद्धि भएको छ । गत असार मसान्तसम्म सुदूरपश्चिम प्रदेशमा बैंक तथा वित्तीय संस्थाले सङ्कलन गरेको कुल निक्षेप २०८० असार मसान्तको तुलनामा १६ दशमलव शून्य नौ प्रतिशतले बढेको छभने कर्जा प्रवाह शून्य दशमलव ७५ प्रतिशतले वृद्धि भएको छ ।समीक्षा वर्षमा यातायात साधन सङ्ख्या चार दशमलव १२ प्रतिशतले वृद्धि भएको छ । बैंक तथा वित्तीय संस्थाहरूबाट प्रवाहित कुल कर्जाको ७२ दशमलव ४४ हिस्सा सेवा क्षेत्रमा प्रवाहित भएको छ । सुदूरपश्चिम प्रदेश सरकारको चालु खर्चतर्फ विनियोजन भएको बजेटमध्ये समीक्षा वर्षमा ६६ दशमलव ५५ प्रतिशत खर्च भएको छभने पुँजीगत खर्चतर्फ विनियोजन भएको बजेटमध्ये ६२ दशमलव शून्य छ  प्रतिशत खर्च भएको छ ।अध्ययनअनुुसार,  २०८० फागुनसम्ममा यस प्रदेशका विभिन्न जलविद्युत् आयोजनाहरूबाट कुल एक सय ७१ मेगावाट विद्युत् उत्पादन भएको छ । आव २०८०/८१ मा यस प्रदेशबाट जम्मा २४ हजार २५ जनाले वैदेशिक रोजगारीका लागि श्रम स्वीकृति लिएका छन् । आव २०८०/८१ को फागुन मसान्तसम्म सुदूरपश्चिम प्रदेशमा प्रधानमन्त्री रोजगार कार्यक्रमबाट सिर्जित रोजगारीमा खटिएका व्यक्तिको औषत रोजगारी दिन ६५ दशमलव ७७ रहेको छ । रासस",
      "link": "https://gorkhapatraonline.com/news/140289",
      "image": "https://gorkhapatraonline.com/storage/media/247283/conversions/nepal-rastra-bank-original-thumb.jpg"
    },
    {
      "slug": "140284",
      "title": "समितिद्वारा तरकारी र फलफूलको मूल्य निर्धारण",
      "timestamp": 1737676800000,
      "source": "gp",
      "content": "कालीमाटी फलफूल तरकारी विकास समितिले आजका लागि कृषिउपजहरूको थोक मूल्य निर्धारण गरेको छ ।",
      "longContent": "काठमाडौँ,   माघ ११  गते ।   कालीमाटी फलफूल तरकारी विकास समितिले आजका लागि कृषिउपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (भारतीय) प्रतिकेजी रु ७०, गोलभेँडा सानो (लोकल) प्रतिकेजी रु २०, गोलभेँडा सानो (तराई) प्रतिकेजी रु ३०, गोलभेँडा सानो भारतीय रु ३० आलु रातो प्रतिकेजी रु ४७, आलु रातो (भारतीय) प्रतिकेजी रु ४०, प्याज सुकेको (भारतीय) प्रतिकेजी रु ७०, गाजर (लोकल) प्रतिकेजी रु ५०, गाजर (तराई) प्रतिकेजी रु ४०, बन्दा (लोकल) प्रतिकेजी रु २५, बन्दा (तराई) प्रतिकेजी रु १५, बन्दा (नरिवल) प्रतिकेजी रु १५, काउली स्थानीय प्रतिकेजी रु १५, स्थानीय काउली (ज्यापु) प्रतिकेजी रु २०, काउली (तराई) प्रतिकेजी रु १५, मूला रातो प्रतिकेजी रु ४०, मूला सेतो (लोकल) प्रतिकेजी रु २०, सेतो मूला (हाइब्रिड) प्रतिकेजी रु ३०, भन्टा लाम्चो प्रतिकेजी रु ३०, भन्टा डल्लो प्रतिकेजी रु ४० कायम भएको छ ।यसैगरी, मकै बोडी प्रतिकेजी रु ७०, मटरकोसा प्रतिकेजी रु ६०, घिउ सिमी (लोकल) प्रतिकेजी रु ७०, घिउ सिमी (हाइब्रिड) प्रतिकेजी रु ७०, घिउ सिमी (राजमा) प्रतिकेजी रु ७०, टाटे सिमी प्रतिकेजी रु ५०, तिते करेला प्रतिकेजी रु १००, लौका प्रतिकेजी रु ७०, परवर (तराई) प्रतिकेजी रु १००, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु २०, हरियो फर्सी (डल्लो) प्रतिकेजी रु २०, सलगम प्रतिकेजी रु १००, भिण्डी प्रतिकेजी रु १३०, सखरखण्ड प्रतिकेजी ७०, बरेला प्रतिकेजी रु ३०, पिँडालु प्रतिकेजी रु ८०, स्कूस प्रतिकेजी रु ५०, रायो साग प्रतिकेजी रु १५, पालुङ्गो साग प्रतिकेजी ५०, चमसुरको साग रु ५०, तोरीको साग प्रतिकेजी रु ३०, मेथीको साग प्रतिकेजी रु ५०, प्याज हरियो प्रतिकेजी रु ४०, बकुला प्रतिकेजी रु ६०, तरुल प्रतिकेजी रु ९०, च्याउ (कन्य) प्रतिकेजी रु ८०, च्याउ (डल्ले) प्रतिकेजी रु ३५० निर्धारण गरिएको छ ।ब्रोकाउली प्रतिकेजी रु ३०, चुकुन्दर प्रतिकेजी रु ९०, सजिवन रु २५०, रातो बन्दा प्रतिकेजी रु ६०, जिरीको साग प्रतिकेजी रु ७०, ग्याठ कोबी प्रतिकेजी रु ९०, सेलरी प्रतिकेजी रु ४००, पार्सले प्रतिकेजी रु ८००, सौफको साग प्रतिकेजी रु ८०, पुदिना प्रतिकेजी रु ४००, गान्टे मूला प्रतिकेजी रु ८०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२०, गुन्द्रुक प्रतिकेजी रु ३०० तोकेकोे छ ।समितिले स्याउ (झोले) प्रतिकेजी रु २६०, स्याउ (फूजी) प्रतिकेजी रु ३००, केरा (दर्जन) रु १७०, कागती प्रतिकेजी रु १६०, अनार प्रतिकेजी रु ४००, अङ्गुर (हरियो) प्रतिकेजी रु २४०, अङ्गुर (कालो) प्रतिकेजी रु ३८०, सुन्तला (नेपाली) प्रतिकेजी रु १३५, सुन्तला (भारतीय) प्रतिकेजी रु १००, काँक्रो (लोकल) प्रतिकेजी रु १४०, काक्रो (हाइब्रिड) प्रतिकेजी रु ६०, निबुवा प्रतिकेजी रु ५०, नासपाती (चाइनिज) प्रतिकेजी रु २४०, मेवा (नेपाली) प्रतिकेजी रु ५०, मेवा (भारतीय) प्रतिकेजी रु १००, अम्बा प्रतिकेजी रु १२०, लप्सी प्रतिकेजी रु ५०, स्ट्रबेरी (भुइऐसेलु) प्रतिकेजी रु ५००, किबी प्रतिकेजी रु २५०, आभोकाडो प्रतिकेजी रु २५०, अमला प्रतिकेजी रु ७० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ७०, खुर्सानी हरियो (बुलेट) प्रतिकेजी रु ८०, खुर्सानी हरियो (माछे) प्रतिकेजी रु ००, खुर्सानी हरियो (अकबरे) प्रतिकेजी रु ३००, भेडे खुर्सानी प्रतिकेजी रु ७०, लसुन हरियो प्रतिकेजी रु १००, हरियो धनिया प्रतिकेजी रु ३०, लसुन सुकेको चाइनिज प्रतिकेजी रु ३००, लसुन सुकेको नेपाली प्रतिकेजी रु ३००, छ्यापी सुकेको प्रतिकेजी रु १६०, छ्यापी हरियो प्रतिकेजी रु २५०, ताजा माछा (रहु) प्रतिकेजी रु ३५०, ताजा माछा (बचुवा) प्रतिकेजी रु २६०, ताजा माछा (छडी) प्रतिकेजी रु २६०, ताजा माछा (मुङ्गरी) प्रतिकेजी रु ४५०, रुख टमाटर प्रतिकेजी १५०, राजा च्याउ प्रतिकेजी रु ३०० र सिताके च्याउ प्रतिकेजी रु ८०० तोकेको छ । रासस",
      "link": "https://gorkhapatraonline.com/news/140284",
      "image": "https://gorkhapatraonline.com/storage/media/247278/conversions/adrhs-original-thumb.jpg"
    },
    {
      "slug": "140282",
      "title": "तिब्बतसँगको सिमा टिप्ताला पुग्यो गाडी",
      "timestamp": 1737676800000,
      "source": "gp",
      "content": "चीनको स्वशासित क्षेत्र तिब्बतसँग जोडिएको नेपालको टिप्ताला क्षेत्रमा नेपाली सवारीसाधन सञ्चालनले नयाँ सम्भावनाको ढोका खोलिदिएको छ । तमोर करिडोरको मर्मतपश्चात कच्ची सडकमार्ग हुँदै टिपतालासम्म जीप, ट्रयाक्टरलगायत सवारीसाधन नियमित रूपमा पुग्न थालेका छन् ।",
      "longContent": "ताप्लेजुङ, माघ ११ गते । चीनको स्वशासित क्षेत्र तिब्बतसँग जोडिएको नेपालको टिप्ताला क्षेत्रमा नेपाली सवारीसाधन सञ्चालनले नयाँ सम्भावनाको ढोका खोलिदिएको छ । तमोर करिडोरको मर्मतपश्चात कच्ची सडकमार्ग हुँदै टिपतालासम्म जीप, ट्रयाक्टरलगायत सवारीसाधन नियमित रूपमा पुग्न थालेका छन् ।   टिपताला क्षेत्रको सहज पहुँचले पर्यटन प्रवर्द्धनमा सकारात्मक प्रभाव पारेको छ । फक्ताङलुङ गाउँपालिका–७ का वडाध्यक्ष छेतेन शेर्पाका अनुसार सडक मर्मतसँगै अहिले धेरै यात्रु टिपताला क्षेत्र भ्रमण गर्न सवारीमार्फत आउन थालेका छन् । पहिले कठिन यात्राका रूपमा लिइने यो खण्डमा अहिले सहज रूपमा सवारीसाधन चल्न थालेपछि आन्तरिक पर्यटकको आगमन बढेको छ ।फक्ताङलुङ गाउँपालिका–६ को लेलेप र ७ को ओलाङचुङ्गोला हुँदै टिप्तालासम्मको खण्डमा खाल्डाखुल्डी पुर्ने, ह्युमपाइप राख्ने र नदी तथा खोल्साका भागलाई मर्मत गरिएपछि सवारी सञ्चालन सम्भव भएको हो । फुङ्लिङबाट टिपताला पुगेर फर्किने यात्रा अब तीन दिनमा सम्भव भएको छ । ताप्लेजुङ उद्योग वाणिज्य सङ्घका अध्यक्ष नारायण थापाको नेतृत्वमा गएको व्यवसायीको टोलीले तीन दिनभित्रै फुङ्लिङ–टिप्ताला ओहोरदोहोर गरेको छ । अध्यक्ष थापाका अनुसार यो खण्डमा नियमित व्यापारिक गतिविधि सञ्चालन गर्न सकिने सम्भावना बढेको छ । पानी र हिलोको समस्या केही ठाउँमा भए पनि समग्र यात्रा सहज छ । ओलाङचुगोलासम्म नियमित यातायात सञ्चालन भइरहेको फक्ताङलुङ गाउँपालिकाका कार्यपालिका सदस्य तथा ओलाचुङगोलाका स्थानीय फुपुल्हमु श्रेष्ठका अनुसार पहिले आवश्यक सामग्री ढुवानी गर्न ठूलो खर्च हुन्थ्यो, अहिले गाउँमा गाडी आइपुग्छ सहज भएको छ ।   वडाध्यक्ष शेर्पाका अनुसार सुक्खा मौसममा मात्र सवारीसाधन सञ्चालन सम्भव भए पनि यदि तमोर नदीका मुख्य भागमा पक्की पुल निर्माण गरियो भने बर्खामा पनि सहज आवागमन हुनसक्छ । वडाध्यक्ष शेर्पाले भन्नुभयो, “सुकेपानी, जोङ्गिन र फेदी क्षेत्रमा पुल बनेपछि सधैँभरि टिप्ताला पुग्न सम्भव हुनेछ ।”  फक्ताङलुङ गाउँपालिकाका अध्यक्ष राजन लिम्बूका अनुसार सुकेपानीमा बेलिब्रिज निर्माणका लागि ठेक्का प्रक्रिया अघि बढिसकेको छ । जोङ्गिन र ओलाङचुङ्गोलाका क्षेत्रमा मोटर गुड्ने पुल निर्माण भएमा टिप्ताला क्षेत्र पर्यटन र व्यापारको केन्द्रविन्दु बन्न सक्छ । तिब्बतको डिङ्जी काउन्टी सरकार र ताप्लेजुङका सुरक्षा अधिकारीबीच भएको बैठकले पनि यस क्षेत्रमा थप अवसर सिर्जना गर्न सक्ने सङ्केत गरेको छ ।तिब्बत सरकारले टिपतालाबाट फुङ्लिङसम्मको सडक कालोपत्र गरिदिन इच्छुक रहेको जनाएपछि सरकारले प्रस्ताव अघि बढाउने तयारी गरेको छ । ताप्लेजुङका प्रमुख जिल्ला अधिकारी नेत्रप्रसाद शर्माका अनुसार सरकार–सरकार सहकार्यमार्फत प्रस्ताव आएमा तिब्बतले सडक कालोपत्र गर्ने वचन दिएको छ । टिपतालासम्म सवारीसाधन सञ्चालनले ताप्लेजुङका दुर्गम क्षेत्रको विकास र सम्भावनालाई उजागर गरेको छ । सडक मर्मत, पुल निर्माण र अन्तरदेशीय सहकार्यले यो क्षेत्र पर्यटन र व्यापारिक केन्द्रका रूपमा स्थापित हुने अपेक्षा गरिएको छ ।",
      "link": "https://gorkhapatraonline.com/news/140282",
      "image": "https://gorkhapatraonline.com/storage/media/247293/conversions/asdrrgaqd-original-thumb.jpg"
    },
    {
      "slug": "140274",
      "title": "अमेरिकी डलरको भाउ बढ्दा कुन–कुन विदेशी मुद्राको घट्यो",
      "timestamp": 1737676800000,
      "source": "gp",
      "content": "नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । निर्धारित विनिमयदरअनुसार अमेरिकी डलरको मूल्य आज पुनः बढेको छ । निर्धारित दरअनुसार साउदी अरेबियन रियाल, कतारी रियाल, युएई दिराम, हङकङ डलर, कुवेती दिनार, बहराइन दिनार, ओमनी रियालको भाउ बढेको छ ।",
      "longContent": "काठमाडौँ,  माघ ११  गते । नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । निर्धारित विनिमयदरअनुसार अमेरिकी डलरको मूल्य आज पुनः बढेको छ । निर्धारित दरअनुसार साउदी अरेबियन रियाल, कतारी रियाल, युएई दिराम, हङकङ डलर, कुवेती दिनार, बहराइन दिनार, ओमनी रियालको भाउ बढेको छ । यस्तै, युरोपियन युरो, युके पाउन्ड स्ट्रलिङ, स्वीस फ्र्याङ्क, अष्ट्रेलियन डलर, क्यानेडियन डलर, सिङ्गापुर डलर, चिनियाँ युआन, जापानी येन, थाई भाट, साउथ कोरियन वन, स्वीडिस क्रोनर, डेनिस क्रोनरको भाउ भने घटेको छ । यस्तै, केही विदेशी मुद्राको भाउ भने अघिल्लो दिनको तुलनामा स्थिर छ ।राष्ट्र बैंकका अनुसार आजका लागि अमेरिकी डलर एकको खरिददर एक सय ३८ रूपैयाँ ०४ पैसा र बिक्रीदर एकसय ३८ रूपैयाँ ६४ पैसा कायम भएको छ । युरोपियन युरो एकको खरिददर एक सय ४३ रूपैयाँ ७३ पैसा र बिक्रीदर एक सय ४४ रूपैयाँ ३६ पैसा, युके पाउन्ड स्ट्रलिङ एकको खरिददर एक सय ७० रूपैयाँ १५ पैसा र बिक्रीदर एक सय ७० रूपैयाँ ८९ पैसा, स्वीस फ्र्याङ्क एकको खरिददर एक सय ५२ रूपैयाँ १९ पैसा र बिक्रीदर एक सय ५२ रूपैयाँ ८५ पैसा कायम गरिएको छ । अष्ट्रेलियन डलर एकको खरिददर ८६ रूपैयाँ ५४ पैसा र बिक्रीदर ८६ रूपैयाँ ९२ पैसा, क्यानेडियन डलर एकको खरिददर ९५ रूपैयाँ ९२ पैसा र बिक्रीदर ९६  रूपैयाँ ३३ पैसा, सिङ्गापुर डलर एकको खरिददर एक सय एक रूपैयाँ ७७ पैसा र बिक्रीदर एक सय दुई रूपैयाँ २१ पैसा निर्धारण गरिएको छ । जापानी येन १० को खरिददर आठ रूपैयाँ ८२ पैसा र बिक्रीदर आठ रूपैयाँ ८६ पैसा, चिनियाँ युआन एकको खरिददर १८ रूपैयाँ ९४ पैसा र बिक्रीदर १९ रूपैयाँ ०२ पैसा, साउदी अरेबियन रियाल एकको खरिददर ३६ रूपैयाँ ८० पैसा र बिक्रीदर ३६ रूपैयाँ ९६ पैसा, कतारी रियाल एकको खरिददर ३७ रूपैयाँ ८६ पैसा र बिक्रीदर ३८ रूपैयाँ ०३ पैसा कायम भएको छ । केन्द्रीय बैंकका अनुसार थाई भाट एकको खरिददर चार रूपैयाँ ०६ पैसा र बिक्रीदर चार रूपैयाँ ०८ पैसा, युएई दिराम एकको खरिददर ३७ रूपैयाँ ५८ पैसा र बिक्रीदर ३७ रूपैयाँ ७५ पैसा, मलेसियन रिङ्गेट एकको खरिददर ३१ रूपैयाँ ०६ पैसा र बिक्रीदर ३१ रूपैयाँ २० पैसा, साउथ कोरियन वन एक सयको खरिददर नौ रूपैयाँ ६१ पैसा र बिक्रीदर नौ रूपैयाँ ६५ पैसा, स्वीडिस क्रोनर एकको खरिददर १२ रूपैयाँ ५३ पैसा र बिक्रीदर १२ रूपैयाँ ५८ पैसा र डेनिस क्रोनर एकको खरिददर १९ रूपैयाँ २७ पैसा र बिक्रीदर १९ रूपैयाँ ३५ पैसा तोकिएको छ । राष्ट्र बैंकले हङकङ डलर एकको खरिददर १७ रूपैयाँ ७२ पैसा र बिक्रीदर १७ रूपैयाँ ८० पैसा, कुवेती दिनार एकको खरिददर चार सय ४७ रूपैयाँ ८३ पैसा र बिक्रीदर चार सय ४९ रूपैयाँ ७८ पैसा, बहराइन दिनार एकको खरिददर तीन सय ६६ रूपैयाँ २६ पैसा र बिक्रीदर तीन सय ६७ रूपैयाँ ८५ पैसा, ओमनी रियाल एकको खरिददर तीन सय ५८ रूपैयाँ ६३ पैसा र बिक्रीदर तीन सय ६० रूपैयाँ १९ पैसा तोकिएको छ । यस्तै, भारतीय रूपैयाँ एक सयको खरिददर एक सय ६० रूपैयाँ र बिक्रीदर एक सय ६० रूपैयाँ १५ पैसा निर्धारण भएको छ । राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको ‘वेबसाइट’मा उपलब्ध हुने जनाइएको छ ।",
      "link": "https://gorkhapatraonline.com/news/140274",
      "image": "https://gorkhapatraonline.com/storage/media/247268/conversions/money-exchange-original-thumb.jpg"
    },
    {
      "slug": "140261",
      "title": "निर्यात प्रवर्द्धन सरकारको प्राथमिकतामा",
      "timestamp": 1737676800000,
      "source": "gp",
      "content": "उद्योगी व्यवसायीले भन्सार जाँचपाससम्बन्धी प्रक्रिया थप सहज र झन्झटरहित बनाउन सरकारलाई सुझाव दिएका छन् ।",
      "longContent": "काठमाडौँ, माघ ११ गते । उद्योगी व्यवसायीले भन्सार जाँचपाससम्बन्धी प्रक्रिया थप सहज र झन्झटरहित बनाउन सरकारलाई सुझाव दिएका छन् । व्यवसायीले नेपालको भन्सार प्रशासनले कतिपय अवस्थामा राजस्व सङ्कलनलाई उच्च प्राथमिकता दिएकोे अनुभूति गरेको उल्लेख गर्दै अवैध व्यापार नियन्त्रण तथा भन्सार सहजीकरणबाटै सरकारले राजस्व सङ्कलन गर्न सक्ने बताएका हुन् । भन्सार दिवसको पूर्वसन्ध्यामा नेपाल उद्योग वाणिज्य महासङ्घमा बिहीबार आयोजित ७३औँ अन्तर्राष्ट्रिय भन्सार दिवस तथा भन्सार जाँचपास एवं व्यापार सहजीकरण अन्तरक्रिया कार्यक्रममा धारणा राख्दै उद्योगी व्यवसायीले तयारी वस्तु, कच्चा पदार्थ तथा मध्यवर्ती वस्तुलाई स्पष्ट गरी भन्सार दरहरूको पुनरावलोकन गर्न सकेको खण्डमा उत्पादन क्षेत्रमा वृद्धि भई अर्थतन्त्रमा औद्योगिक क्षेत्रको योगदान बढाउन सकिने बताए । अर्थसचिव डा रामप्रसाद घिमिरेले सरकारले निजी क्षेत्रको लगानीमा सहजीकरण गर्नेगरी नै नीतिगत सुधार गर्दै आइरहेको धारणा राख्नुभयो । उहाँले भन्सारको प्रमुख उद्देश्य राजस्व सङ्कलन नभई व्यापार सहजीकरण र निर्यात प्रवर्द्धन नै भएको बताउनुभयो । “देशको आर्थिक विकासमा निर्यातको ठूलो भूमिका रहन्छ । हामी हाम्रा उद्योगी व्यसायीहरूलाई कसरी सहजीकरण गर्न सकिन्छ भनेर लागेका छौँ । सरकारले नीतिगत सुधार पनि गर्दै आइरहेको छ । पछिल्ला नीतिगत सुधार त्यसैको लागि आएका हुन्”, उहाँले भन्नुभयो ।  यस्तै उहाँले नेपालको वैदेशिक व्यापारको ठूलो हिस्सा भारतसँग रहेकाले भारतसँगको व्यापारमा पनि समस्या आउने गरेको उल्लेख गर्दै उहाँले निकट भविष्यमा हुन लागेको नेपाल–भारत ‘कस्टम म्युचुअल एग्रिमेन्ट’ले ती समस्या समाधान हुने धारणा राख्नुभयो । अर्थसचिव डा घिमिरेले अहिले विश्व परम्परागत व्यापारबाट आधुनिकतातर्फ गइरहेको सन्दर्भमा नयाँ पुस्तालाई व्यापार व्यवसायमा प्रोत्साहन गर्नुपर्नेमा जोड दिनुभयो । सो अवसरमा महासङ्घका अध्यक्ष चन्द्रप्रसाद ढकालले भन्सारका सबै गतिविधिले उद्योग व्यापारमा प्रत्यक्ष प्रभाव पार्ने भएकाले स्वस्थ्य व्यावसायिक वातावरण निर्माण गर्नेतर्फ निर्देशित हुन आवश्यक रहेको बताउनुभयो । “नेपालजस्तो आयातमा आधारित अर्थतन्त्र भएको मुलुकका लागि भन्सारले राजस्व मात्र सङ्कलन गरेको हुँदैन, यसले समग्र मुलुकको आपूर्ति शृङ्खलालाई व्यवस्थित गरी लगानी प्रवर्द्धनलाई पनि उत्तिकै सहयोग गरिरहेको विषयलाई बिर्सनु हुँदैन”, भन्नुभयो ।अध्यक्ष ढकालले भन्सार प्रशासनलाई अझ बढी निजी क्षेत्रमैत्री र सेवाग्राहीप्रति उत्तरदायी बनाउने उद्देश्यले अन्तर्राष्ट्रिय प्रतिबद्धता ९क्योटो कन्भेन्सन र टीएफए० अनुरुप नयाँ भन्सार विधेयक संसद्मा टेबल हुन लागेको विषय सराहनायोग्य रहेको बताउनुभयो । यस्तै उहाँले प्रविधिसँगै भौतिक पूर्वाधारहरूको पनि व्यापार सहजीकरणमा महत्त्वपूर्ण योगदान रहने भएकाले निर्माणाधीन आइसिपीहरूको छिटो निर्माण सम्पन्न गर्ने र अन्य ठूला र महत्त्वपूर्ण भन्सार कार्यालयमा थप पूर्वाधारको विस्तारमा समयमै ध्यान दिनुपर्ने बताउनुभयो ।भन्सार विभागमा महानिर्देशक हरिशरण पुडासैनीले राष्ट्रिय नीति उद्योग व्यवसायको प्रवर्द्धन भएको उल्लेख गर्दै व्यवसायीहरूको मनोबल उच्च राख्नेगरी नै भन्सार प्रशासनले काम गरिरहेको बताउनुभयो । उहाँले भन्सार प्रशासन अन्तर्राष्ट्रिय भन्सार सङ्गठनले प्रतिपादन गरेका नीतिलाई कार्यान्वयन गर्ने, भन्सार सहजीकरण गर्ने तथा प्रविधिको उच्चतम प्रयोग गर्नेगरी नै अगाडि बढिरहेको बताउँदै आर्थिक अनुुशासनको पक्षमा सबै इमान्दार हुनुपर्ने धारणा राख्नुभयो ।नेपाल उद्योग वाणिज्य सङ्घ काठमाडौँका अध्यक्ष दिनेश श्रेष्ठले भन्सार क्षेत्रमा व्यवसायीले भोग्नुपरेका समस्या र सहजीकरणका विषयमा प्रस्तुतिकरण गर्नुभएको थियोभने व्यवसायीहरूले भन्सार सुधारका विषयमा सुझाव दिनुभएको थियो । अन्तर्राष्ट्रिय भन्सार सङ्गठनले २०२५ लाई ‘दक्षता, सुरक्षा र समृद्धिका लागि आफ्नो प्रतिबद्धतामा भन्सार सञ्जाल उद्देश्यका साथ’ भन्ने नारासहित अन्तर्राष्ट्रिय भन्सार दिवस मनाउँदै छ । यो दिवस हरेक वर्ष जनवरी २६ मा मनाउने गरिन्छ ।",
      "link": "https://gorkhapatraonline.com/news/140261",
      "image": "https://gorkhapatraonline.com/storage/media/247253/conversions/adfh-original-thumb.jpg"
    },
    {
      "slug": "140259",
      "title": "रेलमार्ग निर्माणको काम रोकियो",
      "timestamp": 1737676800000,
      "source": "gp",
      "content": "स्थानीयवासीको विरोधका कारण महोत्तरीको बर्दिबासमा रेलमार्ग निर्माणको काम रोकिएको छ । अधिग्रहण गरी लिनुपर्ने जग्गाको मुआब्जा समस्या समाधान नै नगरी रेल विभागले बोलपत्र प्रक्रिया थालेको आरोप लगाउँदै बर्दिबास नगरपालिका–१४ का जग्गाधनीले रेलमार्ग निर्माणको काम रोकेका छन् ।",
      "longContent": "महोत्तरी,  माघ ११ गते । स्थानीयवासीको विरोधका कारण महोत्तरीको बर्दिबासमा रेलमार्ग निर्माणको काम रोकिएको छ । अधिग्रहण गरी लिनुपर्ने जग्गाको मुआब्जा समस्या समाधान नै नगरी रेल विभागले बोलपत्र प्रक्रिया थालेको आरोप लगाउँदै बर्दिबास नगरपालिका–१४ का जग्गाधनीले रेलमार्ग निर्माणको काम रोकेका छन् ।जनकपुर–बर्दिबास रेल परियोजनाअन्तर्गत बर्दिबास नगरपालिकामा रहने रेल्वे स्टेशन क्षेत्र नजिकको जग्गामा वर्षौँदेखि बसोबास गर्दै आएका १४ घरपरिवारले सीमाङ्कन गरी विवाद समाधान गरेर मुआब्जा वितरण गर्न रेल विभागसँग माग गरेका थिए । तर, विभागले मनोमानी गरेका कारण आफूहरूले विरोध गर्दै कामकाज ठप्प पारेको स्थानीय मालती खनालले बताउनुभयो । विभागले लामो समयदेखि ती स्थानमा जग्गाको मुआब्जा विवाद नसुल्झाई हतारमा बोलपत्र प्रक्रिया थालेका कारण स्थानीयले रेल्वेको काममा विरोध गरेपछि कामले गति लिनसकेको छैन ।रेल विभागले सीमाङ्कनबिना बोलपत्र आह्वान गरिदिँदा स्थानीयवासीको जग्गा जथाभावी अधिग्रहण गरिएका छन् । एउटै मापदण्डमा परेका जग्गाको मुआब्जा आफूखुसी फरक–फरक दरमा दिइएको छ । कतिलाई समयमै मुआब्जा दिइएको छभने कतिलाई वर्षौँ धाउँदा पनि  उपलब्ध नगराउँदा स्थानीय आन्दोलित भएको स्थानीय अगुवा नीरज अधिकारीले बताउनुभयो ।उहाँले हतारमा बोलपत्र प्रक्रिया थाल्नुले विभागको नियतमा शङ्का उत्पन्न भइरहेको आरोप लगाउनुभयो ।  स्टेशन छेउको उक्त जग्गा २०२२ सालमा नापीले नापजाँच गरेको थियो । तर त्यतिबेला लालपुर्जा भने लिन छुटेको थियो । लालपुर्जा लिएको जग्गा २०७८ सालमा नै प्रतिकट्ठा रू ६१ लाखमा मुआब्जा वितरण भइसकेको छ । तर, लालपुर्जा लिन छुटेका १४ परिवारको मुआब्जा प्राविधिक कारणले रोकिएको स्थानीय खड्गबहादुर सिंहले बताउनुभयो । पूर्ववडाध्यक्ष भरतबहादुर हमालका अनुसार उक्त जग्गालाई मुआब्जा दिनुपर्छ भन्नेमा रेल विभाग प्रष्ट रहेको भए पनि लालपुर्जा नभएका कारण दिन नसकिएको हो । उक्त जग्गामा मुआब्जा दिनुपर्छ भनेर मन्त्रालयमा सिफारिस गरिसकिएको भन्दै सरकारले निर्णय नगरी मुआब्जा दिने अवस्था नभएको रेल विभागलाई उद्धृत गर्दै पूर्ववडाध्यक्ष हमाल बताउनुहुन्छ ।यस सन्दर्भमा सहायक प्रमुख जिल्ला अधिकारी एवं जिल्ला प्रवक्ता उपेन्द्र न्यौपानेले सो क्षेत्रका स्थानीयले पनि चलनचल्तीभन्दा कम मुआब्जा दिने निर्णय भएको भन्दै लिन अस्वीकार गरेको बताउनुभयो । “आफूहरूले जायजेथा छाडेर हिँड्नुपर्ने अवस्था आएको भन्दै अर्को ठाउँमा बसोबास गर्नसक्ने पैसा सरकारले दिनुपर्ने रेल्वेपीडितको भनाइ छ । यसबारे पीडितसँग विभाग र ठेकेदारले पटकपटक वार्ता गरेका थिए । तर, स्थानीयले सीमाङ्कन गरी मुआब्जा नदिएसम्म काम गर्न नदिने अडान राखेपछि ठेकेदारले पनि यी क्षेत्रमा काम अघि बढाएका छैनन्”, सहायक प्रजिअ न्यौपानेले भन्नुभयो । यस सन्दर्भमा जनकपुर रेल्वेका सूचना अधिकारी कमल साहले ऐन, कानुनअनुसार लालपुर्जा नभएको जग्गाको हकमा मुआब्जा दिन नमिल्ने साथै मुआब्जा के र कुन आधारमा दिने भनी नखोलिएका कारण बर्दिबासका १४ घरपरिवारलाई मुआब्जा वितरणमा समस्या उत्पन्न भएको बताउनुभयो । उहाँले ती घरपरिवार विगत २० वर्षभन्दा पनि बढी समयदेखि त्यस स्थानमा बस्दै आएका भए पनि उनीहरूसँग जग्गाको लालपुर्जा नभएका कारण विभागले मुआब्जा दिन नसकेको बताउनुभयो । तर, उनीहरूकै कारण रेल्वेको कामकाज रोकिएपछि सरोकारवाला निकायसँग मिलेर उनीहरूको समस्याबारे मन्त्रालय हुँदै भूमि आयोगसम्म कुरा पुगिसकेको साथै, मन्त्रिपरिषद्ले समेत उनीहरूको समस्यालाई सम्बोधन गर्न निर्णय गरेर उनीहरूलाई मुआब्जा पाउन जग्गाको लिखित प्रमाण ९लालपुर्जा वा अन्य जग्गाको स्वामित्व खुल्ने आधार० बनाइदिन आदेश दिइसकेकाले अब चाँडै समस्या समाधान हुने सूचना अधिकारी साहले बताउनुभयो । उहाँले चाँडै बर्दिबासका आन्दोलित जग्गाधनीले मुआब्जा पाउने विश्वास पनि व्यक्त गर्नुभयो अहिले रेल्वेपीडितहरू सङ्घीय राजधानी काठमाडौँस्थित रेल विभाग, मन्त्रालय, भूमि आयोग र अन्य सरोकारवालालाई प्रत्यक्ष भेटघाट गरी आफ्ना समस्या समाधानका लागि थप पहल गरिरहेका छन् । अहिले रेलमार्गमा भइरहेको माटो पुर्ने, लिक बनाउने, पुल बनाउने, जग्गा अधिग्रहण, घरजग्गा खाली गराउनेलगायत सबै कामकाज ठप्प छ ।",
      "link": "https://gorkhapatraonline.com/news/140259",
      "image": "https://gorkhapatraonline.com/storage/media/247251/conversions/sfgn-original-thumb.jpg"
    },
    {
      "slug": "140249",
      "title": "हरियो सिमीमा अधिक विषादी",
      "timestamp": 1737676800000,
      "source": "gp",
      "content": "कालीमाटी तकारी बजारमा चितवनबाट आएको सिमीमा अधिक विषादी भेटिएको छ ।",
      "longContent": "गोरखापत्र समाचारदाता काठमाडौँ, माघ ११ गते । कालीमाटी तकारी बजारमा चितवनबाट आएको सिमीमा अधिक विषादी भेटिएको छ । खाद्य, प्रविधि तथा गुण नियन्त्रण विभागको ‘र्‍यापिड रेस्पोन्स टिम’ ले मोबाइल फुड प्रयोगशालामा परीक्षण गर्दा सिमीमा अधिक विषादी भेटिएको हो । विभागको टोलीले मङ्गलबार राति ११ देखि बुधबार बिहान ४ बजेसम्स कालीमाटी बजारमा भित्रिएका १०८ गाडीका १५२ नमुनाको परीक्षण गरेको थियो । तीमध्ये चितवनबाट आएको १४१ केजी सिमीमा विषादीको मात्रा अधिक देखिएको हो ।विभागका अनुसार सो अवधिमा भित्रिएका तरकारी परीक्षण गराउँदा चितवनको हरियो सिमीमा ४२ प्रतिशतसम्म इन्जाइम इन्हिविसन पाइएको थियो । चितवनका तरकारी व्यवसायी रामकुमार थपलियाको त्यो सिमीमा विषादीको मात्रा पाइएको हो । विषादीयुक्त सिमी तीन दिनसम्म क्वारेन्टाइन राख्न लगाइएको छ । तरकारीमा ३५ देखि ४५ प्रतिशत इन्जाइम इन्हिविसन पाइँदा क्वारेन्टाइनमा राखी पुनः परीक्षण गर्ने र ४५ प्रतिशतभन्दा बढी आएमा नष्ट गर्ने प्रावधान छ । पछिल्लो एक महिनाबिचमा कालीमाटीमा भित्रिएका रायो, पालुङ्गो, चम्सुर साग र ब्रोकाउली, टाटेसिमीमा लगातार विषादी अधिक भेटिएको थियो ।",
      "link": "https://gorkhapatraonline.com/news/140249",
      "image": "https://gorkhapatraonline.com/storage/media/247236/conversions/tarkari_bazar-original-thumb.jpg"
    },
    {
      "slug": "140611",
      "title": "पूर्व गृहमन्त्री लामिछानेलाई करोड धरौटीमा छाड्न आदेश",
      "timestamp": 1737849600000,
      "source": "gp",
      "content": "सुप्रिम सहकारी ठगी प्रकरणमा पूर्व गृहमन्त्री एवम् राष्ट्रिय स्वतन्त्र पार्टी (रास्वपा) सभापति रवि लामिछानेलाई रुपन्देही जिल्ला अदालतले एक करोड धरौटीमा छाड्न आदेश दिएको छ।",
      "longContent": "लक्ष्मण पौडेलभैरहवा, माघ १३ गते। सुप्रिम सहकारी ठगी प्रकरणमा पूर्व गृहमन्त्री एवम् राष्ट्रिय स्वतन्त्र पार्टी (रास्वपा) सभापति रवि लामिछानेलाई रुपन्देही जिल्ला अदालतले एक करोड धरौटीमा छाड्न आदेश दिएको छ।जिल्ला अदालतमा एकसाता चलेको बहसपछि न्यायाधीश प्रल्हादकुमार योगीको इजलासले लामिछानेलाई आइतबार धरौटीमा छाड्न आदेश दिएको हो।बुटवलको सुप्रिम सहकारीको बचत अपचलनको आरोपमा लामिछानेमाथि सहकारी ठगी र संगठित अपराधमा जिल्ला अदालतमा मुद्दा दायर भएको थियो। सहकारीको रकम अनियमिततामा संलग्न रहेको आरोप लागेका लामिछानेलाई अदालतले एक करोड धरौटीमा छाड्न आदेश दिएको हो।यसअघि थुनछेक बहसमा सरकारी वकिलले लामिछानेलाई थुनामै राखेर मुद्दाको पुर्पक्ष गर्नुपर्ने माग गरेका थिए। थुना बाहिर रहँदा पीडितको न्याय प्रभावित हुने भन्दै उनीहरुले थुनामा पठाएर अनुसन्धान गर्नुपर्नेमा जोड दिएका थिए। तर, रास्वपा सभापति लामिछाने पक्षका वकिलले राज्यले प्रतिशोध साँधेको भन्दै बाहिरै बसेर मुद्दाको पुर्पक्ष गर्न माग गरेका थिए।दुवैतर्फका कानुन व्यवसायीको बहसपछि जिल्ला अदालतले धरौटीमा छाड्ने आदेश सुनाएको हो। लामिछानेलाई यसअघि पोखराको सूर्यदर्शन सहकारी प्रकरणमा कास्की जिल्ला अदालतले ६५ लाख र कालिमाटीको स्वर्णलक्ष्मी सहकारी प्रकरणमा काठमाडौं जिल्ला अदालतले ६० लाख धरौटीमा रिहा गर्न आदेश गरेको थियो।लामिछानेविरुद्ध इलाका प्रहरी कार्यालय, बुटवलले गरेको अनुसन्धानका आधारमा सरकारी वकिल कार्यालयले जिला अदालत, रुपन्देहीमा मुद्दा दर्ता गरेको थियो।लामिछानेविरुद्धको अभियोग पत्रमा सहकारीलाई रकम तिर्न प्रयोग भएको लामिछानेद्वारा हस्ताक्षरित चेक, श्रीमती निकिता पौडेललाई भएको भुक्तानी, झुठो विवरणबाट भएको कम्पनीको स्वामित्व हस्तान्तरण लगायतलाई आधार बनाउँदै सहकारी ठगीमा उहाँको संलग्नता पुष्टि हुने जिकिर गरिएको थियो।",
      "link": "https://gorkhapatraonline.com/news/140611",
      "image": "https://gorkhapatraonline.com/storage/media/247845/conversions/rabi-original-thumb.jpg"
    },
    {
      "slug": "140607",
      "title": "किशोरीहरुको हत्या भएको दावी गर्दै छानविनको माग",
      "timestamp": 1737849600000,
      "source": "gp",
      "content": "अछाममा मृत भेटिएका दुई जना किशोरीका आफन्तले हत्या भएको आशङ्का गरेका छन् । ढकारी गाउँपालिका ८ का १५ वर्षीया सरस्वती खड्का र १४ वर्षीया ईशरा खड्काको ढकारी गाउँपालिकाकै –१ स्थित सुनघर सामुदायिक वनमा शनिवार साँझ शव फेला परेको थियो ।",
      "longContent": "रमेशबहादुर रावतअछाम, माघ १३ गते । अछाममा मृत भेटिएका दुई जना किशोरीका आफन्तले हत्या भएको आशङ्का गरेका छन् । ढकारी गाउँपालिका ८ का १५ वर्षीया सरस्वती खड्का र १४ वर्षीया ईशरा खड्काको ढकारी गाउँपालिकाकै –१ स्थित सुनघर सामुदायिक वनमा शनिवार साँझ शव फेला परेको थियो । शुक्रवार बिहान घरबाट बाख्रा चराउन गएका उनीहरू त्यही दिनबाट सम्पर्कविहीन भएका थिए । शनिवार शङ्कास्पद अवस्थामा शव फेला परेसँगै आफन्तले हत्याको आशङ्का गरेका हुन् । परिवारका सदस्यहरूले हत्या भएको भन्दै छानबिनका लागि स्थानीय प्रशासनसँग माग गरेका हुन् । शव क्षतविक्षत अवस्थामा अलग–अलग ठाउँमा फेला परेका छन् । मृतक दुबै जना एउटै परिवारको हुन् । मृतकमध्ये सरस्वती फुपु र ईशरा नातामा भदैनी पर्छन् । मृतक सरस्वतीकी आमा तारा खड्काले आफ्नो छोरीलाई कसैले मारेको दाबी गर्नुभयो । उहाँले घटनाको सत्यतथ्य छानबिनका लागि घटनास्थल पुग्नुभएका अछामका प्रमुख जिल्ला अधिकारी शिवप्रसाद लम्सालसमक्ष आग्रह गर्नुभयो । मृतक ईशराको भाउजू कृष्णा खड्काले दुवै जनाको हत्या भएको दाबी गर्नुभयो । उहाँले भन्नुभयो, ‘एक जना मात्र भए पनि हामी भवितव्य भयो भन्थ्यौं, दुई जना एकै प्रकारले कसरी मरे ? घटनामा संलग्नलाई प्रहरीले पक्राउ गर्नुपर्छ ।’घटनामा संलग्न भएको हुनसक्ने आशङ्का भएका व्यक्तिको विवरण परिवारका सदस्यले प्रहरीलाई जानकारी गराएको बताइएको छ । आशङ्का गरिएका व्यक्तिले मृतककी भाउजू कृष्णासँग टेलिफोनमा कुरा गर्दै शुक्रवार आफू त्यस जङ्गलमा गएको स्वीकार गरेका छन् । उनले मृतक दुबै जनासँग आफ्नो कुराकानी भएको तर आफू चाँडै फर्किएको बताएका छन् । कृष्णाका अनुसार आफूसँगको कुराकानीमा आरोपीले उनीहरुको मृत्युको विषयका आफूलाई जानकारी नभएको बताउनुभयो । आरोपीको फोन भने अफ देखिएको छ । उनलाई प्रहरीले खोजी सुचीमा राखेको जनाएको छ । आइतबार बिहान घटनास्थलमा अछामका प्रमुख जिल्ला अधिकारी शिवप्रसाद लम्साल पुग्नु भएको छ । उहाँसँगै अछाम प्रहरी प्रमुख एवम् प्रहरी नायव उपरीक्षक ईश्वरीप्रसाद भण्डारी पनि पुग्नुभयो । प्रमुख जिल्ला अधिकारी लम्सालले घटनालाई गम्भीर रूपमा लिएको बताउनुभयो । ‘घटनास्थलको प्रकृति हेर्दा दुर्घटना हो भन्ने वा घटाइएको घटना हो भन्ने ठम्याउन सकिएको छैन’ उहाँले भन्नुभयो । अछामका प्रहरी प्रमुख भण्डारीले घटनाको अनुसन्धान सुरु भएको बताउनुभयो । उहाँका अनुसार कर्णाली प्रदेश प्रहरी कार्यालय कोहलपुरको केनाइन शाखाबाट तालिम प्राप्त कुकुरलाई समेत अनुसन्धानका लागि प्रयोग गरिएको छ । जम्बो नामको सो कुकुर आइतबार बिहानै घटनास्थल पुगेको थियो ।यस्तो छ घटना विवरणशुक्रवार बिहान ढकारी गाउँपालिका –८ काँसेगडाबाट बाख्रा र गोरु लिएर मृतक सरस्वती र ईशरा सोही वडाको बेसीमा पर्ने रिमारवा जानुभयो । उहाँसँगै परिवारका अन्य सदस्य पनि रिमारवा जानुभएको थियो । उतै गोठ छाना भएका उहाँहरुले घरबाट लिएर गएका भाँडाकुँडा र अन्य सामान गोठ छानामा छोडेर बाख्रा लगेर गोठ छानादेखि दश मिनेटको पैदल दूरीमा रहेको छिन्ने ओडारतिर बाख्रा लगेर चराउन जानुभएको थियो ।  साँझ बाख्रा फर्किएर गोठ छाना आउनै लाग्दा बाटोमा छिमेकीको गँहुबालीमा सरुखान लागे । मृतककै छिमेकीले बाख्रालाई बाटोतिर लगाइदिए । सरस्वतीका ७ र ईश्वरीका १५ बाख्रा गोठ छाना पुगे । मृतकको घरमा रहेका परिवारले बाख्राले सरु खाएको थाहा पाएका थिए । बाख्रा पुगे पनि दुवै जना साँझसम्म गोठ छाना नपुग्दा बाख्राले सरु खाएको भन्दै परिवारका सदस्य रिसाउने डरले घर नआएको बुझाइ थियो ।  सरस्वतीकी आमाले अबेर रातिसम्म गोठ छानाको आसपास खोजी गर्नुभयो । छोरी आउने आशामा अबेर रातिसम्म पर्खिनुभयो । राति अबेरसम्म नफर्किदा केटासँग  भागेको हुन सक्ने आशङ्का गर्नुभयो ।  विवाह गरेर भागेर जान सक्ने सम्भावित ठाउँमा पनि खोजी गर्नुभयो । शनिवार बिहानदेखि हराएको कुरा गाउँ काँसेगडामा समेत हल्ला भयो । सबै जनाले विवाह गरेर भागेको हुनसक्ने अड्कल गरेका थिए ।मृतक दुबै जनाका बुवा छिमेकीमुलुक भारतमा भएकाले सरस्वतीका ठुलाबुवा अवि खड्काले वडा कार्यालयमा बालविवाहको उजुरी दिन जाने सल्लाह गर्नुभयो । सोहीअनुसार खड्का उकालो लाग्दै वडा कार्यालय जान भन्दै जन्मदर्ताको फोटोकपी खोज्न विद्यालय विद्याप्रवधनी मावि पुग्नुभयो । शनिवार भएका कारण उहाँले जन्मदर्ताको कपी समेत पाउनु भएन । आइतबार बाल विवाहको मुद्दा दिने गरेर खड्का काँसेगडा फर्किनुभयो । बेलुकी करिब ५ बजे मृतकको लाश भेटिएको स्थान छिन्ने ओडार हुँदै माछा मारेर फर्किएका ४–५ जनाको समूहले ईश्वराको लाश देख्यो । स्थानीय प्रेम खड्काले गाउँमा फोन गरेर लाश भेटिएको खबर गर्नुभयो । गाउँले गएर खोजतलास गर्दा १६ मिटरको दूरीमा सरस्वतीको समेत क्षतविक्षत भएको लाश भेटियो । स्थानीयले प्रहरीलाई खबर गर्नासाथ इलाका प्रहरी कार्यालय कमलबजारको टोली बेलुकी करिब ६ बजे घटनास्थल पुग्यो । प्रहरी टोलीले घटनास्थल शील गरेर राख्यो । रातिको समयमा लाश उठाउन नसकिने भन्दै प्रहरीले घटनास्थललाई सुरक्षा दियो । आइतबार बिहान जम्बो कुकुरसहित प्रमुख जिल्ला अधिकारी, अछाम प्रहरी प्रमुख, सशस्त्र प्रहरी, स्थानीय जनप्रतिनिधि समेत घटनास्थल पुगेका थिए ।घटनाको प्रकृति ढकारी गाउँपालिका –८ र १ को बिचमा एउटा खोला छ । वडा नम्बर ८ घर भएका उहाँहरुको शव खोलापारी वडा नम्बर १ स्थित सामुदायिक वनमा छ । छिन्ने ओडार भनेर चिनिने सो ठाउँमा साना–साना बुट्यान छ । गोरेटो बाटोजस्तै गोठालाहरूको वारपार गर्ने बाटो छ । बाटोदेखि करिब २० मिटरको दूरीमा मृतक ईश्वराको शव छ । उहाँको टाउको र निधारमा ठुलो घाउ छ । बुट्यानमा अड्किएको जस्तो देखिन्छ । उहाँको टाउको शरीरभन्दा तल छ । उहाँको शव भएको ठाउँभन्दा करिब १६ मिटरमाथि अर्का मृतक सरस्वतीको शव छ । उहाँको शव घोप्टो पल्टिएको छ । प्रहरीका अनुसार उहाँको खुट्टा भाँचिएको छ । दुवै जनाको शव भएको ठाउँमा सोझै माथिबाट ढुङ्गा लडेर गएको देखिन्छ । दुवै जनाको शव भएको ठाउँबाट ढुङ्गा गएको हुनसक्ने अनुमान गर्न सकिन्छ । सरस्वतीको शव भेटिएको ठाउँको करिब ३० मिटर माथिबाट सो ढुङ्गा खसेको देखिन्छ । माथिबाट खसेका दुईमध्ये एउटा ढुङ्गा शव भएको भन्दा अर्को छेउमा करिब ३० मिटर टाढा अड्किएको छ । अर्को ढुङ्गा ईश्वराको शव भएको स्थानको तलतिर करिब १५ मिटर दूरीमा छ । दुई किशोरीको शंकास्पद मृत्युले सिङ्गो गाउँ शोकमा छ । स्थानीयहरूले हत्याको आशङ्का गर्दै आफूहरू पनि असुरक्षित भएको महसुस गरेका छन् ।",
      "link": "https://gorkhapatraonline.com/news/140607",
      "image": "https://gorkhapatraonline.com/storage/media/247836/conversions/20250126_090006-original-thumb.jpg"
    },
    {
      "slug": "140600",
      "title": "फूलबारी महोत्सव आयोजना हुने",
      "timestamp": 1737849600000,
      "source": "gp",
      "content": "कैलालीमा फूलबारी महोत्सव आयोजना हुने भएको छ । धनगढी उपमहानगरपालिका –१४ स्थित एच गाउँमा महोत्सव आयोजना हुने भएको हो ।",
      "longContent": "अविनाश चौधरीधनगढी, माघ १३ गते । कैलालीमा फूलबारी महोत्सव आयोजना हुने भएको छ । धनगढी उपमहानगरपालिका –१४ स्थित एच गाउँमा महोत्सव आयोजना हुने भएको हो ।  व्यापार, उद्यम, कृषि, पर्यटन, संस्कृतिको प्रवर्धन एवम् विकास गर्ने उद्देश्यले पाँचौं संस्करणको फूलबारी महोत्सव आयोजना गर्न लागेको आयोजक फूलबारी –११ स्पोर्टस् क्लबले आज पत्रकार सम्मेलन गरी जानकारी दिएको छ । फागुन ९ देखि १८ गतेसम्म न्यू बुद्ध स्पोर्टस् युवा क्लबको खेल मैदानमा महोत्सव आयोजना हुने जनाइएको छ । फूलबारी कैलालीकै महत्त्वपूर्ण क्षेत्र रहेकाले यस क्षेत्रको विकास, समृद्धिमा टेवा दिन महोत्सव आयोजना गर्दैआएको क्लबका अध्यक्ष महेश गोलेले बताउनुभयो । “यस क्षेत्रमा लगानीको वातावरण बनाउन, निकासी हुने वस्तुको पहिचान र जडीबुटी, कृषिको प्रवर्धन गर्न महोत्सवले सहयोग पुग्ने छ” उहाँले भन्नुभयो । १० दिनसम्म आयोजना हुने महोत्सवमा एक सयदेखि १५० वटासम्म स्टल रहने आयोजकले जनाएको छ । व्यापारिक, कृषि, खानपान लगायतका स्टल रहने अध्यक्ष गोलेले बताउनुभयो । यसैगरी, महोत्सवमा गोलमेच सम्मेलनका साथै विभिन्न समुदायको सांस्कृतिक नृत्य प्रतियोगिता हुने जनाइएको छ । फूलबारी महोत्सवलाई फूलबारी, धनगढी, उर्मा, चौमाला, हसुलिया लगायतका क्षेत्रका गरी करिब पाँच लाख दर्शकले अवलोकन गर्ने आयोजकले जनाएको छ । महोत्सव आयोजनाका लागि करिब ५० लाख रुपियाँ खर्च हुने पत्रकार सम्मेलनमा जानकारी दिइएको छ । क्लबले फूलबारी क्षेत्रको सम्भावना उजागर गर्न र व्यापार, उद्यम, कृषि, कला क्षेत्रको प्रवर्धन गर्नका लागि २०७३ सालदेखि महोत्सव आयोजना गर्दै आएको छ । कोरोना महामारीका कारण रोकिएको महोत्सव यस वर्षदेखि पुनः आयोजना हुनेभएको छ ।",
      "link": "https://gorkhapatraonline.com/news/140600",
      "image": "https://gorkhapatraonline.com/storage/media/247822/conversions/Foolwari-mahotsav-news.-2222-original-thumb.jpg"
    },
    {
      "slug": "140581",
      "title": "हुलाक सेवा लोकतान्त्रिक र आधुनिक बनाउन लागेको छु : मन्त्री गुरुङ",
      "timestamp": 1737849600000,
      "source": "gp",
      "content": "सञ्चार तथा सूचना प्रविधि मन्त्री पृथ्वीसुब्बा गुरुङले हुलाक सेवालाई लोकतान्त्रिक र आधुनिक बनाउन मन्त्रालय सक्रिय रहेको बताउनु भएको छ ।",
      "longContent": "काठमाडौँ, माघ १३ गते । सञ्चार तथा सूचना प्रविधि मन्त्री पृथ्वीसुब्बा गुरुङले हुलाक सेवालाई लोकतान्त्रिक र आधुनिक बनाउन मन्त्रालय सक्रिय रहेको बताउनु भएको छ । पञ्चायतकालदेखिको नीति टेकेर सञ्चालन हुँदै आएको हुलाकको नीति परिवर्तन गर्न आवश्यक रहेको बताउनु भयो । उहाँले यो वर्षभित्र पुराना सबै नीति र ऐन संशोधन गरेर समायानुकुल बनाउने कार्यमा आफू गम्भीरताका साथ लागेको सुनाउनु भयो । सञ्चार तथा सूचना प्रविधि मन्त्रालयमा आइतबार हुलाक विभागले आयोजना गरेको ‘एक स्थानीय तह एक हुलाक’ कार्यालय स्थापना घोषणा कार्यक्रमको उद्घाटन गर्दै उहाँले मुलुक रुपान्तरणसँगै नीति र विधि फेरिन नसक्दा विकास ओझेलमा परेको धारणा राख्नुभयो ।उहाँले नेपालमा विभिन्न समयमा भएका शान्तिपूर्ण क्रान्तिले राजनीतिक विकास भएको बताउदैँ संरचनागत क्रान्तीमा सुधार ल्याउनतिर हालसम्म कसैको ध्यान नगएको गुनासो गर्नुभयो । उहाँका अनुसार हुलाक सेवा निकै पुरानो र महत्त्वपूर्ण सेवा भएको र यसलाई आधुनिकरण गर्न प्रविधि मैत्री बनाउन जरुरी रहेको सुनाउनु भयो । “अब हुलाकको नीति परिवर्तन हुन्छ,” मन्त्री गुरुङले भन्नुभयो,“साथै हुलाकलाई प्रविधि मैत्री बनाउने विषयमा हाम्रो मन्त्रालय सधैँ संवेदनशील छ ।” कार्यक्रममा मन्त्री गुरुङले हुलाक सेवा विभागलाई निर्देशन दिँदै डिल्लीबजारस्थित गोश्वारा हुलाक कार्यालयबाट सुधारको कार्य थालनी गर्नुपर्ने बताउनुभयो ।त्यस्तै, कार्यक्रममा स्थानीय तहका सबै हुलाक कार्यालयका कर्मचारी सहभागी थिए । यी सबैमाझ मन्त्री गुरुङले हुलाक जनसेवामुखी बनाउन आग्रह समेत गर्नुभयो । “हुलाक सेवाको प्रभावकारिता सुरुवात केन्द्रबाट गोश्वारा हुलाक कार्यालयबाट सुरु गर्नुहोस्, अरू स्थानीय तहका हुलाक कर्मचारीले आ–आफ्नो क्षेत्रमा सेवा प्रभावित बनाउनुहोस्”, मन्त्री गुरुङले भन्नुभयो,“मन्त्रालयबाट नेतृत्व लिएर तपाईंहरूको काममा साथ दिन हरदम तयार छु ।”कार्यक्रममा मन्त्री गुरुङ, निमित्त सचिव (सहसचिव) गजेन्द्रकुमार ठाकुरका अनुसार हुलाक सेवाले सीमित स्राेत र साधन प्रयोग गरेर अधिकतम उद्देश्य पूरा गर्न गर्दै आएको बताउनु भयो । साथै मन्त्री गुरुङको स्प्रीड अनुकुल  हुलाक सेवालाई आधुनिकीकरण गर्न मन्त्रालयमा गृहकार्य भइरहेको बताउनुभयो । हुलाक विभागका महानिर्देशक मनमाया भट्टराई पंगेनीले गोश्वारा हुलाक कार्यालयको अवस्था सुनाउँदै स्थानीय तहका हुलाक कार्यालयको सुधारका चुनौती र कार्य योजना मन्त्रीसमक्ष जानकारी दिनुभयो ।",
      "link": "https://gorkhapatraonline.com/news/140581",
      "image": "https://gorkhapatraonline.com/storage/media/247800/conversions/Cover_66-original-thumb.jpg"
    },
    {
      "slug": "140567",
      "title": "निजामती कर्मचारी सङ्गठन कालीकोट अध्यक्षमा पाण्डे",
      "timestamp": 1737849600000,
      "source": "gp",
      "content": "नेपाल निजामती कर्मचारी सङ्गठन कालीकोटको अध्यक्षमा पुनः भक्तिप्रसाद पाण्डे निर्वाचित हुनुभएको छ । नेकपा (एमाले) निकट कर्मचारी संगठन कालीकोट सदरमुकाम मान्म बजारमा सम्पन्न १२ औँ अधिवेशनले पाण्डेलाई पुनः सर्वसम्मत अध्यक्षमा चयन गरेको हो ।",
      "longContent": "प्रेमराज सिम्खडाकालीकोट, माघ १३ गते । नेपाल निजामती कर्मचारी सङ्गठन कालीकोटको अध्यक्षमा पुनः भक्तिप्रसाद पाण्डे निर्वाचित हुनुभएको छ । नेकपा (एमाले) निकट कर्मचारी सङ्गठन कालीकोट सदरमुकाम मान्म बजारमा सम्पन्न १२ औँ अधिवेशनले पाण्डेलाई पुनः सर्वसम्मत अध्यक्षमा चयन गरेको हो । शनिवार अबेर सकिएको अधिवेशनले सङ्गठनको उपाध्यक्षद्वयमा कम्मरबहादुर बम र रीताकुमारी पाण्डे, सचिवमा प्रकाशचन्द धिताल, सहसचिवमा दिलीपप्रसाद न्यौपाने र कोषाध्यक्षमा दमनराज शाहीसहित १९ सदस्यीय नयाँ जिल्ला कमिटी निर्वाचित भएको हो । सदस्यमा भरत पाण्डे, जयरुप पाण्डे, लक्ष्मी धिताल, दीपराज सज्याल, गोविन्दबहादुर शाही, रोशनकुमार चौधरीलगायत निर्वाचित भएका छन् । अधिवेशनले केन्द्रीय प्रतिनिधिका रूपमा पाँच जनालाई निर्वाचित गरेको छ । केन्द्रीय प्रतितिधिमा प्रबलजङ्ग शाही, चक्र विश्वक्रर्मा, सावित्री घिमिरे, राजेन्द्रबहादुर सिंह र टक्कबहादुर बम छन् । प्रदेश प्रतिनिधिमा कलबहादुर बम, कृष्णबहादुर बम, नमराज आचार्य, बिन्दाकुमारी शाही, पूर्णचन्द काफ्ले, ऐनबहादुर शाहीलगायत आठ जना चयन भएका छन् । दोस्रो कार्यकालका लागि निर्वाचित भक्तिप्रसाद पाण्डेले सङ्गठनको वृत्ति विकासका लागि सबैले आफूलाई थप जिम्मेवारी सुम्पेको बताउनुभयो । उहाँले अब यो कार्यलयमा सङ्गठनको गरिमालाई व्यापक बनाउन लागिपर्ने बताउनुभयो । अधिवेशनमा नेपाल निजामती कर्मचारी सङ्गठनका केन्द्रीय सदस्य देवानन्द धितालले कालीकोटमा नेपाल निजामती कर्मचारी सङ्गठनले ट्रेड युनियनमा आफ्नो नेतृत्वलाई निर्वाचित गरेको भन्दै आगामी निर्वाचनमा पनि यो संस्थाले आफ्नो साख जोगाउन लागिपर्ने विश्वास लिएको बताउनुभयो ।",
      "link": "https://gorkhapatraonline.com/news/140567",
      "image": "https://gorkhapatraonline.com/storage/media/247739/conversions/karmachari--original-thumb.jpg"
    },
    {
      "slug": "140497",
      "title": "जीवन बिमा कम्पनीको व्यापार बढ्यो",
      "timestamp": 1737849600000,
      "source": "gp",
      "content": "चालु आर्थिक वर्ष २०८१/८२ को पहिलो छ महिनामा जीवन बिमा व्यवसाय गर्ने बिमा कम्पनीले ८१ अर्ब रुपियाँभन्दा बढी बिमा शुल्क आर्जन गरेका छन् ।",
      "longContent": "गोरखापत्र समाचारदाताकाठमाडौँ, माघ १३ गते । चालु आर्थिक वर्ष २०८१/८२ को पहिलो छ महिनामा जीवन बिमा व्यवसाय गर्ने बिमा कम्पनीले ८१ अर्ब रुपियाँभन्दा बढी बिमा शुल्क आर्जन गरेका छन् । नेपालमा सञ्चालित १४ वटा जीवन बिमा तथा तीन लघु बिमा कम्पनीले पुस मसान्तसम्ममा कुल ८१ अर्ब १७ करोड ६८ लाख रुपियाँ बिमा शुल्क सङ्कलन गरेका हुन् ।जसमध्ये १४ वटा जीवन बिमा कम्पनीले मात्रै ८० अर्ब ६६ करोड ३८ लाख रुपियाँ बराबरको व्यापार गरेका छन् भने तीन जीवन लघुबिमा कम्पनीले ५१ करोड २९ लाख ९५ हजार रुपियाँको व्यवसाय गरेका छन् । नियामक बिमा प्राधिकरणका अनुसार पछिल्लो एक महिनामा जीवन बिमा कम्पनीको व्यापार १५ अर्ब तीन करोड १५ लाख रुपियाँले बढेको हो । गत मङ्सिरसम्म जीवन बिमा कम्पनीहरूले कुल ६६ अर्ब १४ करोड ५३ लाख रुपियाँ बिमा शुल्क सङ्कलन गरेका थिए ।समीक्षा अवधिमा १४ जीवन बिमा कम्पनीले वैदेशिक रोजगारबाहेकको प्रथम बिमा शुल्क १५ अर्ब ८४ करोड १४ लाख, वैदेशिक रोजगार बिमा शुल्क एक अर्ब ४३ करोड ४३ लाख तथा नवीकरणबापत ६३ अर्ब ३८ करोड ८० लाख रुपियाँ बिमा शुल्क सङ्कलन गरेका हुन् । जीवन बिमाको कारोबार गर्ने तीन लघु बिमा कम्पनीले २८ करोड सात लाख प्रथम बिमा शुल्क, २२ करोड ९६ लाख वैदेशिक रोजगार बिमा शुल्क तथा नवीकरणबापत २६ लाख ४१ हजार रुपियाँ बिमा शुल्क सङ्कलन गरेका छन् । लघु जीवन बिमकले छ महिनामा कुल ५१ करोड २९ लाख ९५ हजार रुपियाँ कुल बिमा शुल्क आर्जन गरेका छन् ।चालु आवको छ महिनासम्मको अवधिमा बिमा शुल्क सङ्कलनको हिसाबले नेपाल लाइफ इन्स्योरेन्स अग्रस्थानमा रहेको छ । नेपाल लाइफले पुससम्ममा सबैभन्दा धेरै १८ अर्ब ३६ करोड ५६ लाख रुपियाँ बिमा शुल्क सङ्कलन गरेको छ । दोस्रो स्थानमा रहेको एलआइसी नेपालले आठ अर्ब १२ करोड ९८ लाख रुपियाँ कुल बिमा शुल्क आर्जन गरेको छ ।पुसमा पन्ध्र अर्बनजिकचालु आवको पुसमा मात्रै जीवन बिमा कम्पनीले १४ अर्ब ९२ करोड २० लाख बराबरको व्यापार गरेका छन् । प्राधिकरणका अनुसार पुसमा १४ वटा जीवन बिमा कम्पनीहरूले एक खर्ब ४८ अर्ब २१ करोड रुपियाँ बिमाङ्क बराबरको चार लाख ३३ हजार २३१ वटा बिमा लेख बिक्री गरेका छन् । जीवन बिमा कम्पनीहरूले पुसमा ११ अर्ब ३० करोड ६० लाख रुपियाँ बराबरको नवीकरण बिमा शुल्क आर्जन गरेका छन् । पुसमा सबैभन्दा धेरै नेपाल लाइफ इन्स्योरेन्सले तीन अर्ब ६९ करोड २९ लाख रुपियाँ कुल बिमा शुल्क आर्जन गरेको छ । दोस्रोमा लाइफ इन्स्योरेन्स कर्पोरेसन नेपालले एक अर्ब ७९ करोड ६४ लाख, तेस्रोमा नेसनल लाइफले एक अर्ब ६२ करोड १२ लाख रुपियाँ कुल बिमा शुल्क आर्जन गरेको छ ।लघुबिमाको व्यापार एकाउन्न करोडमाथिप्राधिकरणका अनुसार लघुबिमा कम्पनीले पनि व्यवसाय विस्तारमा तीव्रता दिइरहेका छन् । पुस मसान्तसम्म कम्पनीले छ लाख ६९ हजार २४४ बिमालेख जारी गरी ५१ करोड २९ लाख ९५ हजार रुपियाँको व्यवसाय गरेका छन् ।",
      "link": "https://gorkhapatraonline.com/news/140497",
      "image": "https://gorkhapatraonline.com/storage/media/247625/conversions/Untitled-1-original-thumb.jpg"
    },
    {
      "slug": "140495",
      "title": "अर्थतन्त्र चलायमान बनाउन अध्यादेश",
      "timestamp": 1737849600000,
      "source": "gp",
      "content": "नेपाली कांग्रेसले आर्थिक क्षेत्रलाई चलायमान बनाउनकै लागि अध्यादेश ल्याउनुपरेको प्रस्टीकरण दिएको छ ।",
      "longContent": "गोरखापत्र समाचारदाता काठमाडौँ, माघ १३ गते । नेपाली कांग्रेसले आर्थिक क्षेत्रलाई चलायमान बनाउनकै लागि अध्यादेश ल्याउनुपरेको प्रस्टीकरण दिएको छ । सिंहदरबारमा शनिबार बसेको कांग्रेसका पदाधिकारी, पूर्वपदाधिकारी र पार्टी संसदीय दलको बैठकले आर्थिक क्षेत्रसँगको विमर्शमै सरकारले अध्यादेश ल्याएको प्रस्ट पारेको हो । बैठकमा गृहमन्त्री रमेश लेखकले सरकारका कामकारबाहीसँगै विधेयक एवं अध्यादेशका सन्दर्भमा जानकारी दिनुभयो । कांग्रेस संसदीय दलका प्रमुख सचेतक श्यामकुमार घिमिरेका अनुसार गृहमन्त्री लेखकले अध्यादेशमा भएका विषय संशोधन गर्नुपरेमा संसद्मा टेबुल गर्ने बेलामा प्रतिस्थापन विधेयक ल्याएर परिमार्जन गर्न सकिने बताउनुभयो । उहाँले भन्नुभयो, “आर्थिक सुधारको काम गर्नुपर्ने भएकाले केही विधेयकलाई संशोधन गर्नैपर्ने भयो । त्यसैले अध्यादेश ल्याउनुपरेको कुरा गृहमन्त्रीले राख्नुभयो । अध्यादेशका सन्दर्भमा कांग्रेसको धारणा प्रस्ट छ । अध्यादेश आर्थिक सुधारका लागि हो ।”बैठकमा स्वास्थ्य तथा जनसङ्ख्यामन्त्री प्रदीप पौडेल र कृषि तथा पशुपन्छी विकासमन्त्री रामनाथ अधिकारीले पनि मन्त्रालयगत कुरा राख्नुभयो । उहाँहरूले मन्त्रालयमा गरेको र अब गर्ने कामका सन्दर्भमा जानकारी दिनुभयो । बैठकमै कुरा राख्न आग्रहबैठकमा सभापति शेरबहादुर देउवाले संसद्को अधिवेशनमा पार्टीभित्र साझा धारणा बनाएर एकमतका साथ प्रस्तुत हुनुपर्ने बताउनुभयो । उहाँले भन्नुभयो, “केही कुरा भए, समस्या भए बैठकमै राखौँ । कांग्रेस एक बनाएर संसद्मा प्रस्तुत गरौँ । बाहिर बोल्नेभन्दा पनि बैठकमै कुरा राखेर साझा दृष्टिकोण बनाउनु पर्छ ।”",
      "link": "https://gorkhapatraonline.com/news/140495",
      "image": "https://gorkhapatraonline.com/storage/media/247623/conversions/Ramesh-lekhak-original-thumb.jpg"
    },
    {
      "slug": "140494",
      "title": "अखिल क्रान्तिकारीको मतगणना जारी",
      "timestamp": 1737849600000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) निकट अखिल क्रान्तिकारीको नेतृत्व चयनका लागि निर्वाचनको मतगणना जारी छ ।",
      "longContent": "गोरखापत्र समाचारदाता काठमाडौँ, माघ १३ गते । नेपाल कम्युनिस्ट पार्टी (माओवादी केन्द्र) निकट अखिल क्रान्तिकारीको नेतृत्व चयनका लागि निर्वाचनको मतगणना जारी छ । कुल दुई हजार ३९८ जना प्रतिनिधिबाट शनिबार भएको निर्वाचनमा एक हजार ९१५ मत खसेको थियो । माओवादी केन्द्रका केन्द्रीय सदस्य एवं अखिल क्रान्तिकारीका इन्चार्ज हिमाल शर्माले मतगणना सुरु भएको जानकारी दिनुभयो । उहाँले कुल ८० मत गणना हुँदा अध्यक्षका प्रत्यासी विजय सापकोटाले ४४ मत, हेमन्त राईले १८ मत र सुदिन पौडेलले १० मत पाउनुभएको बताउनुभयो । अखिल क्रान्तिकारीको २३ औँ सम्मेलनको शनिबार बिहान ८ बजेदेखि बेलुका ६ बजेसम्म मतदान भएको थियो ।",
      "link": "https://gorkhapatraonline.com/news/140494",
      "image": "https://gorkhapatraonline.com/storage/media/247622/conversions/111-original-thumb.jpg"
    },
    {
      "slug": "140493",
      "title": "शिक्षा विधेयक टुङ्ग्याउन दलहरू आन्तरिक गृहकार्यमा",
      "timestamp": 1737849600000,
      "source": "gp",
      "content": "विद्यालय शिक्षा विधेयकलाई टुङ्गोमा पुर्‍याउने विषयमा सत्ता सहकार्य गरिरहेका दलले आन्तरिक तयारी गरिरहेका छन् ।",
      "longContent": "गोरखापत्र समाचारदाताकाठमाडौँ, माघ १३ गते । विद्यालय शिक्षा विधेयकलाई टुङ्गोमा पुर्‍याउने विषयमा सत्ता सहकार्य गरिरहेका दलले आन्तरिक तयारी गरिरहेका छन् । उक्त विधेयक अहिले प्रतिनिधि सभा अन्तर्गतको शिक्षा, स्वास्थ्य तथा सूचना प्रविधि समितिमा विचाराधीन छ । नेपाली कांग्रेसले विधेयकमाथि छलफल गरेर सुझाव सङ्कलन गरिरहेको छ । कांग्रेसले पछिल्लो समय दलका नेतासँग र सरोकारवालासँग छलफल गरेको थियो । कांग्रेसको केन्द्रीय शिक्षा विभागले यसअघि पार्टी सभापति शेरबहादुर देउवाको उपस्थितिमा बृहत् छलफल कार्यक्रम गरेको थियो । पार्टीका शिक्षा विभाग प्रमुख नैनसिंह महरले भन्नुभयो, “हामीले विद्यालय शिक्षा विधेयकसँगै अबको मुलुकको शिक्षा नीति कस्तो हुनु पर्छ भन्ने विषयमा पनि बहस चलाएका छौँ । यसलाई अन्तिम रूप दिएर पार्टी तथा सरकारलाई पनि हस्तान्तरण गर्ने छौँ ।” विभागले विद्यालय शिक्षा विधेयक र सरोकार विषयमा निरन्तर विमर्श गर्ने र सुझाव सङ्कलन गर्ने गरी बहस थालेको महरले बताउनुभयो । उक्त विभागले शिक्षक अभिभावक, निजी विद्यालय सञ्चालकसहित सरोकारवालासँग छलफल र सुझाव सङ्कलन गरिरहेको छ । विधेयकलाई लामो समयसम्म संसद्मै अड्काएर राख्दा संविधानले व्यवस्था गरेका विषय कार्यान्वयनमा समस्या भएको बताउँदै युग सुहाउँदो शिक्षा प्राप्त गर्ने वातावरण बनाउन छलफलमा सहभागी अधिकांशको भनाइ थियो । शिक्षा विधेयकमाथि एक हजार ७५८ वटा संशोधन परेको छ । विधेयकमाथि परेको संशोधन प्रस्तावमध्ये निजी क्षेत्रबाट सञ्चालित विद्यालयको व्यवस्थापन, निःशुल्क शिक्षा नीतिको कार्यान्वयन, शिक्षकको स्वामित्व तथा वृत्तिविकास, विद्यालय शिक्षाको मोडल आदि पेचिला विषय हुन् । यो विधेयकमा भएकामध्ये निजी लगानीमा विद्यालयको स्थापना र सञ्चालनसम्बन्धी, प्रधानाध्यापकको छनोट, राष्ट्रिय परीक्षा बोर्डमा रहने कर्मचारीको व्यवस्थालगायत पनि पेचिला विषय हुन् । संशोधन प्रस्तावलाई केलाएर एकीकृत धारणा बनाउन सरकारको नेतृत्व गरिरहेको नेपाल कम्युनिस्ट पार्टी (एमाले) ले शिक्षक सङ्गठनका पूर्वअध्यक्ष डा. बाबुराम अधिकारीको संयोजकत्वमा एक कार्यदल बनाएको थियो । उक्त कार्यदलले यही माघ १ गते पार्टीका सचिव तथा संसदीय विभागका प्रमुख योगेश भट्टराईलाई प्रतिवेदन बुझाइसकेको छ । कार्यदलका संयोजक अधिकारीले करिब एक महिना अध्ययन गरेर उक्त प्रतिवेदन तयार पारिएको बताउनुभयो । सरोकारवालासँग गरेको छलफलबाट आएको सुझाव, सांसदहरूले हालेको संशोधन प्रस्ताव, संविधान, कानुनसमेतको अध्ययन गरेर प्रतिवेदन तयार पारिएको उहाँले बताउनुभयो । शिक्षा, विज्ञान तथा प्रविधिमन्त्री विद्या भट्टराईले पनि संसद्को हिउँदे अधिवेसनबाट शिक्षा विधेकयलाई पारित गर्ने गरी काम भइरहेको बताउनुभयो । शिक्षा समितिले पनि संशोधन प्रस्तावमाथि छलफल सकेर विधेयकमाथि केही दिनअघि प्रदेशस्तरीय छलफल गरेको थियो ।",
      "link": "https://gorkhapatraonline.com/news/140493",
      "image": "https://gorkhapatraonline.com/storage/media/247621/conversions/education-original-thumb.jpg"
    },
    {
      "slug": "140492",
      "title": "सञ्चालन नै हुन सकेनन् ‘फायर हाइड्रेन्ट’",
      "timestamp": 1737849600000,
      "source": "gp",
      "content": "काठमाडौँ उपत्यकाका विभिन्न सडक किनारमा पाँच वर्षअघि जडान गरिएका ‘फायर हाइड्रेन्ट’ हालसम्म सञ्चालन हुन सकेका छैनन् ।",
      "longContent": "काठमाडौँ, माघ १३ गते । काठमाडौँ उपत्यकाका विभिन्न सडक किनारमा पाँच वर्षअघि जडान गरिएका ‘फायर हाइड्रेन्ट’ हालसम्म सञ्चालन हुन सकेका छैनन् । अहिलेसम्म ‘फायर हाइड्रेन्ट’ लाई मेलम्चीको पानी वितरण प्रणालीमा समेत जडान गर्न सकिएको छैन । मेलम्चीको पानी वितरणसँगै आगलागी नियन्त्रण, दैवी प्रकोप तथा विपत् व्यवस्थापनका लागि सहज र उपयोगी हुने भन्दै काठमाडौँ उपत्यकाभित्रका सडक किनारमा ‘फायर हाइड्रेन्ट’ ठड्याइएको थियो । दमकलमा पानी भर्न मिल्ने भएका कारण यो उपकरण २०७७ चैतमा काठमाडौँमा मेलम्चीको पानी ल्याउनुभन्दा अघि नै जडान गरिसकिएको थियो । ‘फायर हाइड्रेन्ट’ राखेसँगै कुनै स्थानमा आगलागीको घटना भयो भने दमकललाई पानीका लागि भण्डारण केन्द्र र खोलातिर जानुपर्ने बाध्यताको अन्त्य हुने विश्वास गरिएको थियो । फुटपाथमा बटुवा ठोक्किने गरी जडित ‘फायर हाइड्रेन्ट’ मुख बन्द गरेर राखिनुपर्नेमा खुलै राख्दा यसका मुखमा चाउचाउ, जुस, खैनी, पानपरागका खोल कोचिएको देखिन्छ । मेलम्ची खानेपानी आयोजना कार्यान्वयन निर्देशनालयका अनुसार अहिलेसम्म चक्रपथभित्र सिंहदरबार, बबरमहल, अनामनगर, रामशाहपथ, पुतलीसडकलगायत राजधानीको घनाबस्ती भएका क्षेत्रको २५० स्थानमा ‘फायर हाइड्रेन्ट’ जडान भइसकेका छन् । मेलम्चीको पाइपलाइन जडान हुने ठाउँको प्रत्येक पाँच/पाँच सय मिटरको दुरीमा ‘फायर हाइड्रेन्ट’ राख्ने लक्ष्य रहेको निर्देशनालयले जनाएको छ । चक्रपथभित्र थप २५० स्थानमा ‘फायर हाइड्रेन्ट’ जडान गरिने योजना छ । उपत्यकामा अन्य स्थानको तुलनामा चक्रिपथभित्र घनाबस्ती र आवादी भएको हुनाले पहिलो चरणमा यस क्षेत्रमा मात्र ‘फायर हाइड्रेन्ट’ जडान गर्न लागिएको हो । थप माग र आवश्यकताका आधारमा अन्य स्थानमा जडान गरिने निर्देशनालयको भनाइ छ ।निर्देशनालय निर्देशक टीकाबहादुर चौधरीले राजधानीमा बढ्दै गएको आगलागीको जोखिमलाई मध्यनजर गर्दै पानी वितरण सञ्जालको निर्माणसँगै ‘फायर हाइड्रेन्ट’ स्थापनाको कार्यलाई अगाडि बढाइएको बताउँदै ‘फायर हाइड्रेन्ट’ हरूलाई छिट्टै नै सञ्चालनमा ल्याउन आवश्यक प्रक्रिया अगाडि बढाइने जानकारी दिनुभयो । ‘फायर हाइड्रेन्ट’ हरूलाई मेलम्चीको वितरण प्रणालीसँग छिट्टै जडान गरी तिनको परीक्षण र सञ्चालन गरिने उहाँले बताउनुभयो । मेलम्चीको पानी नियमित हुन नसक्दा ‘फायर हाइड्रेन्ट’ लाई खानेपानीको पाइपलाइनसँग जोड्न नसकिएको उहाँको भनाइ छ । हिउँदमा मेलम्चीको पानी वितरण गरिए पनि पानीको आवश्यक तह पुग्न नसक्दा ‘फायर हाइड्रेन्ट’ खानेपानी पाइपलाइनमा जडान हुन नसकेको हो । पाइपभरि पानी आएका बेलामा मात्र ‘फायर हाइड्रेन्ट’ मा पानी पुग्न सक्छ । आवश्यक तहभन्दा अलिकति पनि पानी कम भएको अवस्थामा ‘फायर हाइड्रेन्ट’ मा पुग्न सक्दैन ।‘फायर हाइड्रेन्ट’ अन्तर्राष्ट्रिय अभ्याससहरी खानेपानी तथा सरसफाइ आयोजनाका निर्देशक राजेन्द्रप्रसाद सापकोटाले सहरी क्षेत्रमा आगलागीको जोखिम नियन्त्रण तथा व्यवस्थापनका लागि ‘फायर हाइड्रेन्ट’ प्रविधि अन्तर्राष्ट्रिय रूपमा नै प्रभावकारी रहेको बताउनुभयो । तापमानमा भइरहेको वृद्धि र आगलागीको जोखिम बढ्दै गइरहेको अहिलेको अवस्थामा काठमाडौँजस्तो घनाबस्ती रहेको सहरमा ‘फायर हाइड्रेन्ट’ यथाशीघ्र सञ्चालनमा ल्याउनुपर्ने बताउनुभयो ।उहाँले भन्नुभयो, “फायर हाइड्रेन्ट’ बाट दमकलका लागि सहज रूपमा पानी निकाल्न सकिने हुँदा बजार क्षेत्रमा कुनै आगलागीका घटना भए समयमै निभाउन सकिन्छ । बजार क्षेत्रको नजिक कमै मात्र खुला पानीका स्रोत हुन्छन् । यसकारण ‘फायर हाइड्रेन्ट’ जडान गर्नु अति आवश्यक हुन्छ ।” उहाँले भन्नुभयो, “आगलागीलगायतका विपत् व्यवस्थापनका लागि मात्रै उपयोग गरिने ‘फायर हाइड्रेन्ट’ आगलागी नियन्त्रण गर्न प्रयोग गर्न मिल्ने विशेष संरचना हो । सहरी क्षेत्रमा फायर हाइड्रेन्ट निकै आवश्यक प्रविधि मानिन्छ । सहरका सबैजसो भागमा यस्तो प्रविधि जोड्ने अन्तर्राष्ट्रिय अभ्यास पनि छ ।”",
      "link": "https://gorkhapatraonline.com/news/140492",
      "image": "https://gorkhapatraonline.com/storage/media/247673/conversions/Untitled-1-original-thumb.jpg"
    },
    {
      "slug": "140490",
      "title": "अमेरिकाले करिब १० लाख मानिसलाई फिर्ता पठाउने",
      "timestamp": 1737849600000,
      "source": "gp",
      "content": "अमेरिका आप्रवासीको मुलुक हो । आप्रवासीकै पसिनाले अमेरिका अहिलेको अवस्थामा पुगेको हो तर गत हप्ताको शपथग्रहण सँगसँगै अमेरिकामा गैरकानुनी रूपमा रहे बसेका सबै आप्रवासीलाई सामूहिक रूपमा देश निकाला गर्ने राष्ट्रपति डोनाल्ड ट्रम्पको घोषणाले सबै कागजपत्रविहीन आप्रवासीको मनमा एउटा भयानक त्रासदी छाएको छ ।",
      "longContent": "राले (अमेरिका), माघ १३ गते  । अमेरिका आप्रवासीको मुलुक हो । आप्रवासीकै पसिनाले अमेरिका अहिलेको अवस्थामा पुगेको हो तर गत हप्ताको शपथग्रहण सँगसँगै अमेरिकामा गैरकानुनी रूपमा रहे बसेका सबै आप्रवासीलाई सामूहिक रूपमा देश निकाला गर्ने राष्ट्रपति डोनाल्ड ट्रम्पको घोषणाले सबै कागजपत्रविहीन आप्रवासीको मनमा एउटा भयानक त्रासदी छाएको छ । ‘सेन्टर फर माइग्रेसन स्टडिज’ ले हालै निकालेको तथ्याङ्क अनुसार हाल अमेरिकामा एक करोड ३३ लाख मानिस गैरकानुनी वा कुनै कानुनी कागजपत्रबिना नै अमेरिकाका विभिन्न स्थानमा बसोबास गरिरहेका छन् । यीमध्ये अधिकांशले काम गरेर आर्थिक उपार्जन गरिरहेका छन् । राष्ट्रपति ट्रम्पको कार्यकाल गत जनवरी २० मा सुरु भएपछिको पहिलो कार्यकारी आदेशमा गैरकानुनी तवरले अमेरिकामा रहेका सबै आप्रवासीलाई आफ्नै घर फिर्ता पठाउने योजना अनुरूप अहिले इमिग्रेसन एन्ड कस्टम इन्फोर्समेन्ट (आइसिई) ले आप्रवासीमाथि निकै धरपकड सुरु गरेको छ र मेक्सिकोसँगको सीमा इलाकामा एक हजार पाँच सय आइसिईलाई पठाइसकेको छ । अहिले दैनिक रूपमा करिब तीन सय कागजपत्रविहीन आप्रवासीलाई गिरफ्तार गरिएको छ । बुधबार पोप फ्रान्सिसले अमेरिका अवसरको देश हो र यसको नीति सबैलाई स्वागत गरेर लैजाने हो, त्यसैले ट्रम्पको यो कदम अनुचित हो भन्नुभएको थियो । बिहीबार मात्र आइसिईले अमेरिकाका १० वटा ठुला सहरबाट करिब एक हजार तीन सय मानिसलाई गिरफ्तार गरेको छ । जसमध्ये एक हजार जति आपराधिक पृष्ठभूमिका रहेको कुरा समाचारपत्रले जनाएका छन् । आइसिईलाई शङ्कास्पद मानिसलाई समाउने र नियन्त्रणमा लिन सक्ने गरी अधिकार दिइएको छ । तर पनि केही राज्य तथा सहरमा भने यस्ता गतिविधि रोक्न सक्ने गरी कानुन बनेकाले आइसिईले ती स्थानबाट मानिसलाई समाउन सकेको छैन । आइसिईले अहिले विशेषतः कागजपत्रविहीनलाई समाउनका लागि विद्यालय, अस्पताल, चर्च, रेस्टुराँ, ग्यास स्टेसनलाई प्रमुख केन्द्रविन्दु बनाएको छ । कागजपत्रविहीन आप्रवासी अधिकांश अमेरिकाको सबैभन्दा बाक्लो बस्ती रहेको इलाका सिकागो, डेनवर, मिनियापोलिस, वासिङ्टन डिसी, लस एन्जलस, न्युयोर्क, नेवार्क, टेक्सस, मायामी, एटलान्टा र पेन्सिलभेनियालगायतका स्थान तथा राज्यमा बसोबास गरिरहेको आकलन छ । अमेरिकी ट्रम्प प्रशासनले एक वर्षमा करिब १० लाख मानिसलाई अमेरिकाबाट स्वदेश फिर्ता पठाउने तयारी गरिरहेको छ । यसअघि बाइडेन प्रशासनले सन् २०२४ मा दुई लाख ३० हजार मानिसलाई स्वदेश फर्काएको थियो । अमेरिकाले धमाधम मानिसलाई गिरफ्तार गरेर स्वदेश फर्काउने नीति अनुरूप कदम चालेपछि उता मेक्सिकोले अमेरिकी सीमा इलाका सियु ड्याड जुवारेजमा ठुलो लगानीमा हजारौँ मानिस बसोबास गर्न सक्ने किसिमको घर तथा टहराको निर्माण सुरु गरिसकेको छ । अमेरिकामा सबैभन्दा धेरै गैरकानुनी आप्रवासी मेक्सिकोका छन् । सेन्टर फर माइग्रेसन स्टडिजले दिएको जानकारी अनुसार अमेरिकामा करिब ५२ लाख मेक्सिकन रहेका छन् ।  त्यसै गरी ग्वाटेमालाका सात लाख ८० हजार, एल साल्भाडोरका सात लाख र ग्वाटेमालाका करिब छ लाख रहेका छन् । छिमेकी मित्रराष्ट्र भारत यो मामिलामा पाँचौँ स्थानमा छ । अमेरिकामा चार लाख भारतीय गैरकानुनी रूपमा बसोबास गरिरहेको सो स्टडिजले जनाएको छ । गत हप्ता भारतीय प्रधानमन्त्री नरेन्द्र मोदीले यसमध्ये १८ हजार गैरकानुनी रूपमा रहेका भारतीयलाई स्वदेश फर्काउन पहल गर्ने वचनबद्धता व्यक्त गर्नुभएको छ । भारतपछि फिलिपिन्सका तीन लाख र दुई लाख ४१ हजार चिनियाँ गैरकानुनी रूपमा रहेका छन् । यो मामिलामा नेपाल २६ औँ स्थानमा छ । नेपालका ३६ हजार आप्रवासी गैरकानुनी रूपमा रहेको तथ्याङ्क छ । यो सङ्ख्या कुल गैरकानुनी आप्रवासीको ०.३ प्रतिशत हो । नेपालपछि रुस छ । रुसका ३६ हजार आप्रवासी कागजविहीन यहीँ बसेका छन् । दक्षिण एसियाका बङ्गलादेश, अफगानिस्तान र पाकिस्तान क्रमशः ३९, ४२ र ५२ औँ स्थानमा छन् । अमेरिकाले स्थायी बसोबासको अनुमति नपाएका, आप्रवासीको कानुनी आधार नभएका वा गैरकानुनी रूपमा रहेका यी तमाम एक करोड ३३ लाख मानिसलाई कसरी एकसाथ देश निकाला गर्छ ? र यसका लागि कति खर्च लाग्छ ? यो प्रश्न अहिले जल्दोबल्दो रूपमा रहेको छ । सेन्टर फर माइग्रेसन स्टडिजले दिएको जानकारी अनुसार यीमध्ये २० प्रतिशत मानिस स्वेच्छाले स्वदेश फिर्ता भए भने पनि यसका लागि वार्षिक ८८ मिलियनका दरले कम्तीमा पनि ९६८ बिलियन अमेरिकी डलर खर्च लाग्नेछ । यति ठुलो धनराशि अमेरिकाले कहाँबाट जुटाउँछ ? यो गम्भीर प्रश्न हो । सामान्यतया यस्ता मानिसलाई आइसले समाएपछि पनि केही कानुनी प्रक्रिया पूरा गर्नुपर्ने हुन्छ । तिनीहरूलाई समाउन, नजरबन्द गर्न, कानुनी प्रक्रिया पूरा गर्न र स्वदेश पठाउने प्रक्रिया पूरा गर्नैपर्ने हुन्छ । यसका लागि आइस सदस्य बस्ने घर, न्यायिक छिनोफानो गर्नका लागि न्यायाधीशको सङ्ख्या र वकालती कोठा बहुल रूपमा थप्नुपर्ने हुन्छ । यसले अमेरिकाको अर्थतन्त्रमा दक्ष जनशक्तिको अभाव हुने, निर्माण, कृषि, हाउजिङ, उद्योग तथा कलकारखाना, होटल तथा रेस्टुरेन्ट व्यवसायमाथि ठुलो असर पर्न सक्ने चेतावनी एकथरी अर्थशास्त्रीले दिएका छन् ।",
      "link": "https://gorkhapatraonline.com/news/140490",
      "image": "https://gorkhapatraonline.com/storage/media/247711/conversions/ICE-Police-original-thumb.jpg"
    },
    {
      "slug": "140489",
      "title": "लागुऔषधको चङ्गुलमा युवापुस्ता !",
      "timestamp": 1737849600000,
      "source": "gp",
      "content": "कक्षा १२ को परीक्षा सकेर रोजगारीको खोजीमा रहेका १८ वर्षीय किरण धामी र उनका साथी रुविन तामाङ गत पुस २३ गते काठमाडौँको महाराजगन्जबाट पक्राउ परे ।",
      "longContent": "गोरखापत्र समाचारदाता काठमाडौँ, माघ १३ गते । कक्षा १२ को परीक्षा सकेर रोजगारीको खोजीमा रहेका १८ वर्षीय किरण धामी र उनका साथी रुविन तामाङ गत पुस २३ गते काठमाडौँको महाराजगन्जबाट पक्राउ परे ।सुरक्षागार्डका रूपमा कार्यरत किरणका बुवा कल्याण धामी छोरा लागुऔषधको कसुरमा प्रहरीले नियन्त्रणमा पुगेदेखि बेचैन हुनुहुन्छ । दुःखकष्ट गरी हुर्काएको पढाएको छोरा लागुऔषधको कसुरमा पक्राउ परेपछि अब के कारबाही भोग्नुपर्ने हो भन्ने चिन्ताले रुविनको परिवारलाई पोलेको छ । काठमाडौँको महाराजगन्जस्थित खाडी बस्ती मार्ग (सुकुम्बासी टोल) मा बस्दै आएका रविन र किरण रोजगारी नपाएपछि बिस्तारै साथीभाइसँग बरालिँदै धूमपानको लतमा फस्दै गएका थिए । रुविनको कोठाबाट प्रहरीले फर्मास्युटिकल ड्रग्स र ५० हजार नगद बरामद गरेसँगै किरणलाई पनि नियन्त्रणमा लिई प्रहरी वृत्त महाराजगन्जले थप अनुसन्धान गरिरहेको जनाइएको छ । लागुऔषध नियन्त्रण ब्युरो कोटेश्वरले गत भदौमा एक लाख ८० हजार ४३० थान लागुऔषध ट्रमाडोल क्याप्सुलसहित छ जना युवा पक्राउ ग¥यो । काठमाडौँको गोकर्णेश्वर­–७, माकलबारीबाट भदौ १८ गते पक्राउ परेका उदयपुर गाईघाटका श्रीबहादुर राईको साथबाट ३४ हजार पाँच सय थान ट्रमाडोल क्याप्सुल र कागेश्वरी मनहरा बाबाचोकबाट भदौ १९ गते पक्राउ परेका सर्लाही हरिपुर–१ का विपिनकुमार महतोको साथबाट प्रहरीले लागुऔषध ट्रमाडोल क्याप्सुल ५३ हजार नौ सय र नाइट्राजेपाम ८९२ थान बरामद गर्‍यो । भदौ ३१ गते काठमाडौँको मित्रनगरबाट नौ सय थान ट्रमाडोलसहित पर्वत महाशिला­–५ का बालकृष्ण अधिकारी र ८३ हजार थान ट्रमाडोल र नगद दुई लाख ५० हजार नगदसहित झापा अर्जुनधाराकी सम्झना रोका पक्राउ परे । गत असोज २ गते सो लागुऔषधका मुख्य कारोबारी बारा परवानीपुर–३ का प्रदीप सर्राफलाई ३० थान लागुऔषध ट्रमाडोल क्याप्सुलसहित प्रहरीले काठमाडौँको टोखा­–१० बाट पक्राउ गर्‍यो । यी केही प्रतिनिधि घटना मात्र हुन् ।लागुऔषधको प्रयोग तथा कारोबारमा युवा पुस्ताको संलग्नता बढ्दै जाँदा नियन्त्रण र अनुसन्धानमा थप चुनौती बढ्दै गइरहेको छ । नेपाल प्रहरीको तथ्याङ्क अनुसार पछिल्लो १० वर्षमा लागुऔषधको कारोबार र ओसारपसारको आरोपमा ३१ हजार ३६७ जना पक्राउ परेका छन् । यो सङ्ख्या वार्षिक रूपमा बढ्दो छ । प्रहरी प्रधान कार्यालयका अनुसार आर्थिक वर्ष २०७१/०७२ मा देशभरबाट लागुऔषध कारोबारमा संलग्न एक हजार ८८० जना, पक्राउ परेका थिए । हरेक वर्ष यसरी पक्राउ पर्ने सङ्ख्या बढ्दै आव २०८०/०८१ मा चार हजार ३९९ जना पक्राउ परेका छन् । नेपाल प्रहरीका केन्द्रीय प्रवक्ता दिनेशकुमार आचार्यले लागुऔषधको कारोबार र प्रयोगमा युवापुस्ताको संलग्नता बढ्दै गइरहेकाले उत्पादन, ओसारपसार, कारोबार र प्रयोगकर्तामाथि निगरानी बढाइएको बताउनुभयो । युवापुस्ताले लागुऔषध प्रयोग गर्नुअघि चुरोट, हुक्का, भेप जस्ता धूमपानको प्रयोग गर्ने र बिस्तारै लागुऔषधमा आकर्षित हुने बताउँदै आचार्य भन्नुहुन्छ, “हाम्रो समाजमा ८० प्रतिशतभन्दा बढी युवा सङ्गतकै कारण लागुऔषधको कुलतमा फस्ने गरेको अध्ययनले नै देखाएको छ । आफ्ना सन्ततिलाई यसको कुलतबाट जोगाउन अभिभावक र आसपासमा लागुऔषध प्रयोग र कारोबार रोक्न समुदाय नै सजग हुनु आवश्यक छ ।” युवापुस्तालाई लागुऔषधको कुलतमा फस्न नदिन प्रहरीले समुदाय स्तरमा सचेतनासँगै प्रयोग र कारोबारमा कडाइ गरिरहेको र स्वयम् अभिभावक तथा समुदायस्तरमा गरिने प्रयास अझ प्रभावकारी हुने आचार्य बताउनुहुन्छ । लागुऔषधको कारोबारको असर कारागारसम्म पुगेको छ । देशभरका कारागारमा रहेका झन्डै २८ हजार कैदीबन्दीमध्ये करिब सात हजार लागुऔषधसँग सम्बन्धित रहेको पाइएको छ । बढ्दै लागुऔषधका प्रयोगकर्ता सरकारी तथ्याङ्क अनुसार नेपालमा हाल एक लाख ३४ हजार व्यक्ति लागुऔषध प्रयोगकर्ता रहेको उल्लेख छ तर लागुऔषधविरुद्ध क्रियाशील संस्था नार्कोनन नेपालले भने नेपालमा सातदेखि आठ लाख सङ्ख्याको हाराहारीमा लागुऔषध प्रयोगकर्ता दाबी गर्दै आएको छ ।सरकारी तथ्याङ्कमा पक्राउ परेका, उपचार गराइरहेका वा लागुऔषको कसुरमा कारागारमा रहेका व्यक्तिको मात्र विवरण रहेको र लुकिछिपी लागुऔषध प्रयोग गर्ने र कारोबार गर्ने ठुलो सङ्ख्या यो तथ्याङ्कबाहिर रहेको बताउँदै नार्कोन नेपालका प्रमुख वसन्त कुँवर भन्नुहुन्छ, “नेपालमा प्रत्येक वर्ष झन्डै ५० हजार लागुऔषधका प्रयोगकर्ता थपिँदै गइरहेका छन् । यसलाई नियन्त्रण गर्न घर, समुदाय, स्कुल, कलेजमा पाठ्यक्रमसहित विशेष सचेतना अभियान नै सञ्चालन गर्नु पर्छ ।” कुँवरले लागुऔषधमा फसेकाको उपचारका लागि देशभरका १७५ वटा पुनस्र्थापना केन्द्र (रिह्याब सेन्टर) मा छ हजार पाँच सय क्षमता पर्याप्त नरहेकाले यसको सङ्ख्या र क्षमता विस्तारमा जोड दिनुपर्ने बताउनुभयो ।युवापुस्तालाई लागुऔषधको कुलतमा फस्न नदिन लागुऔषध प्रयोगमा रोक्ने, प्रयोगकर्ताको पहिचान, पहिचानको व्यवस्थापन र उपचार तथा पुनः लागुऔषधको कुलतमा फर्किन नदिन विशेष ध्यान दिनुपर्ने र बेचबिखनको रोकथाम नै महत्वपूर्ण हुने कुँवर बताउनुहुन्छ ।",
      "link": "https://gorkhapatraonline.com/news/140489",
      "image": "https://gorkhapatraonline.com/storage/media/247617/conversions/drug-original-thumb.jpg"
    },
    {
      "slug": "140484",
      "title": "गैँडाको संरक्षणमा हातेमालो गरौँ : वनमन्त्री शाही",
      "timestamp": 1737763200000,
      "source": "gp",
      "content": "वन तथा वातावरण मन्त्री ऐनबहादुर शाही ठकुरीले गैंडाको संरक्षणमा सबैले हातेमालो गर्नु आवश्यक देखिएको बताउनु भएको छ ।",
      "longContent": "चितवन, माघ १२ गते ।  वन तथा वातावरण मन्त्री ऐनबहादुर शाही ठकुरीले गैंडाको संरक्षणमा सबैले हातेमालो गर्नु आवश्यक देखिएको बताउनु भएको छ । शानिबार सौराहास्थित चितवन राष्ट्रिय निकुञ्जको निरिक्षण  र राष्ट्रिय प्रकृति संरक्षण कोषले आयोजना गरेको कार्यक्रममा वनमन्त्री शाहीले विश्वका मुलुकबाट पर्यटकहरु गैंडा अवलोकन गर्न चितवन राष्ट्रिय निकुञ्ज सौराहा आउने गरेको हुँदा गैंडा संरक्षण सबैले हातेमालो गर्न जरुरी देखिएको बताउनु भएको हो । नेपालको पहिलो र विश्व सम्पदा क्षेत्रमा सूचीकृत तथा जैविक विविधतामा धनी चितवन राष्ट्रिय निकुञ्ज पर्यटकको उत्कृष्ट रोजाइमा परेको उहाँको भनाइ छ । कोषको कार्यालयमा उद्धार गरी ल्याइएको चारवटा गैंडाको बारेमा जानकारी लिँदै उहाँले संरक्षणमा सबै निकाय क्षेत्रका सहभागिता आवश्यक रहेको बताउनुभयो । नेपाल सरकारले गैंडा संरक्षणको निम्ति दश वर्षे कार्ययोजना ल्याएको मन्त्री शाहीले भन्नुभयो, ‘‘गैंडा संरक्षणमा आफूले जोड दिनेछु । गैंडा संरक्षणमा मन्त्रालयको एक्लो प्रयासले मात्र नभएर समुदाय पनि सक्रिय भूमिका जरुरी देखिएको उहाँको भनाइ छ । विश्वलाई गैँडाको संख्यामा वृद्धि गर्न सकेको खण्डमा विश्वलाई उपहार दिन सकिने उहाँले जानकारी गराउनु भयो । पछिल्ला वर्षहरुमा मानव र वन्यजन्तुबीचको द्वन्द्व बढ्दै गएको र त्यसलाई न्यूनीकरण कसरी गर्न सकिन्छ भन्ने विषयमा मन्त्रालयले गृहकार्य गरिरहेको मन्त्री शाहीको भनाइ छ । मानव वन्यजन्तुको बासस्थानतर्फ जाने र वन्यजन्तु मानवको बासस्थानतिर आउन थालेपछि मानव र वन्यजन्तुबीचको द्वन्द्व बढ्दै भएको मन्त्री शाहीले भन्नु भयो दुबै पक्षलाई रोक्न सके द्वन्द्व न्यूनीकरण हुने देखिन्छ । मन्त्री शाहीले भन्नुभयो , ‘‘वन्यजन्तुको आक्रमणबाट घाइते ब्यक्तिलाई निःशुल्क औषधि उपचार र मृत्यु भएका परिवारलाई तत्काल उचित क्षेतिपूर्तिको व्यवस्था मिलाउन मन्त्रायल प्रतिबद्ध रहेको छ । सौराहास्थित कोषको कार्यालयमा एक पोथी र तीनवटा भाले गरि चारवटा गैंडा रहेको प्राविधिक किरण रिजालले बताउनुभयो । उक्त गैँडा विभिन्न समयमा उद्धार गरी ल्याइएको उहाँको भनाइ छ । कोषको कार्यालयमा रहेका चारवटा गैंडाको उमेर २९ महिनाको एक पोथी गैंडा र अन्य तीन गैंडाको उमेर १९ महिना र एकको डेढ वर्षको रहेको छ । राष्ट्रिय प्रकृति कोषकासमेत अध्यक्ष रहेका मन्त्री शाहीले गैंडाको संरक्षण तथा समग्र वन्यजन्तुको उद्धार कार्यमा कोषको महत्वपूर्ण र जिम्मेवार पूर्वक काम गरिरहेकोे मन्त्रीले बताउनु भयो । सन २०२१ को गैंडा गणना अनुसार नेपालमा ७ सय ५२ वटा गैंडा रहेको गैंडा विज्ञ नरेश सुबेदीले बताउनु भयो । कुल गैंडाको संख्यामध्ये चितवनमा मात्रै ६ सय ९४, बर्दियामा ३८, गैंडा शुक्लाफाँटामा १७ गैंडा र पर्सामा ३ वटा गैंडा रहेका सुवेदीको भनाइ छ । वनमन्त्री शाहीले चितवन राष्ट्रिय निकुञ्जको सौराहास्थित नेपालको पहिलो वन्यजन्तु अस्पताल र वन्यन्तु आखेटोपहार प्रदर्शनी तथा सूचना केन्द्रको समेत अवलोकन गर्नु भएको छ । मन्त्री शाहीले चितवन राष्ट्रिय निकुञ्ज कार्यालयका वरिष्ठ संरक्षण अधिकृत डा. गणेश पन्त मध्यवर्ती क्षेत्रका पदाधिकारी र स्थानीय सित निकुञ्जको अवस्था समस्या र सुधार गर्नुपर्ने कार्यको बारेमा छलफल गर्नुभएको छ ।",
      "link": "https://gorkhapatraonline.com/news/140484",
      "image": "https://gorkhapatraonline.com/storage/media/247611/conversions/minister-1-fff-original-thumb.jpg"
    },
    {
      "slug": "140483",
      "title": "निजामती कर्मचारी संगठन अछाममा रावल",
      "timestamp": 1737763200000,
      "source": "gp",
      "content": "नेपाल निजामती कर्मचारी संगठन, अछामको अधिवेशनले नयाँ नेतृत्व चयन गरेको छ । संगठनको १२ औं अधिवेशनले जगतबहादुर रावलको अध्यक्षतामा १३ सदस्यीय जिल्ला कमिटी सर्वसम्मत रुपमा चयन गरेको हो ।",
      "longContent": "शिवराज ढुंगाना अछाम, माघ १२ गते । नेपाल निजामती कर्मचारी संगठन, अछामको अधिवेशनले नयाँ नेतृत्व चयन गरेको छ । संगठनको १२ औं अधिवेशनले जगतबहादुर रावलको अध्यक्षतामा १३ सदस्यीय जिल्ला कमिटी सर्वसम्मत रुपमा चयन गरेको हो । कमिटीको उपाध्यक्षमा कमलप्रसाद भण्डारी सचिवमा जनक बुढा, सह–सचिवमा खम्म नेपाली, कोषाध्यक्षमा लोकेन्द्र साउँद रहनुभएको छ । सदस्यहरुमा कृष्णाकुमारी थापा, रमेश विक, हेमन्तकुमार शाही, हिक्मत धामी, शिवराज ढुंगाना, पुष्पराज खनाल, कृष्णप्रसाद धमाला निर्विरोध निर्वाचित हुनुभएको हो । अधिवेशनले नरेन्द्रबहादुर शाहलाई केन्द्रीय र विष्णुप्रसाद जैसीलाई प्रदेश प्रतिनिधि चयन गरेको छ । १२ औं जिल्ला अधिवेशनको उद्घाटन नेकपा (एमाले) का केन्द्रीय सदस्य तथा अछाम –२ का निवर्तमान सांसद यज्ञबहादुर बोगटीले गर्नुभएको थियो । बोगटीले कर्मचारीले आफ्ना हक अधिकारहरुको उपयोग गर्दै कर्तव्यनिष्ठ भएर सेवाग्राहीलाई सहज रुपमा सेवा दिनुपर्ने भनाइ राख्नुभएको थियो । कार्यक्रममा नेकपा (एमाले) अछामका अध्यक्ष चन्द्र बोहरा, मंगलसेन नगरपालिका प्रमुख पदमबहादुर बोहरा, नेपाल राष्ट्रिय कर्मचारी संगठनका अध्यक्ष झपटबहादुर थापा लगायतले शुभकामना मन्तव्य राख्नुभएको थियो । संगठनका जिल्ला अध्यक्ष विष्णुप्रसाद जैसीको अध्यक्षतामा भएको कार्यक्रमको सञ्चालन सचिव झनक अधिकारीले गर्नुभएको थियो । अधिवेशनमा संघ, प्रदेश र स्थानीय तहका गरेर विभिन्न स्थानीय तहबाट कर्मचारीको सहभागिता रहेको थियो ।",
      "link": "https://gorkhapatraonline.com/news/140483",
      "image": "https://gorkhapatraonline.com/storage/media/247610/conversions/Nijamati-Karmachari,-Achham-original-thumb.jpg"
    },
    {
      "slug": "140479",
      "title": "विद्यालय र स्वास्थ्यचौकीलाई ल्यापटप र प्रिन्टर",
      "timestamp": 1737763200000,
      "source": "gp",
      "content": "मकवानपुरको बकैया गाउँपालिकाका विद्यालय र स्वास्थ्य चौकीलाई ल्यापटप र फोटोकपीसहितको प्रिन्टर मेशिन प्रदान गरिएको छ ।",
      "longContent": "राममणि दाहालहेटौँडा, माघ १२ गते । मकवानपुरको बकैया गाउँपालिकाका विद्यालय र स्वास्थ्य चौकीलाई ल्यापटप र फोटोकपीसहितको प्रिन्टर मेशिन प्रदान गरिएको छ ।चालु आर्थिक वर्ष २०८१–८२ को उपकरण सहयोग कार्यक्रमबाट बकैया गाउँपालिका वडा ११ स्थित विद्यालय र स्वास्थ्यचौकीलाई ल्यापटप र फोटोकपीसहतिको प्रिन्टर प्रदान गरिएको हो ।गाउँपालिका अध्यक्ष धर्मराज लामिछानेलगायतले विद्यालय र स्वास्थ्य चौकीलाई ल्यापटपसहितको उपकरण हस्तान्तरण गर्नुभयो । बकैया गाउँपालिका ११ गमलटारस्थित प्रगतिशील प्रावि, आहालडाँडास्थित बुद्ध प्रावि, मोरङ्गेस्थित लालकिरण प्रावि., पीपलडाँडा बेंसीस्थित बाघ भैरव प्रावि. र बकैया गाउँपालिका ११ सिमातस्थित स्वास्थ चौकीलाई एक–एक थान गरी पाँच वटा ल्यापटप प्रदान गरिएको बकैया गाउँपालिका –११ का वडाध्यक्ष गोपालबहादुर लामाले जानकारी दिनुभयो ।उहाँका अनुसार वडाको प्रगतिशील प्राविलाई एक थान फोटोकपीसहितको प्रिन्टर मेसिन हस्तान्तरण गरिएको छ ।",
      "link": "https://gorkhapatraonline.com/news/140479",
      "image": "https://gorkhapatraonline.com/storage/media/247606/conversions/Bakaiya-School-Help-News-Photo-@-Makawanpur-original-thumb.jpg"
    },
    {
      "slug": "140478",
      "title": "संस्कार जोगाउन सांस्कृतिक उत्सव",
      "timestamp": 1737763200000,
      "source": "gp",
      "content": "तामाङ समुदायको संस्कार र संस्कृति संरक्षणका लागि लमजुङ सदरमुकाम बेसीशहरमा शनिबार तामाङ साँस्कृतिक उत्सव कार्यक्रम भएको छ । तामाङ समूदायको नयाँ वर्ष २८६१ औँ सोनाम ल्होसारको अवसरमा लमजुङभरी छरिएर रहेका तामाङ समुदाय मिलेर शनिबार बेसीसहरमा साँस्कृतिक उत्सव मनाएका हुन् ।",
      "longContent": "नवीनराज कुइँकेललमजुङ, माघ १२ गते । तामाङ समुदायको संस्कार र संस्कृति संरक्षणका लागि लमजुङ सदरमुकाम बेसीशहरमा शनिबार तामाङ साँस्कृतिक उत्सव कार्यक्रम भएको छ । तामाङ समूदायको नयाँ वर्ष २८६१ औँ सोनाम ल्होसारको अवसरमा लमजुङभरी छरिएर रहेका तामाङ समुदाय मिलेर शनिबार बेसीसहरमा साँस्कृतिक उत्सव मनाएका हुन् । नेपाल तामाङ घेदुङ जिल्ला समन्वय समिति लमजुङका अध्यक्ष होमरास तामाङले तामाङ समूदायको वर्गचक्र अनुसार डुल ल्हो (नाग वर्ग) को अवसरमा साँस्कृतिक उत्सव कार्यक्रम गरिएको बताउनुभयो । “भाषा लिपि मौलिक संस्कृति तामाङको पहिचान, उत्पादन, निर्माण र समृद्धि हाम्रो साझा अभियान” भन्ने मूल नारासाथ आयोजित साँस्कृतिक उत्सव कार्यक्रममा तामाङ जातिको परम्परागत रुपमा प्रयोग हुँदै आइरहेको भेषभुषा, बाजागाजा, बोम्वो, ताम्वा, लामा, गन्वा नाँच प्रदर्शन गरिएको थियो । उत्सवमा तामाङ समूदायमा प्रचलित परम्परागत खाना, साहित्यिक कार्यक्रम, झाँकी प्रदर्शन, स्थानीय तथा राष्ट्रिय कलाकारको प्रस्तुति थियो । सामान्यतया मान्यजनबाट आशीर्वाद लिने, आफन्तसँग भेटघाट गरी मीठा परिकार खाने खुवाउने र नाचगान गरी ल्होसार मनाउने गरिन्छ । विभिन्न ठाउँमा छरिएर रहेका तामाङ समूदायलाई एक ठाउँमा जम्मा गरी एकता र भातृत्वका लागि साँस्कृतिक उत्सव आयोजना गरिएको आयोजक समितिका सचिव आशिष तामाङले बताउनुभयो । “तामाङ भाषा, सँस्कृृति विस्तारै हराउँदै छ । यसको जगेर्ना गर्न उत्सव गरेका हौं” अध्यक्ष होमरास तामाङले भन्नुभयो, “उत्सवबाट मौलिक सँस्कृतिको प्रवर्धन र प्रचार भएको छ ।” यस्ता कार्यक्रमले तामाङको भाषा, कला र सँस्कार सँस्कृतिको जगेर्ना गर्न सहयोग पुगेको उहाँले बताउनुभयो ।उत्सवले तामाङ संस्कार र संस्कृतिलाई नयाँ पुस्तामा हस्तान्तरण गर्न पनि सहयोग पुगेको आयोजकको दावी छ । ल्होसार उत्सवको गण्डकी प्रदेशका वन तथा वातावरणमन्त्री भेषबहादुर पौडेलले उद्घाटन गर्नुभएको थियो । उहाँले सबै जातजातिको संस्कृति र पहिचान जोगाउन गण्डकी प्रदेश सरकार प्रतिबद्ध रहेको बताउनुभयो । कार्यक्रममा जिल्ला समन्वय समितिका प्रमुख पूर्णबहादुर गुरुङ, बेसीसहर नगरपालिकाका प्रमुख गुमानसिंह अर्याल, मस्र्याङ्दी गाउँपालिकाका अध्यक्ष अर्जुन गुरुङ, क्ब्होँलासोँथर गाउँपालिकाका अध्यक्ष सूर्य गुरुङसहित अतिथिको सहभागिता थियो ।",
      "link": "https://gorkhapatraonline.com/news/140478",
      "image": "https://gorkhapatraonline.com/storage/media/247605/conversions/Tamang-mahotsab-original-thumb.jpg"
    },
    {
      "slug": "140458",
      "title": "बाँसखर्कमा सुन्तला महोत्सव",
      "timestamp": 1737763200000,
      "source": "gp",
      "content": "म्याग्दीको सदरमुकाम बेनीसँग जोडिएको पर्वतको जलजला गाउँपालिका –१, बाँसखर्क सुन्तलागाउँको नामले परिचित छ । सुन्तलागाउँको सुन्तला खेतीको सम्भावना उजागर र कृषकका समस्या समाधान गर्ने उद्देश्यले एक दिने सुन्तला महोत्सव आयोजना गरिएको छ ।",
      "longContent": "साधन घर्ती म्याग्दी (दरबाङ), माघ १२ गते । म्याग्दीको सदरमुकाम बेनीसँग जोडिएको पर्वतको जलजला गाउँपालिका –१, बाँसखर्क सुन्तलागाउँको नामले परिचित छ । सुन्तलागाउँको सुन्तला खेतीको सम्भावना उजागर र कृषकका समस्या समाधान गर्ने उद्देश्यले एक दिने सुन्तला महोत्सव आयोजना गरिएको छ ।जलजला गाउँपालिका र वडा १ को कार्यालयद्वारा आयोजित महोत्सवमा सुन्तला खेतीसम्बन्धी प्रबिधी प्रसार, कृषक र सरोकारवालाबिच साक्षात्कार, सुन्तला प्रदर्शनी, उत्कृष्ट कृषकलाई पुरस्कृत गर्नुका साथै स्थानीय मौलिक पुख्र्यौली, भजन र पञ्चेबाजा प्रदर्शनी गरिएको थियो ।बाँसखर्कका पाखाभरी पहेँलपुर बनेको गाउँमा आयोजित सुन्तला महोत्सवले कृषि पर्यटन प्रवर्धन र मौलिक लोक संस्कृतिको संरक्षणमा पनि सहयोग पुगेको जलजला गाउँपालिका अध्यक्ष राजुप्रसाद आचार्यले बताउनुभयो । गण्डकी प्रदेशका मुख्यमन्त्री सुरेन्द्रराज पाण्डे, कृषि, भूमि व्यवस्था तथा सहकारीमन्त्री पद्मा जिसी श्रेष्ठ, उद्योग तथा पर्यटनमन्त्री मित्रलाल बस्याललगायत साँसद, मन्त्रालयका सचिव लगायतसँग सडक, सिँचाइ, खानेपानी र पहिरो विषयमा कृषक तथा जनप्रतिनिधिले ध्यानाकर्षण गराएका थिए ।बेनीदेखि बाँसखर्क जोड्ने छोटो दूरिको बगरफाँट–बाँसखर्क सडक योजनाको ठेक्का लागे पनि आठ वर्षसम्म काम नभएको र योजना हराएको विषयमा अध्यक्ष आचार्यले मुख्यमन्त्रीको ध्यानाकर्षण गराउनुभयो । उहाँले घर–घरमा धारा निर्माण र मिटर जडान भए पनि खानेपानी वितरण हुन नसकेको समस्याका बारेमा जानकारी गराउनुभयो ।मुख्यमन्त्री पाण्डे, मन्त्री र सांसदहरुले बाँसखर्क जोड्ने सडक स्तरोन्नति, सिँचाइ सुविधा, सुन्तला खेती विस्तार र बजारीकरणमा सघाउने प्रतिवद्धता जनाउनुभयो । कृषि र पर्यटन क्षेत्रलाई प्राथमिकता दिएको बताउँदै मुख्यमन्त्री पाण्डेले बसाइसराई रोकिने, कृषिउपज उत्पादन वृद्धि र बजारीकरणमा सहयोग पुग्नेगरी सडक, सिँचाइ र खानेपानीका पूर्वाधारका योजना सञ्चालन गरेको बताउनुभयो । “सुन्तला ढुवानीका लागि तपाईहरुले ब्यहोर्दै आइरहेको समस्यालाई हामी छिट्टै सम्बोधन गर्नेछौं” मुख्यमन्त्री पाण्डेले भन्नुभयो । मुख्यमन्त्री पाण्डेले चालु आर्थिक वर्षमा जलजला गाउँपालिकाको विभिन्न पूर्वाधार योजनाका लागि प्रदेश सरकारले ११ करोड रुपियाँ बजेट बिनियोजन गरेको जानकारी गराउनुभयो ।कृषिमन्त्री श्रेष्ठले सुन्तला खेती विस्तार र बजार प्रवर्धनका लागि बाँसखर्क लगायत जलजला गाउँपालिकामा पहाडी काष्ठफल विकास परियोजना (नाफा) लागू भएको र सो मार्फत कृषकलाई विभिन्न शिर्षकमा अनुदान दिइने बताउनुभयो । बाँसखर्कमा दुई सय ३९ घरधुरी बसोबास रहेकामा धेरैले सुन्तला खेती गर्दै आएका छन् । समुन्द्रि सतहदेखि एक हजार एक सयदेखि एक हजार नौसय मिटर उचाईमा अवस्थित एक हजार पाँचसय रोपनी क्षेत्रफलमा सुन्तला खेती भएको बाँसखर्कमा यस वर्ष १८ करोड ४४ लाख ४७ हजार रुपियाँ मूल्य बराबरको सुन्तला उत्पादन भएको वडा नम्बर १ का वडा अध्यक्ष जगबहादुर रोकाले जानकारी गराउनुभयो ।",
      "link": "https://gorkhapatraonline.com/news/140458",
      "image": "https://gorkhapatraonline.com/storage/media/247569/conversions/bansakharka-suntala-mahotsab--(2)-original-thumb.jpg"
    },
    {
      "slug": "140455",
      "title": "विवाह गर्न भागेको जोडी घरभित्रै मृत",
      "timestamp": 1737763200000,
      "source": "gp",
      "content": "रुकुमपश्चिमको त्रिवेणीको एक जोडी मृत अवस्थामा फेला परेका छन्। गाउँपालिकाको–४ खुम्चेरीमा केटाकेटी एउटैका कोठामा मृत अवस्थामा फेला परेका हुन्।",
      "longContent": "राजु लामिछानेरुकुमपश्चिम, माघ १२ गते। रुकुमपश्चिमको त्रिवेणीको एक जोडी मृत अवस्थामा फेला परेका छन्। गाउँपालिकाको–४ खुम्चेरीमा केटाकेटी एउटैका कोठामा मृत अवस्थामा फेला परेका हुन्।त्रिवेणी गाउँपालिका-४ का वडाध्यक्ष नन्नराम बाँठाका अनुसार भागिराम खड्काको छोरा लोकेन्द्र खड्का र वडा नम्बर ६ की सपना पुन मगर लोकेन्द्रको घरमा मृत अवस्थामा फेला परेका हुन्।दुबै जना १९ वर्ष उमेरका हुन्।चार दिन अघि विवाहका लागि लोकेन्द्रले सपनालाई भगाएर ल्याएका थिए।वडाध्यक्ष बाँठाका अनुसार शनिबार बिहान लोकेन्द्रको अस्थायी टहरामा दुवै जना मृत अवस्थामा फेला परेका हुन्।लोकेन्द्रको आमा बिरामी भएपछि बुवाको साथमा उपचारका लागि नेपालगञ्ज गएको बेला घरमा यस्तो घटना भएको हो। एक मात्र छोरा लोकेन्द्रको एक जना बहिनी हुनुहुन्छ।काठमाडौँमा अध्ययनरत छोरीको साथमा बुवाआमा नेपालगञ्जबाट फर्कदै गर्दा यस्तो घटना सार्वजनिक भएको हो।प्रहरीले बुवाआमा आएपछि मात्रै आवश्यक कानुनी प्रक्रिया सुरु गरेर घटनाको अनुसन्धान गर्ने जनाएको छ। स्थानीयका अनुसार लोकेन्द्र झुन्डिएको अवस्थामा फेला परेका हुन्।सपनाको शव भने भुइँमा छ।",
      "link": "https://gorkhapatraonline.com/news/140455",
      "image": "https://gorkhapatraonline.com/storage/media/247565/conversions/Death-Couple-Rukum-original-thumb.jpg"
    },
    {
      "slug": "140439",
      "title": "साहित्यकार श्रेष्ठलाई एक लाख रुपियाँको पुरस्कार",
      "timestamp": 1737763200000,
      "source": "gp",
      "content": "जिल्लाको साहित्यिक क्षेत्रमा महत्त्वपूर्ण  योगदान गरेको भन्दै साहित्यकार एवं पूर्व शिक्षक अजयमिलन श्रेष्ठलाई नगद एक लाख रुपियाँ पुरस्कार राशीसहित दोसल्ला र कदरपत्रले सम्मान गरिएको छ ।",
      "longContent": "अमृतप्रसाद पौडेलम्याग्दी, माघ १२ गते । जिल्लाको साहित्यिक क्षेत्रमा महत्त्वपूर्ण योगदान गरेको भन्दै साहित्यकार एवं पूर्व शिक्षक अजयमिलन श्रेष्ठलाई नगद एक लाख रुपियाँ पुरस्कार राशीसहित दोसल्ला र कदरपत्रले सम्मान गरिएको छ ।बेनी नगरपालिका–५ पुलाचौरमा रहेको जनकल्याण माध्यमिक विद्यालयमा स्थापित धनेश्वरी–तारानाथ स्मृति कोषको आयोजनामा बेनी नगरपालिका–७ का श्रेष्ठलाई उक्त सम्मान प्रदान गरिएको हो । स्मृति कोषको आयोजना र जनकल्याण मावि पुलाचौरको सहआयोजनामा विभिन्न स्रष्टा, संस्था र विद्यार्थीलाई सम्मान तथा पुरस्कार वितरण गरिएको छ । त्यस्तै, सोही अवसरमा साहित्यको क्षेत्रमा योगदान गर्ने पूर्व राष्ट्रसेवक कर्मचारी समेत रहनुभएका पौलस्त्य साहित्य समाज म्याग्दीका निवर्तमान अध्यक्ष कृष्णबहादुर बानियाँ र पत्रकारिताको माध्यमबाट जिल्लाको शैक्षिक, आर्थिक र सामाजिक क्षेत्रमा योगदान गरेकोमा पत्रकार महासङ्घ म्याग्दीका सदस्य तथा प्रेस युनियन म्याग्दीका सभापति राकेश शर्मालाई पनि नगद दस हजार रुपियाँसहित दोसल्ला र कदरपत्रले सम्मान गरिएको छ । त्यस्तै, म्याग्दी बहमुखी क्याम्पसका सह–प्राध्यापक रेखाकौशल रेग्मीलाई कदरपत्रले सम्मान गरिएको थियो । पुलाचौरमा हुने विभिन्न कार्यक्रममा विशेष योगदान गरेको भन्दै स्मृति कोषले शिवालय आमा समूहलाई नगद दस हजार रुपियाँसहित प्रमाणपत्र प्रदान गरिएको छ । गएको वर्ष सम्पन्न एसइईमा उत्कृष्ट अङ्कसहित उत्तीर्ण हुने मुस्कान बानियाँ, साधना विकलाई १५–१५ हजार रुपियाँ र देवशा परियारलाई सात हजार पाँच सय रुपियाँको साथमा प्रमाणपत्रले पुरस्कृत गरिएको छ । त्यसैगरी एसइईमा जडभरत शालग्राम गण्डकी संस्कृत मावि बेनी नगरपालिका –९ गलेश्वरबाट प्रथम हुने स्वरुप रिजाललाई नगद १५ हजार रुपियाँ नगदसहित प्रमाणपत्रले पुरस्कृत गरिएको छ । विद्यालयमा आयोजित निबन्धलेखन प्रतियोगितामा प्रथम हुने आयुष रामदाम, द्वितीय हुने दिपिका श्रेष्ठ र तृतीय रसिक श्रेष्ठलाई क्रमशः दुई हजार पाँच सय, दुई हजार, एक हजार पाँच सय रुपियाँसहित प्रमाणपत्रले पुरस्कृत गरिएको स्मृति कोषले जानकारी दिएको छ । सोही अवसरमा जनकल्याण मावि अक्षयकोषबाट कक्षा ११ का ६ जना र कक्षा १२ का तीन जना विद्यार्थीलाई स्टेसनरी तथा पोशाक वितरण गरिएको थियो । विद्यालयमा अध्ययनरत स्वर्गीय भक्तविर विकको छोरा कक्षा ९ का अजय रामदाम र कक्षा १० की मैना रामदामलाई अक्षयकोषबाट जनही दुई हजार रुपियाँसहित स्टेसनरी प्रदान गरिएको विद्यालयका शिक्षक शान्ति शर्माले जानकारी दिनुभयो ।कार्यक्रम विद्यालय व्यवस्थापन समितिका अध्यक्ष तिलकप्रसाद श्रेष्ठको अध्यक्षता, धनेश्वरी–तारानाथ स्मृति कोषका सचिव माधवप्रसाद रेग्मीको स्वागत र विद्यालयका शिक्षक शान्ति शर्माको सञ्चालनमा सम्पन्न भएको थियो ।",
      "link": "https://gorkhapatraonline.com/news/140439",
      "image": "https://gorkhapatraonline.com/storage/media/247526/conversions/amrit--original-thumb.jpg"
    },
    {
      "slug": "140435",
      "title": "मर्स्याङदीमा आँखा शिविर : १०३ को शल्यक्रिया",
      "timestamp": 1737763200000,
      "source": "gp",
      "content": "लमजुङको मस्र्याङ्दी गाउँपालिकामा भएकोे निःशुल्क आँखा जाँच तथा मोतियाविन्दु शल्यक्रिया शिविरमा एक सय तीन जना बिरामीको शल्यक्रिया गरिएको छ ।",
      "longContent": "नवीनराज कुइँकेललमजुङ, माघ १२ गते । लमजुङको मर्स्याङ्दी गाउँपालिकामा भएकोे निःशुल्क आँखा जाँच तथा मोतियाविन्दु शल्यक्रिया शिविरमा एक सय तीन जना बिरामीको शल्यक्रिया गरिएको छ ।तीन दिनसम्म सञ्चालन भएको आँखा जाँच शिविरमा नाै सय पाँच जनाले सेवा लिएकोमा एक सय तीन जना मोतियाविन्दु भएका बिरामीको शल्यक्रिया गरिएको हो । आँखामा विभिन्न समस्या देखिएका दुई सय ३७ जना बिरामीलाई चस्मा वितरण गरिएको मस्र्याङ्दी स्वास्थ्य शाखा प्रमुख लुल घलेले जानकारी दिनुभयो ।मर्स्याङ्दी गाउँपालिका–७, ङादीस्थित भुलभुले स्वास्थ्य चौकीमा आयोजित शिविरमा नेपाल आँखा अस्पताल त्रिपुरेश्वर काठमाडौंका विशेषज्ञ डाक्टरसहित प्राविधिक टिमले सेवा दिएका थिए । शिविरलाई मुटु फाउन्डेसन काठमाडौं र मनोज एसोसिएसन फ्रान्सले आर्थिक सहयोग गरेको गाउँपालिकाका अध्यक्ष अर्जुन गुरुङले जानकारी दिनुभयो ।शिविरमा नेत्ररोग विशेषज्ञ डा. प्रणव श्रेष्ठसहित आठ जना सम्मिलित प्राविधिक टोलीले सेवा दिएका थिए । शल्यक्रिया गरिएका बिरामीहरूको पुनः परीक्षण माघ २५ गते शिविर आयोजना गरिएको स्थलमै हुने वडा ७ का वडाध्यक्ष तिलबहादुर गुरुङले जानकारी दिनुभयो । आर्थिक अवस्था कमजोर भएका, आँखाको समस्या भएर पनि उपचारका लागि जिल्ला बाहिर जान नसकेका, असाहय नागरिकहरु शिविरबाट लाभान्वित भएको गाउँपालिकाले जनाएको छ ।",
      "link": "https://gorkhapatraonline.com/news/140435",
      "image": "https://gorkhapatraonline.com/storage/media/247518/conversions/Aankha-sibir-original-thumb.jpg"
    },
    {
      "slug": "140429",
      "title": "तीन महिनामा १३५ सडक दुर्घटना, २० को मृत्यु",
      "timestamp": 1737763200000,
      "source": "gp",
      "content": "बाँके जिल्लामा पछिल्लो तीन महिनामा सडक दुर्घटनामा परेर २० जनाको मृत्यु भएको छ । जिल्ला ट्राफिक प्रहरी कार्यालय बाँकेले दिएको जानकारीअनुसार जिल्लामा गत तीन महिनामा भएका १३५ सवारी दुर्घटनामा परेर २० जनाको मृत्यु भएको हो ।",
      "longContent": "सिराज खान नेपालगन्ज, माघ १२ गते । बाँके जिल्लामा पछिल्लो तीन महिनामा सडक दुर्घटनामा परेर २० जनाको मृत्यु भएको छ । जिल्ला ट्राफिक प्रहरी कार्यालय बाँकेले दिएको जानकारीअनुसार जिल्लामा गत तीन महिनामा भएका १३५ सवारी दुर्घटनामा परेर २० जनाको मृत्यु भएको हो । तीन महिनाको अवधिमा भएका ती दुर्घटनामा २१ जना गम्भीर घाइते भएको र १६५ जना सामान्य घाइते भएको जिल्ला ट्राफिक प्रहरी कार्यालय बाँकेले जानकारी दिएको छ । सो कार्यालयका अनुसार कात्तिक महिनामा भएका २० वटा दुर्घटनामा ८ जनाको मृत्यु भएको थियो । सात जना गम्भीर र १७ जना सामान्य घाइते भएका थिए । त्यसैगरी मङ्सिरमा भएको ४० सवारी दुर्घटनामा तीन जनाको मृत्यु भएको थियो । ११ जना गम्भीर घाइते र ३८ जना सामान्य घाइते भएका थिए । सोही प्रकारले पुस महिनामा भएका ७५ सवारी दुर्घटनामा ९ जनाको मृत्यु भएको थियो । तीन जना गम्भीर घाइते र ६५ जना सामान्य घाइते भएको ट्राफिक प्रहरी कार्यालय बाँकेले जानकारी दिएको छ ।सो कार्यालयका अनुसार पुस महिनामा दुर्घटना र मृतकसँगै घाइतेको सङ्ख्या पनि बढ्नुमा हुस्सु र कुहिरो प्रमुख कारण रहेको छ । ट्राफिक प्रहरी कार्यालयले पुसमा हुस्सु र कुहिरोका कारण अत्यधिक दुर्घटना भएपछि सार्वजनिक सूचना जारी गर्दै गति कम गरेर सवारी चलाउन अपिल गरेको थियो ।कात्तिक, मङ्सिर र पुस गरी तीन महिनाको अवधिमा ट्राफिक नियम उल्लङ्घन गरेका आठ हजार ७७५ सवारी साधनलाई कारबाही गर्दै ७५ लाख १८ हजार रुपियाँ राजस्व सङ्कलन गरेको ट्राफिक प्रहरी कार्यालयले जनाएको छ । ५९१ पटक सचेतना कार्यक्रमसडक दुर्घटनाहरू बढ्दै गएपछि ट्राफिक सचेतना अभियान सञ्चालन गरिरहेको जिल्ला ट्राफिक प्रहरी कार्यालय बाँकेले तीन महिनामा जिल्लाका विभिन्न ठाउँमा ५९१ वटा ट्राफिक प्रहरी सचेतना कार्यक्रम गरेको जनाएको छ । ती सचेतना कार्यक्रमबाट २९ हजार ६७७ जना प्रत्यक्ष लाभान्वित भई ट्राफिक नियमहरूका बारेमा जानकार र सचेत दुवै भएको ट्राफिक प्रहरी कार्यालय बाँकेका प्रमुख पुष्कर पन्तले बताउनुभयो । उहाँले सो अवधिमा ट्राफिक प्रहरी बाँकेले हुस्सु र कुहिरोले दुर्घटना निम्त्याउन सक्ने भन्दै सवारीको गति कम गर्न रातको समयमा सवारी साधनमा रिफ्लेक्टभ स्टिकर टाँसेर सवारी चलाउन आग्रह गर्दै आएको पनि बताउनुभयो ।",
      "link": "https://gorkhapatraonline.com/news/140429",
      "image": "https://gorkhapatraonline.com/storage/media/247524/conversions/trafic-sachetana-program-original-thumb.jpg"
    },
    {
      "slug": "140415",
      "title": "सांसद पूर्णबहादुर घर्तीलाई प्रश्न : रुकुम पूर्वको विकासका लागि के गर्नुभयो ?",
      "timestamp": 1737763200000,
      "source": "gp",
      "content": "नेकपा (माओवादी केन्द्र) का केन्द्रीय सदस्य, लुम्बिनी प्रदेश सभाका संस्थापक सभामुख एवम् रुकुम पूर्वका प्रतिनिधि सभा सदस्य पूर्णबहादुर घर्तीले संघीयता अहिलेको आवश्यकता भएको बताउनुभएको छ।",
      "longContent": "काठमाडौँ, माघ १२ गते। नेकपा (माओवादी केन्द्र) का केन्द्रीय सदस्य, लुम्बिनी प्रदेश सभाका संस्थापक सभामुख एवम् रुकुम पूर्वका प्रतिनिधि सभा सदस्य पूर्णबहादुर घर्तीले संघीयता अहिलेको आवश्यकता भएको बताउनुभएको छ। गोरखापत्र अनलाइनको ‘सांसदलाई सवाल’मा कुराकानी गर्दै उहाँले प्रदेशसभामा प्रतिनिधित्व नगरेका केही दलले यसको विरोध गरे पनि संघीयता अहिलेको आवश्यकता भएको बताउनुभएको हो। पूर्णबहादुर घर्तीको जन्म २०२४ साल माघ ६ गते रुकुम जिल्लाको साविक चुन्वांग गाविस ६ लखरखोलामा भएको हो। हाल उक्त क्षेत्र रुकुम पूर्वको भुमे गाउँपालिका वडा नम्बर ९ मा पर्छ। आमा जयकली घर्ती र बुवा वीरबहादुका छोरा पूर्णबहादुरको घर नै राजनीतिको एउटा पाठशाला थियो। उहाँका बुवा वीरबहादुरले ब्रिटिस सेनाबाट अवकास लिएपछि लामो समय पञ्चायतको राजनीति गर्नुभयो। उहाँ चुन्वांग गाविसको वडा अध्यक्ष बनेर दुई दशकसम्म काम गर्नुभयो। पूर्णबहादुरले औपचारिक शिक्षा स्थानीय विद्यालयबाटै लिनुभयो। नेपाल राष्ट्रिय निमावि, चुन्वांगमा औपचारिक शिक्षा लिनुभएका उहाँले रुक्मीनी मावि, रुकुमकोटबाट मावि तहसम्मको अध्ययन गर्नुभयो। २०४४ सालमा भारतको विरहार राज्यको पटना बोर्ड अन्तर्गत मधुवनी जिल्लाको एकहरीको डा. रामनारायण संस्कृत विश्वविद्यालयबाट संस्कृत विषयमा माध्यामिक तह उर्तिण गर्नुभयो। पूर्णबहादुरले नेपाल फर्किएर  उच्च शिक्षाका लागि रुकुमको मुसिकोटस्थित खलंगा क्याम्पसमा भर्ना भए पनि अध्ययनलाई निरन्तरता दिन सक्नु भएन। औपचारिक शिक्षाबाहेक उहाँले मार्क्सवाद, मार्क्सवादी सौन्दर्यशास्त्र र राजनीतिकशास्त्रलाई स्वअध्यनका रुपमा अगाडि बढाउनुभयो। अध्ययनकै क्रममा उहाँले २०४१ सालदेखि २०४५ सालसम्म रोल्पाको तातोपानी पाछावाङ्गको तातापानी प्राविमा अध्यापन गर्नुभयो। नेता घर्तीले २०४१ सालमा नेकपा (मशाल)को पार्टी सदस्यता लिएर राजनीति सुरु गर्नुभएको हो। २०४६ सालमा अनेरास्ववियु रुकुमको नवौं जिल्ला सम्मेलनबाट अध्यक्ष निर्वाचित भएपछि उहाँ पूर्णकालीन रुपमा राजनीतिमा सक्रिय हुनुभयो। २०४७ सालमा मशालको चितवनमा सम्पन्न राष्ट्रिय सम्मेलनमा प्रतिनिधि बन्नुभएका घर्ती २०४८ सालमा तत्कालीन नेकपा (मशाल)को जिल्ला कमिटी सदस्य निर्वाचित हुनुभयो। सोही वर्ष सम्पन्न मशालको एकता जिल्ला सम्मेलनबाट उहाँ एकता महाधिवेशन प्रतिनिधि छनोट हुनुभएको हो। २०४८ मा संयुक्त जनमोर्चा रूकुमको सचिव बन्नुभएका घर्ती २०५४ देखि २०५७ सम्म नेकपा(माओवादी) रुकुम जिल्लाको सेक्रेटरी बन्नुभयो।  २०५७ मा सम्पन्न नेकपा(माओवादी)को दोश्रो राष्ट्रिय सम्मेलनबाट केन्द्रीय समितिमा निर्वाचित उहाँ २०५७ देखि २०५८ सम्म माओवादीको म्याग्दी, बाग्लुङ र रुकुमको इन्चार्ज बनेर नेतृत्व सम्हाल्नुभयो। २०५८ देखि २०६० सालसम्म (माओवादी)को भेरी कर्णाली क्षेत्रीय ब्यूरो अन्तर्गत डोल्पा, जाजरकोट, दैलेख र सुर्खेतको पार्टी इन्चार्ज बनेर उहाँले महत्त्वपूर्ण जिम्मेवारी निर्वाह गर्नुभयो।  घर्तीले २०६६ देखी २०६९ सालसम्म एकीकृत नेकपा(माओवादी) पार्टीको मगराँत राज्य समितिको सेक्रेटरीको जिम्मेवारी पाउनुभयो भने २०६९ असारदेखि २०७० सम्म एकीकृत नेकपा(माओवादी)को थारुवान राज्यको इन्चार्ज बनेर काम गर्नुभयो। २०७१ देखि २०७२ सम्म नेकपा(क्रान्तिकारी माओवादी)को पश्चिम मगराँत इन्चार्ज बन्नुभएका घर्ती २०७३ को पार्टी एकीकरणपछि नेकपा(माओवादी केन्द्र) पार्टीको केन्द्रीय सचिवालय सदस्य एवं प्रदेश नं. ५ (लुम्बिनी) संयोजक बनेर काम गर्नुभयो। नेता घर्ती शैक्षिक राजनीतिकसँगै कला, साहित्य र संगीत क्षेत्रमासमेत रुचि राख्नुहुन्छ। उहाँले २०४७ देखि २०५१ सम्म प्रतिभा सांस्कृतिक परिवार, सिस्ने सांस्कृति समूह हुँदै रुकुम जिल्ला र राप्ती क्षेत्रीय सांस्कृति अभियानको नेतृत्व गर्नुभयो। २०४७ सालदेखि २०६४ सालसम्म अखिल नेपाल जनसांस्कृति संघको केन्द्रीय समितिमा रहेर उहाँले राप्ति क्षेत्रको सांस्कृतिक अभियानको जिम्मेवारी लिनुभयो  भने २०४८ सालमा डोमोक्रेयाटिक कल्चरल फोरम पश्चिम अभियानको उपाध्यक्ष भएर काम गर्नुभयो। २०५८ देखि २०६० सालसम्म तत्कालीन माओवादीको केन्द्रीय सांस्कृतिक टोली ‘सामना परिवार’को संयोजक बन्नुभएका घर्ती पार्टीको केन्द्रीय श्रव्य दृश्य विभाग प्रमुख एवम् केन्द्रीय सांस्कृतिक विभाग सदस्य बन्नुभयो। शिक्षण अनुभवसँगै उहाँसँग माओवादी युद्धकोक्रममा रुकुम जिल्ला जनसरकार प्रमुख, मगराँत राज्य समिति संयोजकसँगै २०६५ मङ्सिर २३ देखि २०६६ असारसम्म नेपाल टेलिभिजनको बोर्ड अध्यक्ष भएर काम गरेको अनुभवसमेत छ। विद्यार्थी र शिक्षक जीवनमा राजनीतिप्रति चासो राख्ने घर्ती पञ्चायत विरोधी गतिविधिदेखि नै आन्दोलनमा सक्रिय हुनुहुन्छ। उहाँ २०४५ पुस २६ गते रोल्पा लिवाङ्गमा पञ्चायत विरोधी गतिविधिमा संलग्न भएको आरोपमा ५२ दिन हिरासतमा कष्टकर दैनिकी भोग्दै बस्नु परेको थियो। २०४९ सालमा तत्कालीन प्रधानमन्त्री गिरिजाप्रसाद कोइरालाको रूकुम भ्रमणविरूद्ध प्रदर्शन गर्दा तीन दिन प्रहरी हिरासतमा बस्नुभयो। २०७४ मङ्सिर २२ गते सम्पन्न प्रदेश सभाको निर्वाचनमा नेकपा(माओवादी केन्द्र)को प्रतिनिधित्व गर्दै घर्ती वामगठबन्धनको उम्मेदवारको रूपमा रुकुम पूर्व क्षेत्र नम्बर १ (ख) बाट तत्कालीन प्रदेश ५ (लुम्बिनी) को प्रदेश सभा सदस्यमा निर्वाचित हुनुभयो। पहिलो पटक जनप्रतिनिधिका रुपमा निर्वाचित भए लगत्तै २०७४ साल फागुन २ गते लुम्बिनी प्रदेशको संस्थापक सभामुख पदमा निर्विरोध निर्वाचित भएर पाँच  वर्षसम्म प्रदेशसभाको महत्त्वपूर्ण जिम्मेवारी निर्वाह गर्नुभयो। उहाँ पछिल्लो पटक २०७९ मा सम्पन्न आम निर्वाचनमा रुकुम पूर्वबाट प्रतिनिधि सभा सदस्य निर्वाचित हुनुभएको हो। अहिले उहाँ प्रतिनिधि सभा अन्तर्गतको कानुन न्याय तथा मानवअधिकार समिति सदस्य हुनुहुन्छ।    प्रस्तुत छ – रुकुम पूर्वका प्रतिनिधि सभा सदस्य पूर्णबहादुर घर्तीसँग गोरखापत्र अनलाइनको ‘सांसदलाई सवाल’मा दिनेश लुइटेलले गर्नुभएको कुराकानीका आधारमा मनोजरत्न शाही र केशब गुरुङले तयार पर्नुभएको भिडियो सामग्रीः",
      "link": "https://gorkhapatraonline.com/news/140415",
      "image": "https://gorkhapatraonline.com/storage/media/247496/conversions/purna-badhur-gharti-original-thumb.jpg"
    },
    {
      "slug": "140421",
      "title": "मदानेमा माटो परीक्षण गरिँदै",
      "timestamp": 1737763200000,
      "source": "gp",
      "content": "गुल्मीको मदाने गाउँपालिकाले सबै वडामा माटो परीक्षण गर्ने भएको छ । गाउँपालिकाद्वारा यहाँको हरेक ठाउँको माटोको अवस्था र उर्वराशक्ति बारे जानकारी लिने उद्देश्यसहित माटोको नमूना परीक्षण गर्न लागिएको हो ।",
      "longContent": "रमेश विश्वकर्मा गुल्मी, माघ १२ गते । गुल्मीको मदाने गाउँपालिकाले सबै वडामा माटो परीक्षण गर्ने भएको छ । गाउँपालिकाद्वारा यहाँको हरेक ठाउँको माटोको अवस्था र उर्वराशक्ति बारे जानकारी लिने उद्देश्यसहित माटोको नमूना परीक्षण गर्न लागिएको हो ।चालू आर्थिक वर्ष २०८१/०८२ को वार्षिक स्वीकृत कार्यक्रमअन्तर्गत गाउँपालिकाले यहाँका सात वटै वडामा रहेका कृषकको खेतबारीको माटो परीक्षण गर्न लागेको प्रमुख प्रशासकीय अधिकृत शालिकराम पन्थीले जानकारी दिनुभयो । कृषकको बारीमा माटो सुहाउँदो बालीको खेती गर्नका लागि निःशुल्क रुपमा माटोको नमूना परीक्षण गर्न लागिएको हो ।आफ्नो खेतबारीको माटो परीक्षण गर्न चाहनु हुने गाँउपालिका भित्रका कृषक, कृषक समूह तथा कृषि सहकारीहरुले पन्ध्र दिनभित्र कार्यालय समयमा सम्बन्धित वडा कार्यालयमा माटोको नमूना ल्याइ दर्ता गराउनुपर्ने बताइएको छ । वडाभित्रका खेतीयोग्य जमिनको माटो परीक्षण गरी उत्पादनमा वृद्धि गर्न सहयोग पुर्‍याउनेछ ।माटोको गुणस्तर सुधारका लागि परीक्षणका क्रममा माटोको अम्लिय तथा क्षारिय गुण, माटोमा नाईट्रोजनको अवस्था, पोटासियमको अवस्था र माटोको प्राङ्गारिक पदार्थको मात्रा परीक्षण गरिनेछ । माटोको नमूना प्लाष्टिक वा कपडाको झोलमा हावा नछिर्ने गरी पोको पारि ल्याउनुपर्नेछ ।कृषिजन्य उत्पादनको उत्पादकत्व बढाई किसानलाई आत्मनिर्भर बनाउन माटो परीक्षण गर्न लागिएको गाउँपालिका अध्यक्ष महेन्द्र बहादुर कुँवरले बताउनुभयो । उहाँले आफ्नो खेतबारीको माटो जाँच गराई लाभ लिन मदानेका सम्पूर्ण किसानलाई आग्रह गर्नुभयो ।",
      "link": "https://gorkhapatraonline.com/news/140421",
      "image": "https://gorkhapatraonline.com/storage/media/247491/conversions/madane-original-thumb.jpg"
    },
    {
      "slug": "140378",
      "title": "‘गाउँ फर्की आऊ’ कार्यक्रम सञ्चालन",
      "timestamp": 1737763200000,
      "source": "gp",
      "content": "पछिल्लो समयमा गाउँबाट सहरमा बसाइँ सर्नेको सङ्ख्या वृद्धि भइरहेका बेला यहाँको एक स्थानीय तहले ‘गाउँ फर्की आऊ’ अभियान सञ्चालन गरेको छ ।",
      "longContent": "तम्घास समाचारदातातम्घास, माघ १२ गते । पछिल्लो समयमा गाउँबाट सहरमा बसाइँ सर्नेको सङ्ख्या वृद्धि भइरहेका बेला यहाँको एक स्थानीय तहले ‘गाउँ फर्की आऊ’ अभियान सञ्चालन गरेको छ । गुल्मीको मुसीकोट नगरपालिकाले गाउँमा स्थायी घर भई सहरमा बसेका नागरिकलाई लक्ष्य गरी ‘गाउँ फर्की आऊ’ कार्यक्रम सञ्चालन गरेको जनाएको छ  । पालिकाको वार्षिक स्वीकृत कार्यक्रम अनुसार यो कार्यक्रमलाई प्राथमिकतासाथ अगाडि सारिएको नगरप्रमुख जीवन खरेलले जानकारी दिनुभयो । बसाइँसराइको दर रोक्न र यहाँबाट बसाइँ सरी गएकालाई गाउँमै फर्काई उत्पादनमा जोड्न यस्तो कार्यक्रम ल्याइएको उहाँले बताउनुभयो । स्थानीय सरकार साथमा रहेको अनुभूति दिन आफूहरूले यो कार्यक्रम ल्याएको खरेलको दाबी छ ।स्थानीय सरकारले उत्पादनलाई प्राथमिकता दिएको बताउँदै व्यावसायिक कृषि, पशुपालन, होटेललगायतका व्यवसाय गर्नेका लागि प्रोत्साहनका कार्यक्रम ल्याएको नगरपालिकाले जनाएको छ । यस कार्यक्रममा सहभागी हुन बसाइँ सरी आएको कम्तीमा छ महिना हुनुपर्ने, बसाइँसराइ प्रमाणपत्रको प्रतिलिपि, कृषि, पशुपालन, उद्यम तथा व्यवसाय गरेको खुल्ने प्रमाणसहित प्रोत्साहन कार्यक्रममा सहभागी हुन सक्ने निमित्त प्रमुख प्रशासकीय अधिकृत ढालबहादुर जिसीले जानकारी दिनुभयो । मुसीकोटमा गत आवमा १०५ घरपरिवारका ४३९ जना बसाइँ सरी आएका नगरपालिकाले जनाएको छ । सोही अवधिमा पालिकाबाट ७४८ घरपरिवारका तीन हजार ११५ जनाले बसाइँसराइको प्रमाणपत्र लगेका पञ्जीकरण शाखाले जनाएको छ । यस आवको पुस मसान्तसम्म गाउँपालिकाभित्र ११ घरपरिवारका ३५ जना बसाइँ सरी आएका र ६७ घरपरिवारका  २८५ जनाले बसाइँसराइ प्रमाणपत्र लगेका शाखाले जनाएको छ । बसाइँ सर्नेमा सहर र अवसरको खोजीमा जानेहरू रहेका मुसीकोट नगरपालिकाले जनाएको छ ।",
      "link": "https://gorkhapatraonline.com/news/140378",
      "image": "https://gorkhapatraonline.com/storage/media/247441/conversions/musikot-nagarpalika-office-original-thumb.jpg"
    }
  ]
}