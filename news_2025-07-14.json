{
  "date": "2025-07-14T01:32:30.382Z",
  "news": [
    {
      "slug": "163484",
      "title": "कोशीमा एकचालिस प्रतिशत क्षेत्रफलमा रोपाइँ",
      "timestamp": 1752451200000,
      "source": "gp",
      "content": "कोशी प्रदेशमा यस वर्ष कम पानी पर्दा धान रोपाइँ प्रभावित छ । न्यून वर्षाकै कारण गत वर्षको यसै अवधिको तुलनामा कोशीमा असार २८ गते शनिबारसम्म ४१ प्रतिशत मात्र धान रोपाइँ भएको छ । कोशी प्रदेशमा गत वर्षभन्दा २० प्रतिशतले कम हो ।",
      "longContent": "शशिधर पराजुलीविराटनगर, असार ३० गते । कोशी प्रदेशमा यस वर्ष कम पानी पर्दा धान रोपाइँ प्रभावित छ । न्यून वर्षाकै कारण गत वर्षको यसै अवधिको तुलनामा कोशीमा असार २८ गते शनिबारसम्म ४१ प्रतिशत मात्र धान रोपाइँ भएको छ । कोशी प्रदेशमा गत वर्षभन्दा २० प्रतिशतले कम हो । गत वर्ष यसै अवधिमा यहाँका ६१ प्रतिशत खेतमा रोपाइँ भइसकेको थियो । न्यून वर्षा हुँदा रोपाइँ गर्न नपाएको कृषि विकास निर्देशनालय कोशी प्रदेशले जनाएको छ । असार २२ गतेसम्म २९.५४ प्रतिशत रोपाइँ भएको कोशीमा २८ गतेसम्म जम्मा ४१ प्रतिशत मात्र रोपाइँ भएको छ । अर्थात् एक साताको अवधिमा ११.५ प्रतिशत क्षेत्रमा मात्र रोपाइँ भएको छ जबकि गत वर्ष असार अन्तिम साता २७ प्रतिशत रोपाइँ भएको थियो । कोशी प्रदेशको उच्च पहाडी जिल्ला ताप्लेजुङ, सङ्खुवासभा र तेह्रथुममा असार अन्तिम सातासम्म ३९.७१ प्रतिशत र मध्य पहाडका आठ जिल्लामा ५१.२७ प्रतिशत रोपाइँ भएको छ । सबैभन्दा कम रोपाइँ झापा, मोरङ र सुनसरीमा भएको छ । यी तीन जिल्लामा जम्मा ७३ हजार ३८१ हेक्टर क्षेत्रफलमा रोपाइँ भएको छ जबकि यी तीन जिल्लामा एक लाख ९३ हजार २८५ हेक्टर जमिनमा धान खेती गर्ने गरिएको छ । जेठ दोस्रो र तेस्रो साता राम्रो वर्षा भएपछि किसानले राखेको धानको बिउ ब्याडमै हुर्किइसकेको छ तर समयमा रोपाइँ गर्न नपाउँदा धानको बिउ खेतमै सुक्ने चिन्ताले किसानलाई पिरोलेको छ । बिउ राखेको २२ दिनपछि रोपाइँ गर्दा उत्पादन राम्रो हुने मान्यता छ तर महिना दिनभन्दा बढी समय छिप्पिएको बिउ रोप्नुपर्ने बाध्यता आइपरेको छ ।कोशी प्रदेश कृषि विकास निर्देशनालयका अनुसार, प्रदेशभर यस वर्ष प्रदेशको कुल तीन लाख २३ हजार ९७९ हेक्टर धान रोप्ने क्षेत्रमध्ये यस वर्ष एक लाख ३४ हजार ४५४ हेक्टरमा मात्र रोपाइँ भएको छ । गत वर्षको यसै अवधिमा एक लाख ९८ हजार ८१८ हेक्टरमा रोपाइँ भइसकेको थियो । यसरी एक लाख ८९ हजार ५२५ हेक्टर क्षेत्रफल अझै बाँझो रहेको छ । उच्च पहाडी जिल्ला सोलुखुम्बुमा सबैभन्दा कम २३ प्रतिशत, ओखलढुङ्गामा ३४ प्रतिशत र खोटाङमा २८ प्रतिशत मात्र रोपाइँ भएको छ । विगतका वर्षमा असार अन्तिमसम्म पहाडी क्षेत्रमा झन्डै ७५ प्रतिशत रोपाइँ भइसक्थ्यो तर यस पटक पहाडी क्षेत्रमा पनि पर्याप्त वर्षा नहुँदा रोपाइँ हुन सकेको छैन । तराईका जिल्लामा पनि न्यून मात्र रोपाइँ भएको छ । सुनसरीमा ६१ प्रतिशत, मोरङमा ३७ प्रतिशत र झापामा ४३ प्रतिशत रोपाइँ भएको छ । सुनसरीमा गत वर्षको तुलनामा २१ हजार ३९८ हेक्टर कम रोपाइँ भएको छ । मोरङमा ३७ हजार ३८६ हेक्टर र उदयपुरमा सात हजार २९९ हेक्टर क्षेत्रफल रोपाइँ हुन बाँकी छ ।उदयपुरमा १४ हजार ३८३ हेक्टरमध्ये मात्र सात हजार ८४ हेक्टरमा रोपाइँ भएको छ भने सुनसरीमा ५५ हजार २९७ हेक्टरमध्ये ३३,८९९ हेक्टरमा रोपाइँ भएको छ । यी दुवै जिल्लामा २१ हजार ३९८ हेक्टर र २१ हजार ३९८ हेक्टर क्षेत्रफल रोपाइँ हुन बाँकी छ । सुनसरी मोरङ सिँचाइ आयोजनाले समेट्ने क्षेत्रको पनि सबै ठाउँमा रोपाइँ हुन सकेको छैन । उच्च जमिनमा सिँचाइ सुविधा भए पनि राम्ररी पानी चढ्दैन । त्यस्ता ठाउँमा किसानले आकासे पानीमै भर गर्ने गरेका छन् । तुलनात्मक रूपमा भोजपुरमा बढी अर्थात् ५८ प्रतिशत रोपाइँ भएको छ विभागले जानकारी दिएको छ । कोशी प्रदेश कृषि विकास निर्देशनालयका निर्देशक प्रकाशकुमार डाँगीले भन्नुभयो, “कम वर्षा हुँदा यस वर्ष धान रोपाइँमा कमी आएको छ । समयमै रोपाइँ गर्न नपाउँदा उत्पादनमा असर पर्न सक्ने देखिन्छ ।”मनसुन सक्रिय भएमा अझै पनि तराई क्षेत्रमा रोपाइँका लागि समय बाँकी रहेकाले चिन्ता गर्न नपर्ने जानकार बताउँछन् । झापा, मोरङ र सुनसरीमा साउनभर रोपाइँ गर्न सकिन्छ ।  राष्ट्रिय कृषि वातावरण अनुसन्धान केन्द्रले यो साता पनि कम पानी पर्ने र तापक्रम बढ्ने प्रक्षेपण गरेकाले रोपाइँमा खासै प्रगति नहुने सम्भावना देखिएको छ ।",
      "link": "https://gorkhapatraonline.com/news/163484",
      "image": "https://gorkhapatraonline.com/storage/media/288176/conversions/2332-original-thumb.jpg"
    },
    {
      "slug": "163482",
      "title": "मुलुकभर उनन्साठी प्रतिशत रोपाइँ",
      "timestamp": 1752451200000,
      "source": "gp",
      "content": "असार सकिन लाग्दा मुलुकभर ५९ प्रतिशत अर्थात् आठ लाख हेक्टर क्षेत्रफलमा धान रोपाइँ भएको छ ।",
      "longContent": "गोरखापत्र समाचारदाताकाठमाडौँ, असार ३० गते । असार सकिन लाग्दा मुलुकभर ५९ प्रतिशत अर्थात् आठ लाख हेक्टर क्षेत्रफलमा धान रोपाइँ भएको छ । मुलकभर आठ लाख १६ हजार ४०५ हेक्टर क्षेत्रफलमा धान रोपाइँ सकिएको बाली विकास निर्देशनालयले जनाएको छ । गत वर्ष यस अवधिमा ६७.७ प्रतिशतमा धान रोपाइँ भएको थियो । यस वर्ष वर्षा समयमै सुरु भएर बिउ राखिए पनि रोप्ने बेलामा कम पानी परेकाले रोपाइँ भने कम भएको बाली विकास निर्देशनालयले जनाएको छ । निर्देशनालयका अनुसार असार सकिन तीन दिन बाँकी रहँदा आइतबारसम्म सबैभन्दा धेरै सुदूरपश्चिम प्रदेशमा ९३.१ अर्थात् एक लाख ६३ हजार ९९३ हेक्टर क्षेत्रफलमा धान रोपाइँ सकिएको छ । कर्णाली प्रदेशमा ८३.२३ प्रतिशत अर्थात् ३४ हजार हेक्टर क्षेत्रफलमा धान रोपाइँ सिकिने क्रममा छ ।लुम्बिनी प्रदेशमा ७३.६८ प्रतिशत अर्थात् २२ हजार ३२१ हेक्टर, गण्डकी प्रदेशमा ६६.९९ प्रतिशत अर्थात् ६३ हजार हेक्टर क्षेत्रफलमा रोपाइँ भएको निर्देशनालयले जनाएको छ । यस्तै बागमती प्रदेशमा ७६.३१ प्रतिशत अर्थात् ९१ हजार ९८३ र कोशी प्रदेशमा ४१.३२ प्रतिशत अर्थात् एक लाख १४ हजार २११ हेक्टर क्षेत्रफलमा धान रोपाइँ भएको छ । सबैभन्दा कम मधेश प्रदेशमा ३३.७८ प्रतिशत अर्थात् एक लाख २५ हजार ८८८ हेक्टर क्षेत्रफलमा मात्र रोपाइँ सकिएको छ । यस वर्ष १३ लाख ८३ हजार ७३२ हेक्टर क्षेत्रफलमा धान रोपाइँ हुने अनुमान गरिएको छ ।",
      "link": "https://gorkhapatraonline.com/news/163482",
      "image": "https://gorkhapatraonline.com/storage/media/288174/conversions/BKM_PARSA-original-thumb.jpg"
    },
    {
      "slug": "163481",
      "title": "तीन संस्थाले भने ‘मौद्रिक नीति सकारात्मक’",
      "timestamp": 1752451200000,
      "source": "gp",
      "content": "नेपाल राष्ट्र बैङ्कले ल्याएको आर्थिक वर्षको २०८२/८३ को मौद्रिक नीतिलाई निजी क्षेत्रका तीन संस्थाले स्वागत गरेका छन् । नेपाल उद्योग परिसङ्घ, नेपाल चेम्बर अफ कमर्स र बैङ्क तथा वित्तीय संस्था परिसङ्घ नेपालले बेग्लाबेग्लै विज्ञप्ति पारी गरी स्वागत गरेका छन् ।",
      "longContent": "गोरखापत्र समाचारदाताकाठमाडौँ, असार ३० गते । नेपाल राष्ट्र बैङ्कले ल्याएको आर्थिक वर्षको २०८२/८३ को मौद्रिक नीतिलाई निजी क्षेत्रका तीन संस्थाले स्वागत गरेका छन् । नेपाल उद्योग परिसङ्घ, नेपाल चेम्बर अफ कमर्स र बैङ्क तथा वित्तीय संस्था परिसङ्घ नेपालले बेग्लाबेग्लै विज्ञप्ति पारी गरी स्वागत गरेका छन् । नेपाल उद्योग परिसङ्घले मौद्रिक नीतिले आर्थिक गतिविधि बढाउने अपेक्षा गर्दै चालु पुँजी कर्जासम्बन्धी मार्गदर्शनलाई उद्योग व्यवसायको प्रकृति र कर्जा भुक्तानी–आम्दानी चव्रmका आधारमा परिमार्जन गर्ने घोषणा सकारात्मक रहेको जनाएको छ ।चालु पुँजी कर्जा आवश्यक हुने उत्पादनमूलक उद्योग, निर्माण क्षेत्रलगायतका व्यवसायका लागि समेत हुने गरी परिमार्जन गरिनुपर्ने र विद्यमान कर्जाको वर्गीकरण र कर्जा नोक्सानी व्यवस्था पनि अध्ययन गरेर पुनरवलोकन गर्ने, ग्राहकको क्रेडिट स्कोरका आधारमा समेत कर्जा प्रदान गर्न दिने नीति अवलम्बन गर्ने विषयलाई परिसङ्घले सकारात्मक रूपमा लिएको छ ।हुलाकी राजमार्ग तथा मध्यपहाडी लोकमार्ग आसपासका उद्योग व्यवसायको तीन करोड रुपियाँसम्मको कर्जाको ब्याज आधारदरमा दुई प्रतिशत प्रिमियम लाग्ने गरी दिने र त्यस्तो कर्जालाई साना मझौला उद्यमका लागि तोकिएको क्षेत्रको कर्जामा गणना गर्न दिने व्यवस्थाले भने साना तथा मझौला उद्यमीलाई विद्यमान अफ्ठ्यारो अवस्थाको सामना गर्न सहयोग गर्ने परिसङ्घको दाबी छ । यस्तै वैदेशिक रोजगारीमा जाने युवाले लिएको तीन लाखसम्मको र महिलाले लिएको पाँच लाखसम्मको कर्जालाई विपन्न वर्गको कर्जामा गणना गर्न दिने व्यवस्थाले पुँजीको दबाबमा रहेका बैङ्कलाई थप लगानीका लागि केही सहजता प्रदान गर्ने विश्वास छ । पूर्वाधारमा लगानी गर्ने गरी स्थापित संस्थाले जारी गर्ने डिबेन्चरमा बैङ्क तथा वित्तीय संस्थाले लगानी गर्न सक्ने व्यवस्थाले पूर्वाधारमा रहेको लगानीको कमी सुधार्न आंशिक सहयोग पुग्ने र लघुवित्तले १५ प्रतिशतभन्दा बढी लाभांश (नगद वा बोनस) बाँड्न लगाइएको अङ्कुशमा पुनरवलोकन गर्ने विषयको स्वागत गर्दै यसले लगानीकर्ताको हातमा जाने पैसा (नगद लाभांश) बढ्ने र माग वृद्धिमा थोरै भए पनि सहयोगी हुने परिसङ्घले जनाएको छत्यस्तै नेपाल चेम्बर अफ कमर्सले आव आर्थिक पुनर्उत्थान गर्ने गरी सहज कर्जा प्रवाहमार्फत वित्तीय क्षेत्र चलायमान बनाउने गरी आएको जनाएको छ । चेम्बरले आइतबार विज्ञप्ति जारी गर्दै मौद्रिक नीति सकारात्मक र वित्तीय सहजीकरण गर्ने गरी आएको प्रतिक्रिया दिएको छ । चेम्बरले ब्याजदर कोरिडोरमा गरिएको संशोधनले तरलता व्यवस्था हुने र ब्याजदर नबढ्ने अपेक्षा गर्दै ब्याजदर कोरिडोरको माथिल्लो सीमाका रूपमा रहेको बैङ्कदरलाई ६.५ प्रतिशतबाट घटाई छ प्रतिशत र नीतिगत दरलाई पाँच प्रतिशतबाट घटाइ ४.५ प्रतिशत कायम गरिएकोलाई राम्रो भनेको छ । निजी आवासीय घर निर्माण/खरिद गर्न प्रवाह गर्ने कर्जाको सीमा दुई करोडबाट बढाएर तीन करोड रुपियाँ कायम गरिने व्यवस्थालाई पनि चेम्बरले स्वागत गरेको छ । कर्जा प्रवाहका लागि कर्जा मूल्य अनुपात बढीमा ८० प्रतिशतसम्म र अन्यको हकमा बढीमा ७० प्रतिशतसम्म कायम गर्न सक्ने व्यवस्थाले घरजग्गा क्षेत्रको व्यवसायमा विस्तार हुने र यसले अर्थतन्त्र चलायमान बनाउन सघाउने चेम्बरको ठहर छ । हाउजिङ तथा रियलस्टेट व्यवसायमा प्रवाह गरिएको कर्जाको पुनर्तालिकीकरण एवं पुनर्संरचना गरिने मौद्रिक नीतिमा उल्लेखित व्यवस्थालाई चेम्बरले स्वागत गरेको छ । निर्माण व्यवसायमा आएको शिथिलतालाई दृष्टिगत गरी सो क्षेत्रको पुनस्र्थापनाका लागि मौद्रिक नीतिमा गरिएका व्यवस्था सकारात्मक रहेको चेम्बरले उल्लेख गरेको छ ।चालु पुँजी कर्जासम्बन्धी मार्गदर्शनलाई व्यवसायको प्रकृति र कर्जा भुक्तानी–आम्दानी चक्रका आधारमा आवश्यकता अनुसार परिमार्जन गरिने व्यवस्था सकारात्मक रहेको चेम्बरको भनाइ छ । ऊर्जा उत्पादनका क्षेत्रमा प्रवाह गरेको कर्जाको ब्याज पुँजीकरण गर्नेसम्बन्धी व्यवस्थामा पुनरवलोकन भए जलविद्युत् क्षेत्रका ऋणीले राहत पाउने चेम्बरले उल्लेख गरेको छ । बैङ्क तथा वित्तीय संस्था परिसङ्घ नेपाल (सिबिफिन) ले लामो समयदेखि मुलुकको अर्थतन्त्र सुषुप्त अवस्थामा रही आर्थिक एवं बैङ्किङ क्रियाकलापले गति लिन नसकिरहेको विद्यमान अवस्थामा मौद्रिक नीतिमा नीतिगत अङ्कुशभन्दा अनुगमन र सुपरिवेक्षणलाई बढावा दिने गरी अवलम्बन गरिएका सन्तुलित, समयसापेक्ष र उदार नीतिले बैङ्किङ क्षेत्रमा खस्किरहेको मनोबल र आत्मविश्वास बढाएको जनाएको छ ।बैङ्क तथा वित्तीय संस्थाले पुँजीकोषमा दबाब झेलिरहनु परेको विद्यमान अवस्थामा कर्जा लगानी क्षमता बढाउने, कर्जा व्यवस्थापनलाई सहज बनाउने र पुँजी कोष सुदृढ बनाई वित्तीय स्थायित्व कायम गर्ने कार्यलाई प्राथमिकता राख्नु र बैङ्कदर तथा नीतिगत दर घटाइनुले कर्जा विस्तारमा सहजता ल्याई मौद्रिक नीतिले लिएको कर्जा विस्तारको लक्ष्य सहज रूपमा प्राप्त हुने सकारात्मक सङ्केत देखिएको सिबिफिनले जनाएको छ ।",
      "link": "https://gorkhapatraonline.com/news/163481",
      "image": "https://gorkhapatraonline.com/storage/media/288173/conversions/NRB_1-original-thumb.jpg"
    },
    {
      "slug": "163480",
      "title": "सबै भुक्तानी विद्युतीय प्रणालीमार्फत",
      "timestamp": 1752451200000,
      "source": "gp",
      "content": "अर्थ मन्त्रालयले साउन १ गतेदेखि सार्वजनिक निकायबाट हुने सबै प्रकारका भुक्तानीलाई अनिवार्य रूपमा विद्युतीय प्रणालीमार्फत गर्ने व्यवस्था मिलाउन सबै मन्त्रालय, नेपाल राष्ट्र बैङ्क, सार्वजनिक संस्थान, बोर्ड, समिति तथा प्रतिष्ठानलाई परिपत्र गरेको छ । आर्थिक वर्ष २०८२/८३ को बजेट वक्तव्यमा उल्लेख भए अनुसार अर्थ मन्त्रालयले परिपत्र जारी गरेको हो ।",
      "longContent": "गोरखापत्र समाचारदाताकाठमाडौँ, असार ३० गते । अर्थ मन्त्रालयले साउन १ गतेदेखि सार्वजनिक निकायबाट हुने सबै प्रकारका भुक्तानीलाई अनिवार्य रूपमा विद्युतीय प्रणालीमार्फत गर्ने व्यवस्था मिलाउन सबै मन्त्रालय, नेपाल राष्ट्र बैङ्क, सार्वजनिक संस्थान, बोर्ड, समिति तथा प्रतिष्ठानलाई परिपत्र गरेको छ । आर्थिक वर्ष २०८२/८३ को बजेट वक्तव्यमा उल्लेख भए अनुसार अर्थ मन्त्रालयले परिपत्र जारी गरेको हो ।",
      "link": "https://gorkhapatraonline.com/news/163480",
      "image": "https://gorkhapatraonline.com/storage/media/288172/conversions/Xbadfb-original-thumb.jpg"
    },
    {
      "slug": "163475",
      "title": "बेतन कर्णालीले पायो अनुमति",
      "timestamp": 1752451200000,
      "source": "gp",
      "content": "दुई जलविद्युत् आयोजनाबिचको क्षेत्रमाथिको अधिकार विवादमा समाधान जुटेपछि अर्धजलाशययुक्त बेतन कर्णाली जलविद्युत् आयोजनाले विद्युत् उत्पादन अनुमतिपत्र प्राप्त गरेको छ । कर्मचारी सञ्चय कोषका सञ्चयकर्ताको समेत लगानीमा यो आयोजना बनाउने गरी २०७४ सालमै बेतन कर्णाली सञ्चयकर्ता हाइड्रोपावर कम्पनी लिमिटेड स्थापना गरिएको थियो ।",
      "longContent": "काठमाडौँ, असार ३० गते । दुई जलविद्युत् आयोजनाबिचको क्षेत्रमाथिको अधिकार विवादमा समाधान जुटेपछि अर्धजलाशययुक्त बेतन कर्णाली जलविद्युत् आयोजनाले विद्युत् उत्पादन अनुमतिपत्र प्राप्त गरेको छ । कर्मचारी सञ्चय कोषका सञ्चयकर्ताको समेत लगानीमा यो आयोजना बनाउने गरी २०७४ सालमै बेतन कर्णाली सञ्चयकर्ता हाइड्रोपावर कम्पनी लिमिटेड स्थापना गरिएको थियो ।भारतीय लगानीमा निर्माण प्रस्तावित अप्पर कर्णाली जलविद्युत् आयोजनाले प्राप्त गरेको क्षेत्र बेतन कर्णालीलाई पनि आवश्यक पर्ने देखिएपछि विद्युत् विकास विभागले बेतन कर्णालीलाई लामो समय अनुमतिपत्र दिन सकेको थिएन । लगानी बोर्डको सहजीकरणमा अप्पर कर्णालीको प्रवर्धक जिएमआर अप्पर कर्णालीसँग सहमति जुटेपछि भने विभागले आइतबार ऊर्जा, जलस्रोत तथा सिँचाइ मन्त्रालयमार्फत बेतन कर्णाली सञ्चयकर्ता हाइड्रोपावर कम्पनी लिमिटेडलाई विद्युत् उत्पादन अनुमति दिइएको हो ।  ऊर्जा सचिवस्तरीय निर्णयबाट ४३९ मेगावाट क्षमताको अर्धजलाशययुक्त बेतन कर्णाली जलविद्युत् आयोजनाका लागि विद्युत् उत्पादन अनुमतिपत्र प्रदान गरिएको मन्त्रालयले जनाएको छ । सम्भाव्यता अध्ययन पूरा भएको करिब पाँच वर्षमा उत्पादन अनुमतिपत्र दिइएको हो । ऊर्जा मन्त्रालयमा आयोजित कार्यक्रममा ऊर्जा सचिव सुरेश आचार्यले कम्पनीका प्रमुख प्रशासकीय अधिकृत कृष्णप्रसाद आचार्यलाई अनुमतिपत्र हस्तान्तरण गर्नुभयो । आचार्यका अनुसार आयोजनाको बाँधको उचाइ पूर्वनिर्धारितभन्दा दुई मिटर कम गरी आयोजना निर्माण गरिने छ । हाम्रो आयोजनाको बाँधको उचाइ दुई मिटर कम गर्ने गरी सहमति जुटेको छ, उहाँले भन्नुभयो, “यस अनुसार अप्पर कर्णालीको टेलरेसभन्दा हाम्रो बाँधको उचाइ दुई मिटर कम हुँदा उसलाई असर नगर्ने देखिएपछि सहमति जुटेको हो ।” आचार्यका अनुसार पावर हाउसमा जडान हुने उपकरणको दक्षताका कारण बाँधको उचाइ घटे पनि विद्युत् उत्पादन क्षमता घट्ने छैन । आयोजनाको परामर्शदाता रहेको एनइए इन्जिनियरिङले यस्तो सुझाव दिएको उहाँले जानकारी दिनुभयो । विस्तृत इन्जिनियरिङ प्रतिवेदनमा १७२ मिटर लामो र ९० मिटर अग्लो बाँध बनाउनुपर्ने छ । अब भने ८८ मिटर अग्लो बाँध बन्ने छ ।आयोजनाको विद्युत्गृह बेसक्याम्प हेड टनेल अछामको ढकेरी गाउँपालिका–६ मा पर्छ भने डाइभर्सन टनेल सुर्खेतको चौकुने गाउँपालिका–६ मा पर्छ । बाँध क्षेत्र भने दुवै गाउँपालिकाको सिमानामा पर्छ । अर्धजलाशययुक्त सो आयोजनामा छ घण्टाको पिकिङ क्षमता रहेको छ ।आचार्यका अनुसार अब कम्पनीले आफ्नो ध्यान वित्त व्यवस्थापनतर्फ केन्द्रित गर्ने छ । आयोजना निर्माणका लागि करिब ९३ अर्ब रुपियाँ लाग्ने पछिल्लो अनुमान छ । ३० प्रतिशत स्वपुँजी र ७० प्रतिशत ऋण लगानीमा बनाउने योजना रहेको र ऋणका लागि स्वदेशी लगानीकर्तालाई प्राथमिकतामा राखिने उहाँको भनाइ छ ।कम्पनीमा सञ्चयकर्ताको ४० प्रतिशत, कर्मचारी सञ्चय कोषको १५ प्रतिशत, नेपाल विद्युत् प्राधिकरण, विद्युत् उत्पादन कम्पनी र सर्वसाधारणको १०/१० प्रतिशत र स्थानीयको २५ प्रतिशत सेयर स्वामित्व निर्धारण भइसकेको छ ।आयोजना निर्माणका लागि आवश्यक पर्ने जग्गाको मूल्याङ्कन सुर्खेतको केहीबाहेक सकिएको आचार्यले जानकारी दिनुभयो । जग्गाको मुआब्जा वितरण, विद्युत् खरिद बिक्री सम्झौता (पिपिए) र वित्तीय व्यवस्थापनको टुङ्गो आगामी आवमा सम्पन्न गरी आव २०८३/८४ मा निर्माण थाल्ने योजना रहेको आचार्यले बताउनुभयो । नेपाल विद्युत् प्राधिकरणले हालै गरेको पिपिए आह्वानमा सो आयोजना पनि समावेश छ ।   बर्सौंदेखि अनुमति प्रक्रिया रोकिएकामा पछिल्लो समय ऊर्जामन्त्री दीपक खड्काले पनि समस्या समाधानमा अग्रसरता लिनुभएको थियो ।",
      "link": "https://gorkhapatraonline.com/news/163475",
      "image": "https://gorkhapatraonline.com/storage/media/288167/conversions/betan-original-thumb.jpg"
    },
    {
      "slug": "163474",
      "title": "पाँच प्रदेशमा फैलियो ‘लम्पी स्किन’",
      "timestamp": 1752451200000,
      "source": "gp",
      "content": "वर्षायाममा गाईभैँसीमा फैलिने छालाको सङ्क्रमण ‘लम्पी स्किन’ पाँच प्रदेशमा फैलिएको छ । दुई वर्षअघि पशुधनमा अर्बौंको क्षति पु¥याएको यो रोग कोशी, मधेश, बागमती, लुम्बिनी र कर्णाली प्रदेशमा फेरि फैलिएको छ ।  दु",
      "longContent": "काठमाडौँ, असार ३० गते । वर्षायाममा गाईभैँसीमा फैलिने छालाको सङ्क्रमण ‘लम्पी स्किन’ पाँच प्रदेशमा फैलिएको छ । दुई वर्षअघि पशुधनमा अर्बौंको क्षति पुर्‍याएको यो रोग कोशी, मधेश, बागमती, लुम्बिनी र कर्णाली प्रदेशमा फेरि फैलिएको छ ।  दुई वर्षअघि महामारीकै रूप धारण गरेको ‘लम्पी स्किन’ अघिल्लो वर्ष भने कम थियो । यस वर्ष कोशी प्रदेशको झापामा देखिएको सो सङ्क्रमण सो प्रदेशका सबै जिल्लामा पुगेको छ । दुई वर्षअघिको ‘लम्पी स्किन’ को सङ्क्रमणपछि जन्मिएका गाईका बाच्छाबाच्छीमा यो समस्या धेरै देखिएको कोशी प्रदेश उद्योग, कृषि तथा सहकारी मन्त्रालयका सूचना अधिकारी डा. देवकुमार दर्लामीले जानकारी दिनुभयो । उहाँले ‘लम्पी स्किन’ देखिनेबित्तिकै हुन सक्ने जोखिमलाई ध्यानमा राखेर सङ्घीय सरकारलाई जानकारी गराएको र स्थानीय तहसँग समन्वय गरेको बताउनुभयो ।एक वर्षअघि ‘लम्पी स्किन’ विरुद्धको खोप लगाउन किसान र सरकारी संयन्त्रले ध्यान नदिँदा यस वर्ष धेरै फैलिएको उहाँले उल्लेख गर्नुभयो । सङ्क्रमण देखिएपछि पशुको ओसारपसारमा निगरानी राखेको र सरसफाइमा ध्यान दिन र खोप लगाउने कार्यमा प्रोत्साहन गर्न मन्त्रालयले काम गरिरहेको उहाँले स्पष्ट पार्नुभयो । सङ्क्रमित पशुलाई ‘लम्पी स्किन’ विरुद्धको खोप लगाउन नमिल्ने र स्वस्थ पशुलाई मात्रै लगाउनुपर्ने भएकाले एकै पटक ठुलो सङ्ख्यामा खोप लगाउन आवश्यक रहेको उहाँले स्पष्ट पार्नुभयो । खोपले काम गरेको नगरेको भन्नेबारे किसानबाट जिज्ञासा आउने गरेकामा त्यसको अध्ययन गर्ने ल्याबको क्षमता नभएकाले अध्ययनपछि मात्रै आफूहरूले सङ्घीय सरकारसँग नै यसबारेमा सोध्ने उहाँले बताउनुभयो । उहाँले कृषि तथा पशुपन्छी विकास मन्त्रालयका सहप्रवक्ता डा. टपेन्द्रप्रसाद बोहोराले पाँच प्रदेशका कम्तीमा १५ जिल्लामा पाँच हजार दुई सय पशुमा ‘लम्पी स्किन’ को सङ्क्रमण रहेको जानकारी दिनुभयो । उहाँले १३ हजार सक्रिय सङ्क्रमितबाट झरेर सो सङ्ख्यामा आएको उहाँले स्पष्ट पार्नुभयो । कोशीमा झापा, इलाम, मोरङ र सुनसरीमा अरू जिल्लाभन्दा धेरै सङ्क्रमित रहेको र अरू जिल्लामा कम रहेको उहाँले बताउनुभयो । त्यसबाहेक बागमती प्रदेशको चितवन र धादिङ, मधेशको बारा, कर्णालीको रुकुमपश्चिममा सङ्क्रमण देखिएको छ । पशुसेवा विभागले ‘लम्पी स्किन’ सङ्क्रमणबाट पशुधनमा हुन सक्ने सम्भावित जोखिमलाई हेरेर पूर्वतयारीमा जुट्न प्रदेश र स्थानीय तहलाई अनुरोध गरेको छ ।  वर्षाको समयमा सबैभन्दा धेरै ‘लम्पी स्किन’ को सङ्क्रमण देखिने भएकाले विभागले खोप सात वटा नै प्रदेशमा पठाएको छ । पशुसेवा विभागका महानिर्देशक डा. रामनन्दन तिवारीले खरिद भएको १४ लाख ६० हजार डोज खोपमध्ये १० लाख सात वटा नै प्रदेशमा पठाएको जानकारी दिनुभयो । चार लाख डोज खोप भने केन्द्रमा नै राखिएको छ । हालसम्म प्रदेशमा पठाएको कुल खोपमध्ये आधा खोप पनि पशुलाई लगाइएको छैन । विभागमा कार्यरत डा. नवराज श्रेष्ठका अनुसार प्रदेशको मागका आधारमा खोप उपलब्ध गराइएको र प्रदेशले जिल्लामा पु¥याएर स्थानीय तहमा रहेका पशु स्वास्थ्यकर्मीले किसानको घर घरमा पुगेर खोप लगाउने गर्छन् ।  लामखुट्टे, झिँगा र किर्नाको टोकाइबाट पशुमा ‘लम्पी स्किन’ सर्ने भएकाले सरसफाइमा विशेष ध्यान पु¥याउन विभागले अनुरोध गरेको छ । गाईभैँसीको छालामा एकदेखि पाँच सेन्टिमिटरको साह्रो र गोलो गाँठा आउने, मुख र नाकमा घाउ हुने, आँखा र नाकबाट अत्यधिक मात्रामा तरल पदार्थ निस्किएमा पशु प्राविधिकलाई बोलाउनु पर्छ ।  सङ्क्रमित पशुको दुध उत्पादनमा तीव्र गिरावट आउनुका साथै उच्च ज्वरो आउने, तौल घट्ने र खास गरी ज्वरो नियन्त्रण गर्न नसकेमा सङ्क्रमित गाईवस्तु मर्न सक्ने पशु चिकित्सक बताउँछन् । नेपालमा २०७७ साल असारमा मोरङको सुन्दरहरैँचामा पहिलो पटक ‘लम्पी स्किन’ रोग देखिएको थियो । दुई वर्षअघि मुलुकका ७७ जिल्लाका १५ लाख १९ हजार ७७९ पशुमा ‘लम्पी स्किन’ को सङ्क्रमणकै कारण किसानले ७४ अर्ब ६७ करोड रुपियाँ बराबरको आर्थिक क्षति बेहोरेका थिए । पशु चिकित्सा परिषद्को अध्ययन अनुसार एउटा स्वस्थ पशुमा सङ्क्रमण भएमा ४९ हजार १३५ रुपियाँको आर्थिक क्षति हुन्छ । नेपालमा ४७ लाख हाराहारीमा गाई र ३१  लाख भैँसी छन् ।",
      "link": "https://gorkhapatraonline.com/news/163474",
      "image": "https://gorkhapatraonline.com/storage/media/288166/conversions/lampi-Cow-original-thumb.jpg"
    },
    {
      "slug": "163468",
      "title": "भुक्तानी अनिवार्यरूपमा विद्युतीय प्रणालीबाट गर्न परिपत्र",
      "timestamp": 1752364800000,
      "source": "gp",
      "content": "अर्थ मन्त्रालयद्वारा सार्वजनिक निकायबाट हुने सबै प्रकारका भुक्तानीलाई अनिवार्यरुपमा विद्युतीय प्रणालीमार्फत गर्ने व्यवस्था मिलाउन परिपत्र गरेको छ ।",
      "longContent": "काठमाडौं, असार २९ गते । अर्थ मन्त्रालयद्वारा सार्वजनिक निकायबाट हुने सबै प्रकारका भुक्तानीलाई अनिवार्यरुपमा विद्युतीय प्रणालीमार्फत गर्ने व्यवस्था मिलाउन परिपत्र गरेको छ । अर्थ मन्त्रालयले साउन १ गतेदेखि सार्वजनिक निकायबाट हुने सबै प्रकारका भुक्तानीलाई अनिवार्यरुपमा विद्युतीय प्रणालीमार्फत गर्ने व्यवस्था मिलाउन सबै मन्त्रालय, नेपाल राष्ट्र  बैंक, सार्वजनिक संस्थान, बोर्ड, समिति तथा प्रतिष्ठानहरुलाई परिपत्र गरेको छ । आर्थिक वर्ष २०८२-८३ को बजेट वक्तव्यमा उल्लेख भए अनुसार अर्थ मन्त्रालयले परिपत्र जारी गरेको हो ।",
      "link": "https://gorkhapatraonline.com/news/163468",
      "image": "https://gorkhapatraonline.com/storage/media/288157/conversions/Artha-mantralaya-finance-ministry-original-thumb.jpg"
    },
    {
      "slug": "163466",
      "title": "काठमाडौँ महानगरपालिको बजेट २५ अर्ब ७६ करोड",
      "timestamp": 1752364800000,
      "source": "gp",
      "content": "आगामी आर्थिक वर्ष २०८२/८३ का लागि काठमाडौँ महानगरपालिकाले रु २५ अर्ब ७६ करोड ४३ लाख बराबरको बजेट ल्याएको छ ।",
      "longContent": "काठमाडौँ, असार २९ गते । आगामी आर्थिक वर्ष २०८२/८३ का लागि काठमाडौँ महानगरपालिकाले रु २५ अर्ब ७६ करोड ४३ लाख बराबरको बजेट ल्याएको छ ।महानगरका उपप्रमुख सुनिता डङ्गोलले आज काठमाडौँ महानगरपालिका नगरसभाको १७औँ अधिवेशनमा आगामी आर्थिक वर्षको विनियोजन पेस गर्नुभएको हो । “आगामी आर्थिक वर्षका लागि आर्थिक विकास, कार्यालय सञ्चालन तथा प्रशासनिक, पूर्वाधार विकास, सामाजिक विकास र सुशासन तथा अन्तरसम्बन्धित क्षेत्रबाट सञ्चित कोषमा भार पर्ने खर्च २५ अर्ब ११ करोड ४३ लाख ११ हजार र जग्गा एकीकरण आयोजनाहरू तथा अन्य निकायबाट प्राप्त हुने कार्यक्रमका लागि खर्च रकम ६५ करोड सञ्चित कोषमा भार नपर्ने गरी कुल  २५ अर्ब ७६ करोड ४३ लाख ११ बराबर विनियोजन गरिएको छ”, उपप्रमुख डङ्गोलले भन्नुभयो ।बजेटको स्रोतमध्ये काठमाडौँ महानगरपालिकाको आन्तरिक आय र बैङ्क मौज्दातबाट २० अर्ब १२ करोड ६४ लाख व्यहोरिने जनाइएको छ ।यसैगरी, नेपाल सरकार तथा प्रदेश सरकारबाट ससर्त तथा समानीकरण अनुदान र राजस्व बाँडफाँटबाट प्राप्त हुने चार अर्ब ९८ करोड ७९ लाख ४१ हजार बराबर रकमलाई पनि बजेटको स्रोतमा देखाइएको छ । आगामी आवका लागि राजस्व सङ्कलन प्रभावकारी बनाउन नयाँ करदाता पहिचान गर्ने, कारोबार हुने स्थलमा नै गएर समन्वय गर्नेलगायत नीति अवलम्बन गरिने जनाइएको छ । महानगरले आगामी पुस मसान्तसम्म करको दायरामा आउने करदाताका लागि छुटको व्यवस्था पनि ल्याएको छ । यस्तै, महानगरले उठाउने बहाल करलाई एकद्वार प्रणालीमा आबद्ध गर्न सङ्घीय सरकारसँग समन्वय गरिने जनाइएको छ । रासस",
      "link": "https://gorkhapatraonline.com/news/163466",
      "image": "https://gorkhapatraonline.com/storage/media/288152/conversions/KMC-Budget_sujan-Gurung_BS_6210-original-thumb.jpg"
    },
    {
      "slug": "163451",
      "title": "मौद्रिक नीति सकारात्मकः नेपाल चेम्बर",
      "timestamp": 1752364800000,
      "source": "gp",
      "content": "नेपाल राष्ट्र बैंकले आगामी आर्थिक वर्ष २०८२र८३ का लागि ल्याएको मौद्रिक नीति सकारात्मक र वित्तीय सहजीकरण गर्ने खालको भएको नेपाल चेम्बर अफ कसर्मले जनाएको छ।",
      "longContent": "काठमाडौँ, असार  २९ गते। नेपाल राष्ट्र बैंकले आगामी आर्थिक वर्ष २०८२र८३ का लागि ल्याएको मौद्रिक नीति सकारात्मक र वित्तीय सहजीकरण गर्ने खालको भएको नेपाल चेम्बर अफ कसर्मले जनाएको छ। मौद्रिक नीतिले आर्थिक पुनःउत्थान एवं सहज कर्जा प्रवाहमार्फत वित्तीय क्षेत्र चलायमान हुने विश्वास चेम्बरले व्यक्त गरेको हो।चेम्बरद्वारा आज जारी प्रेस विज्ञप्तिमा मौद्रिक नीतिले राखेको १२ प्रतिशत कर्जा विस्तारको लक्ष्य पूरा गर्न सकिए हालको अधिक तरलता समस्या समाधान हुने जनाएको छ। “ब्याजदर करिडोरको माथिल्लो सीमाका रुपमा रहेको बैंकदरलाई साढे छ प्रतिशतबाट घटाएर छ र नीतिगत दरलाई पाँच प्रतिशतबाट घटाएर साढे चार प्रतिशत कायम गरिएको छ। यसले बजारमा तरलता व्यवस्थापन र ब्याजदर बढ्न नदिने विश्वास छ”, विज्ञप्तिमा भनिएको छ।निजी आवासीय घर निर्माण तथा खरिद गर्न प्रवाह गर्ने कर्जाको सीमा रू दुई करोडबाट बढाएर  तीन करोड कायम गरिने मौद्रिक नीतिमा उल्लेखित व्यवस्थालाई पनि चेम्बरले स्वागत गरेको छ। त्यस्तै, कर्जा प्रवाहका लागि कर्जा मूल्य अनुपात बढीमा ८० प्रतिशतसम्म र अन्यको हकमा बढीमा ७० प्रतिशतसम्म कायम गर्न सक्ने व्यवस्थाले घरजग्गा क्षेत्रको व्यवसायमा विस्तार हुने र यसले अर्थतन्त्र चलायमान बनाउन सघाउ पुर्‍याउने चेम्बरको ठहर छ।हाउजिङ तथा रियलस्टेट व्यवसायमा प्रवाह गरिएको कर्जाको पुनःतालिकीकरण एवं पुनःसंरचना गरिने मौद्रिक नीतिमा उल्लेखित व्यवस्थालाई पनि चेम्बरले सकारात्मक भनेको छ। त्यस्तै, निर्माण व्यवसायमा आएको शिथिलतालाई दृष्टिगत गरी सो क्षेत्रको पुनःस्थापनाको लागि मौद्रिक नीतिमा गरिएका व्यवस्थाहरु स्वागतयोग्य रहेको विज्ञप्तिमा उल्लेख छ।“चालुपुँजी कर्जासम्बन्धी मार्गदर्शनलाई कृषि, साना तथा घरेलु उद्योग, शिक्षा, स्वास्थ्य, खेलकुद, सञ्चार र मिडिया हाउसलगायतको व्यवसायको प्रकृति र कर्जा भुक्तानी–आम्दानी चक्रका आधारमा आवश्यकतानुसार परिमार्जन गरिने व्यवस्था सकारात्मक रहेको चेम्बरले ठहर गरेको छ”, विज्ञप्तिमा भनिएको छ।विद्यमान कर्जाको वर्गीकरण तथा कर्जा नोक्सानी व्यवस्था अध्ययन गरी आवश्यकतानुसार पुनरावलोकन गरिने व्यवस्थामा थप स्पष्ट पारिनुपर्ने चेम्बरले जनाएको छ। रासस",
      "link": "https://gorkhapatraonline.com/news/163451",
      "image": "https://gorkhapatraonline.com/storage/media/288156/conversions/Nepal-Rastra-Bank-original-thumb.jpg"
    },
    {
      "slug": "163440",
      "title": "मौद्रिक नीतिपछिको पुँजी बजारः नेप्से परिसूचकमा ३१ अङ्कको सुधार",
      "timestamp": 1752364800000,
      "source": "gp",
      "content": "आगामी आर्थिक वर्ष २०८२/८३ को मौद्रिक नीति सार्वजनिक भएपछिको कारोबारको पहिलो दिन नेपाल स्टक एक्सचेञ्ज (नेप्से) परिसूचकमा उल्लेख्य सुधार देखिएको छ। बैंक र लघुवित्त कम्पनीको शेयरमा लगानीकर्ता चासो देखिएको छ।",
      "longContent": "काठमाडौँ, असार २९ गते। आगामी आर्थिक वर्ष २०८२/८३ को मौद्रिक नीति सार्वजनिक भएपछिको कारोबारको पहिलो दिन नेपाल स्टक एक्सचेञ्ज (नेप्से) परिसूचकमा उल्लेख्य सुधार देखिएको छ। बैंक र लघुवित्त कम्पनीको शेयरमा लगानीकर्ता चासो देखिएको छ। आज नेप्से परिसूचक २९ अङ्कले बढेर दुई हजार ७६० दशमलव ८० बिन्दुमा कायम भएको छ। आजको कारोबारमा ३११ कम्पनीको तीन करोड २५ लाख ९२ हजार ३० कित्ता शेयर एक लाख पाँच हजार ४१५ पटक खरिदबिक्री हुँदा रू. ११ अर्ब ४१ करोड ६४ लाख २८ हजार ४६७ बराबरको कारोबार भएको छ।सबैभन्दा धेरै बैंकिङ समूह तीन दशमलव ३७ र लघुवित्त समूह तीन दशमलव ५० प्रतिशतले बढेको छ। त्यस्तै, विकास बैंक एक दशमलव ४७, वित्त एक दशमलव ८७, होटल तथा पर्यटन शून्य दशमलव ४८, जीवन बीमा शून्य दशमलव ०२, उत्पादन तथा प्रशोधन शून्य दशमलव ३१ र म्युचुअल फन्ड एक दशमलव ०८ प्रतिशतले बढेको छ। अरु सबै समूहको उपसूचक घटेको छ। जलविद्युत् शून्य दशमलव ८३, लगानी शून्य दशमलव ०८, निर्जीवन बीमा शून्य दशमलव ३४, व्यापार शून्य दशमलव २६ र अन्य समूह शून्य दशमलव २७ प्रतिशतले घटेको छ।एनआईसी एसिया बैंक लिमिटेड र खानेपानी हाइड्रोपावर कम्पनी लिमिटेडको शेयर मूल्यमा सकारात्मक सर्किट लागको छ। सबैभन्दा धेरै घट्नेमा हिमालयन हाइड्रोपावरको शेयर मूल्य नौ दशमलव ९३ प्रतिशतले घटेको छ।कारोबार रकमका आधारमा आज सबैभन्दा धेरै एनआईसी एसिया बैंक लिमिटेडको सबैभन्दा धेरै ३७ करोड १४ लाख ९९ हजार ३२ बराबरको कारोबार भएको भएको छ। कारोबार भएका शेयर सङ्ख्याका आधारमा भने सबैभन्दा धेरै सनराइज ब्लुचिप फन्डको २० लाख ५४ हजार चार सय कित्ता शेयर किनबेच भएको छ। रासस",
      "link": "https://gorkhapatraonline.com/news/163440",
      "image": "https://gorkhapatraonline.com/storage/media/288108/conversions/Nepesa-original-thumb.jpg"
    },
    {
      "slug": "163350",
      "title": "नबिल बैङ्क बयालिसौँ वर्षमा",
      "timestamp": 1752364800000,
      "source": "gp",
      "content": "नबिल बैङ्क स्थापनाको ४२ औँ वर्षमा प्रवेश गरेको छ । सन् १९८४ मा स्थापना भएको बैङ्कले नेपालको वित्तीय क्षेत्रको आधुनिकीकरण, डिजिटल प्रविधिको उपयोग र मुलुकको आर्थिक वृद्धिमा उल्लेखनीय भूमिका निर्वाह गर्दै आएको जनाएको छ ।",
      "longContent": "गोरखापत्र समाचारदाताकाठमाडौँ, असार २९ गते । नबिल बैङ्क स्थापनाको ४२ औँ वर्षमा प्रवेश गरेको छ । सन् १९८४ मा स्थापना भएको बैङ्कले नेपालको वित्तीय क्षेत्रको आधुनिकीकरण, डिजिटल प्रविधिको उपयोग र मुलुकको आर्थिक वृद्धिमा उल्लेखनीय भूमिका निर्वाह गर्दै आएको जनाएको छ ।वार्षिकोत्सवका अवसरमा बैङ्कका प्रमुख कार्यकारी अधिकृत मनोजकुमार ज्ञवालीले बैङ्कले राष्ट्रको आर्थिक समृद्धिमा निरन्तर योगदान गरिरहेको बताउनुभयो । त्यस्तै उहाँले आगामी दिनमा पनि उत्तरदायी एवं नवीन बैङ्किङ अभ्यासमार्फत सशक्त रूपमा अघि बढ्ने प्रतिबद्धता व्यक्त गर्नुभयो । बैङ्कले २०८२ असार २६ सम्म कुल चार खर्ब ३३ अर्ब रुपियाँ बराबरको कर्जा व्यवस्थापन गरेको जनाएको छ । सोही अवधिमा पाँच खर्ब ३५ अर्ब रुपियाँ बराबरको निक्षेप सङ्कलन गरेको बैङ्कले जानकारी दिएको छ । बैङ्कले वार्षिकोत्सवका अवसरमा असार २८ गतेदेखि भदौ ५ गतेसम्म नयाँ बचत खाता खोल्ने सबै ग्राहकलाई पहिलो वर्षका लागि डेबिट कार्ड निःशुल्क प्रदान गर्ने जनाएको छ । त्यस्तै महिलालक्षित गर्दै ‘स्मार्ट नारी घर कर्जा’ योजना पनि सार्वजनिक गरेको छ ।",
      "link": "https://gorkhapatraonline.com/news/163350",
      "image": "https://gorkhapatraonline.com/storage/media/287957/conversions/nabil-bank-original-thumb.jpg"
    },
    {
      "slug": "163349",
      "title": "‘मौद्रिक नीतिले अटोमोबाइल क्षेत्रलाई उपेक्षा’",
      "timestamp": 1752364800000,
      "source": "gp",
      "content": "नेपाल राष्ट्र बैङ्कले शुक्रबार सार्वजनिक गरेको आगामी आर्थिक वर्ष २०८२/८३ को मौद्रिक नीतिले अटोमोबाइल क्षेत्रलाई उपेक्षा गरेको टिप्पणी गरेको छ । नेपाल अटोमोबाइल इम्पोर्टर्स एन्ड म्यानुफ्याक्चर्स एसोसिएसन (नाइमा) ले शनिबार एक विज्ञप्ति जारी गर्दै यस्तो धारणा सार्वजनिक गरेको हो ।",
      "longContent": "गोरखापत्र समाचारदाताकाठमाडौँ, असार २९ गते । नेपाल राष्ट्र बैङ्कले शुक्रबार सार्वजनिक गरेको आगामी आर्थिक वर्ष २०८२/८३ को मौद्रिक नीतिले अटोमोबाइल क्षेत्रलाई उपेक्षा गरेको टिप्पणी गरेको छ । नेपाल अटोमोबाइल इम्पोर्टर्स एन्ड म्यानुफ्याक्चर्स एसोसिएसन (नाइमा) ले शनिबार एक विज्ञप्ति जारी गर्दै यस्तो धारणा सार्वजनिक गरेको हो ।नाइमाले अटोमोबाइल क्षेत्रको सुधारका लागि आफूहरूले दिएका सुझाव समावेश नगरेको भन्दै गम्भीर ध्यानाकर्षण भएको जनाएको छ । कर्जा अनुपात व्यवस्थालाई अन्तर्राष्ट्रिय मापदण्ड, सवारीको प्रकृति र बजार माग अनुसार पुनरवलोकनका लागि अनुरोध गरिएको तर मौद्रिक नीतिमा यस्तो कुनै नीति समावेश नगरिनु निराशाजनक भएको संस्थाको प्रतिक्रिया छ । नाइमाले सबै प्रकारका सवारीसाधन खरिदमा ८० प्रतिशतसम्म कर्जा व्यवस्था हुनुपर्ने माग गरेको थियो तर मौद्रिक नीतिमा अटो कर्जा पहुँच विस्तार गर्ने कुनै प्रावधान नआएकोमा संस्थाले आपत्ति जनाएको छ । “रियल स्टेट, सेयर बजार र अन्य उद्योगहरूका लागि नीति स्पष्ट रूपमा समावेश गरिए पनि अटोमोबाइल क्षेत्रलाई उपेक्षा गरेको देखिन्छ,” नाइमा अध्यक्ष रितु सिंह वैद्यले जारी गरेको विज्ञप्तिमा भनिएको छ ।मौद्रिक नीतिले समग्रमा कर्जा आपूर्तिमा वृद्धि गर्ने उद्देश्य लिएको हुँदा अटो कर्जाको उपलब्धता र पहुँचमा सकारात्मक प्रभाव पर्ने सम्भावना भने रहेको संस्थाले औँल्याएको छ । नाइमाले आफ्ना माग प्राथमिकताका साथ पुनर्विचार गरी आवश्यक नीति समायोजन गर्न पनि राष्ट्र बैङ्कलाई आग्रह गरेको छ ।",
      "link": "https://gorkhapatraonline.com/news/163349",
      "image": "https://gorkhapatraonline.com/storage/media/288038/conversions/Naima-original-thumb.jpg"
    },
    {
      "slug": "163348",
      "title": "सेयर सदस्यबिना ग्रामीणको साधारण सभा",
      "timestamp": 1752364800000,
      "source": "gp",
      "content": "ग्रामीण विकास लघुवित्त वित्तीय संस्थाले सुरक्षा घेरामा साधारण सभा सम्पन्न गरेको छ । कर्मचारीको विरोध हुँदाहुँदै सेयर सदस्यलाई नै सहभागी नगराई शनिबार बुटवलमा १० औँ वार्षिक साधारण सभा गरेको हो ।",
      "longContent": "सिद्धार्थनगर समाचारदातासिद्धार्थनगर, असार २९ गते । ग्रामीण विकास लघुवित्त वित्तीय संस्थाले सुरक्षा घेरामा साधारण सभा सम्पन्न गरेको छ । कर्मचारीको विरोध हुँदाहुँदै सेयर सदस्यलाई नै सहभागी नगराई शनिबार बुटवलमा १० औँ वार्षिक साधारण सभा गरेको हो । बुटवल मिलनचोकस्थित होटेल पाल्म इन्टरनेसनलको पाँचौँ तलामा प्रहरी तैनाथ गरी अत्यन्त कम सङ्ख्याका निश्चित सेयर सदस्य सहभागी गराएर साधारण सभा गरिएपछि सेयर सदस्य विरोधमा उत्रिए । साधारण सभामा करिब एक सय जनाका लागि कुर्ची राखिएको भए पनि सञ्चालक समिति सदस्य र केही सेयर सदस्य मात्रै सहभागी थिए । सञ्चालक समितिका अध्यक्ष भरतराज कोइराला र कम्पनी सचिव समेत रहनुभएका प्रमुख कार्यकारी अधिकृत श्यामकुमार कटुवालको मिलेमतोमा औपचारिकताका लागि मात्रै साधारण सभा गरेको कर्मचारी सङ्गठनको आरोप छ । नेपाल राष्ट्रिय कर्मचारी सङ्गठनका केन्द्रीय अध्यक्ष दीपेन्द्र लुइटेलले ग्रामीण विकास लघुवित्त वित्तीय संस्थाले समाज लघुवित्त वित्तीय संस्था लिमिटेडसँग मर्जर प्रस्ताव पारित गर्नका लागि सेयर सदस्यलाई सहभागी नै नगराई अवैध रूपमा साधारण सभा गरेको बताउनुभयो । कर्मचारी सङ्गठनले कार्यक्रम स्थलमा कालो ब्यानरसहित विरोध प्रदर्शन गरेका थिए । कर्मचारीमध्येका सेयर सदस्यलाई प्रवेशमा प्रहरीले पूर्ण रोक लगाएको थियो । सर्वसाधारणतर्फका सेयर सदस्यलाई सूचनासमेत नगरी ढोका थुनेर आफू अनुकूलको निर्णय गर्न साधारण सभा गरिएको सेयर सदस्य लीलामाया थापाले बताउनुभयो । उहाँले आफूले गरेको लगानी फिर्ता गर्नुपर्ने माग राख्नुभयो । प्रमुख कार्यकारी अधिकृत कटुवालले आफ्नो कार्यकाल लम्ब्याउन र केहीलाई जागिर दिनका लागि कमजोर वित्तीय अवस्था रहेको संस्थासँग मर्जर गर्न लागेको केन्द्रीय उपाध्यक्ष विष्णु पङ्गेनीले बताउनुभयो । प्रमुख कार्यकारी अधिकृत कटुवालले भने कर्मचारीको विरोधका कारण प्रहरीलाई सुरक्षाका लागि खबर गरेको बताउनुभयो । उहाँले साधारण सभा विधिसम्मत भएको दाबी गर्दै सेयर सदस्यलाई नरोकेको बताउनुभयो । ग्रामीण लघुवित्त वित्तीय संस्थामा सरकारसहित विभिन्न सङ्घ संस्थाको ७० र सर्वसाधारणको ३० प्रतिशत सेयर रहेको छ । जसको ९८ लाख २५ हजार कित्ता सेयर रहेको छ । साधारण सभाको रिपोर्टिङ गर्न पुगेका सञ्चारकर्मीलाई कार्यक्रम अवधिभर प्रवेशमा रोक लगाइएको थियो ।",
      "link": "https://gorkhapatraonline.com/news/163348",
      "image": "https://gorkhapatraonline.com/storage/media/287954/conversions/GRAMIN(1)-original-thumb.jpg"
    },
    {
      "slug": "163347",
      "title": "दिल्ली पुग्छ आइटी इन्जिनियरको ड्र्यागन फ्रुट",
      "timestamp": 1752364800000,
      "source": "gp",
      "content": "प्युठान नगरपालिका–४ का नवीनकुमार श्रेष्ठले चार वर्षअघि धान फल्ने झिमरुक फाँटमा ड्र्यागन फ्रुट खेती सुरु गर्दा धेरै जना हाँसे ।स्थानीयले इन्जिनियरले खेती गर्छ ? भन्ने प्रश्न गर्दै बाउबाजेको सम्पत्ति सक्ने भयो भन्ने सम्मका आरोप उहाँले सुन्नुपर्‍यो ।",
      "longContent": "बिजुवार समाचारदाताबिजुवार, असार २९ गते । प्युठान नगरपालिका–४ का नवीनकुमार श्रेष्ठले चार वर्षअघि धान फल्ने झिमरुक फाँटमा ड्र्यागन फ्रुट खेती सुरु गर्दा धेरै जना हाँसे ।स्थानीयले इन्जिनियरले खेती गर्छ ? भन्ने प्रश्न गर्दै बाउबाजेको सम्पत्ति सक्ने भयो भन्ने सम्मका आरोप उहाँले सुन्नुपर्‍यो । आज ती व्यङ्ग्य गर्नेकै अगाडि श्रेष्ठ ड्र्यागनका सफल व्यवसायी बन्नुभएको छ । आइटी इन्जिनियर श्रेष्ठले आफ्नै १६ रोपनी र भाडामा लिएको छ गरी २२ रोपनीमा ‘ईशान अर्गानिक एग्रो’ सञ्चालन गर्दै आउनुभएको छ ।कोरोना महामारीका बेलामा लोकबहादुर गुरुङसँग मिलेर ८० लाख रुपियाँ लगानीमा सुरु भएको यो व्यवसायले गत वर्ष ४२ लाख आम्दानी गर्‍यो । यस वर्ष ५० लाखको लक्ष्य छ ।प्रतिकिलो ४५० रुपियाँ पर्ने ड्र्यागन काठमाडौँ, बुटवल हुँदै दिल्लीसम्म पुग्छ । श्रेष्ठले भन्नुभयो, “बोटमै पाकेको अर्गानिक ड्र्यागन भएकाले माग धेरै छ ।”सुरुवाती चरणमा चितवन र दाङबाट ल्याइएको बिरुवा सुक्ने रोग लाग्दा चिन्ता बढेको थियो तर अहिले आफ्नै फार्ममा उत्पादन गरिएका छ हजार बोटले फल दिन थालेका छन् ।ड्र्यागनसँगै अम्बा, मौसमी र बेमौसमी तरकारी खेती पनि छ । फार्ममै गँड्यौला मल उत्पादन गरेर जैविक खेतीको अभ्यास भइरहेको छ । फार्म व्यवस्थापक गुरुङका अनुसार चार जनाले स्थायी रोजगारी पाएका छन् भने सिजनमा थप १० जनाले काम पाउँछन् ।श्रेष्ठ मात्रै होइन प्युठान सरुमारानी–२,  दर्भानका ७७ वर्षीय नेता केशरबहादुर गुरुङ पनि अहिले ड्र्यागन खेतीमै रमाउनुहुन्छ । राजनीतिक रूपमा आबद्ध उहाँले दर्भान र दाङका दुई बिघा खेतमा अम्बा, बयर र ड्र्यागन खेती गरिरहनुभएको छ । उहाँले भन्नुभयो, “अब नेताले भाषण होइन, उत्पादन गरेर देखाउनु पर्छ ।” यो व्यवसायमा तीन जनाको संयुक्त लगानी रहेको छ ।जिल्लामा ड्र्यागन खेती सुरु गर्ने पहिलो व्यक्ति गुरुङ नै हुनुहुन्छ । व्यवसायीका अनुसार एक पटक रोपिएको ड्र्यागनले २५ वर्षसम्म फल दिन्छ ।",
      "link": "https://gorkhapatraonline.com/news/163347",
      "image": "https://gorkhapatraonline.com/storage/media/287953/conversions/Dragan-kheti-original-thumb.jpg"
    },
    {
      "slug": "163345",
      "title": "जुम्लामा फस्टाउँदै फुजी र गाला स्याउ",
      "timestamp": 1752364800000,
      "source": "gp",
      "content": "जुम्लामा किसानले उच्च घनत्व फल्ने स्याउ विस्तारमा जोड दिन थालेका छन् । स्याउको क्षेत्र विस्तार गर्ने क्रममा इटालियन जातका गावा, फुजी, किङ्रेट, गोल्डेन, स्पिडलगायतका जातको स्याउ रोप्ने तथा उत्पादन वृद्धि गर्ने कामलाई जोड दिइएको छ ।",
      "longContent": "जुम्ला समाचारदाताजुम्ला, असार २९ गते । जुम्लामा किसानले उच्च घनत्व फल्ने स्याउ विस्तारमा जोड दिन थालेका छन् । स्याउको क्षेत्र विस्तार गर्ने क्रममा इटालियन जातका गावा, फुजी, किङ्रेट, गोल्डेन, स्पिडलगायतका जातको स्याउ रोप्ने तथा उत्पादन वृद्धि गर्ने कामलाई जोड दिइएको छ । प्रधानमन्त्री कृषि आधुनिकीकरण परियोजना जुम्लाले ५० प्रतिशत अनुदान दिएर स्याउ वृद्धिमा सहयोग गर्दै आएको छ । कार्यालयका कृषि विकास अधिकृत खेमराज शाहीका अनुसार सुपरजोन कार्यालयबाट ५२ हेक्टरमा उच्च घनत्वको स्याउ किसानले रोपेका छन् । उहाँका अनुसार जुम्लामा आव २०७५/७६ सालबाट सुरु गरिएको परियोजनाबाट ५८ वटा स्याउ बगैँचामा लगानी भइरहेको छ । कार्यालयका अनुसार गुठीचौर गाउँपालिकामा मात्र स्याउ किसान मिनबहादुर भण्डारीको गुठीचौर एग्रोफर्मको मात्रै तीन वटा फर्ममा ४५ हजार बिरुवा रोपिएको छ । यस्तै किसान टङ्क गिरीको बगैँचामा १४ हजार बिरुवा रोपिएका छन् ।  कार्यालय प्रमुख सन्तोषकुमार चौधरीले यस वर्ष स्याउ सुपरजोनले गरेका कामको सर्वपक्षीय अनुगमनसमेत गरिएको जानकारी दिनुभयो । किसानलाई ७८ लाख बराबरको बगैँचा भएका किसानलाई अनुदान सहयोग गरिएको छ । उहाँले फुजी स्याउको विस्तारका विषयमा सरोकारवाला निकायलाई सम्बन्धित ठाउँमै जानकारी गराएको बताउनुभयो । कार्यालयले परियोजनाबाट सिँचाइ, घेराबार, टेलिस र तारमा लगानी तथा बिरुवा पनि ५० प्रतिशत लगानी गरेको छ । यस वर्ष असिना र पानीले स्थानीय स्याउ सखाप पारिरहेको अवस्थामा फुजी स्याउले केही आशा देखाएको कार्यालयले जनाएको छ । स्टार एग्रोफार्म तातोपानी गाउँपालिका–५ स्थित श्रीनगरचौरमा तीन हजार फुजी स्याउका बिरुवा रोपिएका छन् । किसान हरिबहादुर डाँगीका अनुसार इटालियन गाला र फुजी स्याउ रोपिएका छन् । कार्यालयले ५० प्रतिशत अनुदान दिँदा स्याउ खेती राम्रो भएको जनाएको छ । यस वर्ष १० लाख बढी आम्दानी हुने अनुमान पनि कार्यालयले गरेको छ । कार्यालयका अनुसार गत वर्ष बगैँचा खरिद दर १५० रुपियाँ थियो । यस वर्ष बढ्ने अनुमान गरिएको छ ।",
      "link": "https://gorkhapatraonline.com/news/163345",
      "image": "https://gorkhapatraonline.com/storage/media/287951/conversions/Jumla-APPLE-Lamra-Netra-Shahi-Photo-original-thumb.jpg"
    },
    {
      "slug": "163344",
      "title": "गुणस्तर चिह्न नवीकरणमा सहज",
      "timestamp": 1752364800000,
      "source": "gp",
      "content": "नेपाल गुणस्तर प्रमाण (एनएस) चिह्न (तेस्रो संशोधन) नियमावली, २०८२ कार्यान्वयनमा आएको छ । नेपाल गुणस्तर प्रमाण एनएस चिह्न तेस्रो संशोधन नियमावली २०८२ नेपाल राजपत्रमा प्रकाशित भएसँगै कार्यान्वयनमा आएको हो । गत जेठ २६ गतेको मन्त्रीपरिषद् बैठकले उक्त संशोधित नियमावली स्वीकृत गरेको थियो ।",
      "longContent": "काठमाडौँ, असार २९ गते । नेपाल गुणस्तर प्रमाण (एनएस) चिह्न (तेस्रो संशोधन) नियमावली, २०८२ कार्यान्वयनमा आएको छ । नेपाल गुणस्तर प्रमाण एनएस चिह्न तेस्रो संशोधन नियमावली २०८२ नेपाल राजपत्रमा प्रकाशित भएसँगै कार्यान्वयनमा आएको हो । गत जेठ २६ गतेको मन्त्रीपरिषद् बैठकले उक्त संशोधित नियमावली स्वीकृत गरेको थियो । नियमावलीको तेस्रो संशोधनमा नेपाल गुणस्तर (एनएस) चिह्न प्राप्त इजाजतपत्र लिएका उद्योग र उनीहरूले उत्पादन गर्ने वस्तुको नवीकरण अवधि तीन वर्षमा गर्न सकिने व्यवस्था गरिएको छ । यसअघिको व्यवस्था अनुसार नेपाल गुणस्तर प्रमाण (एनएस) चिह्नको इजाजतपत्रको सुरुको अवधि तीन वर्षको हुन्थ्यो तर तीन वर्षपछि गर्नुपर्ने नवीकरण भने प्रत्येक वर्ष गर्नुपर्ने प्रावधान थियो । विभागका प्रवक्ता प्रभावकुमार सिंहले यसअघिको व्यवस्था अनुसार प्रत्येक वर्ष इजाजतपत्र नवीकरण गर्ने प्रावधानले धेरै असहज भएको गुनासो आएकाले तेस्रो संशोधनमार्फत तीन वर्षमा नवीकरणको व्यवस्था गरिएको जानकारी दिनुभयो । उक्त नियमावलीको तेस्रो संशोधन नेपाल राजपत्रमा प्रकाशित भएकै दिन असार १० गतेदेखि कार्यान्वयनमा आएको पनि उहाँले जानकारी दिनुभयो । उहाँका अनुसार इजाजतवालाले इजाजतपत्रको समाप्त हुनुअगाडि नै इजाजतपत्र नवीकरणका लागि परिषद्ले निर्धारण गरेबमोजिमको दस्तुरसहित कार्यालयमा निवेदन दिनुपर्ने व्यवस्था गरिएको छ ।सो अवधिभित्र निवेदन दिन नसक्ने इजाजतपत्रवालाले सोको कारण खुलाई निवेदन दिनुपर्ने विभागले जनाएको छ । तेस्रो संशोधनमा इजाजतपत्रको अवधि समाप्त भएको मितिले ३० दिनसम्मका लागि नवीकरण दस्तुरको २५ प्रतिशत थप लाग्ने छ । नवीकरण नभएको ३१ औँ दिनदेखि नब्बे दिनसम्मका लागि नवीकरण दस्तुरको ५० प्रतिशत जरिबानासहित नवीकरण गर्न सकिने व्यवस्था गरेको छ । यस्तै इजाजत प्राप्त भएमा इजाजतपत्रको अवधि समाप्त भएको मितिले तीन वर्षको अवधिका लागि नवीकरण गरिदिने व्यवस्था छ । सो व्यवस्था अनुसार जरिबाना तिर्ने अवधि पार हुँदासमेत इजाजतपत्र नवीकरण गर्न नसकेको खण्डमा उक्त उद्योगबाट उत्पादन हुने वस्तुको इजाजतपत्र स्वतः रद्द हुने प्रवक्ता सिंहले जानकारी दिनुभयो । एनएस चिह्नको इजाजतपत्रको नवीकरण गर्नका लागि वस्तुको परिणाम हेरेर प्रत्येक वर्ष न्यूनतम १५ हजारदेखि अधिकतम एक लाख रुपियाँसम्म लागत लाग्ने पनि उहाँले जानकारी दिनुभयो । विभागका अनुसार हालसम्म विभागबाट २९४ वटा उद्योगका ४८२ वटा वस्तुले नेपाल गुणस्तर (एनएस) चिह्न प्राप्त गरेका छन् । प्रवक्ता सिंहले विभागबाट हालसम्म जनधनको हितलाई हेरेर सुरक्षाको हिसाबले संवेदनशील १७ वटा वस्तुलाई अनिवार्य गरेको जानकारी दिनुभयो । उहाँका अनुसार अनिवार्य गरिएका वस्तुमा एलपी ग्यास, ग्यासको रेगुलेटर, ग्यास सिलिन्डर, छड, सिमेन्टलगायतका रहेका छन् । विभागका अनुसार अनिवार्य १७ वटा वस्तुका लागि अनिवार्य गरिए पनि हालसम्म ७० प्रकारका वस्तुमा एनएस चिह्नको इजाजतपत्र लिएका छन् । जसमा हालसम्म ५५ वटा ग्यास उद्योगले एनएस चिह्नको इजाजतपत्र प्राप्त गरेको पनि विभागले जनाएको छ । एउटा प्रयोजनका लागि लिएको प्रमाणपत्र अर्को प्रयोजनका लागि प्रयोग गर्नु परेमा पुनः प्रमाणीकरण गर्नुपर्ने व्यवस्था संशोधित नियमावलीमा गरिएको छ ।",
      "link": "https://gorkhapatraonline.com/news/163344",
      "image": "https://gorkhapatraonline.com/storage/media/287950/conversions/2334-original-thumb.jpg"
    },
    {
      "slug": "163343",
      "title": "अवैधानिक रूपमा खानेपानी उद्योग सञ्चालन",
      "timestamp": 1752364800000,
      "source": "gp",
      "content": "रौतहटको चन्द्रपुर नगरपालिकामा रहेको बजारको अनुगमन गर्ने क्रममा अवैधानिक तवरले खानेपानी उद्योग सञ्चालन र म्याद गुज्रिएका खाद्य वस्तु बजारमा बिक्री गर्दै आएको भेटिएको छ ।",
      "longContent": "रौतहट समाचारदाता रौतहट, असार २९ गते । रौतहटको चन्द्रपुर नगरपालिकामा रहेको बजारको अनुगमन गर्ने क्रममा अवैधानिक तवरले खानेपानी उद्योग सञ्चालन र म्याद गुज्रिएका खाद्य वस्तु बजारमा बिक्री गर्दै आएको भेटिएको छ । जिल्ला प्रशासन कार्यालय रौतहट र चन्द्रपुर नगरपालिकाको संयुक्त टोलीले शुक्रबार साँझ चन्द्रनिगाहपुर बजार अनुगमन गर्ने क्रममा दर्ताबिना नै सञ्चालनमा रहेको पानी उद्योग र स्थानीय डिपार्टमेन्ट स्टोरबाट म्याद गुज्रिएका खाद्य सामग्री फेला पारेको हो ।  सहायक प्रमुख जिल्ला अधिकारी किरणनिधि तिवारीको नेतृत्वमा खटेको टोलीले अनुगमन गर्दा चन्द्रपुर नगरपालिका–५ मा रहेको रजनेस गुप्ताद्वारा सञ्चालित पानी उद्योग अवैध रहेको ठहर गरेको छ । उद्योग दर्ताबिना नै सञ्चालनमा रहेको चन्द्रपुर नपाका उपप्रमुख जयमाला चौधरीले जानकारी दिनुभयो । उहाँका अनुसार उक्त उद्योगले भूमिगत पानी मोटरबाट निकालेर सिधै जारमा भरेर बजारमा बिक्री गर्दै आएको जानकारी पाएपछि उक्त उद्योगको आकस्मिक रूपमा अनुगमन गरिएको हो । उपभोक्ता हित संरक्षण मञ्च रौतहटका अध्यक्ष टीका घिमिरेले पानी उद्योगका सञ्चालक गुप्ताले परीक्षणबिना पानी जारमा भरेर शिलबन्दी गरी बिक्री गर्नु उपभोक्ताको स्वास्थ्यमा खेलबाड गर्नु सोझै ठगी भएको बताउनुभयो । उद्योगका सञ्चालक गुप्तालाई आइतबार आवश्यक कागजातसहित जिल्ला प्रशासन कार्यालयमा उपस्थित हुन प्रजिअ तिवारीले आदेश दिनुभएको छ । तोकिएको समयमा कार्यालय उपस्थित नभए उद्योग सिलबन्दी गरी कानुनी कारबाही अघि बढाइने उहाँले बताउनुभयो । पालिकामा रहेका रविन डिपार्टमेन्ट एन्ड किराना पसल, एक्स्ट्रा भेराइटी डिपार्टमेन्ट स्टोर, मिनिमार्ट, खुसीमार्ट र साथी मार्टलगायत अन्य स्टोरमा पनि अनुगमन गरिएको थियो । अनुगमनका क्रममा म्याद गुज्रिएका केही खाद्य वस्तु फेला परेको छ । जिल्ला प्रशासन कार्यालयका न्यायिक सुब्बा रामनरेश साहले म्याद गुज्रिएका सामग्री दोस्रो पटक फेला परेमा कडा कारबाही र जरिबाना गरिने चेतावनी दिनुभएको छ ।",
      "link": "https://gorkhapatraonline.com/news/163343",
      "image": "https://gorkhapatraonline.com/storage/media/287949/conversions/12123-original-thumb.jpg"
    },
    {
      "slug": "163341",
      "title": "असारमै ढकमक्क सयपत्री",
      "timestamp": 1752364800000,
      "source": "gp",
      "content": "गुल्मीमा असारमै सयपत्री फूल ढकमक्क फुलेको छ । जिल्लाको रेसुङ्गा नगरपालिका–६, सिमाघाटमा कृषक प्रेम नेपालीले बेमौसमी सयपत्री फूल उत्पादन गर्नुभएको हो ।  सामन्यतया दसैँतिहारमा सयपत्री फुल्ने भए पनि नेपालीले असारमै फुलाएर बेमौसमी उत्पादन सम्भव रहेको उदाहरण प्रस्तुत गर्नुभएको छ  ।",
      "longContent": "तम्घास समाचारदातातम्घास (गुल्मी), असार २९ गते । गुल्मीमा असारमै सयपत्री फूल ढकमक्क फुलेको छ । जिल्लाको रेसुङ्गा नगरपालिका–६, सिमाघाटमा कृषक प्रेम नेपालीले बेमौसमी सयपत्री फूल उत्पादन गर्नुभएको हो ।  सामन्यतया दसैँतिहारमा सयपत्री फुल्ने भए पनि नेपालीले असारमै फुलाएर बेमौसमी उत्पादन सम्भव रहेको उदाहरण प्रस्तुत गर्नुभएको छ  । करिब दुई रोपनी क्षेत्रफलमा सयपत्री फूल लगाउनुभएका नेपालीको बगैँचामा अहिले फूल फुलिरहेका छन् । बेमौसमी सयपत्री फूलको माग विवाह, पूजाआजा, विशेष समारोहमा यसको प्रयोग हुने नेपालीले बताउनुभयो । मौसमी समयभन्दा बाहिर फूल उत्पादन गर्दा बजारमा प्रतिस्पर्धा कम हुने र मूल्य राम्रो पाइने भएकाले बेमौसमी सिजनमा फूल उत्पादन गरेको उहाँको भनाइ छ । सयपत्री फूल सफलतापूर्वक बेमौसमी रूपमा फुलाउनका लागि नेपालीले आधुनिक कृषि प्रविधिको प्रयोग गर्नुका साथै मलजल व्यवस्थापन, सिँचाइको व्यवस्था, किरा नियन्त्रण र उन्नत बिउ प्रयोग गर्दै फूल बगैँचा व्यवस्थित बनाएको उहाँले बताउनुभयो । नेपालीले उत्पादन गरेको फूल स्थानीय बजारसँगै तम्घास पठाउने योजना छ । करिब १२० रोपनी खेत लिजमा लिएर विगत १० वर्षदेखि व्यावसायिक तरकारी खेती गर्दै आएका नेपालीले चार वर्षदेखि सिजनको समयमा उहाँले फूल खेती गर्दै आएको बताउनुभयो । आफूले गरेको व्यवसायबाट आफू सन्तुष्ट रहेको उहाँको भनाइ छ । पछिल्लो समयमा युवा विदेश जाने लहर नै चलिराखेको समयमा उहाँले युवालाई विदेश नजान र स्वदेशमै श्रम गर्नका लागि आग्रह गर्नुभएको छ ।विदेशमा गएर गर्ने श्रम नेपालमै गरेमा राम्रो आम्दानी गर्न सक्ने उहाँले सुझाव दिनुभयो ।  नेपालीले मौसमी र बेमौसमी गरी १२ जनालाई रोजगारी प्रदान गर्दै आएको बताउनुभयो ।",
      "link": "https://gorkhapatraonline.com/news/163341",
      "image": "https://gorkhapatraonline.com/storage/media/287947/conversions/prem-full-pcc-original-thumb.jpg"
    },
    {
      "slug": "163340",
      "title": "अबदेखि सबैतिर एउटै ‘केवाइसी’",
      "timestamp": 1752364800000,
      "source": "gp",
      "content": "अब बैङ्कपिच्छे ग्राहक पहिचान (केवाइसी) भनुपर्ने झन्झटबाट सेवाग्राहीमुक्त हुने भएका छन् । ‘तपाईंको केवाइसी अपडेट छैन, गरिहाल्नुस्’ भन्ने बैङ्कका कर्मचारीको जवाफ पनि सेवाग्राहीले सुन्न नपर्ने भएको छ ।",
      "longContent": "गोरखापत्र समाचारदाताकाठमाडौँ, असार २९ गते । अब बैङ्कपिच्छे ग्राहक पहिचान (केवाइसी) भनुपर्ने झन्झटबाट सेवाग्राहीमुक्त हुने भएका छन् । ‘तपाईंको केवाइसी अपडेट छैन, गरिहाल्नुस्’ भन्ने बैङ्कका कर्मचारीको जवाफ पनि सेवाग्राहीले सुन्न नपर्ने भएको छ । बैङ्क तथा वित्तीय संस्था एवं अन्य वित्तीय सेवाप्रदायकको ग्राहक पहिचान (केवाइसी) विवरण राष्ट्रिय परिचयपत्रमार्फत प्राप्त गर्न सहजीकरण गरिने भएको छ ।नेपाल राष्ट्र बैङ्कले सार्वजनिक गरेको आगामी आर्थिक वर्ष २०८२/८३ को मौद्रिक नीतिमा यस्तो व्यवस्था गरिन लागेको हो ।जति वटा बैङ्कमा खाता खोल्यो छुट्टाछुट्टै केवाइसी भनुपर्ने बैङ्क तथा वित्तीय संस्थाको प्रावधानले सेवाग्राही हैरान भएका थिए । यसबारे सर्वत्र गुनासो आइरहेपछि राष्ट्र बैङ्कले सुधारको पहल सुरु गरेको हो ।  ग्राहकले कुनै एक बैङ्कमा विवरण अद्यावधिक गरेपश्चात् आवश्यक पर्ने निकायले विद्युतीय माध्यमबाट प्राप्त गर्न सक्ने पूर्वाधारको विकासका लागि समेत सहजीकरण गरिने मौद्रिक नीतिमा उल्लेख छ ।राष्ट्र बैङ्कले सार्वजनिक गरेको मौद्रिक नीतिमा व्यवस्था भए अनुसार केवाइसी विवरण कुनै बैङ्क तथा वित्तीय संस्थालाई आवश्यक परेको खण्डमा राष्ट्रिय परिचयपत्रबाट सहजै वित्तीय संस्थाले प्राप्त गर्न सक्ने व्यवस्था गरिएको छ ।“बैङ्क तथा वित्तीय संस्था एवं अन्य वित्तीय सेवाप्रदायकको ग्राहक पहिचान केवाइसी विवरण राष्ट्रिय परिचयपत्रमार्फत प्राप्त गर्न सहजीकरण गरिने छ । ग्राहकले कुनै एक बैङ्कमा विवरण अद्यावधिक गरेपश्चात् आवश्यक पर्ने निकायले विद्युतीय माध्यमबाट प्राप्त गर्न सक्ने पूर्वाधारको विकासका लागि समेत सहजीकरण गरिने छ,” मौद्रिक नीतिमा उल्लेख छ । नयाँ प्रणाली अन्तर्गत केवाइसी विवरण उपलब्ध गराएका ग्राहकले पहिचान नम्बर प्राप्त गर्ने भएका छन् र कुनै पनि बैङ्क तथा वित्तीय संस्थाले ग्राहक पहिचानका लागि ग्राहकको व्यक्तिगत विवरण आवश्यक परेमा सोही पहिचान नम्बरको प्रयोग गरेर केवाइसी प्रणालीबाट प्राप्त गर्ने व्यवस्था गर्न लागिएको राष्ट्र बैङ्कले जनाएको छ ।",
      "link": "https://gorkhapatraonline.com/news/163340",
      "image": "https://gorkhapatraonline.com/storage/media/287945/conversions/1212-original-thumb.jpg"
    },
    {
      "slug": "163297",
      "title": "चालु आ.व.मा ललितपुर महानगरपालिकाको बेरुजु ०.५२ प्रतिशत",
      "timestamp": 1752278400000,
      "source": "gp",
      "content": "ललितपुर महानगरपालिकाले चालु आर्थिक वर्षमा कुल ६८.१४ प्रतिशत खर्च गरेको छ ।",
      "longContent": "ललितपुर, असार २८ गते । ललितपुर महानगरपालिकाले चालु आर्थिक वर्षमा कुल ६८.१४ प्रतिशत खर्च गरेको छ । शनिवार पत्रकार सम्मेलन गरी महानगरपालिकाका प्रमुख चिरिबाबु महर्जनले कुल ६८.१४ प्रतिशत खर्च गर्दा पुँजीगत खर्च भने ६०.६२ प्रतिशत गरेको बताउनुभएको हो । प्रमुख महर्जनका अनुसार चालु आर्थिक वर्षमा महानगरपालिकाले चालु खर्च ८५.३२, राजश्व सङ्कलन ७५ प्रतिशत र बेरुजु ०.५२ प्रतिशत रहेको छ । त्यस्तै स्थानीय तह संस्थागत क्षमता स्वमूल्यांकन ९३.५ प्रतिशत, वित्तीय जोखिम मूल्याङ्कन ९९.५ प्रतिशत र राष्ट्रिय प्राकृतिक श्रोत तथा वित्त आयोगबाट गरिएको मूल्याङ्कन ७४.७१ प्रतिशत रहेको बताएको छ । महानगरपालिकाले आगामी आर्थिक वर्ष २०८२/०८३ का लागि ७ अर्ब ४७ करोड ४१ लाख ४७ हजार बजेट विनियोजन गरेको छ । महानगरपालिकाले आगामी आर्थिक वर्षका लागि पुँजीगततर्फ ४ अर्ब ५० करोड ७७ लाख २९ हजार, प्रशासनिक खर्चका लागि १ अर्ब ३३ करोड ३ लाख १८ हजार र सामाजिक सुरक्षा र सशर्त अनुदानतर्फ १ अर्ब ६३ करोड ६१ लाख विनियोजन गरेको छ ।",
      "link": "https://gorkhapatraonline.com/news/163297",
      "image": "https://gorkhapatraonline.com/storage/media/287860/conversions/chiribabu-original-thumb.jpg"
    },
    {
      "slug": "163243",
      "title": "कर्णालीबाट एघार अर्ब फ्रिज",
      "timestamp": 1752278400000,
      "source": "gp",
      "content": "कर्णाली प्रदेश सरकारको चालु आर्थिक वर्ष २०८१/८२ मा पनि बजेट कार्यान्वयन निराशाजनक देखिएको छ । ८० प्रतिशत खर्च गर्ने लक्ष्य लिएको प्रदेश सरकारले आर्थिक वर्षको अन्त्यसम्म जम्मा ६४.८६ प्रतिशत मात्रै बजेट खर्च गर्न सकेको छ ।",
      "longContent": "छिन्चु समाचारदातासुर्खेत, असार २८ गते । कर्णाली प्रदेश सरकारको चालु आर्थिक वर्ष २०८१/८२ मा पनि बजेट कार्यान्वयन निराशाजनक देखिएको छ । ८० प्रतिशत खर्च गर्ने लक्ष्य लिएको प्रदेश सरकारले आर्थिक वर्षको अन्त्यसम्म जम्मा ६४.८६ प्रतिशत मात्रै बजेट खर्च गर्न सकेको छ । प्रदेश लेखा नियन्त्रक कार्यालयका अनुसार चालु आवका लागि विनियोजित ३१ अर्ब ३० करोड रुपियाँ बजेटमध्ये जम्मा २० अर्ब ३० करोड ११ लाख रुपियाँ मात्रै खर्च भएको छ । बाँकी करिब ११ अर्ब रुपियाँ फ्रिज भएको छ । लेखा नियन्त्रक रत्नप्रसाद सुवेदीका अनुसार प्रदेश सरकारले जेठ मसान्तसम्म १२ अर्ब ८८ करोड रुपियाँ खर्च गरेको थियो । असारको अन्तिम २५ दिनभित्र सात अर्ब ४२ करोड खर्च भएको तथ्याङ्कले गुणस्तरभन्दा पनि जसरी पनि खर्च गर्नुपर्ने प्रवृत्ति दोहोरिएको सङ्केत गर्छ । प्रमुख प्रतिपक्षी नेता तथा पूर्वमुख्यमन्त्री राजकुमार शर्माले सरकार योजनाविहीन र दिशाहीन देखिएको टिप्पणी गर्नु हुन्छ । कर्णाली प्रदेशले पुँजीगत बजेटतर्फ अझै निराशाजनक प्रदर्शन गरेको छ । कुल १८ अर्ब ७९ करोड विनियोजित पुँजीगत बजेटमध्ये जम्मा १० अर्ब ९६ करोड रुपियाँ ९५८.६३५० मात्र खर्च भएको छ । असारको अन्तिम २५ दिनमै मात्रै कुल पुँजीगत बजेटको २६.२२ प्रतिशत खर्च भएको देखिन्छ । सबैभन्दा धेरै पुँजीगत बजेट पाएको भौतिक पूर्वाधार विकास मन्त्रालयले ५७.०५ प्रतिशत मात्रै खर्च गर्न सकेको छ । बजेट खर्चको सुस्त गतिले विकास आयोजना समयमै सम्पन्न नहुने खतरा बढेको छ । यसको प्रत्यक्ष असर नागरिक सेवामा देखिएको छ । कर्णाली सरकारले चालु आवमा पुँजीगत बजेटतर्फ ५८.६३ प्रतिशत खर्च गरेको छ, जुन अघिल्लो वर्षको ५४.६७ प्रतिशतभन्दा केही सुधार हो ।",
      "link": "https://gorkhapatraonline.com/news/163243",
      "image": "https://gorkhapatraonline.com/storage/media/287798/conversions/44-5-original-thumb.jpg"
    },
    {
      "slug": "163241",
      "title": "खुले सुन पसल",
      "timestamp": 1752278400000,
      "source": "gp",
      "content": "लामो समयदेखि बन्द रहेका सुन पसल शुक्रबारदेखि खुलेका छन् । सरकार र सुनचाँदी व्यवसायीबिच बिहीबार छबुँदे सहमति भएपछि पसल खुला गरिएको नेपाल सुनचाँदी व्यवसायी महासङ्घले जनाएको छ ।",
      "longContent": "गोरखापत्र समाचारदाताकाठमाडौँ, असार २८ गते । लामो समयदेखि बन्द रहेका सुन पसल शुक्रबारदेखि खुलेका छन् । सरकार र सुनचाँदी व्यवसायीबिच बिहीबार छबुँदे सहमति भएपछि पसल खुला गरिएको नेपाल सुनचाँदी व्यवसायी महासङ्घले जनाएको छ । सुनको कारोबारमा विलासिता कर र मूल्य अभिवृद्धि कर (भ्याट) फिर्ताको माग गर्दै चार सातादेखि व्यवसायीले पसल बन्द गरेर आन्दोलन गरेका थिए । सरकारले व्यवसायीका माग सम्बोधन गर्न कार्यदल गर्ने निर्णय गरेपछि व्यवसायीले विरोधका कार्यक्रम स्थगन गरी पसल खोलेका हुन् । लामो समयदेखि पसल बन्द हुँदा ग्राहकले गहना खरिद गर्न पाएका थिएनन् । सरकारले बजेटमार्फत सुनको कारोबारमा दुई प्रतिशत विलासिता कर र हिरा जडित गहनामा १३ प्रतिशत भ्याट लगाएको थियो । कर र भ्याटले उपभोक्ता र व्यवसायी दुवैलाई असर पर्ने भन्दै फिर्ताको माग गर्दै व्यवसायीहरू आन्दोलनमा उत्रेका थिए ।  एक सातादेखि व्यवसायीले सुनको मूल्यसमेत तोकेका थिएनन् । शुक्रबार प्रतितोला सुनको मूल्य एक लाख ९१ हजार आठ सय रुपियाँमा करोबार भएको महासङ्घले जनाएको छ ।",
      "link": "https://gorkhapatraonline.com/news/163241",
      "image": "https://gorkhapatraonline.com/storage/media/287796/conversions/112-original-thumb.jpg"
    },
    {
      "slug": "163240",
      "title": "‘अर्थतन्त्र क्रमशः लयमा’",
      "timestamp": 1752278400000,
      "source": "gp",
      "content": "उपप्रधानमन्त्री तथा अर्थमन्त्री विष्णुप्रसाद पौडेलले नयाँ सरकार बनेको एक वर्ष पुग्न लाग्दा अर्थतन्त्र क्रमशः लयमा फर्कन थालेको बताउनुुभएको छ ।",
      "longContent": "गोरखापत्र समाचारदाताकाठमाडौँ, असार २८ गते । उपप्रधानमन्त्री तथा अर्थमन्त्री विष्णुप्रसाद पौडेलले नयाँ सरकार बनेको एक वर्ष पुग्न लाग्दा अर्थतन्त्र क्रमशः लयमा फर्कन थालेको बताउनुुभएको छ । नेपाल आर्थिक पत्रकार सङ्घ (नाफिज) ले शुक्रबार आयोजना गरेको ‘पुरस्कार वितरण तथा बजेट र मौद्रिक नीति समन्वयसम्बन्धी अन्तक्रिया’ कार्यक्रमलाई सम्बोधन गर्दै अर्थमन्त्री पौडेलले अर्थतन्त्र शिथिलताबाट तङ्ग्रँदै सुधारतर्फ गएको बताउनुभएको हो । अर्थतन्त्रका बाह्य सूचक सुधार हुँदै गएकाले पनि मुलुकको अर्थतन्त्र सुधारको अवस्थामा रहेको अर्थमन्त्रीको भनाइ छ । अर्थतन्त्र गतिशील र चलायमान हुँदा उत्पादकत्व र रोजगारी वृद्धि भई राष्ट्रिय आय बढाउन सहयोग पुग्ने उहाँले बताउनुभयो ।अर्थमन्त्री पौडेलले विद्युत्को खपत बढाउन आगामी आर्थिक वर्ष २०८२/८३ को बजेटमा विद्युतीय सवारीको करलाई स्थिर राखेर प्रवर्धन गरिएको जानकारी दिनुभयो । जलविद्युत् क्षेत्रको फराकिलो सम्भावना र निजी क्षेत्रको लगानी प्रवर्धन गर्न करका दर र नीतिमा स्थिर नीति लिएको उहाँले स्पष्ट पार्नुभयो । बजेटमा ‘टेक एन्ड पे’ विषय अन्योल भए पनि पछिल्लो समय त्यसमा स्पष्ट पारिएको र बैङ्क तथा वित्तीय संस्था, ऊर्जा उत्पादकलगायत सबै सन्तुष्ट रहेको अर्थमन्त्रीको भनाइ छ । बजेट निर्माणमा सरोकारवाला निकायबाट जसरी सुझाव आएको थियो त्यसरी नै प्रभावकारी कार्यान्वयनमा सुझाव आवश्यक रहेको उहाँले अपेक्षा गर्नुभयो ।नेपाल उद्योग वाणिज्य महासङ्घका अध्यक्ष चन्दप्रसाद ढकालले निजी क्षेत्रको सुझाव अनुसार बजेट आएकाले प्रभावकारी ढङ्गले कार्यान्वयन हुनुपर्ने बताउनुभयो । निजी क्षेत्रले दिएको सुझावका आधारमा उच्चस्तरीय आर्थिक सुधार आयोगले ३० वटा कानुन परिवर्तन भएको उहाँको भनाइ छ । नेपाल चेम्बर अफ कर्मसका पूर्वअध्यक्ष राजेन्द्र मल्लले आथिक नीतिलाई समेट्ने गरी मौद्रिक नीति आउँदा अर्थतन्त्रलाई चलायमान बनाउन सहयोग पुग्ने बताउनुभयो । नेपाल राष्ट्र बैङ्कका पूर्वकार्यकारी निर्देशक नरबहादुर श्रेष्ठले अर्थतन्त्रमा सामान्य सुधार आए पनि अपेक्षा अनुसार तङ्ग्रन नसकेको र निजी क्षेत्रको मनोबल अझै बढाउन नसकिएको बताउनुभयो । भटमासको तेलका कारणले निर्यात वृद्धि भई अन्तर्राष्ट्रिय बजार बढेको देखिए पनि यसले अर्थतन्त्रमा उल्लेख्नीय प्रभाव पार्न नसक्ने उहाँको अन्तर्राष्ट्रिय बजारमा निर्यात, निजी क्षेत्रमा जाने कर्जा लक्ष्य अनुसार बढ्न नसकेको बताउनुभयो । ब्याजदर न्यून भए पनि कर्जा विस्तार नहुँदा बैङ्कमा तरलता बढ्दै गएको बताउँदै उहाँले ब्याजदरलाई आर्थिक उपार्जनमा प्रयोग गर्न आवश्यक रहेको धारणा राख्नुभयो ।  सो अवसरमा पत्रकारलाई सम्मान तथा पुरस्कार वितरण गरिएको थियो ।",
      "link": "https://gorkhapatraonline.com/news/163240",
      "image": "https://gorkhapatraonline.com/storage/media/287795/conversions/Bishnu-1738495966000-original-thumb.jpg"
    },
    {
      "slug": "163239",
      "title": "लचिलो तथा उदार मौद्रिक नीति",
      "timestamp": 1752278400000,
      "source": "gp",
      "content": "अर्थतन्त्र सुस्त तर सुधारोन्मुख रहेको निष्कर्षसहित नेपाल राष्ट्र बैङ्कले आगामी आर्थिक वर्ष २०८२/८३ का लागि लचिलो तथा उदार मौद्रिक नीति ल्याएको छ ।",
      "longContent": "गोपालचन्द्र सुवेदी/भेषराज बेलबासेकाठमाडौँ, असार २८ गते ।  अर्थतन्त्र सुस्त तर सुधारोन्मुख रहेको निष्कर्षसहित नेपाल राष्ट्र बैङ्कले आगामी आर्थिक वर्ष २०८२/८३ का लागि लचिलो तथा उदार मौद्रिक नीति ल्याएको छ । मौद्रिक उपकरणको खुकुलो प्रयोग, निजी क्षेत्रको पुँजी निर्माण र समस्यामै रहेका क्षेत्रलाई सहुलियत दिने गरी गभर्नर प्राडा विश्वनाथ पौडेलले शुक्रबार मौद्रिक नीति सार्वजनिक गर्नुभएको हो ।घट्दो ब्याजदर अझै कम गर्न सघाउने गरी नेपाल राष्ट्र बैङ्कले बैङ्क दरलाई ६.५ प्रतिशतबाट घटाएर छ प्रतिशत, निक्षेप सङ्कलन दर तीन प्रतिशतबाट घटाएर २.२५ र नीतिगत दरलाई पाँच प्रतिशतबाट घटाएर ४.५ प्रतिशतमा झारेको छ । सजगतापूर्वक लचिलो प्रकृतिको भनिएको यो मौद्रिक नीतिबाट सरकारले लक्ष्य गरेको छ प्रतिशतको आर्थिक वृद्धि हासिल गर्ने गरी मुद्रास्फीतिलाई पाँच प्रतिशत हाराहारीमा राख्ने गरी तर्जुमा गरिएको गभर्नर पौडेलले बताउनुभयो । मागमा आएको सङ्कुचन र अन्य वित्तीय समास्या सामना गरिरहेको अहिलेको निजी क्षेत्रमा जाने कर्जा वृद्धिदर १२ प्रतिशत रहने आकलन मौद्रिक नीतिको छ । ब्याजदर न्यून हुँदा पनि लगानीका लागि निजी क्षेत्र आकर्षित नभएका बेला राष्ट्र बैङ्कले वित्तीय स्थायित्व कायम गर्दै कर्जाको पहुँच र गुणस्तर अभिवृद्धि गर्ने तथा कर्जाको अधिकेन्द्रीकरणलाई कम गर्न मौद्रिक उपाय र विवेकशील नियमनमा अग्रसर हुने गरी विभिन्न नियामकीय व्यवस्थामा तादम्य गरिएको गभर्नर पौडेलले बताउनुभयो । मौद्रिक नीतिले एकल सेयर कर्जालाई १५ करोडको सीमाबाट बढाएर २५ करोड रुपियाँ पुराइएको छ । निजी आवासीय घर खरिद तथा निर्माणमा प्रवाह गर्ने कर्जाको सीमा दुई करोडबाट बढाएर तीन करोड रुपियाँ पुराइएको छ भने पहिलो पटक यो सुविधा लिनेलाई ८० प्रतिशतसम्म कर्जा दिने व्यवस्था मिलाइएको छ । यो लचकता अपनाएकाले ऋण प्रवाह केही विस्तार हुने अपेक्षा निजी क्षेत्रको छ । नेपाल उद्योग परिसङ्घको अध्यक्ष वीरेन्द्रराज पाण्डेले घरजग्गामा कर्जा प्रवाह बढ्दा सम्बन्धित अन्य उद्योग पनि चलायमान हुने अपेक्षा गर्नुभयो । “मौद्रिक नीति केही लचिलो आएको छ,” उहाँले भन्नुभयो, “पुँजी बजार र घरजग्गा कारोबारको सहुलियत राम्रो छ, यसबाहेक उद्योगलक्षित समस्या समाधानका केही बुँदा पनि आएकाले सकारात्मक र आशावादी छ ।”एभरेस्ट बैङ्कका प्रमुख कार्यकारी अधिकृत सुदेश खालिङले मौद्रिक उपकरणमा गरिएको सुधारले तरलता व्यवस्थापनमा सहयोग पुग्ने टिप्पणी गर्नुभयो । “ब्याजदर कोरिडोरमा गरिएको सुधार, घर खरिद तथा सेयर बजारलाई दिइएको थप सहजताले केही सुधार आउला,” उहाँले भन्नुभयो, “यसले उत्पादनमूलक क्षेत्रमा आंशिक सहयोग पुग्ला तर पुँजी पलायन हुने जोखिमबाट बच्नुपर्ने हुन्छ ।” पुँजी कोषको दबाबमा रहेका बैङ्कलाई पनि केही सहुलियत दिएको उहाँको भनाइ छ ।नीतिमा बैङ्क तथा वित्तीय संस्थाको पुँजी वृद्धिमा आवश्यक सहजीकरण गरिने उल्लेख छ । त्यस्तै बैङ्क तथा वित्तीय संस्थामा रहेको निष्क्रिय कर्जा तथा गैरबैङ्किङ सम्पत्ति व्यवस्थापनका लागि छुट्टै कम्पनी ल्याउन आवश्यक ऐन र नियमको मसौदा बनाई सरकारलाई बुझाउने उल्लेख छ । मौद्रिक नीतिका मुख्य विशेषताखोलिँदै लघुवित्तको लाभांश क्यापमौद्रिक नीतिले लाभांश दिने लघुवित्तको क्याप खोलिदिएको छ । राष्ट्र बैङ्कले लघुवित्त वित्तीय संस्थाको लाभांश वितरणमा लगाएको सीमा पुनरवलोकन गर्न लागेको हो । गभर्नर प्राडा पौडेलले १५ प्रतिशत लाभांशको सीमालाई हेरफेर गर्ने बताउनुभयो ।लाभांश वितरणमा क्याप लगाएका कारण लघुवित्त वित्तीय संस्थाले लगानीकर्तालाई १५ प्रतिशतभन्दा बढी प्रतिफल दिन पाएका छैनन् ।वैदेशिक रोजगारीमा जाने युवालाई धितो लिई वा नलिई प्रवाह भएको तीन लाख रुपियाँसम्मको कर्जालाई विपन्न वर्गको कर्जामा गणना गर्न सकिने व्यवस्था गर्न सकिने भएको छ । महिलाको हकमा यस्तो कर्जा बढीमा पाँच लाख गरिने भएको छ । लघुवित्त वित्तीय संस्थाको कर्जा लक्षित वर्गसम्म पुग्ने सुनिश्चित गरी कर्जा सदुपयोग अभिवृद्धि गर्न लघुवित्तका लागि लक्षित वर्ग, ऋण प्राप्त गर्ने मापदण्ड र ऋणीको योग्यतासम्बन्धी व्यवस्थामा पुनरवलोकन गरिने मौद्रिक नीतिमा उल्लेख छ ।बढ्यो घरकर्जाको सीमामौद्रिक नीतिले विद्यमान निजी आवासीय घर निर्माण र खरिद गर्न प्रवाह गर्ने कर्जाको सीमालाई बढाएर तीन करोड कायम गरिएको हो ।पहिलो घर निर्माण र खरिद गर्दा यस्तो कर्जा प्रवाहका लागि कर्जा मूल्य अनुपात बढीमा ८० प्रतिशतसम्म र अन्यको हकमा बढीमा ७० प्रतिशतसम्म कायम गर्न सक्ने व्यवस्था मिलाइने मौद्रिक नीतिमा उल्लेख छ ।चालु पुँजी कर्जासम्बन्धी मार्गदर्शनलाई कृषि, साना तथा घरेलु उद्योग, शिक्षा, स्वास्थ्य, खेलकुद, सञ्चार र मिडिया हाउसलगायतको व्यवसायको प्रकृति र कर्जा भुक्तानी–आम्दानी चक्रका आधारमा आवश्यकता अनुसार परिमार्जन गरिने नीति छ । साना र मझौला कर्जा सहजीकरणकृषि तथा लघु, घरेलु, साना र मझौला व्यवसायमा कर्जा सहजीकरण गरी न्यून र मध्यम आय भएका घरपरिवारको जीवनस्तर सुधारमा सहयोग पु¥याउन विभिन्न व्यवस्था गरिएको छ । बैङ्क तथा वित्तीय संस्थाले कृषि फसल, कृषियोग्य जमिन र कृषि व्यवसाय संरचनाको धितो आफैँले मूल्याङ्कन गरी १० लाख रुपियाँसम्म कृषि वा व्यावसायिक कर्जा प्रवाह गर्न सक्ने व्यवस्था गरिएको छ । यसरी प्रवाह हुने १० लाखसम्मको कर्जाको ग्रेस अवधिमा न्यूनतम कर्जा नोक्सानी व्यवस्था गरिने छ । बैङ्क तथा वित्तीय संस्थाले खाद्यान्न, बाली, पशुपन्छी, माछापालनलगायत कृषि व्यवसायसँग सम्बन्धित कार्यका लागि व्यक्ति वा व्यावसायिक फर्मलाई फसल तथा उत्पादनको प्रकृतिसँग तालमेल हुने गरी विभिन्न अवधि र प्रकृतिका कर्जा प्रवाह गर्न सक्ने व्यवस्थालाई थप सरलीकरण गरिने नीति छ ।कृषि अभिवृद्धि गर्न कर्जामा सहजीकरणमौद्रिक नीतिमार्फत नेपाल कृषि अनसुन्धान परिषद् (नार्क) ले सिफारिस गरेका जातका कृषि उपजको उत्पादन बढाउने उद्देश्यका लागि बैङ्क तथा वित्तीय सस्ंथाबाट प्रवाह हुने कर्जामा सहजीकरण गरिने भएको छ । हुलाकी राजमार्ग तथा मध्यपहाडी लोकमार्ग आसपासका क्षेत्रमा खाद्य प्रविधि तथा गुण नियन्त्रण विभागबाट खाद्य स्वच्छता स्तरीकरण लोगो लिएका होटेल तथा रेस्टुरेन्ट र राजमार्ग/लोकमार्गको मुख्य बजार आसपासका उद्योग व्यवसायलाई प्रवर्धन गर्न उक्त क्षेत्रका उद्योग व्यवसायीलाई प्रवाह हुने कर्जामा विविध व्यवस्था गरिएको छ ।भूकम्प कर्जाको पुनर्तालिकीकरण सुविधाजाजरकोट, रुकुमलगायतका भूकम्प प्रभावित क्षेत्रमा परियोजना रहेका व्यावसायिक कर्जा तथा उक्त क्षेत्रमा बसोबास गरिरहेका व्यक्तिले लिएको कर्जा पुनर्तालिकीकरण/पुनर्संरचना गर्ने सुविधा दिइने भएको छ । यस्तो कर्जा पुनर्तालिकीकरण/पुनर्संरचना गर्न चाहेमा बैङ्क तथा वित्तीय संस्थाले ऋणीको आवश्यकता र औचित्यका आधारमा ऋणीको नगद प्रवाह तथा आम्दानी विश्लेषण गरी बुझाउनुपर्ने ब्याज रकमको कम्तीमा १० प्रतिशत रकम असुलउपर गरी पुनर्तालिकीकरण/पुनर्संरचना गर्न सक्ने व्यवस्था मिलाइने भएको छ ।बैङ्किङ क्षेत्रलाई थप प्रतिस्पर्धी, अनुशासित र जिम्मेवार बनाउन कर्जा, ब्याजदर र समष्टिगत नियमनमा सुधार गर्दै जोखिममा आधारित सुपरिवेक्षण प्रणालीलाई मौद्रिक नीतिमार्फत प्रभावकारी बनाइने भएको छ । वाणिज्य बैङ्कको सम्पत्तिको गुणस्तरमा सुधार गर्न सम्पत्ति गुणस्तरको मूल्याङ्कन गरिने भएको छ ।बैङ्क तथा वित्तीय संस्थाको तरलता जोखिम न्यूनीकरण गरी स्थायित्व कायम गर्न अन्तर्राष्ट्रिय असल अभ्यास अनुसार लिक्विडिटी कभरेज रेसियो (एलसिआर) र नेट स्टेबल फन्डिङ (एनएसएफआर) जस्ता व्यवस्थाको प्रभावकारी कार्यान्वयन भएपछि कर्जा निक्षेप अनुपातसम्बन्धी नियामकीय व्यवस्थामा पुनरवलोकन गरिने मौद्रिक नीतिमा उल्लेख छ ।वाणिज्य बैङ्कको तरलता जोखिम व्यवस्थापनलाई सुदृढ बनाउन आन्तरिक तरलता पर्याप्तता मूल्याङ्कन प्रक्रियासम्बन्धी मार्गदर्शन जारी गरिने भएको छ । नेपाल सरकारबाट स्वीकृति प्राप्त निकायमा दर्ता भई सञ्चालनमा रहेका जग्गा विकास तथा भवन निर्माणसँग सम्बन्धित फर्म/कम्पनीलाई प्रवाहित कर्जाका हायर पर्चेज कर्जा दिने कम्पनीलाई स्वीकृति दिने नीतिगत एवं प्रक्रियागत व्यवस्थामा फिट एन्ड प्रपर टेस्ट, कर्जाको ब्याजदर गणना, सेवा शुल्कलगायतका विषयलाई समेटी उक्त नियमाकीय व्यवस्थामा आवश्यक संशोधन गरिने भएको छ ।नेपाल सरकारले तोकेको पूर्वाधार क्षेत्रमा लगानी गर्ने उद्देश्यले स्थापना भएका निकायले वित्तीय स्रोत जुटाउन जारी गरेका डिबेन्चरमा बैङ्क तथा वित्तीय संस्थाले लगानी गर्न सकिने व्यवस्था मिलाइने भएको छ । राष्ट्र बैङ्कबाट इजाजतपत्र प्राप्त ‘ख’ वर्गका विकास बैङ्क र ‘ग’ वर्गका वित्त कम्पनीमा लामो समयदेखि वासेल २ र ३ अनुसारका न्यूनतम पुँजी पर्याप्तता अनुपातलगायत विभिन्न नियामकीय मापदण्ड कार्यान्वयनमा रहेको सन्दर्भमा ‘ग’ वर्गका राष्ट्रियस्तरका वित्त कम्पनीले प्राथमिक पुँजीको १५ गुणासम्म निक्षेप परिचालन गर्न सक्ने सीमा हटाइने भएको छ ।",
      "link": "https://gorkhapatraonline.com/news/163239",
      "image": "https://gorkhapatraonline.com/storage/media/287827/conversions/233-original-thumb.jpg"
    },
    {
      "slug": "163477",
      "title": "ट्राफिक सचेतना कक्षा अनलाइनबाट",
      "timestamp": 1752451200000,
      "source": "gp",
      "content": "ट्राफिक नियम उल्लङ्घन गरी कारबाहीमा परेका सवारीचालकका लागि सञ्चालित सचेतना कक्षा अबदेखि अनलाइनमार्फत हुने भएको छ । मादक पदार्थ सेवन गरी सवारी चलाउने, रातो बत्ती, लेन अनुशासन उल्लङ्घन तथा तीव्र गतिमा सवारी चलाउनेमाथि ट्राफिक प्रहरीले जरिबाना तथा भौतिक रूपमा कक्षा सञ्चालन गर्दै आएको थियो ।",
      "longContent": "गोरखापत्र समाचारदाता काठमाडौँ, असार ३० गते । ट्राफिक नियम उल्लङ्घन गरी कारबाहीमा परेका सवारीचालकका लागि सञ्चालित सचेतना कक्षा अबदेखि अनलाइनमार्फत हुने भएको छ । मादक पदार्थ सेवन गरी सवारी चलाउने, रातो बत्ती, लेन अनुशासन उल्लङ्घन तथा तीव्र गतिमा सवारी चलाउनेमाथि ट्राफिक प्रहरीले जरिबाना तथा भौतिक रूपमा कक्षा सञ्चालन गर्दै आएको थियो ।ट्राफिक प्रहरीले जरिबाना अनलाइन भुक्तानी गरी सचेतना कक्षा पनि अनलाइनमार्फत लिने व्यवस्था सुरु भएपछि ट्राफिक कार्यालय पुगेर घन्टौँ लाम बसी सचेतना कक्षा लिनुपर्ने बाध्यता हटेको छ । प्रहरी प्रधान कार्यालय नक्सालमा आइतबार विशेष समारोहबिच गृहमन्त्री रमेश लेखकले ‘अनलाइन ट्राफिक सचेतना कक्षा’ को आरम्भ गर्नुभयो । सो अवसरमा उहाँले प्रहरी सङ्गठनलाई थप व्यवस्थित, समय अनुकूल तथा प्रविधिमैत्री बनाउनेक्रममा ‘अनलाइन सचेतना कक्षा’ महत्वपूर्ण कदम रहेको बताउनुभयो । प्रहरी सङ्गठनलाई प्रविधियुक्त बनाउन सरकार निरन्तर प्रयासरत रहेको उहाँको भनाइ थियो ।सीमित स्रोत साधनको प्रयोगमार्फत प्रहरीले असीमित जिम्मेवारी कुशलतापूर्वक निर्वाह गरेकामा प्रशंसा गर्दै गृहमन्त्री लेखकले भन्नुभयो, “गृह मन्त्रालयमा यतिबेला सबैभन्दा बढी माग अस्थायी प्रहरी चौकी स्थापना, अस्थायीलाई स्थायी गर्ने र प्रहरी चौकी स्तरोन्नतिसम्बन्धी छन् । यस्तो कुनै स्थानविशेषमा मात्र नभई देशव्यापी छ । यसले नागरिकको प्रहरीप्रति विश्वास र आस्था बढेको देखाउँछ ।”उहाँले नेपाल प्रहरीको विधयेकमाथि छलफल भइरहेको र केही दिनपछि प्रतिनिधि सभाको राज्य व्यवस्था समितिमा विधयेकमाथि पुनः छलफल सुरु हुनेसमेत जानकारी दिनुभयो । निजामती वा अन्य सरकारी सेवाभन्दा प्रहरीको कामको प्रकृति फरक र कठिन भएकाले पेन्सन अवधि पुनरवलोकन गरी १६ वर्ष कायम गर्न लागिएको बताउनुभयो । प्रहरी महानिरीक्षक दीपक थापाले प्रहरीले नागरिकको सेवा र सुरक्षालाई थप प्रभावकारी बनाउन डिजिटल प्रणाली विकास तथा प्रविधि उपयोग अपरिहार्य रहेको बताउनुभयो । प्रहरी प्रधान कार्यालय र ज्ञान बजार प्रालि नामक संस्थाले संयुक्त रूपमा सञ्चालनमा ल्याएको सो अनलाइन सचेतना कक्षा लागुपदार्थ सेवन गरी सवारी चलाउने तथा गम्भीर प्रकृतिका सवारी नियम उल्लङ्घनका हकमा भने लागु नहुने स्पष्ट पारिएको छ । प्रधान कार्यालय कार्यविभागका प्रमुख प्रहरी अतिरिक्त महानिरीक्षक सिद्धिविक्रम शाह र ज्ञान बजारका कार्यकारी निर्देशक ऋतिकबाबु श्रेष्ठले उक्त अनलाइन सचेतना कक्षालाई समय अनुकूल परिष्कृत गर्दै लगिने बताउनुभयो । प्रहरी प्रधान कार्यालयको तथ्याङ्क अनुसार प्रत्येक वर्ष सवारी नियम उल्लङ्घनमा १३ लाखभन्दा बढी सवारी चालक कारबाहीमा पर्ने गरेका छन् । वार्षिक झन्डै २६ हजार सवारी दुर्घटनामा दुई हजार ३०० भन्दा बढीको ज्यान जाने गरेको छ ।",
      "link": "https://gorkhapatraonline.com/news/163477",
      "image": "https://gorkhapatraonline.com/storage/media/288169/conversions/1223-original-thumb.jpg"
    },
    {
      "slug": "163476",
      "title": "आशा जगाउन सफल",
      "timestamp": 1752451200000,
      "source": "gp",
      "content": "तीन तीन महिनामा विश्वासको मत लिने र नौ महिनामै सरकार परिवर्तन हुने परिस्थितिलाई पूर्णविराम दिँदै प्रमुख दुई दलको समझदारीमा सत्ता सहयात्रा सुरु भएको एक वर्ष पुगेको छ । नेपाली कांग्रेस र नेपाल कम्युनिस्ट पार्टी (एमाले) बिच भएको सातबुँदे सहमतिको जगमा एमाले अध्यक्ष केपी शर्मा ओली प्रधानमन्त्री नियुक्त भएको एक वर्ष पूरा भएको हो ।",
      "longContent": "काठमाडौँ, असार ३० गते । तीन तीन महिनामा विश्वासको मत लिने र नौ महिनामै सरकार परिवर्तन हुने परिस्थितिलाई पूर्णविराम दिँदै प्रमुख दुई दलको समझदारीमा सत्ता सहयात्रा सुरु भएको एक वर्ष पुगेको छ । नेपाली कांग्रेस र नेपाल कम्युनिस्ट पार्टी (एमाले) बिच भएको सातबुँदे सहमतिको जगमा एमाले अध्यक्ष केपी शर्मा ओली प्रधानमन्त्री नियुक्त भएको एक वर्ष पूरा भएको हो । कांग्रेस र एमालेबिच २०८१ असार १७ गते भएको सहमति अनुसार राजनीतिक स्थायित्व र संविधान संशोधनसहितको मुद्दामा सहकार्यको आरम्भ भयो । सोही सहमतिका आधारमा कांग्रेस, एमालेसहितका दलको समर्थनमा २०८१ असार ३० गते अध्यक्ष ओली प्रधानमन्त्री नियुक्त हुनुभयो । राजनीतिक विश्लेषक एवं राजनीतिज्ञहरूले सरकार एक वर्ष चल्नुलाई नै सफलता मान्नुपर्ने परिस्थितिमा वर्तमान सरकारले स्थायित्व, समृद्धि र समुन्नतिका सन्दर्भमा केही आधारभूत प्रश्नको सम्बोधन गरेर मार्गचित्र कोर्ने प्रयास गरेको बताउनुभएको छ । राजनीतिज्ञ एवं पूर्वराजदूत नीलाम्बर आचार्यले राजनीतिक अस्थिरता चाहनेहरू र व्यवस्थाविरोधीका लागि वर्तमान सरकारको स्थायित्व अरुचिकर रहेको बताउनुभयो । उहाँले भन्नुभयो, “प्रथमतः सरकारकै स्थायित्व चाहिन्छ । अस्थिरता चाहनेहरू सल्बलाइराखेका छन् । यो सरकारलाई पनि अस्थिर बनाउने एकदम ठुलो प्रयास भइरहेको छ तर एक वर्ष भयो । यो समीकरणको सरकार अघि बढिरहेको छ । अहिलेसम्ममा आधारभूत रूपमा आधारशीला निर्माणका काम भएका छन् ।”उहाँले राजनीतिक स्थायित्वसँगै आर्थिक रूपान्तरण, सेवा प्रवाहलाई प्रभावकारी बनाउने तथा नागरिकको गुनासो सम्बोधन गर्ने सन्दर्भमा सरकारको काम अझै सशक्त हुनुपर्ने बताउनुभयो । उहाँले भन्नुभयो, “प्रधानमन्त्री केपी ओलीपछि शेरबहादुर देउवा आउनुहोला । यो समीकरण २०८४ सम्म जान्छ भन्ने अपेक्षा गरिएको छ । यदि यो भएमा केही स्थिरता भएको मान्न सकिन्छ तर स्थिरता मात्रै भएर हुँदैन । परिणाम पनि दिनु पर्छ । आफूले सहमति गर्दाका बुँदा पनि सम्झनु पर्छ । बाँकी कार्यभार पूरा गर्नु पर्छ ।”पूर्वराजदूत आचार्यले संवैधानिक अभ्यासको समीक्षा, संविधान संशोधन र सुधारबारे काम अघि बढाउन सुझाव दिनुभयो । उहाँले एक वर्षको समीक्षा गरेर नवीन प्रयास थाल्नुपर्ने बताउनुभयो । उहाँले भन्नुभयो, “यी काम गर्न स्थायित्व चाहिन्छ । व्यवस्थाविरोधी र अस्थिरता चाहनेलाई ठाउँ दिनै हुँदैन । देशका समस्या समाधान गर्न अझै सक्रिय र जागरुक भएर समाधान गर्दै जानु पर्छ । जनताको असन्तुष्टि सम्बोधन गर्नु पर्छ । कमीकमजोरी सुधार गर्नु पर्छ ।”‘सेवा प्रवाहमा ध्यान दिनु पर्छ’पूर्वराजदूत एवं प्राध्यापक विजयकान्त कर्ण र नेपाली कांग्रेसका सहमहामन्त्री महालक्ष्मी उपाध्याय ‘डिना’ ले सरकारको सक्रियता अझै प्रबल हुनुपर्नेमा जोड दिनुभयो । प्राध्यापक कर्णले दुई ठुला दलबिचको सत्ता सहकार्यलाई नागरिक पङ्क्तिले आशातीत भएर हेरिरहेको बताउनुभयो । उहाँले भन्नुभयो, “सरकारमाथि महत्वपूर्ण जिम्मेवारी छन् । सरकार हल्लिँदैन वा ढल्दैन भनिरहनु पर्दैन । यसो भनिरहँदा राजनीतिक स्थायित्वको अवस्था होइन भन्ने सन्देश जान्छ । सरकारले केही काममा राम्रो थालनी गरेको छ । अब नीतिगत सन्दर्भमा जनतालाई सेवा दिने सन्दर्भमा र सरकारले ‘फङ्सन’ गर्ने विषयमा धेरै काम गर्न बाँकी छ । सरकारले सम्पूर्ण ध्यान त्यसतर्फ लगाउनु पर्छ ।” प्रा. कर्णले परराष्ट्रका सन्दर्भमा केही महत्वपूर्ण काम भएको र यो आशालाग्दो विषय भएको बताउँदै अब सरकारले परिणाममुखी काम गर्नुपर्नेमा जोड दिनुभयो । उहाँले सरकार बहुमतमै रहे पनि साना दल ‘आजै छोड्ने, भोलि नै छोड्ने’ भनिरहनु सोचनीय रहेको बताउनुभयो । उहाँले कांग्रेस–एमालेका शीर्ष नेता सम्मिलित उच्चस्तरीय राजनीतिक समिति केही अध्यादेश ल्याउनमा सक्रिय भए जस्तै राष्ट्रका अरू विद्यमान सवाल समाधान गर्न सक्रिय हुनुपर्ने बताउनुभयो । उहाँले भन्नुभयो, “राजनीतिक समिति सक्रिय हुनु पर्छ । सरकार चलायमान हुनु पर्छ । पूर्ण स्थायित्वको अपेक्षा पूरा गर्नु पर्छ । सरकारले सेवा प्रवाह अझै प्रभावकारी बनाउनु पर्छ । सरकारको कार्यशैली प्रभावकारी र चुस्त बनाउनु पर्छ ।”आर्थिक सुधारका प्रयास सहमहामन्त्री उपाध्यायले सरकार गठनको एक वर्षमा आर्थिक अवस्थाको सुधारका लागि केही कानुन निर्माण गरिएको बताउनुभयो । उहाँले राष्ट्रका सामु विद्यमान समस्याको निराकरणका लागि अझै धेरै काम बाँकी रहेको बताउनुभयो । उहाँले भन्नुभयो, “सरकारले एक वर्षको अवधिमा राजनीतिक स्थायित्व, अर्थतन्त्र सुधार र विकास निर्माणका सन्दर्भमा महìवपूर्ण प्रयासको थालनी गरेको छ । यी काम अझै प्रभावकारी बनाउने, संविधान संशोधनको विषय अघि बढाउने, जनअपेक्षा पूरा गरेर नागरिकको वास्तविक स्थिरताको सन्देश दिनु पर्छ ।”",
      "link": "https://gorkhapatraonline.com/news/163476",
      "image": "https://gorkhapatraonline.com/storage/media/288168/conversions/pm-oli-original-thumb.jpg"
    },
    {
      "slug": "163475",
      "title": "बेतन कर्णालीले पायो अनुमति",
      "timestamp": 1752451200000,
      "source": "gp",
      "content": "दुई जलविद्युत् आयोजनाबिचको क्षेत्रमाथिको अधिकार विवादमा समाधान जुटेपछि अर्धजलाशययुक्त बेतन कर्णाली जलविद्युत् आयोजनाले विद्युत् उत्पादन अनुमतिपत्र प्राप्त गरेको छ । कर्मचारी सञ्चय कोषका सञ्चयकर्ताको समेत लगानीमा यो आयोजना बनाउने गरी २०७४ सालमै बेतन कर्णाली सञ्चयकर्ता हाइड्रोपावर कम्पनी लिमिटेड स्थापना गरिएको थियो ।",
      "longContent": "काठमाडौँ, असार ३० गते । दुई जलविद्युत् आयोजनाबिचको क्षेत्रमाथिको अधिकार विवादमा समाधान जुटेपछि अर्धजलाशययुक्त बेतन कर्णाली जलविद्युत् आयोजनाले विद्युत् उत्पादन अनुमतिपत्र प्राप्त गरेको छ । कर्मचारी सञ्चय कोषका सञ्चयकर्ताको समेत लगानीमा यो आयोजना बनाउने गरी २०७४ सालमै बेतन कर्णाली सञ्चयकर्ता हाइड्रोपावर कम्पनी लिमिटेड स्थापना गरिएको थियो ।भारतीय लगानीमा निर्माण प्रस्तावित अप्पर कर्णाली जलविद्युत् आयोजनाले प्राप्त गरेको क्षेत्र बेतन कर्णालीलाई पनि आवश्यक पर्ने देखिएपछि विद्युत् विकास विभागले बेतन कर्णालीलाई लामो समय अनुमतिपत्र दिन सकेको थिएन । लगानी बोर्डको सहजीकरणमा अप्पर कर्णालीको प्रवर्धक जिएमआर अप्पर कर्णालीसँग सहमति जुटेपछि भने विभागले आइतबार ऊर्जा, जलस्रोत तथा सिँचाइ मन्त्रालयमार्फत बेतन कर्णाली सञ्चयकर्ता हाइड्रोपावर कम्पनी लिमिटेडलाई विद्युत् उत्पादन अनुमति दिइएको हो ।  ऊर्जा सचिवस्तरीय निर्णयबाट ४३९ मेगावाट क्षमताको अर्धजलाशययुक्त बेतन कर्णाली जलविद्युत् आयोजनाका लागि विद्युत् उत्पादन अनुमतिपत्र प्रदान गरिएको मन्त्रालयले जनाएको छ । सम्भाव्यता अध्ययन पूरा भएको करिब पाँच वर्षमा उत्पादन अनुमतिपत्र दिइएको हो । ऊर्जा मन्त्रालयमा आयोजित कार्यक्रममा ऊर्जा सचिव सुरेश आचार्यले कम्पनीका प्रमुख प्रशासकीय अधिकृत कृष्णप्रसाद आचार्यलाई अनुमतिपत्र हस्तान्तरण गर्नुभयो । आचार्यका अनुसार आयोजनाको बाँधको उचाइ पूर्वनिर्धारितभन्दा दुई मिटर कम गरी आयोजना निर्माण गरिने छ । हाम्रो आयोजनाको बाँधको उचाइ दुई मिटर कम गर्ने गरी सहमति जुटेको छ, उहाँले भन्नुभयो, “यस अनुसार अप्पर कर्णालीको टेलरेसभन्दा हाम्रो बाँधको उचाइ दुई मिटर कम हुँदा उसलाई असर नगर्ने देखिएपछि सहमति जुटेको हो ।” आचार्यका अनुसार पावर हाउसमा जडान हुने उपकरणको दक्षताका कारण बाँधको उचाइ घटे पनि विद्युत् उत्पादन क्षमता घट्ने छैन । आयोजनाको परामर्शदाता रहेको एनइए इन्जिनियरिङले यस्तो सुझाव दिएको उहाँले जानकारी दिनुभयो । विस्तृत इन्जिनियरिङ प्रतिवेदनमा १७२ मिटर लामो र ९० मिटर अग्लो बाँध बनाउनुपर्ने छ । अब भने ८८ मिटर अग्लो बाँध बन्ने छ ।आयोजनाको विद्युत्गृह बेसक्याम्प हेड टनेल अछामको ढकेरी गाउँपालिका–६ मा पर्छ भने डाइभर्सन टनेल सुर्खेतको चौकुने गाउँपालिका–६ मा पर्छ । बाँध क्षेत्र भने दुवै गाउँपालिकाको सिमानामा पर्छ । अर्धजलाशययुक्त सो आयोजनामा छ घण्टाको पिकिङ क्षमता रहेको छ ।आचार्यका अनुसार अब कम्पनीले आफ्नो ध्यान वित्त व्यवस्थापनतर्फ केन्द्रित गर्ने छ । आयोजना निर्माणका लागि करिब ९३ अर्ब रुपियाँ लाग्ने पछिल्लो अनुमान छ । ३० प्रतिशत स्वपुँजी र ७० प्रतिशत ऋण लगानीमा बनाउने योजना रहेको र ऋणका लागि स्वदेशी लगानीकर्तालाई प्राथमिकतामा राखिने उहाँको भनाइ छ ।कम्पनीमा सञ्चयकर्ताको ४० प्रतिशत, कर्मचारी सञ्चय कोषको १५ प्रतिशत, नेपाल विद्युत् प्राधिकरण, विद्युत् उत्पादन कम्पनी र सर्वसाधारणको १०/१० प्रतिशत र स्थानीयको २५ प्रतिशत सेयर स्वामित्व निर्धारण भइसकेको छ ।आयोजना निर्माणका लागि आवश्यक पर्ने जग्गाको मूल्याङ्कन सुर्खेतको केहीबाहेक सकिएको आचार्यले जानकारी दिनुभयो । जग्गाको मुआब्जा वितरण, विद्युत् खरिद बिक्री सम्झौता (पिपिए) र वित्तीय व्यवस्थापनको टुङ्गो आगामी आवमा सम्पन्न गरी आव २०८३/८४ मा निर्माण थाल्ने योजना रहेको आचार्यले बताउनुभयो । नेपाल विद्युत् प्राधिकरणले हालै गरेको पिपिए आह्वानमा सो आयोजना पनि समावेश छ ।   बर्सौंदेखि अनुमति प्रक्रिया रोकिएकामा पछिल्लो समय ऊर्जामन्त्री दीपक खड्काले पनि समस्या समाधानमा अग्रसरता लिनुभएको थियो ।",
      "link": "https://gorkhapatraonline.com/news/163475",
      "image": "https://gorkhapatraonline.com/storage/media/288167/conversions/betan-original-thumb.jpg"
    },
    {
      "slug": "163474",
      "title": "पाँच प्रदेशमा फैलियो ‘लम्पी स्किन’",
      "timestamp": 1752451200000,
      "source": "gp",
      "content": "वर्षायाममा गाईभैँसीमा फैलिने छालाको सङ्क्रमण ‘लम्पी स्किन’ पाँच प्रदेशमा फैलिएको छ । दुई वर्षअघि पशुधनमा अर्बौंको क्षति पु¥याएको यो रोग कोशी, मधेश, बागमती, लुम्बिनी र कर्णाली प्रदेशमा फेरि फैलिएको छ ।  दु",
      "longContent": "काठमाडौँ, असार ३० गते । वर्षायाममा गाईभैँसीमा फैलिने छालाको सङ्क्रमण ‘लम्पी स्किन’ पाँच प्रदेशमा फैलिएको छ । दुई वर्षअघि पशुधनमा अर्बौंको क्षति पुर्‍याएको यो रोग कोशी, मधेश, बागमती, लुम्बिनी र कर्णाली प्रदेशमा फेरि फैलिएको छ ।  दुई वर्षअघि महामारीकै रूप धारण गरेको ‘लम्पी स्किन’ अघिल्लो वर्ष भने कम थियो । यस वर्ष कोशी प्रदेशको झापामा देखिएको सो सङ्क्रमण सो प्रदेशका सबै जिल्लामा पुगेको छ । दुई वर्षअघिको ‘लम्पी स्किन’ को सङ्क्रमणपछि जन्मिएका गाईका बाच्छाबाच्छीमा यो समस्या धेरै देखिएको कोशी प्रदेश उद्योग, कृषि तथा सहकारी मन्त्रालयका सूचना अधिकारी डा. देवकुमार दर्लामीले जानकारी दिनुभयो । उहाँले ‘लम्पी स्किन’ देखिनेबित्तिकै हुन सक्ने जोखिमलाई ध्यानमा राखेर सङ्घीय सरकारलाई जानकारी गराएको र स्थानीय तहसँग समन्वय गरेको बताउनुभयो ।एक वर्षअघि ‘लम्पी स्किन’ विरुद्धको खोप लगाउन किसान र सरकारी संयन्त्रले ध्यान नदिँदा यस वर्ष धेरै फैलिएको उहाँले उल्लेख गर्नुभयो । सङ्क्रमण देखिएपछि पशुको ओसारपसारमा निगरानी राखेको र सरसफाइमा ध्यान दिन र खोप लगाउने कार्यमा प्रोत्साहन गर्न मन्त्रालयले काम गरिरहेको उहाँले स्पष्ट पार्नुभयो । सङ्क्रमित पशुलाई ‘लम्पी स्किन’ विरुद्धको खोप लगाउन नमिल्ने र स्वस्थ पशुलाई मात्रै लगाउनुपर्ने भएकाले एकै पटक ठुलो सङ्ख्यामा खोप लगाउन आवश्यक रहेको उहाँले स्पष्ट पार्नुभयो । खोपले काम गरेको नगरेको भन्नेबारे किसानबाट जिज्ञासा आउने गरेकामा त्यसको अध्ययन गर्ने ल्याबको क्षमता नभएकाले अध्ययनपछि मात्रै आफूहरूले सङ्घीय सरकारसँग नै यसबारेमा सोध्ने उहाँले बताउनुभयो । उहाँले कृषि तथा पशुपन्छी विकास मन्त्रालयका सहप्रवक्ता डा. टपेन्द्रप्रसाद बोहोराले पाँच प्रदेशका कम्तीमा १५ जिल्लामा पाँच हजार दुई सय पशुमा ‘लम्पी स्किन’ को सङ्क्रमण रहेको जानकारी दिनुभयो । उहाँले १३ हजार सक्रिय सङ्क्रमितबाट झरेर सो सङ्ख्यामा आएको उहाँले स्पष्ट पार्नुभयो । कोशीमा झापा, इलाम, मोरङ र सुनसरीमा अरू जिल्लाभन्दा धेरै सङ्क्रमित रहेको र अरू जिल्लामा कम रहेको उहाँले बताउनुभयो । त्यसबाहेक बागमती प्रदेशको चितवन र धादिङ, मधेशको बारा, कर्णालीको रुकुमपश्चिममा सङ्क्रमण देखिएको छ । पशुसेवा विभागले ‘लम्पी स्किन’ सङ्क्रमणबाट पशुधनमा हुन सक्ने सम्भावित जोखिमलाई हेरेर पूर्वतयारीमा जुट्न प्रदेश र स्थानीय तहलाई अनुरोध गरेको छ ।  वर्षाको समयमा सबैभन्दा धेरै ‘लम्पी स्किन’ को सङ्क्रमण देखिने भएकाले विभागले खोप सात वटा नै प्रदेशमा पठाएको छ । पशुसेवा विभागका महानिर्देशक डा. रामनन्दन तिवारीले खरिद भएको १४ लाख ६० हजार डोज खोपमध्ये १० लाख सात वटा नै प्रदेशमा पठाएको जानकारी दिनुभयो । चार लाख डोज खोप भने केन्द्रमा नै राखिएको छ । हालसम्म प्रदेशमा पठाएको कुल खोपमध्ये आधा खोप पनि पशुलाई लगाइएको छैन । विभागमा कार्यरत डा. नवराज श्रेष्ठका अनुसार प्रदेशको मागका आधारमा खोप उपलब्ध गराइएको र प्रदेशले जिल्लामा पु¥याएर स्थानीय तहमा रहेका पशु स्वास्थ्यकर्मीले किसानको घर घरमा पुगेर खोप लगाउने गर्छन् ।  लामखुट्टे, झिँगा र किर्नाको टोकाइबाट पशुमा ‘लम्पी स्किन’ सर्ने भएकाले सरसफाइमा विशेष ध्यान पु¥याउन विभागले अनुरोध गरेको छ । गाईभैँसीको छालामा एकदेखि पाँच सेन्टिमिटरको साह्रो र गोलो गाँठा आउने, मुख र नाकमा घाउ हुने, आँखा र नाकबाट अत्यधिक मात्रामा तरल पदार्थ निस्किएमा पशु प्राविधिकलाई बोलाउनु पर्छ ।  सङ्क्रमित पशुको दुध उत्पादनमा तीव्र गिरावट आउनुका साथै उच्च ज्वरो आउने, तौल घट्ने र खास गरी ज्वरो नियन्त्रण गर्न नसकेमा सङ्क्रमित गाईवस्तु मर्न सक्ने पशु चिकित्सक बताउँछन् । नेपालमा २०७७ साल असारमा मोरङको सुन्दरहरैँचामा पहिलो पटक ‘लम्पी स्किन’ रोग देखिएको थियो । दुई वर्षअघि मुलुकका ७७ जिल्लाका १५ लाख १९ हजार ७७९ पशुमा ‘लम्पी स्किन’ को सङ्क्रमणकै कारण किसानले ७४ अर्ब ६७ करोड रुपियाँ बराबरको आर्थिक क्षति बेहोरेका थिए । पशु चिकित्सा परिषद्को अध्ययन अनुसार एउटा स्वस्थ पशुमा सङ्क्रमण भएमा ४९ हजार १३५ रुपियाँको आर्थिक क्षति हुन्छ । नेपालमा ४७ लाख हाराहारीमा गाई र ३१  लाख भैँसी छन् ।",
      "link": "https://gorkhapatraonline.com/news/163474",
      "image": "https://gorkhapatraonline.com/storage/media/288166/conversions/lampi-Cow-original-thumb.jpg"
    },
    {
      "slug": "163473",
      "title": "हिमताल विस्फोटबाटै मुस्ताङमा बाढी",
      "timestamp": 1752451200000,
      "source": "gp",
      "content": "मुस्ताङमा पनि हिमताल फुटेर हिमबाढी गाउँ पसेको पुष्टि भएको छ । गत मङ्गलबार साँझ मुस्ताङको लोमान्थाङ वडा नम्बर ४ मा हिमताल फुटेर चुम्जुङ गाउँको छुआमा खोलामा आएको बाढी हिमताल फुटेर आएको पुष्टि अनुसन्धानकर्मीहरूले गर्नुभएको हो ।",
      "longContent": "काठमाडौँ, असार ३० गते । मुस्ताङमा पनि हिमताल फुटेर हिमबाढी गाउँ पसेको पुष्टि भएको छ । गत मङ्गलबार साँझ मुस्ताङको लोमान्थाङ वडा नम्बर ४ मा हिमताल फुटेर चुम्जुङ गाउँको छुआमा खोलामा आएको बाढी हिमताल फुटेर आएको पुष्टि अनुसन्धानकर्मीहरूले गर्नुभएको हो । मुस्ताङमा भएको हिमताल विस्फोट उच्च हिमाली क्षेत्रमा अहिलेसम्म अभिलेख भएको तेस्रो सबैभन्दा उचाइमा भएको घटना मानिएको छ । सबैभन्दा उचाइमा भएको हिमताल विस्फोटको घटना सन् १९८५ मा यही तालनजिकै भएको थियो । जल तथा मौसम विज्ञान विभाग हिमताल फुटेको घटनाको अन्तिम पुष्टि गर्न लागिपरेको छ । मौसमविद् विनोद पराजुलीले पनि विभागको प्रारम्भिक अनुसन्धानले हिमताल फुटेको अनुमान गरेको जानकारी दिनुभयो । उहाँले भन्नुभयो, “हाम्रो पूर्वानुमान पनि हिमताल फुटेको भन्ने नै हो तर त्यसको पूर्ण पुष्टिका लागि अन्तिम काम गर्दै छौँ ।” अमेरिकास्थित अलास्का विश्वविद्यालयका नेपाली हिममण्डल अनुसन्धानकर्ता अमृत थापाले भने मुस्ताङको लोमान्थाङमा हिमताल विस्फोट भएर नै गाउँमा आकस्मिक बाढी आएको पुष्टि गर्नुभएको छ । बाढी आएको अघिल्ला केही दिनमा मुस्ताङमा कतै ठुलो वर्षा नभएको रेकर्ड जल तथा मौसम विज्ञान विभागको छ । कालीगण्डकी नदीको स्रोतमा रहेको हिमनदी सन् २००१ देखि २०२५ सम्म प्रत्येक वर्ष झन्डै २० मिटरका दरले सर्दै गएको पाइएको अनुसन्धानकर्ता थापाले बताउनुभयो ।  पुराना तस्बिर तथा तथ्यका आधारमा हेर्दा समुद्री सतहदेखि पाँच हजार सात सय मिटरको उचाइमा रहेको उक्त हिमनदीको मुहान हिमताल थियो ।सन् २००९ देखि हिमनदीको माथिल्लो किनार सर्दै पाँच हजार नौ सय मिटरदेखि छ हजार एक सय मिटरमा तालहरू बन्न थालेको पाइएको छ । उहाँले भन्नुभयो, “जुन प्रायः हरेक वर्षको जाडो याममा जम्ने, गर्मी याममा फेरि पग्लिएर तालको रूप लिएको देखिन्छ ।” यी तालमध्ये एउटा ताल अघिल्ला हप्ताहरूमा स्थिर रूपमा बढ्दै गएर करिब ०.०१६ वर्ग किलोमिटरको आकारमा उकासिएको थियो । त्यही ताल नै गत मङ्गलबार फुटेर लोमान्थाङमा हिमबाढीका रूपमा उर्लेको थियो । हिमनदीको तल्लो भागमा नभई माथिल्लो सतहमा यस्ता तालहरू बन्नु यस क्षेत्रका लागि नौलो भएको थापाको भनाइ छ ।   वर्षा भइहाले पनि मुस्ताङलगायत माथिल्लो हिमरेखा छोएका जिल्लामा बढीमा पाँच मिलिमिटरसम्मको मात्र वर्षा हुने गरेको पाइन्छ । त्यसैले वर्षा भएर बाढी आएको नभई हिमताल विस्फोट भएरै बाढी आएको अनुमान सोही दिनमा पनि विज्ञहरूले गरेका थिए । विभाग र राष्ट्रिय विपत् जोखिम न्यूनीकरण तथा व्यवस्थापन प्राधिकरणले अत्यधिक क्षति गरेकाले आफ्नो अनुसन्धान रसुवाको हिमबाढीमा बढी केन्द्रित गरेकाले लोमान्थाङको हिमबाढी ओझेलमा परेको थियो । अनुसन्धानकर्ता थापाका अनुसार गत मङ्गलबार अर्थात् २०२५ जुलाई ८ तारिख साँझ ५ बजे माथिल्लो लोमान्थाङ–४ स्थित चुम्जुङ गाउँनजिकैको छुआमा खोलामा उर्लेर बाढी आएको थियो ।बाढी देखेपछि स्थानीयले तल्लो तटीय क्षेत्रमा सूचना दिएकाले कुनै प्रकारको क्षति हुन भने नपाएको लोमान्थाङ गाउँपालिका उपाध्यक्ष छ्युमी विष्ट गुरुङले जानकारी दिनुभयो । खबर पाएपछि वडा नम्बर ४ का अध्यक्ष छिरिङ धिन्डु गुरुङसहितका जनप्रतिनिधिको टोली पनि हिमताल फुटेको ठाउँमा हेर्न गएको थियो । पूर्वसूचना पाएपछि तल्लो तटीय जोखिमयुक्त बस्तीहरू खाली गरिएको जानकारी स्थानीयवासीले दिएका छन् । हिमताल विस्फोटपछिको हिमबाढीले तल्लो तटीय क्षेत्रमा चार वटा पुल क्षतिग्रस्त बनाएको छ । तालबाट झन्डै ३५ किमी तलसम्म बाढीले हिमाली गेग्य्रान बगाएर पु¥याएको बताइएको छ ।",
      "link": "https://gorkhapatraonline.com/news/163473",
      "image": "https://gorkhapatraonline.com/storage/media/288164/conversions/1212-original-thumb.jpg"
    },
    {
      "slug": "163472",
      "title": "हात्तीको आक्रमणबाट महिलाको मृत्यु",
      "timestamp": 1752364800000,
      "source": "gp",
      "content": "मोरङको बेलबारीमा आइतबार जङ्गली हात्तीको आक्रमणबाट एक महिलाको मृत्यु भएको छ ।जिल्ला प्रहरी कार्यालय मोरङका प्रवक्ता प्रहरी नायव उपरीक्षक कोपिला चुडालका अनुसार बेलबारी –८ बाँसबारीकी ४५ वर्षीया अमिना राजवंशीको मृत्यु भएको हो ।",
      "longContent": "हरिप्रसाद कोइराला उर्लाबारी, असार ३० गते । मोरङको बेलबारीमा आइतबार जङ्गली हात्तीको आक्रमणबाट एक महिलाको मृत्यु भएको छ ।जिल्ला प्रहरी कार्यालय मोरङका प्रवक्ता प्रहरी नायव उपरीक्षक कोपिला चुडालका अनुसार बेलबारी –८ बाँसबारीकी ४५ वर्षीया अमिना राजवंशीको मृत्यु भएको हो । उहाँका अनुसार अमिनासहित ३५ वर्षीया बन्दना राजवंशी आफ्नै घरनजिकको खेतमा पानी लगाउन गएका बेला बिहान हात्तीले आक्रमण गरेको थियो । आक्रमणबाट गम्भीर घाइते हुनु भएकी अमिनालाई उपचारका लागि विराटनगरको न्युरो अस्पताल पठाइएको थियो । उपचारका क्रममा बिहान उहाँको मृत्यु भएको प्रहरीले जनाएको छ । वडा नं. ८ को बाँसबारी पूर्वपश्चिम राजमार्गबाट दक्षिणको गाउँ हो । राजमार्ग दक्षिणतर्फ  डेढ किलोमिटर मात्र जङ्गल पर्छ । जङ्गलबाट गाउँ पसेर अमिनालाई हात्तीले आक्रमण गरेपछि स्थानीय त्रसित भएका छन् । स्थानीयका अनुसार पूर्वपश्चिम राजमार्गको मोरङ खण्डमा पर्ने जङ्गल क्षेत्रमा केही दिन यता जङ्गली हात्ती देखा परेका छन् ।",
      "link": "https://gorkhapatraonline.com/news/163472",
      "image": "https://gorkhapatraonline.com/storage/media/288163/conversions/Child-Death-original-thumb.jpg"
    },
    {
      "slug": "163432",
      "title": "भानुभक्त मातृभाषालाई माया गर्ने साझा कवि : राष्ट्रपति पौडेल",
      "timestamp": 1752364800000,
      "source": "gp",
      "content": "राष्ट्रपति रामचन्द्र पौडेलले भानुभक्त नेपाली भाषाका कवि मात्र नभएर मातृभाषालाई माया गर्ने सबैका साझा कवि भएको बताउनु भएको छ ।",
      "longContent": "काठमाडौँ, असार २९ गते । राष्ट्रपति रामचन्द्र पौडेलले भानुभक्त नेपाली भाषाका कवि मात्र नभएर मातृभाषालाई माया गर्ने सबैका साझा कवि भएको बताउनुभएको छ । राष्ट्रपति पौडेलले प्रत्येक भाषाका स्रष्टाले भानुभक्तबाट प्रेरणा लिएर आ–आफ्नो मातृभाषामा साहित्य सिर्जना गरी नेपाली समाजलाई विविध भाषा र साहित्यको सुन्दर बगैँचाका रूपमा सिँगार्न सक्नुपर्ने बताउनुभएको छ । २१२औँ भानुजयन्तीका अवसरमा नेपाल प्रज्ञा–प्रतिष्ठान र भानु साहित्य उद्यानद्वारा आयोजित विशेष समारोहलाई आइतबार शीतल निवासमा सम्बोधन गर्दै भानु साहित्य उद्यानले अघि सारेको चुँदीरम्घालाई साहित्यिक तीर्थस्थलका रूपमा विकास गर्ने अवधारणामा पनि यस्तै साझा सांस्कृतिक परिवेश निर्माण गर्ने चाहना प्रतिविम्बित गर्न  आग्रह गर्नुभयो । उहाँले भन्नुभयो,‘‘त्यसमा भानुभक्तलाई केन्द्रमा राखेर नेपाली भाषाका प्रमुख र नेपालका विविध भाषाका स्रष्टालाई एकसाथ जोड्नुपर्दछ र त्यसबाट साझा नेपाली संस्कृतिलाई बलियो बनाउन सक्नुपर्छ ।’’ राष्ट्रपति पौडेलले भानुको जन्मस्थल चुँदीरम्घालाई विश्वभरि छरिएर रहेका नेपालीहरू र नेपाललाई बुझ्न चाहने विश्वका मानिसहरूले जीवनमा एक पटक भ्रमण गर्नैपर्ने ठाउँका रुपमा विकास गर्न आवश्यक रहेको भन्दै यसबाट पर्यटनको विस्तारमा पनि योगदान पुग्ने स्पष्ट पार्नुभयो । उहाँले भन्नुभयो, ‘‘भानु साहित्य उद्यानले अघि सारेको चुँदीरम्घालाई साहित्यिक तीर्थस्थलका रूपमा विकास गर्ने अवधारणामा पनि यस्तै साझा सांस्कृतिक परिवेश निर्माण गर्ने चाहना प्रतिविम्बित गर्न म आग्रह गर्दछु ।’’राष्ट्रपतिले भन्नुभयो, ‘‘भानुभक्तलाई केन्द्रमा राखेर नेपाली भाषाका प्रमुख र नेपालका विविध भाषाका स्रष्टालाई एकसाथ जोड्नुपर्दछ र त्यसबाट साझा नेपाली संस्कृतिलाई बलियो बनाउन सक्नुपर्छ । त्यो ठाउँ यस्तो ठाउँ बन्दैछ र बनाउनुपर्दछ जहाँ विश्वभरि छरिएर रहेका नेपालीहरू र नेपाललाई बुझ्न चाहने विश्वका मानिसहरूले जीवनमा एक पटक भ्रमण गर्नै परोस् । जसले गर्दा पर्यटनको विस्तारमा पनि योगदान पुगोस् ।’’ राष्ट्रपति पौडेलले भानु उद्यानलाई नेपाली संस्कृतिको साझा केन्द्रका रूपमा विकास गर्नुपर्ने भन्दै जसमा नेपालका सातै प्रदेशका प्रमुख सांस्कृतिक केन्द्रलाई प्रतिबिम्बित गरी त्यसलाई सप्तधामका रूपमा अघि बढाउँदै नेपाली राष्ट्रियताको संवर्धनमा भानुभक्तले दिएको योगदानलाई मूर्तरूप दिन सक्नुपर्ने उल्लेख गर्नुभयो । उहाँले सो योजनालाई अघि बढाउन सरकारले लिएको नीति र कार्यक्रमको पनि सराहना गर्नुभयो । राष्ट्रपति पौडेलले भानुभक्तको युग नेपाली राष्ट्रियताको जग बस्दै गरेको र राष्ट्रनिर्माणको अभियानमा नेपाली योद्धाहरू पूर्वमा टिस्टा नदीसम्म र पश्चिममा काँगडासम्म पुगेको भन्दै त्यो समयमा राज्यको नीति लोककल्याणतिर उन्मुख नभएको बताउनुभयो । उहाँले सो समयमा जनताका निम्ति शिक्षाको समुचित व्यवस्था नभएको भन्दै हुने खाने परिवार आफ्ना छोरालाई गुरुको आश्रयमा राखेर संस्कृत पढाउँथे अनि उच्च शिक्षाका लागि बनारस पठाउने गरेको स्मरण गर्नुभयो । राष्ट्रपति पौडेलले सो समयमा समाजले संस्कृतको ज्ञानलाई नै शिक्षाको आदर्श मान्ने गरेको उल्लेख गनुभयो ।कार्यक्रममा विभिन्न ९ जना कविले कविता वाचन गर्नुभएको थियो ।",
      "link": "https://gorkhapatraonline.com/news/163432",
      "image": "https://gorkhapatraonline.com/storage/media/288110/conversions/sdfhsfg-original-thumb.jpg"
    },
    {
      "slug": "163415",
      "title": "स्पेनमा मान्छे छाडेर आयो भन्ने घटिया प्रचार गरियो : प्रधानमन्त्री",
      "timestamp": 1752364800000,
      "source": "gp",
      "content": "प्रधानमन्त्री केपी शर्मा ओलीले झापाको दमक नगरपालिकास्थित मदनडाँगी–ताराबारी–डिपु सडक स्तरोन्नति आयोजनाको आइतबार उद्घाटन गर्नुभएको छ ।",
      "longContent": "झापा, असार २९ गते । प्रधानमन्त्री केपी शर्मा ओलीले झापाको दमक नगरपालिकास्थित मदनडाँगी–ताराबारी–डिपु सडक स्तरोन्नति आयोजनाको आइतबार उद्घाटन गर्नुभएको छ ।विश्व बैंकको सहयोगमा नगरपालिकाको गौरवको  आयोजनाका रूपमा रहेको सो सडक नेपालभरका १७ सडकमध्ये छानिएको एक हो । रु ४४ करोड २४ लाख लागतमा निर्मित ४.८६ किमी सो सडक समयमै सम्पन्न भएको नमूना आयोजना मानिन्छ ।प्रधानमन्त्री ओलीले देशभर विकास निर्माणका लहर ल्याउने क्रममा यो सडक पनि रहेकोे जनाउँदै मेची महाकालीसम्म थालेका काम सक्ने अभियानमा सरकार रहेकोे बताउनुभयो । प्रधानमन्त्री ओलीले दमकको बेलडाँगीमा विशाल रंगशाला निर्माण हुने घोषणा पनि गर्नुभयो ।उहाँले हरेक क्षेत्रमा सुधार ल्याउने योजनाबमोजिम स्वयंसेवी भावनाका साथ महत्त्वपूर्ण विषयमा निस्शुल्क अनलाइन कक्षा सञ्चालन गरेपछि यस वर्ष एसइइमा नतिजा १३ प्रतिशतले सुधार आएको बताउनुभयो । आफ्नो स्पेन भ्रमण सफल भएको पक्षलाई ओझेल पार्ने गरी केही विरोधी र अराजक तत्वले अरु कुरा  नपाएर स्पेनमा मान्छे छाडेर आयो भनेर झुट र घटिया प्रचार गरेको भन्दै उहाँले यस्ता कुराहरूको जवाफ दिन आवश्यक नभएको टिप्पणी गर्नुभयो । कार्यक्रममा भौतिक पूर्वाधार तथा यातायातमन्त्री देवेन्द्र दाहाल, कोसी प्रदेशका मुख्यमन्त्री हिक्मतकुमार कार्की, पूर्व मुख्यमन्त्रीहरु शेरधन राई, उद्वव थापालगायत सहभागी हुनुहुन्थ्यो ।",
      "link": "https://gorkhapatraonline.com/news/163415",
      "image": "https://gorkhapatraonline.com/storage/media/288085/conversions/61676e74-2e99-41d6-9c23-d0d392d98bdd-original-thumb.jpg"
    },
    {
      "slug": "163393",
      "title": "पुल हेर्दै जोखिमपूर्ण डुङ्गामा यात्रा",
      "timestamp": 1752364800000,
      "source": "gp",
      "content": "बाढीले बगाएको पुल निर्माणमा ढिलाइ भएपछि स्थानीयवासी जोखिमपूर्ण यात्रा गर्न बाध्य छन् । सडक डिभिजन कार्यालय बाँकेले सम्झौता गरेको पुलका चार पिल्लर २०७४ मा आएको बाढीले भासिएका थिए । त्यस्तै २०७९ मा आएको बाढीले पुलको दुई वटा स्ल्याब बगाएको थियो ।",
      "longContent": "बबई समाचारदाताबबई (बर्दिया), असार २९ गते । बाढीले बगाएको पुल निर्माणमा ढिलाइ भएपछि स्थानीयवासी जोखिमपूर्ण यात्रा गर्न बाध्य छन् । सडक डिभिजन कार्यालय बाँकेले सम्झौता गरेको पुलका चार पिल्लर २०७४ मा आएको बाढीले भासिएका थिए । त्यस्तै २०७९ मा आएको बाढीले पुलको दुई वटा स्ल्याब बगाएको थियो ।बर्दियाको गुलरिया नगरपालिका र बारबर्दिया नगरपालिका जोड्ने बबई नदीमा निर्माण गरिएको पुल हस्तान्तरणको तयारी भइरहेकै बेला २०७४ मा बाढीले बगाएको हो । बारबर्दिया नगरपालिकालाई सदरमुकाम गुलरियासँग जोड्न निर्माण गरिएको पुल बगाएपछि यातायात सञ्चालन बन्द भएको आठ वर्ष पूरा भएको छ । बर्सातको समयमा अहिले पनि स्थानीय भत्किएको पुल हेर्दै बबई नदीको जब्दीघाटमा सञ्चालन भएको डुङ्गामा जोखिमपूर्ण यात्रा गर्न बाध्य छन् । जब्दीपुल निर्माण गर्न स्थानीयले पटक पटक आवाज नउठाएको पनि होइनन् तर पुल बगाएको चार वर्ष पूरा हुँदा पनि पुल निर्माणको पहल हुन सकेको छैन । बारबर्दिया नगरपालिका–११, बैदीका स्थानीय बासिन्दा कृष्ण अधिकारीले हिउँदमा भन्दा बर्सातको समयमा स्थानीयलाई सदरमुकाम आवतजावतमा कठिनाइ हुने गरेको बताउनुभयो । बारबर्दिया नगरपालिकाबाट गुलरियाको दुरी २० मिनेटको मात्र छ तर पुल नभएका कारण २० मिनेटको दुरीमा एक घण्टा लगाएर गुलरिया पुग्नु पर्छ । बर्सातको समयमा नदीमा पानीको बहाव बढ्दै जान्छ अनि डुङ्गा सञ्चालन हुन्छ । यात्रुले नदीको केही भागसम्म पानीमा सवारीसाधन गुडाएर डुङ्गामा चढ्नुपर्ने भएकाले अझ बढी जोखिम देखिएको छ । बारबर्दिया नगरपालिका वनगाईका स्थानीय जनक विष्टले कतिपय यात्रु डुङ्गामा चढ्ने क्रममा पानीमा नै लड्ने गरेको बताउनुभयो ।२०७४ मा आएको बाढीले पुलको उत्तरतर्फका चार वटा पिल्लर भासिएपछि पुलमा हिँड्ने बारबर्दिया नगरवासीको चाहना अधुरै रह्यो । भासिएको पुलबाट पैदल यात्रु, मोटरसाइकल र साइकल सञ्चालन हुने गरेको भए पनि २०७९ को बाढीले पुलको दुई वटा स्ल्याब नै बगाएपछि त झन् आवतजावत नै ठप्प भयो ।बारबर्दिया नगरपालिका जब्दीगाउँका स्थानीय राम पाण्डेले आर्थिक वर्ष २०८१/८२ मा पुल निर्माणका लागि बजेट विनियोजन भएको खबरले उत्साहित स्थानीयलाई सडक डिभिजन कार्यालयले ठेक्का आह्वान नगरेर थप दुखी बनाएको बताउनुभयो । गुलरिया नगरपालिकाका नगरप्रमुख मुक्तिनाथ यादवले बारबर्दिया र गुलरियालाई जोड्न पुनः पुल निर्माणका लागि मन्त्रालय र सडक डिभिजन कार्यालय बाँकेलाई सहमति दिइएको भए पनि पुल निर्माणको काम सुरुसमेत नभएको बताउनुभयो ।",
      "link": "https://gorkhapatraonline.com/news/163393",
      "image": "https://gorkhapatraonline.com/storage/media/288004/conversions/Jokim-ma-dunga-ko-yatra-(2)-original-thumb.jpg"
    },
    {
      "slug": "163373",
      "title": "विपत् व्यवस्थापनको सामग्री हस्तान्तरण",
      "timestamp": 1752364800000,
      "source": "gp",
      "content": "काठमाडौ महानगर ३२ स्थित कोटेश्वर क्षेत्रका  विभिन्न सङ्घ संस्थालाई  विपत् व्यवस्थापन सामग्री प्रदान गरिएको छ ।",
      "longContent": "गोरखापत्र समाचारदाताकाठमाडौँ, असार २९ गते । काठमाडौ महानगर ३२ स्थित कोटेश्वर क्षेत्रका  विभिन्न सङ्घ संस्थालाई  विपत् व्यवस्थापन सामग्री प्रदान गरिएको छ । शनिबार यहाँ आयोजित सामग्री हस्तान्तरण तथा प्रशिक्षण कार्यक्रममा सो क्षेत्रबाट निर्वाचित बागमती प्रदेश सांसद सुनील केसी र दीपनगर टोल सुधार समिति, कोटेश्वरका अध्यक्ष नानीकाजी केसीले संयुक्त रूपमा सो सामग्री प्रदान गर्नुभयो । सांसद केसी र ओम चाहबिल डेन्टल हस्पिटलको सहयोगमा सो सामग्री वितरण गरिएको हो ।  प्रहरी प्रभाग कोटेश्वर, ट्राफिक प्रहरी प्रभाग कोटेश्वरलगायत विभिन्न प्रहरी बिट र सो क्षेत्रमा क्रियाशील विभिन्न सङ्घ संस्थालाई आगो निभाउने सामग्री १० वटा, स्ट्रेचर, डोरी, ट्युब, थ्रो ब्याग, टर्चलाइट, हेलमेटलगायतका सामग्री वितरण गरिएको हो । त्यसै गरी सो क्षेत्रमा चौबिसै घण्टा निःशुल्क सेवा दिन एम्बुलेन्स सेवा सुरु गरिएको छ  सो अवसरमा निखिलेश्वर मन्दिर संरक्षण समाजका अध्यक्ष हंशराज वाग्ले र महासचिव दिलीप अधिकारी, कोटेश्वर प्रहरी वृत्तका प्रहरी निरीक्षक यज्ञराज भट्ट, ओम चाबहिल डेन्टल हस्पिटल कोटेश्वरका सञ्चालक कृष्ण घिमिरे, समाजसेवी उत्तम भण्डारी, दिनेश वनलगायतले आआफ्नो धारणा व्यक्त गर्नुभएको थियो ।",
      "link": "https://gorkhapatraonline.com/news/163373",
      "image": "https://gorkhapatraonline.com/storage/media/287981/conversions/Bipat-News-Photo-original-thumb.jpg"
    },
    {
      "slug": "163344",
      "title": "गुणस्तर चिह्न नवीकरणमा सहज",
      "timestamp": 1752364800000,
      "source": "gp",
      "content": "नेपाल गुणस्तर प्रमाण (एनएस) चिह्न (तेस्रो संशोधन) नियमावली, २०८२ कार्यान्वयनमा आएको छ । नेपाल गुणस्तर प्रमाण एनएस चिह्न तेस्रो संशोधन नियमावली २०८२ नेपाल राजपत्रमा प्रकाशित भएसँगै कार्यान्वयनमा आएको हो । गत जेठ २६ गतेको मन्त्रीपरिषद् बैठकले उक्त संशोधित नियमावली स्वीकृत गरेको थियो ।",
      "longContent": "काठमाडौँ, असार २९ गते । नेपाल गुणस्तर प्रमाण (एनएस) चिह्न (तेस्रो संशोधन) नियमावली, २०८२ कार्यान्वयनमा आएको छ । नेपाल गुणस्तर प्रमाण एनएस चिह्न तेस्रो संशोधन नियमावली २०८२ नेपाल राजपत्रमा प्रकाशित भएसँगै कार्यान्वयनमा आएको हो । गत जेठ २६ गतेको मन्त्रीपरिषद् बैठकले उक्त संशोधित नियमावली स्वीकृत गरेको थियो । नियमावलीको तेस्रो संशोधनमा नेपाल गुणस्तर (एनएस) चिह्न प्राप्त इजाजतपत्र लिएका उद्योग र उनीहरूले उत्पादन गर्ने वस्तुको नवीकरण अवधि तीन वर्षमा गर्न सकिने व्यवस्था गरिएको छ । यसअघिको व्यवस्था अनुसार नेपाल गुणस्तर प्रमाण (एनएस) चिह्नको इजाजतपत्रको सुरुको अवधि तीन वर्षको हुन्थ्यो तर तीन वर्षपछि गर्नुपर्ने नवीकरण भने प्रत्येक वर्ष गर्नुपर्ने प्रावधान थियो । विभागका प्रवक्ता प्रभावकुमार सिंहले यसअघिको व्यवस्था अनुसार प्रत्येक वर्ष इजाजतपत्र नवीकरण गर्ने प्रावधानले धेरै असहज भएको गुनासो आएकाले तेस्रो संशोधनमार्फत तीन वर्षमा नवीकरणको व्यवस्था गरिएको जानकारी दिनुभयो । उक्त नियमावलीको तेस्रो संशोधन नेपाल राजपत्रमा प्रकाशित भएकै दिन असार १० गतेदेखि कार्यान्वयनमा आएको पनि उहाँले जानकारी दिनुभयो । उहाँका अनुसार इजाजतवालाले इजाजतपत्रको समाप्त हुनुअगाडि नै इजाजतपत्र नवीकरणका लागि परिषद्ले निर्धारण गरेबमोजिमको दस्तुरसहित कार्यालयमा निवेदन दिनुपर्ने व्यवस्था गरिएको छ ।सो अवधिभित्र निवेदन दिन नसक्ने इजाजतपत्रवालाले सोको कारण खुलाई निवेदन दिनुपर्ने विभागले जनाएको छ । तेस्रो संशोधनमा इजाजतपत्रको अवधि समाप्त भएको मितिले ३० दिनसम्मका लागि नवीकरण दस्तुरको २५ प्रतिशत थप लाग्ने छ । नवीकरण नभएको ३१ औँ दिनदेखि नब्बे दिनसम्मका लागि नवीकरण दस्तुरको ५० प्रतिशत जरिबानासहित नवीकरण गर्न सकिने व्यवस्था गरेको छ । यस्तै इजाजत प्राप्त भएमा इजाजतपत्रको अवधि समाप्त भएको मितिले तीन वर्षको अवधिका लागि नवीकरण गरिदिने व्यवस्था छ । सो व्यवस्था अनुसार जरिबाना तिर्ने अवधि पार हुँदासमेत इजाजतपत्र नवीकरण गर्न नसकेको खण्डमा उक्त उद्योगबाट उत्पादन हुने वस्तुको इजाजतपत्र स्वतः रद्द हुने प्रवक्ता सिंहले जानकारी दिनुभयो । एनएस चिह्नको इजाजतपत्रको नवीकरण गर्नका लागि वस्तुको परिणाम हेरेर प्रत्येक वर्ष न्यूनतम १५ हजारदेखि अधिकतम एक लाख रुपियाँसम्म लागत लाग्ने पनि उहाँले जानकारी दिनुभयो । विभागका अनुसार हालसम्म विभागबाट २९४ वटा उद्योगका ४८२ वटा वस्तुले नेपाल गुणस्तर (एनएस) चिह्न प्राप्त गरेका छन् । प्रवक्ता सिंहले विभागबाट हालसम्म जनधनको हितलाई हेरेर सुरक्षाको हिसाबले संवेदनशील १७ वटा वस्तुलाई अनिवार्य गरेको जानकारी दिनुभयो । उहाँका अनुसार अनिवार्य गरिएका वस्तुमा एलपी ग्यास, ग्यासको रेगुलेटर, ग्यास सिलिन्डर, छड, सिमेन्टलगायतका रहेका छन् । विभागका अनुसार अनिवार्य १७ वटा वस्तुका लागि अनिवार्य गरिए पनि हालसम्म ७० प्रकारका वस्तुमा एनएस चिह्नको इजाजतपत्र लिएका छन् । जसमा हालसम्म ५५ वटा ग्यास उद्योगले एनएस चिह्नको इजाजतपत्र प्राप्त गरेको पनि विभागले जनाएको छ । एउटा प्रयोजनका लागि लिएको प्रमाणपत्र अर्को प्रयोजनका लागि प्रयोग गर्नु परेमा पुनः प्रमाणीकरण गर्नुपर्ने व्यवस्था संशोधित नियमावलीमा गरिएको छ ।",
      "link": "https://gorkhapatraonline.com/news/163344",
      "image": "https://gorkhapatraonline.com/storage/media/287950/conversions/2334-original-thumb.jpg"
    },
    {
      "slug": "163340",
      "title": "अबदेखि सबैतिर एउटै ‘केवाइसी’",
      "timestamp": 1752364800000,
      "source": "gp",
      "content": "अब बैङ्कपिच्छे ग्राहक पहिचान (केवाइसी) भनुपर्ने झन्झटबाट सेवाग्राहीमुक्त हुने भएका छन् । ‘तपाईंको केवाइसी अपडेट छैन, गरिहाल्नुस्’ भन्ने बैङ्कका कर्मचारीको जवाफ पनि सेवाग्राहीले सुन्न नपर्ने भएको छ ।",
      "longContent": "गोरखापत्र समाचारदाताकाठमाडौँ, असार २९ गते । अब बैङ्कपिच्छे ग्राहक पहिचान (केवाइसी) भनुपर्ने झन्झटबाट सेवाग्राहीमुक्त हुने भएका छन् । ‘तपाईंको केवाइसी अपडेट छैन, गरिहाल्नुस्’ भन्ने बैङ्कका कर्मचारीको जवाफ पनि सेवाग्राहीले सुन्न नपर्ने भएको छ । बैङ्क तथा वित्तीय संस्था एवं अन्य वित्तीय सेवाप्रदायकको ग्राहक पहिचान (केवाइसी) विवरण राष्ट्रिय परिचयपत्रमार्फत प्राप्त गर्न सहजीकरण गरिने भएको छ ।नेपाल राष्ट्र बैङ्कले सार्वजनिक गरेको आगामी आर्थिक वर्ष २०८२/८३ को मौद्रिक नीतिमा यस्तो व्यवस्था गरिन लागेको हो ।जति वटा बैङ्कमा खाता खोल्यो छुट्टाछुट्टै केवाइसी भनुपर्ने बैङ्क तथा वित्तीय संस्थाको प्रावधानले सेवाग्राही हैरान भएका थिए । यसबारे सर्वत्र गुनासो आइरहेपछि राष्ट्र बैङ्कले सुधारको पहल सुरु गरेको हो ।  ग्राहकले कुनै एक बैङ्कमा विवरण अद्यावधिक गरेपश्चात् आवश्यक पर्ने निकायले विद्युतीय माध्यमबाट प्राप्त गर्न सक्ने पूर्वाधारको विकासका लागि समेत सहजीकरण गरिने मौद्रिक नीतिमा उल्लेख छ ।राष्ट्र बैङ्कले सार्वजनिक गरेको मौद्रिक नीतिमा व्यवस्था भए अनुसार केवाइसी विवरण कुनै बैङ्क तथा वित्तीय संस्थालाई आवश्यक परेको खण्डमा राष्ट्रिय परिचयपत्रबाट सहजै वित्तीय संस्थाले प्राप्त गर्न सक्ने व्यवस्था गरिएको छ ।“बैङ्क तथा वित्तीय संस्था एवं अन्य वित्तीय सेवाप्रदायकको ग्राहक पहिचान केवाइसी विवरण राष्ट्रिय परिचयपत्रमार्फत प्राप्त गर्न सहजीकरण गरिने छ । ग्राहकले कुनै एक बैङ्कमा विवरण अद्यावधिक गरेपश्चात् आवश्यक पर्ने निकायले विद्युतीय माध्यमबाट प्राप्त गर्न सक्ने पूर्वाधारको विकासका लागि समेत सहजीकरण गरिने छ,” मौद्रिक नीतिमा उल्लेख छ । नयाँ प्रणाली अन्तर्गत केवाइसी विवरण उपलब्ध गराएका ग्राहकले पहिचान नम्बर प्राप्त गर्ने भएका छन् र कुनै पनि बैङ्क तथा वित्तीय संस्थाले ग्राहक पहिचानका लागि ग्राहकको व्यक्तिगत विवरण आवश्यक परेमा सोही पहिचान नम्बरको प्रयोग गरेर केवाइसी प्रणालीबाट प्राप्त गर्ने व्यवस्था गर्न लागिएको राष्ट्र बैङ्कले जनाएको छ ।",
      "link": "https://gorkhapatraonline.com/news/163340",
      "image": "https://gorkhapatraonline.com/storage/media/287945/conversions/1212-original-thumb.jpg"
    },
    {
      "slug": "163338",
      "title": "जलवायु परिवर्तनसम्बन्धी अन्तर्क्रिया",
      "timestamp": 1752364800000,
      "source": "gp",
      "content": "सम्पादक समाज नेपालले जलवायु परिवर्तनको असर न्यूनीकरण गर्ने उद्देश्यसहित शनिबार सिन्धुपाल्चोकको गुफाडाँडामा पदयात्रा तथा अन्तर्क्रिया कार्यक्रम आयोजना गरेको छ ।",
      "longContent": "गोरखापत्र समाचारदातागुफाडाँडा (सिन्धुपाल्चोक) असार २८ गते । सम्पादक समाज नेपालले जलवायु परिवर्तनको असर न्यूनीकरण गर्ने उद्देश्यसहित शनिबार सिन्धुपाल्चोकको गुफाडाँडामा पदयात्रा तथा अन्तर्क्रिया कार्यक्रम आयोजना गरेको छ । कार्यक्रममा मेलम्ची नगरपालिकाका नगरप्रमुख आइतमान तामाङले स्थानीय सरकार आफैँले सकेजति गुफाडाँडाको प्रवर्धन गर्न लागि परेको जानकारी दिनुभयो । उहाँले प्रकृतिले दिएको हरियाली सुन्दरतासँगै त्यहाँबाट देखिने अनेकन हिमशृङ्खलाले थप मनमोहक रहेको बताउनुभयो । पदयात्रा समापन कार्यक्रममा वडा नं. ९ का अध्यक्ष किरणदीप खड्काले यस क्षेत्रलाई प्रमुख पर्यटकीय गन्तव्यसँगै देशको धरोहरका रूपमा जलवायु अध्ययन केन्द्र बनाउने लक्ष्य रहेको बताउनुभयो । आफ्नै स्रोतसाधनमा स्थानीयले सञ्चालन गरेको होमस्टे पनि प्रवर्धनको बाटो पर्खिरहेको उहाँले जानकारी दिनुभयो । सम्पादक समाजका महासचिव श्याम डोटेलले जलवायु परिवर्तनको असर यस क्षेत्रमा बढ्दै गएको औँल्याउँदै तिनको न्यूनीकरण तथा वातावरण संरक्षणमा हातेमालो गर्न समाजले पत्रकारसहितको पदयात्रा गुफाडाँडामा आयोजना गरेको स्पष्ट पार्नुभयो । उहाँले स्थानीय उत्पादन र परिकारलाई आफ्नो पहिचान बनाउनुपर्नेमा उहाँले जोड दिनुभयो । पत्रकार महासङ्घ सिन्धुपाल्चोकका अध्यक्ष धु्रव दङ्गालले यहाँको विकास र समृद्धिका लागि पत्रकारका तर्फबाट सदैव साथ रहने प्रतिबद्धता जनाउनुभयो । पदयात्रामा सम्पादक समाज नेपालका संस्थापक किरण वैद्य, गोरखापत्र दैनिकका प्रधान सम्पादक जुनारबाबु बस्नेत, वरिष्ठ पत्रकार तीर्थ कोइरालालगायत काठमाडौँबाट एक सय जनाभन्दा बढी पत्रकारको सहभागिता थियो । पदयात्रामा निस्केका पत्रकारलाई शङ्खरापुर नगरपालिकाका नगरप्रमुख रमेश स्थापितले पनि एक समारोहकाबिच स्वागत तथा सत्कार प्रदान गरेको थियो ।",
      "link": "https://gorkhapatraonline.com/news/163338",
      "image": "https://gorkhapatraonline.com/storage/media/287943/conversions/20250712164856_IMG_1662-original-thumb.jpg"
    },
    {
      "slug": "163337",
      "title": "पूर्ण खोप सुनिश्चित बन्यो भक्तपुर",
      "timestamp": 1752364800000,
      "source": "gp",
      "content": "भक्तपुर जिल्ला पूर्ण खोप सुनिश्चित तथा दिगोपना जिल्ला घोषित भएको छ । शनिबार भक्तपुरमा आयोजित कार्यक्रममा भक्तपुर जिल्लालाई पूर्ण खोप सुनिश्चित जिल्ला घोषणा गरिएको हो ।",
      "longContent": "गोरखापत्र समाचारदाताभक्तपुर, असार २९ गते । भक्तपुर जिल्ला पूर्ण खोप सुनिश्चित तथा दिगोपना जिल्ला घोषित भएको छ । शनिबार भक्तपुरमा आयोजित कार्यक्रममा भक्तपुर जिल्लालाई पूर्ण खोप सुनिश्चित जिल्ला घोषणा गरिएको हो ।बागमती प्रदेशका स्वास्थ्यमन्त्री किरण थापामगरले भक्तपुर जिल्लालाई पूर्ण खोप सुनिश्चित तथा दिगोपनाको प्रमाणपत्र हस्तान्तरण गर्नुभयो । कार्यक्रममा बागमती प्रदेशका स्वास्थ्यमन्त्री किरण थापामगरले खोपले बाल र मातृ शिशु मृत्युदर घटेको बताउनुभयो । भक्तपुर जिल्लामा ३८ वडामै स्वास्थ्यका कार्यक्रम लागु भएको जानकारी दिँदै उहाँले अब भक्तपुरलाई स्वास्थ्यको ‘हब’ बनाइने जानकारी दिनुभयो । स्वास्थ्य सेवा विभाग, खोप शाखा प्रमुख डा. अभियान गौतमले हाल सरकारले १४ रोगविरुद्ध ११ खोप दिइरहेको जानकारी दिँदै नेपालमा खोपमा धेरै काम भएको बताउनुभयो । नेपालमा विश्व स्वास्थ्य सङ्गठनले मान्यता दिएको खोप मात्र लगाउने गरेको बताउँदै उहाँले खोपमा हालैसम्मको उच्च ‘कभरेज’ यो वर्ष देखिएको बताउनुभयो ।",
      "link": "https://gorkhapatraonline.com/news/163337",
      "image": "https://gorkhapatraonline.com/storage/media/287942/conversions/khop-original-thumb.jpg"
    },
    {
      "slug": "163335",
      "title": "स्थानीय तहका पदाधिकारीको विदेश भ्रमणमा रुचि, उपलब्धि न्यून",
      "timestamp": 1752364800000,
      "source": "gp",
      "content": "स्थानीय तहका पदाधिकारी तथा कर्मचारी विदेश भ्रमणमा गए पनि त्यसको उपलब्धि भने न्यून देखिएको छ । भगिनी सम्बन्ध स्थापना भएका देशस्थित विभिन्न सहरका प्रतिनिधिको निमन्त्रणामा स्थानीय तहका पदाधिकारी तथा कर्मचारी विकास, सेवा प्रवाह र सुशासनको अध्ययन भ्रमणमा जाने आउने क्रम बढ्दो छ ।",
      "longContent": "काठमाडौँ, असार २९ गते । स्थानीय तहका पदाधिकारी तथा कर्मचारी विदेश भ्रमणमा गए पनि त्यसको उपलब्धि भने न्यून देखिएको छ । भगिनी सम्बन्ध स्थापना भएका देशस्थित विभिन्न सहरका प्रतिनिधिको निमन्त्रणामा स्थानीय तहका पदाधिकारी तथा कर्मचारी विकास, सेवा प्रवाह र सुशासनको अध्ययन भ्रमणमा जाने आउने क्रम बढ्दो छ । सङ्घीय मामिला तथा सामान्य प्रशासन मन्त्रालयले पटक पटक विदेश भ्रमण गरे पनि भ्रमणबाट उपेक्षाकृत उपलब्धि हासिल नभएको जनाएको छ । स्थानीय तहका पदाधिकारीको विदेश भ्रमणसम्बन्धी निर्देशिकामा विदेश भ्रमण गर्ने पदाधिकारीले भ्रमण सम्पन्न भएको मितिले १५ दिनभित्र भ्रमणको उपलब्धि, प्राप्त गरेको ज्ञान र सुझावसमेत उल्लेख गरी सम्बन्धित स्थानीय तहको कार्यालय र सङ्घीय मामिला तथा सामान्य प्रशासन मन्त्रालयमा प्रतिवेदन बुझाउनुपर्ने उल्लेख छ तर त्यस्ता पदाधिकारी तथा कर्मचारीले भ्रमण प्रतिवेदन मन्त्रालयमा नबुझाउने गरेको मन्त्रालयको गुनासो छ । मन्त्रालयका प्रवक्ता एवं सहसचिव कालीप्रसाद पराजुलीले अधिकांश स्थानीय तहका पदाधिकारी र कर्मचारीको विदेश भ्रमण घुमफिरमा मात्र सीमित रहने गरेको बताउनुभयो ।  उहाँले भन्नुभयो, “विदेश भ्रमणबाट फर्केर आएका स्थानीय तहका पदाधिकारी तथा कर्मचारीमा केही गरौँ भन्ने भावनाको चाहिँ विकास भएको छ तर विदेशका सहर र नेपालको भौगोलिक अवस्था, प्रविधि, जनशक्ति र उत्पादनका प्रक्रियामा फरक भएकाले चाहेर पनि केही गर्न सकेका छैनन्, निर्देशिकाको उद्देश्य अनुसार भ्रमण उपलब्धिमूलक भएको छैन ।” स्थानीय तहका पदाधिकारी र कर्मचारीले रसियाको उलान उदेस सहर, अमेरिकाको ब्रोमफिल्ड, चीनको हाङझाऊ, सियान, संयुक्त राज्य अमेरिकाको युजेन, जापानको हात्सुमोतो, दक्षिण कोरियाको उल्जिन सहरलगायतका सहरमा भ्रमण गर्दै आएका छन् । गाउँपालिका राष्ट्रिय महासङ्घ नेपालका अध्यक्ष एवं नवलपरासी बर्दघाट सुस्तापूर्व हुप्सेकोट गाउँपालिकाका अध्यक्ष लक्ष्मीदेवी पाण्डेले स्थानीय तहका पदाधिकारी र कर्मचारीको विदेश भ्रमणबाट सम्बन्धित स्थानीय तहलाई अपेक्षाकृत उपलब्धि नभएको बताउनुुभयो । उहाँले भन्नुभयो, “आफू पनि महासङ्घको अध्यक्षको हैसियतले तीन पटक विदेश भ्रमणमा गएको छु । आफ्नो भ्रमण संस्थागत भएकाले संस्थागत सुदृढीकरणका लागि भने उपलब्धिमूलक भएको तर स्थानीय तहका पदाधिकारी र कर्मचारीले पटक पटक विदेश भ्रमण गर्ने गरिए पनि त्यसको खासै उपलब्धि भएको पाइएको छैन ।”कतिपय स्थानीय तहले विदेश भ्रमणबाट विदेशका स्थानीय सरकारसँग भगिनी सम्बन्ध कायम गरे पनि त्यो सम्बन्ध यहाँका स्थानीय तहका जनप्रतिनिधि र कर्मचारीलाई विदेश भ्रमण गर्ने ‘बहाना’ मात्र बनेको मन्त्रालयले जनाएको छ । जिल्ला समन्वय समितिका प्रमुख र महानगरपालिकाको प्रमुखको हकमा नेपाल सरकारले र उपमहानगरपालिका, नगरपालिका तथा गाउँपालिकाका पदाधिकारीको हकमा सङ्घीय मामिला तथा सामान्य प्रशासनमन्त्रीले विदेश भ्रमणमा मनोनयन गर्ने निर्देशिकामा उल्लेख गरिएको छ । नेपाली कांग्रेस स्थानीय तह समन्वय विभागका सचिव लेखनाथ पोखरेलले पनि स्थानीय तहका जनप्रतिनिधि र कर्मचारीको विदेश भ्रमण उपलब्धिमूलक भएको आफूले नपाएको बताउनुभयो । पोखरेलले भन्नुभयो, “समग्रमा जनप्रतिनिधि विदेश जाने र स्वदेशमा आएर चक्लेट बाँड्ने काममा मात्र सीमिति भएको छ ।” सीमित उपलब्धि जनप्रतिनिधिले भने विदेश भ्रमणबाट अनुभव र सिकाइ आदानप्रदान गरिएको दाबी गर्छन् । ललितपुर महानगरपालिकाका प्रमुख चिरीबाबु महर्जनले महानगरपालिकाले भगिनी सम्बन्धबाट कृषिमा कोरियन मोडल प्रयोग गरी आधुनिक प्रविधियुक्त कृषि कार्य सञ्चालन गर्ने तयारी भइरहेको बताउनुभयो । वैदेशिक भ्रमणले अपेक्षा अनुरूप काम नभए पनि यहाँका स्थानीय सरकारले विकास र प्रविधिमा क्रमिक रूपमा विदेशी अनुभव बुझ्ने र सिक्ने अवसर भने पाएका छन् । धुलिखेल नगरपालिकाका प्रमुख अशोककुमार ब्यान्जू श्रेष्ठले वैदेशिक भ्रमणले नेपालमा कला र संस्कृतिको प्रचारप्रसार भई पर्यटन प्रवर्धनमा टेवा पुगेको बताउनुभयो । पठाउँदैनन् विवरण \tसङ्घीय मामिला तथा सामान्य प्रशासन मन्त्रालयले गत जेठ ३० गते सबै स्थानीय तह र ७७ वटै जिल्ला समन्वय समितिलाई परिपत्र गरी २०७९ सालमा भएको स्थानीय तहको निर्वाचनपछि हालसम्म भएको भ्रमणको विवरण मन्त्रालयमा पठाउन आग्रह गरे पनि अहिलेसम्म जम्मा ५७ वटा स्थानीय तहले मात्र विवरण मन्त्रालयमा पठाएका छन् । मन्त्रालयले १० दिनभित्र विवरण पठाउन सबै जिसस र स्थानीय तहलाई परिपत्र गरेको थियो । अधिकांश स्थानीय तहले विवरण मन्त्रालयमा पठाएका छैनन् । कतिपय जनप्रतिनिधिले मन्त्रालयलाई जानकारी नै नगराई विदेश भ्रमण गर्ने गरेकाले भ्रमण विवरण मन्त्रालयमा पठाउन असहज मानेको आशङ्का मन्त्रालयको छ ।",
      "link": "https://gorkhapatraonline.com/news/163335",
      "image": "https://gorkhapatraonline.com/storage/media/287940/conversions/3445-original-thumb.jpg"
    },
    {
      "slug": "163334",
      "title": "निजामती विधेयकमाथिको छलफल मङ्गलबार",
      "timestamp": 1752364800000,
      "source": "gp",
      "content": "सङ्घीय निजामती सेवा विधेयक, २०८० राष्ट्रिय सभाको आगामी बैठकमा प्रस्तुत हुने भएको छ । सभामा टेबुल भएको करिब दुई सातापछि सो विधेयकमाथि सैद्धान्तिक छलफल हुने भएको छ ।",
      "longContent": "गोरखापत्र समाचारदाताकाठमाडौँ, असार २९ गते । सङ्घीय निजामती सेवा विधेयक, २०८० राष्ट्रिय सभाको आगामी बैठकमा प्रस्तुत हुने भएको छ । सभामा टेबुल भएको करिब दुई सातापछि सो विधेयकमाथि सैद्धान्तिक छलफल हुने भएको छ । सङ्घीय संसद् सचिवालयले सभाको आगामी बैठकमा सङ्घीय निजामती विधेयक, २०८० माथि सैद्धान्तिक छलफल हुने गरी असार महिनाको कार्यतालिका परिमार्जन गरेको हो । यसअघि असारमा २५ गतेसम्म मात्रै सभाको कारबाही सञ्चालन हुने गरी कार्यतालिका तयार भएको थियो तर राष्ट्रिय सभाको कार्यव्यवस्था परामर्श समितिको शुक्रबारको बैठकले असार २७ र ३१ गते सभाको बैठक बस्ने सहमति गरेपछि कार्यतालिका संशोधन गरिएको हो ।प्रतिनिधि सभाले निजामती सेवाबाट अवकाश पाएको दुई वर्षपछि मात्रै सार्वजनिक पदमा नियुक्ति लिन पाउने व्यवस्थासहितको ‘कुलिङ अफ पिरियड’ निष्क्रिय गरी पारित गरेपछि सङ्घीय निजामती सेवा विधेयक, २०८० विवादित बनेको छ । प्रतिनिधि सभा अन्तर्गतको राज्यव्यवस्था तथा सुशासन समितिले दुई वर्षको ‘कुलिङ अफ पिरियड’ राखेर मात्रै नियुक्ति लिन पाउने सहमति गरे पनि तल्लो सदनमा विधेयक निर्णयार्थ प्रस्तुत हुँदा सो व्यवस्था निष्क्रिय गरियो । विवादित बनेपछि सभामुख देवराज घिमिरेले सो विषयबारे छानबिन गर्न समिति गठन गर्नुभयो । छानबिन समितिले ‘कुलिङ अफ पिरियड’ बारे राज्यव्यवस्था तथा सुशासन समितिले एक थरीको सहमति गरे पनि सो व्यवस्था कसरी र किन हटाइएकोबारे अध्ययन गर्दै छ । सङ्घीय संसद् सचिवालयका सहायक प्रवक्ता अनन्तप्रसाद कोइरालाले प्रतिनिधि सभाले छानबिन गरिरहेकै कारणले विधेयक ‘होल्ड’ गर्न नहुने राय आएपछि राष्ट्रिय सभामा छलफलमा लगिएको प्रस्ट्याउनुभयो ।  उहाँले भन्नुभयो, “सच्याउने वैध प्रक्रिया राष्ट्रिय सभा नै हो । समितिले कार्यादेशबमोजिम अध्ययन गर्दै छ । त्यतिञ्जेल सभामा सच्याउने प्रक्रिया अगाडि बढ्ने छ ।” निजामती सेवा विधेयक, २०८० माथि सैद्धान्तिक छलफलपछि विधेयकमा संशोधनका लागि ७२ घण्टाको म्याद दिइने छ । सो अवधिभित्र सभाका सदस्यले विधेयकमा संशोधनको आवश्यकताबमोजिम प्रस्ताव दर्ता गराउनुहुने छ । २०८० फागुन २१ गते प्रतिनिधि सभामा दर्ता भएको सङ्घीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयक गत वर्ष जेठ १५ गते दफावार छलफलका लागि राज्यव्यवस्था तथा सुशासन समितिमा पठाइयो । समितिले करिब एक वर्षको अध्ययनपछि सर्वसम्मतिले प्रतिवेदन तयार गरी गत असार १ गते प्रतिनिधि सभामा पेस गरेको थियो । संशोधनसहित सो विधेयक असार १५ गते प्रतिनिधि सभाले पारित गरेको हो । राष्ट्रिय सभाका सचिव डा. सुरेन्द्र अर्यालले प्रतिनिधि सभाबाट प्राप्त सन्देशसहित सो विधेयक असार १८ गते टेबुल गर्नुभयो । सचिवालयका अनुसार असार ३१ गतेको बैठकमा जलस्रोत विधेयक, २०८१ दफावार छलफलका लागि निर्णयार्थ पेस हुने छ । शजलस्रोत विधेयक, २०८१ माथि सभाको शुक्रबारको बैठकले सैद्धान्तिक छलफल गरेको थियो । छलफलमा सभाका सदस्यले विधेयकलाई परिमार्जन र संशोधन गर्न आवश्यक देखिएकाले विधायन व्यवस्थापन समितिमा पठाउन सुझाव दिनुभएको थियो ।",
      "link": "https://gorkhapatraonline.com/news/163334",
      "image": "https://gorkhapatraonline.com/storage/media/287939/conversions/bnSdyrIi-original-thumb.jpg"
    },
    {
      "slug": "163333",
      "title": "अब ‘एक्सन रुम’ बाट आयोजनाको अनुगमन",
      "timestamp": 1752364800000,
      "source": "gp",
      "content": "सहरी विकास मन्त्रालयमातहतका निकायबाट सञ्चालित आयोजनाको अनुगमन अब मन्त्रालयको ‘एक्सन रुम’ बाट हुने भएको छ । आयोजनाको अनुगमनका लागि मन्त्रालयमा ‘एक्सन रुम’ निर्माण गर्ने तयारी भइरहेको छ ।",
      "longContent": "काठमाडौँ, असार २९ गते । सहरी विकास मन्त्रालयमातहतका निकायबाट सञ्चालित आयोजनाको अनुगमन अब मन्त्रालयको ‘एक्सन रुम’ बाट हुने भएको छ । आयोजनाको अनुगमनका लागि मन्त्रालयमा ‘एक्सन रुम’ निर्माण गर्ने तयारी भइरहेको छ ।आयोजनाको निर्माणमा हुने गरेका ढिलासुस्ती र गुणस्तरीयताबारे उठ्दै आएको प्रश्नको समाधानका लागि सिंहदरबारस्थित मन्त्रालयबाट नै अनुगमन गर्न र सम्बन्धित आयोजनाका प्रमुखसँग संवाद गर्न ‘एक्सन रुम’ निर्माण गर्ने तयारी भइरहेको सहरी विकास मन्त्रालयले जनाएको छ ।मन्त्रालयका सहसचिव तथा प्रवक्ता नारायण मैनालीले मन्त्रालयमातहत निर्माणाधीन आयोजनाको दैनिक अनुगमन (डेली मनिटरिङ) गर्ने प्रयोजनका लागि मन्त्रालयमा आगामी आर्थिक वर्ष (२०८२/८३) को साउन १ गतेदेखि ‘एक्सन रुम’ सञ्चालनमा ल्याउने गरी तयारी भइरहेको बताउनुभयो ।प्रवक्ता मैनालीका अनुसार ‘एक्सन रुम’ मा बन्ने ‘टेलिप्रिजेन्ट’ प्रणालीमार्फत मन्त्रालयबाट सात वटै प्रदेशमा निर्माणाधीन आयोजनाको प्रत्यक्ष अनुगमन गर्नुका साथै आयोजनाका प्रमुखसँग प्रत्यक्ष संवादसमेत गर्न सकिने छ । ‘एक्सन रुम’ मा टेलिभिजन, टेलिप्रिजेन्ट क्यामेरा र माइक (स्पिकर) जडान गरिने छ । ‘टेलिप्रिजेन्ट’ का माध्यमबाट मन्त्री वा सचिवले आयोजना प्रमुखसँग प्रत्यक्ष संवाद र बैठक गरेपछि आवश्यक कामबाहेक आयोजनाका प्रमुख मन्त्री वा सचिव भेट्न काठमाडौँ आउनुपर्दैन । यसरी दैनिक अवलोकन र संवाद हुने भएपछि काममा गुणस्तरीयता कायम हुनुका साथै तीव्रता प्रदान हुने विश्वास गरिएको उहाँले बताउनुभयो । मन्त्री वा सचिवले आयोजनाको सामूहिक वा एक्लाएक्लै अवलोकन गर्न सक्नु हुने छ ।‘एक्सन रुम’ बाट आयोजना स्थलमा जडान गरिएको क्यामेराको सहयोगले कुन आयोजनाको के कस्तो प्रगति भइरहेको छ भन्ने जानकारी लिन सकिने छ ।",
      "link": "https://gorkhapatraonline.com/news/163333",
      "image": "https://gorkhapatraonline.com/storage/media/287938/conversions/Action-Room-original-thumb.jpg"
    },
    {
      "slug": "163332",
      "title": "खतराको सूचीबाट हट्यो लुम्बिनी",
      "timestamp": 1752364800000,
      "source": "gp",
      "content": "बुद्ध जन्मस्थल लुम्बिनी संयुक्त राष्ट्रसङ्घीय शैक्षिक, वैज्ञानिक तथा सांस्कृतिक सङ्गठन (युनेस्को) को सम्भावित खतराको सूचीबाट हटेको छ । युनेस्को वल्र्ड हेरिटेज कमिटीको पेरिसमा भइरहेको ४७ औँ विश्व सम्पदा समितिको बैठकले एक वर्षका लागि लुम्बिनीलाई खतराको सूचीमा नराख्ने निर्णय गरेको हो । बैठकले लुम्बिनीमा संरक्षणमैत्री र सुधारका काम भइरहेको समेत ठहर गरेको छ ।",
      "longContent": "लक्ष्मण पौडेलभैरहवा, असार २९ गते । बुद्ध जन्मस्थल लुम्बिनी संयुक्त राष्ट्रसङ्घीय शैक्षिक, वैज्ञानिक तथा सांस्कृतिक सङ्गठन (युनेस्को) को सम्भावित खतराको सूचीबाट हटेको छ । युनेस्को वल्र्ड हेरिटेज कमिटीको पेरिसमा भइरहेको ४७ औँ विश्व सम्पदा समितिको बैठकले एक वर्षका लागि लुम्बिनीलाई खतराको सूचीमा नराख्ने निर्णय गरेको हो । बैठकले लुम्बिनीमा संरक्षणमैत्री र सुधारका काम भइरहेको समेत ठहर गरेको छ ।बुल्गेरियाका प्रोफेसर निकोले नेनोवको अध्यक्षतामा सम्पन्न बैठकले यस्तो निर्णय गरेको हो । युनेस्कोले लुम्बिनीको समग्र अवस्था बुझ्नका लागि रिएक्टिभ मनिटरिङ मिसन लुम्बिनी पठाउने निर्णय पनि गरेको छ ।बैठकमा सहभागी लुम्बिनी विकास कोषका वरिष्ठ निर्देशक ज्ञानिन राईले यो मिसनले स्थलगत अवलोकन गरेर दिने प्रतिवेदनका आधार पुनः लुम्बिनी खतराको सूचीमा पर्ने वा नपर्ने निर्णय हुने जानकारी दिनुभयो । यसअघि पनि वल्र्ड हेरिटेज सेन्टर र इकोमसले २०२२ मा सम्पदाविज्ञ रोलेन लिन र प्रोफेसर कारिया संलग्न रहेको रिएक्टिभ मनिटरिङ मिसन लुम्बिनी पठाएको थियो । उक्त मिसनले दिएको प्रतिवेदनका आधारमा युनेस्कोले २०२४ मा लुम्बिनीलाई सम्भावित खतराको सूचीमा राखेको थियो ।दिल्लीमा गत साउनमा आयोजित ४६ औँ विश्व सम्पदा समितिको बैठकले लुम्बिनीलाई एक वर्षसम्म खतराको सूचीमा नराख्ने निर्णय गरेको थियो । भारतले एक वर्षका लागि सुधार गर्ने मौका दिनुपर्ने भन्दै संशोधन प्रस्ताव पेस गरेको थियो ।उक्त बैठकमा सुरुमा १९ देशले भारतको प्रस्तावको स्वागत गरेका थिए । त्यस प्रस्तावको विरुद्धमा १२ बुँदे सुधारको खाका तयार गरिएको थियो । सो खाकाको आधारमा बिहीबार सम्पन्न सम्पदा समितिको २१ राष्ट्र सम्मिलित बैठकले नेपाललाई एक वर्ष मौका दिएको हो । लुम्बिनी विकास कोषका सदस्यसचिव सानुराजा शाक्यले सबै कुरालाई समेटेर काम गरेको र यसले राम्रो परिणाम दिएको भन्दै अब संरक्षणमैत्री कामलाई निरन्तरता दिने बताउनुभयो ।लुम्बिनीका सम्पदाको संरक्षण र व्यवस्थापन गर्न एकीकृत व्यवस्थापन संरचना (इन्टिग्रेटेड म्यानेजमेन्ट फ्रेमवर्क) निर्माण र त्यसलाई कार्यान्वयन गर्न विश्व सम्पदा क्षेत्रमा विभिन्न सेक्टर स्ट्राटेजी (खण्डित रणनीतिक योजना) बनाएर काम थालेपछि युनेस्कोले सकारात्मक रूपमा लिएको छ । पाँच विषयमा पुरातत्व, भिजिटर व्यवस्थापन, प्राकृतिक प्रकोप, स्थानीय विकास र बौद्ध समुदायलाई समेटेर रणनीति बनाइएको हो ।कोषका वरिष्ठ निर्देशक राईले लुम्बिनीको अद्वितीय विश्वव्यापी महत्वलाई जोगाउन धेरै मेहनत गरेर युनेस्कोले मागेका कुरा प्रतिबद्धतामा मात्र नभएर फिल्डमा पनि त्यसै अनुसारको काम गरेपछि अहिलेको सकारात्मक परिणाम आएको बताउनुभयो । उहाँले भन्नुभयो, “विज्ञ, विशेषज्ञ बोलाएर वल्र्ड हेरिटेज इन्टरनेसनल कन्फरेन्स गरेकाले लुम्बिनीलाई सम्भावित खतराको सूचीबाटै जोगाउन मद्दत मिल्यो ।”कोषका सदस्यसचिव शाक्यले युनेस्कोले गरेका पुराना सिफारिस पनि अध्ययन गरी उनीहरूको चित्तदुखाइ केमा हो भनेर विश्लेषण गरिएको र एसओसी (स्टेट अफ कन्जर्भसन रिपोर्ट) पठाएकाले परिणाम सुखद आएको बताउनुभयो । पेरिसमा जुलाई ६ देखि चलिरहेको युनेस्को वल्र्ड हेरिटेज कमिटीको ४७ औँ बैठक जुलाई १६ मा समापन हुने छ ।",
      "link": "https://gorkhapatraonline.com/news/163332",
      "image": "https://gorkhapatraonline.com/storage/media/287937/conversions/Lumbini-photo-original-thumb.jpg"
    },
    {
      "slug": "163330",
      "title": "पौडी खेल्ने क्रममा डुबेर गुप्ताको मृत्यु",
      "timestamp": 1752278400000,
      "source": "gp",
      "content": "मकवानपुरको इन्द्रसरोवरको सिम्लाङ खोलामा पौडी खेल्नेक्रममा डुबेर एक जनाको मृत्यु भएको छ । बारा कलैया उपमहानगरपालिका –१ घर भई हाल काठमाडौँ माइतीघर बस्ने १८ वर्षीय प्रणय गुप्ताको पौडी खेल्ने क्रममा शनिवार दिउँसो इन्द्रसरोवर–१, सिम्लाङ खोलामा डुबेर मृत्यु भएको हो ।",
      "longContent": "अनिल पराजुलीहेटौँडा, असार २८ गते । मकवानपुरको इन्द्रसरोवरको सिम्लाङ खोलामा पौडी खेल्नेक्रममा डुबेर एक जनाको मृत्यु भएको छ । बारा कलैया उपमहानगरपालिका –१ घर भई हाल काठमाडौँ माइतीघर बस्ने १८ वर्षीय प्रणय गुप्ताको पौडी खेल्ने क्रममा शनिवार दिउँसो इन्द्रसरोवर–१, सिम्लाङ खोलामा डुबेर मृत्यु भएको हो । साथीहरूसँग मार्खु घुम्न आएका गुप्ता शनिवार दिउँसो साढे ४ बजेको समयमा पौडी खेल्ने क्रममा डुबेर बेपत्ता भएको जिल्ला प्रहरी कार्यालय मकवानपुरका प्रहरी नायब उपरीक्षक श्यामु अर्यालले जानकारी दिनुभयो । नेपाल प्रहरी र सशस्त्र प्रहरी टोलीले शनिवार साँझ साढे ६ बजेको समयमा गुप्ताको शव खोलाबाट निकालेको उहाँले बताउनुभयो । गुप्ता ललितपुरस्थित युनाइटेड कलेजमा कक्षा १२ मा अध्ययनरत रहेको बताइएको छ ।",
      "link": "https://gorkhapatraonline.com/news/163330",
      "image": "https://gorkhapatraonline.com/storage/media/287934/conversions/Child-Death-original-thumb.jpg"
    },
    {
      "slug": "163326",
      "title": "बाढी र पहिरोले पाँच राजमार्ग अवरुद्ध",
      "timestamp": 1752278400000,
      "source": "gp",
      "content": "प्रहरी प्रधान कार्यालयका अनुसार कोशी राजमार्ग, पासाङल्हामु राजमार्ग, भेरी करिडोर, अरनिको राजमार्ग र डोल्पाको त्रिपुरासुन्दरी नगरपालिका–१ छलघाटमा सडक अवरुद्ध भएका हुन् ।",
      "longContent": "काठमाडौँ, असार २८ गते । बाढी र पहिरोका कारण शनिबार देशका विभिन्न पाँच राजमार्ग अवरुद्ध भएका छन्। प्रहरी प्रधान कार्यालयका अनुसार कोशी राजमार्ग, पासाङल्हामु राजमार्ग, भेरी करिडोर, अरनिको राजमार्ग र डोल्पाको त्रिपुरासुन्दरी नगरपालिका–१ छलघाटमा सडक अवरुद्ध भएका हुन् । पहिरोले अवरुद्ध भएका अन्य चार सडक एकतर्फी खुलाइएको प्रहरी प्रवक्ता विनोद घिमिरेले जानकारी दिनुभयो । रोल्पा र गुल्मी जोड्ने सहिद राजमार्ग,  कालीगण्डकी करिडोरका साथै खोड्पे–बझाङ जोड्ने जयपृथ्वी राजमार्गमा सवारी साधन सञ्चालन भएका हुन् ।",
      "link": "https://gorkhapatraonline.com/news/163326",
      "image": "https://gorkhapatraonline.com/storage/media/287928/conversions/sadak-original-thumb.jpg"
    },
    {
      "slug": "163322",
      "title": "वैदेशिक रोजगारीको प्रलोभन देखाएर ठगी गरेको अभियोगमा दुई जना पक्राउ",
      "timestamp": 1752278400000,
      "source": "gp",
      "content": "वैदेशिक रोजगारीमा आकर्षक तलबको प्रलोभनमा पारी अल्बानिया पठाइदिन्छु भन्दै ठगी गरेको अभियोगमा प्रहरीले दुई जनालाई पक्राउ गरेको छ ।",
      "longContent": "काठमाडौँ, असार २८ गते । वैदेशिक रोजगारीमा आकर्षक तलबको प्रलोभनमा पारी अल्बानिया पठाइदिन्छु भन्दै ठगी गरेको अभियोगमा प्रहरीले दुई जनालाई पक्राउ गरेको छ । पक्राउ पर्नेमा काठमाडौँ महानगरपालिका–७ बस्ने उदयपुर त्रियुगा नगरपालिका–९ घर भएकी ३५ वर्षीया विमला दनुवार र काठमाडौँ नागार्जुन नगरपालिका–१ बस्ने कास्की पोखरा महानगरपालिका–२६ घर भएकी ४८ वर्षीया रामकुमारी रोक्का मगर रहेका नेपाल प्रहरी प्रधान कार्यालय समाचार कक्षले जनाएको छ । दनुवारले चार जनाबाट रु आठ लाख र रोका मगरले दुई जनाबाट रु दुई लाख लिई सम्पर्कविहीन भएको भन्ने उजुरीका आधारमा काठमाडौँ उपत्यका अपराध अनुसन्धान कार्यालय टेकुबाट खटिएको प्रहरी टोलीले बिहीबार दुवै जनालाई पक्राउ गरेको हो । उनीहरूलाई आवश्यक अनुसन्धान तथा कारबाहीका लागि वैदेशिक रोजगार विभाग ताहाचल पठाइएको प्रहरीले जनाएको छ ।डलर साटीदिन्छु भनी ठगी गर्ने चार जना पक्राउडलर साटीदिन्छु भनी ठगी गरेको अभियोगमा चार जनालाई पक्राउ गरिएको छ । पक्राउ पर्नेमा सिन्धुपाल्चोक बाह्रबिसे नगरपालिका–३ धार्पा घर भई भक्तपुर चाँगुनारायण नगरपालिका–१ बोडे बस्ने २८ वर्षीय पर्वत तामाङ भन्ने कर्म वाङ्गेल पाइन, २५ वर्षीय प्रकाश तामाङ भन्ने सूर्यबहादुर पाइन, ३६ वर्षीय सागर भन्ने सन्तवीर पाइन र ललितपुर महानगरपालिका–१६ धापाखेल बस्ने ३५ वर्षीय विष्णुकुमार रुम्बा रहेका छन् । प्रहरीका अनुसार पीडितलाई छ हजार अमेरिकी डलरका लागि सात लाख नेपाली रकम दिनु भनी असार २२ गते भक्तपुरको चागुँनारायण नगरपालिका–४ हलछापस्थित जङ्गलमा लगी नक्कली पेस्तोल देखाई पीडितबाट मोबाइल र नगद रु सात लाख लिएर उनीहरू फरार भएका थिए ।काठमाडौँ उपत्यका अपराध अनुसन्धान शाखा कार्यालय भक्तपुरबाट खटिएको प्रहरीले बिहीबार चारै जनालाई पक्राउ गरेको प्रहरी प्रधान कार्यालय समाचार कक्षले जनाएको छ । पक्राउ परेकाहरूका साथबाट बा ७६ प ५९३१ नं को स्कुटर, बागमती प्रदेश ०२–०५३ प २७८० नं को मोटरसाइकल, नगद ६४ हजार ४०, चेक एक थान र मोबाइल १० थान बरामद गरिएको छ । रासस",
      "link": "https://gorkhapatraonline.com/news/163322",
      "image": "https://gorkhapatraonline.com/storage/media/287917/conversions/pakrau-original-thumb.jpg"
    },
    {
      "slug": "163288",
      "title": "नुवाकोट विकासमा पछाडि पर्नु विडम्बना हो : सांसद बिमला सुवेदी",
      "timestamp": 1752278400000,
      "source": "gp",
      "content": "नेकपा (माओवादी केन्द्र)को केन्द्रीय सदस्य तथा प्रतिनिधि सभाको कानुन न्याय तथा मानवअधिकार समिति सभापति बिमला सुवेदीले नुवाकोट विकासमा पछाडि पर्नु बिडम्बना भएको बताउनुभएको छ।",
      "longContent": "काठमाडौँ, असार २८ गते । नेकपा (माओवादी केन्द्र)को केन्द्रीय सदस्य तथा प्रतिनिधि सभाको कानुन न्याय तथा मानवअधिकार समिति सभापति विमला सुवेदीले नुवाकोट विकासमा पछाडि पर्नु बिडम्बना भएको बताउनुभएको छ। गोरखापत्र अनलाइनको ‘सांसदलाई सवाल’मा कुराकानी गर्नुहुँदै सांसद सुवेदीले यस्तो बताउनुभएको हो। ‘नुवाकोट हिजो पञ्चायतकालमा पनि अर्थमन्त्री भएको जिल्ला हो। बहुदल आएपछि अर्थमन्त्रीले नछोडेको जिल्ला हो। गणतन्त्र आएपछि पनि अर्थमन्त्री बन्नुभयो, धेरै मन्त्री र सांसद भएर पनि नुवाकोटको विकास नहुनु बिडम्बना हो’, सांसद सुवेदी भन्नुहुन्छ।  हरेक पालिकामा एउटा राम्रो बाटो बन्नुपर्ने बताउने सांसद सुवेदी जिल्लाको विकासका लागि कृषि आयातालाई प्रतिस्थापन गर्नुपर्नेमा जोड दिनुहुन्छ। संविधान निर्माणपछि देश विकासको महाअभियान सुरु भएको उहाँको दाबी छ। नकारात्मक पक्षलाई हटाएर सकारात्मक विषयलाई अङ्गिकार गरेर अगाडि बढ्नुपर्ने सुवेदीको भनाइ छ। औपचारिक शिक्षा नुवकोटमै लिनुभएकी सांसद सुवेदीको मिहिनेत देखेर विद्युत् प्राधिकरणको जागिरे दाइले आफू कार्यरत क्षेत्रमै लगेर पढाउनुभयो। सुवेदीले उहाँले विद्यालय शिक्षा नुवाकोट, कैलालीहुँदै काठमाडौँबाट पूरा गर्नुभयो। राम्रो अङ्कसहित एसएलसी उत्तीर्ण भएपछि उहाँ पद्मकन्या क्याम्पसमा आईएस्सी पढ्न भर्ना हुनुभयो। तर राजनीतिमा सक्रिय भइसकेकाले उहाँले विज्ञान संकायको पढाइ छोडेर प्रमाणपत्र तहसम्मको पढाइ मात्र पूरा गर्नुभयो। नेकपा (माओवादी केन्द्र)को केन्द्रीय सदस्य सुवेदीसँग १० वर्षे जनयुद्धमा सङ्घर्ष गरेको छुट्टै अनुभव छ। परिवारमा एक्लो राजनीतिज्ञ सुवेदीले घरदेखि पार्टीसँगै राज्यसम्म जनताको अधिकारका लागि लडाइँ लड्नुभएको छ। २०४६ सालमा अनेरास्ववियु (छैटौँ)मा आबद्ध भएपछि सुवेदीको राजनीतिक यात्रा सुरु भएको हो। विद्यार्थी राजनीति र आन्दोलनसँगै उहाँ २०५२ सालमा पूर्णकालीन रुपमा तत्कालीन नेकपा (माओवादी)ले सुरु गरेको जनयुद्धमा सहभागी हुनुभयो। उहाँ ०५२ देखि ०६२ सालसम्म भूमिगत हुनुभयो। भूमिगत जीवनमा उहाँले पार्टीको विभिन्न जिम्मेवारी पूरा गर्नुभयो। माओवादीमा विद्यार्थी जिल्ला सचिव, वाईसीएल जिल्ला संयोजक, अनेमसङ्घ (क्रान्तिकारी) जिल्ला अध्यक्ष हुँदै सुवेदी केन्द्रीय उपाध्यक्ष बन्नुभयो। पार्टी संगठनमा जिल्ला सदस्य, ब्यूरो सदस्य हुँदै आठौं महाधिवेशनबाट पोलिटब्यूरो सदस्यको जिम्मेवारी पाउनुभएकी सुवेदीसँग संविधानसभा सदस्य भएर काम गरेको अनुभवसमेत छ। २०६४ सालमा सम्पन्न पहिलो संविधानसभाको सदस्य बन्नुभएका सुवेदीले संवैधानिक समितिमा बसेरसमेत काम गर्नुभयो। पछिल्लो समय २०७९ सालमा उहाँ नुवाकोटबाट माओवादीको तर्फबाट समानुपातिक कोटामा प्रतिनिधि सभाको सदस्य निर्वाचित हुनुभएको हो। प्रस्तुत छ- प्रतिनिधि सभाको कानुन न्याय तथा मानवअधिकार समिति सभापति एवम् नेकपा (माओवादी केन्द्र)को केन्द्रीय सदस्य बिमला सुवेदीसँग गोरखापत्र अनलाइनको ‘सांसदलाई सवाल’को ५१ औं शृङ्खलामा दिनेश लुइटेलले गरेको कुराकानीका आधारमा मनोजरत्न शाही र केशब गुरुङले तयार पार्नुभएको भिडियो सामग्रीः",
      "link": "https://gorkhapatraonline.com/news/163288",
      "image": "https://gorkhapatraonline.com/storage/media/287904/conversions/516791175_751175550803391_2041380209650674360_n-original-thumb.jpg"
    },
    {
      "slug": "163294",
      "title": "मधेसमा अझै खडेरी, सुदूरपश्चिममा सरदरभन्दा बढी वर्षा",
      "timestamp": 1752278400000,
      "source": "gp",
      "content": "मनसुनको सुरुवाती पहिलो महिनामा मुलुकभर सरदर भन्दा कम वर्षा भएको छ । जुन महिनासम्म सामान्य वर्षा भए पनि जुलाईको पहिलो १० दिनमा वर्षा हुने दरमा कमी आएको देखिएको छ ।",
      "longContent": "काठमाडौँ, असार २८ गते । मनसुनको सुरुवाती पहिलो महिनामा मुलुकभर सरदर भन्दा कम वर्षा भएको छ । जुन महिनासम्म सामान्य वर्षा भए पनि जुलाईको पहिलो १० दिनमा वर्षा हुने दरमा कमी आएको देखिएको छ ।जल तथा मौसम विज्ञान विभागले जुन एक तारिकदेखि जुलाई १० सम्मको मनसुनको अवस्था विश्लेषण गरी जारी गरेको पुनरावलोकनमा सरदरभन्दा कम वर्षा भएको देखिएको हो । सरदर वर्षा भन्नाले कुनै केन्द्रमा मापन गरिएको ३० वर्षको औसत वर्षालाई जनाउँछ । यस वर्षको मनसुन मे २९ तारिकमा नेपालको पूर्वी भूभागबाट प्रवेश गरेको थियो । मनसुन आगमन हुने सरदर मिति जुन १३ तारिख हो तर यस वर्षको मनसुन आगमन सरदर भन्दा छिटो सुरु भएको थियो ।जल तथा मौसम विज्ञान विभागका मुलुकभर ५ सय भन्दा बढी वर्षा मापन केन्द्रहरू छन् । विभागले दैनिक अनुगमन गरेका २० केन्द्रहरू मध्येको तथ्याङ्कहरूका आधारमा मधेस प्रदेशमा सरदरभन्दा कम र सुदूरपश्चिम प्रदेशका केही स्थानमा सरदरभन्दा बढी वर्षा भएको देखिएको छ । समग्रमा विश्लेषण गर्दा मुलुकभर यो अवधिमा सरदर भन्दा कम वर्षा भएको हो ।मुलुकभर मनसुन अवधिभर १४ सय ७९ दशमलव ७ मिलिमिटर वर्षा हुनुलाई सरदर वर्षा मानिन्छ । अहिलेसम्म सरदर वर्षाको जम्मा २६ दशमलव ४ प्रतिशत मात्रै वर्षा भएको छ । जुलाई ११ सम्मको सरदर वर्षा ३ सय ९१ दशमलव ३ मिलिमिटर अर्थात् ८५ प्रतिशत भएको छ । यो अवधिमा गत वर्ष ४ सय ६० दशमलव ३ मिलिमिटर वर्षा भएको थियो । मनसुन प्रक्षेपणको विश्लेषण मनसुन अवधिभरलाई गरिने भएकाले अहिले नै निष्कर्षमा पुग्न नमिल्ने भए पनि नमुना अनुगमनका वर्षा मापन केन्द्रको तथ्याङ्कहरूका आधारमा यो अवधिमा सरदर भन्दा कम वर्षा भएको भन्न सकिने विभागका प्रवक्ता एवं मौसमविद् विभूति पोखरेलले बताउनु भयो । पोखरेलले सुदूरपश्चिमका केही भूभागमा पछिल्ला केही दिनमा सरदरभन्दा बढी वर्षा भएको रेकर्ड भए पनि मुलुकभरको समग्र विश्लेषणमा सरदरभन्दा कम वर्षा भएको देखिएको बताउनु भयो ।उहाँले भन्नुभयो ‘१८ जेठबाट १४ असोजसम्म मनसुन अवधिको हामीले प्रक्षेपण गरेका थियौँ । अहिले सम्मको अवस्था हेर्दा प्रक्षेपण गरे अनुसार वर्षा भएको देखिँदैन । १० जुलाईमा समग्र मनसुनको अवस्था कस्तो हुन्छ भनेर हामीले अपडेट निकालेका थियौ । तराईका भू भागमा वर्षा सरदर भन्दा कम हुने सम्भावना छ भनेर निकालेका छौँ । मधेस प्रदेशमा हामीले लगभग सरदर वर्षा हुने भनेर दिएका थियौँ । १० जुलाईमा हामीले समग्र मनसुनको अवस्था कस्तो हुन्छ भनेर अपडेट पनि निकालेका थियौँ । मधेस प्रदेशका अधिकांश स्थानहरूमा सरदर भन्दा कम वर्षा हुने सम्भावना छ भनेर हामीले अपडेट गरेका छौँ । समग्र मनसुन सिजनको प्रक्षेपण हो त्यही भएर अहिले नै निष्कर्षमा पुगिँदैन । किनभने अन्तिमको महिना धेरै वर्षा हुन पनि सक्छ । जस्तै ९० देखि १ सय १० प्रतिशत सम्म वर्षा भएकोलाई हामीले सामान्य भन्छौँ । १ सय १० बाट १ सय ११ वा १ सय १२ भएको खण्डमा हामीले सरदर भन्दा बढी वर्षा भयो भन्छौँ हामीले ।  अहिले नै निष्कर्षमा आउनु ठिक हुँदैन । तर अहिलेसम्मको वर्षा सरदर भन्दा कम नै देखिएको छ । मधेस प्रदेशका कतिपय स्थानहरूमा त खडेरी जस्तै देखिएको छ । पश्चिमका भूभागका केही स्थानमा सरदरभन्दा बढी वर्षा भएको देखिए पनि समग्रमा सरदर भन्दा कम वर्षा भएको छ ।विभागले दैनिक अनुगमन गरेका बर्षामापन केन्द्र मध्येको विराटनगर विमानस्थलको बर्षामापन केन्द्रका अनुसार जुलाई १ देखि ११ सम्म ४ दशमलव ६ प्रतिशत वर्षा भएको छ । जुन १ देखि जुलाई ११ सम्म २ सय ११ दशमलव २ मिलिमिटर वर्षा भएको छ । विराटनगर विमानस्थलको सरदर वर्ष १४ सय ६ दशमलव २ मिलिमिटर हो । सन् २०२४को मनसुन अवधिमा २१ सय ४२ दशमलव ४ मिलिमिटर वर्षा भएको थियो । यो १ सय ५२ प्रतिशत थियो ।त्यसै गरी जनकपुर विमानस्थलको तथ्यांकअनुसार जुन १ देखि जुलाई ११ सम्म १ सय ५४ दशमलव ४ मिलिमिटर वर्षा भएको छ । अघिल्लो वर्ष यही अवधिमा सो स्थानमा ५ सय ५४ दशमलव ४ मिलिमिटर वर्षा भएको थियो ।त्यसै गरी सिमरा विमानस्थलको बर्षामापन केन्द्रमा रेकर्ड भएको तथ्यांकअनुसार, जुन १ देखि जुलाई ११ सम्म २ सय ६१ दशमलव १ मिलिमिटर वर्षा भएको छ । गत वर्ष यो अवधिमा ४ सय २६ दशमलव २ मिलिमिटर वर्षा भएको थियो ।यसैबिच, मधेस प्रदेश सरकारले  असार २६ गते मन्त्रीपरिषद् बैठकबाट मधेसलाई सुख्खा ग्रस्त क्षेत्र घोषणा गरिसकेको छ । मनसुनको समयमा वर्षा नहुँदा धान रोपाइँ हुन नसकिरहेको र रोपिएका खेतमा पनि धाँजा फाट्न थालेपछि सरकारले सुख्खा ग्रस्त क्षेत्र घोषणा गरेको हो । सरकारले विशेष राहत प्याकेजको व्यवस्था गर्न सङ्घीय सरकारसँग माग पनि गरेको छ ।",
      "link": "https://gorkhapatraonline.com/news/163294",
      "image": "https://gorkhapatraonline.com/storage/media/287927/conversions/.khkjb-original-thumb.jpg"
    },
    {
      "slug": "163259",
      "title": "बैतडीको पाटनमा जिप दुर्घटना : चालकसहित दुईको मृत्यु, ६ घाइते",
      "timestamp": 1752278400000,
      "source": "gp",
      "content": "बैतडीको पाटन नगरपालिका–६ स्थित खिपालीमा जिप दुर्घटना हुँदा चालकसहित दुई जनाको मृत्यु भएको छ भने ६ जना गम्भीर घाइते भएका छन् ।",
      "longContent": "केशब राज भट्टबाशुलिङ्ग (बैतडी), असार २८ गते । बैतडीको पाटन नगरपालिका–६ स्थित खिपालीमा जिप दुर्घटना हुँदा चालकसहित दुई जनाको मृत्यु भएको छ भने ६ जना गम्भीर घाइते भएका छन् ।मृत्युु हुनेमा अन्दाजि २४ जिप चालक सन्तोष बोहरा र ३२ वर्षीया किरण बोहरा रहेको जिल्ला प्रहरी कार्यालय बैतडीका सुचना अधिकारी बलराम पाण्डेले बताउनुभयो ।धनगढीबाट दार्चुलाको गन्ना जाँदै गरेको सुप प्र ०४–००१ ज १३७२ नम्बरको जिप शुक्रबार बिहान करिब ५ः३० बजे खिपालीमा सडकबाट चिप्लिएर भिरमा खसेको स्थानीय बसन्त बहादुर बिष्टले बताउनुभयो ।दुर्घटनामा डिलासैनी गाउँपालिका निवासी २५ वर्षीय हेमन्त प्रसाद भट्ट,  ५२ वर्षीया कुल्मा धामी, २७ वर्षीय राजेन्द्र खत्री, २१ वर्षीया भागरथी खत्री, उनकी २ वर्षीया छोरी एलिसा खत्री, ३९ वर्षीय रामकुमार राना   घाइते भएका सूचना अधिकारी पाण्डेले बताउनुभयो । दुर्घटनाको जानकारी पाएपछि इलाका प्रहरी कार्यालय पाटन र स्थानीयवासी घटनास्थल पुगेर उद्धारमा खटिएका छन् । सबै घाइतेलाई प्राथमिक स्वास्थ्य केन्द्र पाटनमा प्राथमिक उपचार गराइएको छ भने गम्भीर घाइतेहरूलाई थप उपचारका लागि अन्यत्र रेफर गर्ने तयारी भइरहेको  प्रहरी प्रवक्ता पाण्डेले बताउनुभयो ।",
      "link": "https://gorkhapatraonline.com/news/163259",
      "image": "https://gorkhapatraonline.com/storage/media/287820/conversions/1000058296-original-thumb.jpg"
    }
  ]
}