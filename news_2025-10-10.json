{
  "date": "2025-10-10T14:47:13.214Z",
  "news": [
    {
      "slug": "174853",
      "title": "सुनको मूल्यमा सामान्य गिरावट",
      "timestamp": 1760054400000,
      "source": "gp",
      "content": "नेपाल सुनचाँदी व्यवसायी महासङ्घका अनुसार बिहीबार रु‍ दुई लाख ३९ हजार २०० मा कारोबार भएको एक तोला सुनको मोल आज रु रु चार हजार २०० ले घटेर रु दुई लाख ३५ हजार कायम भएको छ ।",
      "longContent": "काठमाडौँ,  असोज २४ गते ।  सुनको मूल्यमा सामान्य गिरावट भएको छ । बिहीबारको तुलनामा एक तोला सुन रु‍. चार हजार २०० ले सस्तो भएको छ । नेपाल सुनचाँदी व्यवसायी महासङ्घका अनुसार बिहीबार रु‍‍. दुई लाख ३९ हजार २०० मा कारोबार भएको एक तोला सुनको मोल आज रु.  चार हजार २०० ले घटेर रु‍. दुई लाख ३५ हजार कायम भएको छ । चाँदीको मूल्य भने बढेको छ । बिहीबार एक तोला चाँदी रु. तीन हजार २५ मा खरिदबिक्री भएकामा आज त्यति नै परिमाणको चाँदी रु. तीन हजार ८५ मा क्रयविक्रय भइरहेको महासङ्घले जनाएको छ । अन्तर्राष्ट्रिय बजारमा आज एक औँस सुन तीन हजार ५८ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमले जनाएका छन् ।  रासस",
      "link": "https://gorkhapatraonline.com/news/174853",
      "image": "https://gorkhapatraonline.com/storage/media/308234/conversions/_gold-original-thumb.jpg"
    },
    {
      "slug": "174814",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1760054400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, असोज २४  गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ४०, गोलभेँडा सानो (टनेल) प्रतिकिलो रु ५५, आलु रातो प्रतिकिलो रु ५५, आलु रातो (भारतीय) प्रतिकिलो रु ३९, आलु रातो (मुडे) प्रतिकिलो रु ४८, प्याज सुकेको (भारतीय) प्रतिकिलो रु ३६ रहेको छ । यस्तै, गाजर (लोकल) प्रतिकिलो रु ११०, गाजर (तराई) प्रतिकिलो रु १००, लोकल बन्दा प्रतिकिलो रु ६०, काउली स्थानीय प्रतिकिलो रु ८०, काउली तराई प्रतिकिलो रु ७०, रातो मूला प्रतिकेजी रु ५५, सेतो मूला (लोकल) प्रतिकिलो रु ३०, सेतो मूला (हाइब्रिड) प्रतिकिलो रु ५५, भन्टा लाम्चो प्रतिकिलो रु ३५, भन्टा डल्लो प्रतिकिलो रु ४५, तने बोडी प्रतिकिलो रु १६०, मकै बोडी प्रतिकिलो रु ७० मटरकोसा प्रतिकिलो रु २२० कायम भएको छ । यसैगरी, घिउ सिमी (लोकल) प्रतिकिलो रु १३०, घिउ सिमी (हाइब्रिड) प्रतिकिलो रु ११०, घिउ सिमी (राजमा) प्रतिकिलो रु २१०, टाटे सिमी प्रतिकेजी रु ७०, भटमास कोसा प्रतिकिलो रु ८५, तीतो करेला प्रतिकिलो रु ६०, लौका प्रतिकिलो रु ६०, परबर (लोकल) प्रतिकिलो रु ८०, परबर (तराई) प्रतिकिलो रु ८०, चिचिण्डो प्रतिकिलो रु ४५, घिरौँला प्रतिकिलो रु ६०, फर्सी पाकेको प्रतिकिलो रु ७०, हरियो फर्सी (लाम्चो) प्रतिकिलो रु ७० हरियो फर्सी (डल्लो) प्रतिकिलो रु ४०, सलगम प्रतिकिलो रु ९० भिन्डी प्रतिकिलो १५० रु सखरखण्ड प्रतिकिलो ८० रु बरेला प्रतिकिलो रु ११० कायम गरिएको छ । पिँडालु प्रतिकिलो रु ८०, स्कूस प्रतिकिलो रु १५, रायोसाग प्रतिकिलो रु १४०, पालुङ्गो साग प्रतिकेजी रु १३०, चमसुर प्रतिकेजी रु १५०, तोरीको साग प्रतिकिलो रु ८०, हरियो प्याज प्रतिकिलो रु ८०, च्याउ (कन्य) प्रतिकिलो रु २००, च्याउ (डल्ले) प्रतिकिलो रु ३१०, कुरिलो प्रतिकिलो रु ४५०, निगुरो प्रतिकिलो रु ८० निर्धारण गरिएको छ ।ब्रोकाउली प्रतिकिलो रु १९०, चुकुन्दर प्रतिकिलो रु ७०, रातो बन्दा प्रतिकिलो रु १८०, जिरीको साग प्रतिकिलो रु २२०, सेलरी प्रतिकिलो रु ३००, पार्सले प्रतिकिलो रु ७००, सौफको साग प्रतिकिलो रु १४०, पुदिना प्रतिकिलो रु ६००, गन्टे मूला प्रतिकिलो रु ७०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १४० र गुन्द्रुक प्रतिकिलो रु ३०० तोकिएको छ ।समितिले स्याउ (झोले) प्रतिकिलो रु २३०, स्याउ (फुजी) प्रतिकिलो रु ३००, केरा (दर्जन) रु १४०, कागती प्रतिकिलो रु १४०, अनार प्रतिकिलो रु ३५०, सुन्तला (भारतीय) प्रतिकिलो रु १५०, तरबुजा हरियो प्रतिकिलो रु ७०, मौसम प्रतिकिलो रु १८०, जुनार प्रतिकिलो रु २६०, भुइँकटहर प्रतिगोटा रु १६०, काँक्रो (लोकल) प्रतिकिलो रु ८०, काँक्रो (हाइब्रिड) प्रतिकिलो रु ४०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २४०, मेवा (नेपाली) प्रतिकिलो रु ५५, मेवा (भारतीय) प्रतिकिलो रु १००, अम्बा प्रतिकिलो रु १२० र लप्सी प्रतिकिलो रु ६५, किबी प्रतिकिलो रु ३००, सरिफा प्रतिकिलो रु ११० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ४५, खुर्सानी हरियो (माछे) प्रतिकिलो रु १००, खुर्सानी हरियो (अकबरे) प्रतिकिलो रु १५०, भेडे खुर्सानी प्रतिकिलो रु १२०, हरियो धनियाँ प्रतिकिलो रु १५०, हरियो लसुन प्रतिकिलो रु १६०, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २३०, रूख टमाटर प्रतिकिलो रु १९० राजा च्याउ प्रतिकिलो रु ३००, सिताके च्याउ प्रतिकिलो रु १००० निर्धारण गरिएको छ । रासस",
      "link": "https://gorkhapatraonline.com/news/174814",
      "image": "https://gorkhapatraonline.com/storage/media/308185/conversions/adrhs-original-thumb.jpg"
    },
    {
      "slug": "174800",
      "title": "फर्सी, काँक्रो र घिरौँलामा अधिक विषादी",
      "timestamp": 1760054400000,
      "source": "gp",
      "content": "देशकै ठुलो तरकारी बजार कालीमाटीमा भित्रिएका हरिया तरकारी (हरियो फर्सी, काक्रो र घिरौँला) अत्यधिक विषादीको मात्रा भेटिएको छ ।  कालीमाटी फलफूल तथा तरकारी विकास समितिमा रहेको विषादी अवशेष द्रुत विश्लेषण एकाइले बजारमा भित्रिएका तरकारीको नमुना परीक्षण गर्दा ती तरकारीमा विषादीको मात्रा अधिक देखिएको हो ।",
      "longContent": "गोरखापत्र समाचारदाता काठमाडौँ, असोज २४ गते । देशकै ठुलो तरकारी बजार कालीमाटीमा भित्रिएका हरिया तरकारी (हरियो फर्सी, काक्रो र घिरौँला) अत्यधिक विषादीको मात्रा भेटिएको छ ।कालीमाटी फलफूल तथा तरकारी विकास समितिमा रहेको विषादी अवशेष द्रुत विश्लेषण एकाइले बजारमा भित्रिएका तरकारीको नमुना परीक्षण गर्दा ती तरकारीमा विषादीको मात्रा अधिक देखिएको हो । समितिका अनुसार बिहीबार कालीमाटीमा रहेको प्रयोगशालाले विभिन्न ठाउँबाट आएका १५ प्रकारका तरकारीको नमुना लिएर परीक्षण गरेकामा तीन वटा नमुनामा अगार्नोफस्फेट नामको विषादी अधिक प्रयोग भएको पाइएको छ । काठमाडौँबाट आएको काँक्रोमा अगार्नोफस्फेट रोकावट दरको मात्रा ५२.९२१ प्रतिशत, धादिङबाट आएको घिरौँलामा अगार्नोफस्फेट रोकावट दरको मात्रा ६५.०३० प्रतिशत र मकवानपुरबाट आएको हरियो फर्सीमा अगार्नोफस्फेट रोकावट दरको मात्रा ४५.५८९ प्रतिशत पाइएको समितिले जनाएको छ । विषादीको रोकावट दर ३५ प्रतिशतभन्दा कम उपभोगयोग्य, ३५ देखि ४५ प्रतिशतसम्म केही दिन राखेर खान मिल्ने र ४५ प्रतिशतभन्दा बढी खान अयोग्य मानिन्छ । सरकारी स्वामित्वको देशकै सबैभन्दा ठुलो तरकारी बजार कालीमाटी फलफूल बजारमा नियमित रूपमा हुने परीक्षणका क्रममा पछिल्लो समयमा सबैभन्दा बढी मौसमी तरकारीमा विषादीको मात्रा पाइएको छ ।",
      "link": "https://gorkhapatraonline.com/news/174800",
      "image": "https://gorkhapatraonline.com/storage/media/308169/conversions/kakro-original-thumb.jpg"
    },
    {
      "slug": "174799",
      "title": "दसैँका छ दिनमा बिदेसिए चार हजार युवा",
      "timestamp": 1760054400000,
      "source": "gp",
      "content": "देशबाहिर रहेका परिवारका सदस्यसमेत नेपाल आएर दसैँ मनाउने बेलामा करिब चार हजार युवा रोजगारीका लागि बिदेसिएका छन् । स्वदेशमा रोजगारीका अवसर नपाएपछि दसैँको समेत वास्ता नगरी युवा कामका लागि बिदेसिन बाध्य भएका हुन् ।",
      "longContent": "गोरखापत्र समाचारदाता काठमाडौँ, असोज २४ गते । देशबाहिर रहेका परिवारका सदस्यसमेत नेपाल आएर दसैँ मनाउने बेलामा करिब चार हजार युवा रोजगारीका लागि बिदेसिएका छन् । स्वदेशमा रोजगारीका अवसर नपाएपछि दसैँको समेत वास्ता नगरी युवा कामका लागि बिदेसिन बाध्य भएका हुन् । विदेशबाट आएको भिसाले नेपालका चाडपर्व चिन्दैन । ढिला गरे भिसाको समय सकिने डरका कारण युवा चाडपर्वको खुसी नै छोडेर विदेश गए ।वैदेशिक रोजगार विभागका अनुसार दसैँ बिदाको फूलपातीदेखि छ दिनको अवधिमा तीन हजार ८५० जना युवा श्रम स्वीकृति लिएर रोजगारीका लागि गएका छन् । यस अवधिमा सबैभन्दा धेरै संयुक्त अरब इमिरेट्स (युएई), साउदी अरब, कतार गएको विभागले जनाएको छ । विभागका महानिर्देशक कमलप्रसाद भट्टराईले नेपाली जाने श्रम गन्तव्य देशमा बिदा नहुने भएकाले त्यस्ता देशमा जानैपर्ने श्रमिकका लागि विभागबाट सहज रूपमा श्रम स्वीकृति दिने व्यवस्था गरिएको थियो ।",
      "link": "https://gorkhapatraonline.com/news/174799",
      "image": "https://gorkhapatraonline.com/storage/media/308168/conversions/baidesik-rojgar-original-thumb.jpg"
    },
    {
      "slug": "174798",
      "title": "बाढी प्रभावित जलविद्युतलाई राहत माग",
      "timestamp": 1760054400000,
      "source": "gp",
      "content": "स्वतन्त्र ऊर्जा उत्पादकको संस्था, नेपाल (इप्पान) ले बाढी प्रभावित जलविद्युत् आयोजनालाई विभिन्न राहत प्याकेज दिन सरकारसँग माग गरेको छ । ऊर्जा, जलस्रोत तथा सिँचाइमन्त्री कुलमान घिसिङसँग भेट गरी इप्पानका अध्यक्षसहितको प्रतिनिधिमण्डलले बाढीबाट क्षति पुगेका जलविद्युत् आयोजना पुनर्निर्माणका लागि सरकारले राहत प्याकेज नै घोषणा गर्नुपर्ने माग गरेको हो ।",
      "longContent": "गोरखापत्र समाचारदाताकाठमाडौँ, असोज २४ गते । स्वतन्त्र ऊर्जा उत्पादकको संस्था, नेपाल (इप्पान) ले बाढी प्रभावित जलविद्युत् आयोजनालाई विभिन्न राहत प्याकेज दिन सरकारसँग माग गरेको छ । ऊर्जा, जलस्रोत तथा सिँचाइमन्त्री कुलमान घिसिङसँग भेट गरी इप्पानका अध्यक्षसहितको प्रतिनिधिमण्डलले बाढीबाट क्षति पुगेका जलविद्युत् आयोजना पुनर्निर्माणका लागि सरकारले राहत प्याकेज नै घोषणा गर्नुपर्ने माग गरेको हो ।इप्पानले २०८० सालदेखि नै विभिन्न समयमा बाढीले क्षति पु¥याएका आयोजनासहित हालैको बाढीबाट क्षतिग्रस्त आयोजना सबैलाई ध्यानमा राखी सुविधा दिन आग्रह गरिएको हो । भेटमा इप्पानका अध्यक्ष गणेश कार्कीले विद्युत् उत्पादन सुरु गर्नुपर्ने मिति (आरसिओडी), अनुमतिपत्रको अवधि, कर्जा पुनर्तालिकीकरण, दीर्घकालीन वित्त व्यवस्थापन र भन्सार महसुलमा छुट उपलब्ध गराउनुपर्ने माग गर्नुभयो । भेटमा मन्त्री घिसिङले बाढी प्रभावित आयोजनालाई सक्दो राहत उपलब्ध गराउन पहल गर्ने बताउनुभयो । उहाँले ऊर्जा आयोजनाका वनसँग सम्बन्धित समस्या समाधानका लागि मन्त्रीपरिषद् बैठकमा प्रस्ताव प्रस्तुत गर्ने पनि जानकारी गराउनुभयो । यही असोज १७ देखि १९ गतेसम्म आएको अति भारी वर्षाका कारण सञ्चालनमा रहेका २० वटा जलविद्युत् आयोजना प्रभावित भएकोमा १३५ मेगावाटका १७ वटा जलविद्युत् आयोजनाको उत्पादन पूर्ण रूपमा बन्द भएका छन् । १५६ मेगावाटका तीन वटा आयोजना आंशिक प्रभावित भएका छन् । त्यसै गरी निर्माणाधीन ५२० मेगावाट क्षमताका १७ जलविद्युत् आयोजनामा क्षति पुगेको छ । इप्पानले बाढी प्रभावित आयोजनाको पुनर्निर्माणका लागि मेसिनरी उपकरण एक प्रतिशत भन्सार शुल्कमा आयात गर्न दिन माग गरेको छ । त्यस्तै क्षति पुगेका निर्माणाधीन आयोजनाको व्यावसायिक उत्पादन अनुमतिको अवधि तीन वर्ष र अनुमतिपत्रको अवधि पाँच वर्ष थप गर्न आवश्यक रहेको औँल्याइएको छ । प्रभावित आयोजनाको कर्जा पुनर्तालिकीकरण र पुनर्कर्जाको माग पनि राखिएको छ ।  बाढी प्रभावित आयोजनाको रोकिएको आइपिओ र हकप्रद सेयर छिटो निष्कासनको व्यवस्था गर्नुपर्ने इप्पानको माग छ ।",
      "link": "https://gorkhapatraonline.com/news/174798",
      "image": "https://gorkhapatraonline.com/storage/media/308167/conversions/121-(1)-original-thumb.jpg"
    },
    {
      "slug": "174797",
      "title": "चार आयोजनाका लागि ऊर्जा बन्ड जारी गरिने",
      "timestamp": 1760054400000,
      "source": "gp",
      "content": "नेपाल विद्युत् प्राधिकरणले आफ्ना आयोजना निर्माणका लागि २० अर्ब रुपियाँसम्मको ऊर्जा बन्ड निष्कासन गर्न अनुमति पाएको छ । बुधबार बसेको मन्त्रीपरिषद् बैठकले आवश्यकता अनुसार क्रमिक रूपमा बन्ड जारी गर्ने गरी अनुमति दिएको नेपाल सरकारका प्रवक्ता सञ्चार तथा सूचना प्रविधिमन्त्री जगदीश खरेलले जानकारी दिनुभयो ।",
      "longContent": "गोरखापत्र समाचारदाताकाठमाडौँ, असोज २४ गते । नेपाल विद्युत् प्राधिकरणले आफ्ना आयोजना निर्माणका लागि २० अर्ब रुपियाँसम्मको ऊर्जा बन्ड निष्कासन गर्न अनुमति पाएको छ । बुधबार बसेको मन्त्रीपरिषद् बैठकले आवश्यकता अनुसार क्रमिक रूपमा बन्ड जारी गर्ने गरी अनुमति दिएको नेपाल सरकारका प्रवक्ता सञ्चार तथा सूचना प्रविधिमन्त्री जगदीश खरेलले जानकारी दिनुभयो । नेपाल विद्युत् प्राधिकरणले यसअघि जलविद्युत् आयोजना निर्माणमा वित्तीय स्रोत जुटाउन ऊर्जा बन्ड जारी गर्ने अनुमतिका लागि ऊर्जा, जलस्रोत तथा सिँचाइ मन्त्रालयमा प्रस्ताव पठाएको थियो । सोही प्रस्ताव अनुसार मन्त्रालयले बन्ड जारीको स्वीकृति दिन मन्त्रीपरिषद्मा प्रस्ताव पेस गरेको ऊर्जा सचिव चिरञ्जीवी चटौतले जानकारी दिनुभयो । “अब आयोजना निर्माणका लागि नेपाल विद्युत् प्राधिकरणले वित्त व्यवस्थापनका लागि एउटा महत्वपूर्ण स्रोत प्रयोग गर्न पाउने भएको छ,” उहाँले भन्नुभयो, “लागत प्रभावी र आवश्यक आयोजनामा प्राधिकरणले यो उपकरणमार्फत रकम प्राप्त गर्न सक्ने छ ।”नेपाल विद्युत् प्राधिकरणले यो उपकरणमार्फत चार वटा जलविद्युत् आयोजना निर्माणमा ऋण प्राप्त गर्ने तयारी छ । प्राधिकरणका कार्यकारी निर्देशक मनोज सिलवालका अनुसार प्राधिकरणले सहायक कम्पनीमार्फत निर्माण गर्न लागेको अप्पर अरुण, तामाकोशी पाँचौँ, मोदी र चैनपुर सेती जलविद्युत् आयोजना निर्माणका लागि ऋणपत्र जारी गर्ने छ ।एक हजार ६३.३६ मेगावाट क्षमताको अर्धजलाशययुक्त अप्पर अरुण जलविद्युत् आयोजना सङ्खुवासभाको भोटखोला गाउँपालिका क्षेत्रमा निर्माण गर्न पहुँच मार्ग तथा अन्य पूर्वाधार निर्माण भइरहेको छ । दोलखाको बिगु र गौरीशङ्कर क्षेत्रमा निर्माण प्रस्ताव गरिएको ९९.८ मेगावाटको तामाकोशी पाँचौँ आयोजना प्राधिकरणकै सहायक कम्पनी तामाकोशी जलविद्युत् कम्पनीले निर्माण गर्न लागेको आयोजना हो । १४ मेगावाटको मोदीखोला जलविद्युत् आयोजना पर्वतमा प्रस्तावित छ । सुदूरपश्चिमको रूपान्तरणकारी आयोजनाका रूपमा बझाङमा बन्न लागेको चैनपुर सेती जलविद्युत् आयोजना २१० मेगावाट क्षमताको छ । यो आयोजनाको पनि अडिट टनेल, पहुँच मार्गलगायतको पूर्वाधार निर्माण भइरहेको छ ।",
      "link": "https://gorkhapatraonline.com/news/174797",
      "image": "https://gorkhapatraonline.com/storage/media/308166/conversions/5f-original-thumb.jpg"
    },
    {
      "slug": "174796",
      "title": "बङ्गलादेशमा गोलभेँडा निर्यात",
      "timestamp": 1760054400000,
      "source": "gp",
      "content": "गोलभेँडाको मूल्यमा बारम्बार उतारचढाव भइरहन्छ । साउनको अन्त्यतिर पनि यस्तै भयो । प्रतिक्रेट दुई हजार रुपियाँमा बेचेको गोलभेँडा प्रतिक्रेट पाँच सय रुपियाँमा पनि बिक्न गाह्रो भएपछि प्लास्टिक घरभित्र गोलभेँडा खेती गरेका अग्रणी किसानको समूहले दक्षिण एसियामा तरकारीको बजारबारे अध्ययन ग¥यो । अध्ययनले बङ्गलादेशमा गोलभेँडा बेच्न सकिने देखायो ।",
      "longContent": "काठमाडौँ, असोज २४ गते । गोलभेँडाको मूल्यमा बारम्बार उतारचढाव भइरहन्छ । साउनको अन्त्यतिर पनि यस्तै भयो । प्रतिक्रेट दुई हजार रुपियाँमा बेचेको गोलभेँडा प्रतिक्रेट पाँच सय रुपियाँमा पनि बिक्न गाह्रो भएपछि प्लास्टिक घरभित्र गोलभेँडा खेती गरेका अग्रणी किसानको समूहले दक्षिण एसियामा तरकारीको बजारबारे अध्ययन ग¥यो । अध्ययनले बङ्गलादेशमा गोलभेँडा बेच्न सकिने देखायो । त्यसपछि त्यहाँका व्यापारीसँगको समन्वयमा नेपाली गोलभेँडाको बङ्गलादेशसम्मको यात्रा तय भयो । पहिलो पटक भएको यात्रा जोखिमपूर्ण थियो । स्थानीय बजारमा सीमित रहेका किसानले आफ्नो उत्पादन अन्तर्राष्ट्रिय बजारसम्म पु¥याउँदै थिए । प्लास्टिक घरभित्रका बोटबाट टिपेका गोलभेँडा हेर्दै खाऊँ खाऊँ लाग्ने थिए । तीन दिनपछि बङ्गलादेश पुगेको नेपालको गोलभेँडा गुणस्तरमा भने निकै कमी आएछ । ढुवानीबाहेक नै नेपाली किसानले प्रतिक्रेट एक हजार रुपियाँ पाए तर त्यसबाट उनीहरू सन्तुष्ट भएनन् । नेपाली गोलभेँडाको बङ्गलादेशसम्मको यात्राको समन्वय गर्ने प्रमुख व्यक्ति महेश्वर बन्जारा हुनुहुन्थ्यो । सरकारसँगको सहकार्य हुने हो भने भारत, श्रीलङ्का र बङ्गलादेशमा नेपाली तरकारीले बजार पाउने आधार तय भएको उहाँको अनुभव छ । “बजारको समस्या देखिएन, राम्रोसँग ढुवानी गर्न मिल्ने सवारीसाधनको अभाव देखियो,” उहाँले भन्नुभयो । ढुवानीको साधन र निर्यात व्यवस्थापन सरकारले सहजीकरण गरिदिने हो भने नेपाली तरकारी अन्तर्राष्ट्रिय बजारसम्म लैजान सकिने उहाँले बताउनुभयो । “एकै पटक ठुलो परिमाणमा गोलभेँडा लिएर बङ्गलादेश पुग्दा गुणस्तर कम हुने रहेछ,” उहाँले उल्लेख गर्नुभयो । ढुवानीका लागि ‘कुलिङ सिस्टम’ भएको भ्यान हुने हो भने अन्तर्राष्ट्रिय बजारमा नेपाली उत्पादनले राम्रो मूल्य पाउने उहाँले उल्लेख गर्नुभयो । “काठमाडौँबाट बङ्गलादेश गोलभेँडा पठाउन तीन दिन लाग्ने रहेछ,” उहाँले भन्नुभयो, “सामान्य ढुवानी गर्ने गाडीमा लिएर जाँदा गुणस्तर कायम भएन, नियमित रूपमा पठाउन सकेनौँ ।” लामो समयदेखि प्लास्टिकको घरभित्र तरकारी खेतीमा आबद्ध श्याम तिमल्सिनाले भन्नुभयो, “बङ्गलादेशसम्म ताजा गोलभेँडा लिएर गएको प्रयास पूर्ण रूपमा सफल भएन तथापि अन्तर्राष्ट्रिय बजारमा नेपाली उत्पादन बिक्री गर्न सकिन्छ ।” लामो ढुवानीकै कारण सोचेको जस्तो गुणस्तर काम हुन नसक्दा निरन्तर निर्यात गर्न नसकिएको उहाँले बताउनुभयो । नेपालमा उत्पादन हुने समयमा बङ्गलादेशमा उत्पादन कम हुने भएकाले सो मौका छोपेर धेरै मूल्य पाउने उहाँले बताउनुभयो । अझ नेपालको पहाडी भूभागमा चिसो मौसममा फलेको गोलभेँडा त्यहाँका उपभोक्ताले औधी मन पराएको उहाँले बताउनुभयो । नेपाली बजारमा भन्दा बङ्गलादेशमा गोलभेँडाको मूल्य धेरै पाइने अनुभव उहाँको छ । “नेपालमा एक क्रेट गोलभेँडाको मूल्य पाँच सय रुपियाँ हुँदा ढुवानीबाहेक नै बङ्गलादेशमा एक हजार रुपियाँसम्म बिक्री हुने रहेछ,” उहाँले थप्नुभयो, “सरकारले ढुवानीका लागि अत्याधुनिक साधनको व्यवस्थापन गर्ने हो भने तरकारी आयात मात्रै नभएर निर्यातको राम्रो सम्भावना खोल्ने छ ।”वर्षा, चिसो हावा र तापक्रम नियन्त्रण हुने हुँदा प्रतिकूल मौसममा पनि तरकारी खेती गर्न सकिने भएकाले किसानको आकर्षण प्लास्टिक घरभित्रको खेतीमा पर्न थालेको छ । त्यसलाई निर्यातसम्म अघि बढाउन सरकारी निकायले समन्वय र नेतृत्वको भूमिका खेल्न उहाँले अनुरोध गर्नुभयो । तरकारीको भाउबारे जानकारी हुने र ढुवानीका लागि अत्याधुनिक सवारीसाधनको व्यवस्थापन गरिदिने हो भने प्लास्टिक घरभित्र उत्पादन भएको तरकारी बङ्गलादेशसम्म पु¥याउन सकिने तरकारी किसान इन्दु श्रेष्ठले भन्नुभयो । गाउँघरमा पाइने बाँसको भाटा र स्थानीय बजारमा पाइने प्लास्टिकको प्रयोग गरी प्लास्टिक घर/टनेल बनाउन सकिन्छ । त्यसतर्फ धेरै ठाउँका किसान आकर्षित भए पनि बजार अभाव भएको गुनासो कायम छ ।",
      "link": "https://gorkhapatraonline.com/news/174796",
      "image": "https://gorkhapatraonline.com/storage/media/308165/conversions/129-original-thumb.jpg"
    },
    {
      "slug": "174701",
      "title": "सुनको मूल्य निरन्तर अकासिँदो",
      "timestamp": 1759968000000,
      "source": "gp",
      "content": "अन्तर्राष्ट्रिय बजारमा सुनको मूल्यमा वृद्धि भएसँगै त्यसको प्रभाव स्थानीय बजारमा पनि परेको छ । बुधबारको तुलनामा आज एक तोला सुन रु एक हजार २०० ले महँगो भएको छ ।",
      "longContent": "काठमाडौँ, असोज  २३ गते ।  अन्तर्राष्ट्रिय बजारमा सुनको मूल्यमा वृद्धि भएसँगै त्यसको प्रभाव स्थानीय बजारमा पनि परेको छ । बुधबारको तुलनामा आज एक तोला सुन रु. एक हजार २०० ले महँगो भएको छ । नेपाल सुनचाँदी व्यवसायी महासङ्घका अनुसार बुधबार रु. दुई लाख ३८ हजारमा कारोबार भएको एक तोला सुनको मोल आज रु. एक हजार २०० ले बढेर रु. दुई लाख ३९ हजार २०० कायम भएको छ । चाँदीको मूल्य पनि बढेको छ । बुधबार एक तोला चाँदी रु. दुई हजार ९५५ मा खरिदबिक्री भएकामा आज त्यति नै परिमाणको चाँदी रु. तीन हजार २५ मा क्रयविक्रय भइरहेको महासङ्घले जनाएको छ ।  अन्तर्राष्ट्रिय बजारमा आज एक औँस सुन चार हजार ५५ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/174701",
      "image": "https://gorkhapatraonline.com/storage/media/307956/conversions/gold1616-original-thumb.jpg"
    },
    {
      "slug": "174674",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1759968000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, असोज २३ गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु २६, गोलभेँडा सानो (टनेल) प्रतिकिलो रु ४३, गोलभेँडा सानो (भारतीय) प्रतिकिलो रु २५, आलु रातो प्रतिकिलो रु ५४, आलु रातो (भारतीय) प्रतिकिलो रु ३८, आलु रातो (मुडे) प्रतिकिलो रु ४८, आलु सेतो प्रतिकेजी रु ४०, प्याज सुकेको (भारतीय) प्रतिकिलो रु ३७ रहेको छ । यस्तै, गाजर (लोकल) प्रतिकिलो रु ११०, गाजर (तराई) प्रतिकिलो रु ९५, लोकल बन्दा प्रतिकिलो रु ७०, बन्दा तराई प्रतिकिलो रु ५५, काउली स्थानीय प्रतिकिलो रु ६०, काउली तराई प्रतिकिलो रु ५०, रातो मूला प्रतिकेजी रु ६५, सेतो मूला (लोकल) प्रतिकिलो रु ४५, सेतो मूला (हाइब्रिड) प्रतिकिलो रु ५५, भन्टा लाम्चो प्रतिकिलो रु ३५, भन्टा डल्लो प्रतिकिलो रु ४५, तने बोडी प्रतिकिलो रु १२०, मकै बोडी प्रतिकिलो रु ७० मटरकोसा प्रतिकिलो रु २२० कायम भएको छ । यसैगरी, घिउ सिमी (लोकल) प्रतिकिलो रु १२०, घिउ सिमी (हाइब्रिड) प्रतिकिलो रु १००, घिउ सिमी (राजमा) प्रतिकिलो रु २२०, टाटे सिमी प्रतिकेजी रु ६०, भटमास कोसा प्रतिकिलो रु ८५, तीतो करेला प्रतिकिलो रु ५०, लौका प्रतिकिलो रु ६०, परबर (लोकल) प्रतिकिलो रु ७०, परबर (तराई) प्रतिकिलो रु ७०, चिचिण्डो प्रतिकिलो रु ४०, घिरौँला प्रतिकिलो रु ५०, फर्सी पाकेको प्रतिकिलो रु ७०, हरियो फर्सी (लाम्चो) प्रतिकिलो रु ७० हरियो फर्सी (डल्लो) प्रतिकिलो रु ४०, सलगम प्रतिकिलो रु ९०, सखरखण्ड प्रतिकिलो ८० रु बरेला प्रतिकिलो रु १२० कायम गरिएको छ । पिँडालु प्रतिकिलो रु ८०, स्कूस प्रतिकिलो रु १५, रायोसाग प्रतिकिलो रु १२०, पालुङ्गो साग प्रतिकेजी रु ११०, चमसुर प्रतिकेजी रु १५०, तोरीको साग प्रतिकिलो रु ८०, हरियो प्याज प्रतिकिलो रु ८०, च्याउ (कन्य) प्रतिकिलो रु १९०, च्याउ (डल्ले) प्रतिकिलो रु ३००, कुरिलो प्रतिकिलो रु ४५०, निगुरो प्रतिकिलो रु ८० निर्धारण गरिएको छ ।ब्रोकाउली प्रतिकिलो रु १८०, चुकुन्दर प्रतिकिलो रु ७०, रातो बन्दा प्रतिकिलो रु १८०, जिरीको साग प्रतिकिलो रु १८०, सेलरी प्रतिकिलो रु ३००, सौफको साग प्रतिकिलो रु १४०, पुदिना प्रतिकिलो रु ६००, गन्टे प्रतिकिलो रु ७०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १४० र गुन्द्रुक प्रतिकिलो रु ३०० तोकिएको छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १४५, कागती प्रतिकिलो रु १५०, अनार प्रतिकिलो रु ३५०, सुन्तला (भारतीय) प्रतिकिलो रु १५०, तरबुजा हरियो प्रतिकिलो रु ७०, मौसम प्रतिकिलो रु १८०, जुनार प्रतिकिलो रु २५०, भुइँकटहर प्रतिगोटा रु १६०, काँक्रो (लोकल) प्रतिकिलो रु ८०, काँक्रो (हाइब्रिड) प्रतिकिलो रु ४०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २४०, मेवा (नेपाली) प्रतिकिलो रु ५५, मेवा (भारतीय) प्रतिकिलो रु १००, अम्बा प्रतिकिलो रु १०० र लप्सी प्रतिकिलो रु ६५, किबी प्रतिकिलो रु ३००, सरिफा प्रतिकिलो रु १२० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ८५, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ६०, खुर्सानी हरियो (बुलेट) प्रतिकिलो रु ६०, खुर्सानी हरियो (माछे) प्रतिकिलो रु ११०, खुर्सानी हरियो (अकबरे) प्रतिकिलो रु १५०, भेडे खुर्सानी प्रतिकिलो रु १२०, हरियो धनियाँ प्रतिकिलो रु ११०, हरियो लसुन प्रतिकिलो रु १६०, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २३०, रूख टमाटर प्रतिकिलो रु २०० राजा च्याउ प्रतिकिलो रु ३००, सिताके च्याउ प्रतिकिलो रु १००० निर्धारण गरिएको छ । रासस",
      "link": "https://gorkhapatraonline.com/news/174674",
      "image": "https://gorkhapatraonline.com/storage/media/307906/conversions/adrhs-original-thumb.jpg"
    },
    {
      "slug": "174655",
      "title": "जर्मनीले पौने सात अर्बको सहयोग गर्ने",
      "timestamp": 1759968000000,
      "source": "gp",
      "content": "नेपालको विद्युत् पूर्वाधार स्तरोन्नति र स्वास्थ्य, कृषि, सुशासन तथा समावेशी विकासको क्षेत्रमा जर्मन सरकारले चार करोड १० लाख युरो (करिब छ अर्ब ७६ करोड रुपियाँ) सहायता प्रदान गर्ने भएको छ । यसका लागि वित्तीय र प्राविधिक सहयोगसम्बन्धी दुई सम्झौतामा बुधबार हस्ताक्षर भएको छ ।",
      "longContent": "सम्झौतामा हस्ताक्षरगोरखापत्र समाचारदाताकाठमाडौँ, असोज २३ गते । नेपालको विद्युत् पूर्वाधार स्तरोन्नति र स्वास्थ्य, कृषि, सुशासन तथा समावेशी विकासको क्षेत्रमा जर्मन सरकारले चार करोड १० लाख युरो (करिब छ अर्ब ७६ करोड रुपियाँ) सहायता प्रदान गर्ने भएको छ । यसका लागि वित्तीय र प्राविधिक सहयोगसम्बन्धी दुई सम्झौतामा बुधबार हस्ताक्षर भएको छ ।नेपालको ऊर्जा, स्वास्थ्य, कृषि, सुशासन तथा समावेशी विकासका प्राथमिकतालाई सहायता गर्ने गरी सम्झौता भएको अर्थ मन्त्रालयले जनाएको छ । सम्झौतापत्रमा नेपाल सरकारका तर्फबाट अर्थ मन्त्रालयका सहसचिव धनिराम शर्मा र जर्मन सरकारका तर्फबाट काठमाडौँस्थित नेपालका लागि सङ्घीय गणतन्त्र जर्मनीका राजदूत उडो भोल्जले हस्ताक्षर गर्नुभयो । वित्तीय सहयोग सम्झौता अन्तर्गत जर्मन सरकारले विद्युत् वितरण सबलीकरण परियोजनाका लागि दुई करोड युरोसम्मको सहायता प्रतिबद्धता जनाएको छ । “सो परियोजना नेपालको विद्युत् वितरण प्रणालीको स्तरोन्नति र सुदृढीकरणमा केन्द्रित हुने छ,” अर्थ मन्त्रालयले जारी गरेको विज्ञप्तिमा भनिएको छ, “नेपाल विद्युत् प्राधिकरणमार्फत कार्यान्वयन हुने यस परियोजनाले देशभर भरपर्दो र प्रभावकारी विद्युत् सेवा सुनिश्चित गर्ने छ ।” पाँच वर्षभित्र सम्पन्न हुने यस कार्यका लागि नेपाल विद्युत् प्राधिकरण र जर्मन विकास बैङ्कबिच कार्यान्वयन सम्झौता पनि हुने जनाइएको छ ।  प्राविधिक सहयोग अन्तर्गत दुई करोड १० करोड युरोसम्मको अनुमानित प्रतिबद्धतासहित जर्मनीले लैङ्गिक समानता तथा सामाजिक समावेशी रणनीतिका लागि स्वास्थ्य प्रणालीमा गुणस्तरीय पूर्वाधारलाई थप स्तरीय बनाइने उल्लेख छ । त्यस्तै कृषि तथा निजी क्षेत्र विकासमा, समावेशी र जलवायु उत्थानशील आर्थिक विकासलाई प्रवर्धन गर्ने ग्रेप कार्यक्रमलाई पनि यसमा समावेश गरिएको छ । त्यस्तै दिगो विकासमा योगदान पु¥याउने गरी सुशासन, राजस्व क्षेत्र सुधारमा आधारित परियोजना अघि बढाइने अर्थ मन्त्रालयले जनाएको छ । यस प्राविधिक सहायता सम्झौताको कार्यान्वयनसमेत पाँच वर्षभित्र अर्थात् ६ सेप्टेम्बर २०२९ सम्म सम्पन्न हुने उल्लेख गरिएको छ ।अर्थ मन्त्रालयका सहसचिव धनीराम शर्माले जर्मनीको निरन्तर सहयोगप्रति आभार व्यक्त गर्दै यी सम्झौताले नेपाल–जर्मनी सम्बन्धको प्रगाढता र स्थायित्वलाई प्रतिविम्बित गर्ने र समावेशी तथा दिगो विकासप्रतिको साझा प्रतिबद्धता दर्साउने बताउनुभयो । उहाँले जर्मन सरकार तथा जर्मन जनतालाई नेपालको सामाजिक तथा आर्थिक विकासमा पु¥याएको दीर्घकालीन सहकार्य र महत्वपूर्ण योगदानप्रति हार्दिक धन्यवाद व्यक्त गर्नुभयो । नेपालका लागि सङ्घीय गणतन्त्र जर्मनीका राजदूत उडो भोल्जले यो नयाँ प्रतिबद्धताले ऊर्जा, दिगो आर्थिक विकास र स्वास्थ्य क्षेत्रमा नेपाल र नेपाली जनतासँगको सहकार्यलाई अझ प्रगाढ बनाएको बताउनुभयो ।",
      "link": "https://gorkhapatraonline.com/news/174655",
      "image": "https://gorkhapatraonline.com/storage/media/307912/conversions/234-original-thumb.jpg"
    },
    {
      "slug": "174654",
      "title": "अन्तर्राष्ट्रिय बजारमै सुनको भाउमा नयाँ रेकर्ड",
      "timestamp": 1759968000000,
      "source": "gp",
      "content": "अमेरिकी ब्याजदर कटौतीको अपेक्षा र सरकारको आंशिक सटडाउनको चिन्ताबिच लगानीकर्ता सुरक्षित स्थानतर्फ लागेपछि बुधबार सुनको मूल्यले इतिहासमै पहिलो पटक प्रतिऔँस चार हजार डलर पार गरेको छ ।",
      "longContent": "हङकङ, असोज २३ गते । अमेरिकी ब्याजदर कटौतीको अपेक्षा र सरकारको आंशिक सटडाउनको चिन्ताबिच लगानीकर्ता सुरक्षित स्थानतर्फ लागेपछि बुधबार सुनको मूल्यले इतिहासमै पहिलो पटक प्रतिऔँस चार हजार डलर पार गरेको छ ।टेक कम्पनीको तीव्र उकालो रेकर्डमा पुगेपछि अब ती बजार अत्यधिक मूल्याङ्कनमा पुगेको चिन्तासँगै सुनमा लगानी बढेको हो । वर्षभरि व्यापारी विश्वव्यापी आर्थिक अनिश्चित, अमेरिकी राष्ट्रपति डोनाल्ड ट्रम्पको व्यापार नीति र भूराजनीतिक तनावबिच सुनमा निर्भर रहँदै आएका छन् । परिणामस्वरूप सुनको मूल्य यस वर्ष मात्र ५० प्रतिशतभन्दा बढीले बढिसकेको छ । फ्रान्समा प्रधानमन्त्रीको राजीनामा र राष्ट्रपति इमानुएल म्याक्रोनमाथिको राजनीतिक दबाबले पनि सुनलाई थप आकर्षक बनाएको थियो । लामो समयदेखि अस्थिरताका समयमा सुरक्षित सम्पत्ति मानिँदै आएको सुन बुधबार प्रतिऔँस चार हजार ३७.१० डलरसम्म पुगेको छ । यससँगै चाँदी पनि आफ्नै रेकर्ड नजिक पुगेको छ । अमेरिकी सरकारका केही विभाग बन्द हुँदा लगानीकर्तामा अनिश्चितता बढेको छ । यसले विशेषतः रोजगारीसम्बन्धी प्रमुख आर्थिक तथ्याङ्क स्थगित गरेको छ र अमेरिकी केन्द्रीय बैङ्क (फेडरल रिजर्भ) लाई ब्याजदरसम्बन्धी निर्णयमा अन्योलमा पारेको छ ।नेसनल अस्ट्रेलिया बैङ्कका अर्थ विश्लेषक टेलर न्युजेन्टले भन्नुभयो, “सुनको तीव्र वृद्धि एक्सचेन्ज–ट्रेडेड फन्डको बढ्दो आगमन, चीनको बलियो माग र विश्वका केन्द्रीय बैङ्कको खरिदले समर्थन गरेको हो । राजनीतिक, आर्थिक र मुद्रास्फीति अनिश्चिततामा सुन सधैँ लाभमा रहन्छ ।”त्यस्तै पेपर स्टोनका क्रिस वेस्टनले लेख्नुभएको छ, “विश्वका कोष र रिजर्भ प्रबन्धकले वित्तीय अस्थिरता, मुद्रा अवमूल्यन र अनपेक्षित सरकारी नीतिबाट जोगिन हेज खोजिरहेका छन् । सुन त्यसको केन्द्रमा छ ।”यसबिच एसियाली बजारमा भने कमजोरी देखिएको छ । कृत्रिम बुद्धिमत्तामा (एआई) लगानीबारे प्रश्न उठेपछि धातु बजार बलियो रहे पनि इक्विटी बजारमा गिरावट आएको छ । एनभिडिया ४० खर्ब डलर मूल्याङ्कनमा शीर्ष स्थानमा रहे पनि ओरेकलको क्लाउड कम्प्युटिङ नाफा अपेक्षाभन्दा कमजोर रहँदा विश्व बजारमा असर प¥यो ।एसपिआई एसेट म्यानेजमेन्टका स्टिफन इन्सले भन्नुभयो, “पूर्णताका लागि मूल्याङ्कन भएको बजारमा नगद प्रवाहमा सानो ढिलाइ पनि अन्तिम कल जस्तै लाग्छ । व्यापारीले स्पष्टीकरणको प्रतीक्षा गरेनन्, उनीहरूले आफ्नो स्थिति घटाउन थाले । ओरेकलको परिणामले पार्टी समाप्त गरेन तर निश्चित रूपमा मौन बनायो ।”एसियाली बजारमा टेक कम्पनीहरूमा बिक्री बढ्यो । हङकङमा अलिबाबा र जेडिडटकम, ताइपेईमा टिएसएमसी र टोकियोमा रेनेसास तीव्र रूपमा घटे । हङकङ र ताइपेई बजार सबैभन्दा बढी प्रभावित भए भने सिड्नी, मुम्बई र सिङ्गापुरमा पनि गिरावट देखियो ।टोकियोमा सत्तारूढ पार्टीका नेतामा व्यापारमैत्री रूढीवादी साने ताकाइचीको विजयसँगै उकालो गएको बजार बुधबार केही कमजोर भयो । लगानीकर्ता थप मौद्रिक सहजता र प्रोत्साहन योजनाको प्रतीक्षा गरिरहेका छन् । यसैबिच लन्डन, पेरिस र फ्रेङ्कफर्टमा बजार स्थिर देखिए भने वेलिङ्टन, मनिला, बैङ्कक र जकार्तामा सन्तुलित कारोबार भइरहेको थियो ।",
      "link": "https://gorkhapatraonline.com/news/174654",
      "image": "https://gorkhapatraonline.com/storage/media/307885/conversions/gold-shop-1-original-thumb.jpg"
    },
    {
      "slug": "174652",
      "title": "प्रत्येक सहिद परिवारलाई चौधरी समूहले रोजगारी दिने",
      "timestamp": 1759968000000,
      "source": "gp",
      "content": "व्यावसायिक घराना चौधरी समूह (सिजी ग्रुप) ले जेनजी आन्दोलनका क्रममा सहादत प्राप्त गरेका प्रत्येक सहिद परिवारका एक जनालाई रोजगारी दिने घोषणा गरेको छ ।  गु्रपका प्रबन्ध निर्देशक निर्वाण चौधरीले बुधबार सामाजिक सञ्जालमा एक वक्तव्य जारी गर्दै यस्तो घोषणा गर्नुभएको हो ।",
      "longContent": "गोरखापत्र समाचारदाताकाठमाडौँ, असोज २३ गते । व्यावसायिक घराना चौधरी समूह (सिजी ग्रुप) ले जेनजी आन्दोलनका क्रममा सहादत प्राप्त गरेका प्रत्येक सहिद परिवारका एक जनालाई रोजगारी दिने घोषणा गरेको छ ।  गु्रपका प्रबन्ध निर्देशक निर्वाण चौधरीले बुधबार सामाजिक सञ्जालमा एक वक्तव्य जारी गर्दै यस्तो घोषणा गर्नुभएको हो ।  उहाँले आन्दोलनका सहिदप्रति उच्च सम्मान व्यक्त गर्दै आन्दोलनका प्रत्येक सहिद परिवारका एक सदस्यलाई रोजगारी प्रदान गर्ने जानकारी गराउनुभएको हो । “आन्दोलनका सहिदप्रति चौधरी ग्रुपका तर्फबाट हार्दिक श्रद्धाञ्जली एवं परिवारजनप्रति गहिरो समवेदनाका साथ उच्च सम्मान व्यक्त गर्दछौँ,” उहाँले लेख्नुभएको छ, “यो केवल हाम्रो वाचा मात्र होइन, हाम्रो गहिरो कर्तव्य र श्रद्धा हो ।”उक्त आन्दोलनका क्रममा हाम्रो निजी निवास, कार्यालय, सोरुम र कारखानामा भएको ठुलो क्षति र विध्वंस भएको थियो । यो क्षतिले आफूहरूलाई गहिरो पीडा दिएको भए पनि पीडादायी घडीमा पनि दृढ आत्मविश्वाससाथ पुनर्निर्माणको यात्रामा अघि बढेको बताउनुभएको छ ।  “हामीसँगै उभिने छौँ, पुनर्निर्माण गर्ने छौँ, आशा, सहानुभूति र सम्मानसहित यो देशको सुन्दर र उज्ज्वल भविष्य निर्माण गर्ने छौँ,” चौधरीले भन्नुभएको छ ।रोजगारी प्रदान गर्ने कार्यका लागि गु्रपको टिमले सम्पूर्ण सहिद परिवारलाई सम्पर्क गर्दै गरेको र यसका लागि कम्पनीका संस्थागत सञ्चार विभाग प्रमुखसँग पनि सम्पर्कमा आउन अनुरोध गर्नुभएको छ । गत भदौ २३ र २४ गते भएको आन्दोलनका क्रममा चौधरी निवासमा तोडफोड भएको थियो । त्यस्तै चौधरी समूहको सतुङ्गलस्थित सिजी पार्कमा तोडफोड लुटपाट तथा आगजनी गरी ध्वस्त पारिएको थियो । त्यस्तै ग्रुप अन्तर्गतको थापाथलीस्थित सिजी अटोको सोरुममा पनि आगजनी भएको थियो । यस्तो क्षति भए पनि समूहले आफ्नो व्यवसायलाई बलियो रूपमा पुनस्र्थापित गर्न लागिरहेको जनाएको छ । जेनजी आन्दोलनका क्रममा सरकारले घोषणा गरेका सहिदका परिवारका प्रस्तावित सदस्यको योग्यता र क्षमताका आधारमा रोजगारी प्रदान गरिने सञ्चार विभाग प्रमुख मधुसूदन पौडेलले जानकारी दिनुभयो । “घोषित सहिदका परिवार सदस्यको योग्यता क्षमताका आधारमा उच्चतम तहसम्मै हामी रोजगारी दिने हाम्रो तयारी छ,” उहाँले भन्नुभयो,“ हाम्रो प्रधान कार्यालय तथा मातहतका विभिन्न औद्योगिक तथा व्यावसायिक प्रतिष्ठानमा हामीले ससम्मान रोजगारीमा आबद्ध गर्ने छौँ ।”",
      "link": "https://gorkhapatraonline.com/news/174652",
      "image": "https://gorkhapatraonline.com/storage/media/307897/conversions/nirwana-chaudhary-original-thumb.jpg"
    },
    {
      "slug": "174649",
      "title": "जर्मनी पुग्छ तोरीपानीको टिमुर",
      "timestamp": 1759968000000,
      "source": "gp",
      "content": "म्याग्दीको एक गाउँमा फलेको टिमुर युरोपको भान्सासम्म पुग्छ । सुरुमा कोसेलीका रूपमा विभिन्न देशमा पुग्ने गरेको टिमुर अहिले व्यावसायिक रूपमा नै जर्मनीमा निर्यात हुने गरेको छ ।",
      "longContent": "बेनी समाचारदाता  बेनी (म्याग्दी), असोज २३ गते । म्याग्दीको एक गाउँमा फलेको टिमुर युरोपको भान्सासम्म पुग्छ । सुरुमा कोसेलीका रूपमा विभिन्न देशमा पुग्ने गरेको टिमुर अहिले व्यावसायिक रूपमा नै जर्मनीमा निर्यात हुने गरेको छ । मुखमा राख्दा रमरम गर्ने स्वाद भएको मसलेदार टिमुर तरकारी, दाल र अचार तथा जडीबुटीका रूपमा प्रयोग हुन्छ । म्याग्दीमा उत्पादन भएको टिमुर राम्रो गुणस्तरको भएकाले विदेशसम्मबाट माग आउने गरेको टिमुर उत्पादक किसानको भनाइ छ । बेनी नगरपालिका–९, तोरीपानीमा उत्पादन भएको टिमुर तीन वर्षदेखि युरोपेली मुलुक जर्मनी पुग्ने गरेको छ । यहाँ उत्पादन भएको टिमुरको स्वाद जर्मन नागरिकले मन पराउन थालेपछि व्यावसायिक रूपमा नै निर्यात हुन थालेको तोरीपानीका टिमुर उत्पादक कृषक इवगिरी सन्न्यासीले बताउनुभयो । उहाँले भन्नुभयो, “सुरुमा कोसेलीका रूपमा पठाउने गरेका थियौँ । पछि त्यहाँका नागरिकले यहाँको टिमुरको स्वाद मन पराउन थालेपछि तीन वर्षदेखि व्यावसायिक रूपमा निर्यात गर्न थालेका छौँ ।”टिमुर बिक्री गरेर थोरै पैसा हात लाग्ने गरे पनि आफूले फलाएको टिमुर विदेश पुग्दा गौरवको अनुभूति हुने उहाँले बताउनुभयो । उहाँले भन्नुभयो, “मैले उत्पादन गरेको टिमुर दुई वर्षअघि एक मुरी र गत वर्ष दुई मुरी जर्मनी निर्यात गरेको थिएँ । यो वर्ष पनि टिमुरको माग आएको छ ।” काठमाडौँमा रहेको इको हिमालको सहयोगमार्फत टिमुर जर्मनी निर्यात हुने गरेको हो । प्रतिकेजी तीन हजार पाँच सय रुपियाँका दरले बिक्री हुने गरेको उहाँले बताउनुभयो । विभिन्न व्यापारी र समूहले यहाँबाट काठमाडौँ पु¥याएको टिमुर विदेशका अन्य मुलुकमा समेत निर्यात गर्ने गरेका छन् । टिमुर बिक्री गरेर तोरीपानीका किसानको घरखर्च राम्रोसँग चलेको सन्न्यासीले बताउनुभयो । पाखोबारीमा प्राकृतिक रूपमा उम्रिएको टिमुरको बोटबाट राम्रो आम्दानी हुन थालेपछि यहाँका किसानले बिरुवा नै उत्पादन गरेर टिमुर खेती गर्न थालेका छन् । अघिल्लो वर्षभन्दा यस वर्ष टिमुर राम्रो फलेको स्थानीय सोविता परियारले बताउनुभयो । यतिखेर टिमुरको बोट फल पाकेर राताम्मे भएका छन् । विदेश निर्यात हुन थालेपछि टिमुरको मूल्य पनि बढेको परियारले बताउनुभयो । जर्मनीका साथै काठमाडौँ पुगेको टिमुर बेल्जियम, कोरिया, जापान र तिब्बतमा समेत निर्यात हुने गरेको भुमेसिद्ध टिमुर सञ्जाल घतानका अध्यक्ष सागर बानियाँले बताउनुभयो । खोल्सा, भिरालो जमिन र खाद्यान्न बाली उत्पादन नहुने ठाउँमा गरिएको टिमुर खेती यहाँका किसानका लागि राम्रो आम्दानीको स्रोत भएको उहाँले बताउनुभयो ।अघिल्लो वर्ष ४० देखि ५० मुरी टिमुर उत्पादन भएको उहाँले बताउनुभयो । यो वर्ष करिब एक सय मुरी टिमुर उत्पादन हुने अनुमान गरिएको छ । सञ्जाल अन्तर्गत १९ वटा समूहका करिब एक सय घरधुरी कृषकले टिमुर खेती गरेका छन् । डिभिजन वन कार्यालय म्याग्दीका अनुसार तोरीपानीका साथै नेप्टेचौर, स्यानीखेत, काउलेगौँडा, भगवती, नारच्याङ, वेग, पिप्ले, ताकम, दरबाङ र मुना, आखरबोट, बरन्जा, मुदी टिमुर खेतीका लागि पकेट क्षेत्र हुन । असोज, कात्तिक महिना टिमुर टिप्ने उपयुक्त समय हो ।  म्याग्दीमा टिमुर उत्पादन र बजारीकरणका लागि गैरसरकारी संस्था इको हिमालले सहयोग गरेको छ । टिमुर खेतीको सम्भाव्यता अध्ययन गरी जर्मनीको प्रयोगशालामा परीक्षण गरेर अन्तर्राष्ट्रिय बजारमा पु¥याउन सहयोग गरेको जडीबुटीको खोज तथा अनुसन्धानमा विगत दुई दशकदेखि सक्रिय डिभिजन वन कार्यालय म्याग्दीका वन अधिकृत चन्द्रमणि सापकोटाले बताउनुभयो । उहाँका अनुसार जिल्लाभर १५० किसानले व्यावसायिक टिमुर खेती गरेका छन् । म्याग्दीमा फलेको टिमुरको ल्याब परीक्षण गर्दा राम्रो र गुणस्तरयुक्त भएको उहाँको भनाइ छ । यहाँका किसानले बोटमा राम्रोसँग पकाएर टिप्ने भएकाले स्वाद र गुणस्तरमा अन्यत्रको भन्दा राम्रो हुने उहाँको भनाइ छ । टिमुरको बिरुवा रोपेको एक वर्षदेखि उत्पादन दिन थाले पनि राम्रो तरिकाले उत्पादन गर्न १० वर्ष लाग्ने उहाँले बताउनुभयो । समुद्री सतहबाट एक हजार पाँच सयदेखि दुई हजार दुई सय मिटरको उचाइसम्ममा टिमुर खेती गर्न सकिने उहाँले बताउनुभयो । गत वर्ष डिभिजन वन कार्यालयले करिब २० हजार टिमुरका बिरुवा किसानलाई वितरण गरेको थियो । टिमुर खेतीको विस्तार भएकाले अबको १० देखि १२ वर्षमा म्याग्दीबाट ट्रकमै राखेर ढुवानी गर्न मिल्ने गरी टिमुर उत्पादन हुने अनुमान गरिएको उहाँले बताउनुभयो । जिल्लामा उत्पादन भएको टिमुर युरोपसम्म पुगेपछि कृषक उत्साहित भएकाले प्रत्येक वर्ष टिमुर खेतीको विस्तार हुने क्रम वृद्धि भएको डिभिजन वन अधिकृत सापकोटाको भनाइ छ ।",
      "link": "https://gorkhapatraonline.com/news/174649",
      "image": "https://gorkhapatraonline.com/storage/media/307880/conversions/timur-tipdai-original-thumb.jpg"
    },
    {
      "slug": "174611",
      "title": "पहिलो पटक चार हजार डलर नाघ्यो सुन : लगानीकर्ता सुरक्षित स्थानमा",
      "timestamp": 1759881600000,
      "source": "gp",
      "content": "अमेरिकी ब्याजदर कटौतीको अपेक्षा र सरकारको आंशिक सटडाउनको चिन्ताबिच लगानीकर्ता सुरक्षित स्थानतर्फ लागेपछि बुधवार सुनको मूल्यले इतिहासमै पहिलो पटक चार हजार डलर पार गरेको छ ।",
      "longContent": "हङकङ, असोज २२ गते । अमेरिकी ब्याजदर कटौतीको अपेक्षा र सरकारको आंशिक सटडाउनको चिन्ताबिच लगानीकर्ता सुरक्षित स्थानतर्फ लागेपछि बुधबार सुनको मूल्यले इतिहासमै पहिलो पटक चार हजार डलर पार गरेको छ ।टेक कम्पनीको तीव्र उकालो रेकर्डमा पुगेपछि अब ती बजार अत्यधिक मूल्याङ्कनमा पुगेको चिन्तासँगै सुनमा लगानी बढेको हो । वर्षभरि व्यापारी विश्वव्यापी आर्थिक अनिश्चितता, अमेरिकी राष्ट्रपति डोनाल्ड ट्रम्पको व्यापार नीति र भू-राजनीतिक तनावबिच सुनमा निर्भर रहँदै आएका छन् । परिणाम स्वरूप सुनको मूल्य यस वर्ष मात्र ५० प्रतिशतभन्दा बढीले बढि सकेको छ । फ्रान्समा प्रधानमन्त्रीको राजीनामा र राष्ट्रपति इमानुएल म्याक्रोनमाथिको राजनीतिक दबाबले पनि सुनलाई थप आकर्षक बनाएको थियो । लामो समयदेखि अस्थिरताका समयमा सुरक्षित सम्पत्ति मानिँदै आएको सुन बुधबार चार हजार ३७ दशमलव १० डलरसम्म पुगेको छ । यससँगै चाँदी पनि आफ्नै रेकर्ड नजिक पुगेको छ । अमेरिकी सरकारका केही विभाग बन्द हुँदा लगानीकर्तामा अनिश्चितता बढेको छ । यसले विशेषतः रोजगारी सम्बन्धी प्रमुख आर्थिक तथ्याङ्क स्थगित गरेको छ र अमेरिकी केन्द्रीय बैँक ‘फेडरल रिजर्भ’ लाई ब्याजदरसम्बन्धी निर्णयमा अन्योलमा पारेको छ ।नेसनल अस्ट्रेलिया बैँकका अर्थ विश्लेषक टेलर न्युजेन्टले भन्नुभयो, “सुनको तीव्र वृद्धि एक्सचेन्ज-ट्रेडेड फन्डको बढ्दो आगमन, चीनबाटको बलियो माग र विश्वका केन्द्रीय बैँकको खरिदले समर्थन गरेको हो । राजनीतिक, आर्थिक र मुद्रास्फीति अनिश्चिततामा सुन सधैँ लाभमा रहन्छ ।”\tत्यस्तै पेपरस्टोनका क्रिस वेस्टनले लेख्नुभएके छ, “विश्वका कोष र रिजर्भ प्रबन्धकले वित्तीय अस्थिरता, मुद्रा अवमूल्यन र अनपेक्षित सरकारी नीतिबाट जोगिन हेज खोजिरहेका छन्र- सुन त्यसको केन्द्रमा छ ।”यसबिच, एसियाली बजारमा भने कमजोरी देखिएको छ । कृत्रिम बुद्धिमत्तामा (एआई) लगानीबारे प्रश्न उठेपछि धातु बजार बलियो रहे पनि इक्विटी बजारमा गिरावट आएको छ । एनभिडिया ४० खर्ब डलर मूल्याङ्कनमा शीर्ष स्थानमा रहे पनि ओरेकलको क्लाउड कम्प्युटिङ नाफा अपेक्षाभन्दा कमजोर रहँदा विश्व बजारमा असर पर्‍याे ।एसपिआई एसेट म्यानेजमेन्टका स्टिफन इन्सले भन्नुभयो, “पूर्णताका लागि मूल्याङ्कन भएको बजारमा नगद प्रवाहमा सानो ढिलाइ पनि ‘अन्तिम कल’ जस्तै लाग्छ । व्यापारीले स्पष्टीकरणको प्रतिक्षा गरेनन्, उनीहरूले आफ्नो स्थिति घटाउन थाले । ओरेकलको परिणामले पार्टी समाप्त गरेन, तर निश्चितरूपमा मौन बनायो ।”एसियाली बजारमा टेक कम्पनीहरूमा बिक्री बढ्यो । हङकङमा अलीबाबा र जेडीडटकम, ताइपेईमा टिएसएमसी र टोकियोमा रेनेसास तीव्र रूपमा घटे । हङकङ र ताइपेई बजार सबैभन्दा बढी प्रभावित भए भने सिड्नी, मुम्बई र सिङ्गापुरमा पनि गिरावट देखियो ।टोकियोमा सत्तारूढ पार्टीको नेतामा व्यापार-मैत्री रूढीवादी साने ताकाइचीको विजयसँगै उकालो गएको बजार बुधबार केही कमजोर भयो । लगानीकर्ता थप मौद्रिक सहजता र प्रोत्साहन योजनाको प्रतीक्षा गरिरहेका छन् । यसैबिच, लन्डन, पेरिस र फ्रेङ्कफर्टमा बजार स्थिर देखिए भने वेलिङ्टन, मनिला, बैंकक र जकार्तामा सन्तुलित कारोबार भइरहेको थियो । रासस/एएफपी",
      "link": "https://gorkhapatraonline.com/news/174611",
      "image": "https://gorkhapatraonline.com/storage/media/307824/conversions/gold-original-thumb.jpg"
    },
    {
      "slug": "174566",
      "title": "नलगाड जलविद्युत् आयोजना अलपत्र",
      "timestamp": 1759881600000,
      "source": "gp",
      "content": "यहाँको राष्ट्रिय गौरवको नलगाड जलविद्युत् आयोजना अलपत्र परेको छ । सात वर्षअघि सुरु भएको नलगाड जलविद्युत् आयोजनाको विस्तृत परियोजना प्रतिवेदन (डिपिआर) स्वीकृत भएको दुई वर्ष बिते पनि सरकारले पहल नगरेपछि अलपत्र परेको हो ।",
      "longContent": "खलङ्गा समाचारदाता जाजरकोट, असोज २२ गते । यहाँको राष्ट्रिय गौरवको नलगाड जलविद्युत् आयोजना अलपत्र परेको छ । सात वर्षअघि सुरु भएको नलगाड जलविद्युत् आयोजनाको विस्तृत परियोजना प्रतिवेदन (डिपिआर) स्वीकृत भएको दुई वर्ष बिते पनि सरकारले पहल नगरेपछि अलपत्र परेको हो । जाजरकोटको नलगाड नगरपालिका दल्लीमा भूमिगत गृह, बारेकोट गाउँपालिकाको अँधेरीखोलामा बाँध निर्माण गर्ने डिपिआरमा छ । राष्ट्रिय गौरवको आयोजना सरकारको प्राथमिकतामा नपरेपछि जाजरकोटीलगायत कर्णालीका जनता निराश भएका छन् । डिपिआरको प्रतिवेदन एक वर्षअघि सरकारलाई बुझाए पनि आयोजनाप्रति बेवास्ता गरेका कारण ओझेलमा परेको छ । कर्णाली प्रदेशकै गौरवको आयोजना मुआब्जालगायत बाहिरी काम सम्पन्न भएको छ । नलगाड जलविद्युत् आयोजनाका साइड इन्जिनियर पदम थापाले अफिसियल भवन, ब्यारेक, ड्याम साइड जाने दुई वटा पहुँच मार्गलगायत बाहिरी काम भएको बताउनुभयो । उहाँका अनुसार स्वदेशी लगानीले निर्माण हुन नसक्ने नलगाड जलविद्युत् आयोजना ४१७ मेगावाट विदेशी लगानीबाट निर्माण सम्भव छ । लगानीकर्ता नहुँदा निर्माण अलपत्र परेको छ । आयोजना सम्पन्न गर्न मुआब्जालगायत अधिकांश काम सम्पन्न भए पनि ५५५ वटा घरको ह्रास कट्टी गर्ने कि नगर्ने भन्ने विवादले सरकारले उपलब्ध गराएको रकम खातामै थन्किएको छ । आयोजना निर्माणका लागि एक खर्ब २३ अर्ब लाग्ने अनुमान गरिएको छ । आयोजना सात वर्षभित्र सम्पन्न गर्ने लक्ष्य लिइएको छ । २०७३ सालमा दुई वर्ष सात महिनामा (डिपिआर) सम्पन्न गर्ने गरी अस्ट्रेलियन कम्पनी स्मेक, अस्ट्रेलियनको एमडब्लुएच र नेपालको उदय जेभी विस्तृत अध्ययन बोलपत्र गरेपछि डिपिआरको ठेक्का पाएका थिए । डिपिआरको कामसात वर्षपछि तयार भएको छ । डिपिआर र वातावरणीय प्रभाव मूल्याङ्कन (इआइए) को काम अस्ट्रेलियन कम्पनी स्मेक, अस्ट्रेलियनको एमडब्लुएच र नेपालको उदय जेभीले गरेका छन् । आयोजनाको बाँध बनेपछि ४७४ करोड पानी भण्डारण हुने छ । आयोजनाका अनुसार ५४५ मिटरको चौडाइ, २१० मिटर अग्लो जलाशय, आठ हजार तीन सय मिटर अग्लो भूमिगत सुरुङ निर्माण गरी ४१७ मेगावाट विद्युत् उत्पादन हुने डिपिआरको प्रतिवेदनमा उल्लेख गरिएको छ । आयोजना निर्माण भएपछि पूर्वाधार विकास, ग्रामीण अर्थतन्त्रको विकास, विदेशी मुद्रा आर्जन, पर्यटन, रोजगारी, व्यापार व्यवसायको अवसरमा वृद्धि हुने नलगाड नगरपालिका–५ का केशवप्रसाद शर्माले बताउनुभयो । उहाँका अनुसार सरकारले प्राथमिकतामा नराखेपछि दुई वर्षदेखि आयोजना अलपत्र अवस्थामा छ । जाजरकोटबाट कर्णाली प्रदेश सभाका सदस्य वेदराज सिंहलगायत आयोजनाप्रति चासो राख्ने सरोकारवाला निकायले सरकारसँग कर्णाली प्रदेशकै गौरवको आयोजनालाई अघि बढाइदिन पटक पटक आग्रह गरे पनि सुनुवाइ नहुँदा ओझेलमा परेको छ । पाँच वर्षपछि पूर्वसम्भाव्यताको काम सकिएको, ६५ किलोमिटर जग्गा अधिग्रहणको प्रक्रिया अघि बढाएको आयोजनाका इन्जिनियर थापाले बताउनुभयो । उहाँका अनुसार २०६९ सालमा नलसिंहगाड जलविद्युत् आयोजना विकास समितिको नामले अघि बढेको आयोजना २०७४ सालमा नलगाड जलविद्युत् हाइड्रोपावर कम्पनी भएको छ । प्रधानमन्त्री, ऊर्जामन्त्री र अर्थमन्त्रीको पहल कदमीबाट आयोजनाले गति लिने, कर्णालीका जनताको भाग्य भविष्य सुन्दर बन्ने इन्जिनियर थापाको भनाइ छ ।",
      "link": "https://gorkhapatraonline.com/news/174566",
      "image": "https://gorkhapatraonline.com/storage/media/307695/conversions/Nalgad-pic-original-thumb.jpg"
    },
    {
      "slug": "174536",
      "title": "विद्युत् आपूर्ति चुस्त बनाउन छलफल",
      "timestamp": 1759881600000,
      "source": "gp",
      "content": "बाढीपहिरोपछि देशका विभिन्न ठाउँबाट छिनछिनमा बत्ती जाने गरेको गुनासो आइरहेका बेला ऊर्जा जलस्रोत तथा सिँचाइमन्त्री कुलमान घिसिङले नेपाल विद्युत् प्राधिकरणका कार्यकारी निर्देशकसहितका अधिकारीसँग छलफल गर्नुभएको छ ।",
      "longContent": "गोरखापत्र समाचारदाताकाठमाडौँ, असोज २२ गते ।  बाढीपहिरोपछि देशका विभिन्न ठाउँबाट छिनछिनमा बत्ती जाने गरेको गुनासो आइरहेका बेला ऊर्जा जलस्रोत तथा सिँचाइमन्त्री कुलमान घिसिङले नेपाल विद्युत् प्राधिकरणका कार्यकारी निर्देशकसहितका अधिकारीसँग छलफल गर्नुभएको छ । प्राधिकरणका पूर्वकार्यकारी निर्देशकसमेत रहनुभएका मन्त्री घिसिङले विद्युत् प्रणालीलाई अझ भरपर्दो, गुणस्तरीय, सुरक्षित र आधुनिक बनाउन अल्पकालीन, मध्यकालीन र दीर्घकालीन रूपमा गर्नुपर्ने आवश्यक नीतिगत एवं प्राविधिक सुधारका विषयमा छलफल गर्नुभएको थियो । सोमबार साँझ घिसिङले नेपाल विद्युत् प्राधिकरणमातहतको स्युचाटारस्थित विद्युत् भार प्रेषण केन्द्रको अनुगमन र सोही क्रममा छलफल गर्नुभएको हो । घिसिङले देशभरको विद्युत् उत्पादन, प्रसारण र वितरण प्रणालीको अवस्था, ग्रिड सञ्चालन, विद्युत् माग तथा आपूर्ति व्यवस्थापन, विद्युत् निर्यात, बाढीपहिरोबाट क्षति भएका विद्युत् आयोजनालगायतका विषयमा जानकारी लिनुभएको थियो । बाढीपहिरोले क्षति पु¥याएका संरचनाको मर्मतसम्भार गरी तत्काल विद्युत् सेवा चालु गराउनुपर्ने बताउँदै घिसिङले छिनछिनमा बत्ती जाने गुनासो तत्काल सम्बोधनलाई उच्च प्राथमिकतामा राखी सोहीबमोजिम मातहतका कार्यालयलाई तयारी अवस्थामा राख्न आग्रह गर्नुभयो । उहाँले विद्युत्गृह, प्रसारण लाइन तथा सबस्टेसनलाई पूर्ण क्षमतामा चलाउन, विद्युत् आपूर्तिका लागि महìवपूर्ण मानिएका मस्र्याङ्दी कोरिडोर २२० केभी, हेटौँडा–ढल्केबर चार सय केभी प्रसारण निर्माणमा विशेष ध्यान दिन, आगामी हिउँदयामको विद्युत् व्यवस्थापनमा लाग्न प्राधिकरण व्यवस्थापनलाई आग्रह गर्नुभयो । प्राधिकरणका कार्यकारी निर्देशक मनोज सिलवाल र केन्द्रका निर्देशक चन्दनकुमार घोषले विद्युत् उत्पादन, माग, आपूर्ति, निर्यात, प्रणाली सञ्चालनको अवस्था तथा समस्यालगायतका विषयमा जानकारी गराउनुभएको थियो । कार्यकारी निर्देशक सिलवालले बाढीपहिरोले क्षति पु¥याएका संरचना मर्मत गरी विद्युत् सेवा चालु गराउन टोली तयारी अवस्थामा राखी सोहीबमोजिम काम भइरहेको जानकारी गराउनुभएको थियो ।",
      "link": "https://gorkhapatraonline.com/news/174536",
      "image": "https://gorkhapatraonline.com/storage/media/307663/conversions/kulman-at-ldc-original-thumb.jpg"
    },
    {
      "slug": "174535",
      "title": "सूर्यज्योतिको एक करोड पचास लाख सहयोग",
      "timestamp": 1759881600000,
      "source": "gp",
      "content": "सूर्यज्योति लाइफ इन्स्योरेन्स कम्पनीले भौतिक पूर्वाधार पूनर्निर्माण कोषमा एक करोड ५० लाख रुपियाँ सहयोग गरेको छ । मङ्गलबार कम्पनीका प्रमुख कार्यकारी अधिकृत प्रकाश विक्रम खत्रीले सो रकम बराबरको चेक अर्थमन्त्री रामेश्वर खनाललाई हस्तान्तरण गर्नुभएको हो ।",
      "longContent": "गोरखापत्र समाचारदाताकाठमाडौँ, असोज २२ गते ।  सूर्यज्योति लाइफ इन्स्योरेन्स कम्पनीले भौतिक पूर्वाधार पूनर्निर्माण कोषमा एक करोड ५० लाख रुपियाँ सहयोग गरेको छ । मङ्गलबार कम्पनीका प्रमुख कार्यकारी अधिकृत प्रकाश विक्रम खत्रीले सो रकम बराबरको चेक अर्थमन्त्री रामेश्वर खनाललाई हस्तान्तरण गर्नुभएको हो । सरकारले गत भदौ २३ र २४ गते भएको जेनजी आन्दोलनका क्रममा भएको क्षति भएका सार्वजनिक भौतिक संरचना पुनर्निर्माण, आर्थिक पुनरुत्थान र राहतलगायतका लागि ‘भौतिक पूर्वाधार पुनर्निर्माण कोष’ स्थापना गरी सबैलाई यसमा सहयोग गर्न आह्वान गरेको थियो । सरकारले आह्वान गरे अनुसार राष्ट्र पुनर्निर्माणको महान् अभियानमा सहभागी हुन कम्पनीले आर्थिक सहयोग प्रदान गर्ने निर्णय भएको कम्पनीले जनाएको छ ।",
      "link": "https://gorkhapatraonline.com/news/174535",
      "image": "https://gorkhapatraonline.com/storage/media/307662/conversions/suryajyoti-aid-original-thumb.jpg"
    },
    {
      "slug": "174534",
      "title": "युएईको भ्रमण भिसामा नयाँ नियम",
      "timestamp": 1759881600000,
      "source": "gp",
      "content": "संयुक्त अरब इमिरेट्स (युएई) ले आप्रवासीलाई भ्रमण भिसासम्बन्धी नयाँ नियम लागु गरेको छ । नयाँ नियम अनुसार युएईमा भ्रमण भिसामा जान चाहने परिवार, आफन्त वा साथीलाई प्रायोजन (स्पोन्सर) गर्न स्पोन्सरको आम्दानीको स्रोत मासिक चार हजारदेखि १५ हजार दिरामसम्म हुनुपर्ने प्रावधान लागु गरेको हो ।",
      "longContent": "गोरखापत्र समाचारदाताकाठमाडौँ, असोज २२ गते । संयुक्त अरब इमिरेट्स (युएई) ले आप्रवासीलाई भ्रमण भिसासम्बन्धी नयाँ नियम लागु गरेको छ । नयाँ नियम अनुसार युएईमा भ्रमण भिसामा जान चाहने परिवार, आफन्त वा साथीलाई प्रायोजन (स्पोन्सर) गर्न स्पोन्सरको आम्दानीको स्रोत मासिक चार हजारदेखि १५ हजार दिरामसम्म हुनुपर्ने प्रावधान लागु गरेको हो ।  नयाँ प्रावधान अनुसार युएई भ्रमणका लागि आफन्तलाई स्पोन्सर गर्नुअघि स्पोन्सरको आम्दानी स्पष्ट हुनुपर्ने छ र न्यूनतम तलब पूरा गर्न सक्नेले मात्रै आफन्त वा साथीलाई भ्रमण भिसामार्फत युएई लैजान सक्ने छन् ।  नयाँ नियम अनुसार विभिन्न चार तह निर्धारण गरिएको छ । जसमा पहिलो तहमा पर्ने बुबाआमा, श्रीमान्/श्रीमती, छोराछोरीलाई भ्रमण भिसामार्फत युएई लैजानका लागि मासिक न्यूनतम चार हजार युएई दिराम मासिक तलब हुनुपर्ने उल्लेख छ । यस्तै दोस्रो तहमा दाजुभाइ, दिदीबहिनी, हजुरबा, हजुरआमा, नातिनातिनीलाई भ्रमण भिसामा लैजानका लागि मासिक आठ हजार दिराम तलब हुनुपर्ने छ । तेस्रो तहमा पर्ने काकाकाकी, मामा, फुपू कजिनलाई भ्रमण भिसामा लैजानेका लागि मासिक आठ हजार दिराम न्यूनतम तलब हुनुपर्ने छ । युएईले नातेदारबाहेकका साथीभाईलाई भ्रमण भिसामा लैजान सकिने तर यसका लागि स्पोन्सरको तलब मासिक १५ हजार दिराम हुनुपर्ने उल्लेख गरेको छ । परराष्ट्र मन्त्रालयका प्रवक्ता लोकबहादुर पौडेल क्षेत्रीले युएईको भ्रमण भिसामा पारदर्शिता कायम गर्न नयाँ नियम लागु गरेको हुन सक्ने बताउनुभयो । उहाँले युएई सरकारको पछिल्लो भ्रमण भिसा परिवर्तनसम्बन्धी नयाँ व्यवस्थाका कारण त्यहाँ रहेका नेपालीलाई पर्ने असरबारे भने युएईस्थित नेपाली दूतावासमार्फत बुझ्ने काम भएको जानकारी दिनुभयो । उहाँले भन्नुभयो, “युएईको नयाँ नियमले युएईमा रहेका हाम्रा नागरिकलाई केकस्तो असर गर्छ भन्ने विषयमा यथार्थ विवरण दुई दिनभित्र परराष्ट्र मन्त्रालयलाई उपलब्ध गराउन युएईमा रहेको दूतावासलाई पत्राचार गरेका छौँ ।”युएईको सङ्घीय प्राधिकरण (आइसिपी) ले पहिचान र नागरिकता, भन्सार र बन्दरगाह सुरक्षाका लागि आय अनिवार्य गरेको हो । नयाँ नियम अनुसार भ्रमण भिसा आवेदन दिँदा नाता प्रमाणित कागजात पेस गर्नुपर्ने छ । आवेदकले कम्तीमा छ महिना म्याद रहेको राहदानी तथा फिर्ती यात्रा टिकट पेस गर्नुपर्ने छ ।",
      "link": "https://gorkhapatraonline.com/news/174534",
      "image": "https://gorkhapatraonline.com/storage/media/307660/conversions/UAE-Flag-original-thumb.jpg"
    },
    {
      "slug": "174533",
      "title": "आर्थिक वृद्धि २.१ प्रतिशतमा झर्ने विश्व बैङ्कको अनुमान",
      "timestamp": 1759881600000,
      "source": "gp",
      "content": "चालु आर्थिक वर्ष २०८२/८३ मा नेपालको आर्थिक वृद्धि २.१ प्रतिशतमा झर्ने अनुमान गरिएको छ । गत भदौ २३ र २४ गतेको जेनजी आन्दोलनका क्रममा भएको अशान्ति र बढेको राजनीतिक तथा आर्थिक अनिश्चितका कारण आव (सन् २०२५/२६) मा आर्थिक वृद्धि २.१ प्रतिशतमा झर्ने अनुमान विश्व बैङ्कले गरेको हो ।",
      "longContent": "गोरखापत्र समाचारदाताकाठमाडौँ, असोज २२ गते । चालु आर्थिक वर्ष २०८२/८३ मा नेपालको आर्थिक वृद्धि २.१ प्रतिशतमा झर्ने अनुमान गरिएको छ । गत भदौ २३ र २४ गतेको जेनजी आन्दोलनका क्रममा भएको अशान्ति र बढेको राजनीतिक तथा आर्थिक अनिश्चितका कारण आव (सन् २०२५/२६) मा आर्थिक वृद्धि २.१ प्रतिशतमा झर्ने अनुमान विश्व बैङ्कले गरेको हो । दक्षिण एसियाको विकासको अद्यावधिक प्रतिवेदन ‘साउथ एसिया डिभलपमेन्ट अपडेट’ शीर्षकमा मङ्गलबार प्रकाशित प्रतिवेदनमा आर्थिक वृद्धिको सम्भावित घट्ने दायरा विद्यमान वृद्धिदरभन्दा १.५ देखि २.६ प्रतिशत हुने अनुमान गरिएको छ । आव २०८१/८२ मा नेपालको आर्थिक वृद्धिदर ४.६१ प्रतिशत थियो । जेनजी आन्दोलनका क्रममा भएको अशान्तिका कारण अन्तर्राष्ट्रिय पर्यटक आगमनमा तीव्र गिरावट आउने र सम्पत्ति नोक्सानीले बिमा उद्योगलाई असर गर्ने अपेक्षा गरिएको प्रतिवेदनमा उल्लेख छ । लगानीकर्ताको कमजोर विश्वासले निजी लगानी र गैरजलविद्युत् निर्माणमा बाधा पु¥याउने प्रक्षेपण विश्व बैङ्कको छ । धान उत्पादन हुने मुख्य क्षेत्रमा ढिलो भएको वर्षाले कृषि क्षेत्रलाई बाधा पु¥याउने तर पुनर्निर्माण प्रयासले पुनर्लाभलाई समर्थन गर्ने र आव सन् २०२७/२८ मा गति लिने अपेक्षा गरिएको छ । सन् २०२६ मा भने नेपालको आर्थिक वृद्धि ४.७ प्रतिशत रहने प्रक्षेपण विश्व बैङ्कको छ । यो प्रतिवेदनले नेपालमा एक महिनाअघि भएको जेनजी आन्दोलनको क्षतिलाई ध्यानमा राख्दै यस्तो प्रक्षेपण गरेको हो । सरकारी र निजी क्षेत्रले सार्वजनिक गरेको प्रारम्भिक विवरण अनुसार सार्वजनिक सम्पत्तिमा एक खर्ब र सङ्गठित निजी क्षेत्रको सम्पत्तिमा ८० अर्ब रुपियाँ बराबरको क्षति पुगेको छ । यसका निजी क्षेत्रको क्षतिको दायित्व बिमा कम्पनीबाट हुने भए पनि सरकारी भौतिक सम्पत्तिको बिमा नभएका कारण क्षतिको सम्पूर्ण दायित्व सरकारको थाप्लामा परेको छ । बिमा कम्पनीमा परेको दाबीको पछिल्लो विवरण अनुसार निजी क्षेत्रबाट २३ अर्ब ३९ करोड रुपियाँ बिमा कम्पनीमा दाबी परेको छ । दाबी आउने क्रम जारी रहेकाले यसमा अरू रकम थपिने छ ।बिमा कम्पनीले भुक्तानी गर्ने काम थालेका छन् । हिमालयन एभरेस्ट इन्स्योरेन्स लिमिटेडले गत भदौ २३ र २४ गतेको जेनजी आन्दोलनका क्रममा क्षति पुगेका सम्पत्तिको २१ करोड ७४ लाख ४५ हजार ८३१ रुपियाँ दाबी भुक्तानी गरेको छ । उक्त कम्पनीले हालसम्म क्षतिपूर्ति दाबी गरिएका २८७ वटा दाबीमध्ये २४५ वटाका लागि उक्त रकम भुक्तानी गरेको जनाएको छ । विश्व बैङ्कको प्रतिवेदनमा जेनजी आन्दोलनसम्मको मूल्याङ्कनलाई आधार मानेर विवरण सार्वजनिक भए पनि त्यसको एक महिनापछि यही असोज १८ र १९ गतेको मुसलधारे वर्षाका भएको भौतिक तथा पूर्वाधारको क्षतिले आर्थिक वृद्धिको प्रक्षेपणलाई अरू तल झार्ने सम्भावना रहेको छ । बाढीपहिरोबाट भएको क्षतिको विवरण आइसकेको छैन । भुटान सबैभन्दा माथिप्रतिवेदन अनुसार सन् २०२६ मा दक्षिण एसियाली देशमा भुटानको आर्थिक वद्धिदर सबैभन्दा बढी ७.३ प्रतिशत रहने छ । त्यसपछि भारतको ६.५ प्रतिशत, बङ्गलादेशको ४.८ प्रतिशत, माल्दिभ्स ३.९ प्रतिशत र श्रीलङ्काको ३.५ प्रतिशत रहने प्रक्षेपण छ । विश्व बैङ्कले यस प्रतिवेदनमा पाकिस्तानलाई समावेश गरेको छैन । प्रतिवेदनले नेपालमा जेनजी आन्दोलन जस्तै बङ्गलादेश र श्रीलङ्कामा भएका आन्दोलनको पनि विश्लेषण गरेको छ । प्रतिवेदनको मुख्य विषय भने रोजगारी, कृत्रिम बौद्धिकता र व्यापार रहेको छ ।",
      "link": "https://gorkhapatraonline.com/news/174533",
      "image": "https://gorkhapatraonline.com/storage/media/307659/conversions/world-bank-1-original-thumb.jpg"
    },
    {
      "slug": "174530",
      "title": "आन्दोलनले पर्यटनमा असर",
      "timestamp": 1759881600000,
      "source": "gp",
      "content": "देशमा उत्पन्न विषम परिस्थितिको असरका कारण पर्यटक आगमन घटेको छ । नेपालमा सेप्टेम्बर र अक्टोबरको समयलाई पर्यटनका लागि आकर्षक यामका रूपमा लिइन्छ तर यामको सुरुमै पर्यटकीय संरचनामा पुगेको क्षति र सुरक्षा संवेदनशीलताका कारण सेप्टेम्बरमा गत वर्षभन्दा १८ प्रतिशतले पर्यटक घटेका छन् ।",
      "longContent": "गोरखापत्र समाचारदाताकाठमाडौँ, असोज २२ गते । देशमा उत्पन्न विषम परिस्थितिको असरका कारण पर्यटक आगमन घटेको छ । नेपालमा सेप्टेम्बर र अक्टोबरको समयलाई पर्यटनका लागि आकर्षक यामका रूपमा लिइन्छ तर यामको सुरुमै पर्यटकीय संरचनामा पुगेको क्षति र सुरक्षा संवेदनशीलताका कारण सेप्टेम्बरमा गत वर्षभन्दा १८ प्रतिशतले पर्यटक घटेका छन् । पर्यटन बोर्डका कार्यकारी निर्देशक दीपकराज जोशीले भन्नुभयो, “आन्दोलनपछि दिनचर्या करिब सामान्य अवस्थामा फर्किए पनि अन्तर्राष्ट्रिय समुदायमा प्रवाह भएको असुरक्षा र अस्थिरताको गलत सन्देशका कारण पर्यटक आगमनमा असर देखिएको छ । सामाजिक सञ्जालमार्फत फैलिएका प्रदर्शनका दृश्य, जेल तथा कारागारबाट भागेका कैदी र लुटिएका हतियारबारेका सुरक्षा संवेदनशील प्रचारले पर्यटन क्षेत्रको अन्तर्राष्ट्रिय छविमा नै प्रतिकूल असर पुगेको देखिन्छ ।”आन्दोलनका कारण धेरै पर्यटकले नेपाल भ्रमण रद्द गरे पनि पछिल्ला सात दिनमा सरदर दैनिक चार हजारका दरले पर्यटक आगमन वृद्धि हुँदै गएको उहाँले जानकारी दिनुभयो । सन् २०२४ को सेप्टेम्बरमा ९६ हजार ३०२ विदेशी पर्यटक भित्रिएकामा यो वर्षको सोही अवधिमा ७८ हजार ७११ विदेशी पर्यटक नेपाल आएका छन् । जुन गत वर्षको तुलनामा १८.३ प्रतिशतले कमी हो । त्यसअघि सन् २०२३ को सेप्टेम्बरमा ९१ हजार १२ जना विदेशी पर्यटक नेपाल आएका थिए ।  बोर्डका अनुसार सन् २०२५ को नौ महिनामा आठ लाख १५ हजार २७३ पर्यटक नेपाल भित्रिएका छन् । यसअघि जनवरीमा ७९ हजार ९९१, फेब्रुअरीमा ९६ हजार ८८०, मार्चमा एक लाख २१ हजार ६८७, अप्रिलमा एक लाख १६ हजार ४९०, मेमा ८६ हजार २१६, जुनमा ७६ हजार ४२५, जुलाईमा ७० हजार १९३ र अगस्ट महिनामा ८८ हजार ६८० जना विदेशी पाहुना नेपाल भ्रमणमा आएका थिए ।",
      "link": "https://gorkhapatraonline.com/news/174530",
      "image": "https://gorkhapatraonline.com/storage/media/307656/conversions/tourist-sancharkarmi-ph.-original-thumb.jpg"
    },
    {
      "slug": "174497",
      "title": "श्रीलङ्काको मन्दीबाट रिकभरी ‘असमान’ र सुस्त : विश्व बैँक",
      "timestamp": 1759795200000,
      "source": "gp",
      "content": "विश्व बैँकले मङ्गलबार नगद सङ्कटमा परेको श्रीलङ्काको सबैभन्दा खराब आर्थिक मन्दीबाट पुनः प्राप्ति ‘असमान र अपूर्ण’ रहेको र धेरै घरपरिवारले सन् २०२२ को सङ्कटको समयमा गुमाएको जीविकोपार्जन पुनः प्राप्त गर्न नसकेको बताएको छ ।",
      "longContent": "कोलम्बो, असोज २१ गते । विश्व बैँकले मङ्गलबार नगद सङ्कटमा परेको श्रीलङ्काको सबैभन्दा खराब आर्थिक मन्दीबाट पुनः प्राप्ति ‘असमान र अपूर्ण’ रहेको र धेरै घरपरिवारले सन् २०२२ को सङ्कटको समयमा गुमाएको जीविकोपार्जन पुनः प्राप्त गर्न नसकेको बताएको छ ।दक्षिण एसियाली यस टापु राष्ट्रको पछिल्लो समीक्षामा विश्व बैँकले सन् २०२५ मा ४.६ प्रतिशत र सन् २०२६ मा ३.५ प्रतिशतमा अर्थतन्त्र वृद्धि हुने अनुमान गरेको छ । यो गत वर्षको ५ प्रतिशतबाट घटेको हो । श्रीलङ्काको अर्थतन्त्रले सन् २०२२ मा सबैभन्दा खराब मन्दीको सामना गरेको थियो । उक्त वर्ष अर्थचतन्त्र ७.३ प्रतिशतले सङ्कुचित भएको थियो । सोही समयमा तत्कालीन राष्ट्रपति गोटाबाया राजापाक्षलाई महिनौँको सडक विरोधपछि राजीनामा दिन बाध्य पारिएको थियो । “यद्यपि हालको आर्थिक प्रगति उत्साहजनक छ, रिकभरी असमान र अपूर्ण छ”, विश्व बैँकका श्रीलङ्का विश्लेषक डेभिड सिस्लेनले कोलम्बोमा पत्रकारलाई भन्नुभयो ।गरिबी दर घटेको भए पनि सन् २०१९ को तुलनामा अझै दोब्बर रहेको छ । “श्रम बजार सुधार गर्न ढिलो भएको छ”, सिस्लेनले भन्नुभयो, दुई करोड २० लाख मानिसमध्ये करिब १० प्रतिशत अझै गरिबीको रेखामुनि बस्छन् ।” खाद्यान्न मूल्य उच्च रहिरहँदा विशेष गरी कमजोर समूहमा कुपोषण गम्भीर समस्या बनेको छ ।देशले सन् २०२२ अप्रिलमा ४६ अर्ब डलरको विदेशी ऋण चुकाएको थियो र सन् २०२३ को सुरुमा अन्तर्राष्ट्रिय मुद्रा कोषबाट दुई अर्ब ९० करोड डलरको चार वर्षे बेलआउट प्राप्त गरेको थियो । एक वर्षअघि सत्तामा आउनुभएका राष्ट्रपति अनुरा कुमार दिसानायकेको प्रशासनले उहाँका पूर्ववर्तीले ल्याएका धेरै कठोर उपाय र उच्च कर कायम राखेको छ । रासस/एएफपी",
      "link": "https://gorkhapatraonline.com/news/174497",
      "image": "https://gorkhapatraonline.com/storage/media/307580/conversions/The-world-bank-original-thumb.jpg"
    },
    {
      "slug": "174466",
      "title": "सुनको मूल्य निरन्तर अकासिँदो",
      "timestamp": 1759795200000,
      "source": "gp",
      "content": "अन्तर्राष्ट्रिय बजारमा सुनको मूल्यमा वृद्धि भएसँगै त्यसको प्रभाव स्थानीय बजारमा पनि परेको छ । सोमबारको तुलनामा आज एक तोला सुन दुई हजार ३०० ले महँगो भएको छ ।",
      "longContent": "काठमाडौँ, असोज २१  गते ।  अन्तर्राष्ट्रिय बजारमा सुनको मूल्यमा वृद्धिभएसँगै त्यसको प्रभाव स्थानीय बजारमा पनि परेको छ । सोमबारको तुलनामा आज एक तोला सुन दुई हजार ३०० ले महँगो भएको छ । नेपाल सुनचाँदी व्यवसायी महासङ्घका अनुसार सोमबार दुई लाख ३३ हजार १०० मा कारोबार भएको एक तोला सुनको मोल आज दुई हजार ३०० ले बढेर दुई लाख ३५ हजार ४०० कायम भएको छ । चाँदीको मूल्य भने स्थिर छ ।सोमबार एक तोला चाँदी दुई हजार ९६० मा खरिदबिक्री भएको थियो । गत आइतबार एक तोला सुन दुई लाख ३० हजार ६०० मा किनबेच भएको थियो भने त्यति नै परिमाणको चाँदी दुई हजार ९३० मा क्रयविक्रय भएको थियो । अन्तर्राष्ट्रिय बजारमा आज एक औँस सुन तीन हजार ९६५ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/174466",
      "image": "https://gorkhapatraonline.com/storage/media/307491/conversions/_gold-original-thumb.jpg"
    },
    {
      "slug": "174465",
      "title": "सूर्यज्योति लाइफ इन्स्योरेन्सद्वारा डेढ करोड सहयोग",
      "timestamp": 1759795200000,
      "source": "gp",
      "content": "सूर्यज्योति लाइफ इन्स्योरेन्स कम्पनी लिमिटेडले  क्षतिग्रस्त भौतिक संरचनाको पुनःनिर्माणका लागि नेपाल सरकारलाई एक करोड पचास लाख रुपियाँ सहयोग गरेको छ।",
      "longContent": "काठमाडौँ, असोज २० गते । सूर्यज्योति लाइफ इन्स्योरेन्स कम्पनी लिमिटेडले  क्षतिग्रस्त भौतिक संरचनाको पुनःनिर्माणका लागि नेपाल सरकारलाई एक करोड पचास लाख रुपियाँ सहयोग गरेको छ।सो रकम भौतिक पूर्वाधार कोषमा जम्मा गरिनेछ । भदौ २३ र २४ गतेको जेन्जी आन्दोलनका क्रममा क्षतिग्रस्त भएका संरचना पुनः निर्माणका लागि सो सहयोग प्रदान गरिएको जानकारी कम्पनीका प्रमुख कार्यकारी अधिकृत प्रकाश विक्रम थापाले दिनुभयो । अर्थ मन्त्रालय, सिंहदरबारमा आयोजित कार्यक्रममा उक्त रकम बराबरको चेक अर्थमन्त्री रामेश्वरप्रसाद खनाललाई हस्तान्तरण गरिएको छ । सूर्यज्योति लाइफ इन्स्योरेन्सले विगतदेखि नै प्राकृतिक विपत्, शिक्षा, स्वास्थ्य, र सामाजिक उत्तरदायित्वअन्तर्गतका विभिन्न क्षेत्रमा योगदान गर्दै आएको छ।",
      "link": "https://gorkhapatraonline.com/news/174465",
      "image": "https://gorkhapatraonline.com/storage/media/307481/conversions/artha-1ff-original-thumb.jpg"
    },
    {
      "slug": "174419",
      "title": "बाढीबाट बत्तिस जलविद्युत् आयोजना प्रभावित",
      "timestamp": 1759795200000,
      "source": "gp",
      "content": "यही असोज १७ गतेदेखि १९ गतेसम्म आएको भारी वर्षाका कारण तीन प्रदेशका १० जिल्लामा रहेका ३२ जलविद्युत् आयोजना प्रभावित भएका छन् ।",
      "longContent": "गोरखापत्र समाचारदाताकाठमाडौँ, असोज २१ गते । यही असोज १७ गतेदेखि १९ गतेसम्म आएको भारी वर्षाका कारण तीन प्रदेशका १० जिल्लामा रहेका ३२ जलविद्युत् आयोजना प्रभावित भएका छन् । स्वतन्त्र ऊर्जा उत्पादकको संस्था, नेपाल (इप्पान) का अनुसार हालसम्म सञ्चालनमा रहेका १८० मेगावाट क्षमताका १७ आयोजना र निर्माणाधीन ३३८ मेगावाट क्षमताका १५ जलविद्युत् आयोजना बाढीबाट प्रभावित भएको विवरण प्राप्त भएको छ । विगतका वर्षमा बाढीको पूर्वसूचना प्राप्त नहुँदा तथा प्राप्त सूचनाप्रति पनि विश्वस्त नहुँदा ठुलो मानवीय क्षतिसमेत हुँदै आएकोमा सूचना प्राप्तिकै कारण यस पटक मानवीय क्षति हुन नपाएको इप्पानका अध्यक्ष गणेश कार्कीले बताउनुभयो । १५ आयोजना इलामका बाढीपहिरोका कारण सबैभन्दा बढी इलामका १५ वटा जलविद्युत् आयोजनाको उत्पादन बन्द भएको छ । जसमा ४.५ मेगावाटको माईखोला, आठ मेगावाटको माईखोला क्यासकेड, २२ मेगावाटको माईखोला (सानिमा माई), सात मेगावाटको माई क्यासकेड, ७.८ मेगावाटको सुपरमाई, ९.६ मेगावाटको सुपरमाई ‘ए’ छन् । त्यस्तै तीन मेगावाटको सुपरमाई ‘ए’ क्यासकेड, ७.६ मेगावाटको जोगमाई खोला, ५.२ मेगावाटको जोगमाई क्यासकेड, ६.२ मेगावाटको तल्लो जोगमाई पनि क्षतिग्रस्त छन् । क्षतिका कारण बन्द भएका अन्य आयोजनामा ९.५ मेगावाटको माईबेनी, ९.९ मेगावाटको माथिल्लो माई, ५.१ मेगावाटको माई ‘सी’ क्यासकेड, ४.६ मेगावाटको पुवा २ र तीन मेगावाटको अप्पर पुवा १ जलविद्युत् आयोजना रहेका छन् । पाँचथरमा रहेको १४.९ मेगावाटको हेवाखोला र बागमती प्रदेशमा रहेको ५२.४ मेगावाटको लिखु ४ जलविद्युत् आयोजना प्रभावित भएका छन् । लिखु ४ मर्मतपश्चात् सञ्चालनमा आइसकेकोे छ ।बन्दै गरेका आयोजनामा पनि क्षतिनिर्माणाधीन जलविद्युत् आयोजनामा सबैभन्दा धेरै क्षति पहुँच मार्गमा देखिएको छ । मनाङमा रहेको ४९.९५ मेगावाटको दाना खोला जलविद्युत् आयोजनाको पहुँचमार्ग धेरै स्थानमा बिग्रिएको प्रवर्धक कम्पनी लालुपाते हाइड्रोपावरका सञ्चालक मोहनकुमार डाँगीले जानकारी दिनुभयो ।इलाममा रहेको १० मेगावाटको सिद्धिखोला जलविद्युत् आयोजना १० दिनभित्र व्यावसायिक उत्पादनमा जाने तयारीमा रहेकोमा बाढीले क्षति पु‍याउँदा यसको विद्युत् उत्पादन मिति अनिश्चित भएको छ ।  पाँचथरमा रहेको २१.५ मेगावाटको सभाखोला ‘बी’ र ९.९ मेगावाटको हेवाखोला जलविद्युत् आयोजनाको निर्माण सामग्री र निर्माण उपकरण नै बगाएको जनाइएको छ ।सिन्धुपाल्चोकमा रहेका चार जलविद्युत् आयोजनाको पहुँचमार्ग पनि बाढीले बगाएको छ । जसमा ३६.५१ मेगावाटको ब्रह्मायणी, १५.१५ मेगावाटको माथिल्लो ब्रह्मायणी, चार मेगावाटको बलेफी र २२.५ मेगावाटको तल्लो बलेफी जलविद्युत् आयोजनाको पहुँच मार्ग बाढीले बगाएको छ ।रसुवामा रहेको २० मेगावाटको लाङटाङ खोला, भोजपुरमा रहेको १५.५ मेगावाटको इर्खुवा खोला ‘बी’, १४.५ मेगावाटको माथिल्लो इर्खुवा, म्याग्दीमा रहेको २२.५ मेगावाटको माथिल्लो ठुलो खोला, लमजुङमा रहेको ६.८२ मेगावाटको हिडी खोला, रामेछापमा रहेको ४८.८ मेगावाटको खिम्ति २ र धादिङमा रहेको ४.५ मेगावाटको गसाली खोला जलविद्युत् आयोजनाको पहुँच मार्गलगायतका विभिन्न संरचनामा क्षति पुगेको इप्पानले जनाएको छ ।",
      "link": "https://gorkhapatraonline.com/news/174419",
      "image": "https://gorkhapatraonline.com/storage/media/307424/conversions/IMG_5391-original-thumb.jpg"
    },
    {
      "slug": "174934",
      "title": "बलात्कार गरेको आरोपमा पक्राउ",
      "timestamp": 1760054400000,
      "source": "gp",
      "content": "फरक क्षमता भएकी आफ्नै दिदिलाई बलात्कार गरेको अभियोगमा खोटाङका एक पुरुषलाई प्रहरीले पक्राउ गरेको छ । फरक क्षमता भएकी ६५ वर्षीया वृद्धा दिदिलाई बलात्कार गरेको अभियोगमा खोटाङ हलेसी तुवाचुङ नगरपालिकाका ४२ वर्षीया भाई पक्राउ परेका हुन् ।",
      "longContent": "राजकुमार भट्टराईखोटाङ, असोज २४ गते । फरक क्षमता भएकी आफ्नै दिदिलाई बलात्कार गरेको अभियोगमा खोटाङका एक पुरुषलाई प्रहरीले पक्राउ गरेको छ । फरक क्षमता भएकी ६५ वर्षीया वृद्धा दिदिलाई बलात्कार गरेको अभियोगमा खोटाङ हलेसी तुवाचुङ नगरपालिकाका ४२ वर्षीया भाई पक्राउ परेका हुन् । असोज २१ गते मौखिक जाहेरीका आधारमा उनलाई पक्राउ गरिएको जिल्ला प्रहरी कार्यालय खोटाङका प्रहरी निरीक्षक राजु विष्टले बताउनुभयो । असोज २२ गते जाहेरी दर्ता गरेर जिल्ला अदालत खोटाङबाट म्याद थप गरी अनुसन्धान सुरु गरिएको उहाँको भनाइ छ । पीडित महिलाको असोज २२ गते जिल्ला अस्पताल खोटाङमा स्वास्थ्य परीक्षण गरिएको प्रहरीले जनाएको छ ।",
      "link": "https://gorkhapatraonline.com/news/174934",
      "image": "https://gorkhapatraonline.com/storage/media/308395/conversions/Pakrau-original-thumb.jpg"
    },
    {
      "slug": "174924",
      "title": "राष्ट्रपति कार्यालयमा प्रधानमन्त्रीसहित दलका नेताहरू छलफलमा",
      "timestamp": 1760054400000,
      "source": "gp",
      "content": "राष्ट्रपति रामचन्द्र पौडेलले आह्वान गर्नु भएको सर्वदलीय बैठक राष्ट्रपति कार्यालयमा सुरु भएको छ । बैठकमा २०८२ फागुन २१ गते हुने प्रतिनिधि सभा सदस्य निर्वाचनको तयारी र राजनीतिक सहकार्यका विषयमा छलफल हुँदैछ ।",
      "longContent": "गाेरखापत्र अनलाइन काठमाडौं, असोज २४ गते । राष्ट्रपति रामचन्द्र पौडेलले आह्वान गर्नु भएको सर्वदलीय बैठक राष्ट्रपति कार्यालयमा सुरु भएको छ । बैठकमा २०८२ फागुन २१ गते हुने प्रतिनिधि सभा सदस्य निर्वाचनको तयारी र राजनीतिक सहकार्यका विषयमा छलफल हुँदैछ । राष्ट्रपतिभवन शीतल निवासमा शुक्रबार बसेको उक्त बैठकमा अन्तरिम सरकारका प्रधानमन्त्री सुशीला कार्कीसहित सबै मन्त्रीको सहभागिता रहेको छ । बैठकमा नेपाली कांग्रेसतर्फबाट उपसभापति पूर्णबहादुर खड्का र महामन्त्री गगन थापा, नेकपा (एमाले) तर्फबाट वरिष्ठ उपाध्यक्ष ईश्वर पोखरेल र महासचिव शंकर पोखरेल, नेकपा (माओवादी केन्द्र) तर्फबाट वरिष्ठ उपाध्यक्ष नारायणकाजी श्रेष्ठ र सचिव वर्षमान पुन सहभागी हुनुहुन्छ । त्यसैगरी, राष्ट्रिय स्वतन्त्र पार्टीतर्फबाट कार्यबहाक सभापति डीपी अर्याल र सह–महामन्त्री विपिन कुमार आचार्य, राष्ट्रिय प्रजातन्त्र पार्टीतर्फबाट प्रवक्ता ज्ञानेन्द्र शाही र मिना लामा, नेकपा (एकीकृत समाजवादी) तर्फबाट उपाध्यक्ष राजेन्द्र पाण्डे र महासचिव घनश्याम भुषाल बैठकमा उपस्थित हुनुहुन्छ । यस्तै, जनता समाजवादी पार्टी (जसपा) बाट रेनु यादव, जनमत पार्टीबाट चन्द्रकान्त राउत र डा. जयकुमार राउत, लोकतान्त्रिक समाजवादी पार्टी (लोसपा) बाट ज्ञानेन्द्र झा र सर्वेन्द्रनाथ शुक्ला, नागरिक उन्मुक्ति पार्टीबाट रेशम चौधरी, नेपाल मजदुर किसान पार्टीबाट सुनिल प्रजापति, र जसपा नेपालबाट विद्युत बज्राचार्य र प्रकाश अधिकारी सहभागी हुनुहुन्छ ।",
      "link": "https://gorkhapatraonline.com/news/174924",
      "image": "https://gorkhapatraonline.com/storage/media/308406/conversions/prez-24-original-thumb.jpg"
    },
    {
      "slug": "174884",
      "title": "सुतेको अवस्थामा पुरुष मृत फेला",
      "timestamp": 1760054400000,
      "source": "gp",
      "content": "धनकुटाको साँगुरीगढी गाउँपालिका –१, स्थित जोगेनमा सुतेकै अवस्थामा एक पुरुष मृत फेला पर्नुभएको छ । शुक्रबार बिहान करिब ५ बजे मृत अवस्थामा पुरुष मृत फेला पर्नुभएको हो ।",
      "longContent": "सन्तोष सुवेदीपाख्रीबास, (धनकुटा) असोज २४ गते । धनकुटाको साँगुरीगढी गाउँपालिका –१, स्थित जोगेनमा सुतेकै अवस्थामा एक पुरुष मृत फेला पर्नुभएको छ । शुक्रबार बिहान करिब ५ बजे मृत अवस्थामा पुरुष मृत फेला पर्नुभएको हो । मृत्यु हुनेमा स्थानीय ४२ वर्षीय पृथ्वीराज राई रहनुभएको छ । उहाँ बिहीबार साँझ खाना खाएर सुत्नुभएको थियो । भोलिपल्ट बिहान राईकी छोरीले मृत अवस्थामा फेला पारेको जिल्ला प्रहरी कार्यालय धनकुटाका प्रहरी प्रवक्ता डिएसपी राजन कार्कीले जानकारी दिनुभयो । घटनापश्चात् जिल्ला प्रहरी कार्यालय धनकुटाबाट प्रहरी टोली खटिएको छ । थप अनुसन्धान भइरहेको प्रहरीले जनाएको छ ।राईको मृत्युको कारण खुल्न बाँकी छ, थप अनुसन्धान तथा कानुनी प्रक्रिया अगाडि बढाइएको शवलाई पोष्टमार्टमका लागि जिल्ला अस्पताल धनकुटा ल्याइएको प्रहरीले जानकारी दिएको छ ।",
      "link": "https://gorkhapatraonline.com/news/174884",
      "image": "https://gorkhapatraonline.com/storage/media/308304/conversions/death-1-original-thumb.jpg"
    },
    {
      "slug": "174882",
      "title": "पशुहाटको नालीमा व्यक्ति मृत फेला",
      "timestamp": 1760054400000,
      "source": "gp",
      "content": "झापाको दमकमा एक व्यक्तिको शव फेला परेको छ । दमक वडा –७ पशुहाटको नालीभित्र एक पुरुषको शङ्कास्पद अवस्थामा शव फेला परेको इलाका प्रहरी कार्यालय दमकले जनाएको छ ।",
      "longContent": "विष्णुप्रसाद पोखरेलदमक, असोज २४ गते । झापाको दमकमा एक व्यक्तिको शव फेला परेको छ । दमक वडा –७ पशुहाटको नालीभित्र एक पुरुषको शङ्कास्पद अवस्थामा शव फेला परेको इलाका प्रहरी कार्यालय दमकले जनाएको छ ।शुक्रबार बिहान स्थानीयले टिनको छानो भएको पशु राख्ने टहरामा रहेको गाईवस्तुले पानी खाने नालीभित्र शव देखेपछि स्थानीयले नजिकै रहेको इलाका प्रहरी कार्यालय दमकलाई खबर गरेका थिए । हरेक बुधबार साप्ताहिक रुपमा दमकको पशुहाटमा पशुबजार लाग्ने गरेको छ ।इलाका प्रहरी कार्यालय दमकका प्रमुख राम तिम्सिनाका अनुसार ५० देखि ५५ वर्षका उमेरजस्तै देखिने पुरुष मृत फेला परेको पहिचान खुल्न सकेको छैन । उहाँका अनुसार मृतकको दाहिने गालामा धारिलो हतियार प्रहार गरेकोजस्तो देखिन्छ । शवको पहिचान र घटनाको विषयमा थप अनुसन्धान जारी रहेको तिम्सिनाले बताउनुभयो । यसैबिच करिब एक सातादेखि बेपत्ता रहनुभएको एक युवाको शव सडेगलेको अवस्थामा फेला परेको छ । मेचीनगर वडा १ देवीगन्ज बस्ने २५ वर्षीय सुजन राजपूतको शव सडेको अवस्थामा फेला परेको जिल्ला प्रहरी कार्यालय झापाले जनाएको छ । असोज १७ गतेदेखि बेपत्ता राजपूतको शव मेचीनगर –१ स्थित सीता पाण्डेको धान खेतमा बिहीबार अपरान्ह फेला परेको हो ।",
      "link": "https://gorkhapatraonline.com/news/174882",
      "image": "https://gorkhapatraonline.com/storage/media/308296/conversions/death-2-original-thumb.jpg"
    },
    {
      "slug": "174874",
      "title": "जुवा खेलिरहेका ११ जना पक्राउ",
      "timestamp": 1760054400000,
      "source": "gp",
      "content": "झापाको बिर्तामोडबाट प्रहरीले ११ जना जुवाडेलाई जुवाजन्य खेल खेलिरहेको अवस्थामा पक्राउ गरेको छ ।",
      "longContent": "विष्णुप्रसाद पोखरेलदमक, असोज २४ गते । झापाको बिर्तामोडबाट प्रहरीले ११ जना जुवाडेलाई जुवाजन्य खेल खेलिरहेको अवस्थामा पक्राउ गरेको छ । जुवा खेल्दैगरेको अवस्थामा बिहीबार राति बिर्तामोड –८ किसनभिट्टास्थित ओमनाथ उप्रेतीको घरको दोस्रो तलामा ११ जनालाई पक्राउ गरिएको जिल्ला प्रहरी कार्यालय झापाका प्रमुख राजन लिम्बुले बताउनुभयो । जुवाजन्य तास खेलिरहेको अवस्थामा उनीहरुलाई पक्राउ गरेर आवश्यक अनुसन्धान गरिएको उहाँले जानकारी दिनुभयो । घरधनी उप्रेतीसहित ११ जनालाई पक्राउ गरिएको बताइए पनि पक्राउ परेकाहरुको नाम खुलाइएको छैन । प्रहरीले तास, नगद २ लाख १५ हजार ५५० रुपियाँ र ९ थान मोबाइल नियन्त्रणमा लिएको जनाएको छ ।",
      "link": "https://gorkhapatraonline.com/news/174874",
      "image": "https://gorkhapatraonline.com/storage/media/308280/conversions/taas-original-thumb.jpg"
    },
    {
      "slug": "174850",
      "title": "बिपी राजमार्गमा आज दिउँसोसम्म ट्रयाक सकिने, शनिबारबाट गाडी चल्ने",
      "timestamp": 1760054400000,
      "source": "gp",
      "content": "यही असोज १७ र १८ गतेको अविरल वर्षासँगै आएको बाढीपहिरोपछि पूर्णरुपमा अवरुद्ध भएको बिपी राजमार्ग शनिबार बिहानबाट सञ्चालनमा आउने भएको छ ।",
      "longContent": "केदार तिमल्सिना बनेपा, असोज २४ गते । यही असोज १७ र १८ गतेको अविरल वर्षासँगै आएको बाढीपहिरोपछि पूर्णरुपमा अवरुद्ध भएको बिपी राजमार्ग शनिबार बिहानबाट सञ्चालनमा आउने भएको छ । क्षतिग्रस्त बिपी राजमार्गलाई शनिबारबाट सञ्चालनमा ल्याउनका लागि सडक डिभिजन भक्तपुर र सडक पुनर्निर्माणको ठेक्का पाएका निर्माण व्यवसायीहरुले अस्थायी डाइभर्सन बनाउने कामलाई तीव्रता दिएका हुन् । सडक डिभिजन भक्तपुरका प्रमुख सिनियर डिभिजनल इन्जिनियर (सिडिई) सुमन योगेशले आज (शुक्रबार) दिउँसोसम्म अवरुद्ध भएको बिपी राजमार्गको सबै स्थानमा अस्थायी ट्रयाक निर्माणको काम सम्पन्न हुने बताउनुभयो । उहाँले अवरुद्ध राजमार्ग सुचारु गर्नका लागि अहिले राजमार्गअन्तर्गतको चार सय बेंस, गिम्दीबेंसी, नार्के, चिउरीबास, चौकीडाँडा, बोक्सीकुना, माम्ती, मङ्गलटारमा काम भइरहेको बताउनुभयो । “चार सय बेंसीमा आज मध्यान्हसम्म काम सकिन्छ, गिम्दीबेंसी, नार्के, चिउरीबासमा समेत काम भइरहेको छ, यी स्थानमा दिउँसोसम्म ट्रयाक खुल्छ, बोक्सी कुनामा आज दिउँसो ३/४ बजेसम्म ट्रयाक खोल्ने काम सक्ने गरी काम भइरहेको छ” सिडिई योगेशले भन्नुभयो । उहाँले आज दिउँसो ४ बजेभित्र अवरुद्ध बिपी राजमार्गको सबै स्थानमा ट्रयाक खुल्ने बताउनुभयो । “गत साताको बाढीपहिरोबाट बिपी राजमार्गअन्तर्गत काभ्रेपलाञ्चोक खण्डतर्फ चार किलोमिटर सडकको डाइभर्सन सडक पूर्णरुपमा क्षति भएको छ, शुक्रबार दिउँसोसम्म हामी ट्रयाक खोल्ने काम सक्छौँ, अहिले हामीले सडकमा काम गरिरहेका उपकरणका लागि इन्धन लैजानको लागि ट्रयाक खोलेका हौँ, सबै ठाउँमा ट्रयाक सम्पन्न भएपछि शुक्रबार दिउँसो र रातभर काम गरेर शनिबार बिहानबाट साना/ठुला सबै सवारी चल्ने गरी सडक बनाउँछौँ” सिडिई योगेशले थप्नुभयो । उहाँले अहिले ट्रयाक खुलेकोमध्ये सबैभन्दा चौकीडाँडादेखि कटुञ्जेसम्मको दूरी लामो र उकालो र अप्ठ्यारो भएको बताउँदै उक्त स्थानमा सहज रुपमा सवारी साधन सञ्चालनका लागि रातभर सडकको सतह मिलाउनेलगायतको काम भइरहेको बताउनुभयो ।सडक डिभिजनले अवरुद्ध राजमार्गमा ट्रयाक खोल्ने, त्यसमा साना/ठुला सवारी सञ्चालनका लागि सतह मिलाउने, चौकीडाँडालगायतको असजिलो स्थानहरुमा डबल लेन बनाउँदै सवारी सञ्चालन गरिने जनाएको छ । बाढीपहिरोबाट अवरुद्ध भएको राजमार्गलाई तुरुन्त खुलाउनका लागि सरकारले निर्देशन दिएसँगै सडक डिभिजन, निर्माण व्यवसायीका दुई दर्जनभन्दा बढी उपकरण प्रयोग गरिएको छ । छिटो सडक खुलाउन रातभर काम सङ्घीय राजधानी काठमाडौँलाई पूर्वी तराई र पहाडी जिल्लासँग जोड्ने छोटो दूरीको लाइफलाइन सडकको रुपमा लिइएको बिपी राजमार्ग दसैँलगत्तैको बाढीपहिरोबाट अवरुद्ध भएपछि सरकारले तीन दिनभित्र सञ्चालनमा ल्याउने जनाएको थियो ।सरकारले बिहीबारभित्र सञ्चालनमा ल्याउने घोषणा गरे पनि रोसी खोलामा पानीको बहाव कम नभएका कारण सरकारले भनेको समयमा सडक सञ्चालनमा आउन सकेन । सरकारले राजमार्ग सुचारु गर्नका लागि सडक विभाग, सडक डिभिजनलाई दबाब दिएसँगै सडक डिभिजन र सडक पुनर्निर्माणको ठेक्का पाएको निर्माण व्यवसायीले दिउँसो र राति उपकरण चलाउने चालक राखेर २४ सै घण्टा सडक निर्माणको काम गरेका हुन् । सिनियर डिभिजनल इन्जिनियर योगेशले अवरुद्ध राजमार्ग सञ्चालनका लागि गए राति चौकीडाँडामा सतह सुधार, माम्ती, चिउरीबास झाँगमा रातभर बत्तीको  व्यवस्थापन गरेर सडकको काम गरिएको बताउनुभयो । उहाँले खोलिएको ट्रयाकमा सतह सुधारको लागि शुक्रबार रातभर काम गरिने बताउनुभयो । बाढीले क्षति गरेको बिपी राजमार्गको डालाबेशीदेखि चारसयबेंसीसम्मको पुनर्निर्माणका लागि खानी/एवान/कमलजीत जेभी र चारसयबेशीदेखि भकुण्डेबेंसीसम्म लामा/नवकान्तिपुर जेभीले ठेक्का पाएको छ । ठेक्का लागिसकेको यी दुई स्थानको सडकको काम सम्बन्धित निर्माण व्यवसायीबाट गराइएको छ भने जाइकाले गर्ने भनेको राजमार्गको बर्खेखोलादेखि पिप्लेसम्मको सडक र पिप्ले (सुख्खापहिरो)देखि डालाबेंसीसम्मको सडकको सडक डिभिजनले नै बनाएको हो । पिप्लेदेखि डालाबेंसीसम्मको सडकको ठेक्का मूल्याङ्कनको काम भइरहेको छ । गत वर्ष असोज दोस्रो साताको बाढीपहिरोबाट बिपी राजमार्गमा चौकीडाँडादेखि बर्खेखोलासम्मको २९ किलोमिटर सडक पूर्णरुपमा क्षति भएको थियो भने यस पटक राजमार्गको १६ स्थानमा क्षति भएको थियो ।",
      "link": "https://gorkhapatraonline.com/news/174850",
      "image": "https://gorkhapatraonline.com/storage/media/308230/conversions/Untitled-1-original-thumb.jpg"
    },
    {
      "slug": "174811",
      "title": "‘भयरहित वातावरणमा निर्वाचन गराउँछौँ’",
      "timestamp": 1760054400000,
      "source": "gp",
      "content": "सरकारले आगामी फागुन २१ गते प्रतिनिधि सभाको निर्वाचन मिति तोकेको छ । निर्वाचन नेपालको संविधान तथा निर्वाचनसम्बन्धी कानुनले निर्धारण गरेको आवधिक नभई आकस्मिक रूपमा राष्ट्रले आवश्यकता ठानेको हो ।",
      "longContent": "सरकारले आगामी फागुन २१ गते प्रतिनिधि सभाको निर्वाचन मिति तोकेको छ । निर्वाचन नेपालको संविधान तथा निर्वाचनसम्बन्धी कानुनले निर्धारण गरेको आवधिक नभई आकस्मिक रूपमा राष्ट्रले आवश्यकता ठानेको हो । गत भदौ २३ र २४ गते जेनजी समूहको आन्दोलनका बलमा गठन भएको सरकारले निर्वाचन मिति घोषणा गरेको हो । सरकारी घोषणा अनुसार तोकिएकै मितिमा स्वच्छ, पारदर्शी र भयरहित वातावरणमा विधिपूर्वक निर्वाचन सम्पन्न गराउन निर्वाचन आयोगले आन्तरिक तथा बाह्य तयारीलाई तीव्रता दिएको छ । निर्वाचनकै विषयमा केन्द्रित रहेर निर्वाचन आयोगका कार्यवाहक प्रमुख निर्वाचन आयुक्त रामप्रसाद भण्डारीसँग गोरखापत्र दैनिकका लागि सूर्यप्रसाद पाण्डेले गरेको कुराकानीको सम्पादित अंश : आगामी फागुन २१ गते सम्पन्न हुने प्रतिनिधि सभा सदस्य निर्वाचनको तयारी कसरी भइरहेको छ ? राष्ट्रपतिले भदौ २७ गते निर्वाचन घोषणा गर्नुभयो । उक्त घोषणा भएदेखि नै आयोग निर्वाचनको तयारी र सञ्चालनका लागि दत्तचित्त भएर लागिसकेको छ । निर्वाचन घोषणा भएको भोलिपल्ट अर्थात् भदौ २८ गते नै आयोगले साधिकार निकायसँग सल्लाह गरेर तुरुन्त मतदाता नामावली सङ्कलन तथा दर्ता खोल्न अनुरोध गरेको थियो । सरोकारवाला निकायसँगको छलफलपछि राष्ट्रपतिबाट अध्यादेशसमेत जारी भएर मतदाता नामावली सङ्कलन कार्य सुरु भइसकेको छ । यस अनुसार २०८२ फागुन २० गते १८ वर्ष उमेर पूरा हुने नेपाली नागरिकले फागुन २१ गते हुने निर्वाचनमा मतदान गर्न पाउँछन् । निर्वाचन व्यवस्थापन र प्रक्रिया सञ्चालनका लागि प्रधानमन्त्री, गृहमन्त्री, अर्थमन्त्री, सञ्चारमन्त्री, शिक्षामन्त्री, कानुनमन्त्रीलगायतका मन्त्री तथा अन्य सरोकारवाला निकायसँग बैठक भइसकेको छ । उक्त बैठकमा हामीले निर्वाचनका लागि आर्थिक स्रोतको सुनिश्चितता मागेका थियौँ । बैठकमा सरकारको तर्फबाट निर्वाचनका लागि आर्थिक स्रोतको सुनिश्चितता हुन्छ भन्ने आश्वासन पनि पाइसकेका छौँ । आवश्यक आर्थिक स्रोतका लागि हामी अब लिखित रूपमा लेखेर पठाउँछौँ । त्यसपछि थप प्रक्रिया अघि बढ्छ ।निर्वाचन गर्न आयोगले कति बजेट आवश्यक पर्ने अनुमान गरेको छ ? निर्वाचन पूर्ण रूपमा सम्पन्न गराउन कति खर्च लाग्छ भन्ने सन्दर्भमा आयोगले लेखाजोखा गरेर हिसाब निकाल्ने काम गरिरहेको छ । धेरै खर्च निर्वाचन प्रयोजनका लागि आवश्यक पर्ने प्रचारप्रसार सामग्री, मतपत्र र मतपेटिकामा लाग्छ । मतपेटिका हामीले विदेशबाट ल्याउनुपर्ने हुन्छ । हामीसँग अघिल्लो निर्वाचनका लागि ल्याइएको मतपेटिका अहिले पनि सुरक्षित छ । अब आउने निर्वाचनको लागि थप मतपेटिका किन्नु पर्दैन । कागज पनि हामीसँग पुरानै मौज्दात छ । यस हिसाबले निर्वाचनका लागि सबैभन्दा धेरै खर्च हुने सामग्री हामीले किन्नु पर्दैन । त्यसका अतिरिक्त विदेशबाट आयात गर्नुपर्ने अन्य केही सामग्री छन् । ती सामग्री पनि छिटोभन्दा छिटो पारदर्शी प्रक्रियाबाट आयात गर्छौं ।अघिल्ला निर्वाचनभन्दा केही फरक प्रयोग पनि हुन्छ कि ? यो निर्वाचनमा सकेसम्म स्वदेशमै उत्पादित सामग्रीको प्रयोगलाई प्राथमिकता दिने योजना बनाएका छौँ । अझ जहाँ निर्वाचन हुन्छ, त्यही उत्पादन भएको सामग्रीको प्रयोगलाई उच्च प्राथमिकता दिनु पर्छ भन्ने सोच बनाएका छौँ । अर्को विशेषता भनेको हामीले निर्वाचनमा प्लास्टिकजन्य सामग्रीको प्रयोगलाई कम गर्दै हरित निर्वाचनको अवधारणा पनि अघि सारेका छौँ । भारत, मलेसिया, फिलिपिन्सलगायतका मुलुकले पनि यो अवधारणा लागु गरिसकेका छन् । निर्वाचनसँग सरोकार राख्ने निकायसँगको छलफल कसरी अघि बढेको छ ? हामी निर्वाचनको पूर्वतयारीमा छौँ । व्यवस्थापनका लागि विभिन्न छलफल गरिरहेका छौँ । हामीलाई चाहिने सामानको पहिचान गरिरहेका छौँ । निर्वाचन सफलतापूर्वक सम्पन्न गर्न हामी लागिसकेका छौँ । त्यसबाहेक निर्वाचनलाई सहजीकरण गर्ने प्रयोजनका लागि राजनीतिक दल तथा विभिन्न सरोकारवाला निकायसँग पनि छलफल गर्दै छौँ । सञ्चारकर्मी, नागरिक समाज, मानव अधिकारकर्मी, विभिन्न पेसागत व्यावसायिक सङ्गठन, नेपाल बार एसोसियसनलगायतसँग पनि छलफल गर्दै छौँ । निर्वाचन स्वतन्त्र, स्वच्छ र भयरहित वातावरणमा सम्पन्न गराउन कुनै कसर बाँकी राख्दैनौँ ।आयोगले निर्वाचनसँग सरोकार राख्ने अन्य पक्षसँग संवाद गरिराखेका छ । संवादको अतिरिक्त निर्वाचन आयोगमा दर्ता भएका दललाई असोज ३० गते छलफल र राय परामर्शका लागि बोलाएका छौँ । पत्र पनि पठाएका छौँ । नयाँ दललाई पनि कात्तिक मसान्तअघि नै दर्ता गरेर आयोगबाट प्रमाणपत्र लिइसक्न भनेका छौँ । निर्वाचनमा सहभागी हुन आयोगमा दर्ता भएको प्रमाणपत्रलगायतका कागजपत्र पेस गर्नुपर्ने हुन्छ । कात्तिक मसान्तभित्र दल दर्ता गरेर प्रमाणपत्र लिन नसक्नेले फागुन २१ गतेको निर्वाचनमा भाग लिन नपाउने विज्ञप्तिमार्फत जानकारी गराइसकेका छौँ । निर्वाचनको विश्वसनीयता र स्वतन्त्रताका विषयमा अन्तर्राष्ट्रिय जगत्ले पनि हेरिरहेको हुन्छ । अझ नेपालको निर्वाचन आयोग त विश्वमै सफल निर्वाचन आयोगमध्येमा पर्छ । यसको गरिमा र प्रतिष्ठा जोगाउँदै यस पटकको निर्वाचन प्रक्रियालाई कसरी अघि बढाउँदै हुनुहुन्छ ?यो कुरा सत्य हो । नेपालको निर्वाचन आयोग विश्वमा सफलतापूर्व निर्वाचन गराउने विश्वका निर्वाचन आयोगमध्येमा पर्छ । नेपालको निर्वाचन आयोगलाई २०२३ सालमा पहिलो पटक संविधानले चिनेको थियो । त्यसपछि आयोगमार्फत विभिन्न चरणमा विभिन्न प्रक्रियाको जनमतसङ्ग्रह पनि सफलतापूर्वक सम्पन्न भइसकेको छ । म आफैँले पनि विश्वका विभिन्न निर्वाचनको पर्यवेक्षण गर्ने मौका पाएको थिएँ । त्यहाँको र हाम्रो निर्वाचन प्रक्रियामा खासै असमानता छैन, निर्वाचन आयोगको छविलाई उच्च राख्न र निर्वाचनलाई सफलतापूर्वक सम्पन्न गर्न निर्वाचन सञ्चालन गर्ने व्यक्तिको निष्ठा राम्रो हुनु पर्छ । छवि राम्रो हुनु पर्छ । हामी यी सबै पक्षलाई उच्च प्राथमिकता दिएर स्वच्छ, पारदर्शी, भयरहित र निष्ठापूर्वक निर्वाचन सफल गर्छौं । कानुनको दायराभन्दा बाहिर कसैलाई जान दिँदैनौँ । निर्वाचनको निष्ठालाई दायाबाया हुन दिन्नौँ । भदौ २३ र २४ गतेको प्रदर्शनका क्रममा प्रहरीका धेरै भवन जलेका छन्, धेरैमा क्षति पुगेका छन्, हतियार पनि लुटिएका छन् । यस्तो अवस्थामा भयरहित वातावरणमै निर्वाचन हुन्छ भन्ने आधार के छन् ?निर्वाचनको समयमा सुरक्षाको प्रश्न सधैँ आउँछ र आउनु पर्छ पनि । निर्वाचनलाई सफलतापूर्वक सम्पन्न गर्ने मुख्य सरोकारवाला पक्ष भनेको शान्ति सुरक्षा हो । शान्ति सुरक्षा र अमनचयन कायम गराउन नेपाल प्रहरी, सशस्त्र प्रहरी, राष्ट्रिय अनुसन्धान विभाग र नेपाली सेनासहितका सङ्गठन क्रियाशील छन् । शान्ति सुरक्षा र अमनचयन कायम भएन भने निर्वाचनमा असर पर्छ भन्नेमा हामी सचेत छौँ । यसैलाई ध्यानमा राखेर हामीले सरोकारवाला निकायसँग पनि छलफल गरिरहेका छौँ । सुरक्षा निकायको इच्छाशक्ति भयो भने निर्वाचन भयरहित वातावरणमा सम्पन्न हुन्छ । निर्वाचनको सुरक्षाका विषयमा प्रधानमन्त्री, गृहमन्त्री, गृहसचिव, सुरक्षा निकायका प्रमुखसँग छलफल हुँदा उहाँहरू उच्च मनोबलका साथ आउनुभएको छ । यस हिसाबले पनि हामी ढुक्क छौँ कि अब आउने निर्वाचन शान्तिपूर्ण वातावरणमा हुन्छ । निर्वाचनलाई लक्षित गरेर नयाँ मतदाता नामावली सङ्कलनको काम कसरी अघि बढिरहेको छ ? निर्वाचन घोषणा भएको भोलिपल्टै हामीले साधिकार निकायलाई भेटेर नयाँ मतदाता नामावली सङ्कलनको कामलाई जकिसके छिटो अघि बढाउन भनेका थियौँ । सोही अनुसार अहिले नामावली सङ्कलनको काम अघि बढिरहेको छ । अहिले मतदाताले आफू जुन कुनै ठाउँमा बसेको छ, त्यही ठाउँबाट मतदाता नामावली लेखाउन सक्नुहुन्छ । मतदान कहाँ गर्ने ? कुन ठाउँको स्थायी बसोवासी हो भन्ने विषय भने उहाँहरूले स्पष्ट खुलाउनु पर्छ । मतदान भने उहाँहरूले आफ्नै जिल्लामा गएर गर्नु पर्छ । निर्वाचन पर्यवेक्षणको तयारी कसरी भइरहेको छ ? आयोगको तर्फबाट निर्वाचन कार्यतालिका प्रकाशन भइसकेको छ । कार्यतालिका अनुसार स्वदेशमा रहेका विभिन्न मानव अधिकारकर्मी, सञ्चारकर्मी, पेशागत सङ्घ सङ्गठनलगायतलाई पर्यवेक्षणका लागि दरखास्त आह्वान गर्छौं । त्यो प्रक्रिया पूरा गरेर आउनेलाई अनुमति दिन्छौँ । पर्यवेक्षणका लागि छुट्टै आचारसंहिता पनि हुन्छ । पर्यवेक्षकले उक्त आचारसंहिता पालना गर्नु पर्छ । निर्वाचन पर्यवेक्षणका लागि विदेशीलाई पनि आमन्त्रण गर्छौं । विदेशी कूटनीतिक निकाय, आयोगसँग सम्बन्ध रहेको अन्तर्राष्ट्रिय निर्वाचन आयोगका प्रतिनिधिलगायतलाई पनि निर्वाचन पर्यवेक्षणका लागि आह्वान गर्छौं । उहाँहरू आएर निर्वाचन पर्यवेक्षण गरेको विगतको परम्परा पनि छ । उहाँहरूले पर्यवेक्षण गरेपछि निर्वाचन कसरी सम्पन्न भयो ? स्वच्छ र पारदर्शी भयो कि भएन ? शान्ति सुरक्षा कायम भयो कि भएनलगायतका विषयमा अध्ययन गरेर प्रतिवेदन तयार पार्नुहुन्छ । हामी उक्त प्रतिवेदन सार्वजनिक पनि गर्छौं । हाम्रो निष्ठामा कसैले पनि प्रश्न गर्न नसक्ने गरी निर्वाचन सम्पन्न गर्छौं ।निर्वाचनसँग सम्बन्धित उम्मेदवारी मनोनयन, दर्ता, फिर्तालगायत कहिले सार्वजनिक हुन्छ ? निर्वाचनसँग सम्बन्धित आन्तरिक कार्यतालिका भनेको हामीले के के काम गर्छौं भनेर तयार पार्ने कामको योजना हो । त्यो धेरै सार्वजनिक गर्नु पनि पर्दैन र गोप्य राख्नु पनि पर्दैन । निर्वाचन कार्यतालिकाभित्र उम्मेदवारले मनोनयन गर्नेदेखि मतदानको नतिजा सार्वजनिक गर्नेसम्मको काम पर्छ । त्यसका लागि गृहकार्य गरिरहेका छौँ । त्यो कार्यतालिका राजपत्रमा पनि आउँछ । उक्त कार्यतालिका केही समयपछि पूर्ण रूपमा सार्वजनिक गर्छौं । निर्वाचनमा मतदान परम्परागत रूपमा प्रयोग हुँदै आएको कागजी प्रक्रियाबाट हुन्छ कि विद्युतीय उपकरणको प्रयोगबाट ? यसलाई विविध तरिकाबाट विश्लेषण गर्नुपर्ने हुन्छ । हुन त निर्वाचन आयोग सधैँ प्रविधिको प्रयोग गरेर मतदान गराउने सोचाइमा नै छ । अन्तर्राष्ट्रिय स्तरमा पनि कागजको माध्यमबाट गरिएको भन्दा विद्युतीय माध्यमबाट गरिएको मतदानको विश्वसनीयतामा प्रश्न उठ्ने गरेको छ । कतिपय मुलुकले त विद्युतीय मतदानको प्रयोगबाट पछि फर्केर कागजको मतपत्रबाट मतदान गरेको पनि हामी पाउँछौँ । त्यसबाहेक विश्वमा विभिन्न प्रणालीबाट निर्वाचन सम्पन्न भएको पाइन्छ । कतिपय मुलुकमा हुलाकमार्फत मतदान गर्न पाउने पोष्ट मतदान, ई–मतदान, म्यानुअल मतदान र ‘प्रि–इलेकसन’ मतदान तथा निश्चित उमेर समूहका मानिसका लागि घरैबाट मतपत्र सङ्कलन गरेर पनि निर्वाचनमा सहभागी गराउन सकिने प्रचलन पनि छ । एउटा प्रविधिबाट एकै पटक अर्कोमा जाँदा समस्या आउन सक्छ । हामीसँग समय थोरै छ । स्रोतसाधनको पनि कमी छ । सकभर प्रविधिको प्रयोग गरेर निर्वाचन गराउने सोच त आयोगको पहिलेदेखि नै छ । एकै पटक प्रविधिमा जाँदा निर्वाचनमा धक्का लाग्छ कि भन्ने त्रास छ । निर्वाचनलाई लैङ्गिकमैत्री बनाउन के कस्ता योजना अगाडि सार्दै हुनुहुन्छ ? निर्वाचनमा ज्येष्ठ नागरिक, सुत्केरीलाई सहजीकरण गर्ने परम्परागत अभ्यास त छँदै छ । त्यसबाहेक लैङ्गिक समावेशी निर्वाचनका लागि कानुनले जे व्यवस्था गरेको छ, सोही अनुसार हामीले सञ्चालन गर्ने हो । कसैलाई चुनिने अधिकारबाट वञ्चित गरिँदैन । अहिले यसमा विशेष थप्नेलगायतमा प्रवेश गर्दैनाैँ । ३३ प्रतिशत महिला उम्मेदवार सुनिश्चित गरिनुपर्ने विषय संविधान तथा अन्य कानुनले नै सुनिश्चित गरेको छ । त्यो अधिकार कसैले काट्न सक्दैन । विभिन्न जाति, जनजाति, पिछडा वर्गका लागि पनि कानुनले जे सुनिश्चित गरेको छ, सोहीबमोजिम हुन्छ । निर्वाचनमा सामाजिक सञ्जालको प्रयोग र आचारसंहिताको अनुगमन कसरी हुँदै छ ? कुनै पनि व्यक्तिको सकारात्मक र नकारात्मक दुवै सोच हुन्छ । आचारसंहिता तर्जुमा गरेर लागु मात्रै होइन, कार्यान्वयन भयो कि भएन भनेर परीक्षण गर्ने संयन्त्र पनि हामी तयार गर्छौं । सरोकारवाला राजनीतिक दलसँग छलफल गरेर यसको तय भएपछि लागु गर्छौं  । लागु गरेपछि यसलाई कार्यान्वयन गर्छौं भनेर दलले हस्ताक्षर गर्छन् । यसलाई मतदाता, उम्मेदवार सबैले पालना गर्नु पर्छ । आचारसंहितामा पुराना पद्धतिका नकारात्मक पक्षलाई हटाएर सकारात्मक पक्षलाई समेट्छौँ । यी सबैलाई समेटेर नयाँ आचारसंहिता जारी गर्छौं । त्यो आचारसंहिता पूर्ण रूपमा कार्यान्वयन हुन्छ भन्नेमा आयोग विश्वास गर्छ । यसमा सरोकारवाला सबैको भूमिका महìवपर्ण छ । अझ सञ्चारकर्मीको भूमिका त झन् महत्वपूर्ण हुन्छ नै । निर्वाचन सम्पन्न गराउन आयोगले सरकार र राजनीतिक दलबाट के अपेक्षा गरेको छ ?निर्वाचन कुनै एक पक्षलाई मात्रै चाहिने होइन । यसलाई सफल पार्न सबैको साथ र सहयोग चाहिन्छ । निर्वाचनमा चाहिने स्रोतसाधन सरकारले व्यवस्था गर्छ । सरोकारवालाले निर्भीक भएर निर्वाचनमा सहभागी हुन पाउनुहुन्छ । राजनीतिक दलले आफूबाट खडा गरिने उम्मेदवार तुरुन्त चयन गर्छन् । यसरी खडा भएका उम्मेदवारले आचारसंहिताको पूर्ण पालना गरेर निर्वाचन प्रचारप्रसार गर्र्नुहुन्छ । यसरी प्रचारप्रसार गरिएको निर्वाचनबाट उहाँहरू चुनिएर आउनुहुन्छ । यति भयो भने हामीले सबैबाट साथ र सहयोग पाएको ठान्छौँ । निर्वाचन दायाबाया तलमाथि नभई सम्पन्न हुन्छ । आयोगको निष्ठा र पारदर्शितामा प्रश्न उठ्न पाउँदैन । विधिपूर्वक निर्वाचन हुन्छ । प्रस्तुत छ- गोरखापत्र अनलाइनका लागि पत्रकार दिनेश लुइटेल तथा मनोजरत्न शाही र केशब गुरूङले गर्नु भएको भिडियो संवाद :",
      "link": "https://gorkhapatraonline.com/news/174811",
      "image": "https://gorkhapatraonline.com/storage/media/308182/conversions/ram-original-thumb.jpg"
    },
    {
      "slug": "174791",
      "title": "इजरायल र हमासबिच युद्धविराम : दुई वर्ष चलेको युद्ध अन्त्य हुँदै",
      "timestamp": 1760054400000,
      "source": "gp",
      "content": "इजरायल र हमासबिच दुई वर्षदेखि चलेको युद्ध अन्त्य हुने भएको छ । अमेरिका, इजिप्ट, कतार र टर्कीको पहलमा युद्धविराम गर्न दुवै पक्ष सहमत भएपछि जारी युद्ध अन्त्य हुन लागेको हो । अमेरिकाका राष्ट्रपति डोनाल्ड ट्रम्पले इजरायल र हमासबिच गाजाको युद्ध अन्त्यतर्फको ‘पहिलो चरण’ को सम्झौतामा सहमति भएको घोषणा गर्नु भएको छ ।",
      "longContent": "गोरखापत्र समाचारदाताकाठमाडौँ, असोज २४ गते । इजरायल र हमासबिच दुई वर्षदेखि चलेको युद्ध अन्त्य हुने भएको छ । अमेरिका, इजिप्ट, कतार र टर्कीको पहलमा युद्धविराम गर्न दुवै पक्ष सहमत भएपछि जारी युद्ध अन्त्य हुन लागेको हो । अमेरिकाका राष्ट्रपति डोनाल्ड ट्रम्पले इजरायल र हमासबिच गाजाको युद्ध अन्त्यतर्फको ‘पहिलो चरण’ को सम्झौतामा सहमति भएको घोषणा गर्नु भएको छ । उहाँले आफ्नो २० बुँदे शान्ति योजना अन्तर्गत इजिप्टमा भएको वार्तापछि घोषणा गर्दै भन्नुभयो, “म विश्वस्त छु, सबै बन्धक सोमबारसम्म फिर्ता हुने छन् ।” विश्व नेताहरूले बिहीबार शान्तिको नयाँ आशा व्यक्त गर्दै दुवै पक्षलाई प्रतिबद्धता पूरा गर्न आग्रह गरेका छन् । यो सम्झौतालाई गाजामा दुई वर्ष लामो विनाशकारी युद्धको अन्त्यतर्फको ठुलो कूटनीतिक उपलब्धि मानिएको अमेरिकी टेलिभिजन संस्था सिएनएनले जनाएको छ । ट्रम्पका अनुसार हमासले आगामी दिनमा सबै २० जना जीवित इजरायली बन्धकलाई मुक्त गर्ने छ, जसको सट्टामा प्यालेस्टिनी कैदी रिहा गरिने छन् । साथै इजरायली सेना गाजाको अधिकांश भागबाट फिर्ता हुन सुरु गर्ने छ ।“यसको अर्थ के हो भने सबै बन्धक चाँडै आफ्ना घर फर्किने छन् र इजरायलले बलियो, दीर्घकालीन र चिरस्थायी शान्तिको दिशामा पहिलो कदमका रूपमा सहमत रेखासम्म आफ्नो सेना फिर्ता लिनेछ,” राष्ट्रपति ट्रम्पले भन्नुभयो । इजरायली प्रधानमन्त्री बेन्जामिन नेतान्याहुले भन्नुभयो, “भगवान्को कृपाले हामी सबैलाई घर ल्याउने छौँ ।” संयुक्त राष्ट्रसङ्घका महासचिव  एन्टोनियो गुटेर्रेसले भन्नुभयो, “संयुक्त राष्ट्रसङ्घले सम्झौताको पूर्ण कार्यान्वयनलाई समर्थन गर्ने छ र गाजामा दिगो मानवीय राहत, पुनर्निर्माण र पुनस्र्थापनाका प्रयासलाई तीव्र पार्ने छ ।”“यो अवसरले कब्जाको अन्त्यतर्फ विश्वसनीय राजनीतिक मार्ग निर्माण गर्न, प्यालेस्टिनी जनताको आत्मनिर्णयको अधिकारलाई सम्मान गर्न र इजरायली तथा प्यालेस्टिनी दुवै जनतालाई शान्ति र सुरक्षामा जीवन यापन गर्न सक्षम बनाउने दुई–राज्य समाधानको दिशामा अघि बढ्न सहयोग पु¥याउने छ,” उहाँले भन्नुभयो । जापानका मुख्य क्याबिनेट सचिव योसिमासा हयासीले पत्रकारहरूलाई सम्बोधन गर्दै भन्नुभयो, “जापानले सहभागी पक्षहरूबिच ‘पहिलो चरण’ मा सहमति भएकोमा स्वागत गर्दछ । यो सम्झौता द्वन्द्व शमन र दुई–राज्य समाधानतर्फको महत्वपूर्ण कदम हो ।” क्यानडाका प्रधानमन्त्री मार्क कार्नी, अर्जेन्टिनाका राष्ट्रपति जेभियर मिलेई, मलेसियाका प्रधानमन्त्री अनवर इब्राहिम, अस्ट्रेलियाका प्रधानमन्त्री एन्थोनी अल्बनिज, न्युजिल्यान्डका विदेशमन्त्री विन्स्टन पिटर्सलगायतले युद्धविराम गर्ने सहमतिको स्वागत गर्नुभएको छ । गाजाका विस्थापित नागरिक समीर जुदेहले भन्नुभयो, “दुई वर्षसम्म हामी निरन्तर बम, आतङ्क, विनाश र मृत्युको डरमा बाँच्यौँ । आज जब यो खबर सुनेँ, खुसीका आँसु रोक्न सकिनँ । अब हामीलाई अन्ततः शान्तिको सास फेर्ने मौका मिलेको अनुभूति भइरहेको छ ।”हमास स्रोतका अनुसार इजरायलमा आजीवन कारावास सजाय पाएका २५० जना र एक हजार सात सय अन्य प्यालेस्टिनी कैदीहरूलाई रिहा गरिने छ । सन् २०२३ अक्टोबर ७ मा इजरायलमाथि हमासले आक्रमण गरी एक हजार २१९ नागरिकको हत्या गरेपछि इजरायल प्रत्याक्रमणमा उत्रिएसँगै युद्धले चरम विनाशकारी रूप लिएको हो । हमासको आक्रमणमा १० जना नेपाली विद्यार्थीको ज्यान गएको थियो भने नेपाली विद्यार्थी विपिन जोशीलाई बन्धक बनाएर लगेका थिए ।  हमासले २५१ जनालाई गाजामा बन्धक बनाइएकोमा ४७ जना अझै बाँकी छन् । इजरायली सेनाका अनुसार तीमध्ये २५ जनाको मृत्यु भइसकेको छ । हमासद्वारा सञ्चालित गाजाको स्वास्थ्य मन्त्रालयका अनुसार इजरायलको सैन्य आक्रमणमा कम्तीमा ६७ हजार १८३ प्यालेस्टिनीको मृत्यु भएको छ । मृतकमध्ये आधाभन्दा बढी महिला र बालबालिका रहेको जनाइएको छ । यो युद्धमा एक लाखभन्दा बढी प्यालेस्टिनी घाइते भएका छन् । इजरायलमा पाँच हजारभन्दा बढी नेपाली कार्यरत छन् । इजरायलमा मारिएका १० नेपाली विद्यार्थीहमासको आक्रमणमा १० जना नेपाली विद्यार्थी मारिएका थिए । मारिनेमा घोडाघोडी–४, कैलालीका नारायणप्रसाद न्यौपाने, जयपृथ्वी–६, बझाङका गणेशकुमार नेपाली, बौनियाँ–३, कैलालीका आशिष चौधरी, लेकम–५, दार्चुलाका दीपेशराज बिष्ट, पचनाली–३, डोटीका राजन फुलारा हुनुहुन्छ ।  यस्तै लामिखाल–८, डोटीका पदम थापा, शारदा–३, सल्यानका प्रवेश भण्डारी, मालिकार्जुन–४ दार्चुलाका लोकेन्द्रसिंह धामी, सपही–६, धनुषाका आनन्द साह र मधुवन–१, सुनसरीका राजेशकुमार स्वर्णकारको पनि सोही आक्रमणमा ज्यान गएको थियो । भीमदत्त–३, कञ्चनपुरका विपिन जोशीलाई हमासले बन्धक बनाएर लगेकोमा उहाँको अवस्था अहिलेसम्म थाहा हुन सकेको छैन ।",
      "link": "https://gorkhapatraonline.com/news/174791",
      "image": "https://gorkhapatraonline.com/storage/media/308157/conversions/121-original-thumb.jpg"
    },
    {
      "slug": "174790",
      "title": "इलाम सङ्कटग्रस्त क्षेत्र घोषणा",
      "timestamp": 1760054400000,
      "source": "gp",
      "content": "सरकारले बाढीपहिरोका कारण ठुलो क्षति पुगेको इलाम जिल्लालाई विपत् सङ्कटग्रस्त क्षेत्र घोषणा गरेको छ ।   सिंहदरबारस्थित प्रधानमन्त्री तथा मन्त्रीपरिषद्को कार्यालयमा बसेको मन्त्रीपरिषद् बैठकले उक्त निर्णय गरेको हो ।",
      "longContent": "काठमाडौँ, असोज २४ गते । सरकारले बाढीपहिरोका कारण ठुलो क्षति पुगेको इलाम जिल्लालाई विपत् सङ्कटग्रस्त क्षेत्र घोषणा गरेको छ । सिंहदरबारस्थित प्रधानमन्त्री तथा मन्त्रीपरिषद्को कार्यालयमा बसेको मन्त्रीपरिषद् बैठकले उक्त निर्णय गरेको हो । मन्त्रीपरिषद् बैठकका निर्णयबारे जानकारी दिनुहुँदै सञ्चार तथा सूचना प्रविधिमन्त्री जगदीश खरेलले बाढीपहिरोबाट सबैभन्दा बढी मानवीय क्षति भएको इलामलाई तीन महिनाका लागि सङ्कटग्रस्त क्षेत्र घोषणा गर्ने निर्णय भएको जानकारी दिनुभयो । गत असोज १८ गते भीषण वर्षासँगै आएको बाढीपहिरोबाट इलाममा ३९ जनाको मृत्यु भएको थियो । पहिरोले सयौँ घर पुरेका कारण हजारौँ नागरिक विस्थापित हुनु परेको छ ।के हो सङ्कटग्रस्त घोषणा ?देशको कुनै पनि ठाउँमा गम्भीर प्रकृतिको विपत् उत्पन्न भएमा सरकारले राहत तथा पुनस्र्थापना गर्न सङ्कटग्रस्त क्षेत्र घोषणा गर्ने व्यवस्था छ । त्यसका लागि सरकाले नेपाल राजपत्रमा सूचना प्रकाशन गरी त्यस्तो क्षेत्रको सिमाना र अवधि तोकेर विपत् सङ्कटग्रस्त क्षेत्र घोषणा गर्न सक्ने व्यवस्था ‘विपत् जोखिम न्यूनीकरण तथा व्यवस्थापन ऐन, २०७४’ ले गरेको छ । ऐनको परिच्छेद–११ मा यस्तो घोषणापछि सरकारले चाल्न सक्ने कदम र अन्य विविध व्यवस्थाहरू उल्लेख गरिएका छन् ।घोषणापछि सरकारी वा गैरसरकारी कार्यालय, शिक्षण संस्था वा अन्य संस्थाहरूलाई केही अवधिका लागि बन्द गरी सङ्कटग्रस्त क्षेत्रमा थप कर्मचारी खटाउने तथा सङ्कट टार्न सरकारले स्रोत परिचालन गर्न सक्ने व्यवस्था छ । विपत् क्षेत्रभित्रका गैरसरकारी कार्यालय, शिक्षण संस्था, अन्य संस्था वा व्यक्तिको सवारीसाधनलाई निश्चित अवधिसम्मका लागि अभिलेख राखी नियन्त्रणमा लिएर प्रयोग गर्ने व्यवस्था रहेको छ ।  सरकारले सहयोग टोली गठन गरी विपत् सङ्कटग्रस्त क्षेत्रमा पठाउन सक्ने व्यवस्था रहेको छ ।  त्यसै गरी सरकारले जलविद्युत् आयोजना निर्माणका लागि स्रोत व्यवस्थापन गर्न २० अर्ब रुपियाँ बराबरको ऊर्जा बन्ड चरणबद्ध रूपमा निष्कासन गर्न स्वीकृति प्रदान गर्ने निर्णयसमेत गरेको छ ।  त्यसै गरी बैठकले त्रिभुवन विश्वविद्यालयको हिनामिना भएको जग्गाबारे खोजबिन गर्न बनाइएको समितिले बुझाएको प्रतिवेदन कार्यान्वयनका लागि शिक्षा, विज्ञान तथा प्रविधि मन्त्रालयमा पठाउने निर्णय गरेको छ । त्रिविको झन्डै दुई हजार रोपनी जग्गा हिनामिनाबारे त्रिवि जग्गा तथा सम्पत्ति खोजबिन आयोग पूर्वसचिव शारदाप्रसाद त्रितालको संयोजकत्वमा विस २०८१ जेठ १७ गते गठन भएको थियो । सो समितिले गत पुस २ मा तत्कालीन प्रधानमन्त्री केपी शर्मा ओलीलाई प्रतिवेदन बुझाएको थियो । त्यसै गरी सरकारले भूमि समस्या समाधान आयोग र आयोगका सबै जिल्ला समिति खारेज गर्ने निर्णयसमेत गरेको छ । तत्कालीन प्रधानमन्त्री केपी शर्मा ओली नेतृत्वको सरकारले भूमि समस्या समाधान आयोग गठन आदेश २०८१ बमोजिम गठन गरेको उक्त आयोग र सबै जिल्ला समिति खारेज गर्ने निर्णय सरकारले गरेको छ । त्यसै गरी मन्त्रीपरिषद् बैठकले नेपाल प्रहरीका चार जना प्रहरी नायव महानिरीक्षक (डिआइजी) हरू सुशीलसिंह राठौर, उमाप्रसाद चतुरवेदी, हिमालयकुमार श्रेष्ठ र डम्बरबहादुर विकलाई एआइजीमा बढुवा तथा पदस्थापन गर्ने निर्णय गरेको छ  ।",
      "link": "https://gorkhapatraonline.com/news/174790",
      "image": "https://gorkhapatraonline.com/storage/media/308156/conversions/cabinet-_decision-news-photo-original-thumb.jpg"
    },
    {
      "slug": "174789",
      "title": "कांग्रेसमा महाधिवेशनकेन्द्रित परामर्श",
      "timestamp": 1760054400000,
      "source": "gp",
      "content": "नेपाली कांग्रेसका पदाधिकारी र पूर्वपदाधिकारीको बैठकमा १५ औँ महाधिवेशनकेन्द्रित विमर्श भएको छ । कांग्रेस केन्द्रीय कार्यालय सानेपामा बिहीबार सुरु भएको बैठकमा मङ्सिरमै नियमित महाधिवेशन गर्ने कि विशेष महाधिवेशनमार्फत पार्टीको नेतृत्व र साङ्गठनिक रूपान्तरणमा जाने भन्ने सन्दर्भमा परामर्श भएको हो",
      "longContent": "गोरखापत्र समाचारदाता ललितपुर, असोज २४ गते । नेपाली कांग्रेसका पदाधिकारी र पूर्वपदाधिकारीको बैठकमा १५ औँ महाधिवेशनकेन्द्रित विमर्श भएको छ । कांग्रेस केन्द्रीय कार्यालय सानेपामा बिहीबार सुरु भएको बैठकमा मङ्सिरमै नियमित महाधिवेशन गर्ने कि विशेष महाधिवेशनमार्फत पार्टीको नेतृत्व र साङ्गठनिक रूपान्तरणमा जाने भन्ने सन्दर्भमा परामर्श भएको हो । बैठकमा समसामयिक राजनीतिक सन्दर्भ, सरकारले घोषणा गरेको फागुन २१ गतेको निर्वाचन, पार्टीभित्र जेनजीको भावना अनुसार रूपान्तरणसहित भदौ २३ र २४ गतेपछि उत्पन्न परिस्थितिबारे समीक्षा भइसकेको छ । प्रवक्ता प्रकाशशरण महतले बैठकमा धारणा राख्ने नेताहरूबिच मङ्सिरमा नियमित महाधिवेशन हुन सक्छ कि सक्दैन भन्ने विषयमा मतभिन्नता देखिए पनि व्यावहारिक पक्षलाई दृष्टिगत गरेर निर्णयमा पुग्ने बताउनुभयो । उहाँले भदौ २३ र २४ गतेको आन्दोलनका सन्दर्भमा गठित उच्चस्तरीय न्यायिक जाँचबुझ आयोगले सम्पूर्ण घटनाको निष्पक्ष छानबिन गर्नुपर्ने, निर्वाचनका सन्दर्भमा सरकारले संवाद गर्नुपर्ने, गृह मन्त्रालयले फौजदारी कसुरका अभियुक्तलाई कारबाही अघि बढाउनुपर्ने तथा निर्वाचन विश्वसनीय बनाउने जस्ता विषयमा छलफल भएको बताउनुभयो । उहाँका अनुसार बैठकमा असोज २६ गते तय भएको केन्द्रीय कार्यसमिति बैठकका एजेन्डाका सन्दर्भमा पनि छलफल भएको छ । कांग्रेसभित्र तत्कालै महाधिवेशन गरेर नेतृत्व फेर्नुपर्ने, यसका लागि विशेष महाधिवेशन वा मङ्सिरमा नियमित महाधिवेशन गर्नुपर्नेसहित साङ्गठनिक संरचनामा समग्र रूपान्तरणको सन्दर्भमा बहस भइरहेको छ ।संस्थापन र इतरपक्षबिच महाधिवेशनको विषयलाई लिएर बहस जारी रहँदा उपसभापति पूर्णबहादुर खड्काको सभापतित्वमा बसेको बैठकमा बोल्ने नेताहरूबिच प्रस्ट दुई धार देखिएको छ । संस्थापन पक्षका केही नेताले निर्वाचनपछि नियमित महाधिवेशनमा जानुपर्ने अडान राख्दा संस्थापन इतरपक्षका नेताहरूले मङ्सिरमै नियमित महाधिवेशन वा विशेष महाधिवेशन गर्नुपर्नेमा दृढ देखिएका छन् । नेताहरूले बोल्ने क्रम जारी रहेकाले बैठक शुक्रबार पनि बस्ने छ ।",
      "link": "https://gorkhapatraonline.com/news/174789",
      "image": "https://gorkhapatraonline.com/storage/media/308154/conversions/345-original-thumb.jpg"
    },
    {
      "slug": "174788",
      "title": "ओली–प्रचण्डका अतिरिक्त सुरक्षाकर्मी फिर्ता",
      "timestamp": 1760054400000,
      "source": "gp",
      "content": "गृह मन्त्रालयले पूर्वप्रधानमन्त्रीद्वय केपी शर्मा ओली र पुष्पकमल दाहाल ‘प्रचण्ड’ ले नियमविपरीत ठुलो सङ्ख्यामा लिँदै आएको अतिरिक्त सुरक्षाकर्मी फिर्ता गराएको छ ।",
      "longContent": "गोरखापत्र समाचारदाता काठमाडौँ, असोज २४ गते । गृह मन्त्रालयले पूर्वप्रधानमन्त्रीद्वय केपी शर्मा ओली र पुष्पकमल दाहाल ‘प्रचण्ड’ ले नियमविपरीत ठुलो सङ्ख्यामा लिँदै आएको अतिरिक्त सुरक्षाकर्मी फिर्ता गराएको छ । गृहमन्त्री ओमप्रकाश अर्याललको अध्यक्षतामा बिहीबार गृह मन्त्रालयमा बसेको केन्द्रीय सुरक्षा समितिको बैठकले स्वीकृत मापदण्डविपरीत बहालवाला र पूर्वपदाधिकारीका लागि खटाइएका सबै अतिरिक्त सुरक्षाकर्मी फिर्ता गर्ने निर्णय गरेको हो ।पूर्वप्रमको सुरक्षार्थ बढीमा १८ जना सुरक्षाकर्मी खटाउने व्यवस्थाविपरीत पूर्वप्रम प्रचण्डको सुरक्षार्थ ५४ जना र ओलीको सुरक्षार्थ ४५ जना सुरक्षाकर्मी खटाइएका थिए । मन्त्रालयले ओलीको सुरक्षार्थ खटाइएका २७ जना र प्रचण्डको सुरक्षार्थ खटाइएका ३४ जना अतिरिक्त सुरक्षाकर्मी फिर्ता गराउने निर्णय गरेको हो । गृहमन्त्री अर्यालले मापदण्डविपरीत खटाइएका सबै सुरक्षाकर्मीलाई फिर्ता गरिएको बताउनुभयो । मन्त्री अर्यालले भन्नुभयो, “मापदण्डविपरीत पूर्वविशिष्टका लागि अनधिकृत रूपमा अतिरिक्त सुरक्षार्थ खटाइएको रहेछ । सुरक्षा मापदण्डविपरीत खटाइएका सबै सुरक्षाकर्मी फिर्ता गर्ने निर्णय गरेका छौँ ।”‘सरकारले ‘विशिष्ट व्यक्तिको सुरक्षा व्यवस्था कार्यविधि, २०७७’ जारी गरी पूर्वपदाधिकारी/पूर्वमन्त्रीसहितको सुरक्षामा करिब पाँच सय सुरक्षाकर्मी अतिरिक्त स्वीकृत मापदण्डविपरीत लिएको अनुमान गरिएको छ । यसरी अनधिकृत रूपमा खटाइएका सुरक्षाकर्मीलाई सुरक्षादेखि भान्से तथा ड्राइभरका रूपमा दुरुपयोग हुने गरेको छ । यसैबिच गृहमन्त्री अर्यालले पछिल्लो सुरक्षा अवस्थाबारे सुरक्षा निकायका प्रमुखबिच छलफल भएको छ । गृह मन्त्रालयको छलफलमा नेपाल प्रहरी प्रमुख चन्द्रकुवेर खापुङ, सशस्त्र प्रहरी प्रमुख राजु अर्याल, राष्ट्रिय अनुसन्धान विभागका प्रमुख टेकेन्द्र कार्की सहभागी हुनुभएको थियो । छलफलमा विभिन्न आवरणमा हुन सक्ने प्रदर्शन र त्यसले समग्र सुरक्षामा पार्न सक्ने प्रभावकारे विश्लेषण गरिएको छ । त्यसै गरी बैठकमा पछिल्लो अवस्थाबारे आगामी निर्वाचनअघिको सुरक्षा अवस्थाको विश्लेषण र चुनौतीबारे छलफल भएको गृह मन्त्रालय स्रोतले जनाएको छ । गृहमन्त्रीसँग राजदूतको भेटवार्ता यसैबिच गृहमन्त्री अर्यालसँग युरोपियन युनियन अन्तर्गत विभिन्न देशका राजदूतले भेटघाट गर्नुभएको छ । गृह मन्त्रालयमा युरोपियन युनियन, फ्रान्स, जर्मनी, फिनल्यान्ड र स्विट्जरल्यान्डका राजदूतले शिष्टाचार भेटवार्ता गर्नुभएको हो । उक्त भेटमा मुलुकमा जेनजी आन्दोलनपछिको अवस्थाबारे समग्र शान्ति सुरक्षा र मुलुकको सुशासन र आर्थिक समृद्धिबारे छलफल भएको थियो ।",
      "link": "https://gorkhapatraonline.com/news/174788",
      "image": "https://gorkhapatraonline.com/storage/media/308153/conversions/kp-prachanda-original-thumb.jpg"
    },
    {
      "slug": "174786",
      "title": "बिपी राजमार्ग आजबाट सञ्चालन हुन सक्ने",
      "timestamp": 1760054400000,
      "source": "gp",
      "content": "असोज १७ र १८ गते परेको अविरल वर्षाका कारण आएको बाढीपहिरोबाट क्षतिग्रस्त बिपी राजमार्गमा शुक्रबारबाट यातायात पुनः सञ्चालन हुँदै छ । सङ्घीय राजधानी काठमाडौँलाई पूर्वी नेपालसँग जोड्ने छोटो मार्गका रूपमा रहेको यो राजमार्गको क्षतिग्रस्त खण्डमा डाइभर्सन निर्माण भएसँगै यातायात सञ्चालन हुने भएको हो ।",
      "longContent": "काठमाडौँ, असोज २४ गते । असोज १७ र १८ गते परेको अविरल वर्षाका कारण आएको बाढीपहिरोबाट क्षतिग्रस्त बिपी राजमार्गमा शुक्रबारबाट यातायात पुनः सञ्चालन हुँदै छ । सङ्घीय राजधानी काठमाडौँलाई पूर्वी नेपालसँग जोड्ने छोटो मार्गका रूपमा रहेको यो राजमार्गको क्षतिग्रस्त खण्डमा डाइभर्सन निर्माण भएसँगै यातायात सञ्चालन हुने भएको हो ।सडक डिभिजन भक्तपुरका प्रमुख ई. सुमन योगेशले राजमार्गको क्षतिग्रस्त खण्डमा डाइभर्सन निर्माण अन्तिम चरणमा रहेको र बिहीबार रातभरिमा काम सम्पन्न हुने बताउँदै शुक्रबारबाट यातायात सञ्चालनमा आउने जानकारी दिनुभयो । सडक डिभिजन भक्तपुर अन्तर्गत यस राजमार्गको पुनर्निर्माण भइरहेको छ । काभ्रेपलाञ्चोकको नमोबुद्ध नगरपालिकाको चौकीडाँडादेखि काभ्रेपलाञ्चोक र सिन्धुलीको सिमाना नेपालथोकसम्म क्षतिग्रस्त राजमार्गमा डाइभर्सन निर्माण गरिएको हो ।उहाँले अगाडि थप्नुभयो, “अविरल वर्षाका कारण गत वर्ष असोजमा आएको बाढीले बिपी राजमार्ग बगाएपछि बनाइएको अस्थायी डाइभर्सन असोज १७ देखि १८ गते पुनः बगाएपछि सो राजमार्ग पूर्ण रूपमा अवरुद्ध भएको थियो । अहिलेको बाढीपहिरोले गत सालको बाढीपहिरोपछि निर्माण गरिएको डाइभर्सन पूर्ण रूपमा कटान गरेको थियो । बाढीपहिरोले राजमार्गको चौकीडाँडा, बोक्सेकुना, माम्ती, चार सयबेँसी, घुमाउनेलगायतका स्थानलाई निकै जोखिमपूर्ण बनाइदिएको छ ।”यो राजमार्गमा दसैँ, तिहार, छठलगायत चाडपर्वको समयमा दैनिक १५ हजार र अरू समय दैनिक आठदेखि १० हजारसम्म सवारीसाधान ओहोरदोहोर गर्छन् । बाढीपहिरोबाट अवरुद्ध भएपछि यो राजमार्ग भएर सञ्चालन हुने सवारीसाधनले झन्डै दोब्बर तेब्बर दुरी तय गर्नुपर्ने बाध्यता थियो । २०७२ को विनाशकारी भूकम्पले समेत यो राजमार्गको केही सडकखण्ड क्षतिग्रस्त बनाएको थियो ।असोज १७ र १८ गतेको अविरल वर्षाले बिपी राजमार्गका १६ स्थानका डाइभर्सन बगाएको थियो । सडक विभागका अनुसार बाढीले १६ स्थानका तीन हजार ४१० मिटर डाइभर्सन बगाएको थियो । गत वर्ष असोज १२ गतेको बाढीपहिरोले क्षतविक्षत बनाएको सो राजमार्गको १६ स्थानमा पाँच हजार तीन सय मिटरको डाइभर्सन बगाएको थियो । रोसी खोलामा आएको बाढीले गत वर्ष असोजमा जस्तै राजमार्गको विभिन्न सडकखण्डमा सडकको नामोनिसानै मेटिने गरी र पैदलसमेत हिँड्न नसक्ने गरी तहसनहस बनाइदिइएको थियो ।क्षतिको कारण बढी भारका सवारीसाधन पनि डिभिजन प्रमुख योगेशले यो राजमार्गलाई क्षतिग्रस्त बनाउनुमा बाढीपहिरोका साथै टिप्परलगायत मापदण्डभन्दा बढी भार भएका सवारीसाधनको समेत भूमिका रहेको बताउनुभयो । जापान अन्तर्राष्ट्रिय सहयोग नियोग (जाइका) ले बिपी राजमार्गमा १६ टनभन्दा माथिको सवारीसाधन सञ्चालन गर्न रोक लगाए पनि २५ टनसम्म गिटीबालुवा बोकेका टिपर सञ्चालन हुँदै आएका छन् । विसं २०७२ मा जापानी सहयोग नियोग (जाइका) द्वारा बिपी राजमार्ग जापान सरकारको २६ अर्ब जापानी येन र नेपाल सरकारको १.१ अर्बको लागतमा निर्माण गरिएको थियो । आर्थिक वर्ष २०५३/५४ बाट उक्त राजमार्गको निर्माण सुरु गरिएको थियो भने २०७२ असार १८ गते निर्माण सम्पन्न गरी औपचारिक रूपमा जापान सरकारले नेपाललाई हस्तान्तरण गरेको थियो ।",
      "link": "https://gorkhapatraonline.com/news/174786",
      "image": "https://gorkhapatraonline.com/storage/media/308224/conversions/BP-Rajmarg-Photo-original-thumb.jpg"
    },
    {
      "slug": "174785",
      "title": "जेनजी आन्दोलनका घाइतेको चाहना भ्रष्टाचारमुक्त देश",
      "timestamp": 1760054400000,
      "source": "gp",
      "content": "डडेलधुरा, अमरगढी–५, तुफानडाँडाका मुकेश अवस्थी आउँदो माघ महिनामा सिभिल इन्जिनियर अध्ययनका लागि अस्ट्रेलिया जाने तयारीमा हुनुहुन्थ्यो । विडम्बना गत महिना भदौ २३ गते भएको जेनजी आन्दोलनका क्रममा घाइते भएर उहाँको अस्ट्रेलिया जाने सपना चकनाचुर भएको छ । २२ वर्षीय मुकेशको अस्ट्रेलियाको भिसा लागिसकेको थियो । नेपालबाट सबइन्जिनियरको अध्ययन सकेर इन्जिनियरिङ अध्ययनका लागि उहाँ अस्ट्रेलिया जाने तयारीमा हुनुहुन्थ्यो ।",
      "longContent": "काठमाडौँ, असोज २४ गते । डडेलधुरा, अमरगढी–५, तुफानडाँडाका मुकेश अवस्थी आउँदो माघ महिनामा सिभिल इन्जिनियर अध्ययनका लागि अस्ट्रेलिया जाने तयारीमा हुनुहुन्थ्यो । विडम्बना गत महिना भदौ २३ गते भएको जेनजी आन्दोलनका क्रममा घाइते भएर उहाँको अस्ट्रेलिया जाने सपना चकनाचुर भएको छ । २२ वर्षीय मुकेशको अस्ट्रेलियाको भिसा लागिसकेको थियो । नेपालबाट सबइन्जिनियरको अध्ययन सकेर इन्जिनियरिङ अध्ययनका लागि उहाँ अस्ट्रेलिया जाने तयारीमा हुनुहुन्थ्यो । जेनजी आन्दोलनका क्रममा उहाँको देब्रे खुट्टामा गोली लागेपछि तत्काल ट्रमा सेन्टरमा ल्याइयो । चिकित्सकहरूले गोली लागेको खुट्ट नकाट्न धेरै प्रयास गरे पनि उक्त प्रयास सफल हुन सकेन । अन्ततः उहाँको बायाँ खुट्टा काट्नु प¥यो । “अझै सङ्क्रमण बढेको अवस्थामा तिघ्रासम्मको भाग काट्नु पर्छ भन्नुभएको छ,” अवस्थीले भन्नुभयो, “मेरो खुट्टा काटिए पनि देशमा भ्रष्टाचारको अन्त्य भएर देश विकास भए हुने थियो ।” उहाँले आन्दोलन भएको एक महिनाको अन्तरालमा जेनजीले गरेको आन्दोलनको भाव अनुसारको प्रगति हुन नसकेकोमा दुःख व्यक्त गर्नुभयो । ‘एक महिनाको अवधि हेर्दा जेनजीले उठाएका माग सम्बोधन हुने कुनै सङ्केत छैन,” अवस्थीले भन्नुभयो, “उही पुराना नेताहरू उठ्ने र उनीहरूले जित्ने सम्भावना भयो भने पुनः जेनजी आन्दोलन गर्नुको विकल्प छैन ।”  जेनजीले देखेको सपना पूरा हुनेमा शङ्का व्यक्त गर्दै उहाँले आफूले अस्पतालको शय्याबाट भ्रष्टाचारमुक्त राष्ट्र चाहेको बताउनुभयो । उहाँले देश विकास, शिक्षा, स्वास्थ्य रोजगारी जस्ता विषयलाई प्राथमिकता दिएर युवालाई स्वदेशमै बस्ने वातावरण बनाउन आग्रह गर्नुभयो ।  मुकेश एक महिनाअघि मात्रै सिंहदरबारस्थित निर्माणाधीन संसद् भवनमा एक कन्सलटेन्सीबाट सहायक सुपरभाइजर पदमा कार्यरत हुनुहुन्थ्यो । “जेनजीको आन्दोलन हुन्छ भन्ने पहिल्यै थाहा थियो,” उहाँले भन्नुभयो, “कार्यालयमा बिदा लिएर म आफैँ आन्दोलनमा पुगेको थिएँ तर विडम्बना आफ्नै खुट्टा गुमाउन पुगेँ ।” घाइते मुकेशले देशमा प्रत्यक्ष कार्यकारीको व्यवस्था नभएसम्म देश विकास हुन नसक्ने दाबी पनि गर्नुभयो । जेनजी आन्दोलनमा विद्यार्थीलगायत समूहले शान्तिपूर्ण आन्दोलन गर्ने भनेको थियो । उहाँले भन्नुभयो, “घुसपैठ भएका कारण ठुलो दुर्घटना हुन पुग्यो ।”यस्तै मोरङ रतुवामाई नगरपालिका–८ की लिजा अधिकारी जेनजी आन्दोलनका क्रममा पछाडिबाट कुममा गोली लागेर घाइते हुनुभएको छ । बालकुमारीस्थित कुसम कलेजमा बिबिए सातौँ सेमेस्टरमा अध्ययनरत लिजा आन्दोलन सुरु हुनुभन्दा केही दिनअघि मात्र जेनजी समूहमा जोडिनुभएको थियो । विद्यार्थी पोसाकमा जाने भएकाले यस्तो भयावह स्थिति आउला भनेर उहाँले कल्पनासमेत गर्नुभएको थिएन । उहाँले भन्नुभयो, “देश विकास भएदेखि मेरो मन शान्त हुने थियो ।” जुन उद्देश्यले जेनजी आन्दोलन भएको थियो, त्यो आन्दोलन अनुसार अहिले केही हुन नसकेको उहाँको पनि भनाइ छ । आन्दोलनमा बानेश्वरमा विद्यार्थीको भीडमाथि आक्रमण भयो । आक्रमणमा केही व्यक्तिको मृत्यु हुनासाथ उहाँ घर जान लाग्नुभएको थियो, सोही समय उहाँलाई गोली लाग्यो । नयाँ बानेश्वर चोकमा स्ट्यान्डर चार्टर बैङ्क अगाडि हुँदा उहाँमाथि गोली लागेको थियो । भ्रष्टाचारविरुद्धको आवाज उठाउँदै गर्दा सरकारले जेनजीको शान्तिपूर्ण आन्दोलनमा दमन गरेकाले भीड आक्रोशित भएको उहाँको भनाइ छ । एक महिनाअघिदेखि ट्रमा सेन्टरमा उपचाररत लिजालाई देशमा भ्रष्टाचारमुक्त नेपाल भएको हेर्ने चाहना छ । मलाई मेरो देश विकास होस्, स्वास्थ्य, शिक्षा निःशुल्क होस्, योग्यता अनुसारको रोजगारी सबैले पाऊन्, देश विकसित राष्ट्रतर्फ उन्मुख भएको हेर्न चाहन्थेँ भन्दै उहाँले भन्नुभयो, “तर यही अवस्थामा मैले चाहेको नेपाल र जेनजीको माग अनुसारको परिवर्तन सम्भव छैन ।” आन्दोलनमा यति धेरै मानिसको मृत्यु हुन्छ र आफू घाइते हुनु पर्छ भन्ने कुनै शङ्का थिएन । उहाँले भन्नुभयो, “मलगायत सयौँ जना घाइते हुनुभएको छ, धेरैको मृत्यु भएको छ, त्यही अनुसार देशको मुहार फेरिनु पर्छ ।” लिजाले जेनजी आन्दोलनमा प्रहरीमाथि ढुङ्गामुढा नगर्न आग्रह गर्दा पनि अनियन्त्रित भीडले कुरा नसुनेर प्रहरीलाई ढुङ्गामुढा गरेको बताउनुभयो । आन्दोलनमा घुसपैठ भएको ठोकुवा गर्दै उहाँले घुसपैठ नभएको भए आन्दोलन शान्तिपूर्ण हुने बताउनुभयो ।",
      "link": "https://gorkhapatraonline.com/news/174785",
      "image": "https://gorkhapatraonline.com/storage/media/308148/conversions/333-original-thumb.jpg"
    },
    {
      "slug": "174781",
      "title": "तोकिएको समयमै निर्वाचन सम्पन्न गर्न निर्वाचन आयोगलाई राष्ट्रपतिको निर्देशन",
      "timestamp": 1759968000000,
      "source": "gp",
      "content": "आगामी फागुन २१ गते सम्पन्न हुने प्रतिनिधि सभा सदस्य निर्वाचनका तयारीबारे निर्वाचन आयोगले  राष्ट्रपति  रामचन्द्र पौडेललाई बिहीबार जानकारी गराएको छ ।",
      "longContent": "गोरखापत्र अनलाइन काठमाडौं, असोज २३ गते । आगामी फागुन २१ गते सम्पन्न हुने प्रतिनिधि सभा सदस्य निर्वाचनकाे तयारीबारे निर्वाचन आयोगले  राष्ट्रपति  रामचन्द्र पौडेललाई बिहीबार जानकारी गराएको छ । सो अवसरमा राष्ट्रपतिले तोकिएको समयमा निर्वाचन सम्पन्न गर्न कार्यतालिका बमोजिमका सबै कार्य समयमै सम्पन्न गर्न निर्देशन दिनुभयो ।राष्ट्रपतिले निर्वाचनमा सबै नागरिकको सहभागिता सुनिश्चित हुने वातावरण तयार गर्न, राजनीतिक दल तथा सरोकारवालाहरूसँग तत्काल छलफल अघि बढाउन र निर्वाचनलाई स्वच्छ, निष्पक्ष, भयरहित र शान्तिपूर्ण बनाउन आवश्यक तयारी अघि बढाउन निर्देशन दिनु भएको हो ।कार्यवाहक प्रमुख निर्वाचन आयुक्त रामप्रसाद भण्डारीले राष्ट्रपतिलाई आयोगको तयारीका विषयमा जानकारी गराउँदै प्रतिनिधि सभा सदस्य निर्वाचन सम्पन्न गर्न आयोगले मितव्ययी ढंगले स्रोत–साधन र जनशक्ति परिचालन गर्ने तयारी गरेको बताउनुभयो । उहाँले निर्वाचनका लागि आवश्यक स्रोत साधन र जनशक्ति उपलब्ध गराउने तथा भरपर्दो सुरक्षा व्यवस्था मिलाइने सुनिश्चितता सरकारको तर्फबाट प्राप्त भएको जानकारी पनि दिनुभयो ।आयुक्त भण्डारीले आयोगले स्वीकृत कार्ययोजना अनुसार निर्वाचन आचारसंहिता निर्धारण र कार्यान्वयन, उम्मेदवार दर्ता तथा छानबिन, अन्तिम नामावली प्रकाशन र मतदानलगायतका सम्पूर्ण कार्यक्रमहरू राजनीतिक दल र सरोकारवालाहरूसँगको परामर्शमा तयार पारिने जानकारी गराउनुभयो ।आयोगले संशोधित मतदाता नामावली ऐन, २०७३ अनुसार मतदाता नाम दर्ता कार्य सुचारु रहेको, आन्तरिक प्रशासनिक तयारीलाई योजनाबद्ध रूपमा अघि बढाइरहेको र निकट भविष्यमै राजनीतिक दलहरूसँग छलफल गर्ने कार्यक्रम तय गरिएको जनाएको छ । आयोगले निर्वाचनको पूर्वतयारीका सबै कार्यक्रमहरू निर्धारित समयमा पूरा हुने विश्वास व्यक्त गरेको छ ।उक्त कार्यक्रममा निर्वाचन आयुक्तद्वय डा. जानकी कुमारी तुलाधर र सगुन शम्शेर जबरा, आयोगका सचिव महादेव पन्थ, राष्ट्रपतिका विज्ञ सल्लाहकार तथा राष्ट्रपति कार्यालयका सचिव डा. दीपक काफ्ले उपस्थित रहनुभएको जानकारी आयोगका सहसचिव तथा प्रवक्ता नारायण प्रसाद भट्टराईले जारी गर्नु भएको विज्ञप्तिमा उल्लेख छ ।",
      "link": "https://gorkhapatraonline.com/news/174781",
      "image": "https://gorkhapatraonline.com/storage/media/308138/conversions/prez-23-original-thumb.jpg"
    },
    {
      "slug": "174776",
      "title": "मन्त्रिपरिषद् बैठकका ६ निर्णय : इलामलाई विपद् सङ्कटग्रस्त क्षेत्र घोषणा",
      "timestamp": 1759968000000,
      "source": "gp",
      "content": "सरकारले अविरल वर्षासँगैको बाढीपहिरोबाट प्रभावित इलाम जिल्लालाई विपद् सङ्कटग्रस्त क्षेत्र घोषणा गरेको छ।",
      "longContent": "काठमाडौँ, असोज २३ गते। सरकारले अविरल वर्षासँगैको बाढीपहिरोबाट प्रभावित इलाम जिल्लालाई विपद् सङ्कटग्रस्त क्षेत्र घोषणा गरेको छ। सिंहदरबारस्थित प्रधानमन्त्री तथा मन्त्रिपरिषद्को कार्यालयमा आज बसेको मन्त्रिपरिषद् बैठकले तीन महिनाका लागि इलामलाई विपद् सङ्कटग्रस्त क्षेत्र घोषणा गर्ने निर्णय गरेको सञ्चार तथा सूचना प्रविधिमन्त्री जगदीश खरेलले जानकारी दिनुभयो। यही असोज १८ गतेदेखि परेको अविरल वर्षाका कारण गएको पहिरो र बाढीमा परी पूर्वी पहाडी जिल्ला इलाममा ३९ जनाको मृत्यु भएको राष्ट्रिय विपद् जोखिम न्यूनीकरण तथा व्यवस्थापन प्राधिकरणले जनाएको छ। सोही घटनामा परी एक जना बेपत्ता र २६  घाइते भएका थिए। बाढी र पहिरोबाट इलामको सडक सञ्जालमा ठूलो क्षति पुगेको छ।  बैठकले जलविद्युत् आयोजना निर्माणका लागि स्रोत व्यवस्थापन गर्न  २० अर्ब बराबरको ऊर्जा वण्ड चरणबद्ध रुपमा निष्काशन गर्न नेपाल विद्युत् प्राधिकरणलाई स्वीकृति दिएको छ। मन्त्रिपरिषद् बैठकले प्रहरी नायब महानिरीक्षकहरु सुशीलसिंह राठौर, उमाप्रसाद चतुर्वेदी, हिमालयकुमार श्रेष्ठ र डम्बरबहादुर विश्वकर्मालाई प्रहरी अतिरिक्त महानिरीक्षक पदमा बढुवा गरी पदस्थापन गर्ने निर्णय गरेको छ। बैठकले भूमि समस्या समाधान आयोग गठन आदेश, २०८१ बमोजिम गठन भएको भूमि समस्या समाधान आयोग र सबै जिल्लाका जिल्ला समिति खारेज गरेको छ। मन्त्रिपरिषद् बैठकले त्रिभुवन विश्वविद्यालयको जग्गा तथा अचल सम्पत्ति खोजबिन समिति २०८१ ले पेस गरेको प्रतिवेदन कार्यान्वयनका लागि शिक्षा विज्ञान तथा प्रविधि मन्त्रालयमा पठाएको छ। अध्यागमन र भिजिट भिसाका सन्दर्भमा विगतदेखि देखिएका समस्या समाधान गर्न गठित उच्चस्तरीय अध्ययन एवं छानबिन समिति २०८२ ले पेस गरेको प्रतिवेदन कार्यान्वयनका लागि गृह मन्त्रालयमा पठाइको छ। त्यस्तै नागरिक उड्डयन क्षेत्रको सुधारका लागि गठित उच्चस्तरीय अध्ययन एवं सुझाव समितिले पेस गरेको प्रतिवेदन २०८२ कार्यान्वयनका लागि संस्कृति, पर्यटन तथा नागरिक उड्डयन मन्त्रालयमा पठाउने निर्णय भएको सरकारका प्रवक्ता खरेलले जानकारी दिनुभयो।",
      "link": "https://gorkhapatraonline.com/news/174776",
      "image": "https://gorkhapatraonline.com/storage/media/308127/conversions/Cabinate-meeting1-original-thumb.jpg"
    },
    {
      "slug": "174770",
      "title": "भिजिट भिसा छानबिन समिति प्रतिवेदन अगाडि बढाउने सरकारको निर्णय",
      "timestamp": 1759968000000,
      "source": "gp",
      "content": "सरकारले भिजिट भिसा प्रकरणलाई अगाडि बढाउने निर्णय गरेको छ। बिहीबार बसेको मन्त्रिपरिषद् बैठकले अध्यागमन र भिजिट भिसा प्रकरणको प्रतिवेदन कार्यान्वयनका लागि गृह मन्त्रालयमा पठाउने निर्णय गरेको हो।",
      "longContent": "काठमाडौँ, असोज २३ गते। सरकारले भिजिट भिसा प्रकरणलाई अगाडि बढाउने निर्णय गरेको छ। बिहीबार बसेको मन्त्रिपरिषद् बैठकले अध्यागमन र भिजिट भिसा प्रकरणको प्रतिवेदन कार्यान्वयनका लागि गृह मन्त्रालयमा पठाउने निर्णय गरेको हो। सरकारका प्रवक्ता एवम् सञ्चार तथा सूचना प्रविधिमन्त्री जगदीश खरेलले मन्त्रिपरिषद् बैठकका निर्णय सार्वजनिक गर्दै भन्नुभयो, ‘अध्यागमन र भिजिट भिसा समस्या समाधान गर्न गठित उच्चस्तरीय अध्ययन तथा छानबिन समिति– २०८२ ले पेस गरेको प्रतिवेदन कार्यान्वयनका लागि गृह मन्त्रालयमा पठाउने निर्णय भएको छ।’ त्यसैगरी सरकारले इलाम जिल्लालाई एक महिनाको अवधिका लागि विपद् सङ्कटग्रस्त क्षेत्र घोषणा गर्ने निर्णयसमेत गरेको छ।",
      "link": "https://gorkhapatraonline.com/news/174770",
      "image": "https://gorkhapatraonline.com/storage/media/308118/conversions/cabinet-_decision-news-photo-original-thumb.jpg"
    },
    {
      "slug": "174769",
      "title": "करेन्ट लागेर युवकको मृत्यु",
      "timestamp": 1759968000000,
      "source": "gp",
      "content": "सप्तरीको सप्तकोशी नगरपालिकामा बिहीबार करेन्ट लागेर एक युवकको मृत्यु भएको छ । नगरपालिकाको वडा नम्बर –१ घर भएका २८ बर्षिय दिपेश परियारको करेन्ट लागेर मृत्यु भएको हो ।",
      "longContent": "विनय कर्ण कल्याणपुर (सप्तरी), असोज २३ गते । सप्तरीको सप्तकोशी नगरपालिकामा बिहीबार करेन्ट लागेर एक युवकको मृत्यु भएको छ । नगरपालिकाको वडा नम्बर–१ घर भएका २८ वर्षीय दिपेश परियारको करेन्ट लागेर मृत्यु भएको हो ।परियारले आफ्नै घरमा जडान गरिएको पानी तान्ने मोटर चलाउने क्रममा करेन्ट लागेर गम्भीर घाइते हुनुभएको थियो । घाइते अवस्थामै उहाँलाई कञ्चनपुर अस्पताल ल्याइएकोमा चिकित्सकले मृत घोषणा गरेको इलाका प्रहरी कार्यालय कञ्चनपुरका प्रहरी नायब उपरीक्षक माधवप्रसाद काफ्लेले जानकारी दिनुभयो । शव पोस्टमार्टम गराएर परिवारजनको जिम्मा लगाइएको उहाँले बताउनुभयो ।",
      "link": "https://gorkhapatraonline.com/news/174769",
      "image": "https://gorkhapatraonline.com/storage/media/308115/conversions/current-original-thumb.jpg"
    },
    {
      "slug": "174764",
      "title": "डुबेर ज्येष्ठ नागरिकको मृत्यु",
      "timestamp": 1759968000000,
      "source": "gp",
      "content": "बर्दियामा ६० वर्षीय एक ज्येष्ठ नागरिक महिलाको डुबेर मृत्यु भएको छ । मृत्यु हुनेमा मधुवन नगरपालिका–१, बडकी टडुवाकी क्याउली थरुनी रहनुभएको छ ।",
      "longContent": "यज्ञप्रसाद सापकोटाबर्दिया (गुलरिया), असोज २३ गते । बर्दियामा ६० वर्षीय एक ज्येष्ठ नागरिक महिलाको डुबेर मृत्यु भएको छ । मृत्यु हुनेमा मधुवन नगरपालिका–१, बडकी टडुवाकी क्याउली थरुनी रहनुभएको छ ।  गत आइतबारदेखि हराइरहेकी क्याउलीको खोजतलास गर्नेक्रममा सिँचाइ नहरमा डुबेर मृत्यु भएको अवस्थामा फेला पर्नुभएको हो । उनी घरदेखि आठसय मिटर पश्चिमतर्फ सिँचाइ नहरमा मृत अवस्थामा फेला परेको इलाका प्रहरी कार्यालय ढोढरीका प्रहरी निरीक्षक महेन्द्र सेनले बताउनु भयो । उहाँले मृतक थारुनीको शव बर्दिया अस्पतालमा पोस्टमार्टम गरी आफन्तको जिम्मा लगाइएको बताउनुभयो ।",
      "link": "https://gorkhapatraonline.com/news/174764",
      "image": "https://gorkhapatraonline.com/storage/media/308104/conversions/death-1-original-thumb.jpg"
    },
    {
      "slug": "174729",
      "title": "हुलाकलाई आधुनिक र प्रतिस्पर्धी बनाउनुपर्छ : सञ्चारमन्त्री खरेल",
      "timestamp": 1759968000000,
      "source": "gp",
      "content": "सञ्चार तथा सूचना, प्रविधिमन्त्री जगदीश खरेलले हुलाकलाई आधुनिक, प्रतिस्पर्धी र व्यावसायिक बनाउनुपर्ने बताउनुभएको छ । एक सय ५१ औं विश्व हुलाक दिवस, २०२५ को अवसरमा ‘नागरिकका लागि हुलाक : स्थानीय सेवा, विश्वव्यापी पहुँच’ भन्ने मूल नाराका साथ हुलाक सेवा विभागले बिहीबार आयोजना गरेको ‘हुलाक टिकटमा टाँचा प्रदान तथा बृहत हुलाक टिकट प्रदर्शनी कार्यक्रम’ मा उहाँले सो कुरा बताउनुभयो ।",
      "longContent": "गोरखापत्र अनलाइन काठमाडौँ, असोज २३ गते । सञ्चार तथा सूचना, प्रविधिमन्त्री जगदीश खरेलले हुलाकलाई आधुनिक, प्रतिस्पर्धी र व्यावसायिक बनाउनुपर्ने बताउनुभएको छ । एक सय ५१ औं विश्व हुलाक दिवस, २०२५ को अवसरमा ‘नागरिकका लागि हुलाक : स्थानीय सेवा, विश्वव्यापी पहुँच’ भन्ने मूल नाराका साथ हुलाक सेवा विभागले बिहीबार आयोजना गरेको ‘हुलाक टिकटमा टाँचा प्रदान तथा बृहत हुलाक टिकट प्रदर्शनी कार्यक्रम’ मा उहाँले सो कुरा बताउनुभयो । सञ्चारमन्त्री खरेलले भन्नुभयो, “विश्वव्यापीरुपमा हुलाकको कुरा गरिराख्दा मलाई के लाग्छ भने हुलाकलाई आधुनिक बनाउने, प्रतिस्पर्धी बनाउनुपर्छ र हुलाकलाई व्यावसायिक बनाउनु पर्छ । यो जुन अभियान हामीले अगाडि बढाउँदैछौं, विश्वव्यापीरुपमा यसको पहुँच बढाउन सक्छौं ।”हुलाकले ऐतिहासिक एवम् गर्विलो इतिहास बोकेको भन्नुहुँदै उहाँले नागरिकको तहसम्म हुलाक सेवा पु¥याउनुपर्ने बताउनुभयो । कार्यक्रममा डा. हर्ष बहादुर बुढा मगर, महोत्तरीको लक्ष्मीनारायण मठ मटिहनी मन्दिर, मुस्ताङको सिजा झोङ गुफा, आइसीसी पुरुष विश्वकप र आइसीसी महिला अन्डर–१९ विश्वकपमा सहभागी खेलाडी अङ्कित टिकट सार्वजनिक गरिएको छ ।उहाँले भन्नुभयो, “ऐतिहासिक र गर्विलो इतिहास बोकेको यो दिवस मनाइरहँदा र चारवटा हुलाक टिकट सार्वजनिक गरिरहँदा, नयाँ टाँचा लगाइरहँदा, नागरिकका लागि हुलाक भन्ने बित्तिकै धेरै कुरा समेटिन्छन् । हामी स्थानीय तहसम्म र समुदायसम्म, जनता, परिवार र व्यक्तिको तहसम्म पनि हुलाकको सेवा पु¥याउनुपर्छ ।”मन्त्री खरेलले हुलाकको आवश्यकता र सार्थकता अझै रहेको भन्नुहुँदै बद्लिदो समय अनुसार स्मार्ट हुलाकको परिकल्पना साकार बनाउनुपर्नेमा जोड दिनुभयो । उहाँले भन्नुभयो, “बद्लिदो समय अनुसार स्मार्ट हुलाकको जुन कुरा हामीले गरिरहेका छौं, त्यसलाई साकार बनाउन सक्छौं । त्यसैले, हुलाकको आवश्यकता, हुलाकको सार्थकता मरेको छैन, बिलाएको पनि छैन । समयअनुकूल नै बनाउँदै लानुपर्छ भन्ने कुरामा यहाँहरुले जुन रुपमा काम गरिरहनुभएको छ, नेपाल सरकार, सञ्चार तथा सूचना, प्रविधि मन्त्रालय हुलाक विभाग र सम्बद्ध जति पनि सरोकारवालाहरु हुनुहुन्छ, यहाँहरुको साथमा सरकार रहेको व्यहोरा जानकारी गराउन चाहन्छु ।” नीतिगत तथा संरचनागत सुधार एवम् यसका कार्यान्वयनको पाटोमा पनि सहकार्य गरेर अघि बढ्न मन्त्रालय तयार रहेको उहाँको भनाइ छ । सञ्चार मन्त्रालयका सचिव राधिका अर्यालले हुलाक इतिहास रहेकोले नेपालमा हुलाक सेवालाई विकास गर्दै लानुपर्ने बताउनुभयो । आर्टिफिसियल इन्टिलिजेन्स् (एआई) को बढ्दो प्रयोगले हुलाक सेवामा विभिन्न अवसर खुला गरेको उहाँको भनाइ छ । हुलाक सेवा विभागका महानिर्देशक मनमाया भट्टराई पंगेनीले वर्तमान अवस्था जटिल रहे पनि नेपालीहरु खुसी भइ अघि बढेको धारणा राख्नुभयो । उहाँले हुलाकलाई स्मार्ट बनाएर नागरिकको दैलोसम्म पु¥याउनुपर्ने भनाइ राख्नुभयो । हुलाक टिकटमा समावेश सम्पदा, धरोहर र व्यक्तले धेरै प्रेरणा मिल्ने उहाँको भनाइ छ ।",
      "link": "https://gorkhapatraonline.com/news/174729",
      "image": "https://gorkhapatraonline.com/storage/media/308139/conversions/Jaghdish-kharel-final-original-thumb.jpg"
    },
    {
      "slug": "174738",
      "title": "पटाकाजन्य पदार्थ नियन्त्रणमा प्रहरीको निगरानी",
      "timestamp": 1759968000000,
      "source": "gp",
      "content": "कपिलबस्तु प्रहरीले पटाका भित्रिन नदिन जिल्लाका सीमा नाकामा निगरानी बढाएको छ । तिहारमा भारतबाट अबैधरुपमा भित्रिने पटाकाजन्य पदार्थको नियन्त्रणका लागि प्रहरीले बिशेष निगरानी बढाएको हो ।",
      "longContent": "नारद कोहारतौलिहवा (कपिलबस्तु), असोज २३ गते । कपिलबस्तु प्रहरीले पटाका भित्रिन नदिन जिल्लाका सीमा नाकामा निगरानी बढाएको छ । तिहारमा भारतबाट अबैधरुपमा भित्रिने पटाकाजन्य पदार्थको नियन्त्रणका लागि प्रहरीले बिशेष निगरानी बढाएको हो । बढी मुनाफा पाउने भएपछि ब्यापारीहरुले बिभिन्न नाकाबाट लुकीछिपी पटाका भित्र्याउने गरेपछि प्रहरीले त्यसलाई निस्तेज पार्न नाकाहरुमा निगरानी बढाएको छ । जिल्ला प्रहरी कार्यालय कपिलबस्तुका प्रहरी उपरीक्षक सन्तोष आचार्यका अनुसार गत असोज २० देखि २२ गतेसम्म प्रहरीले सिमानाका र आसपासका क्षेत्रमा २ लाख ६३ हजार बढीको पटाका बरामद गरेको बताउनुभयो । उहाँले भन्नुभयो, ‘हामीले नाकाहरुमा पटाका भित्रिन नदिन बिशेष निगरानी बाढाका छौ ।’  उहाँले खुला सीमाका कारण रोकथाम गर्न चुनौती रहेको बताउनुभयो । कारागारबाट कैदीबन्दीहरु फरार भएको र कपिलवस्तु सुरक्षाको दृष्किोणले अति संबेदनशील सूचीमा पर्ने भएकाले बिस्फोटजन्य पदार्थको ओसारपोसार, बिक्री बितरणमा बिशेष निगरानी गरिएको आचार्यको भनाइ छ । प्रहरीले कडाई गरे पनि ब्यापारीहरुले पटाका भित्र्याउने क्रम रोका छैनन् ।  तिहारको आगमनसँगै कपिलवस्तुमा विस्फोटजन्य पदार्थको रुपमा प्रतिबन्धित पटाकाको भित्रिनेक्रम बढेको छ । स्थानीय प्रशासनले रोक लगाए पनि पटाकाजन्य पदार्थ भित्रिने क्रम रोकिएको छैन । भारतीय बजारबाट नेपाली व्यापारीहरुले त्यस्ता प्रतिबन्धित र प्रज्ज्वलनशील पटाका र बारुदहरु खरिद गरी लुकीछिपी ल्याउने गरेका छन् ।",
      "link": "https://gorkhapatraonline.com/news/174738",
      "image": "https://gorkhapatraonline.com/storage/media/308048/conversions/kpl-polic-pataka-original-thumb.jpg"
    },
    {
      "slug": "174732",
      "title": "बाढीले बगाएर एक जनाको मृत्यु",
      "timestamp": 1759968000000,
      "source": "gp",
      "content": "वर्षापछि आएको बाढीले बगाएर एक जनाको मृत्यु भएको छ । छायानाथ रारा नगरपालिकामा पर्ने चडिपानीस्थित गाईगोरु चराउँदै गरेको बेला बुधबार छायानाथ रारा नगरपालिका –६ कोटिला गाउँ निवासी ६६ वर्षीय धर्मसिङ मल्ललाई बाढीले बगाएर मृत्यु भएको हो ।",
      "longContent": "हरिकृष्ण ऐडीमुगु, असोज २३ गते। वर्षापछि आएको बाढीले बगाएर एक जनाको मृत्यु भएको छ । छायानाथ रारा नगरपालिकामा पर्ने चडिपानीस्थित गाईगोरु चराउँदै गरेको बेला बुधबार छायानाथ रारा नगरपालिका–६, कोटिला गाउँ निवासी ६६ वर्षीय धर्मसिङ मल्ललाई बाढीले बगाएर मृत्यु भएको हो ।छायानाथ रारा नगरपालिका–६ का वडाध्यक्ष खेपबहादुर रावलकाअनुसार कोटिलागाउँको चडिपानी पाखामा दिउँसो गाईलाई चरन क्षेत्रमा चराउँदै गरेको समयमा भारी वर्षाका कारण बाढीले दुई मिटर तल  बगाएर फरक क्षमता भएका धर्मसिङ मल्लको मृत्यु भएको हो।उहाँले भन्नुभयो, “चडिपानी चरन क्षेत्रमा लिएका गाईगोरुलाई भारी वर्षाले कुनै पनि असर पारेको छैन्। गाईगोरु सबै सकुशल छन् ।” प्रमुख जिल्ला अधिकारी  खडान्द खत्रीका अनुसार बाढीले बगाएर एक जनाको मृत्यु भएको खबर पाएलगत्तै घटनास्थलमा प्रहरी टोली गएको छ ।",
      "link": "https://gorkhapatraonline.com/news/174732",
      "image": "https://gorkhapatraonline.com/storage/media/308035/conversions/dead-body-original-thumb.jpg"
    },
    {
      "slug": "174718",
      "title": "हुलाक दिवसको अवसरमा बिरामीलाई फलफूल",
      "timestamp": 1759968000000,
      "source": "gp",
      "content": "विश्व हुलाक दिवसको अवसरमा ताप्लेजुङ जिल्ला अस्पतालका बिरामीलाई फलफूल वितरण गरिएको छ । जिल्ला हुलाक कार्यालय ताप्लेजुङले अस्पतालमा उपचाररत बिरामीहरूलाई फलफूल प्रदान गरेको हो ।",
      "longContent": "साहारा लिम्बूफुङलिङ (ताप्लेजुङ), असोज २३ गते । विश्व हुलाक दिवसको अवसरमा ताप्लेजुङ जिल्ला अस्पतालका बिरामीलाई फलफूल वितरण गरिएको छ । जिल्ला हुलाक कार्यालय ताप्लेजुङले अस्पतालमा उपचाररत बिरामीहरूलाई फलफूल प्रदान गरेको हो । अस्पतालमा भर्ना भई उपचाररत बिरामीहरूको शिघ्र स्वास्थ्य लाभको कामनासहित फलफूल वितरण गरी दिवस मनाइएको ताप्लेजुङ कार्यालयका निमित्त कार्यालय प्रमुख राजकुमार आलेले जानकारी दिनुभयो । उहाँका अनुसार जिल्ला हुलाक, पालिका हुलाक तथा अतिरिक्त हुलाकमा कार्यरत कर्मचारीको उपस्थितिमा फलफूल वितरण गरिएको छ । ‘स्थानीय सेवा, विश्वव्यापी पहुँच’ नारासाथ मनाइएको दिवसको अवसरमा ताप्लेजुङमा रक्तदान कार्यक्रम समेत राखिएको थियो । तर तत्काल बिरामीलाई ब्लडको आवश्यकता नभएकाले सो कार्यक्रम भने स्थगित गरिएको निमित्त प्रमुख आलेले बताउनुभयो । जिल्लामा ब्लड बैँक नभएकाले भण्डारण गर्ने सुविधा नरहेकाले रक्तदानको कार्यक्रम स्थगित भएको बताइएको छ । दिवसको असरमा प्रभातफेरी तथा कार्यालय सरसफाइ समेत गरिएको कार्यालयका पदाधिकारीले जनाएका छन् । फलफूल वितरणपछि उपस्थित कर्मचारीको समुहले अस्पताल प्रशासनमार्फत प्रभातफेरी गरी कार्यालय आसपासका क्षेत्रमा सरसफाइ गरेका छन् ।",
      "link": "https://gorkhapatraonline.com/news/174718",
      "image": "https://gorkhapatraonline.com/storage/media/307995/conversions/Falful-pradan-original-thumb.jpg"
    },
    {
      "slug": "174714",
      "title": "आश्रममा १० करोडको अक्षयकोष बनाउन महायज्ञ",
      "timestamp": 1759968000000,
      "source": "gp",
      "content": "मानवसेवा आश्रम बागलुङ शाखामा १० करोडको अक्षयकोष बनाउन महायज्ञ गरिने भएको छ । आगामी कात्तिक २१ गतेदेखि श्रीमद् भागवत सप्ताह ज्ञानविज्ञान महायज्ञ सञ्चालन गरेर १० करोडको अक्षयकोष बनाएर आश्रमलाई नियमित सञ्चालनमा ल्याउने लक्ष्य राखिएको हो ।",
      "longContent": "रामकृष्ण बोहराबागलुङ, असोज २३ गते । मानवसेवा आश्रम बागलुङ शाखामा १० करोडको अक्षयकोष बनाउन महायज्ञ गरिने भएको छ । आगामी कात्तिक २१ गतेदेखि श्रीमद् भागवत सप्ताह ज्ञानविज्ञान महायज्ञ सञ्चालन गरेर १० करोडको अक्षयकोष बनाएर आश्रमलाई नियमित सञ्चालनमा ल्याउने लक्ष्य राखिएको हो ।  विशेषगरी मानवसेवा आश्रमको भवन आगामी चैत मसान्तभित्र सकेर दुई सय जना आश्रितलाई राखेर सेवा प्रवाह गर्ने लक्ष्य छ । त्यस बाहेक गण्डकी प्रदेशलाई सडक मानवरहित प्रदेश बनाउने लक्ष्य पूरा गर्ने, आगामी चैत मसान्तभित्र नेपाललाई नै सहयोगीपेक्षी सडक आश्रित मानवमुक्त नेपाल निर्माणको सङ्कल्प पूरा गर्न महायज्ञ सञ्चालन गर्न लागिएको समाजसेवी सहदेव राजभण्डारीले जानकारी दिनुभयो । महायज्ञ अवधिभर एक हजार जनालाई बिहान योग शिविरमा जोड्ने, विद्यार्थीलाई सकारात्मक सोच तथा मानवता प्रवर्धनका लागि उत्प्रेरणात्मक कार्यक्रम सञ्चालन गर्ने, महायज्ञ अवधिभर स्वास्थ्य शिविर सञ्चालन गर्ने, स्थानीय र राष्ट्रिय कलाकारद्वारा भजनकीर्तन र कला तथा नाटक मञ्चन गर्ने योजना छ । महायज्ञमा भागवत भास्कर कमलनयन गौतमले कथा प्रवचन गर्नु हुने छ ।  महायज्ञलाई व्यवस्थित बनाउन १ हजार ८ जना सदस्य रहेको आयोजक मूल समारोह समिति बनाइने छ । समाजसेवी राजभण्डारीको संयोजकत्वमा प्रारम्भिक समिति गठन भइसकेको छ । राजभण्डारीको अगुवाईमा बागलुङ नगरपालिका–२, कुँडुलेस्थित मुक्तिनाथ वेदविद्याश्रम, रङवेङ्कटेश्वर मुक्तिनारायण मन्दिर, सत्तल लगायतका संरचनाहरू निर्माण गरिएको छ । बागलुङ नगरपालिका वडा १ र ४ को सिमानामा पर्ने निरयघाटमा मानव सेवा आश्रमको भवन निर्माणाधीन छ । दानमुठी, बागलुङ नगरपालिकासहित जिल्लाका अन्य पालिका समेतले झण्डै ५ करोड लगानी गरेको भवन ठडिएको छ । यो भवनको निर्माण सम्पन्न गर्न थप तीन करोड रुपियाँ आवश्यक पर्छ । यो भवन बनेपछि दुई सय जनालाई राख्न सकिन्छ । मानव सेवा आश्रमले हाल बजारमा रहेको भवनमा ६६ जना आश्रितलाई राखिरहेको छ । सडकमा अलपत्र भेटिएका, अपाङ्गता भएका तथा परिवारबाट त्यागिएकालाई आश्रममा राख्ने गरिएको छ । मासिक १० लाख खर्च गरेर आश्रममा ६६ जना राखिएको आश्रम सञ्चालक बिपना तामाङले बताउनुभयो । त्यति ठुलो खर्च भने आश्रमले दानमुठीको भरमा चलाउँदै आएको छ । अक्षयकोष बनेपछि दानमुठीबाट मुक्ति मिल्ने विश्वास गरिएको आश्रम सञ्चालक तामाङले बताउनुभयो ।",
      "link": "https://gorkhapatraonline.com/news/174714",
      "image": "https://gorkhapatraonline.com/storage/media/307984/conversions/Manab-Sewa-Building-Photo-original-thumb.jpg"
    },
    {
      "slug": "174699",
      "title": "‘नागरिकका लागि हुलाक : स्थानीय सेवा, विश्वव्यापी पहुँच’",
      "timestamp": 1759968000000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेलले सूचना तथा सञ्चार प्रविधिको विकास एवम् विस्तारसँगै हुलाक सेवालाई आधुनिक प्रतिस्पर्धी र व्यावसायिक बनाउँदै जानु आजको मुलभूत आवश्यक रहेको बताउनुभएको छ ।",
      "longContent": "काठमाडौँ, असोज २३ गते । सञ्चार तथा सूचना प्रविधिमन्त्री जगदीश खरेलले सूचना तथा सञ्चार प्रविधिको विकास एवम् विस्तारसँगै हुलाक सेवालाई आधुनिक प्रतिस्पर्धी र व्यावसायिक बनाउँदै जानु आजको मूलभूत आवश्यक रहेको बताउनुभएको छ । बिहीबार १५१ औँ हुलाक दिवस २०२५ को शुभकामना सन्देश जारी गर्नुहुँदै सञ्चारमन्त्री खरेलले सो कुरा बताउनुभएको हो । सञ्चारमन्त्री खरेलद्वारा जारी सन्देशमा भनिएको छ, ‘‘सूचना तथा सञ्चारको पूरानो तथा भरपर्दो माध्यमका रुपमा रहेको हुलाक सेवा सञ्चार र सूचना प्रविधिको विकास एवम् विस्तारसँगै विस्तारै ओझेलमा पर्न थालेकाले परम्परागत चिठीपत्रका अलावा विश्वको हुलाक सेवा क्रमशः व्यावसायिक तथा व्यापारिक सेवातर्फ अगाडि बढिरहेको छ ।’’उहाँले नेपालको सङ्घीय संरचना अनुसार पुनर्संरचना भई सबै स्थानीय तहसम्म पहुँच भएको सङ्घीय संरचनाको सबैभन्दा ठूलो संयन्त्र रहेको हुलाक सेवालाई समयानुकूल आधुनिक, व्यावसायिक, प्रतिस्पर्धी र सुदृढ बनाउनुपर्ने बताउनुभयो । यसैगरी, सञ्चार सचिव राधिका अर्यालले नेपाल सरकारले आफ्नो नीति कार्यक्रम तथा बजेटमा हुलाक सेवालाई स्मार्ट हुलाक बनाई यसका पूर्वाधारहरुलाई विद्युतीय व्यपारमा आबद्ध गर्नेगरी कार्य प्रारम्भ गरिएको जानकारी दिनुभयो । त्यस्तै, हुलाक सेवा विभागका महानिर्देशक मनमायाँ भट्टराई पंगेनीले हुलाक सेवा नेपालको सङ्घीय संरचना अनुसार पुनर्संरचना भई सबै स्थानीय तहसम्म पहुँच भएको सङ्घीय संरचनाको सबैभन्दा ठूलो संयन्त्रको रुपमा रहेको जानकारी दिनुभयो । विभागका महानिर्देशक पंगेनीले भन्नुभयो, ‘‘हुलाक सेवा विपद् एवम् सङ्कटमा परेको अवस्थामा हुलाककर्मीले हात दिई जोगाएको अवस्था छ, सरकारी संरचनामा जोखिम आइलाग्दा हुलाककर्मीले आफ्नो ज्यान जोखिममा पारी बचाएको गौरवगाथा इतिहासले सम्झनेछ साथै हुलालाई मनमुटुमा राखी सम्भावित क्षतिबाट जोगाइदिने समुदायप्रति आभारको शब्दपुष्प सधैँ अर्पण गरिरहनेछ ।’’‘स्थानीय सेवा, विश्वव्यापी पहुँच’ नाराका साथ आज विश्वका विभिन्न राष्ट्रमा विश्व हुलाक दिवस मनाइँदैछ । सन् १८७४ मा स्विजरल्याण्डको राजधानी बर्नमा विश्व हुलाक सङ्घको स्थापना भएको वार्षिकोत्सवका रूपमा प्रत्येक वर्ष अक्टोबर ९ मा यो दिवस मनाइन्छ ।सन् १९६९ मा जापानको टोकियोमा आयोजित विश्व हुलाक सङ्घको महासभाले विश्व हुलाक दिवस घोषणा गरेको हो । त्यसपछि विश्वका विभिन्न देशले वार्षिक रूपमा यो दिवस मनाउँदै आएका छन् । यो दिवसमा धेरै देशका हुलाकले नयाँ हुलाक उत्पादन र सेवाको प्रवर्धनात्मक कार्यक्रम पनि गर्दै आएका छन् । यसैबिच, विश्व हुलाक दिवसका अवसरमा संयुक्त राष्ट्रसङ्घका महासचिव एन्टोनियो गुटरेसले जारी गर्नुभएको सन्देशमा हुलाकका माध्यमबाट सहरी र ग्रामीण क्षेत्रबीचको सम्पर्क कायम भएको र हुलाक कर्मचारीको सञ्जालले दुर्गम गाउँ तथा सहरलाई जोडेर विश्वलाई सबैको पहुँचमा पुर्‍याएको बताउनुभएको छ ।",
      "link": "https://gorkhapatraonline.com/news/174699",
      "image": "https://gorkhapatraonline.com/storage/media/307990/conversions/Untitled-1-original-thumb.jpg"
    }
  ]
}