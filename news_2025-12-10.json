{
  "date": "2025-12-10T21:41:33.731Z",
  "news": [
    {
      "slug": "183148",
      "title": "सिएनआई अन्तर्गतका संस्था सामाजिक सुरक्षा कोषमा",
      "timestamp": 1765324800000,
      "source": "gp",
      "content": "योगदानमा आधारित सामाजिक सुरक्षामा आबद्ध गर्ने गरी सामाजिक सुरक्षा कोष र नेपाल उद्योग परिसङ्घ (सिएनआई) बिच मङ्गलबार समझदारीपत्रमा हस्ताक्षर भएको छ ।",
      "longContent": "गोरखापत्र समाचारदाता काठमाडौँ, मङ्सिर २४ गते । योगदानमा आधारित सामाजिक सुरक्षामा आबद्ध गर्ने गरी सामाजिक सुरक्षा कोष र नेपाल उद्योग परिसङ्घ (सिएनआई) बिच मङ्गलबार समझदारीपत्रमा हस्ताक्षर भएको छ । कोषको योजनामा सबै उद्योग व्यवसायलाई जोड्ने गरी श्रम, रोजगार तथा सामाजिक सुरक्षा मन्त्रालयका सचिव एवं कोषका अध्यक्ष कृष्णहरि पुष्करको उपस्थितिमा कोषका कार्यकारी निर्देशक कविराज अधिकारी र सिएनआईका महानिर्देशक डा. घनश्याम ओझाले समझदारीपत्रमा हस्ताक्षर गर्नुभयो । समझदारी अनुसार परिसङ्घले आफ्नो आबद्धतामा रहेका सङ्घ संस्था र उद्योग प्रतिष्ठानलाई श्रम ऐन तथा योगदानमा आधारित सामाजिक सुरक्षा ऐनबमोजिम सामाजिक सुरक्षा कोषमा आबद्ध गर्न सहजीकरण गर्ने उल्लेख छ । सोही अवसरमा कोषले उद्योग परिसङ्घसँगको सहकार्यमा सामाजिक सुरक्षा योजनासम्बन्धी सचेतना तथा प्रशिक्षण कार्यक्रम नियमित रूपमा सञ्चालन गर्ने तथा कार्यक्रमका लागि आवश्यक सहयोग उपलब्ध गराउने प्रतिबद्धतासमेत जनाएको छ । कोषका अध्यक्ष कृष्णहरि पुष्करले यस समझदारीले परिसङ्घमा आबद्ध सबै प्रकारका उद्योग प्रतिष्ठानलाई जोड्न सहयोग पुग्ने विश्वास व्यक्त गर्नुभयो । साथै सामाजिक सुरक्षा योजनामा रोजगारदाता र श्रमिकको आबद्धता बढाउन यो समझदारी महत्वपूर्ण कदम रहेको बताउँदै उहाँले श्रमिक तथा रोजगारदातामाझ सामाजिक सुरक्षा योजना अझै विस्तार हुने बताउनुभयो । परिसङ्घका महानिर्देशक डा. घनश्याम ओझाले यस समझदारीपछि उद्योगसँग जोडिएका उद्योगीलाई कोषको योजनामा आबद्धता गराउने प्रतिबद्धता व्यक्त गर्नुभयो । ‘सामाजिक सुरक्षा : सर्वव्यापी स्वास्थ्यसेवाको पहुँच, पेन्सनयोग्य समाज र उत्पादकत्व अभिवृद्धिसहित नागरिकको जीवन रक्षा’ आठौँ सामाजिक सुरक्षा दिवसको नाराले निर्धारण गरेका लक्ष्यप्राप्तिमा पनि सहयोग पुग्ने विश्वास कोषले लिएको छ ।",
      "link": "https://gorkhapatraonline.com/news/183148",
      "image": "https://gorkhapatraonline.com/storage/media/322465/conversions/ssf-mou-photo-original-thumb.jpg"
    },
    {
      "slug": "183147",
      "title": "दैजीछेला औद्योगिक क्षेत्र : रुख कटान नहुँदा निर्माण अलपत्र",
      "timestamp": 1765324800000,
      "source": "gp",
      "content": "दैजीछेला औद्योगिक क्षेत्र स्थापनाको काम अलपत्र परेको छ । जिल्लाको वेदकोट नगरपालिका–२ र ३ को वनक्षेत्रमा औद्योगिक क्षेत्र निर्माण गर्ने तयारी भए पनि रुख कटानको काम नहुँदा निर्माण अलपत्र परेको हो ।",
      "longContent": "बेलौरी समाचारदाताबेलौरी (कञ्चनपुर), मङ्सिर २४ गते । दैजीछेला औद्योगिक क्षेत्र स्थापनाको काम अलपत्र परेको छ । जिल्लाको वेदकोट नगरपालिका–२ र ३ को वनक्षेत्रमा औद्योगिक क्षेत्र निर्माण गर्ने तयारी भए पनि रुख कटानको काम नहुँदा निर्माण अलपत्र परेको हो । छेला औद्योगिक क्षेत्र स्थापनाका लागि झन्डै २५ हजार रुख कटान गर्नुपर्ने वन मन्त्रालयले जनाएको छ । रुख कटानको अनुमति प्राप्त नहुँदा औद्योगिक क्षेत्र निर्माणको काम भने अलपत्र परेको वेदकोट नगरपालिका–२ का अध्यक्ष नरेशबहादुर सिंहले बताउनुभयो । औद्योगिक क्षेत्र विस्तारका लागि रुख गणनाको कामपछि छपानको काम सकिएको उहाँले बताउनुभयो । डिभिजन वन कार्यालय कञ्चनपुरका सूचना अधिकारी सुवास कुँवरले औद्योगिक क्षेत्र स्थापनाका लागि आवश्यक पर्ने रुख कटानका लागि रायसुझावसहितको प्रतिवेदन मन्त्रालयमा पेस गरिएको बताउनुभयो । नापी कार्यालयले चार किल्ला प्रमाणित गरेर १३६.५९ हेक्टर वनक्षेत्रमा औद्योगिक क्षेत्र विस्तारका लागि यसअघि नै सिफारिस गरिसकेको जनाएको छ । सरकारले २०७२ सालमा मा मन्त्रीपरिषद् बैठकले दैजीमा औद्योगिक क्षेत्र स्थापना गर्ने निर्णय गरेको थियो । जेनजी आन्दोलनपछि यहाँ औद्योगिक क्षेत्र स्थापनाको काम अलपत्र परेको वडाध्यक्ष सिंहले बताउनुभयो । यसका लागि मन्त्रीपरिषद् बैठकले निर्णय गर्नुपर्ने उहाँले जानकारी दिनुभयो । पहुँच मार्गमा कालोपत्रे औद्योगिक क्षेत्र निर्माण अघि बढ्न नसके पनि पहुँच मार्गमा कालोपत्रेको काम भने अन्तिम चरणमा पुगेको छ । सङ्घीय सरकारको समपूरक अनुदान र बेदकोट नगरपालिकाको गरी सात करोड लागतमा छेला औद्योगिक क्षेत्रको पहुँच मार्गमा कालोपत्रेको काम भइरहेको वेदकोट नगरप्रमुख भोजराज बोहोराले बताउनुभयो । हाल ३.५ किलोमिटर कालोपत्रेको काम भइरहेको र बाँकी दुई किलोमिटरमा कालोपत्रेको कामलगत्तै प्रक्रियामा जाने उहाँले बताउनुभयो । हाल पहुँच मार्ग निर्माण अन्तिम चरणमा रहेको निर्माण व्यवसायी भागेश्वर न्यु उग्रतारा शिव शङ्कर जेभीका सञ्चालक ब्रिज चन्दले बताउनुभयो । उहाँका अनुसार हाल ६० प्रतिशत कालोपत्रेको काम सकिएको छ । अबको दुई महिनाभित्रै पहुँच मार्गको काम सकिने उहाँले बताउनुभयो । पहुँच मार्ग निर्माणले तीव्रता पाए पनि औद्योगिक क्षेत्र विस्तारको काम भने अगाडि नबढ्दा यहाँका स्थानीय निराश छन् । औद्योगिक क्षेत्र निर्माण गरिए १० औँ हजार नागरिकले क्षमता अनुसारको रोजगारी पाउने अपेक्षा गरिएको वडा नं. २ का अध्यक्ष नरेश सिंहले बताउनुभयो । कञ्चनपुर आउने मन्त्रीहरूलाई यस क्षेत्रको पटक अवलोकन गराए पनि निर्माण अगाडि बढ्न नसकेको उहाँले बताउनुभयो ।",
      "link": "https://gorkhapatraonline.com/news/183147",
      "image": "https://gorkhapatraonline.com/storage/media/322464/conversions/CHELA-छेला-औद्योगिक-पहुँच-मार्ग-निर्माण-गरिँदै(1)-original-thumb.jpg"
    },
    {
      "slug": "183146",
      "title": "विदेशको जस्तै कमाइमा रमाउँदै श्रेष्ठ दम्पती",
      "timestamp": 1765324800000,
      "source": "gp",
      "content": "इलामको माईजोगमाई गाउँपालिका–३ का पूजन श्रेष्ठ र लक्ष्मी श्रेष्ठलाई आफूले पालेका बङ्गुर स्याहार्न भ्याइनभ्याइ छ । साना बुच्चादेखि बङ्गुरका माउ र बेच्नयोग्य बङ्गुरको हेरचाह गर्न श्रेष्ठ दम्पतीलाई निकै गाह्रो पर्छ ।",
      "longContent": "इलाम समाचारदाताइलाम, मङ्सिर २४ गते । इलामको माईजोगमाई गाउँपालिका–३ का पूजन श्रेष्ठ र लक्ष्मी श्रेष्ठलाई आफूले पालेका बङ्गुर स्याहार्न भ्याइनभ्याइ छ । साना बुच्चादेखि बङ्गुरका माउ र बेच्नयोग्य बङ्गुरको हेरचाह गर्न श्रेष्ठ दम्पतीलाई निकै गाह्रो पर्छ । वैदेशिक रोजगारीका लागि छ वर्ष साइप्रस बसेर घर फर्किएका दम्पतीलाई पुनः विदेशमा गएर काम गर्न त्यति इच्छा भएन । पारिवारिक समस्या र विदेश नजाने मनले उहाँहरूले तीन वर्षअघि ‘पशुपति पशुपालन तथा कृषि फार्म’ दर्ता गरेर बङ्गुरपालनलाई व्यवसायका रूपमा अँगालिरहनुभएको छ । सुरुमा पाँच/छ लाख रुपियाँ लगानी गरेर थालेको बङ्गुरपालन व्यवसायमा अहिले लगानी नै ३५ लाख रुपियाँभन्दा माथि पुगिसकेको लक्ष्मीले बताउनुभयो । उहाँले भन्नुभयो, “उन्नत जातका बङ्गुरपालन, बुच्चा उत्पादन र बिक्रीले गर्दा अहिलेको लगानी अनुसारको आम्दानी सन्तोषजनक रहेको छ ।” लक्ष्मीले भन्नुभयो, “विदेशमा पनि काम नगरी हुँदैन, घरमै बरु आराम गर्न त पाइन्छ । फेरि विदेश जान मन लागेन, कमाइ त यहाँ र विदेशमा उस्तै उस्तै थियो ।” श्रेष्ठ दम्पतीले अहिले मासिक डेढ लाख रुपियाँ आम्दानी गर्नुहुन्छ । बङ्गुर फार्म एक्लै धान्न नसक्ने भएपछि एक जनालाई मासिक तलबमा काम लगाएको उहाँले बताउनुभयो । “अहिले ठुला साना गरी १२० वटा बङ्गुर छन् । तिनीहरूलाई दाना, चारोमा पनि निकै खर्च हुन्छ । गाई, बाख्रा पाल्नभन्दा बङ्गुर पाल्न सजिलो भएकाले यसैलाई व्यवसायका रूपमा अगाडि सारेका छौँ,” पूजनले भन्नुभयो, “अहिले नेपालका स्थानीयदेखि झापाका बजार र भारतको मिरिकदेखि सिक्कमसम्म बुच्चा पठाउने गरेका छौँ ।” यो फार्ममा एउटा बुच्चाको मूल्य न्यूनतम सात हजार रुपियाँ रहेको छ । उमेर र जात अनुसार बुच्चाको मूल्य फरक पर्ने गरेको बताइएको छ । यहाँबाट बुच्चा उत्पादनका लागि माउ बङ्गुर पनि बिक्री हुने गरेको छ । माईजोगमाई गाउँपालिकाले पनि यस वर्ष ‘युवा उद्यमी कार्यक्रम’ अन्तर्गत यस फार्मलाई व्यवसाय प्रवर्धनका लागि नगद एक लाख रुपियाँ अनुदान सहयोग उपलब्ध गराएकाले आफूहरू व्यवसायप्रति उत्साहित रहेको श्रेष्ठ दम्पतीको भनाइ छ  । “स्थानीय सरकारले युवा उद्यमी र गाउँमा चलेका यस्ता व्यवसायलाई प्रोत्साहित गर्ने हो भने हामी जस्ता धेरै युवा विदेशको सपना हटाएर गाउँमै रमाउन सक्ने रहेछन् जस्तो लाग्छ,” पूजनले भन्नुभयो, “पहिलो कुरा लगानी गर्न पैसा हुँदैन, बल्लतल्ल गरेको लगानीको सुरक्षा हुँदैन, उत्पादन भएको वस्तुको आवश्यक बजार हुँदैन । स्थानीय, प्रदेश र सङ्घीय सरकारले उत्पादित वस्तुको बजारलाई निश्चित गरिदिने हो भने धेरै युवाले विदेशको सपना त्याग्न सक्छन् ।”",
      "link": "https://gorkhapatraonline.com/news/183146",
      "image": "https://gorkhapatraonline.com/storage/media/322463/conversions/pig-ilam(1)---Copy-original-thumb.jpg"
    },
    {
      "slug": "183144",
      "title": "एक पात सागले सात जनालाई छाक",
      "timestamp": 1765324800000,
      "source": "gp",
      "content": "प्युठानको स्वर्गद्वारी पुग्ने जोकसैको ध्यान छेउछाउका खेतमा रायोको भारी बोकेर उक्लिँदै गरेका मानिसको दृश्यले तान्छ । असोज–कात्तिकदेखि माघसम्म यहाँका बारी एकनासले हरिया हुन्छन् । ठुलो पात, बाक्लो बोट र डाले घाँसको आँठो जस्तो बाँधेर बोक्नुपर्ने भारीले स्वर्गद्वारीको ‘पास्सी रायो’ ले छुट्टै पहिचान बनाइसकेको छ ।",
      "longContent": "सलिम मियाँबिजुवार, मङ्सिर २४ गते । प्युठानको स्वर्गद्वारी पुग्ने जोकसैको ध्यान छेउछाउका खेतमा रायोको भारी बोकेर उक्लिँदै गरेका मानिसको दृश्यले तान्छ । असोज–कात्तिकदेखि माघसम्म यहाँका बारी एकनासले हरिया हुन्छन् । ठुलो पात, बाक्लो बोट र डाले घाँसको आँठो जस्तो बाँधेर बोक्नुपर्ने भारीले स्वर्गद्वारीको ‘पास्सी रायो’ ले छुट्टै पहिचान बनाइसकेको छ ।स्वर्गद्वारी आश्रमका प्रमुख प्रशासकीय अधिकृत हरि अधिकारीले यहाँको माटो, हावापानी र गोबरले साग राम्रो उत्पादन हुने बताउनुभयो । उहाँले भन्नुभयो, “एक पात नै पाँच/सात जनाको परिवारलाई पुग्ने गरी उत्पादन हुन्छ ।” उहाँका अनुसार बारीमा उत्पादन हुने सागको भारी बनाएर ओसार्नुपर्छ ।गोठको दक्षिणतर्फ फैलिएको १९ रोपनी क्षेत्रफलमा रायोको व्यवस्थित खेती भइरहेको छ । आश्रमको मेसमा दैनिक करिब सात सय जनालाई खाना पकाइने भएकाले साग यहाँ अनिवार्य परिकार हो । अधिकारीले भन्नुभयो, “हाम्रो भान्सामा प्रत्येक दिन साग पक्छ । उत्पादन पर्याप्त भएकाले बजारतिर निर्भर हुनुपर्दैन ।”साग खेतीका लागि आश्रमले चार जना महिलालाई ज्यालादारीमा राखेको छ । उनीहरूले बारीको स्याहार, पानी सिँचाइ, टिपाइदेखि सागको भारी ओसार्नेसम्मको काम गर्छन् । बिहान सबेरै घामसँगै बारीमा काम सुरु हुन्छ र बेलुकीसम्म चलिरहन्छ । २० वर्षदेखि आश्रममा साग रोप्नेदेखि भान्सासम्म काम गर्दै आउनुभएकी कोचिवाङकी निमा खत्रीले भन्नुभयो, “साग टिप्दा पात नै यति ठुलो हुन्छ कि भारी बनाउनैपर्ने हुन्छ । पाहुनाले अचम्म मानेर सोध्छन्, “यो साग हो कि घाँसको भारी ?”स्वर्गद्वारीको गौशालामा पालिएका गाईको गोबरले बारी मलिलो बनाउँछ । यही कारणले यहाँको साग स्वादिलो र पोसिलो हुने स्थानीयको बुझाइ छ ।स्थानीयका लागि भने यो दृश्य सामान्य भइसकेको छ । खेतमा उम्रिएको साग भारी बनाएर भान्सामा पुग्छ, अनि पाहुनासँग फेरि गाउँसम्म कोसेली बनेर फर्किन्छ ।स्थानीय पनि सागको मौसमको लाभ उठाउँछन् । स्वर्गद्वारी नगरपालिकाका १, २ र ३ का उपल्लो क्षेत्रका बासिन्दा गाईका लागि खर लिएर आश्रम पुग्छन् र साग बोकेर फर्कन्छन् । स्वर्गद्वारीमा बर्सौंदेखि चलिरहेको सामुदायिक परम्परा यही हो ।",
      "link": "https://gorkhapatraonline.com/news/183144",
      "image": "https://gorkhapatraonline.com/storage/media/322525/conversions/Swargadwari-saag(1)-original-thumb.jpg"
    },
    {
      "slug": "183143",
      "title": "भोकमरीको अवस्था मध्यम",
      "timestamp": 1765324800000,
      "source": "gp",
      "content": "नेपालले भोकमरीको समस्या समाधानमा सुधार गर्दै गम्भीरबाट मध्यम स्तरको भोकमरीको अवस्थामा पुगेको छ । विश्व भोकमरी सूचकाङ्क (जिएआई) मा नेपाल मध्यम भोकमरीको अवस्थामा सुधार आएको मङ्गलबार जारी एक प्रतिवेदनले देखाएको हो ।  वेल्ट हङ्गर हिल्फ र लिबर्डले मङ्गलबार सार्वजनिक गरेको विश्व भोकमरी सूचकाङ्क २०२५ प्रतिवेदनमा नेपाल ‘मध्यम भोक",
      "longContent": "काठमाडौँ, मङ्सिर २४ गते । नेपालले भोकमरीको समस्या समाधानमा सुधार गर्दै गम्भीरबाट मध्यम स्तरको भोकमरीको अवस्थामा पुगेको छ । विश्व भोकमरी सूचकाङ्क (जिएआई) मा नेपाल मध्यम भोकमरीको अवस्थामा सुधार आएको मङ्गलबार जारी एक प्रतिवेदनले देखाएको हो ।वेल्ट हङ्गर हिल्फ र लिबर्डले मङ्गलबार सार्वजनिक गरेको विश्व भोकमरी सूचकाङ्क २०२५ प्रतिवेदनमा नेपाल ‘मध्यम भोकमरीको श्रेणीमा’ रहेको हो । सन् २००० मा जिएचआई अङ्क ३७.१ सहित नेपाल ‘गम्भीर भोकमरी’ भएको देशको श्रेणीमा रहेको थियो ।प्रतिवेदन अनुसार यस वर्ष नेपालको जिएचआई अङ्क १४.८ रहेको छ । यसले नेपाल मध्यम खालको भोकमरीको श्रेणीलाई जनाउँछ । सरकारले गरेको नीतिगत सुधारसँगै रेमिट्यान्सका कारणले गर्दा पनि भोकमरी सूचकाङ्कमा सुधार आएको तथ्याङ्कले देखाएको छ । सन् २०३० सम्म भोकमरीलाई शून्यमा झार्ने दिगो विकास लक्ष्य राखिएकोमा यस वर्ष भोकमरीको सूचकाङ्कमा सुधार आएको हो । नेपालले दुई दशकयता भोकमरी न्यूनीकरणमा उल्लेखनीय प्रगति गरे पनि कुपोषण र बालबालिकामा हुने पुड्कोपनाको समस्या अझै चुनौतीपूर्ण रहेको प्रतिवेदनमा उल्लेख छ ।विश्व भोकमरी सूचकाङ्क २०२५ अनुसार सूचकाङ्क ३१ सहित सबैभन्दा धेरै भोकमरी पपुवान्युगिनीमा र सूचकाङ्क पाँचसहित सबैभन्दा कम भोकमरी चीनमा रहेको छ ।  छिमेकी मुलुक भारतमा भोकमरी सूचकाङ्क २५.८ रहेको छ । विश्व भोकमरी सूचकाङ्क भने १८.३ र दक्षिण एसियामा २४.९ रहेको छ । प्रतिवेदन अनुसार जलवायु परिवर्तन, प्राकृतिक विपत् र युद्धका कारणले विश्वमा भोकमरी हुने गर्छ । प्रतिवेदन अनुसार पाँच वर्षमुनिका बालबालिकामा पुड्कोपना २६ प्रतिशत छ । गत वर्ष यस्तो प्रतिशत २४.८ थियो । बालमृत्युदर २.६ प्रतिशत र ख्याउटेपना (चाइल्ड वेस्टिङ) सात प्रतिशत रहेको छ । नेपालमा कुपोषणको अवस्था अझै पनि सार्वजनिक स्वास्थ्य चुनौतीका रूपमा रहेको प्रतिवेदनले औँल्याएको छ । अल्पपोषण वा क्यालोरी खपत कम हुने जनसङ्ख्या ५.३ प्रतिशत रहेको प्रतिवेदनले देखाएको छ ।नेपालमा पुड्कोपना दर भने गत वर्षको तुलनामा १.२ प्रतिशतले वृद्धि भएको छ । नेपालमा चार जना बालबालिकामध्ये एक जना कुपोषणबाट प्रभावित हुने गरेको तथ्याङ्कले देखाएको छ ।प्रतिवेदन सार्वजनिक समारोहमा अर्थमन्त्री रामेश्वरप्रसाद खनालले भोकमरी प्रतिवेदन केवल आँकडा र सङ्ग्रह मात्र होइन भन्दै उल्लेख भएका उपलब्धिलाई दिगो खाद्य र पोषण सुरक्षा सुनिश्चितता गर्न आवश्यक रहेको बताउनुभयो । भोकमरीका बहुआयामिक समस्या समाधान गर्न निजी क्षेत्र, सङ्घ संस्था, अन्तर्राष्ट्रिय साझेदार संस्थाको सहकार्य अपरिहार्य रहेको अर्थमन्त्री खनालले जानकारी दिनुभयो ।सन् २००० मा नेपाल ३७ अङ्कसहित गम्भीर भोकमरीको सूचीमा रहेकोमा सन् २०२५ मा घटेर १४.८ अङ्कमा झर्नुु सकारात्मक भए पनि बाल कुपोषणको समस्या भने कायम रहेको उहाँको भनाइ छ । जलवायु परिवर्तन, अव्यवस्थित सहरीकरण, बसाइँसराइ र बेरोजगारीले कुपोषणलाई थप जटिल बनाएको उहाँको भनाइ छ । जलवायु परिवर्तन, असमानता, प्राकृतिक प्रकोपमा वृद्धि, व्यापक बसाइँसराइ, कमजोर खाद्य प्रणाली, खाद्य र पोषण सुरक्षामा चुनौती रहेको उहाँले बताउनुभयो । खाद्य अधिकारसम्बन्धी कानुन कार्यान्वयनमा भए पनि खाद्य सुरक्षाका लागि थप बजेट छुट्याउन जरुरी रहेको र सन् २०३० सम्म भोकमरीलाई शून्यमा झार्न सबैको सहकार्य आवश्यक रहेको उहाँले बताउनुभयो । पूर्वपरराष्ट्रमन्त्री डा. विमला राई पौडेलले नीतिगत सुधारले नेपालमा भोकमरी न्यूनीकरणमा सुधार आएको बताउनुभयो । भोकमरी न्यूनीकरणमा नेपालको प्रगति दक्षिण एसियामै राम्रो भए पनि अझै पुड्कोपन र कुपोषणको समस्या कायम रहेको बताउनुभयो । कृषि तथा पशुपन्छी विकास मन्त्रालयका सहसचिव रामकृष्ण श्रेष्ठले नेपालको भोकमरी घट्नुको मुख्य आधार रेमिट्यान्स रहेको भन्दै यस्तो अवस्थामा यो कमी दिगो नहुने बताउनुभयो । खाद्य प्रणालीमा र खानेबानीमा आएको परिवर्तनका कारण कुपोषण र पुड्कोपनको समस्या बढेकाले स्थानीय खाद्य प्रणालीको विकास गर्न सके समस्या समाधान गर्न सकिने उहाँको भनाइ थियो । लिबर्डका कार्यकारी निर्देशक भरत भण्डारीले नेपालमा भोकमरी न्यूनीकरणमा धेरै प्रगति भए पनि टिकाइराख्ने चुनौती रहेको बताउनुभयो ।",
      "link": "https://gorkhapatraonline.com/news/183143",
      "image": "https://gorkhapatraonline.com/storage/media/322460/conversions/bhokmari-560x280-original-thumb.jpg"
    },
    {
      "slug": "183141",
      "title": "उखुको मूल्यप्रति किसान असन्तुष्ट",
      "timestamp": 1765324800000,
      "source": "gp",
      "content": "सरकारले उखुको न्यूनतम समर्थन मूल्य प्रतिक्विन्टल ६२० रुपियाँ निर्धारण गरेको छ । सोमबार बसेको मन्त्रीपरिषद् बैठकले आर्थिक वर्ष २०८२/८३ का लागि उखुको खरिद मूल्य प्रतिक्विन्टल ६२० रुपियाँ निर्धारण गरेको हो ।",
      "longContent": "गोरखापत्र समाचारदाताकाठमाडौँ, मङ्सिर २४ गते । सरकारले उखुको न्यूनतम समर्थन मूल्य प्रतिक्विन्टल ६२० रुपियाँ निर्धारण गरेको छ । सोमबार बसेको मन्त्रीपरिषद् बैठकले आर्थिक वर्ष २०८२/८३ का लागि उखुको खरिद मूल्य प्रतिक्विन्टल ६२० रुपियाँ निर्धारण गरेको हो । यस्तै उखु कृषकलाई अनुदान रकम प्रतिक्विन्टल ७० रुपियाँ निर्धारण गरिएको छ । गत वर्ष खर्च अभाव कारण देखाउँदै सरकारले कृषकलाई दिँदै आएको अनुदानमा ५० प्रतिशतले कटौती गरेको थियो । किसानले कटौती गरिएको उक्त अनुदान रकम उपलब्ध गराउनुपर्ने माग राख्दै निरन्तर आन्दोलन गर्दै आएका छन् ।सरकारले प्रत्येक वर्षका लागि उखुको न्यूनतम समर्थन मूल्य निर्धारण गर्दै आएको छ । चालु आवका लागि गत वर्षभन्दा प्रतिक्विन्टल ३५ रुपियाँ बढाएर ६२० रुपियाँ निर्धारण गर्न कृषि तथा पशुपन्छी विकास मन्त्रालयले मन्त्रीपरिषद्मा सिफारिस पठाएको थियो । मन्त्रालयले अध्ययन गरी उखुको लागत मूल्य प्रतिक्विन्टल ४३७ रुपियाँ, ढुवानी ८१ रुपियाँ र नाफा १०२ रुपियाँ हुने गरी न्यूनतम समर्थन मूल्य ६२० निर्धारणका लागि सिफारिस गरेको जनाएको छ । मन्त्रालयले उखु उत्पादक किसान र उखु मिलका प्रतिनिधिसँग छलफल गरी लागत, ढुवानी र नाफा जोडेर उक्त मूल्य निर्धारण गर्न सिफारिस गर्ने गर्छ । सर्लाही समाचारदाताका अनुसार सरकारले निर्धारण गरेको उखुको समर्थन मूल्यप्रति किसानले असन्तुष्टि व्यक्त गरेका छन् । आफूहरूसँग छलफल नै नगरी उखुको समर्थन मूल्य कायम गरिएको भन्दै किसानले असन्तुष्टि व्यक्त गरेका हुन् । नेपाल उखु उत्पादक महासङ्घका कार्यवाहक अध्यक्ष श्यामबाबु रायले सरकार, उद्योगी र किसानबिच त्रिपक्षीय छलफल गरेर मात्रै मूल्य निर्धारण गर्न माग राखे पनि सरकारले एकलौटी ढङ्गले मूल्य तोकेको आरोप लगाउनुभयो । सरकारले मूल्य निर्धारण गरेसँगै चिनी उद्योगीले भने अब यो वर्षको उखु पेल्न सुरु गर्ने तयारी गरेका छन् । मङ्सिरमै चल्नुपर्ने चिनी उद्योग उखुको मूल्य कुरेर बसेका थिए । इन्दुशङ्कर चिनी उद्योग हरिवनका उखु प्रबन्धक योगनारायण रजकले सरकारले उखुको मूल्य निर्धारण गरेसँगै पुस पहिलो सातादेखि मिल सञ्चालन गर्ने तयारीमा जुटेको जानकारी दिनुभयो ।",
      "link": "https://gorkhapatraonline.com/news/183141",
      "image": "https://gorkhapatraonline.com/storage/media/322457/conversions/Ukhu-bardibas-cane-IMG20241118095446(1)-original-thumb.jpg"
    },
    {
      "slug": "183139",
      "title": "कर्णाली विकास बैङ्कका अभियुक्तको सेयर एक प्रतिशतमा झारियो",
      "timestamp": 1765324800000,
      "source": "gp",
      "content": "कर्णाली विकास बैङ्कको पुनर्संरचनासहित बैङ्कलाई पुनः सञ्चालन गर्ने गरी नेपाल राष्ट्र बैङ्कले महत्वपूर्ण निर्णय गरेर कार्यान्वयन सुरु गरेको छ । नेपालगन्जमा केन्द्रीय कार्यालय रहेको सो बैङ्कका निक्षेपकर्तालाई बचत फिर्ता गर्न नसक्ने स्थिति देखिएपछि घोटालाका आरोपितको सेयर एक प्रतिशतमा झारेर निक्षेपकर्तालाई नै सेयरधनी बनाई बैङ्क पुनर्संरचना गर्ने प्रक्रियामा राष्ट्र बैङ्क अघि बढेको हो ।",
      "longContent": "सिराज खान\tनेपालगन्ज, मङ्सिर २४ गते । कर्णाली विकास बैङ्कको पुनर्संरचनासहित बैङ्कलाई पुनः सञ्चालन गर्ने गरी नेपाल राष्ट्र बैङ्कले महत्वपूर्ण निर्णय गरेर कार्यान्वयन सुरु गरेको छ । नेपालगन्जमा केन्द्रीय कार्यालय रहेको सो बैङ्कका निक्षेपकर्तालाई बचत फिर्ता गर्न नसक्ने स्थिति देखिएपछि घोटालाका आरोपितको सेयर एक प्रतिशतमा झारेर निक्षेपकर्तालाई नै सेयरधनी बनाई बैङ्क पुनर्संरचना गर्ने प्रक्रियामा राष्ट्र बैङ्क अघि बढेको हो । राष्ट्र बैङ्कले गठन गरेको कर्णाली बैङ्क व्यवस्थापन समूहका संयोजक तथा राष्ट्र बैङ्कका उपनिर्देशक टीकाराम खतिवडाले बचतकर्ताको बचत रकमलाई सेयरमा रूपान्तरण गरेर बैङ्क बचाउने विकल्प अघि सारिएको बताउनुभयो । उहाँले यो विकल्प नेपालमा पहिलो पटक प्रयोग गरिएको जनाउँदै बैङ्कको पुनर्संरचनाका लागि तीन चरणमा काम गर्ने योजना बनाइएको बताउनुभयो । जस अनुसार पहिलो चरणमा घोटालाका आरोपितको सेयरलाई एक प्रतिशतमा झार्ने, दोस्रो चरणमा बचतकर्तालाई उनीहरूको सहमतिमा सेयरधनी बनाउने तथा तेस्रो चरणमा नयाँ लगानीकर्ता खोजेर नयाँ व्यवस्थापनका साथ बैङ्क सञ्चालनमा ल्याइने छ । संयोजक खतिवडाका अनुसार राष्ट्र बैङ्कले पहिलो चरणमा अपचलनमा संलग्न भनेर मुद्दामा अभियोजन गरिएका १८ जना व्यक्ति र एक कम्पनीको नाममा रहेका सबै संस्थापक सेयरका साथै सात जना व्यक्ति र एउटा कम्पनीको नाममा रहेका साधारण सेयरलाई एक प्रतिशतमा झारेको छ । उक्त निर्णयपछि २१ लाख ३६ हजार ६० कित्ता संस्थापक सेयर २१ हजार ३६० कित्तामा झरेको छ भने साधारणतर्फ पहिले कायम १२ हजार ६८४ कित्ता सेयर १२६.८५ कित्तामा झरेको छ । यसबाट अब बैङ्कको ९९ प्रतिशत सेयर खाली रहेकाले दोस्रो चरणमा उक्त सेयर बैङ्कका निक्षेपकर्तालाई पहिलो प्राथमिकतामा राखेर दिने गरी नेपाल राष्ट्र बैङ्कले प्रक्रिया अघि बढाएको छ । खतिवडाका अनुसार बचतकर्तालाई उनीहरूको बचत सेयरमा परिणत हुँदा हुने फाइदाबारे बुझाउने र उनीहरूलाई सहमतिमा ल्याउने प्रयासमा अहिले राष्ट्र बैङ्कले काम गरिरहेको छ । तेस्रो चरणमा नयाँ लगानीकर्ता खोजेर नयाँ व्यवस्थापन र नयाँ नामका साथ बैङ्कलाई पुनर्जीवित गर्ने गरी काम सुरु गरिएको नेपाल राष्ट्र बैङ्कले जनाएको छ । बैङ्कको बचतलाई सेयरमा रूपान्तरणपछि बैङ्कको नामदेखि कार्यक्षेत्रसमेत नयाँ भएर आउने संयोजक खतिवडाले बताउनुभयो । उहाँले थप्नुभयो, “नाम कर्णाली विकास बैङ्क राख्नै पर्छ भन्ने छैन । बोर्डलाई बर्खास्त गरिसक्यौँ । अब नयाँ व्यवस्थापन, नयाँ बोर्ड, नयाँ सिइओ, नयाँ सेयर होल्डर सबै नयाँ हुने छ । अनि कार्यक्षेत्र पनि फरक हुन सक्छ । अहिले पुँजीको हिसाबले राष्ट्रियस्तरको विकास बैङ्क पनि हुन सक्छ ।” कर्णाली विकास बैङ्कमा तत्कालीन सञ्चालक तथा व्यवस्थापनका कर्मचारीको मिलेमतोमा तीन अर्ब २० करोड अपचलन गरेको भन्दै प्रहरीको केन्द्रीय अनुसन्धान ब्युरो सिआइबीले १०९ जनालाई प्रतिवादी बनाएर २०८२ साउन १४ गते उच्च अदालतमा मुद्दा दायर गरेको थियो । उच्च अदालत तुलसीपुर नेपालगन्ज इजलासले बैङ्कका संस्थापक अध्यक्ष एवं तत्कालीन प्रमुख कार्यकारी अधिकृत राजेन्द्रवीर राय, तत्कालीन अध्यक्ष पशुपतिदयाल मिश्र र बैङ्कका तत्कालीन वित्त प्रमुख वेदप्रकाशसिंह ठकुरीलाई पुर्पक्षका लागि कारागार चलान गरेको थियो भने राष्ट्र बैङ्कका कर्मचारी भुवन बस्नेत धरौटीमा छुट्नुभएको थियो ।२०६० सालमा स्थापना भएर बाँके, बर्दिया र दाङ जिल्लामा १९ वटा शाखा कार्यालयमार्फत सञ्चालनमा रहेको सो बैङ्कमा करिब चार अर्ब ६५ करोड रुपियाँ निक्षेप र दुई अर्ब ९३ करोडभन्दा बढी कर्जा रहेको थियो ।",
      "link": "https://gorkhapatraonline.com/news/183139",
      "image": "https://gorkhapatraonline.com/storage/media/322455/conversions/karnali-bikas-bank-kendriy-karryalay-npj-original-thumb.jpg"
    },
    {
      "slug": "183132",
      "title": "स्थानीय तहका काममा बढ्दै छ युवा चासो",
      "timestamp": 1765324800000,
      "source": "gp",
      "content": "जेनजी आन्दोलनपछि नयाँ सरकार गठन भएसँगै जेनजीले स्थानीय तहका गतिविधिप्रति उच्च निगरानी राख्न थालेका छन् । स्थानीय तहले प्रदान गर्ने सेवा, विकास निर्माणका कार्य, उपभोक्ता समिति निर्माण र उपभोक्ता समितिका हक अधिकारका विषय, स्थानीय तहमा प्रमुख प्रशासकीय अधिकृत नहुँदा सेवा लिन समस्या पर्ने गरेको, स्थानीय तहका कामकारबाहीमा अनियमितता भएको, कतिपय स्थानीय तहका वडा कार्यालयले घरबाटोको सिफारिस नदिएकोलगायतका विषयमा जेनजी सचेत बन्न थालेका हुन् ।",
      "longContent": "काठमाडौँ, मङ्सिर २४ गते । जेनजी आन्दोलनपछि नयाँ सरकार गठन भएसँगै जेनजीले स्थानीय तहका गतिविधिप्रति उच्च निगरानी राख्न थालेका छन् । स्थानीय तहले प्रदान गर्ने सेवा, विकास निर्माणका कार्य, उपभोक्ता समिति निर्माण र उपभोक्ता समितिका हक अधिकारका विषय, स्थानीय तहमा प्रमुख प्रशासकीय अधिकृत नहुँदा सेवा लिन समस्या पर्ने गरेको, स्थानीय तहका कामकारबाहीमा अनियमितता भएको, कतिपय स्थानीय तहका वडा कार्यालयले घरबाटोको सिफारिस नदिएकोलगायतका विषयमा जेनजी सचेत बन्न थालेका हुन् । त्यस्तै सरुवा गरिएको स्थानमा कर्मचारी हाजिर हुन नजाँदा कर्मचारीको अभावमा सेवा लिन समस्या भएको, निमित्त प्रमुख प्रशासकीय अधिकृत हुँदा स्थानीय तहमा सेवाग्राहीलाई कतिपय सेवा लिन झन्झटिलो हुने गरेको, स्थानीय तहका विकास निर्माणका काममा गुणस्तर नभएकोलगायतका सवालमा जेनजी सचेत हुन थालेका पाइएको हो । सङ्घीय मामिला तथा सामान्य प्रशासन मन्त्रालयको गुनासो व्यवस्थापन केन्द्रमा पर्ने अधिकांश गुनासा स्थानीय तहसँग सम्बन्धित हुने गरेका छन् । त्यस्ता गुनासो गर्नेमा जेनजीकै बाहुल्य हुने गरेको छ । मन्त्रालयले गत साउन ८ गतेदेखि गुनासो व्यवस्थापन केन्द्र स्थापना गरी सेवाग्राहीको गुनासो सुनुवाइ, कारबाही र गुनासाका सम्बोधन गर्न अन्तरमन्त्रालय र निकायसँग समन्वयात्मक भूमिका निर्वाह गर्दै आएको छ । मन्त्रालयको सुशासन प्रवर्धन शाखाका प्रमुख तथा गुनासो व्यवस्थापन शाखा प्रमुख दीपककुमार थापाले गुनासो व्यवस्थापन केन्द्रमा आएका कतिपय गुनासा जेनजीले गर्ने गरेको बताउनुभयो । युवाले उक्त गुनासो मन्त्रालयमा फोन, ह्वाट्सएप, भाइबर र इमेलमार्फत टिपाउँछन् । कतिपय सेवाग्राहीले भौतिक रूपमा नै उपस्थित भई निवेदनसमेत दिने गरेका छन् । स्थानीय तहमा आवश्यकताभन्दा बढी करारमा कर्मचारी भर्ना गरिएको, प्रमुख प्रशासकीय अधिकृतको शैक्षिक योग्यताको प्रमाणपत्र र बढुवापत्र नक्कली रहेकोलगायतका गुनासासमेत केन्द्रमा आउने गरेका छन् । गुनासो व्यवस्थापन शाखामा आएका ती गुनासालाई केन्द्रले सम्बन्धित महाशाखामा पठाई सम्भव भए तत्काल र तत्काल सम्भव नभए केही दिनभित्र गुनासोको सम्बोधन गर्दै आएको दाबी गर्छ । तत्कालीन सङ्घीय मामिला तथा सामान्य प्रशासनमन्त्री भगवती न्यौपानेले गुनासो व्यवस्थापन केन्द्रको शुभारम्भ गर्नुभएको थियो । साउन ८ गतेदेखि हालसम्म गरी १८९ वटा गुनासो सो केन्द्रमा परेका छन् । जसमा साउनमा २१, भदौमा १६, असोजमा ४९, कात्तिकमा ६५ र मङ्सिरको २१ गतेसम्म ३८ वटा गुनासा आएका हुन् । स्थानीय तहको बेवास्ता मन्त्रालयको गुनासो व्यवस्थापन केन्द्रमा आउने गुनासालाई सम्बन्धित स्थानीय तहमा पठाउने गरिए पनि स्थानीय तहले भने मन्त्रालयले पठाएका गुनासालाई सुनुवाइमा बेवास्ता गर्ने गरेका छन् । मन्त्रालयमा आउने अधिकांश गुनासा सम्बोधन गर्न मन्त्रालयले सम्बन्धित स्थानीय तहलाई परिपत्र गरे पनि त्यसको जवाफ स्थानीय तहबाट नआउने गरेको मन्त्रालयकै गुुनासो छ । मन्त्रालयले गुनासो व्यवस्थापन गर्न स्थानीय तहका प्रमुख, उपप्रमुख, प्रमुख प्रशासकीय अधिकृतलगायतका जिम्मेवार व्यक्तिलाई फोन, इमेल, ह्वाट्सएप र भाइबरमार्फत पत्राचार गर्दा स्थानीय तहले त्यसको बेवास्ता गर्दै आएका हुन् । जनकपुरधाम उपमहानगरपालिकाका कतिपय गुनासा व्यवस्थापन केन्द्रमा आउने गरे पनि उपमहानगरपालिकाले बेवास्ता गरेको मन्त्रालयले जनाएको छ । जनकपुरधाम उपमहानगरपालिकाका सूचना अधिकारी उमाशङ्कर मल्लिकले मन्त्रालयले उपमहानगरपालिकको आधिकारिक इमेलमा कुनै पनि पत्र नआएको र इमेलमा आएका पत्रको भने सम्बोधन भइरहेको दाबी गर्नुभयो । उहाँले भन्नुभयो, “मन्त्रालयले कुन इमेलमा कहिले, कहाँ पत्र पठाएको छ, हामीलाई नै जानकारी छैन । हेलो सरकारबाट आएका गुनासा भने उपमहानगरपालिकाले सम्बोधन गर्दै आएको छ तर मन्त्रालयबाट त्यस्तो पत्र आएको छैन । पत्र आउनेबित्तिकै उपमहानगरपालिकाले सम्बोधन गर्छ ।”",
      "link": "https://gorkhapatraonline.com/news/183132",
      "image": "https://gorkhapatraonline.com/storage/media/322447/conversions/Sthaniya-Sarkar-original-thumb.jpg"
    },
    {
      "slug": "183130",
      "title": "गाई दुहुन घरघरै पुग्छन् मुन्ना",
      "timestamp": 1765324800000,
      "source": "gp",
      "content": "मुन्नाका बुवाआमा सानैमा बिते । बुवाआमा बितेसँगै टुहुरो बनेका मुन्ना सानै उमेरदेखि घरेलु कामदारका रूपमा अर्काको घरमा बस्न बाध्य हुनुभयो । बाध्यताले बालश्रमिक बन्न पुगेका मुन्नाको दैनिकी सानै उमेरदेखि घाँसदाउरा गर्ने र गाई चराउने थियो । त्यही क्रममा उहाँले गाई दुहुन सिक्नुभयो र अहिले त्यही सिप उहाँको जीविकोपार्जन गर्ने बलियो माध्यम बन्यो ।",
      "longContent": "महेन्द्र विष्ट विराटनगर, मङ्सिर २४ गते । मुन्नाका बुवाआमा सानैमा बिते । बुवाआमा बितेसँगै टुहुरो बनेका मुन्ना सानै उमेरदेखि घरेलु कामदारका रूपमा अर्काको घरमा बस्न बाध्य हुनुभयो । बाध्यताले बालश्रमिक बन्न पुगेका मुन्नाको दैनिकी सानै उमेरदेखि घाँसदाउरा गर्ने र गाई चराउने थियो । त्यही क्रममा उहाँले गाई दुहुन सिक्नुभयो र अहिले त्यही सिप उहाँको जीविकोपार्जन गर्ने बलियो माध्यम बन्यो । हातमा सिप र जाँगर भए भोकले मरिँदैन भन्ने भनाइलाई विराटनगर–५, विशाल चोकका २८ वर्षीय मो. मुन्नाले पुष्टि गर्नुभएको छ । दुध दुहुन पारङ्गत मुन्ना अचेल यही पेसा गरेर तीन जनाको परिवार धान्दै आउनुभएको छ । विगत १४ वर्षदेखि गाउँघरमा छरछिमेकले पालेका गाई दुहुने र त्यही पेसाको आम्दानीले परिवारको गुजारा टार्ने र बालबच्चालाई विद्यालय पढाउन मुन्ना सफल हुनुभएको छ । यति मात्र होइन, उहाँको हातमा राजमिस्त्रीको सिप पनि छ तर उहाँको मुख्य पेसा भने हालसम्म गाई दुहुने नै छ । उहाँ भन्नुहुन्छ, “म त सानैमा टुहुरो बने र पठ्न पाइन त्यही सम्झेर अहिले बालबच्चालाई दुःख गरेर अर्काको गोठ गोठ चहारेर भए पनि राम्रै ढङ्गले पठाइरहेको छु, घडेरी पनि जोडेको छु ।” मुन्नाको जीवनी अरू जोकोहीका लागि प्रेरणाको स्रोत बन्ने मुन्नालाई जान्ने बुझ्ने स्थानीय बताउँछन् । विराटनगर–५, विशाल चोकका लक्ष्मी खरेल भन्नुहुन्छ, “अभिभावकलाई दङ्ग्याएर वैदेशिक रोजगारीमा विदेश पलायल हुने युवालाई मुन्नाको जीवनीले राम्रो पाठ सिकाउँछ ।”मुन्नाले एक वर्षअघिसम्म दैनिक २० वटासम्म गाई दुहुँदै आउनुभएको थियो । अहिले त्यो सङ्ख्या घट्दै आएको छ । अहिले उहाँ दैनिक आठ वटा गाई दुहुन घर घरमा पुग्नुहुन्छ । दैनिक चार घण्टा उहाँको काम गाई दुहेरै बित्ने गर्छ । बिहान ५ बजेदेखि ८ बजे र साँझ पाँचदेखि ७ बजेसम्म उहाँ गाई दुहुने गर्नुहुन्छ । गाई दुहेर उहाँले अहिले मासिक २५ हजार आम्दानी गर्नुहुन्छ । एउटा गाई दुहेको तीन हजारदेखि तीन हजार पाँच सयसम्म लिने गर्नुहुन्छ । एक वर्षअघिसम्म २० वटा गाई दुहुँदा राम्रै आम्दानी भएको पनि उहाँले बताउनुभयो । एउटै घरमा उहाँले बर्सौंदेखि दुध दुहुँदै आउनुभएको छ । गाई दुहेर छोरालाई स्कुल पढाउन र घर खर्च धान्न सकेको मुन्ना बताउनुहुन्छ । उहाँले गाई दुहेर कमाएको आम्दानीले विराटनगर–५ मा पाँच धुर घडेरी पनि खरिद गर्नुभएको छ तर पछिल्लो समयमा घरमा गाई पालेर दुध खाने परिवारको सङ्ख्या घट्दै जाँदा उहाँको आयस्रोत पनि कमी हुँदै गएको छ । हिजोआज घरमा वृद्धवृद्धा मात्रै हुने र गाई स्याहार गर्ने परिवारका सदस्य बिदेसिने कारणले गाई पाल्नेको सङ्ख्या घट्दै गएको उहाँको भनाइ छ । गाई पाल्नेको सङ्ख्या घट्दै गए पनि अहिलेसम्म गाई दुहेरै जीवन निर्वाह भइरहेकाले अन्य पेसातिर आफूले तत्काल नसोचेको उहाँले बताउनुभयो । दिउँसोको समयमा गाईका लागि घाँस काट्ने र राज मिस्त्रीको काम पनि उहाँले गर्नुहुन्छ तर राजमिस्त्रीको काम नियमित नहुने मुन्ना बताउनुहुन्छ । उहाँ भन्नुहुन्छ, “दुध दुहुने काम दैनिक हुन्छ, मेरो बानी नै परिसक्यो ।”आफ्नो घरमा मुन्नाले करिब सात वर्षदेखि गाई दुहुँदै आएको विराटनगर–५ की रमा थापा बताउनुहुन्छ । घरमा दुध दुहुने सिप भएका कोही नभएकाले मासिक पारिश्रमिक दिएरै राखिएको उहाँको भनाइ छ । दुई वटा गाई पाल्दै आउनुभएकी रमा भन्नुहुन्छ, “दुध दुहुन पनि राम्रो सिप हुनु पर्छ ।” घरमा गाई पालेर दुध खानुको आनन्द नै अलग्गै हुने थापाको भनाइ छ ।",
      "link": "https://gorkhapatraonline.com/news/183130",
      "image": "https://gorkhapatraonline.com/storage/media/322444/conversions/Milk-pic-23-mansir-.-original-thumb.jpg"
    },
    {
      "slug": "183117",
      "title": "एकैदिन २५ लाख बक्यौता असुल",
      "timestamp": 1765238400000,
      "source": "gp",
      "content": "नेपाल विद्युत प्राधिकरण नेपालगन्ज वितरण केन्द्रले बाँकेमा सञ्चालन गरेको ‘बक्यौता असुली अभियान’ अन्तर्गत एकै दिन २५ लाख रुपियाँ भन्दा बढी बक्यौता असुली गरिएको छ ।",
      "longContent": "सिराज खान\tनेपालगन्ज, मङ्सिर २३ गते ।  नेपाल विद्युत प्राधिकरण नेपालगन्ज वितरण केन्द्रले बाँकेमा सञ्चालन गरेको ‘बक्यौता असुली अभियान’ अन्तर्गत एकै दिन २५ लाख रुपियाँ भन्दा बढी बक्यौता असुली गरिएको छ । नेपालगन्ज वितरण केन्द्रका प्रमुख सञ्जयकुमार मिश्राका अनुसार मङ्सिर १४ गतेबाट सञ्चालन गरिएको ‘बक्यौता असुली अभियान’ अन्तर्गत सोमबार एकै दिन नेपालगन्ज र खजुराका ८२ जना ग्राहकबाट २५ लाख १८ हजार रुपियाँ भन्दा बढी असुल गरिएको हो । लामो समयदेखि विद्युत महसुल नतिर्ने ग्राहकको लाइन काटिएकोले ती मध्ये नेपालगन्जका ५५ जना ग्राहकले सोमबार विद्युत वितरण केन्द्र नेपालगन्जमा पुगेर २० लाख १० हजार भन्दा बढी रकम तिरेर लाइन पुनः सुचारु गराएको तथा २७ जना खजुराका ग्राहकले पाँच लाख आठ हजार रुपियाँ तिरेर लाइन सुचारु गराएको वितरण केन्द्रका प्रमुख मिश्राले बताउनुभयो । उहाँले लामो समयदेखि महसुल नतिरेर सात लाख ६३ हजार ८८९ रुपियाँ बक्यौता रहेका ६५ जना ग्राहकको लाइन पनि सोमबार काटिएको जनाउँदै बक्यौता पूर्ण रुपमा असुल नभएसम्म यो अभियान जारी रहने बताउनुभयो । यसअघि आइतबारसम्म तीन दिनमा १३३ जना ग्राहकबाट २१ लाख ७६ हजार ५१७ रुपियाँ बक्यौता असुल गरिएको नेपालगन्ज वितरण केन्द्रले जनाएको छ । वितरण केन्द्रका अनुसार ‘बक्यौता असुली अभियान’ सञ्चालन गरिएको चार दिनमा बाँकेका १८८ जना ग्राहकबाट ४६ लाख रुपियाँ भन्दा बढी रकम असुल गरिएको छ । बक्यौता असुली अभियान सञ्चालन गरिएयता बाँके जिल्लामा लामो समयदेखि महसुल नबुझाउने करिब ४०० जना ग्राहकको लाइन काटिएको जनाइएको छ ।",
      "link": "https://gorkhapatraonline.com/news/183117",
      "image": "https://gorkhapatraonline.com/storage/media/322427/conversions/bidhut-line-katdai-karmachari-original-thumb.jpg"
    },
    {
      "slug": "183103",
      "title": "मन्त्री कुलमान घिसिङ र भारतका विदेश मन्त्रालयका अतिरिक्त सचिवबिच भेटवार्ता",
      "timestamp": 1765238400000,
      "source": "gp",
      "content": "ऊर्जा, जलस्रोत तथा सिँचाइमन्त्री कुलमान घिसिङ र भारतको विदेश मन्त्रालयका अतिरिक्त सचिव मुनु महावरबिच भेटवार्ता भएको छ।",
      "longContent": "काठमाडौँ, मङ्सिर २३ गते। ऊर्जा, जलस्रोत तथा सिँचाइमन्त्री कुलमान घिसिङ र भारतको विदेश मन्त्रालयका अतिरिक्त सचिव मुनु महावरबिच भेटवार्ता भएको छ। सिंहदरबारस्थित ऊर्जा, जलस्रोत तथा सिँचाइ मन्त्रालयमा मङ्गलबार भएको भेटमा नेपाल–भारत ऊर्जा, जलस्रोत तथा सिँचाइ क्षेत्रका सहकार्य, विद्युत् व्यापार तथा प्रसारण लाइन विस्तार, भारतीय सरकारी कम्पनीहरूको लगानीमा निर्माणाधीन आयोजनाको प्रगतिलगायतका विषयमा छलफल भएको ऊर्जामन्त्रीको निजी सचिवालयले जनाएको छ। ऊर्जा तथा जलस्रोत क्षेत्रका द्विपक्षीय संयन्त्रको बैठक आयोजना गर्ने, महाकाली सिँचाइ (तेस्रो चरण)को नहरबाट सुख्खायामा नेपालतर्फ पानी पठाउने, भारतीय सरकारी कम्पनीबाट निर्माणाधीन ९०० मेगावाटको अरुण तेस्रो तथा ६६९ मेगावाटको तल्लो अरुण जलविद्युत् आयोजनाको वन क्षेत्रको जग्गा प्रयोगमा देखिएको समस्या, नेपालबाट भारततर्फ थप विद्युत् निर्यातको स्वीकृति, हिउँदयामका महिनामा विद्युत आयातलगायतका विषयमा भेटमा छलफल भएको छ।मन्त्री घिसिङले हिउँदयामका केही महिनामा नेपालमा आवश्यक पर्ने निश्चित परिमाणको विद्युत् आयात गर्न पुसको दोस्रो हप्ताभित्रसम्मका लागि मात्र स्वीकृति पाएकाले त्यसपछि केही महिनामा पनि २४सै घण्टा आयात गर्न पाउने व्यवस्था गरिदिन आग्रह गर्नुभयो। तल्लो अरुण र अरुण तेस्रोमा  वन क्षेत्रको जग्गा प्रयोगमा देखिएको समस्या समाधानका लागि मन्त्रालय र लगानी बोर्डकातर्फबाट आवश्यक समन्वय र सहजीकरण भइरहेको उल्लेख गर्दै उहाँले प्रसारण लाइन निर्माणका लागि भारतको निर्यात–आयात (एक्जिम) बैँकको लाइन अफ क्रेडिटबाट थप सहायता उपलब्ध गराउन आग्रह गर्नुभयो। अतिरिक्त सचिव मुनु महावरले भारतका कम्पनीले नेपालमा निर्माण गरिरहेका जलविद्युत् आयोजनाले बेहोरिरहेका समस्या समाधानका लागि आवश्यक सहयोग गरिदिन अनुरोध गर्नुभयो। उहाँले भारत–नेपालबीचको विद्युत व्यापार र प्रसारण पूर्वाधार विस्तार क्रमिक रूपमा नयाँ चरणमा प्रवेश गरेर ठुलो सफलता हासिल भइरहको बताउनुभयो। ऊर्जा, जलस्रोत तथा सिँचाइ मन्त्रालयका सचिवद्वय सरिता दवाडी तथा चिरञ्जीवी चटौत, मन्त्रालयका सहसचिव सन्दीपकुमार देव, परराष्ट्र मन्त्रालय दक्षिण एसिया महाशाखाका शाखा प्रतिनिधि र नेपालस्थित भारतीय दूतावासका अधिकारीको उपस्थिति थियो।",
      "link": "https://gorkhapatraonline.com/news/183103",
      "image": "https://gorkhapatraonline.com/storage/media/322403/conversions/35fb2c4c-b18e-4538-a7b5-b099966bfeb1-original-thumb.jpg"
    },
    {
      "slug": "183102",
      "title": "भन्सार एजेन्ट आन्दोलित",
      "timestamp": 1765238400000,
      "source": "gp",
      "content": "सरकारले मङ्सिर २० गते जारी गरेको भन्सारसम्बन्धी कानुनलाई संशोधन र एकीकरण गर्न बनेको ऐन, २०८२ को प्रावधानप्रति आपत्ति जनाउँदै भन्सार एजेन्ट आन्दोलित भएका छन् ।",
      "longContent": "विराटनगर, मङ्सिर २३ गते ।  सरकारले मङ्सिर २० गते जारी गरेको भन्सारसम्बन्धी कानुनलाई संशोधन र एकीकरण गर्न बनेको ऐन, २०८२ को प्रावधानप्रति आपत्ति जनाउँदै भन्सार एजेन्ट आन्दोलित भएका छन् । सो आन्दोलनको कारण आजदेखि विराटनगर भन्सार कार्यालय ठप्प भएको छ ।सो आन्दोलनलाई विराटनगरको निजी क्षेत्रलेसमेत समर्थन जनाएको छ । नेपाल उद्योग परिसङ्घ कोशी प्रदेश समितिका अध्यक्ष एवं संविधानसभा सदस्य पवन सारडाले सरकारले उद्योगी व्यवसायी र भन्सार एजेन्टलाई कारबाही गर्ने गरी ल्याएको नयाँ भन्सार ऐनको विरोधको समर्थन गरेको बताउनुभयो । विराटनगर भन्सार एजेन्ट सङ्घका अध्यक्ष देवकिनन्दन शर्माले भन्सार एजेन्ट महासङ्घ नेपालको आह्वानमा आजदेखि कार्यालयमा काम बन्द गरिएको बताउनभयो । आन्दोलनका कारण भन्सार आयात निर्यातको जाँच पास रोकिएको छ । विराटनगर भन्सार कार्यालयले सरकारले तोकेको अनुसार दैनिक करिब १४ करोडभन्दा बढी राजस्व उठाउने लक्ष्य पाएको छ । आन्दोलनका कारण सो लक्ष्य प्राप्तिमा असर परेको छ ।रासस",
      "link": "https://gorkhapatraonline.com/news/183102",
      "image": "https://gorkhapatraonline.com/storage/media/322399/conversions/download-original-thumb.jpg"
    },
    {
      "slug": "183098",
      "title": "सुन्तला बगान",
      "timestamp": 1765238400000,
      "source": "gp",
      "content": "म्याग्दीको बेनी नगरपालिका–४, बास्कुनामा पाकेर पहेँलपुर भएको सुन्तला बगान । बास्कुनाका २५ घरपरिवारले व्यवसायिक सुन्तला खेती गरेका छन् । यहाँबाट वार्षिक करिब दुई करोड मूल्य बराबरको सुन्तला बिक्री हुने गरेको छ ।",
      "longContent": "म्याग्दीको बेनी नगरपालिका–४, बास्कुनामा पाकेर पहेँलपुर भएको सुन्तला बगान । बास्कुनाका २५ घरपरिवारले व्यवसायिक सुन्तला खेती गरेका छन् । यहाँबाट वार्षिक करिब दुई करोड मूल्य बराबरको सुन्तला बिक्री हुने गरेको छ । तस्बिरः सन्तोष गौतम/ रासस सिन्धुलीको गोलन्जोर गाउँपालिका–४, माझकुभिण्डे क्षेत्रमा फलेको लटरम्म सुन्तला । तस्बिरः नारायण न्यौपाने/रासस",
      "link": "https://gorkhapatraonline.com/news/183098",
      "image": "https://gorkhapatraonline.com/storage/media/322398/conversions/SantoshGautam-Myagdhi-cover-original-thumb.jpg"
    },
    {
      "slug": "183095",
      "title": "उखुको खरिद मूल्य प्रति क्विन्टल ६२० निर्धारण",
      "timestamp": 1765238400000,
      "source": "gp",
      "content": "सरकारले उखुको न्युनतम खरिद मूल्य तोकेको छ । सोमबार बसेको मन्त्रिपरिषद् बैठकले उखुको न्यूनतम खरिद मूल्य प्रति क्विन्टल ६२० निर्धाण गर्ने निर्णय गरेको हो ।",
      "longContent": "काठमाडौँ, मङ्सिर २३ गते । सरकारले उखुको न्युनतम खरिद मूल्य तोकेको छ । सोमबार बसेको मन्त्रिपरिषद् बैठकले उखुको न्यूनतम खरिद मूल्य प्रति क्विन्टल ६२० निर्धाण गर्ने निर्णय गरेको हो । मङ्गलबार सरकारका प्रवक्ता एवम् सञ्चार तथा सूचना प्रविधिमन्त्री जगदीश खरेलले पत्रकार सम्मेलन गर्नुहुँदै मन्त्रिपरिषद् बैठकका निर्णय सार्वजनिक गर्नुभएको हो । प्रवक्ता खरेलका अनुसार उखु कृषकलाई अनुदान रकम प्रति क्विन्टल ७० कायम गर्ने निणयसमेत सरकारले गरेको छ । कृषि तथा पशुपक्षी विकास मन्त्रालयको प्रस्तावमा यो निर्णय भएको हो ।   सोमबार बसेको मन्त्रिपरिषद् बैठकका १८ निर्णय प्रवक्ता खरेलले मङ्गलबार एकसाथ सार्वजनिक गर्नुभएको हो।",
      "link": "https://gorkhapatraonline.com/news/183095",
      "image": "https://gorkhapatraonline.com/storage/media/322382/conversions/sugar-original-thumb.jpg"
    },
    {
      "slug": "183068",
      "title": "घुस लिएको आरोपमा पूर्व वरिष्ठ ‘बैङ्कर’लाई मृत्युदण्ड",
      "timestamp": 1765238400000,
      "source": "gp",
      "content": "चीनले राज्यनियन्त्रित सम्पत्ति व्यवस्थापन कम्पनीका पूर्व कार्यकारीलाई भ्रष्टाचारको आरोपमा मङ्गलबार मृत्युदण्ड दिएको चिनियाँ सरकारी सञ्चारमाध्यमले जनाएका छन् ।",
      "longContent": "बेइजिङ, मङ्सिर २३ गते । चीनले राज्यनियन्त्रित सम्पत्ति व्यवस्थापन कम्पनीका पूर्व कार्यकारीलाई भ्रष्टाचारको आरोपमा मङ्गलबार मृत्युदण्ड दिएको चिनियाँ सरकारी सञ्चारमाध्यमले जनाएका छन् ।चिनियाँ हुआरोङ इन्टरनेसनल होल्डिङ्स (सिएचएच)की पूर्व महाप्रबन्धक बाई तियानहुईलाई सन् २०१४ देखि सन् २०१८ को बिचमा परियोजनाको अधिग्रहण र वित्त पोषणमा अनुकूल व्यवहार गर्ने क्रममा १५६ मिलियन डलरभन्दा बढी रकम स्वीकार गरेको अभियोगमा दोषी ठहर गरिएको छ ।सिएचएच चाइना हुआरोङ एसेट म्यानेजमेन्टको सहायक कम्पनी हो, जसले देशको सबैभन्दा ठुलो सम्पत्ति व्यवस्थापन कोषको रूपमा खराब ऋण व्यवस्थापनका बारेमा चासो राख्छ । ह्वारोङ राष्ट्रपति सी जिनपिङको वर्षौ लामो भ्रष्टाचारको दमनको एक प्रमुख लक्ष्य भएको छ र यसका पूर्व अध्यक्ष सियाओमिनलाई सन् २०२१ जनवरीमा २५ करोड ३० लाख डलरको घुस लिएको आरोपमा मृत्युदण्ड दिइएको थियो ।अन्य धेरै हुआरोङ अधिकारी पनि भ्रष्टाचार विरोधी अनुसन्धानमा फसेका छन् । चीनमा भ्रष्टाचारका लागि मृत्युदण्डको सजाय प्रायः दुई वर्षको छुटका साथ जारी गरिन्छ र त्यसपछि आजीवन कारावासमा परिवर्तन गरिन्छ । उत्तरी शहर तियानजिनको अदालतले सन् २०२४ मेमा पहिलो पटक सुनाएको बाईको सजाय निलम्बन गरिएको थिएन ।उहाँले आफ्नो सजायविरूद्ध अपील गर्नु भएको थियो तर मूल फैसलालाई फेब्रुअरीमा सदर गरिएको थियो । चीनको सर्वोच्च अदालत सुप्रिम पिपुल्स कोर्टले समीक्षापछि निर्णयको पुष्टि गर्दै बाईको अपराध ‘अत्यन्त गम्भीर’ भएको बताएको छ । “बाइले असाधारण रूपमा ठुलो रकम घूस स्वीकार गरेकाले उहाँको अपराधको अवस्था असाधारण थियो । यसको सामाजिक प्रभाव विशेष थियो र राज्य र जनताको हितले असाधारण रूपमा ठुलो क्षति बेहोरेको थियो,” सिसिटीभीले एसपिसीलाई उद्धृत गर्दै लेखेको छ ।  मङ्गलबार बिहान तियानजिनमा नजिकका आफन्तसँग भेटेपछि उहाँलाई मृत्युदण्ड दिइएको थियो तर उहाँलाई कसरी मृत्युदण्ड दिइयो भन्ने खुलाएको छैन । चीनले मृत्युदण्डको तथ्याङ्कलाई राज्यको गोप्य रूपमा वर्गीकृत गरेको छ, यद्यपि एम्नेस्टी र अन्य अधिकारवादी समूहले देशमा हरेक वर्ष हजारौँ मानिसलाई मृत्युदण्ड दिने गरेको विश्वास गर्छन् ।बाई चीनको वित्त उद्योगमा भ्रष्टाचारविरुद्ध लामो समयदेखि चलिरहेको कारबाहीमा सजाय भोग्ने पछिल्लो उच्च पदका व्यक्ति हुनुहुन्छ । चीनको शीर्ष सेक्युरिटिज रेगुलेटरका पूर्व प्रमुख यी हुइमानलाई गत सेप्टेम्बरमा भ्रष्टाचारको आरोपमा छानबिनको दायरामा राखिएको थियो । गत मार्चमा सरकारी स्वामित्वको बैङ्किङ कम्पनी एभरब्राइट ग्रुपका पूर्व प्रमुख ली सियाओपेङलाई छ करोड युआनको घुस लिएको अभियोगमा १५ वर्षको जेल सजाय सुनाइएको थियो ।बैङ्क अफ चाइनाका पूर्व अध्यक्ष लिउ लियान्गेलाई सन् २०२४ नोभेम्बरमा दुई वर्षको छुटसहित मृत्युदण्डको सजाय सुनाइएको थियो । भ्रष्टाचार विरोधी अभियानले स्वच्छ शासनलाई बढावा दिएको अभियानका समर्थकले बताएका छन् तर आलोचकले यसले सीलाई राजनीतिक प्रतिद्वन्द्वीलाई सफाया गर्ने शक्ति प्रदान गरेको मात्र देख्छन् । रासस/एएफपी",
      "link": "https://gorkhapatraonline.com/news/183068",
      "image": "https://gorkhapatraonline.com/storage/media/322328/conversions/fasi-original-thumb.jpg"
    },
    {
      "slug": "183061",
      "title": "कोइलावास भन्सारमा ३९ लाख रुपियाँ राजस्व सङ्कलन",
      "timestamp": 1765238400000,
      "source": "gp",
      "content": "दाङको कोइलावास भन्सार कार्यालयले ३९ लाख रुपियाँ राजस्व सङ्कलन गरेको छ ।",
      "longContent": "लीलाधर वली  घोराही, मङ्सिर २३ गते । दाङको कोइलावास भन्सार कार्यालयले ३९ लाख रुपियाँ राजस्व सङ्कलन गरेको छ । नेपाल–भारत सीमाअन्तर्गत रहेको कोइलावास भन्सार कार्यालयले आर्थिक वर्ष २०८२-८३ को पहिलो चौमासिकमा ३९ लाख ५८ हजार रुपियाँ राजस्व सङ्कलन गरेको हो । जिल्लाको एक मात्र भन्सार कार्यालयका रूपमा रहेको कोइलावासले लक्ष्यभन्दा १८ लाख रुपियाँ कम राजस्व सङ्कलन गरेको हो । भन्सार कार्यालयले पहिलो चौमासिक अर्थात् कात्तिकसम्म ५७ लाख ७४ हजार राजस्व सङ्कलन गर्ने लक्ष्य लिएकोमा ३९ लाख ५८ हजार रुपियाँ मात्र राजस्व सङ्कलन गर्न सफल भएको कोइलावास भन्सार कार्यालय प्रमुख लोकबहादुर विष्टले जानकारी दिनुभयाे। कार्यालय प्रमुख विष्टका अनुसार सङ्कलित राजस्वमध्ये पाँच लाख मुद्दा लिलामीबाट र बाँकी अस्थायी पैठारीबाट सङ्कलन भएको छ । कार्यालय प्रमुख विष्टका अनुसार साउन महिनामा १३ लाख ५८ लाख राजस्व उठाउने लक्ष्य लिएकोमा नौ लाख ९० हजार रुपियाँ, भदौमा १४ लाख ९८ रुपियाँ राजस्व सङ्कलन गर्ने लक्ष्य भएकोमा ६ लाख ६८ हजार राजस्व सङ्कलन भएको थियो । त्यसैगरी असोज महिनामा १४ लाख राजस्व सङ्कलन गर्ने लक्ष्य रहेकोमा आठ लाख रुपियाँ र कात्तिक महिनामा १५ लाख राजस्व सङ्कलन गर्ने लक्ष्य रहेकोमा नौ लाख ६३ हजार सङ्कलन भएको कोइलावास भन्सार कार्यालय प्रमुख विष्टले जानकारी दिनुभयाे । पहिलो चौमासिकमा लक्ष्य अनुसार राजस्व सङ्कलन हुन नसके पनि आगामी दिनमा बढ्न सक्ने कार्यालय प्रमुख विष्ट बताउनुहुन्छ । कार्यालय प्रमुखका अनुसार जेनजी आन्दोलनका कारण समग्र क्षेत्रमा परेको असरसँगै कोइलावास नाकामा भारतीय सुरक्षाकर्मीबाट हुने कडाईका कारण चहलपहल कम हुने गरेको र त्यसको असर राजस्वमा परेको छ । कोइलावास क्षेत्रलाई चलायमान बनाउनका लागि नाकामा सहज रूपमा आवातजावत गर्ने वातावरण बनाउन आवश्यक रहेको भन्दै कार्याल प्रमुख विष्टले भन्नुभयो,‘‘कोइलावास भन्सारको राजस्व स्रोत भनेको अस्थायी पैठारी हो । यसका लागि दुवैतिरबाट आउनेजाने वातावरण सहज बनाउन आवश्यक छ । सामान ल्याउने थोरै मात्र हुने गरेका छन् ।’’ कोइलावासमा भारतीय सवारी साधनबाट उठाउने राजस्व नै प्रमुख स्रोतको रूपमा रहेको छ । भारतबाट नेपाल आउने गाडीलाई दैनिक ६ सय रुपियाँ र मोटरसाइकलबाट प्रतिदिन दुई सय रुपियाँका दरले राजस्व लिने गरेको कार्यालयले जनाएको छ । भारतबाट नेपाल प्रवेश गर्ने सवारी साधनबाट र केही खाद्यान्नलगायतका अन्य सामग्रीबाट उठ्ने गरेको भन्सार कार्यालयले जनाएको छ । भारतबाट कोइलाबास क्षेत्रसँगै कोइलाबासमा रहेको रामजानकी मन्दिरसँगै प्युठानको स्वर्गद्वारीसम्म जानका लागि मानिसहरू आउने गरेका छन् । खासगरी शनिबार कोइलावास क्षेत्रमा रामजानकी मन्दिरसँगै साइकिलिङ खेल्ने र पहाडमा घुम्नका लागि भारतीयहरू आउने गरेका छन् ।",
      "link": "https://gorkhapatraonline.com/news/183061",
      "image": "https://gorkhapatraonline.com/storage/media/322300/conversions/Untitled-2-original-thumb.jpg"
    },
    {
      "slug": "183010",
      "title": "किसानले पाए चार अर्ब भुक्तानी",
      "timestamp": 1765238400000,
      "source": "gp",
      "content": "लामो समयदेखि रोकिएको किसानको दुधको रकम भुक्तानी भएको छ । दुग्ध विकास संस्थान (डिडिसी) र निजी डेरी उद्योगले दुध खरिद गरेको बाँकी रहेको करिब चार अर्ब पियाँ भुक्तानी गरेका हुन् ।",
      "longContent": "काठमाडौँ, मङ्सिर २३ गते । लामो समयदेखि रोकिएको किसानको दुधको रकम भुक्तानी भएको छ । दुग्ध विकास संस्थान (डिडिसी) र निजी डेरी उद्योगले दुध खरिद गरेको बाँकी रहेको करिब चार अर्ब पियाँ भुक्तानी गरेका हुन् । डेढ अर्ब भुक्तानी गर्न बाँकी रहेको डिडिसीले एक अर्ब रुपियाँ भुक्तानी गरिसकेको जनाएको छ । त्यस्तै निजी डेरीले करिब तीन अर्ब भुक्तानी गरेका छन् ।दुध बेचेको रकम लामो समयसम्म नपाउँदा किसान मारमा परेका थिए । डिडिसीका सूचना अधिकारी नीलकण्ठ गौतमले साउनसम्मको रकम भुक्तानी गरिसकेको जानकारी दिनुभयो । तीन महिनाको ४५ करोड रुपियाँ भुक्तानी गर्न बाँकी रहेको उहाँले जानकारी दिनुभयो । मौज्दातमा रहेको पाउडर (धुलो दुध) र बटर बेचेर किसानको बाँकी रकम भुक्तानी गरिएको उहाँले जानकारी दिनुभयो । डिडिसीसँग अझै तीन लाख केजी बटर र चार लाख केजी पाउडर मौज्दात छ । मौज्दातमा रहेको पाउडर र बटर बिक्री गरेर बाँकी रहेको किसानको रकम भुक्तानी गर्दै जाने डिडिसीले जनाएको छ । हाल बजारमा प्रतिकेजी बटर आठ सय रुपियाँ र पाउडर प्रतिकेजी सात सय रुपियाँ रहेको छ । हाल दैनिक एक लाख लिटर दुध सङ्कलन गरिरहेको डिडिसीले जनाएको छ । हाल दैनिक बजारमा ८० हजार लिटर दुध बिक्री हुने र बाँकी रहेको २० हजार लिटर दुधको पाउडर बनाएर राख्ने गरेको डिडिसीले जनाएको छ । पाउडर बनाएको दुध अफ सिजनका बेला बिक्री हुने गरेको छ ।  यस्तै निजी डेरी उद्योगले पनि करिब तीन अर्ब रुपियाँ दुधको भुक्तानी गरिसकेको जनाएका छन् । डेरी उद्योग सङ्घका अध्यक्ष राजकुमार दाहालले किसानको दुधको रकम भुक्तानी गरिसकेको जानकारी दिनुभयो । पछिल्लो एक महिनाको रकम बाँकी रहे पनि अरू सबै भुक्तानी गरिसकेको उहाँले जानकारी दिनुभयो । मौज्दातमा रहेको बटर र पाउडर बिक्री गरेर किसानको अधिकांश रकम भुक्तानी गरिसकेको उहाँले जानकारी दिनुभयो । अन्य समयको तुलनामा चाडपर्वका बेला दुधको खपत बढी हुने गर्छ । डिडिसी र निजी डेरी उद्योगले लामो समयसम्म दुधको रकम भुक्तानी नगर्दा किसानले आन्दोलनसमेत गरेका थिए । केन्द्रीय दुग्ध सहकारी सङ्घका अध्यक्ष अमर कुँवरले किसानले दुध बिक्री गरेको बक्यौता रकम घट्दै गएको जानकारी दिनुभयो । “विगत लामो समय समम किसानले रकम नपाउँदा धेरै समस्यामा परेको थियो,” उहाँले भन्नुभयो “केही रकम बाँकी भए पनि धेरै रकम भुक्तानी भइसकेकाले किसानलाई राहत मिलेको छ ।” डिडिसी र निजी डेरी उद्योगले उत्पादनको सिजनका बेला दुधको उत्पादन बढी हुँदा बिक्री नभएको दुध पाउडर बनाएर राख्ने गरेका छन् । सङ्घका अनुसार मुलुकभर दैनिक ७२ देखि ७५ लिटर दुध उत्पादन हुने गर्छ किसानले प्रतिलिटरमा ७० रुपियाँ पाउने गरेका छन् । बजारमा दुधको उपभोक्ता मूल्य भने प्रतिलिटर प्याकेटवाला एक सय रुपियाँ र खुला ११० रुपियाँ रहेको छ । कृषि तथा पशुपन्छी विकास मन्त्रालयका अनुसार आर्थिक वर्ष २०८०/८१ मा मुलुकभर २६ लाख ८३ हजार ८७३ मेट्रिक टन दुध उत्पादन भएको छ । आव २०७९.८० मा २६ लाख १३ हजार ८४३ मेट्रिक टन दुध उत्पादन भएको थियो । यस्तै आव २०७८/७९ मा २५ लाख ६६ हजार ६१४ मेट्रिक टन दुध उत्पादन भएको थियो । बजारमा खपत बढेसँगै दुधको उत्पादन बढ्दै गएको तथ्याङ्कले देखाएको छ ।",
      "link": "https://gorkhapatraonline.com/news/183010",
      "image": "https://gorkhapatraonline.com/storage/media/322227/conversions/milk01-1671677326163-original-thumb.jpg"
    },
    {
      "slug": "183009",
      "title": "कृत्रिम बौद्धिकता निर्देशिकाको मसौदा सार्वजनिक",
      "timestamp": 1765238400000,
      "source": "gp",
      "content": "बैङ्क तथा वित्तीय संस्थामा कृत्रिम बौद्धिकता (एआई) प्रयोगलाई सेवामैत्री, सुरक्षित र निर्दिष्ट बनाउन नेपाल राष्ट्र बैङ्कले कृत्रिम बौद्धिकता निर्देशिकाको मसौदा सार्वजनिक गरेको छ । आफ्नो नियामकीय दायरामा रहेका वाणिज्य बैङ्क, विकास बैङ्क, वित्त कम्पनी, लघुवित्त र भुक्तानी सेवाप्रदायक कम्पनीलाई लक्षित गर्दै तयार पारिएको मसौदामा आवश्यक सुझाव दिन राष्ट्र बैङ्कले आह्वान गरेको छ ।",
      "longContent": "गोरखापत्र समाचारदाताकाठमाडौँ, मङ्सिर २३ गते । बैङ्क तथा वित्तीय संस्थामा कृत्रिम बौद्धिकता (एआई) प्रयोगलाई सेवामैत्री, सुरक्षित र निर्दिष्ट बनाउन नेपाल राष्ट्र बैङ्कले कृत्रिम बौद्धिकता निर्देशिकाको मसौदा सार्वजनिक गरेको छ । आफ्नो नियामकीय दायरामा रहेका वाणिज्य बैङ्क, विकास बैङ्क, वित्त कम्पनी, लघुवित्त र भुक्तानी सेवाप्रदायक कम्पनीलाई लक्षित गर्दै तयार पारिएको मसौदामा आवश्यक सुझाव दिन राष्ट्र बैङ्कले आह्वान गरेको छ । निर्देशिकामा वित्तीय सेवाप्रदायक संस्थाको उच्च व्यवस्थापनले एआईको कार्यक्षमता जोखिम व्यवस्थापन र ग्राहक सेवा लक्षित गर्दै एआई रणनीति र कार्यढाँचा निर्माण गर्न भनिएको छ । यस्तो कार्यढाँचामा डेटा गोपनीयता, साइबर सुरक्षा र प्रणालीगत जोखिम जस्ता चुनौतीका विषयमा पनि उचित सम्बोधन हुनुपर्ने उल्लेख छ । एआई प्रणालीले गर्ने निर्णय तथा प्रभावको पूर्ण दायित्व संस्थाको बोर्ड र उच्च व्यवस्थापनमा रहने प्रस्तावित मसौदामा उल्लेख छ । इजाजत प्राप्त संस्थाले आन्तरिक प्रयोजनका लागि तेस्रो पक्षबाट एआई प्रणाली आउटसोर्सिङ गर्न पाउने तर त्यसबाट उत्पन्न हुन सक्ने जोखिमको पूर्वमूल्याङ्कन तथा परीक्षण नियामकीय मापदण्ड पालना हुने सुनिश्चित गर्ने दायित्व पनि संस्थाकै हुने प्रस्ताव गरिएको छ । मसौदामा एआई सृजित सम्भावित जोखिमलाई विभिन्न पाँच वर्गमा वर्गीकरण गरिएको छ । गम्भीर वित्तीय क्षति पु‍¥याउन सक्ने, कानुनी जटिलता तथा दायित्व सिर्जना गर्ने, सेवा उपलब्धतामा अवरोध सिर्जना गर्ने कार्यलाई उच्च जोखिम मानिएको छ । यस्तै एआईको प्रयोगबारे ग्राहकलाई प्रस्ट रूपमा जानकारी दिनुपर्ने र एआईले गरेका निर्णय व्याख्या योग्य हुनुपर्ने प्रस्तावित मसौदामा उल्लेख छ ।मसौदामा ग्राहकको डेटा गोपनीयता र सहमति अनिवार्य गरिएको छ । त्यसका लागि गाइडलाइनले व्यक्तिगत गोपनीयतासम्बन्धी ऐन, २०७५ अनुसार अत्यावश्यक डेटा मात्र सङ्कलन गर्नुपर्ने प्रस्ताव छ ।संस्थाले प्रयोगमा ल्याएको एआई प्रणाली, जोखिम व्यवस्थापन, साइबर सुरक्षा तथा भावी एआई योजना समावेश हुने गरी वार्षिक रूपमा एआई गतिविधि प्रतिवेदन सम्बन्धित सुपरिवेक्षण विभागमा बुझाउनुपर्ने पनि प्रस्ताव गरिएको छ ।",
      "link": "https://gorkhapatraonline.com/news/183009",
      "image": "https://gorkhapatraonline.com/storage/media/322226/conversions/NRB_1-original-thumb.jpg"
    },
    {
      "slug": "183008",
      "title": "अन्तर्राष्ट्रिय आप्रवासी श्रमिक दिवस मनाइने",
      "timestamp": 1765238400000,
      "source": "gp",
      "content": "‘श्रम आप्रवासनको चक्रमा सुशासन, सुरक्षित मर्यादित सिपयुक्त आप्रवासन’ भन्ने राष्ट्रिय नारासाथ नेपाल सरकारले यस पटकको अन्तर्राष्ट्रिय आप्रवासी श्रमिक दिवस मनाउने भएको छ ।",
      "longContent": "गोरखापत्र समाचारदाता काठमाडौँ, मङ्सिर २३ गते । ‘श्रम आप्रवासनको चक्रमा सुशासन, सुरक्षित मर्यादित सिपयुक्त आप्रवासन’ भन्ने राष्ट्रिय नारासाथ नेपाल सरकारले यस पटकको अन्तर्राष्ट्रिय आप्रवासी श्रमिक दिवस मनाउने भएको छ । श्रम, रोजगार तथा सामाजिक सुरक्षा मन्त्रालयका सहसचिव पीताम्बर घिमिरेको संयोजकत्वमा गठित मूल समारोह समितिले सो नारासहित दिवस मनाउने तयारी भएको जनाएको छ । दिवसका अवसरका वैदेशिक रोजगारीलाई मर्यादित, सुरक्षित र व्यवस्थित बनाउने विषयमा विभिन्न सरोकारवाला निकायसहित व्यवस्थापिका, कार्यपालिका र न्यायपालिकालाई जिम्मेवार हुन झकझक्याउने कार्यक्रम गरिने जनाइएको छ । मूल समितिका संयोजक घिमिरेले अर्थतन्त्रको मेरुदण्डका रूपमा रहेको श्रमशक्तिलाई उत्पादनमूलक र प्रतिस्पर्धी बनाउँदै वैदेशिक रोजगारीबाट आर्जित पुँजी, प्रविधि, सिप र अनुभवलाई अधिकतम रूपमा परिचालन गर्ने सरकारको नीति अनुरूप सप्ताहव्यापी कार्यक्रम गरिने जानकारी दिनुभयो । आप्रवासी श्रमिकले पठाएको विप्रेषणले उनीहरूको घरपरिवार सञ्चालन, मानवीय सम्पत्ति सूचकाङ्कमा सुधार र गरिबीमा रहेका परिवारको आर्थिक जोखिम कम गर्न तथा नेपालको अर्थतन्त्रमा ठुलो सहयोग पुगेको छ । अन्तर्राष्ट्रिय आप्रवासी दिवस हरेक वर्ष डिसेम्बर १८ मा मनाइन्छ । संयुक्त राष्ट्रसङ्घले आप्रवासनका चुनौती र अवसरबारे चेतना जगाउन र विश्वभरका आप्रवासीको योगदानलाई मान्यता दिन विश्वव्यापी रूपमा यो दिवस मनाउँदै आइएको छ । नेपालमा पनि यो दिवस सरकारी, गैरसरकारी, निजी क्षेत्र, ट्रेड युनियन, नागरिक सामाज, आप्रवासी श्रमिक तथा उनीहरूका परिवार, सञ्चार जगत्लगायत विभिन्न पक्षको संयुक्त पहलमा प्रत्येक वर्ष विभिन्न कार्यक्रम आयोजना गरी मनाइँदै आएको छ ।",
      "link": "https://gorkhapatraonline.com/news/183008",
      "image": "https://gorkhapatraonline.com/storage/media/322225/conversions/sharam-original-thumb.jpg"
    },
    {
      "slug": "183006",
      "title": "नयाँ भन्सार ऐन लागु",
      "timestamp": 1765238400000,
      "source": "gp",
      "content": "नयाँ भन्सार ऐन, २०८२ कार्यान्वयनमा आएसँगै भन्सार जाँचपास प्रक्रियामा ‘ब्लु लेन’ थपिएको छ । ऐन प्रमाणीकरण भएको ९१ औँ दिनपछि शनिबारदेखि कार्यान्वयनमा आएपछि प्रचलनमा रहेको तीन वटा लेनको सट्टा ब्लु लेन थप गरी चार वटा लेन हुने व्यवस्था प्रचलनमा ल्याइएको हो ।",
      "longContent": "शशिधर पराजुली विराटनगर, मङ्सिर २३ गते । नयाँ भन्सार ऐन, २०८२ कार्यान्वयनमा आएसँगै भन्सार जाँचपास प्रक्रियामा ‘ब्लु लेन’ थपिएको छ । ऐन प्रमाणीकरण भएको ९१ औँ दिनपछि शनिबारदेखि कार्यान्वयनमा आएपछि प्रचलनमा रहेको तीन वटा लेनको सट्टा ब्लु लेन थप गरी चार वटा लेन हुने व्यवस्था प्रचलनमा ल्याइएको हो । नयाँ ऐनले थपेको ‘ब्लु लेन’ को व्यवस्था लगभग ‘ग्रिन लेन’ जस्तै छ । ब्लु लेन अन्तर्गत जाँचपास हुँदा भन्सार विन्दुमा कागजात र वस्तु दुबैको चेकजाँच हुँदैन । यसरी जाँचपास भइसकेपछि भन्सार जाँचपास परीक्षण कार्यालय (पिसिए) ले भने अनिवार्य रूपमा परीक्षण गर्ने छ । यसअघि अभ्यासमा रहेका हरियो, रातो र पहेँलो लेनमध्ये हरियो लेनबाट जाँचपास भएका वस्तुलाई पिसिएले पछि चेकजाँच नगर्न पनि सक्थ्यो तर निलो लेनमा पछि परीक्षण अनिवार्य गरिएको छ ।विगतको ऐनमा हरियो लेन (विश्वासिला व्यवसायीका लागि सिधै जाँचपास हुने सुविधा), पहेँलो लेन (कागजात मात्र हेरिने) र रातो लेन (कागजात र वस्तु दुवै हेरिने) व्यवस्था थियो । नयाँ ऐनले यी लेनसँगै व्यापार सहजीकरणका लागि ‘आधिकारिक व्यावसायिक व्यक्ति’ को अवधारणा पनि ल्याएको छ । एबिपीमा सूचीकृत व्यवसायीले कम कागजातमा शीघ्र जाँचपासको सुविधा पाउने छन् । साथै आयातित वस्तु फिर्ता पठाउने अधिकार अब भन्सार प्रमुखलाई नै दिइएको छ, जुन पहिले महानिर्देशकमा मात्र निहित थियो ।नयाँ ऐनले सहजीकरणसँगै दण्डसजायमा भने भारी कडाइ गरेको छ । वस्तुको घोषणा न्यून परिमाणमा भएमा लाग्ने जरिबाना ५० प्रतिशतबाट बढाएर एक सय प्रतिशत पु¥याइएको छ । राजस्व छल्ने नियतले किर्ते कागजात पेस गरेमा हानिको दुई सय प्रतिशत जरिबाना र एक वर्षसम्म कैद सजाय हुन सक्छ । निर्याततर्फ पनि गलत विवरण पेस गरेमा दुई सय प्रतिशतसम्म जरिबाना र वस्तु जफत हुने कडा प्रावधान थपिएका छन् । साथै यात्रुले ल्याउने निजी प्रयोगका वस्तु र उपहारलाई यस ऐनले कानुनी मान्यता दिएको छ ।नेपाल विश्व व्यापार सङ्गठन (डब्लुटिओ) र क्योटो महासन्धिको पक्ष राष्ट्र भएकाले अन्तर्राष्ट्रिय मापदण्ड पालना गर्न नयाँ ऐन ल्याइएको विभागले जनाएको छ । यद्यपि व्यवसायीले ऐनका कडा प्रावधानप्रति चिन्ता व्यक्त गरेका छन् ।",
      "link": "https://gorkhapatraonline.com/news/183006",
      "image": "https://gorkhapatraonline.com/storage/media/322222/conversions/bhansar-original-thumb.jpg"
    },
    {
      "slug": "182966",
      "title": "महावै गाउँपालिकाले असुल गर्नुपर्ने ७० लाख",
      "timestamp": 1765152000000,
      "source": "gp",
      "content": "कालीकोट जिल्लाको महावै गाउँपालिकाले एक आर्थिक वर्षमा ७० लाख नजिक रकम होचुवाको तालमा वितरण गरेको पाइएको छ ।",
      "longContent": "प्रेमराज सिम्खडा कालीकोट, मङ्सिर २१ गते । कालीकोट जिल्लाको महावै गाउँपालिकाले एक आर्थिक वर्षमा ७० लाख नजिक रकम होचुवाको तालमा वितरण गरेको पाइएको छ । गाउँपालिकाले विभिन्न शीर्षकमा भुक्तानी गरेको रकममध्ये ६९ लाख ८१ हजार ५०४ रुपियाँ असुल पर गर्नुपर्ने छ । महालेखाले सार्वजनिक गरेको आर्थिक वर्ष २०८०∕२०८१ को लेखा परिक्षण प्रतिवेदनमा उक्त रकम असुलउपर गर्न भनेको छ । असुलका लागि गाउँपालिका अध्यक्ष खेमबहादुरसिहंबाट एक लाख, नमराज मल्लबाट एक लाख, दीपक खत्रीबाट ५० हजार र चालक केदार सिहंबाट ३० हजार ९५० इन्धनको नाममा कुनै प्रमाण नराखी भुक्तानी भएकाले असुलउपर गर्न महालेखाले व्यक्तिको नाम किटान गरेको छ । गाउँपालिकाले विभिन्न योजनाको नाममा पनि प्रमाण बिना भुक्तानी गरेको छ । प्रमाण बिनाको दुई करोड ४३ लाख ६५ हजार २६१ रुपियाँ अनियमित भएको महालेखाले उल्लेख गरेको छ । गाउँपालिकाले सुर्खेतको स्टे भ्याली प्रालि सुर्खेतको बिजक प्रयोग गरी कमलबहादुर सिहंको नाममा पाँच लाख भुक्तानी गरेको छ । उक्त रकम असुलउपर गर्न भनिएको छ । आर्थिक कार्यविधि तथा उत्तरदायित्व नियमावली २०७७ को नियम ३९ को ५ अनुसार सरकारी रकम खर्च गर्दा पुष्टि हुने गरी बिल भरपाई तथा आवश्यक सम्झौता लगायत कागजपत्र राख्नु पर्ने हुन्छ । तर गाउँपालिकाले हचुवाको भरमा व्यक्तिका नाममा भुक्तानी दिँदै आएको छ । गाउँपालिका अध्यक्ष, उपाध्यक्ष, कार्यपालिका सदस्यहरूले गाउँपालिका देखि मान्मसम्म आएको ९४ हजारसम्म भ्रमण खर्च बुझेका छन । जहाँ महावैबाट मान्म पुग्न सिंधै गाडीको पहुँच छैन, सेरावाडादेखि सार्वजनिक यातायात चढेमा पाँच सय बढीमा भाडा लाग्छ, गाडी रिजर्व गरेमा सात हजार सम्म हो । तर ९४ हजार सम्म महावै मान्मको भ्रमण खर्च बुझिलिएको महालेखाले औलाएको छ । विभिन्न व्यक्तिले मान्म सदरमुकाम आएको खर्च तीन लाख पाँच हजार ५७० रुपियाँ तिनै व्यक्तिबाट असुलउपर गर्न भनिएको छ । दुई पाङ्ग्रे र चार पाङ्ग गाडीमा इन्धन हालेको २२ लाख ८३ हजार २९१ रुपियाँ खर्च छ भने सार्वजनिक गाडी भाडामा लिएर चढेको यातायात खर्च शीर्षकमा ३६ लाख ८३ हजार ५० रुपियाँ खर्च र गाडी मर्मतमा ९ लाख ६५ हजार ९२२ रुपियाँ खर्च गरिएको छ । विविध शीर्षकमा ५५ लाख ८३ हजार ४९८ रुपियाँ खर्च गरिएको छ । एक आर्थिक वर्षमा गाडी, यातायात मर्मत तथा विविधमा मात्र एक करोड, २५ लाख १५ हजार ७६१ रुपियाँ खर्च फजुलमा गरेको छ । गाउँपालिकाको हाल सम्मको जम्मा बेरुजु २३ करोड ४९ लाख १५ हजार ४७८ रुपियाँ छ ।",
      "link": "https://gorkhapatraonline.com/news/182966",
      "image": "https://gorkhapatraonline.com/storage/media/322164/conversions/Untitled-15-original-thumb.jpg"
    },
    {
      "slug": "182961",
      "title": "जर्मनीको औद्योगिक उत्पादनमा अप्रत्याशित वृद्धि, अर्थतन्त्रमा सकारात्मक सङ्केत",
      "timestamp": 1765152000000,
      "source": "gp",
      "content": "जर्मनीको औद्योगिक उत्पादन अक्टोबरमा अप्रत्याशितरूपमा बढेको छ । फेडरल तथ्याङ्क संस्था डेस्टाटिसका प्रारम्भिक तथ्याङ्कअनुसार, कारखाना उत्पादन महिनामा १.८ प्रतिशतले बढेको छ, जुन सेप्टेम्बरमा भएको १.१ प्रतिशत वृद्धिभन्दा बढी हो ।",
      "longContent": "फ्रान्कफर्ट, जर्मनी, मङ्सिर २२ गते । जर्मनीको औद्योगिक उत्पादन अक्टोबरमा अप्रत्याशितरूपमा बढेको छ । फेडरल तथ्याङ्क संस्था डेस्टाटिसका प्रारम्भिक तथ्याङ्कअनुसार, कारखाना उत्पादन महिनामा १.८ प्रतिशतले बढेको छ, जुन सेप्टेम्बरमा भएको १.१ प्रतिशत वृद्धिभन्दा बढी हो ।विश्लेषकहरूले अपेक्षा गरेका ०.५५ प्रतिशतको गिरावटको सट्टा यो धेरै सकारात्मक नतिजा हो । उत्पादन वृद्धिमा मुख्य योगदान निर्माण र मेसिनरी क्षेत्रले दिएका छन् । आईएनजीका अर्थशास्त्री कास्र्टेन ब्रेज्कीले भन्नुभयो, “दोस्रो लगातार महिनामा वृद्धि देखिनु औद्योगिक उत्पादनले अन्ततः तलबाट स्थिर हुँदै आएको सङ्केत हो ।”तर अर्थतन्त्र मन्त्रालयले अझै सतर्क रहनुपर्ने बताए । मन्त्रालयका अनुसार घरेलु अर्डर भने बलियो छन्, तर विदेशी माग कमजोर छ । मन्त्रालयले जारी गरेको बयानमा भनिएको छ, “सेप्टेम्बर र अक्टोबरमा उत्पादनको सकारात्मक प्रवृत्ति देखिए पनि वर्षको अन्त्यतिर औद्योगिक गतिविधिमा ठुलो वृद्धि अपेक्षित छैन ।”डेस्टाटिसका अनुसार, निर्माण क्षेत्रमा उत्पादन अक्टोबरमा ३.३ प्रतिशतले बढेको छ भने मेसिनरी र उपकरण निर्माणमा २.८ प्रतिशतको वृद्धि देखिएको छ । तर सङ्कटग्रस्त मोटर उद्योगमा १.३ प्रतिशत गिरावट आएको छ । औद्योगिक अर्डर पनि अक्टोबरमा बढेको थियो, जसले भविष्यमा व्यवसाय गतिविधि बलियो हुने सङ्केत दिन्छ । यस वृद्धिमा जर्मनीले आफ्नो रक्षा सामग्रीको माग बढाएकोले ठूलो योगदान पुर्याएको छ ।चान्सलर फ्रिड्रिक मर्जले दुई वर्षको मन्दीपछि अर्थतन्त्रलाई पुनः सक्रिय गर्न रक्षा र पूर्वाधारमा सार्वजनिक खर्च बढाउनु भएको छ । यद्यपि केही आलोचकले यो कदम सुस्त गतिमा अघि बढिरहेको ठान्छन् । जर्मनी सरकारले २०२५ मा अर्थतन्त्रले मात्र ०.२ प्रतिशत वृद्धि गर्ने र २०२६ मा यस खर्च वृद्धिको फाइदा उठाउँदै आर्थिक गति लिने अनुमान गरेको छ । रासस/एएफपी",
      "link": "https://gorkhapatraonline.com/news/182961",
      "image": "https://gorkhapatraonline.com/storage/media/322147/conversions/Factory-original-thumb.jpg"
    },
    {
      "slug": "182948",
      "title": "गत हप्तादेखि पुँजीबजार निरन्तर ओरालो",
      "timestamp": 1765152000000,
      "source": "gp",
      "content": "पछिल्लो छ कारोबार दिन पुँजीबजार निरन्तर ओरालो देखिएको छ ।",
      "longContent": "काठमाडौँ, मङ्सिर २२ गते । पछिल्लो छ कारोबार दिन पुँजीबजार निरन्तर ओरालो देखिएको छ । गतहप्तादेखि निरन्तर घटिरहेको नेपाल स्टक एक्सचेञ्ज (नेप्से) परिसूचकमा यस हप्ता कारोबारको दुवै दिन गिरावट देखिएको हो । आइतबार २१ दशमलव ४८ अङ्कले घटेको नेप्से परिसूचक आज तीन दशमलव शून्य दुई अङ्कले घटेर दुई हजार ६०६ दशमलव ६७ को बिन्दुमा कायम भएको हो ।आज ३३१ कम्पनीको एक करोड एक लाख ४६ हजार ४०० कित्ता शेयर ८३ हजार २७३ पटक खरिद बिक्री हुँदा रू चार अर्ब ६६ करोड ९५ लाख ४८ हजार ७४२ बराबरको कारोबार भएको नेप्सेले जनाएको छ ।आजको कारोबारमा जलविद्युत् समूह शून्य दशमलव १२, जीवन बिमा शून्य दशमलव ५०, उत्पादन तथा प्रशोधन शून्य दशमलव ६१, निर्जीवन बिमा शून्य दशमलव शून्य पाँच र व्यापार समूह शून्य दशमलव ४१ प्रतिशतले बढेको छ । अरु सबै समूहको उपसूचक घटेको छ । बैंकिङ शून्य दशमलव ६७, विकास बैंक शून्य दशमलव ११, वित्त शून्य दशमलव ५७, होटल तथा पर्यटन शून्य दशमलव २३, लगानी शून्य दशमलव १६, लघुवित्त शून्य दशमलव २९, म्युचुअल फण्ड शून्य दशमलव शून्य चार र अन्य समूह शून्य दशमलव २१ प्रतिशतले घटेको छ ।अपर स्याङ्गी हाइड्रोपावर लिमिटेड, स्वस्तिक लघुवित्त वित्तीय संस्था लिमिटेड, झापा इनर्जी लिमिटेड र श्रीनगर एग्रीटेक इन्डस्ट्रिज लिमिटेडको शेयर मूल्यमा आज सकारात्मक सर्किट लागेको छ । सबैभन्दा धेरै गुमाउनेमा भने सपोर्ट माइक्रोफाइनान्स वित्तीय संस्था लिमिटेडको शेयर मूल्य पाँच दशमलव १६ प्रतिशतले घटेको छ ।कारोबार रकम र शेयर सङ्ख्याका आधारमा आज सबैभन्दा धेरै ङादी ग्रुप पावर लिमिटेडको रू ५५ करोड ८६ लाख ६७ हजार ८७४ बराबरको १३ लाख ४८ हजार ८६१ कित्ता शेयर किनबेच भएको छ ।रासस",
      "link": "https://gorkhapatraonline.com/news/182948",
      "image": "https://gorkhapatraonline.com/storage/media/322130/conversions/Nepse-original-thumb.jpg"
    },
    {
      "slug": "182857",
      "title": "वर्षाअघि नै तार भूमिगत गर्न पहल",
      "timestamp": 1765152000000,
      "source": "gp",
      "content": "काठमाडौँ महानगरपालिकाभित्र बाँकी रहेको विद्युतीय तार भूमिगत गर्ने काम तत्काल अगाडि बढाइने भएको छ । ऊर्जा, जलस्रोत तथा सिँचाइमन्त्री कुलमान घिसिङको नेतृत्वमा आइतबार मन्त्रालयमा बसेको सरोकारवालाको छलफलपछि रोकिएका कार्य तत्काल अगाडि बढाउने सहमति भएको मन्त्रालयले जनाएको छ ।",
      "longContent": "गोरखापत्र समाचारदाताकाठमाडौँ, मङ्सिर २२ गते । काठमाडौँ महानगरपालिकाभित्र बाँकी रहेको विद्युतीय तार भूमिगत गर्ने काम तत्काल अगाडि बढाइने भएको छ । ऊर्जा, जलस्रोत तथा सिँचाइमन्त्री कुलमान घिसिङको नेतृत्वमा आइतबार मन्त्रालयमा बसेको सरोकारवालाको छलफलपछि रोकिएका कार्य तत्काल अगाडि बढाउने सहमति भएको मन्त्रालयले जनाएको छ ।छलफलपछि तार भूमिगत गर्ने काममा फिल्डमा देखिएका समस्या समाधानका लागि आवश्यक अनुगमन र समन्वय गर्न प्राधिकरणका निर्देशक र महानगरपालिका सार्वजनिक निर्माण विभागका प्रमुखलाई तोकिएको छ । सडक विभाग, काठमाडौँ महानगरपालिकालगायतका निकायबाट सहमति प्राप्त नहुँदा, निर्माण व्यवसायीबाट काम सम्पन्न भएपछि सडकलाई मर्मत नगरेको जस्ता गुनासो आएपछि मन्त्री घिसिङले प्राधिकरणका कार्यकारी निर्देशक, आयोजना प्रमुख, महानगरपालिका प्रतिनिधि र निर्माण व्यवसायीसँग छलफल गर्नुभएको थियो । मन्त्री घिसिङले आगामी वर्षायाम सुरु हुनुभन्दा अगाडि काठमाडौँभित्रको तार भूमिगत काम सम्पन्न गर्न र काम सम्पन्न भएको ठाउँमा इन्टरनेट, टेलिफोन, टेलिभिजन सेवाप्रदायकसँग समन्वय गरी जमिनमाथिको तार हटाउन पनि आग्रह गर्नुभयो । भौतिक पूर्वाधार तथा मन्त्रालयको जिम्मेवारीसमेत आफैँले समालेका बेला समस्या समाधान निकाल्न सहज हुने भएकाले अहिले सबै काम टुङ्ग्याउन उपयुक्त समय भएको उहाँको भनाइ छ । “तार भूमिगत गर्ने काम बाँकी रहेका ठाउँमा काम अगाडि बढाउन काठमाडौँ महानगरपालिका प्रमुखसँग छलफल गरिसकेको छु,” उहाँले भन्नुभयो, “काम बाँकी रहेको पुतली सडकलगायतका क्षेत्रको काम तत्काल अगाडि बढाऔँ, अहिले पनि काम गर्न सकिएन भने कहिले काम हुँदैन ।” उहाँले निर्माण सम्पन्न गरेपछि फिल्डमा देखिएको सडक मर्मतलगायतका काम तत्काल गर्न निर्देशन दिनुभयो । बैठकमा प्राधिकरणका कार्यकारी निर्देशक मनोज सिलवालले सडक विभाग र स्थानीय तहसँग समन्वय गरी निर्माण  अगाडि बढाइने बताउनुभयो । काम सम्पन्न भएका क्षेत्रमा भूमिगत तारबाट विद्युत् आपूर्ति दिन सुरु गरिसकिएको र ओभरहेडलाई क्रमशः हटाउँदै जाने सिलवालले उल्लेख गर्नुभयो । प्राधिकरणले काठमाडौँ उपत्यकाको विद्युत् वितरण प्रणालीलाई भूमिगत, सुदृढीकरण र स्वचालित बनाउन पहिलो चरणमा काठमाडौँको रत्नपार्क र महाराजगन्ज वितरण केन्द्र अन्तर्गतका क्षेत्रमा काम सुरु गरेको थियो । दोस्रो चरणमा काठमाडौँको बाँकी स्थान, तेस्रो चरणमा ललितपुर तथा भक्तपुरको सहरी क्षेत्र र चौथो चरणमा पोखरा तथा भरतपुर महानगरपालिका अन्तर्गतका क्षेत्रको वितरण प्रणालीलाई भूमिगत, सुदृढीकरण र स्वचालित गर्ने काम सुरु गरेको थियो । काठमाडौँ उपत्यकाभित्रको निर्माण प्रगति करिब ८० प्रतिशत छ । यस अन्तर्गत ३३ तथा ११ हजार भोल्टेज र चार सय भोल्टेज भूमिगत लाइन निर्माणका साथै अप्टिकल फाइबर पनि बिछ्याइँदै छ । यसबाट विद्युत्, टेलिफोन, इन्टरनेट सेवाप्रदायकको गुजुल्टिएको तारले कुरूप बनेको सहरमा सौन्दर्य थपिने छ । हाल भइरहेको ओभरहेड वितरण प्रणालीभन्दा भूमिगत प्रणाली सुरक्षित हुने र सहरलाई कुरूप बनाइरहेको तारको जालो हटी सौन्दर्य कायम राख्न सकिने छ ।",
      "link": "https://gorkhapatraonline.com/news/182857",
      "image": "https://gorkhapatraonline.com/storage/media/321971/conversions/Kulman-1200x560-original-thumb.jpg"
    },
    {
      "slug": "183257",
      "title": "सरकार र जेनजी प्रतिनिधिबिच १० बुँदे सहमति",
      "timestamp": 1765324800000,
      "source": "gp",
      "content": "नेपाल सरकार र जेनजी प्रतिनिधिबिच १० बुँदे सहमति भएको छ ।",
      "longContent": "सम्झौताका १० मुख्य सारांश १) शहीद र घाइतेका लागि सम्मान, न्याय र परिपूरण२) भाद्र २३–२४ का घटनाको छानबिन र जवाफदेहिता३) राजनीतिक/नीतिगत भ्रष्टाचार र दलीयकरण अन्त्यका लागि आयोग४) स्वतन्त्र, निष्पक्ष र भयरहित निर्वाचन५) संविधान सुधारका लागि उच्चस्तरीय आयोग६) समानुपातिक समावेशी प्रतिनिधित्व७) पारदर्शिता र जवाफदेहिता८) अभिव्यक्ति स्वतन्त्रता र डिजिटल स्वतन्त्रता९) जेन–जी परिषद् गठन१०) सम्झौता लागू र कार्यान्वयन प्रक्रियाकाठमाडौँ, मङ्सिर २४ गते । नेपाल सरकार र जेनजी प्रतिनिधिबिच १० बुँदे सहमति भएको छ । सम्झौतामा सरकारका तर्फबाट प्रधानमन्त्री सुशीला कार्की र जेनजीका तर्फबाट सहिद परिवारहरूका अगुवा भोजविक्रम थापाले हस्ताक्षर गर्नुभएपछि समारोहमा लामो समय तालीले गुञ्जिएको थियो। साथै अन्य जेनजी प्रतिनिधिहरूले पनि सम्झौतापत्रमा हस्ताक्षर गर्नुभएको छ। सहमतिपछि प्रधानममन्त्री सुशीला कार्कीले सरकार र जेनजी पुस्ताका प्रतिनिधिबीच भएको सम्झौता परिवर्तनका लागि कोसेढुङ्गाका रूपमा खडा रहने विश्वास व्यक्त गर्नुभयो । उहाँले अहिले भएको सम्झौतापत्र भोलिको परिवर्तनलाई निर्देशन गर्ने बताउनुभयो ।प्रधानमन्त्री कार्कीले भन्नुभयो, “यसले संविधान बनाउन गाइड गर्छ । भविष्यमा रक्तपातको आन्दोलन र विपद् रोक्न प्रयास गर्छ । हामी एउटै पक्ष छौँ । जेनजी मेरा सन्तान हुन् । हामी सबैको एउटै विचार हो, युवा शक्तिले सत्ता लिओस् । उनीहरूका विचारअनुसार राज्य चलोस् । हामी सन्तानको भविष्य हेर्न चाहन्छौँ ।”गत भदौ २३ र २४ गतेको आन्दोलनको मर्म र भावना तथा जेनजी पुस्ताले उठाउँदै आएको सुशासनका मुद्दा, संविधान संशोधन, निर्वाचन प्रणालीमा सुधारलगायत विषयहरू समेटिएका छन् । सो अवसरमा सरकारका मन्त्रीहरू, मुख्यसचिवलगायत उच्च अधिकारीहरूको उपस्थिति रहेको थियो । कार्यक्रममा गृहमन्त्री ओमप्रकाश अर्याल, ऊर्जामन्त्री कुलमान घिसिङ, कानुनमन्त्री अनिलकुमार सिन्हा, खेलकुदमन्त्री बब्लु गुप्ता, नेपाल सरकारका मुख्य सचिव सुमनराज अर्यालको उपस्थिति थियो।यस्तै स्वतन्त्र पर्यवेक्षकका रूपमा नागरिक अगुवाहरू खगेन्द्र संग्रौला, विद्याधर मल्लिक लगायतको उपस्थिति थियो।जेनजी आन्दोलनका घाइते, सहिद परिवार र विभिन्न समूहका जेनजी अगुवाहरूको पनि ठूलो संख्यामा उपस्थिति थियो।प्रधानमन्त्री सुशीला कार्कीले उहाँले जेनजी आन्दोलनका क्रममा ज्याउन गुमाउने सहिद, घाइते योद्धा तथा सबै जेनजी युवाको योगदान इतिहासमा अभिलिखित राखिरहन पनि यो दस्तावेज निर्माण गरेको बताउनुभयो।जेन-जी जनआन्दोलनका प्रतिनिधि र नेपाल सरकारबिच भएको सम्झौता प्रस्तावनादेशमा व्याप्त भ्रष्टाचार, कुशासन, दण्डहीनता, भेदभाव, बहिष्करण तथा आर्थिक-सामाजिक असमानता र अन्याय जस्ता संरचनात्मक कारणहरूबाट सिर्जित द्वन्द्वको समयमै सम्बोधन नहुँदा उत्पन्न आम वितृष्णा र निराशाले जेन-जीको नेतृत्वमा वि.सं. २०८२ साल भाद्र २३ र २४ गते भएको राजनीतिक-सामाजिक जनआन्दोलन निम्त्याएको वास्तविकतालाई स्वीकार गर्दै, जनआन्दोलनका क्रममा जीवन बलिदान गर्ने शहीद, घाइते एवं तिनका समस्त परिवारजनप्रति सम्मान प्रकट गर्दै, जनआन्दोलनका क्रममा भएका अपूरणीय मानवीय, सामाजिक, मानसिक, भौतिक, आर्थिक तथा अन्य सबै प्रकारका क्षतिप्रति दु:ख व्यक्त गर्दै, जनआन्दोलनको सन्दर्भमा भएका सम्पूर्ण गम्भीर मानव अधिकार उल्लङ्घन तथा हिंसाजन्य ज्यादतीका घटनाहरूको स्वतन्त्र छानबिन गरी सत्य, न्याय, परिपूरण र संस्थागत सुधारका उपाय अवलम्बन गरी दण्डहीनताको अवस्था अन्त्य गर्नुपर्ने अपरिहार्यता बोध गर्दै, जेन-जीको नेतृत्वमा भएको जनआन्दोलन पश्चात सिर्जित असाधारण परिस्थितिमा जनआन्दोलनका मागहरू सम्बोधन गर्न एउटा गैरदलीय, पारदर्शी, जवाफदेही, समावेशी र सक्षम अन्तरिम नागरिक सरकारको ऐतिहासिक आवश्यकताको उपजको रूपमा वर्तमान सरकार बनेको तथा जनविश्वास गुमाइसकेको सङ्घीय संसदको प्रतिनिधि सभाको विघटन गरी निर्वाचनको मिति तय गरिएको ऐतिहासिक तथ्यलाई स्वीकार गर्दै,नेपालमा विभिन्न कालखण्डमा नेपाली जनताले पटक पटक गर्दै आएका ऐतिहासिक जनआन्दोलन, सशस्त्र सङ्घर्ष, नारीवादी आन्दोलन, आदिवासी आन्दोलन, दलित आन्दोलन, मुस्लिम आन्दोलन, मधेश आन्दोलन, थरुहट आन्दोलन लगायतका हरेक आन्दोलनहरूबाट हासिल गरिएको प्रत्येक नागरिकको सम्मानपूर्वक बाँच्न पाउने हक, अभिव्यक्ति तथा साङ्गठनिक स्वतन्त्रता, सङ्घीय लोकतान्त्रिक गणतन्त्र, धर्मनिरपेक्षता, समानतामा आधारित समानुपातिक समावेशी राज्य प्रणाली, सामाजिक र आर्थिक न्याय सुनिश्चित गर्दै नेपाली जनताले संविधान सभा मार्फत जारी गरेको नेपालको संविधानको सान्दर्भिकता र वैधतालाई आत्मसात गर्दै,नेपाली जनताले प्रयोग गर्ने डिजिटल माध्यमलाई नागरिक अभिव्यक्तिको वैध माध्यमको रूपमा ग्रहण गरी यस जनआन्दोलनका क्रममा आन्दोलनकारीहरूले प्रयोग गरेका नयाँ डिजिटल माध्यम, सांस्कृतिक प्रतीक र सिर्जनात्मक अभिव्यक्तिलाई वैध नागरिक राजनीतिक संलग्नताको रूपमा स्वीकार गर्दै, सामाजिक, राजनीतिक, धार्मिक, साँस्कृतिक, संरचनागत विभेद तथा आर्थिक शोषणको कारणले सिर्जना भएको वर्गीय, जातीय, लैङ्गिक तथा यौनिक असमानता, गरिबी, सिमान्तीकरण एवम्‌ बहिष्करण अन्त्य गर्ने दृढ सङ्कल्प लिँदै,राज्यका स्रोत साधनसम्म हरेक नेपालीको न्यायिक पहुँच र ती स्रोत साधनको समतामूलक वितरण, बाँडफाँट र दिगो प्रयोग गर्नुपर्ने आवश्यकतामा जोड दिँदै,सुशासन, समावेशिता र जनसहभागिताका मान्यतामा आधारित सङ्घीयता, स्थानीय स्वायत्तता र विकेन्द्रीकरणको सुदृढीकरणबाट शिक्षा, स्वास्थ्य, रोजगार, आवास, भूमि, भाषा, संस्कृति, लैङ्गिक तथा सामूहिक अधिकारहरूको कार्यान्वयन तथा उद्यमशीलता, नवप्रवर्तन र अन्वेषण राज्यका भावी नीति र कार्यक्रमका मुख्य प्राथमिकता बन्नुपर्ने आवश्यकतामा जोड दिँदै,  जनआन्दोलन पश्चातको नवनिर्माणका हरेक क्रियाकलापहरूलाई सुशासनका मूल्यमान्यताबाट अनुप्राणित गरी भ्रष्टाचारमुक्त, पारदर्शी, जवाफदेही, चुस्त, मितव्ययी, समावेशी, प्रभावकारी र स्वार्थको द्वन्द्वरहित बनाउने प्रण गर्दै,नेपाली जनताको सुशासनको तीव्र आकांक्षाबाट प्रेरित भै जेन-जीको नेतृत्वमा भएको जनआन्दोलनबाट प्राप्त जनादेश एवं संविधानले अङ्गीकार गरेका मूल्य मान्यतालाई आत्मसात गर्दै नेपाल सरकार र जेन-जी जनआन्दोलनका प्रतिनिधिबिच यो सम्झौता सम्पन्न गरिएको छ। सम्झौताका उल्लिखित प्रावधानहरूको इमानदारिताका साथ प्रभावकारी कार्यान्वयनका लागि दुवै पक्ष दृढ प्रतिज्ञा व्यक्त गर्दछन्।१. शहीद र घाइतेको त्याग तथा बलिदानलाई सम्मान, न्याय तथा अर्थपूर्ण स्मृतीकरणसहितको परिपूरण१.१ वि.सं. २०८२ साल भाद्र २३ र २४ गते जेन-जीको नेतृत्वमा भएको जनआन्दोलनको क्रममा तत्कालीन सरकारबाट भएको दमन र व्यापक हिंसाका घटनामा सहादत प्राप्त गर्नु भएका व्यक्तिलाई शहीद घोषणा गर्ने लगायत शहीद परिवारको माग र भावनाको यथाशीघ्र सम्बोधन गर्ने व्यवस्था गरिनेछ। १.२ शहीद परिवार तथा घाइतेको तत्कालीन र दीर्घकालीन आवश्यकताको यथोचित सम्बोधन गर्न सम्बन्धित शहीद परिवार र घाइतेसँगको परामर्श तथा समन्वयमा तत्काल एक उच्चस्तरीय कार्यदल गठन गरी अन्तरिम राहत, क्षतिपूर्ति, निःशुल्क स्वास्थ्य उपचार तथा मनोसामाजिक परामर्श, निःशुल्क शिक्षा, रोजगारी, सामाजिक सुरक्षा एवं अर्थपूर्ण स्मृतीकरण (मेमोरियलाइजेशन) समेतको परिपूरणीय व्यवस्था सुनिश्चित गरिनेछ।१.३ जेन-जी आन्दोलनका शहीद परिवार तथा घाइतेको सामूहिक माग अनुरूप मुलुकमा सदाचार तथा सुशासन प्रवर्द्धन, भ्रष्ट्राचार निवारण तथा दण्डहीनता अन्त्य गर्न छुट्टै स्थायी प्रकृतिको आयोग गठन गरिनेछ।२. भाद्र २३ र २४ का घटनाको अनुसन्धान, अभियोजन र पुनरावृत्ति हुन नदिन आवश्यक संस्थागत सुधार २.१ नेपाल सरकारले गठन गरेको भाद्र २३ र २४ को घटना सम्बन्धी जाँचबुझ आयोगलाई देहायबमोजिमको कार्यादेश थप गरिनेछः(क) यस जनआन्दोलनको क्रममा भएको अत्यधिक बल प्रयोगको परिणामस्वरूप गैरन्यायिक हत्या लगायतका मानव अधिकार उल्लङ्घन सम्बन्धी आरोपहरूको बिना विभेद छानबिन गरी सत्य तथ्य खोज गरी फौजदारी जवाफदेहिता वहन गर्न सिफारिस गर्ने। (ख) जाँचबुझ, सत्य निरूपण तथा मेलमिलापको मान्यतालाई ध्यानमा राखी उपयुक्त प्रक्रिया अपनाई जनआन्दोलनको प्रकृति तथा भाद्र २३ र २४ को विशिष्ट परिस्थितिजन्य अवस्थालाई दृष्टिगत गरी जनआन्दोलनको क्रममा भएका घटना र अन्य व्यक्ति वा समूहले आपराधिक मनसायका साथ सुनियोजित तथा सङ्गठित तरिकाले गरेका हिंसात्मक कार्यहरूको भेदलाई पूर्वाग्रह-रहित रूपमा छुट्याई छानबिन गरी प्रतिवेदन पेश गर्ने। (ग) कसैलाई आन्दोलनमा सहभागी भएकै कारण अनुसन्धान वा अभियोजनको दायरामा पारिएको छ भनी आन्दोलनकारी स्वयं वा निजको तर्फबाट अन्य कसैले अनलाइन, लिखित वा हटलाइनमार्फत उजुरी दिएमा सो सम्बन्धमा सम्बन्धित निकायबाट विवरण झिकाई सो विवरणको आधारमा यो सम्झौता भएको मितिले १५ दिनभित्र स्क्रिनिङ तथा छानबिन गर्ने।(घ) स्क्रिनिङ तथा छानबिनबाट सम्बन्धित व्यक्ति ज्यान मार्ने कसुर वा सुनियोजित/सङ्गठित रूपमा कुनै आपराधिक गिरोहद्वारा भएका हुनसक्ने गम्भीर अपराधमा संलग्न रहेको नदेखिएमा पछि जाँचबुझ आयोगको प्रतिवेदनबमोजिम हुनेगरी सो व्यक्तिलाई तत्काल हिरासत/थुनामुक्त गर्न र निजविरुद्ध दायर भएका मुद्दा फिर्ता लिन नेपाल सरकारलाई सिफारिस गर्ने।2.2 नेपाल सरकारका सम्बन्धित निकायले माथि उल्लिखित सिफारिस  बमोजिमको कारबाही यथाशीघ्र अगाडि बढाउनेछन्‌।2.३ यस जनआन्दोलनसँग सम्बन्धित राजनीतिक विरोधको गतिविधिमा सहभागी भएकै कारण कसै उपर फौजदारी मुद्दाको अनुसन्धान वा अभियोजन गरिने छैन।२.४ यस जनआन्दोलन सहित नेपालका विभिन्न आन्दोलनका क्रममा सुरक्षा निकायबाट भएका अन्यायपूर्ण तथा गैरकानुनी बलप्रयोग सम्बन्धी घटनाको आवश्यक जाँचबुझ गरी भविष्यमा यस्ता घटनाको पुनरावृत्ति हुनबाट रोक्नका लागि नेपालको प्रचलित कानुन, सुरक्षा निकायका कमीकमजोरी, सुरक्षाकर्मीलाई सामाजिक, मानसिक सुरक्षाको अभाव लगायत अन्य कारणहरू पहिचान गरी सम्बन्धित कानुन तथा सुरक्षा निकायमा आवश्यक संस्थागत सुधारका उपायहरूको अध्ययन तथा सिफारिस गर्न छुट्टै संयन्त्र गठन गर्ने र  सो संयन्त्रले पेश गर्ने प्रतिवेदन सार्वजनिक गरी प्रतिवेदनमा उल्लिखित सिफारिसहरू तत्काल कार्यान्वयन गरिनेछ।३. राजनीतिक तथा नीतिगत भ्रष्टाचार, सार्वजनिक संस्थाहरूको दलीयकरण र दलीय भागबण्डाका आधारमा नियुक्ति गरिने प्रचलनको अन्त्य३.१ राजनीतिक, नीतिगत तथा संस्थागत भ्रष्टाचार, सार्वजनिक संस्थाहरूको दलीयकरण र दलीय भागबण्डाका आधारमा गरिने नियुक्तिको अन्त्य लगायतका देहायका विषयमा निष्पक्ष छानबिन गरी सिफारिस गर्न एक उच्चस्तरीय  आयोग गठन गरिनेछः (क) सम्पूर्ण सार्वजनिक पदमा नियुक्त, निर्वाचित वा मनोनित व्यक्तिको जीवनशैली, आयस्रोत र अकुत सम्पत्ति आर्जनका सम्बन्धमा दोषीलाई कानुनबमोजिमको कारबाही गर्ने प्रक्रिया,(ख) सार्वजनिक संस्थाहरूको दलीयकरण र भागबण्डाका आधारमा गरिने नियुक्तिको अभ्यास अन्त्य गर्न सम्बन्धित नीति र कानुनमा गर्नुपर्ने सुधार तथा मौजुदा कानुनको प्रभावकारी कार्यान्वयनको विषय,(ग) विभिन्न सार्वजनिक पद धारण गरेका व्यक्ति तथा राजनीतिक दलले आफ्ना नेताहरूको नाउँमा सार्वजनिक जग्गा, सम्पत्ति र बजेटको प्रयोग गरी देशभर सञ्चालन गरेका प्रतिष्ठान, कोष, ट्रष्ट, परिषद्‌, केन्द्र जस्ता निकायको कार्य तथा आर्थिक गतिविधि छानबिन गरी सम्बन्धित संस्थाले सार्वजनिक हित र उद्देश्य विपरित वा गैरकानुनी गतिविधि गरेको पाइएमा यस्ता निकायलाई खारेज गरी सम्पत्ति राष्ट्रियकरण गर्ने विषय,  (घ) नेपालको सार्वजनिक निकायमा हुने अनियमितता तथा भ्रष्टाचार निवारण, प्रशासकीय प्रणालीको पुन:संरचना, सार्वजनिक सेवा प्रवाहको सरलीकरण, सहज पहुँच, गुनासो सुनुवाईको व्यवस्था र विद्युतीय सुशासन प्रवर्द्धन लगायतका विषय।४. स्वतन्त्र, निष्पक्ष, शान्तिपूर्ण र भयरहित निर्वाचनको सुनिश्चितता ४.१ आगामी प्रतिनिधि सभा तथा हरेक तहका निर्वाचनलाई स्वतन्त्र, निष्पक्ष, शान्तिपूर्ण, सबैका लागि पहुँचयुक्त र भयरहित बनाउन प्राथमिकताका साथ आवश्यक कानुनी, प्राविधिक तथा संस्थागत पूर्वाधार विकास गरी कार्यान्वयन गरिनेछ।४.२ योग्य नेपाली नागरिक मतदाताको रूपमा नाम दर्ता गर्ने अभियानलाई सहज र प्रभावकारी बनाइनेछ। बेजिल्ला तथा अन्तरनिर्वाचन क्षेत्रमा अस्थायी रूपमा बसोबास गर्ने मतदातालाई निजहरू रहेकै जिल्लाबाट आसन्‍न निर्वाचनमा नै मतदान गर्ने व्यवस्था गरिनेछ। संसारका विभिन्न देशमा औपचारिक तथा अनौपचारिक रूपमा श्रम गर्ने प्रवासी नेपाली नागरिकहरू, पेशा व्यवसायमा रहेका र प्रवासी नेपाली विद्यार्थीहरूको मताधिकार सुनिश्चित गर्न नीतिगत, कानुनी तथा संस्थागत पूर्वाधार विकासको प्रक्रिया अगाडि बढाइनेछ।४.३ निर्वाचनमा मनोनयन दर्ता गर्दाकै वखत उम्मेदवारले आफ्नो सम्पत्ति विवरण समेत बुझाउनु पर्ने लगायत राजनीतिक दल र उम्मेदवारको खर्च पारदर्शी बनाउन कानुनमा संशोधन गरिनेछ।४.४ सबै राजनीतिक दलका सम्पत्ति तथा आर्थिक स्रोतको विवरण अनिवार्य रूपमा मागी सो उपर छानबिन गरी स्रोत नखुलेको सम्पत्ति राष्ट्रियकरण गरी दोषी उपर कारबाही गर्न आवश्यक कानुनी प्रबन्ध गरिनेछ।४.५ निर्वाचन प्रणाली सुधारका लागि माथि उल्लिखित कुराको अतिरिक्त प्रचलित कानुनमा तत्काल संशोधन गरी निम्न व्यवस्था लागू गरिनेछ:(क) मतपत्रमा “माथिका कसैलाई मतदान गर्दिन (NOTA)” विकल्प राखिनेछ।(ख) राजनीतिक दलभित्र अनिवार्य रूपमा प्राथमिक प्रतिस्पर्धा (प्राइमरी इलेक्सन) गरी छनोट भएको व्यक्ति मात्र निर्वाचनको लागि उम्मेदवार हुन पाउने कानुनी व्यवस्था गरिनेछ।(ग) निर्वाचन आयोगद्वारा तयार गरिने मतपत्रमा दल/उम्मेदवारको क्रमाङ्क गोला प्रथाबाट निर्धारण गरिनेछ।(घ) राजनीतिक दलमा अध्यक्ष वा सभापति अधिकतम दुई कार्यकालका लागि मात्रै हुन सक्ने प्रबन्ध गरिनेछ।(ङ) निर्वाचन प्रयोजनका लागि मात्रै हुने अस्वस्थ गठबन्धन नियन्त्रणको लागि कानुनी प्रबन्ध गरिनेछ।(च) आगामी निर्वाचनमा “पहिलो हुने निर्वाचित हुने” निर्वाचन प्रणालीमा समेत उम्मेदवार चयन गर्दा समानुपातिक समावेशी सिद्धान्तको पालना गर्न कानुनी प्रबन्ध गरिनेछ।५. नेपालको संविधानमा गर्नुपर्ने सुधार५.१ नेपालको संविधानले सुनिश्चित गरेको सार्वभौमिकता, भौगोलिक अखण्डता, राष्ट्रिय एकता, समानुपातिक, समावेशी र सहभागितामूलक सिद्धान्त, प्रतिस्पर्धात्मक सङ्घीय लोकतान्त्रिक गणतन्त्रात्मक बहुदलीय व्यवस्था, धर्मनिरपेक्षता, नागरिक स्वतन्त्रता, मौलिक अधिकार, मानवअधिकार, बालिग मताधिकार, आवधिक निर्वाचन, पूर्ण प्रेस स्वतन्त्रता, स्वतन्त्र, निष्पक्ष र सक्षम न्यायपालिका तथा कानुनी राज्यका आधारभूत मूल्य मान्यताहरूलाई अक्षुण्ण राख्दै सुशासन कायम गर्न, संविधानको प्रभावकारी कार्यान्वयन मार्फत सामाजिक-आर्थिक रूपान्तरण तथा समतामूलक समृद्धि, दिगो शान्ति र दिगो विकासका वाचा पूरा गर्न तथा बदलिँदो परिप्रेक्ष्यमा नेपाली जनताको सामूहिक विवेक र आकाङ्क्षालाई समेट्न गरिनु पर्ने संवैधानिक, कानुनी तथा संस्थागत सुधारका विषयहरूको पहिचान, अध्ययन र विश्लेषण गरी अग्रगामी परिवर्तनका लागि सुझावसहितको प्रतिवेदन पेश गर्न स्वतन्त्र विज्ञ, जेन-जी र युवा सहित सरोकारवालाहरूको सहभागिता रहने गरी एक उच्चस्तरीय “संविधान संशोधन सुझाव आयोग” गठन गरिनेछ।५.२ उल्लिखित आयोगले स्थानीय, प्रदेश र सङ्घीय तहमा व्यापक बहस, संवाद, अन्तरक्रिया तथा नागरिक परामर्श गरी सुझावसहितको प्रतिवेदन तयार गर्नेछ।५.३ संविधान संशोधन सुझाव आयोगको कार्यादेशमा अन्य कुराको अतिरिक्त निम्नानुसारका विषयबस्तु समेत तोकिनेछः-  (क) संविधान कार्यान्वयनका दस वर्षको सिंहावलोकन गरी कार्यान्वयनका उपलब्धि र कमीकमजोरी पहिचान गर्ने तथा कार्यान्वयनको प्रभावकारिताका लागि ठोस सुझाव दिने,(ख) सुशासन कायम गर्न, अख्तियारको दुरूपयोग तथा भ्रष्टाचार निवारण गर्न, स्वार्थको द्वन्द्वको निराकरण गर्न, संविधानको कार्यान्वयनलाई प्रभावकारी बनाउने उपाय खोज्न तथा बदलिँदो परिप्रेक्ष्यमा नेपाली जनताको सामूहिक विवेक र आकाङ्क्षाको समीक्षा गरी समयानुकूल संविधान संशोधनका लागि सुझाव दिने,(ग) माथि प्रकरण 1.3 बमोजिमको आयोगलाई संवैधानिक हैसियत प्रदान गर्ने सम्बन्धमा सुझाव दिने,(घ) सङ्घीय संसद एवम्‌ प्रदेश सभाको संरचनाको सम्बन्धमा स्थानीय, प्रदेश र केन्द्रस्तरमा बहस एवम् अन्तरक्रिया मार्फत सुझाव सङ्कलन गरी देहायका विषयमा सिफारिस सहितको प्रतिवेदन पेश गर्नेः(१) जनसङ्ख्याको आधारमा पूर्ण समानुपातिक तथा समावेशी प्रतिनिधित्व सुनिश्चित गर्न निर्वाचन प्रणालीमा आवश्यक सुधार,(२) अधिकतम परिपूरणीय, अधिकारपूर्ण र अर्थपूर्ण प्रतिनिधित्वको सिद्धान्तलाई आत्मसात गर्दै महिला, दलित, आदिवासी जनजाति, मधेसी, थारू, मुस्लिम, पछाडि पारिएका वर्ग, अल्पसङ्ख्यक, सीमान्तकृत, अपाङ्गता भएका व्यक्ति, लैङ्गिक तथा यौनिक रूपमा विविध पहिचान गर्ने समुदाय, किसान, श्रमिक, उत्पीडित वा पछाडि पारिएका क्षेत्रका नागरिक तथा आर्थिक रूपमा विपन्न खस आर्य लगायतको प्रतिनिधित्व सुनिश्चित गर्न सुधारात्मक व्यवस्था,(३) राज्यको राष्ट्रप्रमुख, तीनै तहको सरकारका कार्यकारी प्रमुख र मन्त्रिपरिषद्का सदस्यको कार्यकाल १० वर्षमा नबढ्‌ने गरी दुई पूर्ण कार्यकालसम्म सीमित गर्ने विषय,(४) प्रतिनिधि सभा, प्रदेश सभा र स्थानीय तहको जनप्रतिनिधिका लागि उम्मेदवार हुन न्यूनतम उमेर २१ वर्ष राख्ने विषय,(५) न्यायपालिका, संवैधानिक परिषद्‌, संवैधानिक आयोग र न्यायपरिषद्‌लाई राजनीतिक तथा दलीय हस्तक्षेपबाट पूर्ण रूपमा मुक्त राख्न र स्वायत्त तथा स्वतन्त्र ढङ्गले कार्यसम्पादन गर्न सक्षम बनाउन र राज्यका संरचनामा युवाहरूको प्रतिनिधित्व र सहभागिता सुनिश्चित गर्न उक्त आयोगहरूको संरचना तथा पदाधिकारी नियुक्तिको प्रक्रियामा सुधार,(6) राजनीतिक दलहरूको आन्तरिक समावेशी लोकतन्त्र र सुशासनका क्षेत्रमा गर्नुपर्ने सुधारका उपाय।6. पूर्ण समानुपातिक समावेशिता र सहभागितामूलक प्रतिनिधित्व 6.1 यो सम्झौता बमोजिम बन्ने संयन्त्रहरूमा यथाशक्य समावेशिता सुनिश्चित गरिनेछ। राज्यका संयन्त्रहरूमा अधिकतम परिपूरणीय, अधिकारपूर्ण र अर्थपूर्ण प्रतिनिधित्वका सिद्धान्तका आधारमा महिला, दलित, आदिवासी जनजाति, मधेसी, थारू, मुस्लिम, पछाडि पारिएका वर्ग, अल्पसङ्ख्यक, सीमान्तकृत, अपाङ्गता भएका व्यक्ति, लैङ्गिक तथा यौनिक रूपमा विविध पहिचान गर्ने समुदाय, किसान, श्रमिक, उत्पीडित वा पछाडि पारिएका क्षेत्रका नागरिक तथा आर्थिक रूपमा विपन्न खस आर्य लगायतको प्रतिनिधित्व सुनिश्चित गर्न यस सम्झौताबमोजिम गठन हुने जेन-जी परिषद्‌ले सल्लाहकारको भूमिका निर्वाह गर्नेछ।७. पारदर्शिता७.१ पारदर्शी र जवाफदेही सरकारको अवधारणा अनुरूप सरकारले आफ्ना कामकारबाही, निर्णय तथा खर्चमा पारदर्शिता सुनिश्चित गर्नका लागि विधि, प्रक्रिया, कानुन, प्रविधि तथा संयन्त्रहरूमा आवश्यक सुधार, समायोजन र परिमार्जन गरिनेछ। सरकारका यस्ता निर्णय तथा कार्यलाई सूचनापाटी, वेबसाइट, सामाजिक सञ्जाल र आम प्रयोगमा रहेका सूचना तथा सञ्चारका माध्यम मार्फत समेत सर्वसाधारणको सहज पहुँचमा पुर्‍याउने व्यवस्था मिलाइनेछ।७.२ नेपालमा विगतमा भएका मानव अधिकार उल्लङ्घन तथा हिंसाका घटना र भ्रष्टाचारसँग सम्बन्धित छानबिन लगायतका विषयमा अध्ययन अनुसन्धान गर्न गठन गरिएका सम्पूर्ण छानबिन, जाँचबुझ आयोगका प्रतिवेदन प्रचलित कानूनको अधीनमा रही सार्वजनिक गरिनेछ।७.३ नेपाल सरकारको सार्वजनिक पदहरूमा हुने सबै नियुक्तिका लागि पारदर्शी, प्रतिस्पर्धी र विश्वसनीय छनोट प्रक्रिया सुनिश्चित गर्न, अवसरको समानता सुनिश्चित गर्न तथा नातावाद, कृपावाद र भेदभावको अवस्था अन्त्य गर्न जेन-जी लगायत सरोकारवालासँग परामर्श गरी आवश्यक उपायहरू अबलम्बन गरिनेछ।८. अभिव्यक्ति स्वतन्त्रता र डिजिटल स्वतन्त्रता८.१ इन्टरनेट र डिजिटल माध्यममा अभिव्यक्ति, सूचना प्रवाह र संवादमा कुनै किसिमको स्वेच्छिक, गैरकानुनी नियमन, निषेध वा पूर्वाग्रही सेन्सरसिप हुन नदिन आवश्यक कानुनी, भौतिक र प्राविधिक पूर्वाधारको व्यवस्था गरिनेछ।८.२ सर्वसाधारण नागरिकको डिजिटल तथ्याङ्क (डेटा) माथि राज्य वा तेश्रो पक्षको तर्फबाट गैरकानुनी निगरानी र दुरूपयोग हुन नदिने गरी कानुनी, भौतिक र प्राविधिक सुधार सहित आवश्यक पूर्वाधारको व्यवस्था गरिनेछ।9. जेन-जी परिषद्‌को गठन9.1 जेन-जी आन्दोलनको मर्म र भावना अनुसार शासन व्यवस्था सञ्चालनमा सरकारलाई योगदान गर्न, खबरदारी गर्न, सुशासन, दिगो विकास तथा समृद्धिका लागि नेपाल सरकारलाई सल्लाह, सुझाव र सहयोग प्रदान गर्नका लागि जेन-जी परिषद् गठन गरिनेछ।१०. सम्झौता लागू हुने मिति र सम्झौताको कार्यान्वयन१०.१ दुवै पक्षका प्रतिनिधिद्वारा हस्ताक्षर भएको मितिदेखि यो सम्झौता लागू हुनेछ।१०.2 यो सम्झौताको कार्यान्वयन नेपाल सरकार र जेन-जी जनआन्दोलनका प्रतिनिधिको आपसी सहमतिमा हुनेछ।10.3 यो सम्झौताको अधीनमा रहेर दुबै पक्षको सहमतिमा अन्य सम्झौता गर्न बाधा पुगेको मानिने छैन।जेन-जी जनआन्दोलनका प्रतिनिधिको तर्फबाट नेपाल सरकारको तर्फबाटइति सम्वत्‌ २०८२ साल मंसिर 24 गते रोज 4 मा शुभम्‌।",
      "link": "https://gorkhapatraonline.com/news/183257",
      "image": "https://gorkhapatraonline.com/storage/media/322648/conversions/jen-z-ff-original-thumb.jpg"
    },
    {
      "slug": "183251",
      "title": "आठमध्ये एक बालबालिका अनलाइन यौन शोषणको जोखिममा",
      "timestamp": 1765324800000,
      "source": "gp",
      "content": "अनलाइन प्रयोगकर्ता आठ बालबालिकामध्ये एक जना अनलाइन यौन शोषणको शिकार हुने गरेका छन् ।",
      "longContent": "काठमाडौँ, मङ्सिर २४ गते । अनलाइन प्रयोगकर्ता आठ बालबालिकामध्ये एक जना अनलाइन यौन शोषणको शिकार हुने गरेका छन् । राष्ट्रिय महिला आयोगले १६ दिने लैङ्गिक हिंसाको अन्तिम दिनको अवसरमा निःशुल्क हेल्पलाइन (११४५) सेवाको आठौँ स्थापना दिवसमा आयोजित कार्यक्रममा साइबर ब्युरोका प्रहरी निरीक्षक राधिका  ठकुरीले अनलाइन प्रयोगकर्ता आठ बालबालिकामध्ये एक जना अनलाइन यौन शोषणको शिकार हुने जानकारी दिनुभयो । उहाँ भन्नुहुन्छ, “अनलाइन यौन शोषण विश्वव्यापी समस्याका रुपमा देखिएको छ । नेपालमा उजुरी तथा पछिल्ला अध्ययनबाट हामीले के थाहा पायौँ भने अनलाइन प्रयोगकर्ता आठ बालबालिकामध्ये एक जना अनलाइन यौन शोषणको शिकार हुन्छन् । ”उहाँका अनुसार आर्थिक वर्ष २०८१/८२ मा १८ हजार ९२६ जनाले साइबर हिंसा सम्बन्धी उजुरी दर्ता भएका थिए । त्यसैगरी, आर्थिक वर्ष २०८२/८३ मा हालसम्म छ हजार ८२६ जनाले उजुरी दर्ता भएका छन् । यस किसिमको अपराधबाट बढि बालबालिका प्रभावित हुने गरेको उहाँको भनाइ छ । उहाँका अनुसार यस्तो समस्याले पीडितलाई लामो समयसम्म गम्भीर प्रभाव पार्न सक्छ । अनलाइन यौन दुर्व्यवहार र शोषणका घटनापछि बालबालिका तनाव तथा चिन्तित अवस्थामा देखिने, उदासीपन र खिन्नता महसुस हुने, अनुहार मलिन तथा थाकेको जस्तो हुने, आत्मविश्वासमा कमी, डराउने र तर्सिने, एकोहोरो हुने, अरूलाई घृणा गर्ने र झस्कने, रुने तथा कराउने र अस्वाभाविक व्यवहार देखाउने, आक्रामक व्यवहार देखाउने, झर्कने र रिसाउने, बोल्दै नबोल्ने वा धेरै बोल्ने जस्ता समस्या देखिने गरेको उहाँको भनाइ छ । बालबालिकालाई लक्षित दुर्व्यवहार, ब्यालकमेल, अनुचित सामग्री पठाउन जस्ता क्रियाकलाप बढ्दै गएकाले यस्ता जोमिखबाट बचाउन अभिभावक, विद्यालय सचेत रहन उहाँले आग्रह गर्नुभयो । आयोगले सञ्चालनमा ल्याएको निःशुल्क हेल्पलाइन ११४५ आर्थिक वर्ष २०८२/८३ साउन महिना देखि असोज मसान्तसम्म ७३९ वटा महिला हिंसा विरुद्धका उजुरी दर्ता भएको आयोगका सविता बडालले जानकारी दिनुभयो ।घरेलु हिंसाका ९७ वटा उजुरी दर्ता भएको उहाँको भनाइ छ । सोही क्रममा आयोगले ११५ जनालाई परामर्श सेवा प्रदान गरेको थियो । आयोगका अध्यक्ष कमला पराजुलीले लैङ्गिक हिंसा, दाइजो, योनजन्य हिंसा, साइबर हिंसा पिडित महिला, अवसरबाट बञ्चित महिला, बालबालिकाको लागि आयोगले आठ वर्ष अगाडी निःशुल्क हेल्पलाइन सेवा सञ्चालनमा ल्याएको जानकारी दिनुभयो । आयोगले निःशुल्क हेल्पलाइन सेवाबाट ३६५ दिन नै २४ घण्टा यो सेवा प्रवाह गरेको उहाँको भनाइ छ । आयोगले विशेषगरी उजुरी तथा उजुरी व्यवस्थापन शाखामा हेल्पलाइनमा आएका समस्या पहिचान गरेर समास्याको समाधान गर्ने गरेको उहाँका भनाइ छ । उहाँ भन्नुहुन्छ, “जातिय ,धनी गरिब सबैले लैङ्गिक हिंसा सम्बन्धी उजुरी आउने गरेका छन् । उजुरी शाखामा हिंसाबाट विक्षिप्त मानसिक लिएर आएका दर्जनौँ समस्या सुनेर यो शाखामा कार्यरत साथीहरुले आफ्नो समस्या जस्तै गरेर समाधान गर्नुहुन्छ । ”",
      "link": "https://gorkhapatraonline.com/news/183251",
      "image": "https://gorkhapatraonline.com/storage/media/322639/conversions/dd4ce87d-76c8-41cb-a559-4c846a1da3ac-original-thumb.jpg"
    },
    {
      "slug": "183239",
      "title": "उच्च शिक्षाको क्षेत्रमा लगानी बढाउनुपर्ने आवश्यकता छ : प्रधामन्त्री कार्की",
      "timestamp": 1765324800000,
      "source": "gp",
      "content": "प्रधानमन्त्री सुशीला कार्कीले गुणस्तरीय उच्च शिक्षा, सीप, रोजगारी र समृद्धिको सपना मुलुकमै सम्बोधित हुने राष्ट्रिय आकाङ्क्षा जेनजी आन्दोलनबाट थप मुखरित भएको बताउनुभएको छ।",
      "longContent": "केदार तिमल्सिनाबनेपा, मङ्सिर २४ गते।  प्रधानमन्त्री सुशीला कार्कीले गुणस्तरीय उच्च शिक्षा, सीप, रोजगारी र समृद्धिको सपना मुलुकमै सम्बोधित हुने राष्ट्रिय आकाङ्क्षा जेनजी आन्दोलनबाट थप मुखरित भएको बताउनुभएको छ। काठमाडौँ विश्वविद्यालयको ३१ औँ दीक्षान्त समारोह (पहिलो चरण) लाई बुधबार सम्बोधन गर्नुहुँदै उपकुलपतिसमेत रहनुभएकी प्रधानमन्त्री कार्कीले हाल विश्वभर नै उच्च शिक्षामा अकल्पनीय परिवर्तन आइरहेको बताउनुभयो।उहाँले आर्टिफिसियल इन्टेलिजेन्स र भर्चुअल रियालिटी प्रविधिको विकास, बसाइँसराइ तथा वैश्विक भूराजनीतिले यी परिवर्तनलाई सम्भव बनाइरहेको बताउँदै नेपालको उच्च शिक्षा क्षेत्रमा पनि यी परिवर्तनका आकाङ्क्षा देखिनु स्वाभाविक भए पनि उच्च शिक्षामा नेपालको लगानी न्यून नै रहँदै आएको बताउनुभयो। उहाँले नेपालको उच्च शिक्षामा लगानी व्यापक मात्रामा नबढाई ती आकाङ्क्षा पूरा गर्न सम्भव नभएको बताउनुभयो।  प्रधानमन्त्री कार्कीले लगानी वृद्धिसँगै उच्च शिक्षाको गैरराजनीतिकरण अहिलेको टड्कारो आवश्यकता भएको बताउँदै शैक्षिक प्रशासनमा अनावश्यक दलीय हस्तक्षेपले नेपालको उच्चशिक्षा क्षेत्रलाई निरन्तर असर पारेको बुझेर हामीले केही ठोस कदम चालेको बताउनुभयो। समारोहमा जवाहरलाल नेहरु विश्वविद्यालयका उपकुलपति प्राध्यापक शान्तिश्री धुलिपुडी पण्डितले आफूले प्राप्त गरेका ज्ञान, सिपलाई व्यवहारमा उतार्न विद्यार्थीलाई आग्रह गर्नुभयो।समारोहमा उपकुलपति प्रा.डा. अच्युत वाग्लेले पछिल्लो ६ वर्षमा नेपालबाट उच्च शिक्षाको लागि तीन लाख ५० हजार युवा र विद्यार्थी विदेसिएको र त्यसबापत १० अर्ब अमेरिकी डलर बराबरको विदेशी मुद्रा बाहिरिएको बताउनुभयो। चालू शैक्षिक सत्रमा गत वर्षको तुलनामा २३ प्रतिशतले विद्यार्थी बढेको बताउनुभयो। उहाँले अन्तर्राष्ट्रिय सहकार्य, साझेदारी र शैक्षिक विस्तारको क्रममा विदेशी उच्च शिक्षण संस्थासँग तीन सय वटा सम्झौता भएको बताउनुभयो। उहाँले बुधबारबाट नै हिन्दुकुश हिमालय क्षेत्र र बाहिरका एक सयभन्दा बढी विश्वविद्यालयको सन्जाल, हिमालय युनिभर्सिटिज कन्सोर्टियम (एचयुसी) को सचिवालय केयुलाई हस्तान्तरण र स्थापना भएको बताउनुभयो। काठमाडौं विश्वविद्यालय (केयू) को बुधबार भएको ३१औं दीक्षान्त (पहिलो) चरणमा दुई हजार २०९ विद्यार्थी दीक्षित भएका हुन्। दीक्षान्त समारोहमा विश्वविद्यालयको स्कुल अफ आर्टसका ८३, स्कुल अफ एजुकेसनका २९४, स्कुल अफ इन्जिनियरिङका ३४०, स्कुल अफ लका ३६, स्कुल अफ मेनेजमेन्टका ३७८, स्कुल अफ मेडिकल साइन्सेजका ८८१ र स्कुल अफ साइन्सका १९७ विद्यार्थी दीक्षित भएको विश्वविद्यालयले जनाएको छ। बुधबार भएका दीक्षितमध्ये पीएचडी, डीएम र एमसीएच तहका सात जना, स्नातकोत्तर तहका ३९७ जना, पीजीडी तहका ५० जना र स्नातक तहका १ हजार सात सय २८ जना रहनेछन्। दीक्षितमध्ये पुरुष ५२.२४ प्रतिशत अर्थात् एक हजार १५४ जना र महिला ४७.७६ प्रतिशत अर्थात् एक हजार ५५ जना छन्। दीक्षितमध्ये अष्ट्रेलिया, अस्ट्रिया, बाङ्लादेश, भुटान, बेलायत, भारत, जापान, मलेसिया, माल्दिभ्स, मेक्सिको, नामिबिया, रसिया, स्पेन, श्रीलङ्का, स्विडेन, संयुक्तराज्य अमेरिका र भियतनाम गरी १७ देशका १९६ जना विदेशी विद्यार्थी छन्।यस पटकको दीक्षान्त समारोहमा विश्वविद्यालयबाट पहिलोपटक स्कुल अफ साइन्सेज अन्तर्गत मास्टर्स  अफ फिलोसपी वाई रिसर्च इन म्याथमेटिक्स्मा एक जना र ब्याचलर अफ साइन्स इन एग्रिकल्चरमा  २९ जना विद्यार्थी दीक्षित भएका थिए। त्यसैगरी, स्कुल अफ मेडिकल साइन्सेज अन्तर्गत पहिलोपटक मास्टर्स अफ मेडिकल रिसर्चमा २० जना दीक्षित भए। ३१ औं दीक्षान्त (पहिलो चरण) सहित गरी हालसम्म काठमाडौं विश्वविद्यालयबाट दीक्षितको सङ्ख्या ५० हजार ४० जना पुगेको छ। तीमध्ये विदेशीको सङ्ख्या पाँच हजार ८६० अर्थात करिब १२ प्रतिशत छ। हालसम्म केयूमा ५९ वटा देशका विदेशी विद्यार्थीले शिक्षा हासिल गरेको विश्वविद्यालयले जनाएको छ।दीक्षान्त समारोहमा स्नातकोत्तर तहमा सबैभन्दा बढी सिजिपिए प्राप्त गर्ने स्पेनका एमसाइट कास्टेलानो मेन्चाकालाई चान्सलर स्वर्णपदक, स्नातक तहमा सबैभन्दा बढी प्राप्त गर्ने गौरव सिंह साउदलाई भाइस चान्सलर स्वर्णपदक, अरुणा बुढाथोकीलाई जुद्धबहादुर श्रेष्ठ स्वर्णपदक, सौगात दङ्गाललाई रणबहादुर शाह स्वर्णपदक प्राप्त गर्नुभएको छ। रक्षा तिवारीलाई न्हुछेरत्न तुलाधर स्वर्णपदक, स्वस्तिका आचार्यलाई प्रेमराज पन्त स्वर्णपदक र आल्सा रेग्मीलाई दिनेश थापा स्वर्णपदक प्रदान गरिएको छ।",
      "link": "https://gorkhapatraonline.com/news/183239",
      "image": "https://gorkhapatraonline.com/storage/media/322606/conversions/pm-news-cover-original-thumb.jpg"
    },
    {
      "slug": "183228",
      "title": "देशभरका भन्सार कार्यालय सञ्चालनमा",
      "timestamp": 1765324800000,
      "source": "gp",
      "content": "मङ्सिर २१ गतेबाट लागू भएको भन्सार ऐनका केही प्रावधानबाट असन्तुष्ट भएका भन्सार एजेन्टहरूले सेवा सुचारु गर्ने भएका छन् ।",
      "longContent": "काठमाडौँ, मङ्सिर २४ गते । मङ्सिर २१ गतेबाट लागु भएको भन्सार ऐनका केही प्रावधानबाट असन्तुष्ट भएका भन्सार एजेन्टहरूले सेवा सुचारु गर्ने भएका छन् । भन्सार विभागका निर्देशक (सूचना अधिकारी) किशोर वर्तौलाले गोरखापत्र अनलाइनसँग भन्नुभयो, ‘‘भन्सार ऐनमा भएका कतिपय प्रावधान र जरिवानाका विषय उठान भएका थिए, कतिपय विषय विनियमावली बन्ने क्रममा रहेकाले स्पष्ट हुने छन् र कतिपय विषय सबै पक्षले ध्यान दिनुपर्ने छ, आजबाटै देशैभरका सबै भन्सार कार्यालय सञ्चालनमा आएका छन् ।’’  विभागले आजै प्रकाशन गरेको विज्ञप्तिमा भनिएको छ, ‘‘भन्सार एजेन्ट महासङ्घको तर्फबाट विभिन्न किसिमका मागहरू भन्सार विभागमा पेस गरिएकोमा व्यवस्थापन सुधार गर्ने र विभाग र कार्यालयबाट सम्बोधन हुने प्रकृतिका मागहरू विभाग र कार्यालयबाट क्रमशः कार्यान्वयन गर्दै जाने एवम् नियमावलीमा सम्बोधन गर्नुपर्ने उपयुक्त मागका विषयमा अर्थ मन्त्रालयमा अवगतार्थ पठाउने निर्णय भएको छ ।’’यो निर्णयसँगै सबै कार्यालय सञ्चालनमा आएको भनाइ निर्देशक बर्तौलाले बताउनु भयो । नेपालमा उत्तरतर्फ ९, दक्षिणतर्फ २९, तीन वटा अन्तर्राष्ट्रिय विमानस्थलमा भन्सार कार्यालय छन् भने चोभारमा एउटा सुख्खा बन्दरगाह छ ।",
      "link": "https://gorkhapatraonline.com/news/183228",
      "image": "https://gorkhapatraonline.com/storage/media/322590/conversions/bhansar-ff-original-thumb.jpg"
    },
    {
      "slug": "183218",
      "title": "पृथ्वीराजमार्ग विस्तार : मौरीबासमा कालोपत्र भएसँगै यात्रा सहज",
      "timestamp": 1765324800000,
      "source": "gp",
      "content": "पृथ्वीराजमार्गको मुग्लिन–पोखरा सडक स्तरोन्नतिअन्तर्गत पश्चिम खण्डमा भौतिक प्रगतिले उल्लेख्य फड्को मारेको छ ।",
      "longContent": "अमरराज नहर्कीतनहुँ, मङ्सिर २४ गते । पृथ्वीराजमार्गको मुग्लिन–पोखरा सडक स्तरोन्नतिअन्तर्गत पश्चिम खण्डमा भौतिक प्रगतिले उल्लेख्य फड्को मारेको छ । बारम्बार पहिरो खस्ने, पानी पर्दा हिलो र नपर्दा धुलाम्य हुने सास्तीबाट यात्रुहरूले मुक्ति पाएका छन् । विशेषगरी, म्याग्दे गाउँपालिकाको मौरीबासमा सडक कालोपत्र भएसँगै यस खण्डको यात्रा निकै सहज बनेको छ ।मुग्लिन–पोखरा सडक स्तरोन्नतिअन्तर्गत पोखरा–जामुने पश्चिम खण्ड मा पिच र विस्तार कार्य द्रुत गतिमा अगाडि बढेको छ । ३८ किलोमिटर ९किमि० मध्ये ३७ किमी एकतर्फी कालोपत्र पूरा भएपछि यात्रामा सहजता थपिएको हो । धेरै स्थानमा कालोपत्रे दोस्रो तहसम्म सम्पन्न भइसकेकाले यात्रा सुगम बन्दै गएको स्थानीय तथा यात्रुको प्रतिक्रिया छ ।सडक फराकिलो र कालोपत्र भएकोले यात्रा सहज भएको विष्णु गन्धर्वले बताउनुभयो । गन्धर्वले भन्नुभयो, ‘‘दमौलीबाट पोखरा पुग्न पहिला डेढ घण्टा लाग्थ्यो अहिले एक घण्टामै पुग्न सकिने भएको छ यात्रा सहज भएको छ ।’’आयोजनाका इन्जिनियर सहनशीला कायस्थले जानकारी दिनुभएअनुसार, यस खण्डमा कुल भौतिक प्रगति ६० प्रतिशत नाघेको छ । योजनाअन्तर्गत सडक चौडाइ विस्तार, सर्भिस लेन निर्माण, नाला, पुल तथा कल्भर्ट निर्माणका कामहरू समानान्तर रूपमा अगाडि बढिरहेका छन् । पश्चिम खण्डका १२ मध्ये ११ वटा पुल पूरा भइसकेका छन् भने सेती नदीमा निर्माण भइरहेको पुलले पनि आधाभन्दा बढी भौतिक प्रगति हासिल गरेको छ ।दैनिक करिब छ सय मजदुर खटिने यस क्षेत्रमा मासिक झन्डै १८ हजार मजदुरले रोजगारी पाउने गरी काम भइरहेको छ । कतिपय स्थानमा संरचना सार्ने प्रक्रिया, रुख कटानी र निजी घर हटाउने विषयमा ढिलाइ भएपछि केही काम प्रभावित भए पनि समग्र प्रगति निर्धारित लक्ष्यअनुसार अघि बढिरहेको योजना कार्यालयको भनाइ छ । सडक स्तरोन्नतिका अवरोधहरू हटेसँगै यात्रुहरूले सहज, छरितो र सुरक्षित राजमार्गको अनुभव गर्न थालेका छन्। नजिकिएको म्यादभित्र स्तरोन्नति कार्य सम्पन्न भई आधुनिक मानक अनुसारको राजमार्ग सार्वजनिक हुने अपेक्षा गरिएको छ ।",
      "link": "https://gorkhapatraonline.com/news/183218",
      "image": "https://gorkhapatraonline.com/storage/media/322562/conversions/Untitled-6-original-thumb.jpg"
    },
    {
      "slug": "183217",
      "title": "पुस्तौँदेखि सडक सञ्जालबाट वञ्चित हुँदै गुम्बावासी",
      "timestamp": 1765324800000,
      "source": "gp",
      "content": "जिल्लाको पूर्वीउत्तर क्षेत्रमा पर्ने गुम्बाबासी लामो समयदेखि सडक सञ्जालको पहुँचबाट वञ्चित हुँदैआएका छन् । जिल्लाको अन्य गाउँबस्ती सडकको पहुँचमा रहेको भए पनि यहाँका गुम्बाबासी भने पुस्तौदेखि सडक सञ्जालको पहुँचबाट बञ्चित हुँदैआएका हुन् ।",
      "longContent": "शेरबहादुर सार्कीबाजुरा, मङ्सिर २४ गते । जिल्लाको पूर्वीउत्तर क्षेत्रमा पर्ने गुम्बाबासी लामो समयदेखि सडक सञ्जालको पहुँचबाट वञ्चित हुँदैआएका छन् । जिल्लाको अन्य गाउँबस्ती सडकको पहुँचमा रहेको भए पनि यहाँका गुम्बावासी भने पुस्तौंदेखि सडक सञ्जालको पहुँचबाट वञ्चित हुँदैआएका हुन् । गुम्बामा झण्डै ६५ जनजातिको घरपरिवार बसोबास गर्दैआएका छन् । गुम्बा गाउँमा सडकको सुविधा नहुँदा अहिले यहाँका स्थानीय घोडा भेडाको भरमा दैनिक उपभोग्य सामग्री ढुवानी गर्ने गर्दछन् । जिल्ला सदरमुकाम मार्तडीदेखि झण्डै दुईसय किलोमिटरको दूरीमा रहेको यो गुम्बा जिल्लामै दुर्गम गाउँ हो ।२०७६ साल पालिकाले यहाँका स्थानीयलाई केही सहज हुनेगरी घोरेटो बाटोको निर्माण गरिएको थियो । त्यो बाटोले अहिले यहाँका स्थानीयलाई गुम्बादेखि पालिकासम्म आउजाउमा सहज गरेको छ । योभन्दा पहिला गुम्बाको मुनि एक ठुलो भिर भएकाले त्यसमा आउजाउ गर्न समस्या हुनेगरेको थियो । यही अफठ्यारो बाटोको कारण प्रायः यहाँ जोकोही आउजाउ गर्न सक्दैनथे ।यहाँका स्थानीयहरुको यही समस्यालाई दृष्टिगत गर्दै स्थानीय सकारले २०७६ सालमा पालिकाको आर्थिक सहयोगबाट गोरेटो बाटो निर्माण गरेको छ । जिल्ला सदरमुकाम मार्तडीदेखि दुईसय र पालिकादेखि झण्डै १५० किलोमिटरको दूरीमा पर्छ गुम्बा । यो पर्यटकीय स्थलको रुपमा पनि छ । यहाँ हरेक वर्ष देशभरबाट लामाहरु आएर बस्ने गर्छन् ।  यो गाउँ अझै सडक सुविधाबाट वञ्चित हुँदैआएको हिमाली गाउँपालिका –३ स्थानीय नरी रोकायाले बताउनुभयो । उहाँले भन्नुभयो, “सडक नहुँदा गाउँदेखि पालिकासम्म आउजाउ गर्न समस्या छ । पहिला गोरेटो बाटो थिएन । गुम्बादेखि पालिकासम्म जाने एक ठाउँमा ठुलो पहाड थियो । त्यसमा हामीले बाबियाको लठ्ठाको सहाराले जाने गर्थ्याैं ।”गत आर्थिक वर्ष झण्डै पाँच करोड रुपियाँ सङ्घीय सरकारबाट विनियोजन गरेको थियो । तर यो सरकारले त्यो रकम रोकिएपछि अहिले फेरि यहाँका स्थानीय सडकको सञ्जालबाट वञ्चित भएको हिमाली गाउँपालिका –३ का वडा अध्यक्ष मङ्गल बुढाले बताउनुभयो । टेलिफोन सुविधाबाट पनि वञ्चित हिमाली गाउँपालिकाको वडा –३ का गुम्बावासी पछिल्लो समय टेलिफोन सेवा सुविधाबाट समेत वञ्चित हुँदैआएका छन् । जिल्लाका अन्य गाउँ बस्तीमा २०६४ सालदेखि २०८२ सम्म टेलिफोन इन्टरनेट सेवा सुविधामा भएको भए पनि यहाँका गुम्बा गाउँमा अझै टेलिफोन सेवा छैन ।यहाँका स्थानीयवासी पुस्तौंदेखि अहिलेसम्म टेलिफोन सेवाबाट वञ्चित हुँदैआएका छन् । यहाँका स्थानीयले टेलिफोन सेवा सुविधाका लागि धेरै पटक माग गर्दैआएको भए पनि अहिलेसम्म उनीहरुको त्यो माग पूरा भएको छैन । हिमाली गाउँपालिका –३ स्थानीय जसबहादुर भण्डारीले भन्नुभयो, “अहिले हाम्रो गाउँमा न टेलिफोन, न सडक न विद्युत् छ । देशले नयाँ अनुहार फेर्दैगएको छ । हाम्रो अवस्थामा भने केही परिवर्तन भएको छैन। अहिले हामी पुरानै मोडेलमा झरो र टुक्कीको भरमा रात काटिरहेका छौं ।”विद्युत् सेवाबाट वञ्चित बाजुराको हिमाली गाउँपालिका –३ गुम्बाबासी विद्युत् सेवाबाट पनि वञ्चित हुँदै आएका छन् ।  यहाँका ६५ जना जनजाति परिवार पुस्तौंदेखि अहिलेसम्म झरो र टुकीको भरमा रात काट्न बाध्य हुँदै आएका छन् । यहाँका अन्य गाउँ बस्तीमा २०७८ सालमा विच्छ्या खोलामा उत्पादन गरेको विद्युतले गाउँमा बत्ती बलेको थियो । गत साउनमा आएको बाढीले विद्युतको नहर बगाएपछि अहिले ती गाउँ उज्यालोबाट वञ्चित भएको छ ।  गुम्बा जिल्लाकै एक दुर्गम गाउँमा पर्छ । यहाँ सडक पुर्‍याउन पालिकाको रकमबाट सम्भव छैन । गत वर्षमा सरकारले यहाँ सडक पुर्‍याउनका लागि झण्डै पाँच करोड रुपियाँ विनियोजन गरेको थियो । अहिलेको सरकारले त्यो रकम रोकिदिएपछि अहिले यहाँका स्थानीय सडक सुविधाबाट वञ्चित भएको हिमाली गाउँपालिकाका अध्यक्ष गोविन्दबहादुर मल्लले बताउनुभयो ।",
      "link": "https://gorkhapatraonline.com/news/183217",
      "image": "https://gorkhapatraonline.com/storage/media/322564/conversions/bajura--original-thumb.jpg"
    },
    {
      "slug": "183213",
      "title": "मानव अधिकारको सबैभन्दा ठुलो चुनौती भ्रष्टाचार :  प्रधानमन्त्री कार्की",
      "timestamp": 1765324800000,
      "source": "gp",
      "content": "प्रधानमन्त्री सुशीला कार्कीले मानव अधिकारको सबैभन्दा ठुलो चुनौती भ्रष्टाचार नै रहेकाे बाउनुभएकाे छ । बुधबार ७७औँ अन्तर्राष्ट्रिय मानवअधिकार दिवसका अवसरमा आयोजित कार्यक्रमलाई सम्बोधन गर्दै प्रधानमन्त्री कार्कीले यस्तो बताउनुभएको हो ।",
      "longContent": "काठमाडाैँ, मङ्सिर २४ गते । प्रधानमन्त्री सुशीला कार्कीले मानव अधिकारको सबैभन्दा ठुलो चुनौती भ्रष्टाचार नै रहेकाे बाउनुभएकाे छ । बुधबार ७७औँ अन्तर्राष्ट्रिय मानवअधिकार दिवसका अवसरमा आयोजित कार्यक्रमलाई सम्बोधन गर्दै प्रधानमन्त्री कार्कीले यस्तो बताउनुभएको हो ।\"भ्रष्टाचार आर्थिक अनियमितता मात्रै होइनस यो विपन्न, अशक्त र अवसरबाट वञ्चित नागरिकको मौलिक अधिकार खोस्ने गम्भीर मानव अधिकार उल्लङ्घन हो। जब कुनै आयोजना भ्रष्टाचारले ग्रस्त हुन्छ, बिरामी नागरिक उपचार पाउने अधिकारबाट वञ्चित हुन्छन्स विद्यार्थी गुणस्तरीय शिक्षाबाट रोकिन्छ,\" प्रधानमन्त्री कार्कीले भन्नुभयाे ।यसैले सरकारले भ्रष्टाचारविरुद्ध जुनसुकै हदसम्मको कठोर कदम चाल्ने वचनबद्धतासमेत प्रधानमन्त्री कार्कीले व्यक्त गर्नुभयाे । \"लोकतन्त्रको आत्मा स्वच्छ र निष्पक्ष निर्वाचन हो। नागरिकले भय, प्रलोभन वा दबाबबिना आफ्नो प्रतिनिधि छान्ने वातावरण सुनिश्चित गर्नु राज्यको मौलिक दायित्व हो। २०८२ फागुन २१ को निर्वाचनलाई अझ मितव्ययी, पारदर्शी र प्रविधिमैत्री बनाउन सरकार लागिरहेको छ\", उहाँले भन्नुभयाे ।यसैगरी, प्रधानमन्त्री कार्कीले २१ औँ शताब्दीमा मानव अधिकारको दायरा अत्यन्त फराकिलो भएको उल्लेख गर्नुभयाे । \"मानव अधिकारको प्रारम्भिक अवधारणाले मुख्यतः बाच्न पाउने अधिकार र स्वतन्त्रतालाई जोड दिन्थ्यो । तर आजको २१औँ शताब्दीमा मानव अधिकारको दायरा अत्यन्त फराकिलो बनेको छ,\" उहाँले भन्नुभयो, \"अब मानव अधिकार भनेको केवल जीवित रहनु मात्र होइन, आत्मसम्मानका साथ बाँच्न पाउनु, राज्यका निर्णयमा प्रश्न गर्न पाउनु, स्वच्छ वातावरणमा रमाउने अवसर पाउनु, र डिजिटल विश्वसँग समान र स्वच्छ पहुँच पाउनु पनि हो।\"यस्तै, प्रधानमन्त्री कार्कीले लोकतन्त्रको आत्मा स्वच्छ र निष्पक्ष निर्वाचन भएको पनि स्मरण गराउनुभयाे । ‘नागरिकले भय, प्रलोभन वा दबाबबिना आफ्नो प्रतिनिधि छान्ने वातावरण सुनिश्चित गर्नु राज्यको मौलिक दायित्व हो। २०८२ फागुन २१ को निर्वाचनलाई अझ मितव्ययी, पारदर्शी र प्रविधिमैत्री बनाउन सरकार लागिरहेको छ’, प्रधानमन्त्रीले भन्नुभयाे ।प्रधानमन्त्री सुशीला कार्कीकाे सम्बाेधन ।",
      "link": "https://gorkhapatraonline.com/news/183213",
      "image": "https://gorkhapatraonline.com/storage/media/322551/conversions/Untitled-2-original-thumb.jpg"
    },
    {
      "slug": "183206",
      "title": "अन्तर्राष्ट्रिय मानव अधिकार दिवसमा प्रभातफेरी",
      "timestamp": 1765324800000,
      "source": "gp",
      "content": "७७ औं अन्तर्राष्ट्रिय मानव अधिकार दिवसको अवसरमा पोखरामा प्रभातफेरी गरिएको छ । राष्ट्रिय मानव अधिकार आयोग गण्डकी प्रदेश कार्यालय पोखराको अगुवाइमा प्रभातफेरी गरिएको हो ।",
      "longContent": "माधवप्रसाद बरालमाछापुच्छ्रे (कास्की, मङ्सिर २४ गते । ७७ औं अन्तर्राष्ट्रिय मानव अधिकार दिवसको अवसरमा पोखरामा प्रभातफेरी गरिएको छ । राष्ट्रिय मानव अधिकार आयोग गण्डकी प्रदेश कार्यालय पोखराको अगुवाइमा प्रभातफेरी गरिएको हो । पोखराको मानव अधिकारचोकबाट सुरु भएको प्रभातफेरी चिप्लेढुङ्गा, न्युरोड, सभागृह चोक हुँदै पृथ्वीचोकमा पुगेर सभामा परिणत भएको थियो । प्रभातफेरीमा मानवअधिकारकर्मी, पत्रकार, निजामती कर्मचारी, सुरक्षा निकाय, विभिन्न मानव अधिकारसँग सम्बन्धित सङ्घ संस्थाका प्रतिनिधि  लगायतको सहभागिता थियो । प्रभातफेरी सहभागी भएकाहरुले मानव अधिकारको संरक्षण गर, सुशासन कायम गर, सुशासन नै विकासको कडी हो, भ्रष्टाचार अन्त्य गर लगायतका प्लेकार्ड प्रदर्शन गरेका थिए । प्रभातफेरीपछि आयोजित सभामा बोल्दै उच्च अदालत पोखरामा मुख्य न्यायाधीश रत्नबहादुर बागचन्दले मानव अधिकारको संरक्षण, सम्वर्धन र प्रवर्धनमा सबै सचेत हुनुपर्ने बताउनुभयो । उहाँले अधिकारको कुरा गर्दा कर्तव्य पनि सँगै आउने हुनाले अधिकार र कर्तव्य सँगसँगै भएको बताउनुभयो । राष्ट्रिय मानव अधिकार आयोग पोखरा कार्यालयका प्रमुख नीतु गर्तौलाको अध्यक्षतामा भएको थियो ।",
      "link": "https://gorkhapatraonline.com/news/183206",
      "image": "https://gorkhapatraonline.com/storage/media/322533/conversions/human-day-pokhara-1-original-thumb.jpg"
    },
    {
      "slug": "183205",
      "title": "प्रतिनिधिसभा निर्वाचन : धमाधम उम्मेदवारको नाम सिफारिस गर्दै मोरङ कांग्रेस",
      "timestamp": 1765324800000,
      "source": "gp",
      "content": "नेपाली कांग्रेस मोरङका ६ वटै सङ्घीय निर्वाचन क्षेत्रका क्षेत्रीय समितिले फागुन २१ गते हुने प्रतिनिधि सभा निर्वाचनका लागि आफ्नो निर्वाचन क्षेत्रबाट उम्मेदवारको नाम छनोट गरी जिल्ला समितिमा पठाएको छ ।",
      "longContent": "हरिप्रसाद कोइरालाउर्लाबारी, मङ्सिर २४ गते । नेपाली कांग्रेसले मोरङका ६ वटै सङ्घीय निर्वाचन क्षेत्रका क्षेत्रीय समितिले फागुन २१ गते हुने प्रतिनिधि सभा निर्वाचनका लागि आफ्नो निर्वाचन क्षेत्रबाट उम्मेदवारको नाम छनोट गरी जिल्ला समितिमा पठाएको छ ।नेपाली कांग्रेस मोरङ १ का क्षेत्रीय सभापति शङ्कर राईका अनुसार मोरङ–१ बाट प्रत्यक्षतर्फ निवर्तमान सांसद एवम् नेपाली कांग्रेस मोरङका सभापति  डिगबहादुर लिम्बू, कोशी प्रदेशका सहमहामन्त्री एवम् उर्लाबारी नगरपालिकाका पूर्व नगरप्रमुख खड्गबहादुर फागो र पूर्व महासमिति सदस्य दिव्या बस्नेतको नाम सिफारिस गरिएको छ । समानुपातिकतर्फ सीता कार्की र इन्दु चौधरीको नाम सिफारिस भएको छ भने राष्ट्रिय सभाका लागि ललित अधिकारीको नाम सिफारिस गरिएको छ । मोरङ २ का क्षेत्रीय सचिव भुलबहादुर कार्कीका अनुसार प्रत्यक्षतर्फ डा. मीनेन्द्रप्रसाद  रिजाल, शिवनारायण सिंह र नारायणी पण्डितको नाम सिफारिस भएको छ । रिजाल पूर्व मन्त्री एवम् पार्टीको केन्द्रीय सदस्य, सिंह कोशी प्रदेशसभाका निवर्तमान सांसद हुनुहुन्छ भने पण्डित पार्टीको भ्रातृ संस्था नेपाल महिला सङ्घको क्षेत्रीय सभापति हुनुहुन्छ । मोरङ २ बाट समानुपातिकतर्फ सुजाता कोइराला र गोपालामानसिंह राजभण्डारीको नाम सिफारिस गरिएको छ ।मोरङ ३ का सचिव राजेन्द्रबहादुर अधिकारीका अनुसार प्रत्यक्षतर्फ निवर्तमान सांसद एवम् महासमिति सदस्य डा. सुनीलकुमार शर्माको नाम मात्र सिफारिस भएको छ । समानुपातिकतर्फ सात जना र राष्ट्रियसभाका लागि पाँच जनाको नाम सिफारिस भएको सचिव अधिकारीले जानकारी दिनुभयो ।  मोरङ ४ बाट प्रत्यक्षतर्फ पूर्वमन्त्री  महेश आचार्य, पूर्व राज्यमन्त्री दिलीपकुमार गच्छदार, नेविसङ्घका पूर्व केन्द्रीय अध्यक्ष गुरुराज घिमिरे र क्षेत्रीय सभापति विनोद बस्नेतको नाम सिफारिस गरिएको छ । मोरङ ४ बाट सिफारिस भएका नेतामा विनोद बस्नेत बाहेक सबै पुराना नेता हुनुहुन्छ । यद्यपि घिमिरेले हालसम्म चुनाव जित्नुभएको छैन । यस्तै, मोरङ ५बाट प्रत्यक्षतर्फ चार जना नयाँ अनुहारको नाम सिफारिस भएको छ । पूर्व आमन्त्रित केन्द्रीय सदस्य  हसन अन्सारी, कोशी प्रदेशका कोषाध्यक्ष राजेश गुप्ता, मोरङका पूर्व प्रशिक्षण विभाग प्रमुख फूलकुमार लालवानी र फैयाज रैनको नाम सिफारिस गरिएको छ । मोरङ–५ मा सामानुपातिकतर्फका उम्मेदवार छनोटको काम अझै टुङ्गो लागेको छैन । कोशी प्रदेश समितिका कोषाध्यक्ष राजेश गुप्ताले भन्नुभयो, ‘‘प्रत्यक्षतर्फ अझै पनि सहमति जुटाएर दुई जनाको मात्र सिफारिस गर्ने तयारी भइरहेको छ ।’’ मोरङ ६ बाट प्रत्यक्षतर्फ डा.शेखर कोइरालाको नाम मात्र सिफारिस गरिएको छ । समानुपातिकतर्फ रमेशजङ्ग रायमाझी, डा. डिला सङ्ग्रौला, रुक्मिणी कोइराला, प्रमिला गच्छदार, मृदुला कोइराला, सीता घिमिरे र सरिता राना मगरको नाम सिफारिस गरिएको क्षेत्रीय सभापति देवराज तामाङले जानकारी दिनुभयो । नेपाली कांग्रेस मोरङका सभापति डिगबहादुर लिम्बूले मङ्सिर २५ गते बस्ने जिल्ला समितिको बैठकले नामहरू माथि छलफल गरी कोशी प्रदेश समितिमा पठाउने बताउनुभयो । कोशी प्रदेश सभापति उद्धव थापाले मङ्सिर २७ गते प्रदेश समितिको बैठक बसेर २८ गते केन्द्रीय समितिमा नाम पठाउने जानकारी दिनुभयो ।",
      "link": "https://gorkhapatraonline.com/news/183205",
      "image": "https://gorkhapatraonline.com/storage/media/322534/conversions/congresh1-original-thumb.jpg"
    },
    {
      "slug": "183143",
      "title": "भोकमरीको अवस्था मध्यम",
      "timestamp": 1765324800000,
      "source": "gp",
      "content": "नेपालले भोकमरीको समस्या समाधानमा सुधार गर्दै गम्भीरबाट मध्यम स्तरको भोकमरीको अवस्थामा पुगेको छ । विश्व भोकमरी सूचकाङ्क (जिएआई) मा नेपाल मध्यम भोकमरीको अवस्थामा सुधार आएको मङ्गलबार जारी एक प्रतिवेदनले देखाएको हो ।  वेल्ट हङ्गर हिल्फ र लिबर्डले मङ्गलबार सार्वजनिक गरेको विश्व भोकमरी सूचकाङ्क २०२५ प्रतिवेदनमा नेपाल ‘मध्यम भोक",
      "longContent": "काठमाडौँ, मङ्सिर २४ गते । नेपालले भोकमरीको समस्या समाधानमा सुधार गर्दै गम्भीरबाट मध्यम स्तरको भोकमरीको अवस्थामा पुगेको छ । विश्व भोकमरी सूचकाङ्क (जिएआई) मा नेपाल मध्यम भोकमरीको अवस्थामा सुधार आएको मङ्गलबार जारी एक प्रतिवेदनले देखाएको हो ।वेल्ट हङ्गर हिल्फ र लिबर्डले मङ्गलबार सार्वजनिक गरेको विश्व भोकमरी सूचकाङ्क २०२५ प्रतिवेदनमा नेपाल ‘मध्यम भोकमरीको श्रेणीमा’ रहेको हो । सन् २००० मा जिएचआई अङ्क ३७.१ सहित नेपाल ‘गम्भीर भोकमरी’ भएको देशको श्रेणीमा रहेको थियो ।प्रतिवेदन अनुसार यस वर्ष नेपालको जिएचआई अङ्क १४.८ रहेको छ । यसले नेपाल मध्यम खालको भोकमरीको श्रेणीलाई जनाउँछ । सरकारले गरेको नीतिगत सुधारसँगै रेमिट्यान्सका कारणले गर्दा पनि भोकमरी सूचकाङ्कमा सुधार आएको तथ्याङ्कले देखाएको छ । सन् २०३० सम्म भोकमरीलाई शून्यमा झार्ने दिगो विकास लक्ष्य राखिएकोमा यस वर्ष भोकमरीको सूचकाङ्कमा सुधार आएको हो । नेपालले दुई दशकयता भोकमरी न्यूनीकरणमा उल्लेखनीय प्रगति गरे पनि कुपोषण र बालबालिकामा हुने पुड्कोपनाको समस्या अझै चुनौतीपूर्ण रहेको प्रतिवेदनमा उल्लेख छ ।विश्व भोकमरी सूचकाङ्क २०२५ अनुसार सूचकाङ्क ३१ सहित सबैभन्दा धेरै भोकमरी पपुवान्युगिनीमा र सूचकाङ्क पाँचसहित सबैभन्दा कम भोकमरी चीनमा रहेको छ ।  छिमेकी मुलुक भारतमा भोकमरी सूचकाङ्क २५.८ रहेको छ । विश्व भोकमरी सूचकाङ्क भने १८.३ र दक्षिण एसियामा २४.९ रहेको छ । प्रतिवेदन अनुसार जलवायु परिवर्तन, प्राकृतिक विपत् र युद्धका कारणले विश्वमा भोकमरी हुने गर्छ । प्रतिवेदन अनुसार पाँच वर्षमुनिका बालबालिकामा पुड्कोपना २६ प्रतिशत छ । गत वर्ष यस्तो प्रतिशत २४.८ थियो । बालमृत्युदर २.६ प्रतिशत र ख्याउटेपना (चाइल्ड वेस्टिङ) सात प्रतिशत रहेको छ । नेपालमा कुपोषणको अवस्था अझै पनि सार्वजनिक स्वास्थ्य चुनौतीका रूपमा रहेको प्रतिवेदनले औँल्याएको छ । अल्पपोषण वा क्यालोरी खपत कम हुने जनसङ्ख्या ५.३ प्रतिशत रहेको प्रतिवेदनले देखाएको छ ।नेपालमा पुड्कोपना दर भने गत वर्षको तुलनामा १.२ प्रतिशतले वृद्धि भएको छ । नेपालमा चार जना बालबालिकामध्ये एक जना कुपोषणबाट प्रभावित हुने गरेको तथ्याङ्कले देखाएको छ ।प्रतिवेदन सार्वजनिक समारोहमा अर्थमन्त्री रामेश्वरप्रसाद खनालले भोकमरी प्रतिवेदन केवल आँकडा र सङ्ग्रह मात्र होइन भन्दै उल्लेख भएका उपलब्धिलाई दिगो खाद्य र पोषण सुरक्षा सुनिश्चितता गर्न आवश्यक रहेको बताउनुभयो । भोकमरीका बहुआयामिक समस्या समाधान गर्न निजी क्षेत्र, सङ्घ संस्था, अन्तर्राष्ट्रिय साझेदार संस्थाको सहकार्य अपरिहार्य रहेको अर्थमन्त्री खनालले जानकारी दिनुभयो ।सन् २००० मा नेपाल ३७ अङ्कसहित गम्भीर भोकमरीको सूचीमा रहेकोमा सन् २०२५ मा घटेर १४.८ अङ्कमा झर्नुु सकारात्मक भए पनि बाल कुपोषणको समस्या भने कायम रहेको उहाँको भनाइ छ । जलवायु परिवर्तन, अव्यवस्थित सहरीकरण, बसाइँसराइ र बेरोजगारीले कुपोषणलाई थप जटिल बनाएको उहाँको भनाइ छ । जलवायु परिवर्तन, असमानता, प्राकृतिक प्रकोपमा वृद्धि, व्यापक बसाइँसराइ, कमजोर खाद्य प्रणाली, खाद्य र पोषण सुरक्षामा चुनौती रहेको उहाँले बताउनुभयो । खाद्य अधिकारसम्बन्धी कानुन कार्यान्वयनमा भए पनि खाद्य सुरक्षाका लागि थप बजेट छुट्याउन जरुरी रहेको र सन् २०३० सम्म भोकमरीलाई शून्यमा झार्न सबैको सहकार्य आवश्यक रहेको उहाँले बताउनुभयो । पूर्वपरराष्ट्रमन्त्री डा. विमला राई पौडेलले नीतिगत सुधारले नेपालमा भोकमरी न्यूनीकरणमा सुधार आएको बताउनुभयो । भोकमरी न्यूनीकरणमा नेपालको प्रगति दक्षिण एसियामै राम्रो भए पनि अझै पुड्कोपन र कुपोषणको समस्या कायम रहेको बताउनुभयो । कृषि तथा पशुपन्छी विकास मन्त्रालयका सहसचिव रामकृष्ण श्रेष्ठले नेपालको भोकमरी घट्नुको मुख्य आधार रेमिट्यान्स रहेको भन्दै यस्तो अवस्थामा यो कमी दिगो नहुने बताउनुभयो । खाद्य प्रणालीमा र खानेबानीमा आएको परिवर्तनका कारण कुपोषण र पुड्कोपनको समस्या बढेकाले स्थानीय खाद्य प्रणालीको विकास गर्न सके समस्या समाधान गर्न सकिने उहाँको भनाइ थियो । लिबर्डका कार्यकारी निर्देशक भरत भण्डारीले नेपालमा भोकमरी न्यूनीकरणमा धेरै प्रगति भए पनि टिकाइराख्ने चुनौती रहेको बताउनुभयो ।",
      "link": "https://gorkhapatraonline.com/news/183143",
      "image": "https://gorkhapatraonline.com/storage/media/322460/conversions/bhokmari-560x280-original-thumb.jpg"
    },
    {
      "slug": "183142",
      "title": "निर्वाचनलाई मानव अधिकारमैत्री बनाउन सबैको सहयोग हुनुपर्छः राष्ट्रपति पौडेल",
      "timestamp": 1765324800000,
      "source": "gp",
      "content": "राष्ट्रपति रामचन्द्र पौडेलले आगामी फागुन २१ गते हुने प्रतिनिधिसभा सदस्य निर्वाचनलाई मानव अधिकारमैत्री बनाउँदै लोकतान्त्रिक व्यवस्थाको सुदृढीकरणका लागि सबैको सहयोगको अपेक्षा गर्नुभएको छ ।",
      "longContent": "काठमाडौँ, मङ्सिर २४ गते । राष्ट्रपति रामचन्द्र पौडेलले आगामी फागुन २१ गते हुने प्रतिनिधिसभा सदस्य निर्वाचनलाई मानव अधिकारमैत्री बनाउँदै लोकतान्त्रिक व्यवस्थाको सुदृढीकरणका लागि सबैको सहयोगको अपेक्षा गर्नुभएको छ । उहाँले भन्नुभएको छ, “युवापुस्ताको आन्दोलनपश्चात् देशमा विकसित राजनीतिक परिस्थितिलाई सम्पूर्ण नेपाली जनताका साथै अन्तर्राष्ट्रिय समुदायले विशेष चासोका साथ हेरिरहेको छ, देशको वर्तमान परिस्थितिलाई सामान्यीकरण गर्दै लैजान सरकार, राजनीतिक दल, नागरिक समाज, युवापुस्ताका अभियन्ता र सर्वसाधारण नागरिक सबैको संयोजनकारी र सकारात्मक भूमिका हुनुपर्छ ।”७७औँ अन्तर्राष्ट्रिय मानव अधिकार दिवसका अवसरमा आज शुभकामना व्यक्त गर्दैै विश्वमा न्यायपूर्ण र समतामूलक समाजको निर्माण गर्न राष्ट्रहरूको ध्यान केन्द्रित भइरहेका सन्दर्भमा नेपालले पनि संविधानमा व्यवस्था भएको नागरिकको मौलिक हकको पूर्ण कार्यान्वयनका लागि अझ बढी अग्रसरता लिनुपर्ने उल्लेख गर्नुभएको छ । सन्देशमा भनिएको छ, “मानवले मानवजस्तो भएर बाँच्न पाउने जीवनको आधार मानव अधिकार भएकाले आज विश्वमा मानव अधिकार दिवसलाई उच्च महत्वका साथ मनाइँदैछ, मानव अधिकार जन्मसिद्ध हक भएकाले मानव अधिकारको विश्वव्यापी घोषणापत्रमा उल्लेख भएका विषय नेपालको संविधानले अवलम्बन गर्दै स्वतन्त्रता, समानता र न्यायलाई मजबुत बनाउन योगदान पुर्‍याएको छ ।”नेपाल मानव अधिकारसम्बन्धी विभिन्न अन्तर्राष्ट्रिय सन्धि सम्झौताको पक्षराष्ट्रसमेत भएकाले मानव अधिकारको सम्मान, संरक्षण, सम्वर्धन र परिपूर्तिसम्बन्धी दायित्वप्रति सदैव प्रतिबद्ध एवम् संवेदनशील रहिआएको उल्लेख गर्दै सङ्घीय सरकार, प्रदेश सरकार, स्थानीय तह र सामाजिक सङ्घ, संस्था, सञ्चारमाध्यम तथा निजीक्षेत्रको सक्रियताले कमजोर तथा जोखिममा रहेका समूहको हकअधिकार, स्वतन्त्रता र न्यायको अनुभूति गराउन आवश्यक थप काम गर्नसकेमा मानव अधिकार दिवसले थप सार्थकता पाउने विश्वास पनि व्यक्त गर्नुभएको छ । व्यक्तिगत स्वतन्त्रता र लोकतान्त्रिक शासन प्रणालीलाई सारभूत बनाउने मानव अधिकारको महत्त्वपूर्ण पक्ष आर्थिक, सामाजिक तथा सांस्कृतिक अधिकार भएको राष्ट्रपति पौडेलको भनाइ छ । रासस",
      "link": "https://gorkhapatraonline.com/news/183142",
      "image": "https://gorkhapatraonline.com/storage/media/322459/conversions/rampp-original-thumb.jpg"
    },
    {
      "slug": "183140",
      "title": "आयोगले केही मतदानस्थलको पुनरावलोकन गर्दै",
      "timestamp": 1765324800000,
      "source": "gp",
      "content": "निर्वाचन आयोगले मतदाताको सहजताका लागि देशका विभिन्न मतदानस्थलको पुनरावलोकन गर्ने भएको छ ।",
      "longContent": "काठमाडौँ, मङ्सिर २४ गते । निर्वाचन आयोगले मतदाताको सहजताका लागि देशका विभिन्न मतदानस्थलको पुनरावलोकन गर्ने भएको छ ।आयोगले एक सूचनामार्फत सहज रुपमा मतदान गर्ने प्रयोजनका लागि मतदानस्थल पुनरावलोकन गर्न लागिएकाले आममतदातालाई आवश्यक जानकारी गराइएको उल्लेख गरेको छ ।आयोगले पुनरावलोकनका क्रममा कुनै मतदाताको नाम सम्बन्धित मतदानस्थलमा सार्न वा समावेश हुन छुट भएको भए हाल सञ्चालन भइरहेको मतदाता नामावली अद्यावधिक कार्यक्रममा मिलाउन भनेको छ । सो कार्यक्रम यही मङ्सिर २६ गतेसम्म चल्नेछ ।नामावलीमा रहेको त्रुटि सच्याउने नाम हटाउने, दाबी विरोध गर्ने कामका अतिरिक्त एउटै वडाभित्र रहेको कुनै एक मतदानस्थलबाट आफूलाई पायकपर्ने अर्को मतदानस्थलमा नाम सार्नका लागि निवेदन दिनसक्ने सुविधा रहेको सूचनामा उल्लेख छ ।मतदाताले सम्बन्धित वडाभित्रकै अर्को मतदानस्थलमा आफ्नो नाम सार्न चाहेमा सम्बन्धित निर्वाचन कार्यालयमा गई वा आयोगको वेबसाइटमार्फत अनलाइन निवेदन दिन अनुरोध गरिएको छ । रासस",
      "link": "https://gorkhapatraonline.com/news/183140",
      "image": "https://gorkhapatraonline.com/storage/media/322458/conversions/ECN-logo-original-thumb.jpg"
    },
    {
      "slug": "183137",
      "title": "भ्रष्टाचारविरुद्ध सरकार कठोर : प्रम",
      "timestamp": 1765324800000,
      "source": "gp",
      "content": "प्रधानमन्त्री सुशीला कार्कीले भ्रष्टाचारविरुद्ध सरकार कठोर रूपमा प्रस्तुत हुने बताउनुभएको छ । भ्रष्टाचारविरुद्धको २२ औँ अन्तर्राष्ट्रिय दिवसका अवसरमा मङ्गलबार प्रधानमन्त्री कार्यालयमा आयोजित कार्यक्रममा प्रधानमन्त्री कार्कीले भ्रष्टाचारविरुद्ध जुनसुकै हदसम्मको कठोर कदम चाल्न पनि सरकार पछि नहट्नेसमेत बताउनुभएको छ ।",
      "longContent": "काठमाडौँ, मङ्सिर २४ गते । प्रधानमन्त्री सुशीला कार्कीले भ्रष्टाचारविरुद्ध सरकार कठोर रूपमा प्रस्तुत हुने बताउनुभएको छ । भ्रष्टाचारविरुद्धको २२ औँ अन्तर्राष्ट्रिय दिवसका अवसरमा मङ्गलबार प्रधानमन्त्री कार्यालयमा आयोजित कार्यक्रममा प्रधानमन्त्री कार्कीले भ्रष्टाचारविरुद्ध जुनसुकै हदसम्मको कठोर कदम चाल्न पनि सरकार पछि नहट्नेसमेत बताउनुभएको छ । यसका निम्ति राज्यका स्थापित संयन्त्र क्रियाशील भइसकेको जानकारी दिनुहुँदै प्रधानमन्त्री कार्कीले भन्नुभयो, “सुशासनको माग राखी भएको जेनजी आन्दोलनको जगमा बनेको सरकार हो । सरकारले नियमित कार्य सँगसँगै सुशासनका निमित्त तीव्र गतिमा काम गरिरहेको छ ।”नेपालले भ्रष्टाचारविरुद्धको दोस्रो राष्ट्रिय रणनीति तथा कार्ययोजना– २०८२ जारी गर्न लागेको जानकारी दिँदै प्रधानमन्त्री कार्कीले भन्नुभयो, “भ्रष्टाचारको सबै स्वरूप र आयामलाई अपराधका रूपमा परिभाषित गरी दण्डनीय बनाउने भ्रष्टाचारसम्बन्धी कसुरको सम्बन्धमा सुपुर्दगी, पारस्परिक कानुन, सहायता र भ्रष्टाचारजन्य कसुरबाट आर्जित सम्पत्ति फिर्ता गर्ने, प्रस्ट कानुनी तथा संस्थागत व्यवस्था गरिएको छ ।”संयुक्त राष्ट्रसङ्घ (युएन) को आह्वानमा मङ्गलबार नेपालसहित विश्वभर भ्रष्टाचारविरुद्ध अन्तर्राष्ट्रिय दिवस मनाइएको छ । युएनले सन् २००३ मा भ्रष्टाचारविरुद्ध अन्तर्राष्ट्रिय महासन्धि पारित गरेपछि विश्वभर डिसेम्बर ९ तारिखलाई भ्रष्टाचारविरुद्धको दिवसका रूपमा मनाउन थालिएको हो । नेपालले सन् २०११ मा महासन्धिलाई अनुमोदन गरेको हो ।महासन्धिको पक्ष राष्ट्रको हैसियतले नेपालले पनि हरेक वर्ष यो दिवस मनाउँदै आएको छ । कानुनको उल्लङ्घन गर्ने प्रवृत्ति, खर्चिलो निर्वाचन प्रणाली, पारदर्शिता र जवाफदेहिताको अभाव, गोपनीयतामा रमाउने प्रवृत्ति, कमजोर अनुगमन तथा मूल्याङ्कन प्रणालीका कारण मुलुकमा भ्रष्टाचार मौलाएको उहाँले बताउनुभयो । “अख्तियार दुरुपयोग अनुसन्धान आयोग तथा विभिन्न गैरसरकारी निकायका प्रतिवेदनले पनि यसलाई पुष्टि गरेको छ,” उहाँले भन्नुभयो ।भ्रष्टाचार टाठाबाठा र शक्तिशाली व्यक्तिले गर्ने अपराध भएका कारण अनुसन्धानमा जटिलता थपिएको बताउँदै प्रविधिको विकासका कारण यसको शैली फेरिएको प्रधानमन्त्री कार्कीले उल्लेख गर्नुभयो । “यद्यपि भ्रष्टाचारविरुद्धको विद्यमान कानुन कार्यान्वयन गर्न अख्तियारको क्षमता वृद्धि तथा सरोकारवाला निकायसँग सहकार्य गर्न सरकार तयार छ ।”गत भदौ २३ र २४ गते युवाले भ्रष्टाचारविरुद्ध आवाज उठाएको स्मरण गराउँदै प्रधानमन्त्री कार्कीले सरकारी अड्डामा बस्नेप्रति जनताको विरोध छ कि छैन भन्नेतर्फ ध्यान पु¥याउनुपर्नेसमेत बताउनुभयो । साथै भ्रष्टाचार निवारण एक निकायको मात्र काम नभई यसलाई निवारण गर्न सबै राष्ट्रसेवक कर्मचारी, तिनै तहको सरकार, नागरिक समाज, सञ्चार जगत् सबैको सहकार्य आवश्यक रहेको कार्कीले बताउनुभयो । यो चुनावी सरकार मात्र होइन वर्तमान सरकार चुनावी सरकार मात्र नभएको समेत प्रधानमन्त्री कार्कीले बताउनुभएको छ । जेनजीका माग र अपेक्षाबमोजिमका आशातीत उपलब्धि हासिल हुन समय लागे पनि यस दिशामा चालिएका कदमबाट अत्तालिएर कतिपय तत्वले प्रत्यक्ष वा परोक्ष रूपमा धम्क्याए पनि आफू नडराउनेसमेत प्रधानमन्त्री कार्कीले स्पष्ट पार्नुभयो । “सम्बन्धित निकायका पदाधिकारी र राष्ट्रसेवकलाई पनि कत्ति पनि विचलित नभई निर्धक्कसँग आफ्नो व्यावसायिक स्वतन्त्रता उपयोग गरी अघि बढ्न म आग्रह गर्दछु,” कार्कीले भन्नुभयो । कार्यक्रममा अख्तियार दुरुपयोग अनुसन्धान आयोगका प्रमुख आयुक्त प्रेमकुमार राईले आयोगले तथ्य प्रमाणसहित प्राप्त उजुरीबाहेक अन्यलाई प्रथम चरणमै सुरुमै तामेलीमा राख्ने गरेको बताउनुभयो । तथ्यसङ्गत र गम्भीर उजुरीमा मात्रै छानबिनको दायरामा ल्याउने गरेको जानकारी दिँदै राईले आयोगले गर्ने छानबिनबाट सार्वजनिक सेवा प्रवाह र विकासनिर्माण कार्य रोकिनु हुँदैन भन्नेमा आयोग स्पष्ट रहेको पनि बताउनुभयो । पछिल्लो समय आयोगमा उजुरीको सङ्ख्यामा वृद्धि हुँदै गए पनि तथ्यपूर्ण एवं गुणस्तरीय उजुरीको अभाव रहेको उहाँले जानकारी दिनुभयो ।",
      "link": "https://gorkhapatraonline.com/news/183137",
      "image": "https://gorkhapatraonline.com/storage/media/322452/conversions/pm_photo_1-removebg-preview-original-thumb.jpg"
    },
    {
      "slug": "183136",
      "title": "निर्वाचनमा सहयोग गर्ने भारतको वचन",
      "timestamp": 1765324800000,
      "source": "gp",
      "content": "प्रधानमन्त्री सुशीला कार्की र भारतको विदेश मन्त्रालयका अतिरिक्त सचिव मुनु महावरबिच शिष्टाचार भेटवार्ता भएको छ । प्रधानमन्त्री तथा मन्त्रीपरिषद्को कार्यालय सिंहदरबारमा मङ्गलबार भएको शिष्टाचार भेटमा द्विपक्षीय सम्बन्ध, आपसी सहकार्यसहितका विषयमा संवाद भएको छ । उहाँहरूबिच विकासनिर्माणसँगै फागुन २१ गतेका लागि तय भएको निर्वाचनमा सहयोग गर्ने सन्दर्भमा पनि परामर्श भएको छ ।",
      "longContent": "गोरखापत्र समाचारदाता काठमाडौँ, मङ्सिर २४ गते । प्रधानमन्त्री सुशीला कार्की र भारतको विदेश मन्त्रालयका अतिरिक्त सचिव मुनु महावरबिच शिष्टाचार भेटवार्ता भएको छ । प्रधानमन्त्री तथा मन्त्रीपरिषद्को कार्यालय सिंहदरबारमा मङ्गलबार भएको शिष्टाचार भेटमा द्विपक्षीय सम्बन्ध, आपसी सहकार्यसहितका विषयमा संवाद भएको छ । उहाँहरूबिच विकासनिर्माणसँगै फागुन २१ गतेका लागि तय भएको निर्वाचनमा सहयोग गर्ने सन्दर्भमा पनि परामर्श भएको छ । यसै गरी गृहमन्त्री ओमप्रकाश अर्यालसँग अतिरिक्त सचिव महावरले शिष्टाचार भेटवार्ता गर्नुभएको छ । आइतबार नेपाल आइपुग्नुभएका महावर र गृहमन्त्री अर्यालबिच भेटका क्रममा गृहमन्त्री अर्यालले दोधारा चाँदनीमा निर्माणाधीन सुक्खा बन्दरगाह निर्माणलाई पनि तीव्रता दिनुपर्ने आवश्यकता औँल्याउनुभएको गृहमन्त्रीको सचिवालयले जानकारी दिएको छ ।  गृहमन्त्री अर्यालले सीमाक्षेत्रमा हुने अपराध, चोरी, डकैती, अवैध वस्तु व्यापारको ओसारपसारमा नियन्त्रण र आपराधिक गतिविधि नियन्त्रण गर्नका लागि दुवै पक्षका सुरक्षा निकायको क्षमता अभिवृद्धि गर्ने, काउन्टर पार्टमा सूचना आदानप्रदान प्रभावकारी बनाउनुपर्नेमा जोड दिनुभयो । उहाँले काभ्रेको पनौतीमा बन्दै गरेको नेपाल प्रहरी प्रतिष्ठानको निर्माणलाई दुवै पक्षबाट तीव्रता दिनुपर्ने विचार व्यक्त गर्नुभयो ।भेटमा अतिरिक्त सचिव महावरले आगामी फागुन २१ गतेका लागि निर्धारण गरिएको प्रतिनिधि सभा सदस्य निर्वाचन सम्पन्न गर्न पूर्ण सहयोग रहने प्रतिबद्धता व्यक्त गर्नुभएको छ । त्यस्तै उहाँले जाजरकोट भूकम्पपछिको पुनर्निर्माण तथा विभिन्न विपत्बाट क्षति भएका संरचनाको पुनस्र्थापना र व्यवस्थापनमा सहयोग गर्ने प्रतिबद्धता जनाउनुभएको छ । भैरहवामा निर्माण हुँदै गरेको एकीकृत जाँच चौकी र नेपालमा भारतीय लगानीमा सञ्चालित परियोजनालाई समयमै सम्पन्न गर्न सघाउनेसमेत उहाँले बताउनुभएको जनाइएको छ । अतिरिक्त सचिव महावरले गृहमन्त्री अर्याललाई उपयुक्त समयमा भारत भ्रमणको निम्तोसमेत दिनुभएको छ । प्राथमिकताका क्षेत्रमा सहयोग हुन्छ यसै गरी सञ्चार तथा सूचना प्रविधिमन्त्री जगदीश खरेल र भारतका विदेश मन्त्रालयका अतिरिक्त सचिव महावरबिच मङ्गलबार सञ्चार तथा सूचना प्रविधि मन्त्रालय, सिंहदरबारमा भएको शिष्टाचार भेटमा नेपाल र भारतबिचको सम्बन्ध, द्विपक्षीय सहकार्य, वर्तमान अवस्था तथा नेपालको वर्तमान सरकारको प्राथमिकताका सम्बन्धमा छलफल भएको छ । छलफलमा सञ्चारमन्त्री खरेलले सरकारले तोकिएको मितिमा स्वतन्त्र र निष्पक्ष रूपमा निर्वाचन सम्पन्न गर्ने, भ्रष्टाचार नियन्त्रण गर्ने तथा सुशासन कायम गर्ने विषयलाई प्राथमिकतामा राखी काम गरिरहेको उल्लेख गर्नुभयो । साथै मन्त्री खरेलले भारत सरकारका तर्फबाट नेपालको सूचना प्रविधिको क्षेत्रमा प्राप्त सहयोगका लागि आभार व्यक्त गर्नुभयो । उक्त भेटमा अतिरिक्त सचिव महावरले नेपालले तय गरेको प्राथमिकताका क्षेत्रमा भारत सहयोग गर्न तत्पर रहेको जानकारी गराउनुभयो ।ऊर्जा र सिँचाइमा छलफल यसै गरी ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङसँग पनि अतिरिक्त सचिव महावरबिच भेटवार्ता भएको छ । सो क्रममा नेपाल–भारत ऊर्जा, जलस्रोत तथा सिँचाइ क्षेत्रका सहकार्य, विद्युत् व्यापार तथा प्रसारण लाइन विस्तार, भारतीय सरकारी कम्पनीको लगानीमा निर्माणाधीन आयोजनाको प्रगतिलगायतका विषयमा छलफल भएको थियो ।  ऊर्जा तथा जलस्रोत क्षेत्रका द्विपक्षीय संयन्त्रको बैठक आयोजना गर्ने, महाकाली सिँचाइ (तेस्रो चरण) को नहरबाट सुक्खायाममा नेपालतर्फ पानी पठाउने, भारतीय सरकारी कम्पनीबाट निर्माणाधीन नौ सय मेगावाटको अरुण तेस्रो तथा ६६९ मेगावाटको तल्लो अरुण जलविद्युत् आयोजनाको वन क्षेत्रको जग्गा प्रयोगमा देखिएको समस्या, नेपालबाट भारततर्फ थप विद्युत् निर्यातको स्वीकृति, हिउँदयामका महिनामा विद्युत् आयातलगायतका विषयमा भेटमा छलफल भएको जानकारी दिइएको छ ।मन्त्री घिसिङले हिउँदयामका केही महिनामा नेपालमा आवश्यक पर्ने निश्चित परिमाणको विद्युत् आयात गर्न पुसको दोस्रो हप्तासम्मका लागि मात्र स्वीकृति पाएकाले त्यसपछिका केही महिना पनि चौबिसै घण्टा आयात गर्न पाउने व्यवस्था गरिदिन आग्रह गर्नुभयो । भारतको प्रतिस्पर्धी डे अहेड र वास्तविक समय (रियल टाइम) मार्केटमा विद्युत् निर्यात गर्दा हरेक वर्ष स्वीकृति लिनुपर्ने प्रक्रियालाई एक पटक स्वीकृति लिएपछि पुनः लिनु नपर्ने व्यवस्था गरिदिन र भारतको प्रसारण संरचना प्रयोग गरी बङ्गलादेशतर्फ थप २० मेगावाट विद्युत् पठाउन सकिने देखिएकाले त्यसका लागि आवश्यक सहमति उपलब्ध गराइदिन घिसिङले आग्रह गर्नुभयो । तल्लो अरुण र अरुण तेस्रोमा वन क्षेत्रको जग्गा प्रयोगमा देखिएको समस्या समाधानका लागि मन्त्रालय र लगानी बोर्डका तर्फबाट आवश्यक समन्वय र सहजीकरण भइरहेको उल्लेख गर्दै उहाँले प्रसारण लाइन निर्माणका लागि भारतको निर्यात–आयात (एक्जिम) बैङ्कको लाइन अफ क्रेडिटबाट थप सहायता उपलब्ध गराउन आग्रह गर्नुभयो । अतिरिक्त सचिव महावरले भारतका कम्पनीले नेपालमा निर्माण गरिरहेका जलविद्युत् आयोजनाले बेहोरिरहेका समस्या समाधानका लागि आवश्यक सहयोग गरिदिन अनुरोध गर्नुभयो । उहाँले भारत–नेपालबिचको विद्युत् व्यापार र प्रसारण पूर्वाधार विस्तार क्रमिक रूपमा नयाँ चरणमा प्रवेश गरेर ठुलो सफलता हासिल भइरहेको बताउनुभयो । भेटवार्तामा ऊर्जा, जलस्रोत तथा सिँचाइ मन्त्रालयका सचिवद्वय सरिता दवाडी तथा चिरञ्जीवी चटौत, मन्त्रालयका सहसचिव सन्दीपकुमार देव, परराष्ट्र मन्त्रालय दक्षिण एसिया महाशाखाका शाखा प्रतिनिधि र नेपालस्थित भारतीय दूतावासका अधिकारीको उपस्थिति थियो ।",
      "link": "https://gorkhapatraonline.com/news/183136",
      "image": "https://gorkhapatraonline.com/storage/media/322451/conversions/2111-original-thumb.jpg"
    },
    {
      "slug": "183135",
      "title": "स्वीकृत भयो राहत कार्यविधि",
      "timestamp": 1765324800000,
      "source": "gp",
      "content": "सरकारले भदौ २३ र २४ गतेको जेनजी प्रदर्शन तथा आन्दोलनमा घाइते तथा अपाङ्गता भएका व्यक्तिलाई राहत सहायता उपलब्ध गराउनेसम्बन्धी कार्यविधि, २०८२ स्वीकृत गरेको छ । यस्तै २०८१ चैत १५ गते काठमाडौँको तीनकुनेमा भएको प्रदर्शन",
      "longContent": "गोरखापत्र समाचारदाता काठमाडौँ, मङ्सिर २४ गते । सरकारले भदौ २३ र २४ गतेको जेनजी प्रदर्शन तथा आन्दोलनमा घाइते तथा अपाङ्गता भएका व्यक्तिलाई राहत सहायता उपलब्ध गराउनेसम्बन्धी कार्यविधि, २०८२ स्वीकृत गरेको छ । यस्तै २०८१ चैत १५ गते काठमाडौँको तीनकुनेमा भएको प्रदर्शनका क्रममा आगलागीमा परी निधन भएका पत्रकार स्व. सुरेश रजकलाई राज्यका तर्फबाट सहिद घोषणा गर्ने निर्णय भएको सरकारका प्रवक्ता एवं सञ्चार तथा सूचना प्रविधिमन्त्री जगदीश खरेलले जानकारी दिनुभयो । प्रधानमन्त्री तथा मन्त्रीपरिषद्को कार्यालय सिंहदरबारमा मङ्सिर २२ गते बसेको बैठकका निर्णय सार्वजनिक गर्दै मन्त्री खरेलले कोलम्बो प्लानको नवौँ महासचिव पदमा कृषि तथा पशुपन्छी विकास मन्त्रालयका सचिव डा. गोविन्दप्रसाद शर्माको उम्मेदवारी मनोनयन गर्न स्वीकृति दिने निर्णय गरेको बताउनुभयो ।यसै गरी बैठकले नेपाल र मौरिससबिच सम्पन्न दोहोरो करमुक्ति तथा वित्तीय छल निरोधसम्बन्धी सम्झौता अन्त्य गर्ने निर्णय गरेको छ । मन्त्री खरेलले सिँचाइ व्यवस्थापन कम्पनी लिमिटेडको स्थापना गर्न ऊर्जा, जलस्रोत तथा सिँचाइ मन्त्रालयलाई स्वीकृति दिने निर्णय भएको पनि जानकारी दिनुभयो । जाँचबुझ आयोग गठन गर्ने सञ्चारमन्त्री खरेलले यातायात क्षेत्रसम्बन्धी सर्वोच्च अदालतका आदेश कार्यान्वयन सम्बन्धमा दीपक सुवेदीको अध्यक्षतामा शरद अधिकारी र योगेन्द्रनाथ कर्माचार्य सदस्य रहेको जाँचबुझ आयोग गठन गर्ने निर्णय भएको बताउनुभयो । उहाँले भूमि व्यवस्था, सहकारी तथा गरिबी निवारण मन्त्रालय र मातहतका निकायको सङ्गठन तथा  व्यवस्थापन सर्भेक्षण गर्न पूर्वस्वीकृति प्रदान गर्ने निर्णय भएको बताउनुभयो । सन् १९७३ मा फिलिपिन्सको मनिलामा आयोजना भएको पहिलो एसियाली एथलेटिक्स च्याम्पियनसिपमा कांस्य पदक हासिल गरी नेपाललाई पहिलो अन्तर्राष्ट्रिय पदक दिलाउने म्याराथन धावक एवं ओलम्पियन जितबहादुर केसीलाई सम्मान स्वरूप नगद २५ लाख रुपियाँ प्रदान गर्ने निर्णय भएको छ । साथै सरकारले महालेखा नियन्त्रक कार्यालय र अन्तर्गतका निकायको सङ्गठन संरचना र दरबन्दी तेरिज स्वीकृत गर्ने निर्णय पनि गरेको छ । सरकारले आर्थिक कार्यविधि तथा वित्तीय उत्तरदायित्व (दोस्रो संशोधन) नियमावली, २०८२ स्वीकृत गरेको छ । उहाँले सञ्चार तथा सूचना प्रविधि मन्त्रालय र अन्तर्गतका निकायको सङ्गठन तथा व्यवस्थापन सर्वेक्षण गर्न पूर्वस्वीकृति दिने निर्णय भएको बताउनुभयो । सुर्खेतको मेहेलकुना–खटाङ घुमखहरे त्रिकोणात्मक झोलुङ्गे पुल आयोजनालाई राष्ट्रिय प्राथमिकताप्राप्त आयोजना तोक्ने निर्णय भएको छ । इलाम, कास्की, चितवन, झापा, तेह्रथुम, नवलपरासी (बर्दघाट सुस्तापूर्व), नवलपरासी (बर्दघाट सुस्तापश्चिम), पर्वत, मोरङ र सुनसरीका ९४ हजार ५२७ गरिब परिवारको सूची स्वीकृत गर्ने निर्णय सरकारले गरेको छ । मङ्सिर २९ र पुस १ गते भुटानको थिम्पुमा आयोजना हुने तेस्रो साइन्स, पोलिसी, एन्ड फाइनान्स डायलग फर रिजनल एयर क्वालिटी म्यानेजमेन्ट इन इन्डो–गङ्गेटिक प्लेन एन्ड हिमालयन फोटिल्स् (हिन्द–गङ्गाको मैदान र हिमालयको क्षेत्रमा क्षेत्रीय वायु गुणस्तर व्यवस्थापनका लागि विज्ञान, नीति र वित्त संवाद) कार्यक्रममा कृषि तथा पशुपन्छी विकास मन्त्रालयका सचिव डा. दीपककुमार खराललाई सहभागी हुन स्वीकृति प्रदान गर्ने निर्णय भएएको छ ।साथै नेपाल प्रशासन सेवा समूहीकरणतर्फको राजपत्राङ्कित विशिष्ट श्रेणीको रिक्त सचिव पदमा सहसचिव राजेन्द्रकुमार पौडेललाई बढुवा गरी मुख्यमन्त्री तथा मन्त्रीपरिषद्को कार्यालय, कोशी प्रदेशको प्रमुख सचिव पदमा पदस्थापन गर्ने निर्णय भएको छ । उहाँले नेपाली सेनाका तीन जना महासेनानीको सरुवा गर्ने, एक जना सहायक रथीको पदावधि थप गर्ने र एक जना सहायक रथीको उपरथीमा विशेष बढुवा गर्ने निर्णय भएको बताउनुभयो । उहाँका अनुसार नेपाल न्याय सेवा, न्याय समूहका चार जना सहसचिवको सरुवा गर्ने निर्णय भएको छ ।",
      "link": "https://gorkhapatraonline.com/news/183135",
      "image": "https://gorkhapatraonline.com/storage/media/322450/conversions/66-original-thumb.jpg"
    },
    {
      "slug": "183134",
      "title": "सरकार–जेनजी सम्झौताको गृहकार्य",
      "timestamp": 1765324800000,
      "source": "gp",
      "content": "सरकार र जेनजी संयुक्त जनआन्दोलनका अभियन्ताबिच हस्ताक्षर हुने सम्झौतापत्रको मसौदाको तयारी अन्तिम चरणमा पुगेको छ । प्रधानमन्त्री सुशीला कार्कीको निर्देशनपछि भइरहेको द्विपक्षीय परामर्शमा सम्झौतापत्रको खाका तयार पार्ने गृहकार्य अन्तिम चरणमा पुगेको हो ।",
      "longContent": "गोरखापत्र समाचारदाता काठमाडौँ, मङ्सिर २४ गते । सरकार र जेनजी संयुक्त जनआन्दोलनका अभियन्ताबिच हस्ताक्षर हुने सम्झौतापत्रको मसौदाको तयारी अन्तिम चरणमा पुगेको छ । प्रधानमन्त्री सुशीला कार्कीको निर्देशनपछि भइरहेको द्विपक्षीय परामर्शमा सम्झौतापत्रको खाका तयार पार्ने गृहकार्य अन्तिम चरणमा पुगेको हो । सरकारका प्रवक्ता एवं सञ्चार तथा सूचना प्रविधिमन्त्री जगदीश खरेलले सरकारको टोली र जेनजीका प्रतिनिधिबिचमा सम्झौतापत्र अन्तिम चरणमा पु¥याउने काम भएको बताउनुभयो । उहाँका अनुसार केही सामान्य प्राविधिक शब्द मात्रै मिल्न बाँकी छ । सरकार र जेनजीबिचमा हुने सम्झौताको मसौदामा सबै विषय टुङ्ग्याएर सम्झौतामा हस्ताक्षर हुने छ । यसैबिच प्रधानमन्त्री सुशीला कार्कीलाई भेटेर जेनजी आन्दोलनका अगुवा सुदन गुरुङले सम्झौताका सन्दर्भमा ध्यानाकर्षण गराउनुभएको छ । प्रधानमन्त्री तथा मन्त्रीपरिषद्को कार्यालय सिंहदरबारमा मङ्गलबार भएको भेटमा अभियन्ता गुरुङले सरकार र जेनजीबिच हुन लागेको सम्झौतामा भएको प्रगतिबारे चासो राख्नुभयो । उहाँले जेनजी आन्दोलनलाई वैधता दिने गरी सम्झौताको प्रक्रिया चाँडो टुङ्ग्याउनुपर्ने र राष्ट्रपतिसमक्ष हस्ताक्षर गर्नुपर्ने बताउनुभयो । उहाँले आन्दोलनमा गएकै कारण कतिपय युवालाई प्रहरीले धरपकड गरेको, धरौटी तिर्ने रकम नभएर पनि पुर्पक्षका लागि थुनामा जानु परेको गुनासो गर्नुभयो ।",
      "link": "https://gorkhapatraonline.com/news/183134",
      "image": "https://gorkhapatraonline.com/storage/media/322449/conversions/pm-sushila-karki-speech-original-thumb.jpg"
    },
    {
      "slug": "183133",
      "title": "मानव अधिकार अहरणीय अधिकार",
      "timestamp": 1765324800000,
      "source": "gp",
      "content": "यस वर्षको ७७ औँ अन्तर्राष्ट्रिय मानव अधिकार दिवस ‘मानव अधिकार ः हाम्रा दैनिक आवश्यकताहरू’ नाराका साथ बुधबार विश्वभर मनाइँदै छ । सन् १९४८ मा संयुक्त राष्ट्रसङ्घको महासभाले मानव अधिकारको विश्वव्यापी घोषणापत्र पारित गरेको स्मरणमा हरेक वर्ष डिसेम्बर १० मा यो दिवस मनाइन्छ ।",
      "longContent": "गोरखापत्र समाचारदाताकाठमाडौँ, मङ्सिर २४ गते । यस वर्षको ७७ औँ अन्तर्राष्ट्रिय मानव अधिकार दिवस ‘मानव अधिकार ः हाम्रा दैनिक आवश्यकताहरू’ नाराका साथ बुधबार विश्वभर मनाइँदै छ । सन् १९४८ मा संयुक्त राष्ट्रसङ्घको महासभाले मानव अधिकारको विश्वव्यापी घोषणापत्र पारित गरेको स्मरणमा हरेक वर्ष डिसेम्बर १० मा यो दिवस मनाइन्छ । मानव अधिकारको घोषणापत्रले जाति, धर्म, लिङ्ग, भाषा, विचार, सामाजिक मूल्य वा जन्मका आधारमा कुनै भेदभाव नगरी विश्वका सबै नागरिकलाई समान अधिकार सुनिश्चित गरेको छ । संयुक्त राष्ट्रसङ्घको मुख्यालयले तोकेको नाराका अनुसार मानव अधिकारले सकारात्मक ऊर्जा दिनुपर्र्ने, मानव अधिकार अहरणीय अधिकारका रूपमा र समतामूलक समाज निर्माणको आधारका रूपमा रहेको उद्घोष गरेको छ । नेपालमा पनि अन्तर्राष्ट्रिय मानव अधिकार दिवसलाई नागरिकको समग्र अधिकार रक्षाको आधारशिलाका रूपमा मनाइँदै छ । नेपालको संविधान २०७२ ले मानव अधिकार घोषणापत्रलाई आधार मान्दै आफ्ना नागरिकलाई राजनीतिक, सामाजिक तथा मौलिक अधिकार सुनिश्चित गरेको छ । तथापि संविधानले तोके अनुसारको अधिकार प्रत्यायोजनका लागि आवश्यक सबै कानुन नबन्दा भएका अधिकारको समुचित प्रयोग गर्न नपाएको गुनासो नागरिकस्तरमा कायमै छ । सकारात्मक भूमिका आवश्यकदिवसका अवसरमा राष्ट्रपति रामचन्द्र पौडेलले शुभकामना दिँदै मानवले मानव जस्तो भएर बाँच्न पाउने जीवनको आधार नै मानव अधिकार भएकाले यस दिवसलाई उच्च महìवका साथ लिइएको प्रस्ट पार्नुभएको छ । आगामी फागुन २१ गते हुने प्रतिनिधि सभा सदस्य निर्वाचनलाई मानव अधिकारमैत्री बनाउँदै लोकतान्त्रिक व्यवस्थाको सुदृढीकरणका लागि सबैको सहयोग गर्न अपिल गर्नुभएको छ । नेपालमा जेनजी आन्दोलनपछि विकसित राजनीतिक परिस्थितिलाई सम्पूर्ण नेपाली जनताका साथै अन्तर्राष्ट्रिय समुदायले समेत विशेष चासोका साथ हेरिरहेको स्मरण गराउनुभएको छ । उहाँले शुभकामना सन्देशमा भन्नुभएको छ, “देशको वर्तमान परिस्थितिलाई सामान्यीकरण गर्दै लैजान सरकार, राजनीतिक दल, नागरिक समाज, युवापुस्ताका अभियन्ता र सर्वसाधारण नागरिक सबैको संयोजनकारी र सकारात्मक भूमिकाको आवश्यकता छ ।” मानव अधिकार हरेक मानवको जन्मसिद्ध हक भएकाले मानव अधिकारको विश्वव्यापी घोषणापत्रमा उल्लिखित अधिकार नेपालको संविधानले अवलम्बन गर्दै स्वतन्त्रता, समानता र न्यायलाई मजबुत बनाउन योगदान पु¥याएको स्मरण गर्नुभएको छ ।सङ्घीय सरकार, प्रदेश सरकार, स्थानीय तह र सामाजिक सङ्घ, संस्था, सञ्चार माध्यम तथा निजी क्षेत्रको सव्रिmयताले कमजोर तथा जोखिममा रहेका समूहको हक अधिकार, स्वतन्त्रता र न्यायको अनुभूति गराउनुपर्नेमा उहाँले जोड दिनुभएको छ ।न्यायपूर्ण र समतामूलक समाजको निर्माण गर्न विश्वका राष्ट्रको ध्यान केन्द्रित भइरहेको सन्दर्भमा नेपालले पनि संविधानमा व्यवस्था भएको नागरिकको मौलिक हकको पूर्ण कार्यान्वयनमा अग्रसरता देखाउनुपर्ने सुझाउनुभएको छ । यसैबिच उपराष्ट्रपति रामसहायप्रसाद यादवले पनि नेपालमा यस दिवसले जनचेतना विस्तार, अधिकारको संरक्षण र न्यायपूर्ण समाज निर्माणमा थप ऊर्जा प्रदान गर्ने भन्दै शुभकामना दिनुभएको छ । उहाँले शिक्षा, रोजगारी, स्वास्थ्य सेवा जस्ता आधारभूत अधिकारमा सबै वर्ग, समुदाय र भूगोलको समान पहुँच सुनिश्चित गर्नुपर्ने अपरिहार्य रहेको बताउनुभएको छ । गत भदौमा जेनजीले गरेको आन्दोलनले देखाएको असन्तोषले पनि मानव अधिकारको सुनिश्चितता अझै अपूर्ण रहेको तथ्यलाई उजागर गरेको उहाँले सन्देशमा औँल्याउनुभएको छ ।",
      "link": "https://gorkhapatraonline.com/news/183133",
      "image": "https://gorkhapatraonline.com/storage/media/322448/conversions/human-original-thumb.jpg"
    },
    {
      "slug": "183132",
      "title": "स्थानीय तहका काममा बढ्दै छ युवा चासो",
      "timestamp": 1765324800000,
      "source": "gp",
      "content": "जेनजी आन्दोलनपछि नयाँ सरकार गठन भएसँगै जेनजीले स्थानीय तहका गतिविधिप्रति उच्च निगरानी राख्न थालेका छन् । स्थानीय तहले प्रदान गर्ने सेवा, विकास निर्माणका कार्य, उपभोक्ता समिति निर्माण र उपभोक्ता समितिका हक अधिकारका विषय, स्थानीय तहमा प्रमुख प्रशासकीय अधिकृत नहुँदा सेवा लिन समस्या पर्ने गरेको, स्थानीय तहका कामकारबाहीमा अनियमितता भएको, कतिपय स्थानीय तहका वडा कार्यालयले घरबाटोको सिफारिस नदिएकोलगायतका विषयमा जेनजी सचेत बन्न थालेका हुन् ।",
      "longContent": "काठमाडौँ, मङ्सिर २४ गते । जेनजी आन्दोलनपछि नयाँ सरकार गठन भएसँगै जेनजीले स्थानीय तहका गतिविधिप्रति उच्च निगरानी राख्न थालेका छन् । स्थानीय तहले प्रदान गर्ने सेवा, विकास निर्माणका कार्य, उपभोक्ता समिति निर्माण र उपभोक्ता समितिका हक अधिकारका विषय, स्थानीय तहमा प्रमुख प्रशासकीय अधिकृत नहुँदा सेवा लिन समस्या पर्ने गरेको, स्थानीय तहका कामकारबाहीमा अनियमितता भएको, कतिपय स्थानीय तहका वडा कार्यालयले घरबाटोको सिफारिस नदिएकोलगायतका विषयमा जेनजी सचेत बन्न थालेका हुन् । त्यस्तै सरुवा गरिएको स्थानमा कर्मचारी हाजिर हुन नजाँदा कर्मचारीको अभावमा सेवा लिन समस्या भएको, निमित्त प्रमुख प्रशासकीय अधिकृत हुँदा स्थानीय तहमा सेवाग्राहीलाई कतिपय सेवा लिन झन्झटिलो हुने गरेको, स्थानीय तहका विकास निर्माणका काममा गुणस्तर नभएकोलगायतका सवालमा जेनजी सचेत हुन थालेका पाइएको हो । सङ्घीय मामिला तथा सामान्य प्रशासन मन्त्रालयको गुनासो व्यवस्थापन केन्द्रमा पर्ने अधिकांश गुनासा स्थानीय तहसँग सम्बन्धित हुने गरेका छन् । त्यस्ता गुनासो गर्नेमा जेनजीकै बाहुल्य हुने गरेको छ । मन्त्रालयले गत साउन ८ गतेदेखि गुनासो व्यवस्थापन केन्द्र स्थापना गरी सेवाग्राहीको गुनासो सुनुवाइ, कारबाही र गुनासाका सम्बोधन गर्न अन्तरमन्त्रालय र निकायसँग समन्वयात्मक भूमिका निर्वाह गर्दै आएको छ । मन्त्रालयको सुशासन प्रवर्धन शाखाका प्रमुख तथा गुनासो व्यवस्थापन शाखा प्रमुख दीपककुमार थापाले गुनासो व्यवस्थापन केन्द्रमा आएका कतिपय गुनासा जेनजीले गर्ने गरेको बताउनुभयो । युवाले उक्त गुनासो मन्त्रालयमा फोन, ह्वाट्सएप, भाइबर र इमेलमार्फत टिपाउँछन् । कतिपय सेवाग्राहीले भौतिक रूपमा नै उपस्थित भई निवेदनसमेत दिने गरेका छन् । स्थानीय तहमा आवश्यकताभन्दा बढी करारमा कर्मचारी भर्ना गरिएको, प्रमुख प्रशासकीय अधिकृतको शैक्षिक योग्यताको प्रमाणपत्र र बढुवापत्र नक्कली रहेकोलगायतका गुनासासमेत केन्द्रमा आउने गरेका छन् । गुनासो व्यवस्थापन शाखामा आएका ती गुनासालाई केन्द्रले सम्बन्धित महाशाखामा पठाई सम्भव भए तत्काल र तत्काल सम्भव नभए केही दिनभित्र गुनासोको सम्बोधन गर्दै आएको दाबी गर्छ । तत्कालीन सङ्घीय मामिला तथा सामान्य प्रशासनमन्त्री भगवती न्यौपानेले गुनासो व्यवस्थापन केन्द्रको शुभारम्भ गर्नुभएको थियो । साउन ८ गतेदेखि हालसम्म गरी १८९ वटा गुनासो सो केन्द्रमा परेका छन् । जसमा साउनमा २१, भदौमा १६, असोजमा ४९, कात्तिकमा ६५ र मङ्सिरको २१ गतेसम्म ३८ वटा गुनासा आएका हुन् । स्थानीय तहको बेवास्ता मन्त्रालयको गुनासो व्यवस्थापन केन्द्रमा आउने गुनासालाई सम्बन्धित स्थानीय तहमा पठाउने गरिए पनि स्थानीय तहले भने मन्त्रालयले पठाएका गुनासालाई सुनुवाइमा बेवास्ता गर्ने गरेका छन् । मन्त्रालयमा आउने अधिकांश गुनासा सम्बोधन गर्न मन्त्रालयले सम्बन्धित स्थानीय तहलाई परिपत्र गरे पनि त्यसको जवाफ स्थानीय तहबाट नआउने गरेको मन्त्रालयकै गुुनासो छ । मन्त्रालयले गुनासो व्यवस्थापन गर्न स्थानीय तहका प्रमुख, उपप्रमुख, प्रमुख प्रशासकीय अधिकृतलगायतका जिम्मेवार व्यक्तिलाई फोन, इमेल, ह्वाट्सएप र भाइबरमार्फत पत्राचार गर्दा स्थानीय तहले त्यसको बेवास्ता गर्दै आएका हुन् । जनकपुरधाम उपमहानगरपालिकाका कतिपय गुनासा व्यवस्थापन केन्द्रमा आउने गरे पनि उपमहानगरपालिकाले बेवास्ता गरेको मन्त्रालयले जनाएको छ । जनकपुरधाम उपमहानगरपालिकाका सूचना अधिकारी उमाशङ्कर मल्लिकले मन्त्रालयले उपमहानगरपालिकको आधिकारिक इमेलमा कुनै पनि पत्र नआएको र इमेलमा आएका पत्रको भने सम्बोधन भइरहेको दाबी गर्नुभयो । उहाँले भन्नुभयो, “मन्त्रालयले कुन इमेलमा कहिले, कहाँ पत्र पठाएको छ, हामीलाई नै जानकारी छैन । हेलो सरकारबाट आएका गुनासा भने उपमहानगरपालिकाले सम्बोधन गर्दै आएको छ तर मन्त्रालयबाट त्यस्तो पत्र आएको छैन । पत्र आउनेबित्तिकै उपमहानगरपालिकाले सम्बोधन गर्छ ।”",
      "link": "https://gorkhapatraonline.com/news/183132",
      "image": "https://gorkhapatraonline.com/storage/media/322447/conversions/Sthaniya-Sarkar-original-thumb.jpg"
    },
    {
      "slug": "183131",
      "title": "एकीकृत कसुरका आरोपित लामालाई धरौटीको सुविधा",
      "timestamp": 1765324800000,
      "source": "gp",
      "content": "जिल्ला अदालत काठमाडौँले तिब्बतीयन ओरिजिनल ब्लड (टिओबी) ग्रुपका तेन्जिन दावा लामा भन्ने तेन्जिन राप्तेनलाई धरौटीमा रिहा गर्न आदेश गरेको छ । एकीकृत कसुरको माग दाबीसमेतका दुई मुद्दामा अदालतले लामालाई धरौटीमा रिहाको आदेश गरेको हो ।",
      "longContent": "गोरखापत्र समाचारदाताकाठमाडौँ, मङ्सिर २४ गते । जिल्ला अदालत काठमाडौँले तिब्बतीयन ओरिजिनल ब्लड (टिओबी) ग्रुपका तेन्जिन दावा लामा भन्ने तेन्जिन राप्तेनलाई धरौटीमा रिहा गर्न आदेश गरेको छ । एकीकृत कसुरको माग दाबीसमेतका दुई मुद्दामा अदालतले लामालाई धरौटीमा रिहाको आदेश गरेको हो । न्यायाधीश तेजबहादुर खड्काको इजलासले लामासँग दुई मुद्दामा पाँच लाख २० हजार धरौटी माग गरेको हो । लिखत किर्ते, नागरिकता र राहदानी ऐनसम्बन्धको एकीकृत कसुरमा पाँच लाख र लागुऔषध मुद्दामा २० हजार रुपियाँ धरौटी माग भएको अदालतका सूचना अधिकारी दीपककुमार श्रेष्ठले जानकारी दिनुभयो । जेनजी आन्दोलनका क्रममा उक्त समूहको संलग्नताबारे प्रश्न उठेपछि अनुसन्धान सुरु भएको थियो । अनुसन्धानका क्रममा लामासँग नक्कली जन्मदर्ता, नक्कली शैक्षिक प्रमाणपत्र तथा राहदानीसमेत फेला परेको भन्दै उक्त कसुरमा मुद्दा दर्ता भएको थियो । पक्राउपछि खानतलासीका क्रममा लागुऔषध गाँजासमेत फेला परेपछि उक्त कसुरमा समेत मुद्दा दर्ता भएको थियो । जिल्ला सरकारी वकिल कार्यालय काठमाडौँले आइतबार लामाविरुद्ध दुई फरक मुद्दा दर्ता गरेको थियो । अदालतमा बयानपछि थुनछेक आदेश मङ्गलबार भएको थियो । अदालतले दुवै कसुरमा लामालाई धरौटी सुविधा दिएको हो । यस्ता थिए अभियोगलामाले जन्मदर्ता किर्ते र एसएलसीको प्रमाणसमेत नक्कली बनाएको, झुटा विवरणका आधारमा नागरिकता बनाएको र नागरिकताका आधारमा राहदानीसमेत लिएको आरोप लगाइएको छ । यस्तै लागुऔषध कसुरमा पनि मुद्दा दर्ता भएको छ । एकीकृत कसुरमा सजायको मागदाबी पनि भएको छ । झुटा विवरणका आधारमा लिइएको नागरिकता स्वतः रद्दको माग पनि गरिएको छ । अभियोगबारे बयानमा लामाले जन्मदर्ता आफूले किर्ते नगरेको र आमाबाट प्राप्त भएको उल्लेख गर्नुभएको छ । साथै शैक्षिक प्रमाणपत्र किर्ते नगरेको, नागरिकता आमाले बनाइदिएकाले प्राप्तिबारे जानकारी नभएको बयान दिएका छन् । नागरिकताका आधारमा आफूले राहदानी लिएको भने उहाँले बयानमा स्वीकार गर्नुभएको छ । लिखतसम्बन्धी कसुरमा दोषी ठहर भएमा सात वर्षसम्म कैद र ७० हजार रुपियाँ जरिबाना हुने छ । यस्तै झुटा विवरण दिई नागरिकता लिएको कसुरमा एक वर्षदेखि पाँच वर्षसम्म कैद वा २० हजारदेखि एक लाख रुपियाँसम्म जरिबाना हुन सक्ने व्यवस्था छ । यस्तै झुटा विवरणका आधारमा राहदानी लिएमा एक वर्षदेखि तीन वर्षसम्म कैद वा दुई लाख रुपियाँदेखि पाँच लाख रुपियाँसम्म जरिबाना हुने कानुनी व्यवस्था छ । व्यक्तिगत घटना दर्ताका क्रममा झुटा विवरण पेस गरेमा राष्ट्रिय परिचयपत्र तथा पञ्जीकरण ऐनबमोजिम सजायको व्यवास्था छ । सोही अनुसार लामालाई दुई वर्षदेखि पाँच वर्षसम्म कैद र २० हजारदेखि ५० हजार रुपियाँसम्म जरिबानाको कानुनी व्यवस्था छ । लामालाई मुलुकी अपराध संहिताको व्यवस्था अनुसार एकीकृत कसुरमा समेत सजाय माग दाबी गरिएको छ । जस अनुसार एकीकृत कसुरमा सबैभन्दा बढी सजाय हुने कसुरमा सजाय र त्यसपछिको अधिकतम सजाय हुने अर्को कसुरबापतको सजायमा आधा थप हुने कानुनी व्यवस्था छ ।  लागुऔषधमा पनि मुद्दाअसोज २७ मा पक्राउ परेका लामाको कपन पैयाँटारको कोठामा छापा मार्ने क्रममा प्रहरीले ११३ ग्राम गाँजा बरामद गरेको थियो । गाँजा बिक्रीको उद्देश्यले भण्डारण गरेको आरोपमा पनि मुद्दा दर्ता भएको हो ।  बयानमा भने उहाँले गाँजा एक वर्षअघि नै शिवरात्रिमा सेवनका लागि एक सय रुपियाँमा खरिद गरेको स्वीकार गर्नुभएको छ । आफूले शिवरात्रिबाहेक गाँजा सेवन नगरेको र बिक्रीका लागि पनि नराखेको उहाँको बयान अभियोगपत्रमा उल्लेख छ । लागुऔषध नियन्त्रण ऐन अनुसार सजायको माग दाबी लिइएको छ । कसुर ठहर भएमा लामालाई एक महिनादेखि एक वर्षसम्म कैद र एक हजार रुपियाँदेखि पाँच हजार रुपियाँसम्म जरिबाना हुने कानुनी व्यवस्था छ ।",
      "link": "https://gorkhapatraonline.com/news/183131",
      "image": "https://gorkhapatraonline.com/storage/media/322446/conversions/4433-original-thumb.jpg"
    },
    {
      "slug": "183130",
      "title": "गाई दुहुन घरघरै पुग्छन् मुन्ना",
      "timestamp": 1765324800000,
      "source": "gp",
      "content": "मुन्नाका बुवाआमा सानैमा बिते । बुवाआमा बितेसँगै टुहुरो बनेका मुन्ना सानै उमेरदेखि घरेलु कामदारका रूपमा अर्काको घरमा बस्न बाध्य हुनुभयो । बाध्यताले बालश्रमिक बन्न पुगेका मुन्नाको दैनिकी सानै उमेरदेखि घाँसदाउरा गर्ने र गाई चराउने थियो । त्यही क्रममा उहाँले गाई दुहुन सिक्नुभयो र अहिले त्यही सिप उहाँको जीविकोपार्जन गर्ने बलियो माध्यम बन्यो ।",
      "longContent": "महेन्द्र विष्ट विराटनगर, मङ्सिर २४ गते । मुन्नाका बुवाआमा सानैमा बिते । बुवाआमा बितेसँगै टुहुरो बनेका मुन्ना सानै उमेरदेखि घरेलु कामदारका रूपमा अर्काको घरमा बस्न बाध्य हुनुभयो । बाध्यताले बालश्रमिक बन्न पुगेका मुन्नाको दैनिकी सानै उमेरदेखि घाँसदाउरा गर्ने र गाई चराउने थियो । त्यही क्रममा उहाँले गाई दुहुन सिक्नुभयो र अहिले त्यही सिप उहाँको जीविकोपार्जन गर्ने बलियो माध्यम बन्यो । हातमा सिप र जाँगर भए भोकले मरिँदैन भन्ने भनाइलाई विराटनगर–५, विशाल चोकका २८ वर्षीय मो. मुन्नाले पुष्टि गर्नुभएको छ । दुध दुहुन पारङ्गत मुन्ना अचेल यही पेसा गरेर तीन जनाको परिवार धान्दै आउनुभएको छ । विगत १४ वर्षदेखि गाउँघरमा छरछिमेकले पालेका गाई दुहुने र त्यही पेसाको आम्दानीले परिवारको गुजारा टार्ने र बालबच्चालाई विद्यालय पढाउन मुन्ना सफल हुनुभएको छ । यति मात्र होइन, उहाँको हातमा राजमिस्त्रीको सिप पनि छ तर उहाँको मुख्य पेसा भने हालसम्म गाई दुहुने नै छ । उहाँ भन्नुहुन्छ, “म त सानैमा टुहुरो बने र पठ्न पाइन त्यही सम्झेर अहिले बालबच्चालाई दुःख गरेर अर्काको गोठ गोठ चहारेर भए पनि राम्रै ढङ्गले पठाइरहेको छु, घडेरी पनि जोडेको छु ।” मुन्नाको जीवनी अरू जोकोहीका लागि प्रेरणाको स्रोत बन्ने मुन्नालाई जान्ने बुझ्ने स्थानीय बताउँछन् । विराटनगर–५, विशाल चोकका लक्ष्मी खरेल भन्नुहुन्छ, “अभिभावकलाई दङ्ग्याएर वैदेशिक रोजगारीमा विदेश पलायल हुने युवालाई मुन्नाको जीवनीले राम्रो पाठ सिकाउँछ ।”मुन्नाले एक वर्षअघिसम्म दैनिक २० वटासम्म गाई दुहुँदै आउनुभएको थियो । अहिले त्यो सङ्ख्या घट्दै आएको छ । अहिले उहाँ दैनिक आठ वटा गाई दुहुन घर घरमा पुग्नुहुन्छ । दैनिक चार घण्टा उहाँको काम गाई दुहेरै बित्ने गर्छ । बिहान ५ बजेदेखि ८ बजे र साँझ पाँचदेखि ७ बजेसम्म उहाँ गाई दुहुने गर्नुहुन्छ । गाई दुहेर उहाँले अहिले मासिक २५ हजार आम्दानी गर्नुहुन्छ । एउटा गाई दुहेको तीन हजारदेखि तीन हजार पाँच सयसम्म लिने गर्नुहुन्छ । एक वर्षअघिसम्म २० वटा गाई दुहुँदा राम्रै आम्दानी भएको पनि उहाँले बताउनुभयो । एउटै घरमा उहाँले बर्सौंदेखि दुध दुहुँदै आउनुभएको छ । गाई दुहेर छोरालाई स्कुल पढाउन र घर खर्च धान्न सकेको मुन्ना बताउनुहुन्छ । उहाँले गाई दुहेर कमाएको आम्दानीले विराटनगर–५ मा पाँच धुर घडेरी पनि खरिद गर्नुभएको छ तर पछिल्लो समयमा घरमा गाई पालेर दुध खाने परिवारको सङ्ख्या घट्दै जाँदा उहाँको आयस्रोत पनि कमी हुँदै गएको छ । हिजोआज घरमा वृद्धवृद्धा मात्रै हुने र गाई स्याहार गर्ने परिवारका सदस्य बिदेसिने कारणले गाई पाल्नेको सङ्ख्या घट्दै गएको उहाँको भनाइ छ । गाई पाल्नेको सङ्ख्या घट्दै गए पनि अहिलेसम्म गाई दुहेरै जीवन निर्वाह भइरहेकाले अन्य पेसातिर आफूले तत्काल नसोचेको उहाँले बताउनुभयो । दिउँसोको समयमा गाईका लागि घाँस काट्ने र राज मिस्त्रीको काम पनि उहाँले गर्नुहुन्छ तर राजमिस्त्रीको काम नियमित नहुने मुन्ना बताउनुहुन्छ । उहाँ भन्नुहुन्छ, “दुध दुहुने काम दैनिक हुन्छ, मेरो बानी नै परिसक्यो ।”आफ्नो घरमा मुन्नाले करिब सात वर्षदेखि गाई दुहुँदै आएको विराटनगर–५ की रमा थापा बताउनुहुन्छ । घरमा दुध दुहुने सिप भएका कोही नभएकाले मासिक पारिश्रमिक दिएरै राखिएको उहाँको भनाइ छ । दुई वटा गाई पाल्दै आउनुभएकी रमा भन्नुहुन्छ, “दुध दुहुन पनि राम्रो सिप हुनु पर्छ ।” घरमा गाई पालेर दुध खानुको आनन्द नै अलग्गै हुने थापाको भनाइ छ ।",
      "link": "https://gorkhapatraonline.com/news/183130",
      "image": "https://gorkhapatraonline.com/storage/media/322444/conversions/Milk-pic-23-mansir-.-original-thumb.jpg"
    },
    {
      "slug": "183116",
      "title": "थन्किएका सात नगर बसको व्यवस्थापन गर्न अध्ययन समिति गठन",
      "timestamp": 1765238400000,
      "source": "gp",
      "content": "नेपालगन्ज उपमहानगरपालिकाले थन्किएका तीन करोड बढीका सात नगर बसको व्यवस्थापन गर्न अध्ययन समिति गठन गरेको छ ।",
      "longContent": "सिराज खान    नेपालगन्ज, मङ्सिर २३ गते । नेपालगन्ज उपमहानगरपालिकाले थन्किएका तीन करोड बढीका सात नगर बसको व्यवस्थापन गर्न अध्ययन समिति गठन गरेको छ । तीन करोड पचास लाख भन्दा बढी रकममा खरिद गरिएका सातवटा नगरबस छोटो समयमै प्रयोगविहीन भएर थन्किएपछि नेपालगन्ज उपमहानगरपालिकाले ती बस व्यवस्थापनका लागि अध्ययन समिति गठन गरेको हो । नगरबस सञ्चालनका लागि उपमहानगरपालिकाले आर्थिक वर्ष २०७५÷७६ मा चार थान ४१ सिटे र तीन थान ३६ सिटे बस तीन करोड ५८ लाख ११ हजार ४१५ रुपियाँ मा खरिद गरेको थियो । तर, खरिदको केही समय उपमहानगरपालिका आफैले नगरबस सञ्चालन गरेपनि निरन्तरता दिन सकेको थिएन ।उपमहानगरपालिका आफैले नगरबस सञ्चालन गर्न नसकेपछि बस सञ्चालनका लागि टेन्डर आव्हान गरी ठेक्कामा लगाएको थियो । तर, ठेकेदारले समेत बस सञ्चालन नियमित गर्न नसकेपछि गत ६ वर्षदेखि नगर बसहरू थन्क्याइएको छ । नेपालगन्ज उपमहानगरपालिकाका वडाध्यक्ष तथा प्रवक्ता प्रमोद रिजालले लक्षित वर्गका लागि प्राप्त अनुदानमा नगर बस खरिद गरी सञ्चालनमा ल्याए पनि निरन्तरता दिन नसकिएकोले हाल आएर ती बसहरूको व्यवस्थापनका लागि अध्ययन गरेर प्रतिवेदन पेश गर्न एक अध्ययन समिति गठन गरिएको बताउनुभयो । उहाँका अनुसार नेपालगन्ज उपमहानगरपालिकाको कार्यपालिका बैठकले थन्किएका सात वटा नगर बस व्यवस्थापनका लागि वडा नम्बर चारका वडाअध्यक्ष गोपाल पुनको संयोजकत्वमा ६ सदस्यीय नगर बस व्यवस्थापन अध्ययन समिति गठन गरेको छ ।नगरबसका विषयमा अदालतमा समेत मुद्दा रहेको छ । थन्किएको अवस्थामा रहेका नगरबसको हालको अवस्था, कानुनी मुद्दा र त्यसको प्रयोगको अवस्थाबारे अध्ययन गरी प्रतिवेदन आगामी कार्यपालिका बैठकमा पेश गर्न १५ दिन समय तोकी समिति गठन गरिएको नेपालगन्ज उपमहानगरपालिकाका प्रवक्ता तथा वडाध्यक्ष रिजालले जानकारी दिनुभयो । उहाँले भन्नुभयो, “बरु थप बजेट विनियोजन गरेर भएपनि जुन उद्देश्यले बस खरिद गरिएको थियो सोही बमोजिम सञ्चालन गर्न उचित हुने देखिन्छ, तर त्यसको समग्र पाटो प्रतिवेदनमा आएपछि आगामी कार्यपालिकाले के गर्ने भन्ने निर्णय लिनेछ ।” नागरिक सरोकार मञ्च बाँकेका संयोजक कृष्णप्रसाद श्रेष्ठले विपन्नका लागि आएको बजेटबाट किनिएका नगरबसहरु अहिले थन्क्याएर राख्नु निकै दुखद भएको जनाउँदै अध्ययन समितिको प्रतिवेदनपछि सञ्चालन हुने आशा बढेको बताउनुभयो ।  उहाँले भन्नुभयो,“ठूलो धनराशि खर्च गरेर किनेका बसहरुलाई सञ्चालन गर्न सकिएन भनेर उम्कन मिल्दैन, विपन्न नागरिकको नाममा आएको बजेटबाट किनिएका बसहरू नगरवासीलाई सेवा मात्रै दिन भएपनि सञ्चालन हुनुपर्छ ।”यति धेरै ठुलो लगानी गरिएका नगर बसहरुलाई तत्काल सञ्चालन गरेर नगरवासीलाई सेवा प्रदान गर्नुपर्ने माग अधिकांश स्थानीयले गत छ वर्षदेखि  गर्दै आएका छन् ।",
      "link": "https://gorkhapatraonline.com/news/183116",
      "image": "https://gorkhapatraonline.com/storage/media/322424/conversions/thankiyeka-nagar-busharu-original-thumb.jpg"
    },
    {
      "slug": "183114",
      "title": "सिग्रेदोभान पुल वैशाखभित्र सम्पन्न गर्न मुख्यमन्त्री बानियाँको निर्देशन",
      "timestamp": 1765238400000,
      "source": "gp",
      "content": "बागमती प्रदेशका मुख्यमन्त्री इन्द्रबहादुर बानियाँले मकवानपुर र काभ्रेपलाञ्चोक जिल्ला जोड्ने सिग्रेदोभान पक्की पुल आगामी वैशाखभित्र निर्माण सम्पन्न गर्न निर्देशन दिनुभएको छ ।",
      "longContent": "राममणि दाहालमकवानपुर, मङ्सिर २३ गते । बागमती प्रदेशका मुख्यमन्त्री इन्द्रबहादुर बानियाँले मकवानपुर र काभ्रेपलाञ्चोक जिल्ला जोड्ने सिग्रेदोभान पक्की पुल आगामी वैशाखभित्र निर्माण सम्पन्न गर्न निर्देशन दिनुभएको छ ।मकवानपुरको बागमती गाउँपालिका र काभ्रे जिल्लाको खानीखोला क्षेत्रमा निर्माणाधीन विकास आयोजनाको स्थलगत निरीक्षणका वर्षौदेखि अलपत्र अवस्थामा रहेको सिग्रेदोभान पुल वैशाखसम्म निर्माण सम्पन्न गर्न निर्माण कम्पनीलाई निर्देशन दिनुभएको हो  । बागमती–खानिखोला जोड्ने सिग्रेदोभान पक्की पुलको प्रगति बुझ्दै निर्माण क्षेत्रबाटै टेलिफोनमार्फत आगामी वैशाखभित्र जनमुक्ति मार्गअन्तर्गतको उक्त पुल निर्माण सम्पन्न गर्न प्रदेश सरकारले निर्माण कम्पनीका प्रतिनिधिलाई आवश्यक सबै प्रकारका सहयोग गर्ने बताउनुभयो । मुख्यमन्त्री बानियाँले सो अवसरमा आयोजनाहरूको स्थलगत अवलोकन गर्न पुगेका प्रदेश सरकार मातहतका पूर्वाधार कार्यालयका प्रमुखलाई पुल आगामी वैशाखसम्ममा सम्पन्न गर्ने गरी अगाडि बढाउन प्राविधिकलगायत योजनास्थलमा आवश्यक सहयोग र सहजिकरणका लागि निर्देशन दिनुभएको थियो ।सो अवसरमा मुख्यमन्त्री बानियाँले झुरझुरे–ज्यामिरे जोड्ने पक्की पुलको  प्रगतिका बारेमा जानकारी लिँदै सार्वजनिक निर्माण कार्यमा देखिएको ढिलासुस्तीप्रति चासो र तोकिएको समयभित्र गुणस्तरीय काम सम्पन्न गर्न निर्माण कम्पनीलाई निर्देशन दिनुभएको हो ।विकास आयोजनाहरूको निरीक्षणका क्रममा बागमती प्रदेशका सभा सदस्य प्रेमबहादुर पुलामी, बागमती गाउँपालिका अध्यक्ष सर्केश घलान, खानिखोला गाउँपालिका अध्यक्ष इन्द्र बहादुर थिङलगायतको उपस्थिति थियो ।मुख्यमन्त्री बानियाँले मकवानपुर जिल्लाको बागमती  गाउपालिका,  काभ्रेको खानीखोला र महाभारत क्षेत्रमा सञ्चालनमा रहेको योजनाले स्थानीय जनजीवनमा प्रत्यक्ष प्रभाव पार्ने भन्दै निर्माणको कामलाई तीव्रता दिन आग्रह गर्नुभयो ।",
      "link": "https://gorkhapatraonline.com/news/183114",
      "image": "https://gorkhapatraonline.com/storage/media/322423/conversions/cm-news-original-thumb.jpg"
    },
    {
      "slug": "183113",
      "title": "लैङ्गिक हिंसा रोक्न पारिवारिक सचेतना जरुरी छ : सामाजिक विकासमन्त्री तिमिल्सेना",
      "timestamp": 1765238400000,
      "source": "gp",
      "content": "लुम्बिनी प्रदेशका सामाजिक विकास मन्त्री जन्मजय तिमिल्सेनाले लैङ्गिक हिंसा रोक्नका लागि पारिवारिक सचेतना जरुरी रहेको बताउनुभएको छ ।",
      "longContent": "साबित्री गिरी कोहलपुर,मंशिर २३ गते । लुम्बिनी प्रदेशका सामाजिक विकास मन्त्री जन्मजय तिमिल्सेनाले लैङ्गिक हिंसा रोक्नका लागि पारिवारिक सचेतना जरुरी रहेको बताउनुभएको छ । उहाँले घरभित्र र घरबाहिर हुने हिंसाबारे सबैजना जागरुक हुनुपर्ने बताउनुभयो ।उहाँले लैङ्गिक हिंसाको स्वरुप परिवर्तन हुँदै गएको सन्दर्भमा प्रविधिका कारण हुने लैङ्गिक हिंसा प्रति संवेदनशील हुनु पर्नेमा जोड दिनुभयो ।  लुम्बिनी प्रदेश सामाजिक विकास मन्त्रालय अन्तर्गतको महिला समुत्थान परियोजनाले लैङ्गिक हिंसा विरुद्धको १६ दिने अभियानको अवसरमा नेपालगञ्जमा आयोजित अन्तरक्रिया कार्यक्रममा बोल्दै उहाँले प्रविधिबाट हुने हिंसा रोक्न सचेत हुनु पर्ने बताउनुभयो । शैक्षिक रूपान्तरण बिना हिंसा न्यूनीकरण सम्भव नहुने भन्दै मन्त्री तिमिल्सिनाले घरैबाट सबैले हिंसा विरुद्धको अभियान थाल्नु पर्ने बताउनुभयो । उहाँले भन्नुभयो, “पारिवारिक पीडा नै सामाजिक पीडा हो । यसर्थ समाज बनाउने जिम्मा तपाई–हामी सबैको हो । प्रविधि आफैमा गलत कुरा होइन । यसको प्रयोग कसले र कुन नियतले गरिरहेको छ भन्ने कुरामा सदुपयोग वा दुरुपयोग भन्ने हो। यसकारण पनि हिंसा नहोस् भन्नका लागि प्रविधिको सहि सदुपयोग गर्न जरुरी छ ।” हिंसा रोक्ने अभियान आफैँबाट सुरु गरे मात्रै सम्भव हुने उहाँको भनाई थियो । प्रविधि प्रयोगका कारण हुने लैङ्गिक हिंसा रोक्न सबैले अविभावकले आफ्ना सन्तानहरूलाई डिजिटल साक्षरतालाई प्राथमिकता दिनुपर्ने उहाँको भनाइ थियो । प्रविधिका कारण हुने हिंसाका स्वरुप र आयामहरू बदलिदै गएको सामाजिक विकास मन्त्रालय लुम्बिनी प्रदेशका बरिष्ठ महिला विकास अधिकृत सम्झना सुवेदीले बताउनुभयो । समाजका सबै तह र तप्काले लैङ्गिकताको मुद्दालाई १६ दिनसम्म मात्र सीमित नराख्न उहाँले आग्रह गर्नुभयो । कार्यक्रममा जिल्ला प्रहरी कार्यालय बाँकेका प्रहरी निरीक्षक रमेश बिष्ट र लुम्बिनी प्राविधिक विश्वविद्यालयका वरिष्ठ उपप्राध्यापक प्रतिक चन्दले प्रविधिको दुरुपयोग र लैङ्गिक हिंसाबारे छुट्टा–छुट्टै प्रस्तुतिकरण दिनु भएको थियो । त्यस अवसरमा सहभागि बिच लुम्बिनी प्रदेशको लैङ्गिक हिंसा,त्यसका कारणहरू र हिंसा रोक्न खेल्न सकिने भूमिका बारे प्रस्तुतिकरण छलफल तथा अन्तरक्रिया गरिएको थियो । कार्यक्रममा प्रदेश सभा सदस्यद्वय सुशिलावादी तथा सञ्जु कुमारी चौधरी, लुम्बिनी प्राविधिक विश्वविद्यालयका उपकुलपति प्राध्यापक डाक्टर विनोद ढकाल, जिसस बाँके प्रमुख ज्ञानेन्द्र चौधरी, लुम्बिनी प्रदेश प्रहरी प्रमुख प्रहरी नायब महानिरीक्षक राजेन्द्र भट्ट तथा पत्रकार महासङ्घ लुम्बिनी अध्यक्ष सुक्रऋषि चौलागाईं लगायतले लैङ्गिक हिंसा रोक्न सबैले भूमिका खेल्न आवश्यक रहेकोमा जोड दिनुभएको थियो । कार्यक्रममा मन्त्री तिमिल्सेना सहितका सहभागीले लैङ्गिक हिंसा हुन नदिन सामूहिक रुपमा लिखित प्रतिबद्धता जनाएका थिए ।",
      "link": "https://gorkhapatraonline.com/news/183113",
      "image": "https://gorkhapatraonline.com/storage/media/322417/conversions/SON03217-(2)-original-thumb.jpg"
    },
    {
      "slug": "183112",
      "title": "सञ्चारमन्त्री खरेलसँग भारतीय अतिरिक्त सचिवको शिष्टाचार भेट",
      "timestamp": 1765238400000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेलसँग भारतका विदेश मन्त्रालयका अतिरिक्त सचिव मुनु महावरले आज शिष्टाचार भेट गर्नुभएको छ।",
      "longContent": "काठमाडौँ, मङ्सिर २३ गते। सञ्चार तथा सूचना प्रविधिमन्त्री जगदीश खरेलसँग भारतका विदेश मन्त्रालयका अतिरिक्त सचिव मुनु महावरले आज शिष्टाचार भेट गर्नुभएको छ।सञ्चार तथा सूचना प्रविधि मन्त्रालय, सिंहदरबारमा भएको भेटमा उहाँहरूबीच नेपाल र भारतबीचको सम्बन्ध, द्विपक्षीय सहकार्य, वर्तमान अवस्था तथा नेपालको वर्तमान सरकारको प्राथमिकताका सम्बन्धमा छलफल भएको थियो। मन्त्री खरेलले नेपालको वर्तमान परिस्थितिको बारेमा बताउनुको साथै सरकारले तोकिएको मितिमा स्वतन्त्र र निष्पक्ष रूपमा निर्वाचन सम्पन्न गर्ने, भ्रष्टाचार नियन्त्रण गर्ने तथा सुशासन कायम गर्ने विषयलाई प्राथमिकतामा राखी काम गरिरहेको उल्लेख गर्नुभयो। साथै मन्त्री खरेलले उक्त भेटमा नेपाल र भारतबीचको सम्बन्ध, नेपालमा भारत सरकारका तर्फबाट सूचना प्रविधिको क्षेत्रमा प्राप्त सहयोगका लागि आभार व्यक्त गर्नुभएको मन्त्री खरेलको सचिवालयले जनाएको छ।अतिरिक्त सचिव महावीरले नेपालमा भारत सरकारले निरन्तर सहयोग गर्दै आइरहेको तथा  भारत सरकार नेपालले तय गरेको प्राथमिकताका क्षेत्रमा सहयोग गर्न तत्पर रहेको जानकारी गराउनुभएको थियो।",
      "link": "https://gorkhapatraonline.com/news/183112",
      "image": "https://gorkhapatraonline.com/storage/media/322416/conversions/meeting-cover-original-thumb.jpg"
    }
  ]
}