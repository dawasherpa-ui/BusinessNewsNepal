{
  "date": "2025-02-24T01:33:02.733Z",
  "news": [
    {
      "slug": "144571",
      "title": "तोरी उत्पादन वृद्धि",
      "timestamp": 1740355200000,
      "source": "gp",
      "content": "दाङमा तोरी उत्पादनमा वृद्धि भएको छ । जिल्लामा तोरी खेती गर्ने किसानसँगै क्षेत्रफल बढ्दा उत्पादनमा वृद्धि भएको कृषि ज्ञान केन्द्र दाङले जनाएको छ ।",
      "longContent": "घोराही समाचारदाताघोराही, फागुन १२ गते । दाङमा तोरी उत्पादनमा वृद्धि भएको छ । जिल्लामा तोरी खेती गर्ने किसानसँगै क्षेत्रफल बढ्दा उत्पादनमा वृद्धि भएको कृषि ज्ञान केन्द्र दाङले जनाएको छ ।केन्द्रका अनुसार आर्थिक वर्ष २०८१/८२ मा १६ हजार ६१५ हेक्टरमा तोरी खेती भएकोमा ३१ हजार ५६८.५ मेट्रिक टन तोरी उत्पादन भएको छ । तोरी खेतीका लागि जिल्लामा गत वर्षभन्दा यस वर्ष करिब दोब्बरले तोरी उत्पादनमा वृद्धि भएको कृषि ज्ञान केन्द्र दाङका वरिष्ठ बाली संरक्षण अधिकृत बस्नेतले जानकारी दिनुभयो । उहाँका अनुसार गत वर्षभन्दा यस वर्ष २०५ हेक्टरभन्दा बढी क्षेत्रफलमा तोरी खेती गरिँदा करिब १३ हजार २५.२ मेट्रिक टन तोरी उत्पादन वृद्धि भएको छ । आव २०८०/८१ मा १६ हजार ४१० हेक्टर क्षेत्रफलमा तोरी खेती हुँदा १८ हजार ५४३.३ मेट्रिक टन तोरी उत्पादन भएको थियो । तोरीको उन्नत जातको बिउ प्रयोग, सिँचाइको व्यवस्थासँगै सल्फरको प्रयोग गरिएका कारण उत्पादन वृद्धि भएको बाली संरक्षण अधिकृत बस्नेतले बताउनुभयो । तोरी बालीका लागि सल्फरको प्रयोग उपयुक्त मानिन्छ । जिल्लामा घोराही क्षेत्रसँगै देउखुरी र पश्चिम दाङको शान्तिनगर, दङ्गीशरण गाउँपालिका, बबई गाउँपालिकाका विभिन्न क्षेत्रमा तोरीको व्यावसायिक खेती हुने गर्छ । दैनिक भान्सामा प्रयोग हुने तोरीको उत्पादनसँगै बिक्री गर्दा मूल्य राम्रो आउने भएपछि पछिल्लो समय तोरी खेती गर्ने किसान बढ्दै गएका छन् । तोरी खेतीमा किसानलाई प्राविधिकसँगै उन्नत जातको तोरीको बिउ सहयोग हुन थालेपछि जिल्लामा तोरी खेतीसँगै उत्पादनमा वृद्धि भएको बताउँदै अधिकृत बस्नेतले भन्नुभयो, “छोटो समयमा राम्रो अम्दानीसँगै बिक्रीमा समस्या नहुने धेरै किसानले तोरी खेती गर्न थालेका छन् ।” तेलका लागि तोरीको जिल्लाबाहिर समेत माग भएको र पछिल्लो समय सुपरजोन कार्यक्रम अन्तर्गत सरकारले लगानी गर्दै आएको छ । कृषि ज्ञान केन्द्र दाङले बालीवस्तु विशेष सघन व्यावसायिक उत्पादन क्षेत्र विकास कार्यक्रम अन्तर्गत यस वर्ष जिल्लामा ९० हेक्टर क्षेत्रफलका लागि पाँच क्विन्टल उन्नत जातको तोरीको बिउ किसानलाई वितरण गरिएको वरिष्ठ बाली संरक्षण अधिकृत बस्नेतले बताउनुभयो । उक्त कार्यक्रम अन्तर्गत घोराही उपमहानगरपालिका–७, घुस्रा र शान्तिनगर गाउँपालिका–१ र २ का किसानलाई तोरीको बिउ निःशुल्क रूपमा वितरण गरिएको थियो । तोरीको बिउसँगै किसानलाई तालिम र आवश्यक पर्ने सामग्री पनि प्रदान गरिएको उहाँले बताउनुभयो । उहाँका अनुसार जिल्लामा प्रतिक्विन्टल १४ हजार रुपियाँका दरले तोरी बिक्री हुने छ ।",
      "link": "https://gorkhapatraonline.com/news/144571",
      "image": "https://gorkhapatraonline.com/storage/media/254931/conversions/tori-kheti-original-thumb.jpg"
    },
    {
      "slug": "144570",
      "title": "कोशी प्रदेशमा लक्ष्य अनुसार राजस्व",
      "timestamp": 1740355200000,
      "source": "gp",
      "content": "कोशी प्रदेश सरकारले चालु आर्थिक वर्ष २०८१/८२ को अर्धवार्षिक समीक्षा अवधिमा लक्ष्य अनुसार राजस्व सङ्कलन गरेको छ ।",
      "longContent": "विराटनगर समाचारदाताविराटनगर, फागुन १२ गते । कोशी प्रदेश सरकारले चालु आर्थिक वर्ष २०८१/८२ को अर्धवार्षिक समीक्षा अवधिमा लक्ष्य अनुसार राजस्व सङ्कलन गरेको छ । चालु आवमा चार अर्ब ५८ करोड रुपियाँ राजस्व आम्दानी हुने अनुमान गरेकोमा अर्धवार्षिक अवधि माघ मसान्तसम्म ५० प्रतिशतभन्दा बढी दुई अर्ब ४५ करोड रुपियाँ आम्दानी गरेको आर्थिक मामिला तथा योजनामन्त्री रामबहादुर मगरले जानकारी दिनुभयो । प्रदेशको आर्थिक अवस्थाबारे मन्त्री रानाले कोशी प्रदेश सभालाई जानकारी गराउँदै राजस्व आम्दानी अझ बढाउनुपर्ने आवश्यकता रहेको बताउनुभयो । उहाँले भ्यु टावर, पार्क, रिफ्रेसमेन्ट सेन्टर जस्ता आयोजनालाई निजी क्षेत्रसँग साझेदारी गरेर राजस्व आम्दानी गर्ने आधार बनाउनुपर्ने बताउनुभयो । यस्तै कोशी प्रदेशले चालु आवको छ महिनामा २८.४ प्रतिशत बजेट खर्च गरेको छ । सरकारले पुँजीगततर्फ भने १९.४ प्रतिशत मात्र बजेट खर्च भएको जानकारी उहाँले दिनुभयो । यद्यपि यो खर्च गत आव २०८०/८१ को सोही अवधिको तुलनामा बढी हो । गत वर्षको यस अवधिमा कुल बजेट खर्च २५.१ प्रतिशत भएको थियो भने पुँजीगत खर्च १७.३ प्रतिशत मात्र थियो । चालु आव २०८१/८२ मा कोशी प्रदेश सरकारले विनियोजन गरेको ३५ अर्ब २७ करोड ९३ लाख रुपियाँ बजेटमध्ये अहिलेसम्म १० अर्ब दुई करोड २८ लाख रुपियाँ खर्च गरिसकेको छ । जसमध्ये पुँजीगततर्फ तीन अर्ब २१ करोड तीन लाख र चालुतर्फ चार अर्ब ९७ करोड ६० लाख रुपियाँ खर्च गरिसकेको छ । गत वर्ष प्रदेशलाई प्राप्त भएको समपूरक, ससर्त र विशेष अनुदानको रकम खर्च नभई बचत भएको एक अर्ब ९६ करोड ८८ लाख रुपियाँ सङ्घीय सञ्चित कोषमा फिर्ता गरी सरकारले त्यसलाई चालु खर्चमै समावेश गरेको छ । कोशी प्रदेश सरकारले गत वर्षको तुलनामा सङ्घबाट प्राप्त हुने अनुदान रकम घटेर प्राप्त भएको जनाएको छ । समीक्षा अवधिमा अनुदान आय लक्ष्यको ४६.२ प्रतिशत मात्र रहेको छ । यस पटक पनि करिब २५ प्रतिशत अनुदान कटौती हुने र त्यसले चालु वर्षमा विभिन्न योजना र कार्यक्रममा विनियोजन भएको बजेटले ती कार्यक्रम सम्पन्न गर्न सक्ने अवस्था नहुने मन्त्री मगरले प्रदेश सभालाई जानकारी गराउनुभयो । उहाँले चालु आवमा ३५ अर्ब २७ करोड ९३ लाख रुपियाँको बजेट प्रस्तुत गरेकोमा ३० अर्ब ४७ करोड रुपियाँ मात्र आम्दानी हुने संशोधित अनुमान प्रस्तुत गर्नुभयो । त्यसबाट झन्डै पाँच अर्ब बराबरका विकास योजना सञ्चालन गर्न सक्ने अवस्था नरहेको र विपत्बाट भएको क्षति पुनर्निर्माणका लागि पनि प्रस्तुत योजना कटौती गरेरै काम गर्नुपर्ने भएकाले प्रदेश सरकारलाई स्रोतको अधिक चाप परिरहेको मन्त्री मगरले जानकारी दिनुभयो ।",
      "link": "https://gorkhapatraonline.com/news/144570",
      "image": "https://gorkhapatraonline.com/storage/media/254930/conversions/koshi-pradesh-original-thumb.jpg"
    },
    {
      "slug": "144569",
      "title": "नेप्सेको सिइओ खुला प्रतिस्पर्धाबाट ल्याइने",
      "timestamp": 1740355200000,
      "source": "gp",
      "content": "नेपाल स्टक एक्सचेन्ज लिमिटेड (नेप्से) को प्रमुख कार्यकारी अधिकृत (सिइओ) को रिक्त पदमा खुला प्रतिस्पर्धाद्वारा पदपूर्ति गर्ने प्रयोजनका लागि तीन सदस्यीय समिति गठन भएको छ ।",
      "longContent": "गोरखापत्र समाचारदाताकाठमाडौँ, फागुन १२ गते । नेपाल स्टक एक्सचेन्ज लिमिटेड (नेप्से) को प्रमुख कार्यकारी अधिकृत (सिइओ) को रिक्त पदमा खुला प्रतिस्पर्धाद्वारा पदपूर्ति गर्ने प्रयोजनका लागि तीन सदस्यीय समिति गठन भएको छ । उपप्रधानमन्त्री एवं अर्थमन्त्री स्तरीय निर्णय अनुसार समिति गठन भएको अर्थमन्त्रीको सचिवालयले जनाएको छ । अर्थ मन्त्रालयका सहसचिव सेवन्तक पोखरेल संयोजक रहनुभएको समितिमा अर्थ मन्त्रालयका सहसचिव अमृत लम्साल सदस्य र विज्ञ सदस्यका रूपमा डा. खोमराज खरेल हुनुहुन्छ ।यसैबिच उपप्रधानमन्त्री एवं अर्थमन्त्री विष्णुप्रसाद पौडेल आइतबारदेखि अर्थ मन्त्रालयको नियमित काममा फर्किनुभएको छ । फागुन ३ गते पोखरा महानगरपालिकाले आयोजना गरेको पोखरा भ्रमण वर्ष २०२५ को औपचारिक घोषणाका क्रममा बेलुन विस्फोटमा परी उहाँ घाइते हुनुभएको थियो । कीर्तिपुरस्थित बर्न अस्पतालमा दुई दिन सघन उपचारपछि उहाँ डिस्चार्ज हुनुभएको थियो । त्यसपछि अत्यावश्यक काम भने निवासबाट गर्दै आउनुभएको थियो ।",
      "link": "https://gorkhapatraonline.com/news/144569",
      "image": "https://gorkhapatraonline.com/storage/media/254929/conversions/Nepal_Stock_exchange_NEPSE-original-thumb.jpg"
    },
    {
      "slug": "144568",
      "title": "विदेशबाट आउनेले ल्याएका सामग्रीको आर्थिक स्रोत खोजिनुपर्ने",
      "timestamp": 1740355200000,
      "source": "gp",
      "content": "भन्सार विभागका महानिर्देशक महेश भट्टराईले विदेशबाट फर्किने नेपालीले ल्याएका सुन, मोबाइल, ल्यापटप, क्यामरालगायतका सामग्रीको आम्दानीको स्रोत खोजिनुपर्ने बताउनुभएको छ ।",
      "longContent": "काठमाडौँ, फागुन १२ गते । भन्सार विभागका महानिर्देशक महेश भट्टराईले विदेशबाट फर्किने नेपालीले ल्याएका सुन, मोबाइल, ल्यापटप, क्यामरालगायतका सामग्रीको आम्दानीको स्रोत खोजिनुपर्ने बताउनुभएको छ ।प्रतिनिधि सभा अन्तर्गत अर्थ समितिको आइतबारको बैठकमा महानिर्देशक भट्टराईले मुख्य गरी दुबई र हङकङबाट सुन तस्करी हुने गरेको देखिएको उल्लेख गर्दै झिटीगुन्टासम्बन्धी कानुनले तोके अनुसार वैध रूपमा ल्याइने सुनसहितका सामग्रीको पनि आर्थिक स्रोत खोजिनुपर्ने बताउनुभयो । “झिटीगुन्टासम्बन्धी कानुनले महिलाका लागि ५० ग्राम र पुरुषको हकमा २५ ग्राम सुन ल्याउन सक्ने व्यवस्था गरेको छ । हप्ता दिनका लागि दुबई घुम्न गएकाले त्यहाँबाट फर्किंदा ५० ग्राम सुन, दुई वटा आइफोन, कम्प्युटर, क्यामरालगायतका सामग्री लिएर आउने प्रवृत्ति छ । दुबई र हङकङका विमानस्थलमा सुन पठाउने गिरोह नै हुनु पर्छ,” भट्टराईले भन्नुभयो, “विदेशमा घुम्न जानेले नेपालबाट बढीमा दुई हजार पाँच सय अमेरिकी डलर बराबर मात्रै लिएर गएका हुन्छन् । एक हप्तापछि फर्किंदा अमेरिकी डलर पाँच हजार बराबरको सुन लिएर आउँछन् । झिटीगुन्टा कानुनले तोकेको मापदण्डभित्रै भए पनि त्यसको आर्थिक स्रोत खोज्ने हो भने यो सरासर तस्करीका रूपमा लिन सकिन्छ ।”नेपाल राष्ट्र बैङ्कले वाणिज्य बैङ्कलाई प्रतिदिन २० किलोसम्म सुन आयात गर्न दिने गरेको बताउँदै झिटीगुन्टाका रूपमा दैनिक त्योभन्दा बढी परिमाणको सुन नेपाल आइरहेको उहाँले उल्लेख गर्नुभयो । “म त्रिभुवन अन्तर्राष्ट्रिय विमानस्थलको प्रमुखका रूपमा रहँदा त्यहाँ एक दिनमा २२ किलोसम्म सुन झिटीगुन्टाका रूपमा आएको भेटियो । त्यो सुन गरगहनाका रूपमा व्यक्तिगत प्रयोगका लागिभन्दा पनि अधिकांश बजारमा जाने गर्छ,” भट्टराईले भन्नुभयो ।बैठकमा अर्थ समितिका सभापति सन्तोष चालिसेले त्रिभुवन विमानस्थल भन्सारबाट अवैध सुन भित्रिने गरेकाले वैध रूपमा ल्याइएको सुनलाई पनि भन्सार कर्मचारीले दुःख दिने गरेको व्यापक गुनासो आइरहेको बताउनुभयो । उहाँले यसबारे महानिर्देशक भट्टराईसँग जवाफ माग्नुभएको थियो । जवाफमा महानिर्देशक भट्टराईले झिटीगुन्टा कानुनले वैध मानेको सामग्रीको पनि कुन आर्थिक स्रोतबाट खरिद भएको हो भनेर जाँचबुझ गर्नुपर्ने आवश्यकता औँल्याउनुभयो । अर्थ समितिले आज भन्सारसम्बन्धी कानुनलाई संशोधन र एकीकरण गर्न बनेको विधेयक, २०८० माथि संशोधनकर्ता सांसदहरूसँग छलफल गरेको हो । संशोधनकर्ता सांसद महेशकुमार बर्तौलाले विधेयकले अन्तर्राष्ट्रिय व्यापारलाई मात्र नभई आन्तरिक व्यापारलाई पनि सहजीकरण गर्ने विषय कानुनमा अटाउनुपर्नेमा जोड दिनुभयो । त्यस्तै भन्सारमा वस्तु घोषणा गर्दा व्यापारीका प्रतिनिधिको ठाउँमा स्वयम् व्यापारी उपस्थित भएर घोषणा गरिनुपर्ने व्यवस्था कानुनमा राख्नुपर्ने उहाँले सुझाव दिनुभयो ।बैठकमा सांसदहरू ज्ञानेन्द्रबहादुर कार्की सूर्यबहादुर थापा क्षेत्री, गङ्गा कार्कीलगायतले यस विधेयकमाथिको छलफल यथाशीघ्र सक्नुपर्ने धारणा राख्नुभएको थियो । भन्सार जाँचपास प्रक्रियालाई थप प्रविधिमैत्री र सहज बनाउन तथा नेपाल पक्ष राष्ट्र रहेको क्योटो महासन्धि अनुकूल हुने गरी भन्सार ऐन संशोधन आवश्यक रहेको भन्दै सरकारले यो विधेयक ल्याएको जनाएको छ ।नेपाल संशोधित क्योटो महासन्धि सम्झौता र विश्व व्यापार सङ्गठनको व्यापार सहजीकरण सम्झौताको पक्ष राष्ट्र हो । यी सम्झौता अनुसार संशोधित क्योटो महासन्धिका प्रावधानमध्ये सामान्य प्रावधान सदस्य भएको तीन वर्षभित्र तथा सङ्क्रमणकालीन मापदण्ड पाँच वर्षभित्र कार्यान्वयनमा ल्याइसक्नुपर्ने महासन्धिमा उल्लेख छ । त्यस्तै व्यापार सहजीकरणका लागि भन्सारसँग सम्बन्धित प्रावधानहरू भन्सार ऐन नियमबाट सम्बोधन गर्न आवश्यक रहेको भन्दै सरकारले यो विधेयक ल्याएको हो ।",
      "link": "https://gorkhapatraonline.com/news/144568",
      "image": "https://gorkhapatraonline.com/storage/media/254928/conversions/333-original-thumb.jpg"
    },
    {
      "slug": "144567",
      "title": "बँदेल र बङ्गुरको ठिमाहा योजना अलपत्र",
      "timestamp": 1740355200000,
      "source": "gp",
      "content": "बँदेल र बङ्गुरको ठिमाहा विकासका लागि नीति बने पनि कार्यविधि नबन्दा अनुसन्धान तथा व्यावसायिक उत्पादन अघि बढ्न सकेको छैन ।",
      "longContent": "कविराज घिमिरेहिले, फागुन १२ गते । बँदेल र बङ्गुरको ठिमाहा विकासका लागि नीति बने पनि कार्यविधि नबन्दा अनुसन्धान तथा व्यावसायिक उत्पादन अघि बढ्न सकेको छैन । सरकारले जारी गरेको राष्ट्रिय पशुपन्छी प्रजनन नीति, २०७८ को दफा १०.७.४ अनुसार, नस्ल सुधारका लागि स्थानीय तथा जङ्गली जातबिच संसर्ग गराउने (क्रस गराउने) अनुमति दिइएको छ । जहाँ बँदेल र बङ्गुरबिच क्रस गराउन पाइने उल्लेख छ तर नीति जारी भएको तीन वर्ष बित्न लाग्दासमेत कार्यविधि नबन्दा अनुसन्धान कार्य नै अघि बढ्न सकेको छैन ।  बङ्गुर अध्ययन तथा अनुसन्धानको जिम्मा पाएको देशको एक मात्र राष्ट्रिय बङ्गुर अनुसन्धान कार्यक्रम, पाख्रीबास धनकुटाले कार्यविधि नबन्दा अनुसन्धानको काम अघि बढाउन नसकिएको जनाएको छ । केन्द्रका प्रमुख डा. मनोजकुमार शाहका अनुसार केन्द्र अनुसन्धानका लागि तयार रहे पनि कसरी गर्ने बँदेल कहाँबाट ल्याउने भन्ने कार्यविधि नहुँदा समस्या परेको छ । आफूहरू प्राविधिक पूर्वाधार सम्पूर्ण रूपले तयार भएको जनाउँदै उहाँले यो अनुसन्धान गर्न सके देशले एउटा नयाँ जात पाउने र कृषक थप व्यावसायिक बन्नेमा अहिलेसम्म काम अगाडि बढाउन नपाएको गुनासो गर्नुभयो ।बँदेल र बङ्गुरको ठिमाहा गराउँदा छिटो वृद्धि हुने जात विकास, मासु उत्पादनमा वृद्धि, रोग प्रतिरोधी क्षमता बढ्ने, आयातमा निर्भरता घटाउने, कृषकको आम्दानी वृद्धि गर्ने एक नयाँ उन्नत जात उत्पादन हुने छ । जसले नेपालका कृषकलाई प्रत्यक्ष लाभ पु¥याउने छ । नेपालमै विकास भएको नयाँ जातले मासु उत्पादनमा आत्मनिर्भरता ल्याउन मद्दत गर्ने जनाइएको छ । सरकारले राष्ट्रिय पशुपन्छी प्रजनन नीति, २०७८ जारी गर्दा उत्साहित कृषकमा अहिले भने यो नीति कार्यान्वयन नहुने हो कि भन्ने चिन्ता देखिन थालेको छ । प्रजनन नीति जारी भएको तीन वर्ष बित्दा पनि काम सुरु नभएकाले यो नीति नीतिमै मात्र सीमित हुने कार्यान्वयन नहुने अवस्था आएको बङ्गुर व्यवसायी सङ्घ धनकुटाका अध्यक्ष रुझान राईको भनाइ छ । “नीति त आयो केही होला भन्ने आशासमेत पलाएको थियो तर अहिलेसम्म यसको अनुसन्धानसमेत अघि बढ्न नसकेको भन्ने बुझेका छौँ, यो दुःखद छ । यो चाँडो सुरु हुनु पर्छ,” राई भन्नुहुन्छ । यो नीति कार्यान्वयनमा आएर नयाँ जात सिफारिस भएको त्यो जातले उपभोक्ता बढ्ने कृषक तथा व्यापारीको भनाइ छ । स्थानीय कृषक दिलकुमार देवानका अनुसार स्थानीय जात नमासी बँदेल र बङ्गुर क्रस गराई नयाँ जाति भित्र्याउन आवश्यक छ । नेपालमा बँदलेको मासुको माग उच्च छ । बँदेल चोरीसिकारी तथा मासु उपभोगमा प्रतिबन्ध छ । यो अनुसन्धान हुन सके कृषकले त्यसको फाइदा लिन सक्ने बताइन्छ ।",
      "link": "https://gorkhapatraonline.com/news/144567",
      "image": "https://gorkhapatraonline.com/storage/media/254927/conversions/bangur-badel-2(1)-original-thumb.jpg"
    },
    {
      "slug": "144566",
      "title": "ग्यास आयात वृद्धि",
      "timestamp": 1740355200000,
      "source": "gp",
      "content": "बजारमा खाना पकाउने एलपी ग्यासको आयात बढेको छ । भन्सार विभागको तथ्याङ्क अनुसार चालु आर्थिक वर्ष २०८१/८२ को सात महिना (साउन–माघ) मा ३५ अर्ब ४७ करोड ६५ लाख ७५ हजार रुपियाँ बराबरको तीन लाख १४ हजार ३४१ मेट्रिक टन ग्यास आयात भएको छ ।",
      "longContent": "गोरखापत्र समाचारदाताकाठमाडौँ, फागुन १२ गते । बजारमा खाना पकाउने एलपी ग्यासको आयात बढेको छ । भन्सार विभागको तथ्याङ्क अनुसार चालु आर्थिक वर्ष २०८१/८२ को सात महिना (साउन–माघ) मा ३५ अर्ब ४७ करोड ६५ लाख ७५ हजार रुपियाँ बराबरको तीन लाख १४ हजार ३४१ मेट्रिक टन ग्यास आयात भएको छ । सो परिमाणमा ग्यास आयात गरेर छ अर्ब ६१ करोड ६५ लाख ३२ हजार रुपियाँ राजस्व सङ्कलन भएको छ । गत वर्ष सो अवधिमा ३० अर्ब ३१ करोड २४ लाख १७ हजार रुपियाँ बराबरको दुई लाख ९८ हजार ९७५ मेट्रिक टन आयात भएको थियो । गत वर्षको तुलनामा पाँच अर्ब रुपियाँ बराबरको १६ हजार मेट्रिक टन बढी ग्यास आयात भएको तथ्याङ्कले देखाएको छ । बजारमा खपत बढेसँगै ग्यासको आयातमा वृद्धि भएको हो । नेपाल आयल निगमले मासिक ४५ हजार मेट्रिक टन ग्यासको कोटा निर्धारण गरेको छ । सोही कोटा अनुसार व्यवसायीले ग्यास आयात गर्दै आएका छन् । निगमका प्रवक्ता मनोजकुमार ठाकुरले चिसो मौसममा बजारमा ग्यासको खपत धेरै हुँदा आयातमा समेत वृद्धि भएको जानकारी दिनुभयो । पछिल्लो समय गाउँ गाउँमा समेत ग्यासको प्रयोग हुन थालेपछि खपत बढ्दै गएको छ । मुलुकभर ४४ प्रतिशत घरधुरीमा ग्यासको प्रयोग हुने गर्छ । नेपाल एलपी ग्यास उद्योग सङ्घका अध्यक्ष शिवप्रसाद घिमिरेले चिसोमा ग्यासको खपत १० देखि १५ प्रतिशतले बढ्ने गरेको जानकारी दिनुभयो । गर्मी मौसमको तुलनामा चिसो मौसममा ग्यासको खपत धेरै हुने हुँदा ग्यासको आयातमा समेत वृद्धि भएको उहाँले जानकारी दिनुभयो । सरकारले विद्युत्को प्रयोग बढाएर ग्यासको आयात घटाउने लक्ष्य लिए पनि ग्यासको आयात भने बढ्दै गएको छ । पछिल्लो समय घर घरमा विद्युतीय चुलो (इन्डक्सन) को प्रयोगसमेत बढ्दै गएको छ । खाना पकाउनका लागि बिजुलीको प्रयोग भए पनि ग्यासको खपतसमेत बढ्दै गएको तथ्याङ्कले देखाएको छ । गत आव २०८०/८१ मा ५५ अर्ब ६१ करोड ८४ लाख २५ हजार रुपियाँ बराबरको पाँच लाख २४ हजार २०४ मेट्रिक टन ग्यास आयात भएको थियो । ५९ वटा ग्यास उद्योगले भारतका विभिन्न रिफाइनरी केन्द्रबाट ग्यास आयात गर्ने गरेका छन् । बजारमा प्रतिसिलिन्डर ग्यासको मूल्य एक हजार ९१० रुपियाँ रहेको छ ।",
      "link": "https://gorkhapatraonline.com/news/144566",
      "image": "https://gorkhapatraonline.com/storage/media/254926/conversions/21123-original-thumb.jpg"
    },
    {
      "slug": "144564",
      "title": "‘ग्रे लिस्ट’ बाट बाहिरिने तयारी",
      "timestamp": 1740355200000,
      "source": "gp",
      "content": "सम्पत्ति शुद्धीकरण निवारणका मापदण्ड पूरा नगर्दा अन्तर्राष्ट्रिय रूपमा सूक्ष्म निगरानीको सूची (ग्रे लिस्ट) मा नेपाललाई समावेश गरिएपछि सरोकारवाला निकायले यसबाट मुक्त हुन विभिन्न प्रयास थालेको बताएका छन् ।",
      "longContent": "काठमाडौँ, फागुन १२ गते । सम्पत्ति शुद्धीकरण निवारणका मापदण्ड पूरा नगर्दा अन्तर्राष्ट्रिय रूपमा सूक्ष्म निगरानीको सूची (ग्रे लिस्ट) मा नेपाललाई समावेश गरिएपछि सरोकारवाला निकायले यसबाट मुक्त हुन विभिन्न प्रयास थालेको बताएका छन् । फाइनान्सियल एक्सन टास्क फोर्स (एफएटिएफ) ले नेपाललाई आगामी दुई वर्षका लागि यस्तो सूचीमा समावेश गरेपछि सो समयअघि नै बाहिरिने प्रयास नेपालको छ । अवैध रूपमा वा आपराधिक क्रियाकलापबाट आर्जित सम्पत्तिलाई वैध बन्न नदिने तथा आतङ्ककारी गतिविधिमा यस्तो सम्पत्ति लगानी हुन नदिने क्षमताको पर्याप्त विकास नगरेको भन्दै नेपाललाई यस्तो सूचीमा राखिएको हो । एफएटिएफले यो सूची सार्वजनिक गरेलगत्तै उपप्रधानमन्त्री तथा अर्थमन्त्री विष्णुप्रसाद पौडेलले निर्धारित समयभन्दा अघि नै नेपाल ग्रे लिस्टबाट बाहिरिने बताइसक्नुभएको छ । यसबाहेक एफएटिएफले समेत यो सूचीबाट बाहिरिन उच्चस्तरीय राजनीतिक प्रतिबद्धता प्राप्त गरेको भन्दै केही सर्त पूरा गरे नेपाल यो सूचीबाट बाहिरिन सक्ने सङ्केत पनि दिएको छ । नेपालले करिब दुई वर्षपहिलेदेखि नै ग्रे लिस्टमा नपर्ने गरी विभिन्न प्रयास गरेको थियो । सम्पत्ति शुद्धीकरणसँग सम्बन्धित विभिन्न कानुनी प्रबन्ध पनि नेपालले गरिसकेको हो तर अहिले एफएटिएफले ती प्रयास पर्याप्त र परिणाममुखी नभएको भन्दै सूक्ष्म निगरानी सूचीमा राखेको हो । उसले विभिन्न सात बुँदामा अझै सुधार गर्नुपर्ने सुझाएको छ । एफएटिएफले सम्पत्ति शुद्धीकरणसम्बन्धी बुझाइमा सुधार, बैङ्क तथा वित्तीय संस्थाहरू, सहकारी, क्यासिनो घरजग्गा कारोबार क्षेत्रमा प्रभावकारी अनुगमन हुनुपर्ने सुझाएको छ । त्यस्तै गरी सम्पत्ति शुद्धीकरणको अनुसन्धानका लागि प्रशासनिक संरचनाको क्षमता विस्तारदेखि अनुसन्धान र अभियोजनमा सुधार गर्नुपर्ने पनि सुझाइएको छ । आपराधिक गतिविधि तथा विनाशकारी हतियारमा हुन सक्ने लगानी प्रतिबन्धका लागि प्राविधिक कमजोरी पनि सम्बोधन गर्न आवश्यक रहेको औँल्याइएको छ । सरकारले यी विषयमा सुधार गर्न आवश्यक तयारी गरिरहेको सम्पत्ति शुद्धीकरण अनुसन्धान विभागका महानिर्देशक सुमन दाहाल बताउनु हुन्छ । “हामीले सम्पत्ति शुद्धीकरण निवारणका लागि विभिन्न प्रयास गर्दै आएका छौँ,” उहाँले भन्नुभयो, “एफएटिएफका सातबुँदे सुझाव हामी छिट्टै परिपालना गर्ने अवस्थामा छौँ ।”  यस्तो छ बाहिरिने योजनासूक्ष्म निगरानी सूचीमा राख्दै गर्दा एफएटिएफले नेपालबाट सम्पत्ति शुद्धीकरण निवारणका लागि उच्चस्तरीय राजनीतिक प्रतिबद्धता प्राप्त भएकाले यससम्बन्धी मापदण्ड पूर्ण पालना हुने अपेक्षा पनि गरेको छ । यस्तो प्रतिबद्धता करिब दुई महिना पहिले नै प्रधानमन्त्री कार्यालयमा सबै दलका प्रमुख, उच्च प्रशासक सम्मिलित बैठकमार्फत जनाइएको थियो । त्यसपछि अर्थमन्त्री विष्णुप्रसाद पौडेलले एफएटिएफलाई पत्राचार गरी सम्पत्ति शुद्धीकरण निवारणका सबै सर्त पूरा गर्ने प्रतिबद्धता जनाउनुभएको थियो । विभागका महानिर्देशक दाहालका अनुसार सात बुँदाका सबै मापदण्ड पूरा गर्ने गरी थालनी भइसकेको छ । बैङ्क तथा वित्तीय संस्थामा सम्पत्ति शुद्धीकरणसम्बन्धी निगरानी गर्न नेपाल राष्ट्र बैङ्कमा नियमन विभाग बनिसकेको छ । साथै  सहकारी क्षेत्रको निगरानी गर्न सहकारी नियमन प्राधिकरणका लागि अध्यादेशमार्फत कानुनी प्रबन्ध पनि भइसकेको छ । महानिर्देशक दाहालले अब क्यासिनोका लागि पर्यटन विभाग र घरजग्गा कारोबारका लागि मालपोत कार्यालयलाई यो क्षेत्रमा पनि सक्रिय बनाउने तयारी रहेको जानकारी दिनुभयो । “सम्पत्ति शुद्धीकरणको बुझाइ बढाउन हामीले यही वर्षदेखि माघ १४ गते सम्पत्ति शुद्धीकरणविरुद्धको दिवस मनाउन थालेका छौँ,” उहाँले भन्नुभयो, “यो वर्ष नै हामी राष्ट्रियस्तरकै जोखिम मूल्याङ्कन पनि गर्दै छौँ ।”  सम्पत्ति शुद्धीकरण अनुसन्धान विभाग यही उद्देश्यका लागि स्थापित भएको भए पनि विभागको मात्र प्रयास पर्याप्त नहुने सङ्केत एफएटिएफले दिएको छ । यसैलाई सम्बोधन हुने गरी सरोकारका १२ वटा विभिन्न विभाग तथा निकायलाई यस सम्बन्धमा जिम्मेवार निकाय तोकिएको महानिर्देशक दाहालले बताउनुभयो । यस अनुसार एक वर्षमा एक सयभन्दा बढी मुद्दा अनसुन्धान तथा अभियोजना हुने अपेक्षा गरिएको छ । सम्पत्ति शुद्धीकरणको प्रयास भएको प्रमाणित भएमा त्यस्तो सम्पत्ति सरकारीकरण हुने गरी गृह मन्त्रालयले पनि यसमा तयारी थालेको छ । सम्पत्ति जफत गर्न अदालतसरहको अधिकारसहित गृह मन्त्रालयले हालै कसुरजन्य सम्पत्ति व्यवस्थापन विभाग पनि स्थापना गरेको छ । एफएटिएफले सातौँ बुँदामा भनेको आतङ्ककारी तथा विध्वंसात्मक कार्यमा हुने लगानी रोक्न प्राविधिक तयारी पनि पूरा नभएको औँल्याएको छ । यो मापदण्ड पालना हुने गरी गृह मन्त्रालयले पनि टिएफएस (टार्गेटेट फाइनान्सियल स्याङ्सन) सफ्टवेयर पनि प्रयोगमा ल्याउने र यसका लागि परराष्ट्र मन्त्रालयको पनि संलग्नता रहने गरी तयारीमा रहेको उहाँको भनाइ छ ।“हामी एक्कासि ग्रे लिस्टमा परेका पनि होइनौँ, विगत १० वर्षका गतिविधिका आधारमा नेपाल यो सूचीमा परेको हो,” उहाँले भन्नुभयो, “तर हामी हाम्रा तयारी र योजनालाई प्रभावकारी कार्यान्वयनमा ल्यायौँ भने यो सूचीबाट बाहिरिइहाल्छौँ ।”",
      "link": "https://gorkhapatraonline.com/news/144564",
      "image": "https://gorkhapatraonline.com/storage/media/254924/conversions/433-original-thumb.jpg"
    },
    {
      "slug": "144537",
      "title": "नेप्से परिसूचक ११ अङ्कले बढ्दा कारोबार रकम पनि बढ्यो",
      "timestamp": 1740268800000,
      "source": "gp",
      "content": "यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचक दोहोरो अङ्कले बढ्दा कारोबार रकम पनि बढेको छ। नेप्से परिसूचक ११ दशमलव ६६ अङ्कले बढेर दुई हजार सात सय ५५ दशमलव ४० को विन्दुमा कायम भएको हो।",
      "longContent": "काठमाडौँ, फागुन ११ गते। यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचक दोहोरो अङ्कले बढ्दा कारोबार रकम पनि बढेको छ। नेप्से परिसूचक ११ दशमलव ६६ अङ्कले बढेर दुई हजार सात सय ५५ दशमलव ४० को विन्दुमा कायम भएको हो।आज तीन सय २८ कम्पनीको दुई करोड १२ लाख छ हजार कित्ता शेयर एक लाख आठ हजार नौ सय १३ पटक खरिदबिक्री हुँदा रू. ११ अर्ब ५४ करोड ८३ लाख ३७ हजार छ सय १२ बराबरको कारोबार भएको नेप्सेले जनाएको छ।आजको कारोबारमा बैंकिङ शून्य दशमलव शून्य तीन, लगानी एक दशमलव ३३, जीवन बिमा शून्य दशमलव ८६, उत्पादन तथा प्रशोधन दुई दशमलव ७८, म्युचुअल फण्ड शून्य दशमलव शून्य दुई, निर्जीवन बिमा शून्य दशमलव १३ र अन्य समूह तीन दशमलव ७२ प्रतिशतले बढेको छ। अरु सबै समूहको उपसूचक घटेको छ। विकास बैंक शून्य दशमलव ४८, वित्त शून्य दशमलव ४५, होटल तथा पर्यटन शून्य दशमलव ५०, जलविद्युत् शून्य दशमलव ५६, लघुवित्त शून्य दशमलव ६६ र व्यापार समूह एक दशमलव ३२ प्रतिशतले घटेको हो। गार्डियन माइक्रो लाइफइस्योरेन्स लिमिटेडको शेयर मूल्यमा सकारात्मक सर्किट लागेको छ। सबैभन्दा धेरै घट्नेमा भने रिलायन्स फाइनान्स लिमिटेडको शेयर मूल्य सात दशमलव २४ प्रतिशतले घटेको छ।कारोबार रकम र कारोबार भएका शेयर सङ्ख्याका आधारमा सबैभन्दा बढी हिमालयन रिइन्स्योरेन्स लिमिटेडको रू. ९५ करोड ६४ लाख ५१ हजार तीन सय ६६ बराबरको नौ लाख ९० हजार छ सय ७२ कित्ता शेयर किनबेच भएको छ। रासस",
      "link": "https://gorkhapatraonline.com/news/144537",
      "image": "https://gorkhapatraonline.com/storage/media/254871/conversions/nepse-sharemarket-original-thumb.jpg"
    },
    {
      "slug": "144481",
      "title": "यस्तो छ आजको तरकारी र फलफूलको थोक मूल्य",
      "timestamp": 1740268800000,
      "source": "gp",
      "content": "कालिमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ ।  समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ, फागुन ११ गते ।  कालिमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ ।  समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (भारतीय) प्रतिकेजी रु ५०, गोलभेँडा सानो (लोकल) प्रतिकेजी रु ५०, गोलभेँडा सानो (तराई) प्रतिकेजी रु २३, आलु रातो प्रतिकेजी रु ३४, आलु रातो (भारतीय) प्रतिकेजी रु ३२, प्याज सुकेको (भारतीय) प्रतिकेजी रु ७५, गाजर (लोकल) प्रतिकेजी रु ३५, गाजर (तराई) प्रतिकेजी रु २५, बन्दा (लोकल) प्रतिकेजी रु १५, बन्दा (तराई) प्रतिकेजी रु १२, बन्दा (नरिवल) प्रतिकेजी रु १५, काउली स्थानीय प्रतिकेजी रु १८, स्थानीय काउली (ज्यापु) प्रतिकेजी रु २५, काउली (तराई) प्रतिकेजी रु १८, मूला रातो प्रतिकेजी रु ४५, मूला सेतो (लोकल) प्रतिकेजी रु २५, सेतो मूला (हाइब्रिड) प्रतिकेजी रु २०, भन्टा लाम्चो प्रतिकेजी रु २५, भन्टा डल्लो प्रतिकेजी रु ६० कायम भएको छ ।यसैगरी, मटरकोसा प्रतिकेजी रु ६०, घिउ सिमी (लोकल) प्रतिकेजी रु ६५, घिउ सिमी (हाइब्रिड) प्रतिकेजी रु ६५, घिउ सिमी (राजमा) प्रतिकेजी रु ९०, टाटे सिमी प्रतिकेजी रु ५०, तिते करेला प्रतिकेजी रु १५०, लौका प्रतिकेजी रु ६०, घिरौला प्रतिकेजी रु १३०, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु १५, हरियो फर्सी (डल्लो) प्रतिकेजी रु १५, भिण्डी प्रतिकेजी रु ११०, सखरखण्ड प्रतिकेजी ७०, बरेला  प्रतिकेजी रु ४५, पिँडालु प्रतिकेजी रु १००, स्कूस प्रतिकेजी रु ४५, रायो साग प्रतिकेजी रु २०, पालुङ्गो साग प्रतिकेजी ५०, चमसुरको साग रु ५०, तोरीको साग प्रतिकेजी रु १५, मेथीको साग प्रतिकेजी रु ६०, प्याज हरियो प्रतिकेजी रु ४०, बकुला प्रतिकेजी रु ७०, तरुल प्रतिकेजी रु ८०, च्याउ (कन्य) प्रतिकेजी रु १००, च्याउ (डल्ले) प्रतिकेजी रु ४५० निर्धारण गरिएको छ ।ब्रोकाउली प्रतिकेजी रु ४०, चुकुन्दर प्रतिकेजी रु ७०, रातो बन्दा प्रतिकेजी रु ७०, जिरीको साग प्रतिकेजी रु ६०, ग्याठ कोबी प्रतिकेजी रु ४०, सौफको साग प्रतिकेजी रु ६०, पुदिना प्रतिकेजी रु ३००, गान्टे मूला प्रतिकेजी रु ६०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२० र गुन्द्रुक प्रतिकेजी रु ३०० तोकेकोे छ ।समितिले स्याउ (झोले) प्रतिकेजी रु २००, स्याउ (फूजी) प्रतिकेजी रु ३००, केरा (दर्जन) रु १५०, कागती प्रतिकेजी रु १६०, अनार प्रतिकेजी रु ३५०, अङ्गुर (हरियो) प्रतिकेजी रु १८०, अङ्गुर (कालो) प्रतिकेजी रु २५०, सुन्तला (नेपाली) प्रतिकेजी रु १७०, सुन्तला (भारतीय) प्रतिकेजी रु ११०, तरबुजा प्रतिकेजी रु ५०, मौसम प्रतिकेजी रु १५०, जुनार प्रतिकेजी रु ११०, भुइँ कटहर प्रतिगोटा रु १८०, काँक्रो (लोकल) प्रतिकेजी रु १००, काँक्रो (हाइब्रिड) प्रतिकेजी रु ४५, रुख कटहर प्रतिकेजी रु १२०, नासपाती (चाइनिज) प्रतिकेजी रु २४०, मेवा (नेपाली) प्रतिकेजी रु ६०, मेवा (भारतीय) प्रतिकेजी रु १००, अम्बा प्रतिकेजी रु १४०, लप्सी प्रतिकेजी रु १२०, खरबुजा प्रतिकेजी रु ५०, स्ट्रबेरी (भुइऐसेलु) प्रतिकेजी रु ४००, किबी प्रतिकेजी रु ४५० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ७०, खुर्सानी हरियो (बुलेट) प्रतिकेजी रु ९०, खुर्सानी हरियो (माछे) प्रतिकेजी रु ६०, भेडे खुर्सानी प्रतिकेजी रु ८०, लसुन हरियो प्रतिकेजी रु ७०, हरियो धनिया प्रतिकेजी रु ५०, लसुन सुकेको चाइनिज प्रतिकेजी रु ३००, लसुन सुकेको नेपाली प्रतिकेजी रु ३००, छ्यापी सुकेको प्रतिकेजी रु १६०, छ्यापी हरियो प्रतिकेजी रु ६०, ताजा माछा (रहु) प्रतिकेजी रु ४२०, ताजा माछा (बचुवा) प्रतिकेजी रु ३००, ताजा माछा (छडी) प्रतिकेजी रु ३००, राजा च्याउ प्रतिकेजी रु ३०० र सिताके च्याउ प्रतिकेजी रु १००० तोकेको छ । रासस",
      "link": "https://gorkhapatraonline.com/news/144481",
      "image": "https://gorkhapatraonline.com/storage/media/254761/conversions/adrhs-original-thumb.jpg"
    },
    {
      "slug": "144467",
      "title": "‘लुम्बिनी प्रदेश ललितकलाका लागि उर्वर भूमि’",
      "timestamp": 1740268800000,
      "source": "gp",
      "content": "लुम्बिनी प्रदेशस्तरीय ललितकला प्रदर्शनी बुटवलमा सुरु भएको छ ।",
      "longContent": "बुटवल समाचारदाताबुटवल, फागुन ११ गते । लुम्बिनी प्रदेशस्तरीय ललितकला प्रदर्शनी बुटवलमा सुरु भएको छ । मुख्यमन्त्री चेतनारायण आचार्यले प्रदर्शनीको शनिबार उद्घाटन गर्नुभयो । प्रदर्शनीमा चित्र, मूर्ति, लोककलामार्फत लुम्बिनीलाई चिनाउन खोजिएको छ । प्रदेशका १२ जिल्लाका कलाकारले निर्माण गरेका आकृति राखिएका छन् । १२३ जना कलाकारको १८० कलाकृति प्रदर्शनीमा राखिएको हो ।लुम्बिनी प्रदेश ललितकलाका लागि उर्वर भूमि भएको उल्लेख गर्दै मुख्यमन्त्री आचार्यले कला संस्कृति, भाषा, साहित्य तथा सिर्जनाको संरक्षण, संवर्धन र प्रवर्धनबाट समृद्ध प्रदेश निर्माण गर्न सकिने बताउनुभयो । लुम्बिनीको माटोबाट बुद्धको मूर्ति निर्माण गरी विश्व बजारसम्म पुर्‍याउन सकिने भन्दै उहाँले कलाकृति र सिप नयाँ पुस्तामा हस्तान्तरण गर्नु जरुरी रहेको बताउनुभयो । मुख्यमन्त्री आचार्यले प्रदर्शनीमार्फत ललितकला विधाका कलाकृतिको संरक्षण र प्रवर्धन हुने विश्वास व्यक्त गर्नुभयो । “कला कुनै पनि राष्ट्रको पहिचान, संस्कार तथा सभ्यताको अमूल्य सम्पत्ति हो । यस्ता प्रदर्शनीले नेपाली ललितकला क्षेत्रको प्रवर्धन गर्दै नवप्रतिभालाई उत्प्रेरित गर्ने छन्,” उहाँले भन्नुभयो ।नेपाल ललितकला प्रज्ञा–प्रतिष्ठानको आयोजनामा सुरु भएको यो प्रदर्शनी फागुन १४ सम्म सञ्चालन हुने छ । ललितकला प्रज्ञा–प्रतिष्ठानका कुलपति नारदमणि हार्तम्छालीले अनुसन्धान, सिर्जना र सम्मानलाई प्राथमिकतामा राखिएको बताउनुभयो । उहाँले ललितकला क्षेत्रमा नयाँ कलाकार उत्पादन हुनु सुखद पक्ष भएको उल्लेख गर्दै तीन तहका सरकारले कलाकार तथा सिर्जनाकर्ताको पहिचान र प्रवर्धनमा योगदान गर्न आवश्यक रहेको धारणा व्यक्त गर्नुभयो । लुम्बिनी प्रदेश संयोजक दिनेश्वर महतोको अध्यक्षतामा भएको कार्यक्रममा प्रदेश सभा सदस्य भोजप्रसाद श्रेष्ठले बदलिँदो परिस्थितिमा आशाको किरणका रूपमा ललितकलालाई लिनुपर्ने विचार व्यक्त गर्नुभयो । बुटवल उपमहानगरपालिकाका प्रमुख खेलराज पाण्डेले बुटवल उपमहानगरपालिका क्षेत्रभित्रका स्थानीय र ऐतिहासिक पहिचान झल्कने चित्र सार्वजनिक स्थलमा आगामी दिनमा कोरिने बताउनुभयो ।कार्यक्रममा नेपाल व्यावसायिक कलाकार सङ्घ रुपन्देहीका अध्यक्ष दिलीप रसाइली, रुपन्देही उद्योग सङ्घका अध्यक्ष दिलीप सापकोटालगायतले सम्बोधन गर्नुभएको थियो । कलाकार नरबहादुर विकले कार्यक्रम स्थलमा २० मिनेटको अवधिमा कोर्नुभएको चित्र मुख्यमन्त्री आचार्यलाई हस्तान्तरण गर्नुभएको थियो ।",
      "link": "https://gorkhapatraonline.com/news/144467",
      "image": "https://gorkhapatraonline.com/storage/media/254745/conversions/butwal-original-thumb.jpg"
    },
    {
      "slug": "144465",
      "title": "स्वदेशी उत्पादन प्रवर्धनमा खस्यौली बजार",
      "timestamp": 1740268800000,
      "source": "gp",
      "content": "बुटवलको ट्राफिक चोकको एक किनारमा फरकपनको झल्को दिने स्वदेशी वस्तु मात्रै बिक्री हुने खस्यौली बजार सुरु भएको छ ।",
      "longContent": "बुटवल समाचारदाताबुटवल, फागुन ११ गते । बुटवलको ट्राफिक चोकको एक किनारमा फरकपनको झल्को दिने स्वदेशी वस्तु मात्रै बिक्री हुने खस्यौली बजार सुरु भएको छ । स्वदेशी उत्पादनको पहिचान र प्रयोग बढाउन प्रोत्साहन गर्दै खस्यौली बजारको सुरुवात गरिएको हो । बुटवलको पुरानो लक्ष्मी चलचित्र मन्दिरनजिकै स्थानीयले फोहोर फाल्ने खाली जग्गालाई सदुपयोग गर्दै सुरु भएको यो बजारमा स्वदेशमा उत्पादन गरिएका वस्तु मात्रै बिक्रीका लागि राख्ने गरिएको छ । यो बजार हरेक शनिबार बिहान ८ बजेदेखि १२ बजेसम्म सञ्चालन हुन्छ । खस्यौली बजारमा गाउँघरमा उत्पादित तरकारीदेखि स्वदेशी कपडा, नेपाली चिया, कफी, अचार, दुग्धजन्य परिकार, हस्तकलाका सामान र बाँसबाट बनाइएका घरेलु सजावटका सामान बिक्रीका लागि राख्ने गरिएको छ । त्यसै गरी सिस्नो, स्कुस, पिँडालु, फर्सी, सिमी, तरुल, लप्सी, सिलाम, भट्ट, मासको दाल, कोदो, फापरको पिठोलगायतका तरकारी तथा दलहनसमेत खस्यौली बजारबाट खरिद गर्न पाइन्छ । पहिलो दिन खस्यौली बजार सुरु गर्दा जम्मा १२ वटा पसलबाट ग्राहकलाई सेवा दिए पनि एक महिनाको अवधिमा पसलको सङ्ख्या २० पुगेकाले आफूलाई उत्साहित बनाएको यसको अवधारणा ल्याउने समुद्र घिमिरेले बताउनुभयो ।खस्यौली बजारकी व्यवसायी आस्था बुढापिर्थीले नेपाली उनी धागोबाट आफैँले बनाएका टोपी, टप्स, ब्याग, हेन्डब्याग, किरिङ, फूललगायत सामग्री बजारमा बिक्रीका लागि ल्याउने गर्नुभएको छ । उहाँका अनुसार यो बजारमा पसल राखेपछि उपभोक्ताले नेपाली उत्पादन भन्दै चासो लिएर खरिद गर्ने गरेका छन् । त्यसबाट आफू पनि उत्साहित भएको बुढापिर्थीको भनाइ छ । त्यसै गरी रुपन्देहीको शुद्धोधन गाउँपालिकाका सुजन खनालले पनि खस्यौली बजारमा आफैँले घरमै तयार गरेको उत्पादन बिक्रीका लागि राख्दै आउनुभएको छ । उहाँले आफ्नै गाउँ हिरापुरमा आँप र लिचीको व्यावसायिक खेती गर्नुभएको छ । घरमै अचार र मह उत्पादन गरेर खस्यौली बजारमा बिक्री गर्दै आएको र यो बजारबाट आफू प्रभावित भएको उहाँको भनाइ छ । खस्यौली बजारमा कटन र गाँजाको बोक्राबाट बनेको झोला पनि पाइन्छ । यस्तो झोलाको माग काठमाडौँ र विदेशमा समेत राम्रो रहेकाले खस्यौली बजारमा पनि बिक्रीका लागि राखेको व्यवसायी अच्युतराज भण्डारीले बताउनुभयो ।",
      "link": "https://gorkhapatraonline.com/news/144465",
      "image": "https://gorkhapatraonline.com/storage/media/254743/conversions/khaseuli-bajar-original-thumb.jpg"
    },
    {
      "slug": "144464",
      "title": "परिचयपत्रले उत्पादन बिक्री सहज",
      "timestamp": 1740268800000,
      "source": "gp",
      "content": "तुलसीपुर उपमहानगरपालिका–७ का दिया चौधरी बिहानै तुलसीपुर बजारमा तरकारी बिक्री गर्न जानुहुन्छ ।",
      "longContent": "तुलसीपुर समाचारदातातुलसीपुर, फागुन ११ गते । तुलसीपुर उपमहानगरपालिका–७ का दिया चौधरी बिहानै तुलसीपुर बजारमा तरकारी बिक्री गर्न जानुहुन्छ । उहाँलाई बजार क्षेत्रको निश्चित ठाउँमा तरकारी बिक्रीका स्थान तोकिएको छ । २५ वर्षदेखि तरकारी उत्पादन बिक्री गर्दै आएकी चौधरीले किसान परिचयपत्र प्राप्त गरेसँगै तरकारी बिक्रीवितरणमा सजिलो भएको बताउनुभयो । चौधरी मात्रै होइन, १५ वर्षदेखि तरकारी खेती गर्दै आउनुभएका तुलसीपुर–१९ का खिमबहादुर घर्तीमगरले परिचयपत्र वितरणबाट किसान र उपभोक्ता दुवै फाइदामा पुगेको बताउनुभयो । उहाँले किसानले आफैँ तरकारी बिक्रीका लागि स्थान प्राप्त गरेपछि बिचौलियाबाट उपभोक्ता ठगिन रोकिएको बताउनुभयो । उत्पादन गरेको तरकारी गैरकिसानले बजारका विभिन्न ठाउँमा हड्प्दै बिक्रीवितरण गर्न थालेपछि तुलसीपुर उपमहानगरपालिकाले पालिकाभित्र रहेका किसानले उत्पादन गरेका कृषिजन्य वस्तुको बिक्रीवितरणका लागि किसान परिचयपत्रसमेत उपलब्ध गराएको छ । तुलसीपुर उपमहानगरपालिकाका प्रमुख टीकाराम खड्काले बजार क्षेत्रका गैरकिसानले बजारका जुनसुकै ठाउँमा बसेर तरकारी बिक्री गर्न थालेपछि उत्पादन गर्ने किसान मारमा परेकाले किसान परिचयपत्र वितरण गरिएको बताउनुभयो । उहाँले दीर्घकालीन रूपमा समस्या समाधानका लागि पातुखोला पुलदेखि उत्तरतर्फको खाली क्षेत्रमा टहरा निर्माण गरिएको बताउनुभयो । उहाँले क्रमशः बजारका चारै दिशामा किसानले उत्पादन गरेका वस्तुको बिक्रीवितरणका लागि टहरा निर्माण गरिने बताउनुभयो । कृषि शाखाका प्रमुख धनराज गौतमले किसान परिचयपत्र वितरणसँगै किसानले उत्पादन गरेका वस्तुको बिक्रीवितरणमा सहज भएको बताउनुभयो । गौतमका अनुसार तुलसीपुर उपमहानगरपालिका–१, २, ३, ४, ७, ८, १२, १४, १५, १६, १८ र १९ का एक सयभन्दा बढी किसानले आफूले उत्पादन गरेका तरकारी बिक्रीवितरणका लागि किसान परिचयपत्र वितरण गरिएको बताउनुभयो ।",
      "link": "https://gorkhapatraonline.com/news/144464",
      "image": "https://gorkhapatraonline.com/storage/media/254742/conversions/2111-original-thumb.jpg"
    },
    {
      "slug": "144462",
      "title": "सस्तियो काउली किसान चिन्तित",
      "timestamp": 1740268800000,
      "source": "gp",
      "content": "महोत्तरीको बर्दीबास नगरपालिका–९, पशुपतिनगरका शत्रुधन महतोलार्ई अहिले बारीमा फलेको काउली काट्न भ्याइनभ्याइ छ ।",
      "longContent": "बिजलपुरा समाचारदाताबिजलपुरा (महोत्तरी), फागुन ११ गते । महोत्तरीको बर्दीबास नगरपालिका–९, पशुपतिनगरका शत्रुधन महतोलार्ई अहिले बारीमा फलेको काउली काट्न भ्याइनभ्याइ छ । उहाँ जस्तै गाउँका अरू किसान पनि काउली काट्ने र बजारमा लैजाने चटारोमा हुनुहुन्छ तर काउलीको मूल्य घटिरहेकामा किसान चिन्तामा देखिन्छन् ।  “उत्पादन गरेको काउली १० रुपियाँ किलोमा पनि बिकिरहेको छैन, लगानीसमेत नउठ्ने भयो,” महतोको दुःखेसो छ । तीन महिनाअघिसम्म प्रतिकिलो एक सय रुपियाँसम्म बिक्री भएको काउली अहिले एकाएक सस्तिएपछि किसान चिन्तित भएको उहाँको भनाइ छ । वडामा करिब ४३० किसान परिवारले काउली उत्पादन गरेका छन् तर भाउ नपाउँदा लगानी जोखिममा परेको किसानहरूको गुनासो छ । सोही वडाका किसान विदोन महतो पनि बजार पठाउँदा ज्याला पनि नउठ्ने अवस्था आएको बताउनुहुन्छ । “यहाँ यो सिजनमा दैनिक तीन हजार किलोसम्म काउली उत्पादन हुने गरेको छ,” उहाँले भन्नुभयो, “तर बजारमा राम्रो मूल्य नपाउँदा लगानी र ज्यालासम्म नउठ्ने भए पनि घाटा बेहोर्न बाध्य भइयो ।” अहिले व्यापारीलाई प्रतिकिलो काउली आठ रुपियाँका दरले बेच्नु परेको किसानहरूको गुनासो छ । उपभोक्ताले बजारमा काउलीको मूल्य प्रतिकिलो २५ देखि ३० रुपियाँसम्म तिर्नुपरेको छ ।",
      "link": "https://gorkhapatraonline.com/news/144462",
      "image": "https://gorkhapatraonline.com/storage/media/254740/conversions/Kauli-original-thumb.jpg"
    },
    {
      "slug": "144461",
      "title": "उद्योगमा लाइन काट्न रोक",
      "timestamp": 1740268800000,
      "source": "gp",
      "content": "विद्युत् नियमन आयोगले ठुला उद्योगहरूको बक्यौता विद्युत् महसुल उठाउने उद्देश्यले लाइन नकाट्न नेपाल विद्युत् प्राधिकरणलाई निर्देशन दिएको छ ।",
      "longContent": "गोरखापत्र समाचारदाताकाठमाडौँ, फागुन ११ गते । विद्युत् नियमन आयोगले ठुला उद्योगहरूको बक्यौता विद्युत् महसुल उठाउने उद्देश्यले लाइन नकाट्न नेपाल विद्युत् प्राधिकरणलाई निर्देशन दिएको छ । आयोगले प्राधिकरणलाई पत्राचार गर्दै डेडिकेटेड र ट्रङ्क लाइनको बक्यौता महसुल विवादमा तथ्य स्थापित नभएको भन्दै लाइन नकाट्न निर्देशन दिएको हो । आयोगले ऊर्जा जलस्रोत तथा सिँचाइमन्त्री दीपक खड्काको मन्त्रीस्तरीय निर्णयमार्फत गठित प्राडा अरविन्दकुमार मिश्रा समितिको अध्ययन प्रतिवेदन नआउँदासम्म लाइन काट्ने कार्यलाई यथास्थितिमा राख्न निर्देशन दिएको छ । डेडिकेटेड र ट्रङ्क लाइन विवादमा नेपाल विद्युत् प्राधिकरणले ठुला उद्योगले बक्यौता नतिरेकाले लाइन काट्न अनुमति माग्दै गत माघ २८ गते आयोगसमक्ष निवेदन पेस गरेको थियो । आयोगले उद्योगमा लाइन काट्दा रोजगारी र उत्पादनमा असर पर्ने तथा प्राधिकरणकै नियमित महसुल आम्दानीमा नकारात्मक असर पर्ने भन्दै यस्तो निर्देशन दिएको हो । पत्रमार्फत आयोगले बक्यौता रकम जाँच गर्ने प्राविधिक समितिसँग प्राधिकरणले गरेका कामकारबाहीको विवरण पनि उपलब्ध गराउन निर्देशन दिएको छ । आयोगले लाइन काट्न नदिए पनि बक्यौता असुली प्रक्रियालाई भने निरन्तता दिन निर्देशन दिएको छ । आयोगले २०७२ माघदेखि २०७५ वैशाखसम्मको बक्यौता रकमको असुलीको किस्ता विवरण र असुलउपर भएको रकमको विवरण पनि उपलब्ध गराउन प्राधिकरणलाई निर्देश गरेको छ ।",
      "link": "https://gorkhapatraonline.com/news/144461",
      "image": "https://gorkhapatraonline.com/storage/media/254739/conversions/electry-regulation-aayog-1-original-thumb.jpg"
    },
    {
      "slug": "144460",
      "title": "वन्यजन्तुको क्षतिले उखु खेती घट्दै",
      "timestamp": 1740268800000,
      "source": "gp",
      "content": "वन्यजन्तुको क्षति बढ्दै जाँदा बैतडीमा पछिल्लो समय उखु खेती घट्दै गएको छ । बँदेल र बाँदरबाट क्षति बढेको र मेहनत तथा लागत अनुसार फाइदा नहुँदा उखु खेती कम भइरहेको हो ।",
      "longContent": "वासुलिङ समाचारदाताबैतडी, फागुन ११ गते । वन्यजन्तुको क्षति बढ्दै जाँदा बैतडीमा पछिल्लो समय उखु खेती घट्दै गएको छ । बँदेल र बाँदरबाट क्षति बढेको र मेहनत तथा लागत अनुसार फाइदा नहुँदा उखु खेती कम भइरहेको हो । उखु खेती कम भएपछि बैतडीका विभिन्न ठाउँमा सजिलै पाइने स्थानीय गुडको उत्पादन घटेको छ । मङ्सिरदेखि नै स्थानीय बजारमा पाइने बैतडीको गुड पछिल्लो समय मुस्किलले पाइने गरेको छ ।  राति बँदेल र दिउँसो बाँदरले उखु बालीमा क्षति पुर्‍याउन थालेपछि ग्रामीण भेगमा उखु खेती छाड्नु परेको स्थानीय कृषक बताउँछन् । गुड बनाउने भाँडाकुँडा, दाउरा, कोललगायतका सामग्रीको लागत बढेका कारण पनि उखु खेती प्रभावित भएको सुर्नया गाउँपालिका–३ का कृषक देवराज भट्ट बताउनुहुन्छ । आजकल कृषि उपज बिक्रीका लागि समस्या नभए पनि पछिल्ला वर्ष वन्यजन्तुबाट बालीनालीमा क्षति हुने क्रम बढ्दै जाँदा किसानले लाभ लिन नसकेको उहाँले बताउनुभयो । मुस्किलले बँदेल र बाँदरबाट जोगाएको उखु उत्पादनबाट मेहनत अनुसारको मूल्य नपाएको कृषकको गुनासो छ । स्थानीय बजारमा गुड प्रतिकिलो २०५ रुपियाँसम्ममा कारोबार हुँदै आएको छ । उखु पेल्ने मेसिनको एक लाख रुपियाँ हाराहारी मूल्य पर्छ । हिउँदमा अन्य बाली नहुने हुँदा जङ्गली जनावरबाट उखुमा क्षति बढी हुँदै आएको छ । बैतडीका सबै जसो गाउँमा उखु खेती हुँदै आएको छ । डिलासैनी, दोगडाकेदार, पुर्चौडी, सुर्नया र सिगास गाउँपालिका क्षेत्रमा उखु खेती र गुड उत्पादन बढी हुने गरेको छ । यहाँ उखुको मुख्य उत्पादन गुड नै हो ।चिसो ठाउँ तथा लेकतिर मङ्सिरदेखि उखु पेल्न सुरु हुन्छ भने बेँसी तथा औलमा फागुनपछि मात्रै पेल्ने चलन छ । उखु पेल्ने समयमा बसाइँ सरेर तराई तथा सहरतिर गएका पनि तातो गुड खान भन्दै पुख्र्यौली थलो र आफन्तकहाँ पहाडतिर उक्लने गरेका छन् ।“परम्परागत कोलमा पेलेको उखुको रस पाँच/छ घण्टा तामाको ताउलोमा पकाएर बनाइने स्थानीय गुड औषधीका रूपमा समेत लिइन्छ । गाउँमा थोरैले मात्र खेती गर्छन्, धेरै जसो गाउँमा त उखु उत्पादन घरायसी उपयोगमा सीमित भएको छ,” दशरथ चन्द नगरपालिका–१ का कृषक महेन्द्र भट्टले भन्नुभयो, “मेहनत र लगानी बढी हुने भएकाले उखु खेती गर्न समस्या छ ।”स्थानीय गुडको बजार समस्या नभए पनि जनावरले गर्ने क्षति र मेहनत गर्ने जनशक्ति अभावका कारण उत्पादन नै हुन नसकेको कृषि ज्ञान केन्द्र बैतडीले बताएको छ । बैतडीमा २८० हेक्टरमा उखु खेती हुँदै आएको छ । बैतडीमा प्रतिहेक्टर १५ मेट्रिक टन उखु उत्पादन हुने गरेको ज्ञान केन्द्रका सूचना अधिकारी महेश पाण्डेले बताउनुभयो ।पछिल्लो समय युवा जनशक्ति रोजगारीका लागि गाउँ छाडेर बाहिर जानुपर्ने बाध्यता र स्थानीय सरकारले कृषिप्रति उदासीन हुँदा खेती घट्दै गइरहेको सुर्नया गाउँपालिका–२ का अगुवा कृषक नरेन्द्र विष्टले बताउनुभयो ।कृषि ज्ञान केन्द्र प्रमुख हरिदत्त जोशी वन्यजन्तुको क्षति र जनशक्ति अभावका कारण उखु खेती घटेर करेसाबारीमा सीमित भइरहेको बताउनुहुन्छ । “व्यावसायिक उखु खेती छाडेर करेसाबारीमा सीमित भएको छ,” उहाँले भन्नुभयो, “जनावरको क्षतिसँगै फाइदा र जनशक्ति अभावले हरेक वर्ष खेती घट्न थालेको हो ।”",
      "link": "https://gorkhapatraonline.com/news/144460",
      "image": "https://gorkhapatraonline.com/storage/media/254738/conversions/Ukhu-kisan-photo-(1)-original-thumb.jpg"
    },
    {
      "slug": "144459",
      "title": "उत्पादन घट्दा अलैँची निर्यातमा गिरावट",
      "timestamp": 1740268800000,
      "source": "gp",
      "content": "अन्तर्राष्ट्रिय बजारमा उच्च माग भए पनि उत्पादन कम हुँदा अलैँची निर्यातमा कमी आएको छ । भन्सार विभागको तथ्याङ्क अनुसार चालु आर्थिक वर्ष २०८१/८२ को सात महिनामा अलैँची निर्यात बढे पनि परिमाणमा भने कमी आएको छ ।",
      "longContent": "काठमाडौँ, फागुन ११ गते । अन्तर्राष्ट्रिय बजारमा उच्च माग भए पनि उत्पादन कम हुँदा अलैँची निर्यातमा कमी आएको छ । भन्सार विभागको तथ्याङ्क अनुसार चालु आर्थिक वर्ष २०८१/८२ को सात महिनामा अलैँची निर्यात बढे पनि परिमाणमा भने कमी आएको छ । चालु आवको सात महिनामा पाँच अर्ब ३९ करोड ७६ लाख ९० हजार रुपियाँ बराबरको ३० लाख २८ हजार ४९५ किलोग्राम अलैँची निर्यात भएको छ । गत आवको सो अवधिमा चार अर्ब ४४ करोड ३५ लाख २६ हजार रुपियाँको ३१ लाख ८३ हजार ५६० केजी अलैँची निर्यात भएको थियो । अलैँचीले उच्च मूल्य पाउँदा गत वर्षको तुलनामा यस वर्ष झन्डै एक अर्ब रुपियाँ बढीको निर्यात भएको तथ्याङ्कले देखाएको छ ।अलैँची उत्पादक सङ्घका अध्यक्ष निर्मल भट्टराईले यस वर्ष अन्तर्राष्ट्रिय बजारमा अलैँचीले उच्च मूल्य पाए पनि उत्पादन न्यून हुँदा निर्यातमा कमी आएको जानकारी दिनुभयो । “अन्तर्राष्ट्रिय बजारमा प्रतिमन (४० केजी)  अलैँचीको मूल्य एक लाख १२ हजार रुपियाँसम्म पुग्यो,” भट्टराईले भन्नुभयो, “अलैँचीको उत्पादन राम्रो भएको भए ठुलो परिणाममा विदेशी मुद्रा भित्रिने थियो तर उत्पादमा कमी हुँदा निर्यातमा समेत कमी आयो ।” गत वर्षको तुलनामा यस वर्ष २० प्रतिशतले अलैँचीको उत्पादनमा कमी आएको उहाँले भट्टराईले जानकारी दिनुभयो । जलवायु परिवर्तनका कारण समयमा पानी नपर्ने र अलैँचीका बोटमा रोग लाग्दा बोटसँगै गानो कुहिएकाले उत्पादनमा कमी आएको उहाँको भनाइ छ । सङ्घका अनुसार अन्तर्राष्ट्रिय बजारमा एक महिनाअघि प्रतिमन एक लाख १२ हजार रुपियाँ पुगेको अलैँचीको मूल्य हाल एक लाख आठ हजार रुपियाँमा झरेको छ ।सङ्घका अनुसार १८ हेक्टर क्षेत्रफलमा अलैँची खेती हुँदै आएकोमा त्यसबाट वार्षिक पाँच हजार मेट्रिक टन उत्पादन हुने गरेको छ । ४० हेक्टर क्षेत्रफलमा अलैँची खेती हुने सम्भावना रहे पनि विस्तार हुन नसकेको भट्टराईको भनाइ छ । अलैँची खेती विस्तार गर्न सके वार्षिक २५ देखि ३० हजार मेट्रिक टन उत्पादन गर्न सकिने र त्यसबाट दस अर्ब रुपियाँसम्म मुद्रा भित्र्याउन सकिने उहाँले जानकारी दिनुभयो । “यसका लागि सरकारले कृषकलाई सहुलियत ब्याजमा ऋण, कृषि प्राविधिकको व्यवस्था गर्नु पर्छ ।” सङ्घका अनुसार अन्तर्राष्ट्रिय बजारमा यस वर्ष अलैँचीको मूल्य तेब्बरले वृद्धि भएको छ । विगतका वर्षमा प्रतिमन अलैँचीको मूल्य ३० देखि ४० हजार रुपियाँ रहेकोमा बढेर प्रतिमन एक लाख १२ हजार रुपियाँसम्म पुगेको छ । सङ्घका अनुसार अहिलेसम्म ४३ जिल्लामा व्यावसायिक रूपमा अलैँची खेती हुँदै आएको छ । एक लाख २५ हजार परिवार अलैँची खेतीमा आश्रित रहेका छन् ।विभागको तथ्याङ्क अनुसार आव २०८०/८१ मा सात अर्ब ९४ करोड ९६ लाख रुपियाँ बराबरको आठ लाख ३६ हजार ३८९ केजी, आव २०७९/८० मा आठ अर्ब २५ करोड ५९ लाख ९२ हजार रुपियाँ बराबरको ९९ लाख ४६ हजार २६२ केजी र आव २०७८/७९ मा चार अर्ब ७७ करोड ८९ लाख ८९ हजार रुपियाँ बराबरको ५२ लाख ९७ हजार ४४३ किलो अलैँची निर्यात भएको थियो ।नेपालको पूर्वी जिल्लामा उत्पादन हुने अलैँची जर्मनी, भारत, इटाली, पाकिस्तान, अमेरिकालगायतका देशमा निर्यात हुने गर्छ । नेपाली अलैँची निकासी हुने ठुलो बजार भारत नै हो । अलैँची औषधी र मसलाका रूपमा प्रयोग गर्ने गरिन्छ । अन्तर्राष्ट्रिय बजारमा अलैँचीको माग बढ्दै गए पनि खेती गर्ने क्षेत्रफल भने घट्दै गएको छ ।",
      "link": "https://gorkhapatraonline.com/news/144459",
      "image": "https://gorkhapatraonline.com/storage/media/254737/conversions/Alaichi-file-photo-original-thumb.jpg"
    },
    {
      "slug": "144458",
      "title": "विदेशबाट फर्किनेलाई तालिमको तयारी",
      "timestamp": 1740268800000,
      "source": "gp",
      "content": "दक्ष भएर वैदेशिक रोजगारीमा जान चाहने र विदेशबाट फर्किएर देशमै केही गर्ने योजना भएकालाई वैदेशिक रोजगार बोर्डले विभिन्न १८ वटा विधामा निःशुल्क एकमहिने तालिम दिने तयारी गरेको छ ।",
      "longContent": "गोरखापत्र समाचारदाता काठमाडौँ, फागुन ११ गते । दक्ष भएर वैदेशिक रोजगारीमा जान चाहने र विदेशबाट फर्किएर देशमै केही गर्ने योजना भएकालाई वैदेशिक रोजगार बोर्डले विभिन्न १८ वटा विधामा निःशुल्क एकमहिने तालिम दिने तयारी गरेको छ । बोर्डको सचिवालयले वैदेशिक रोजगारीमा जान चाहने एक हजार महिलासहित १६ हजार र वैदेशिक रोजगारीबाट फर्किएका पाँच हजार गरी २१ हजारलाई निःशुल्क तालिम दिने तयारी गरेको हो । यसका लागि बोर्डले तालिमप्रदायक संस्था छनोटको काम अन्तिम चरणमा पुगेको छ । बोर्डका अनुसार वैदेशिक रोजगारीमा जान चाहेका एक हजार महिलालाई आवासीय व्यवस्थासहितको निःशुल्क तालिम दिइने छ । त्यस्तै वैदेशिक रोजगारीमा जाने १५ हजारलाई निःशुल्क तालिम दिने तयारी छ । वैदेशिक रोजगारीका क्रममा विदेशबाट फर्केर स्वदेशमा सिप सिकेर केही गर्न चाहेका पाँच हजारलाई निःशुल्क तालिमको तयारी भएको बोर्डका प्रवक्ता टीकाराम ढकालले जानकारी दिनुभयो  । विगत वर्षदेखि नै देशका सातै प्रदेशमा प्राविधिक शिक्षा तथा व्यावसायिक तालिम परिषद् (सिटिइभिटी) का आङ्गिक शिक्षण संस्थामार्फत छोटो अवधि (एकमहिने) को तालिम सञ्चालन गर्दै आएको बोर्डले यस पटक विदेश जाने र विदेशबाट फर्केका गरी २१ हजारलाई तालिम दिने तयारी गरेको जनाएको छ । वैदेशिक रोजगारीबाट फर्केकालाई तालिम दिँदा विशेष गरी विदेशमा रोजगारीका क्रममा समस्यामा परेकालाई प्राथमिकतामा राखिने बोर्डका प्रवक्ता ढकालले बताउनुभयो । सिटिइभिटीका आङ्गिक शिक्षण संस्थामार्फत पूर्वाधार भए स्थानीय तहमै, नभए सिटिइभिटीको पूर्वाधार जहाँ छ, त्यहाँ तालिम सुरु गरिसकेको उहाँले जानकारी दिनुभयो । साथै तालिममा महिला, जनजाति, आर्थिक हिसाबले विपन्नलाई विशेष प्राथमिकता दिँदै आएको उहाँले जानकारी दिनुभयो । “तालिमलाई व्यवस्थित बनाउन पालिकामा रहेका रोजगार संयोजकले सिफारिस गरेका व्यक्तिलाई छनोट गरिने छ,” उहाँले भन्नुभयो । बोर्डले दिने निःशुल्क तालिममा हाउसकिपिङ, स्टिल फिक्सर, वेटर, सेक्युरिटी गार्ड, मेसन, कुक, प्लम्बर, हाउस पेन्टिङ, स्काफ फोल्डर, गार्मेन्ट, टेलरिङ, सटरिङ कार्पेन्ट्री, असिस्टेन्ट इलेक्ट्रिसियन, असिस्टेन्ट वेल्डर, जुनियर ब्युटिसियन र जुनियर फर्निचर मेकर छन् । बोर्डका अनुसार सुरुमा यस्तो तालिम दिनको तीन घण्टा प्रदान हुँदै आएको थियो । ३९० घण्टाको पूरा कोर्स डिजाइन भएकाले चार महिनाभन्दा बढी लाग्थ्यो । यसमा व्यावहारिक कठिनाइ भएकाले हाल १६० घण्टाको एक महिनाको कोर्स डिजाइन गरिएको छ । बोर्डको समन्वयमा उपलब्ध गराइने सिप देशविदेशमा माग हुने कामकै आधारमा छनोट गरिने बोर्डले जनाएको छ । यस प्रकारका तालिम बोर्डले आउँदो चैतदेखि सञ्चालन गर्ने र असारभित्र सक्ने गरी तयारी गरेको छ । यस पटक यी तालिमका लागि बोर्डले करिब ४५ करोड रुपियाँ रकम छुट्याएको छ ।",
      "link": "https://gorkhapatraonline.com/news/144458",
      "image": "https://gorkhapatraonline.com/storage/media/254736/conversions/435-original-thumb.jpg"
    },
    {
      "slug": "144456",
      "title": "पशु कल्याण ऐन आवश्यक",
      "timestamp": 1740268800000,
      "source": "gp",
      "content": "मानव कल्याणका लागि पशु कल्याण पनि उत्तिकै महत्वपूर्ण भएको भन्दै पशु अधिकारकर्मीले पशु कल्याण ऐन छिट्टै बन्नुपर्नेमा जोड दिएका छन् ।",
      "longContent": "गोरखापत्र समाचारदाताकाठमाडौँ, फागुन ११ गते । मानव कल्याणका लागि पशु कल्याण पनि उत्तिकै महत्वपूर्ण भएको भन्दै पशु अधिकारकर्मीले पशु कल्याण ऐन छिट्टै बन्नुपर्नेमा जोड दिएका छन् । स्नेहाज केयरद्वारा शनिबार राजधानीमा आयोजित कार्यक्रममा सरोकारवालाले हाल कानुन मन्त्रालयमा छलफलको क्रममा रहेको पशु कल्याण ऐन २०८१ बन्नुपर्ने जोड दिएका हुन् । स्नेहाज केयरले सन् २०१५ देखि सडक, बस्तीमा मानव दुव्र्यवहारमा परेका, सडक दुर्घटनामा परेका अलपत्र पशुको उद्धार, उपचार र संरक्षण गर्दै आएको छ । स्नेहाज केयरका संस्थापक स्नेहा श्रेष्ठले आफ्नो घरमा पालेको कुकुरलाई छिमेकीले तातोपानी खन्याउने, कुट्नेलगायतका दुव्र्यवहार गरेपछि त्यसको कानुनी उपचार खोज्ने क्रममा पाएको असीमित दुःखपछि आफ्नो मुखले आफ्ना पीडा व्यक्त गर्न नसक्ने पशुमाथि हुने अत्याचारविरुद्ध बोल्छु भन्दै स्नेहाज केयरको सुरुवात गरेको बताउनुभयो । उहाँले भन्नुभयो, “पशु अधिकार र पशु कल्याण दुई फरक विषय हुन् । पशु कल्याण ऐनले पशुमाथि क्रुर र अमानवीय दुव्र्यवहार गर्न निरुत्साहित गर्छ तर पालेर बेच्नै नपाउनेबारे बोल्दैन ।”पशु अधिकारकर्मी श्रेष्ठले भारत, अमेरिका, स्विडेन, जर्मनी, साइप्रसलगायतले पशु कल्याण ऐन जारी गरेर आफ्नो देशमा पशुमाथि हुने दुव्र्यवहार, हिंसालाई रोकेको तर कुकुर, काग, गाईलाई पुज्ने देश नेपालमा पशु कल्याण ऐन आउन ढिला भइरहनु विडम्बनापूर्ण अवस्था हो भन्नुभयो । कार्यपत्र प्रस्तुत गर्दै उहाँले नेपालमा पशुपन्छीलाई पूजा गर्ने संस्कृति भए पनि मन्दिरमा बलि चढाउने, मनोरञ्जनका लागि साँढे जुधाउने कामलाई परम्पराकै नाममा निरन्तरता दिनु र बोल्न सक्दैनन् भन्दैमा पशुले थोरै गल्ती गर्‍यो भने हदैसम्मको क्रूरतापूर्वक हिंसा गर्नुलाई सामान्य मान्ने प्रवृत्तिविरुद्ध पशु कल्याण ऐनको आवश्यकता रहेको बताउनुभयो । पशु अधिकारकर्मी कपिल काफ्ले नेपालमा पशुमाथि हिंसामा भएमा आकर्षित हुने केही ऐन, कानुन भए पनि सो नीतिमा जरिबाना वा कैद सजायको बिचमा वा शब्द राखिदिँदा गल्ती गर्नेले जरिबाना देखिने गरी वा नदेखिने तवरले सम्बन्धित निकायलाई बुझाउँदै पशुमाथि दुव्र्यवहारको सिलसिला निरन्तर चलाइरहेका बताउनुहुन्छ । सोही कारणले छुट्टै पशु कल्याण ऐन बनाएर बोल्न नसक्ने प्राणीमाथि भइरहेको क्रूरतापूर्ण हिंसामा नियमन गर्नुपर्ने आवश्यकता रहेको उहाँले बताउनुभयो ।कार्यपत्रमा मुलुकी अपराध संहिता २०७४, पशु स्वास्थ्य तथा पशु सेवा ऐन २०५५, पशु ढुवानी मापदण्ड २०६४, पशु कल्याण निर्देशिका २०७३ र पशुपालन असल अभ्यास कार्यान्वयन निर्देशिका, २०८० आए पनि पशुमाथिको हिंसामा कमी नआएको उल्लेख छ । पशुपन्छीलाई तिहारमा मात्र पुज्ने होइन, अन्य समयमा पनि हिंसा नगरी मानवीयता देखाउन पशु अधिकारकर्मीले आग्रह गरेका छन् ।",
      "link": "https://gorkhapatraonline.com/news/144456",
      "image": "https://gorkhapatraonline.com/storage/media/254734/conversions/211-original-thumb.jpg"
    },
    {
      "slug": "144455",
      "title": "थप तीन हवाई कम्पनी भित्रिँदै",
      "timestamp": 1740268800000,
      "source": "gp",
      "content": "त्रिभुवन अन्तर्राष्ट्रिय विमानस्थल भएर थप तीन वटा अन्तर्राष्ट्रिय हवाई कम्पनीले नियमित उडान गर्ने भएका छन् ।",
      "longContent": "गोरखापत्र समाचारदाताकाठमाडौँ, फागुन ११ गते । त्रिभुवन अन्तर्राष्ट्रिय विमानस्थल भएर थप तीन वटा अन्तर्राष्ट्रिय हवाई कम्पनीले नियमित उडान गर्ने भएका छन् ।नेपाल नागरिक उड्डयन प्राधिकरणका अनुसार एयर इन्डिया एक्सप्रेस, स्पाइस जेट र आकाशा एयरले काठमाडौँमा नियमित व्यावसायिक उडानको तयारी थालेका हुन् ।प्राधिकरणका सूचना अधिकारी ज्ञानेन्द्र भुलले एयर इन्डिया एक्सप्रेसले हप्ताको चार वटा (महिनामा २८) र स्पाइस जेटले दैनिक एक उडानको अनुमति पाएको जानकारी दिनुभयो । उहाँले भन्नुभयो, “आकाशा एयर पनि नेपालमा उडान गर्न इच्छुक देखिएकाले उडान अनुमतिको प्रक्रियामा रहेकाले कति वटा उडान अनुमति दिने भन्ने टुङ्गो लाग्न बाँकी छ ।” एयर इन्डिया एक्सप्रेसले भारतको कोलकाता, बैङ्ग्लोर, मुम्बई र देहरादुनबाट नेपालमा उडान गर्ने गरी अनुमति मागे पनि हाललाई कोलकाताबाट उडान गर्ने गरी अनुमति दिएको उहाँले बताउनुभयो ।उहाँका अनुसार एयर इन्डिया एक्सप्रेसले फागुन १७ देखि र स्पाइस जेटले फागुन २८ देखि काठमाडौँमा नियमित उडान सुरु गर्ने छन् । भारतको राष्ट्रिय वायु सेवा कम्पनी एयर इन्डियाको भगिनी संस्था एयर इन्डिया एक्सप्रेस र भारतको छैटौँ ठुलो हवाई कम्पनी स्पाइस जेटले नेपालमा नियमित उडान थालेपछि नेपाल भित्रिने र नेपालबाट भारत जाने यात्रुलाई थप सुविधा हुनुका साथै पर्यटकको आगमनमा समेत बढोत्तरी हुने उहाँले विश्वास व्यक्त गर्नुभयो ।प्राधिकरणका अनुसार हाल नेपालमा १५ देशका २८ हवाई कम्पनी (तीन नेपाली कम्पनीसहित) ले अन्तर्राष्ट्रिय उडान सेवा दिँदै आएका छन् । आकाशा एयरले अनुमति पाएसँगै नेपालमा हवाई सेवा दिने वायु सेवा कम्पनीको सङ्ख्या ३१ पुग्ने प्राधिकरणले जनाएको छ । हाल नेपालमा अन्तर्राष्ट्रियतर्फ सबैभन्दा बढी चिनियाँ स्वामित्वका एयर चाइना, चाइना इस्टर्न एयरलाइन्स, चाइना साउथर्न एयरलाइन्स र सिचुवान एयरलाइन्स गरी चार वटा कम्पनीका वायुयानले उडान भर्दै आएका छन् ।",
      "link": "https://gorkhapatraonline.com/news/144455",
      "image": "https://gorkhapatraonline.com/storage/media/254733/conversions/nagarnik-udyan-pradhikaran-(16)-1694785420-original-thumb.jpg"
    },
    {
      "slug": "144454",
      "title": "विकासे मन्त्रालयकै नतिजा कमजोर",
      "timestamp": 1740268800000,
      "source": "gp",
      "content": "प्रधानमन्त्री तथा मन्त्रीपरिषद् कार्यालयको कार्यसम्पादन मूल्याङ्कनमा विकासे मन्त्रालयको नतिजा कमजोर देखिएको छ । विकासे मन्त्रालयले कार्यसम्पादन मूल्याङ्कनमा उत्तीर्ण हुनका लागि आवश्यक अङ्कसमेत ल्याउन सकेका छैनन् ।",
      "longContent": "काठमाडौँ, फागुन ११ गते । प्रधानमन्त्री तथा मन्त्रीपरिषद् कार्यालयको कार्यसम्पादन मूल्याङ्कनमा विकासे मन्त्रालयको नतिजा कमजोर देखिएको छ । विकासे मन्त्रालयले कार्यसम्पादन मूल्याङ्कनमा उत्तीर्ण हुनका लागि आवश्यक अङ्कसमेत ल्याउन सकेका छैनन् ।प्रधानमन्त्री केपी शर्मा ओलीसँग ती मन्त्रालयले गरेका कार्यसम्झौताबमोजिम काम हुन सकेका छैनन् । ती मन्त्रालयका मन्त्रीले प्रधानमन्त्रीसँग २०८१ भदौ २७ गते कार्यसम्पादन सम्झौता गर्नुभएको थियो । प्रधानमन्त्री तथा मन्त्रीपरिषद्को कार्यालयले सार्वजनिक गरेको प्रगति विवरणले चालु आर्थिक वर्ष (२०८१/८२) को छ महिनामा मुलुकको पूर्वाधार विकासको मुख्य बागडोर समालेका भौतिक पूर्वाधार तथा यातायात मन्त्रालय, सहरी विकास मन्त्रालय र खानेपानी मन्त्रालयको नतिजा कमजोर देखाएको हो । विकासे मन्त्रालयको कार्यप्रगति कमजोर हुँदा लक्ष्यबमोजिम विकास खर्चसमेत हुन सकेको छैन । चालु आवको सात महिना बित्न लाग्दासमेत अहिलेसम्म मुलुकको समग्र विकास खर्च २० प्रतिशत मात्र हुन सकेको छ ।चालु आवको पुस महिनासम्मको प्रगति विवरण अनुसार मुलुकको पूर्वाधार विकासको बागडोर समालेको भौतिक पूर्वाधार तथा यातायात मन्त्रालयको प्रगति सबै मन्त्रालयभन्दा कमजोर देखिएको छ । यस मन्त्रालयले एक सयमा ७.९ अङ्क प्राप्त गरेको छ । त्यसै गरी अर्काे विकासे मन्त्रालयका रूपमा रहेको सहरी विकास मन्त्रालय र खानेपानी मन्त्रालयको कार्यप्रगतिसमेत कमजोर देखिएको हो । यी मन्त्रालयले क्रमशः २६.२५ र २३.३५ अङ्क प्राप्त गरेका छन् ।प्रधानमन्त्री तथा मन्त्रीपरिषद्को कार्यालयका सहसचिव तथा प्रवक्ता प्रेमप्रसाद आचार्यले विभिन्न मन्त्रालयले चालु आवको साउनमा पेस गरेको कार्ययोजनाको समीक्षामा विकासे मन्त्रालय कमजोर देखिएको बताउनुभयो । मन्त्रालयले पेस गरेको कार्ययोजनाका आधारमा प्रगति विवरण तयार गरिएको हो ।उहाँले भन्नुभयो, “मन्त्रालयहरूले साउनमा नै प्रधानमन्त्री तथा मन्त्रीपरिषद्को कार्यालयमा कार्ययोजना बनाएर पेस गर्छन् । कार्ययोजनामा मन्त्रालयको क्रियाकलाप र ‘माइलस्टोन’ समावेश गरिएका हुन्छन् । ती क्रियाकलाप र माइलस्टोन कति पूरा भए, कति बाँकी छन् ? के कति कारणले पूरा हुन सकेनन् भन्नेलगायतका समीक्षा हुन्छन् र मन्त्रालयलाई अङ्क दिने गरिन्छ ।”नेपाल सरकारका पूर्वसचिव अर्जुनजङ्ग थापाले विकासे मन्त्रालयको ध्यान वडास्तरसम्मका खुद्रे आयोजनामा बढी केन्द्रित हुनु, अर्थ मन्त्रालयले समयमा निकासा नगर्नुले समेत विकासे मन्त्रालयको कार्यप्रगति सन्तोषजनक नरहेको बताउनुभयो । चालु आवमा भौतिक पूर्वाधार तथा यातायात मन्त्रालय अन्तर्गत करिब १७ अर्ब रुपियाँ खुद्रे आयोजनामा विनियोजन गरिएको छ ।“सस्तो लोकप्रियताका लागि सम्पूर्ण ध्यान खुद्रे आयोजनामा केन्द्रित भएको देखिन्छ । चालु आवको अहिलेसम्म खुद्रे आयोजनाका रूपमा रहेका हजारौँ सडकको ठेक्कापट्टामा भौतिक मन्त्रालयको ध्यान केन्द्रित भएको देखिन्छ । खुद्रे आयोजनालाई रोकेर भए पनि मुख्य आयोजनामा मन्त्रालयको ध्यान केन्द्रित हुनुपथ्र्याे,” उहाँले भन्नुभयो, “बाढीपहिरोले क्षति पुर्‍याएका बिपी राजमार्ग, अरनिको राजमार्गलगायतका मुख्य राजमार्गको पुनर्निर्माण तथा निर्माणाधीन गौरवका आयोजनामा खासै काम हुन सकेको छैन ।  त्यसैले विकासे मन्त्रालयको कार्यप्रगति उल्लेखनीय नदेखिएको हो ।” त्यसै गरी अर्थ मन्त्रालयले भौतिक पूर्वाधार तथा यातायात मन्त्रालय, सहरी विकास मन्त्रालय र खानेपानी मन्त्रालय अन्तर्गतका निर्माण कम्पनीको समयमै भुक्तानी दिन नसक्दा पनि विकासका कामले गति लिन नसकेको पूर्वसचिव थापाको भनाइ छ । लक्ष्य अनुसारको कार्यप्रगति हुन नसक्नुमा सम्बन्धित मन्त्रालयको मात्र दोष नभई अर्थ मन्त्रालय, समग्र अर्थतन्त्र चलाउने निकायको समेत दोष रहेको उहाँ बताउनुहुन्छ । अन्य मुलुकमा ऋण खोजेर भएर पनि पूर्वाधार निर्माणको काम गर्ने गरेको बताउँदै उहाँले भन्नुभयो, “सन् २००८ मा भएको आर्थिक मन्दीको समयमा संयुक्त राज्य अमेरिका, बेलायत, फ्रान्सलगायतका विकसित मुलुकले ऋण लिएर पनि मुलुकको पूर्वाधार विकासलाई निरन्तरता दिने गरेका थिए तर नेपालमा विनियोजित बजेटसमेत खर्च हुन नसक्नु चिन्ताको विषय हो ।”",
      "link": "https://gorkhapatraonline.com/news/144454",
      "image": "https://gorkhapatraonline.com/storage/media/254732/conversions/yatayat-mantrylaya-original-thumb.jpg"
    },
    {
      "slug": "144353",
      "title": "यस्तो छ आजको तरकारी एवं फलफूलको थोक मूल्य",
      "timestamp": 1740182400000,
      "source": "gp",
      "content": "कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  फागुन १० गते । कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (नेपाली) प्रतिकेजी रु ५०, गोलभेँडा ठूलो (भारतीय) प्रतिकेजी रु ५०, गोलभेँडा सानो (तराई) प्रतिकेजी रु २३, आलु रातो प्रतिकेजी रु ३४, आलु रातो (भारतीय) प्रतिकेजी रु ३३, प्याज सुकेको (भारतीय) प्रतिकेजी रु ७५, गाजर (लोकल) प्रतिकेजी रु ३५, गाजर (तराई) प्रतिकेजी रु २५, बन्दा (लोकल) प्रतिकेजी रु १५, बन्दा (तराई) प्रतिकेजी रु १२, बन्दा (नरिवल) प्रतिकेजी रु १२, काउली स्थानीय प्रतिकेजी रु १८, स्थानीय काउली (ज्यापु) प्रतिकेजी रु २५, काउली (तराई) प्रतिकेजी रु १८, मूला रातो प्रतिकेजी रु ३५, मूला सेतो (लोकल) प्रतिकेजी रु २५, सेतो मूला (हाइब्रिड) प्रतिकेजी रु ३०, भन्टा लाम्चो प्रतिकेजी रु २५ र भन्टा डल्लो प्रतिकेजी रु ६० कायम भएको छ ।यसैगरी मटरकोसा प्रतिकेजी रु ६०, घिउसिमी (लोकल) प्रतिकेजी रु ६०, घिउसिमी (हाइब्रिड) प्रतिकेजी रु ६०, घिउसिमी (राजमा) प्रतिकेजी रु ९०, टाटेसिमी प्रतिकेजी रु ५०, तिते करेला प्रतिकेजी रु १४०, लौका प्रतिकेजी रु ५०, घिरौँला प्रतिकेजी रु १२०, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु १५, हरियो फर्सी (डल्लो) प्रतिकेजी रु १५, भेण्डी प्रतिकेजी रु ११०, सखरखण्ड प्रतिकेजी रु ७०, बरेला प्रतिकेजी रु ४५, पिँडालु प्रतिकेजी रु ९०, स्कूस प्रतिकेजी रु ४०, रायो साग प्रतिकेजी रु १५, पालुङ्गो साग प्रतिकेजी ४०, चमसुरको साग प्रतिकेजी रु ५०, तोरीको साग प्रतिकेजी रु २५, मेथीको साग प्रतिकेजी रु ५०, प्याज हरियो प्रतिकेजी रु ३०, बकुला प्रतिकेजी रु ७०, तरुल प्रतिकेजी रु ८०, च्याउ (कन्य) प्रतिकेजी रु १०० र च्याउ (डल्ले) प्रतिकेजी रु ४५० निर्धारण गरिएको छ ।ब्रोकाउली प्रतिकेजी रु ५०, चुकुन्दर प्रतिकेजी रु ६०, रातो बन्दा प्रतिकेजी रु ७०, जिरीको साग प्रतिकेजी रु ६०, ग्याठ कोबी प्रतिकेजी रु ४०, सेलरी प्रतिकेजी रु ४००, पार्सले प्रतिकेजी रु ७००, सौफको साग प्रतिकेजी रु ६०, पुदिना प्रतिकेजी रु ४००, गान्टे मूला प्रतिकेजी रु ६०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२० र गुन्द्रुक प्रतिकेजी रु ३०० तोकेकोे छ ।समितिले स्याउ (झोले) प्रतिकेजी रु २००, स्याउ (फूजी) प्रतिकेजी रु ३००, केरा (दर्जन) रु १५०, कागती प्रतिकेजी रु १६०, अनार प्रतिकेजी रु ३२०, अङ्गुर (हरियो) प्रतिकेजी रु १७०, अङ्गुर (कालो) प्रतिकेजी रु २७०, सुन्तला (नेपाली) प्रतिकेजी रु १७०, सुन्तला (भारतीय) प्रतिकेजी रु ११०, तरबुजा हरियो प्रतिकेजी रु ५०, मौसम प्रतिकेजी रु १५०, जुनार प्रतिकेजी रु ११०, भुइँकटहर प्रतिगोटा रु १८०, काँक्रो (लोकल) प्रतिकेजी रु १००, काँक्रो (हाइब्रिड) प्रतिकेजी रु ४५, रुख कटहर प्रतिकेजी रु १२०, निबुवा प्रतिकेजी रु ६०, नासपाती (चाइनिज) प्रतिकेजी रु २४०, मेवा (नेपाली) प्रतिकेजी रु ६०, मेवा (भारतीय) प्रतिकेजी रु १००, अम्बा प्रतिकेजी रु १४०, लप्सी प्रतिकेजी रु ७०, खरबुजा प्रतिकेजी रु ५०, स्ट्रबेरी (भुइँऐसेलु) प्रतिकेजी रु ३७० निर्धारण गरिएको छ ।यसैगरी अदुवा प्रतिकेजी रु १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ७०, खुर्सानी हरियो (बुलेट) प्रतिकेजी रु ८०, खुर्सानी हरियो (माछे) प्रतिकेजी रु ६०, भेँडेखुर्सानी प्रतिकेजी रु ६०, लसुन हरियो प्रतिकेजी रु ६०, हरियो धनिया प्रतिकेजी रु ४०, लसुन सुकेको चाइनिज प्रतिकेजी रु ३००, लसुन सुकेको नेपाली प्रतिकेजी रु ३००, छ्यापी सुकेको प्रतिकेजी रु १६०, ताजा माछा (रहु) प्रतिकेजी रु ४२०, ताजा माछा (बचुवा) प्रतिकेजी रु २९०, ताजा माछा (छडी) प्रतिकेजी रु २९०, राजा च्याउ प्रतिकेजी रु ३०० तोकेको छ । रासस",
      "link": "https://gorkhapatraonline.com/news/144353",
      "image": "https://gorkhapatraonline.com/storage/media/254540/conversions/adrhs-original-thumb.jpg"
    },
    {
      "slug": "144343",
      "title": "अधिकांश विदेशी विदेशी मुद्राको मूल्य वृद्धि",
      "timestamp": 1740182400000,
      "source": "gp",
      "content": "नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । आजका लागि तय भएको विनिमयदर अनुसार अधिकांश विदेशी विदेशी मुद्राको मूल्य वृद्धि भएको छ ।",
      "longContent": "काठमाडौँ, फागुन १० गते । नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । आजका लागि तय भएको विनिमयदर अनुसार अधिकांश विदेशी विदेशी मुद्राको मूल्य वृद्धि भएको छ । केन्द्रीय बैंकका अनुसार, अमेरिकी डलर एकको खरिददर १३८ रूपैयाँ ४५  पैसा र बिक्रीदर १३९ रूपैयाँ ०५ पैसा, युरोपियन युरो एकको खरिददर १४४ रूपैयाँ ९५ पैसा र बिक्रीदर १४५ रूपैयाँ ५८ पैसा निर्धारण गरिएको छ । यस्तै, युके पाउन्ड स्ट्रलिङ एकको खरिददर १७५ रूपैयाँ १५ पैसा र बिक्रीदर १७५ रूपैयाँ ९१ पैसा कायम गरिएको छ । स्विस फ्र्याङ्क एकको खरिददर १५४ रूपैयाँ ०७ पैसा र बिक्रीदर १५४ रूपैयाँ ७४ पैसा तय गरिएको छ । अष्ट्रेलियन डलर एकको खरिददर ८८ रूपैयाँ ४७ पैसा र बिक्रीदर ८८ रूपैयाँ ४५ पैसा, क्यानेडियन डलर एकको खरिददर ९७ रूपैयाँ ५५ पैसा र बिक्रीदर ९७ रूपैयाँ ९७ पैसा, सिङ्गापुर डलर एकको खरिददर १०३ रूपैयाँ ५९ पैसा र बिक्रीदर १०४ रूपैयाँ ०४ पैसा निर्धारण गरिएको केन्द्रीय बैंकले जनाएको छ । जापानी येन १० को खरिददर ०९ रूपैयाँ २१ पैसा र बिक्रीदर ०९ रूपैयाँ २५ पैसा, चिनियाँ युआन एकको खरिददर १९ रूपैयाँ ०८ पैसा र बिक्रीदर १९ रूपैयाँ १६ पैसा, साउदी अरेबियन रियाल एकको खरिददर ३६ रूपैयाँ ९२ पैसा र बिक्रीदर ३७ रूपैयाँ ०८ पैसा, कतारी रियाल एकको खरिददर ३७ रूपैयाँ ९८ पैसा र बिक्रीदर ३८ रूपैयाँ १५ पैसा कायम भएको छ । केन्द्रीय बैङ्कका अनुसार थाई भाट एकको खरिददर ०४ रूपैयाँ १२ पैसा र बिक्रीदर ०४ रूपैयाँ १४ पैसा, युएई दिराम एकको खरिददर ३७ रूपैयाँ ६९ पैसा र बिक्रीदर ३७ रूपैयाँ ८६ पैसा, मलेसियन रिङ्गेट एकको खरिददर ३१ रूपैयाँ ३३ पैसा र बिक्री दर ३१ रूपैयाँ ४७  पैसा तोकिएको छ । त्यस्तै, साउथ कोरियन वन १०० को खरिददर ०९ रूपैयाँ ६६ पैसा र बिक्रीदर ०९ रूपैयाँ ७१ पैसा, स्विडिस क्रोनर एकको खरिददर १३ रूपैयाँ ०१ पैसा र बिक्रीदर १३ रूपैयाँ ०७ पैसा र डेनिस क्रोनर एकको खरिददर १९ रूपैयाँ ४३ पैसा र बिक्री दर १९ रूपैयाँ ५२ पैसा निर्धारण भएको छ । राष्ट्र बैङ्कले हङकङ डलर एकको खरिददर १७ रूपैयाँ ८२ पैसा र बिक्रीदर १७ रूपैयाँ ८९ पैसा, कुवेती दिनार एकको खरिददर ४४८ रूपैयाँ ५५ पैसा र बिक्रीदर ४५० रूपैयाँ ५० पैसा, बहराइन दिनार एकको खरिददर ३६७ रूपैयाँ ३८ पैसा र बिक्रीदर ३६८ रूपैयाँ ९७ पैसा र ओमनी रियाल एकको खरिददर ३५९ रूपैयाँ ६१ पैसा र बिक्रीदर ३६१ रूपैयाँ १७ पैसा तय गरिएको  छ ।यस्तै, भारतीय रूपैयाँ १०० को खरिददर १६० रूपैयाँ र बिक्रीदर १६० रूपैयाँ १५ पैसा तोकिएको  छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको ‘वेबसाइट’मा उपलब्ध हुने उल्लेख छ ।",
      "link": "https://gorkhapatraonline.com/news/144343",
      "image": "https://gorkhapatraonline.com/storage/media/254530/conversions/money-exchange-original-thumb.jpg"
    },
    {
      "slug": "144335",
      "title": "साढे पन्ध्र अर्बको विद्युुतीय गाडी आयात",
      "timestamp": 1740182400000,
      "source": "gp",
      "content": "चालुु आर्थिक वर्ष २०८१/८२ को सात महिनामा साढे १५ अर्ब रुपियाँ बराबरको विद्युुतीय गाडी आयात भएका छन् ।  भन्सार विभागको तथ्याङ्क अनुसार चालुु आवको साउनदेखि माघसम्म १५ अर्ब",
      "longContent": "गोरखापत्र समाचारदाताकाठमाडौँ, फागुुन १० गते । चालुु आर्थिक वर्ष २०८१/८२ को सात महिनामा साढे १५ अर्ब रुपियाँ बराबरको विद्युुतीय गाडी आयात भएका छन् ।  भन्सार विभागको तथ्याङ्क अनुसार चालुु आवको साउनदेखि माघसम्म १५ अर्ब ४० करोड २१ लाख ९७ हजार रुपियाँ बराबरको विद्युुतीय गाडी आयात भएका हुुन् । विद्युुतीय गाडी आयात गरेर नौ अर्ब आठ करोड ४२ लाख रुपियाँ राजस्वसमेत सङ्कलन भएको छ । सबैभन्दा धेरै विद्युुतीय गाडी रसुुवागढी भन्सार नाका र तातोपानी भन्सार नाकाबाट आयात भएका छन् । सात महिनामा चीनसँगको व्यापारिक रसुवागढी नाकाबाट नौ अर्ब ७९ करोड रुपियाँ बराबरको विद्युुतीय गाडी आयात भएको रसुुवागढी भन्सार कार्यालयले जनाएको छ । विद्युतीय गाडी आयात गरेर पाँच अर्ब ९३ करोड रुपियाँ राजस्व सङ्कलन भएको छ । यस्तै सात महिनामा तातोपानी भन्सार नाकाबाट पाँच अर्ब ३७ करोड ५६ लाख २५ हजार रुपियाँ बराबरको गाडी आयात भएको छ । सो नाकाबाट विद्युुतीय गाडी आयातमार्फत दुुई अर्ब ९४ करोड ९३ लाख ७७ हजार रुपियाँ राजस्व सङ्कलन गरिएको तातोपानी भन्सार कार्यालयले जनाएको छ । पछिल्लो समय बजारमा विद्युतीय गाडीको आकर्षण बढ्दै गएको छ । विद्युतीय गाडीको प्रवर्धन गर्ने सरकारको नीतिसँगै डिजेल, पेट्रोलबाट चल्ने गाडीको तुलनामा सस्तो पर्ने हुँदा उपभोक्ताको रोजाइमा विद्युतीय सवारी पर्न थालेको हो ।",
      "link": "https://gorkhapatraonline.com/news/144335",
      "image": "https://gorkhapatraonline.com/storage/media/254520/conversions/Untitled-1-original-thumb.jpg"
    },
    {
      "slug": "144334",
      "title": "प्रभावकारी बन्दै वैदेशिक रोजगारी टेलिमेडिसिन सेवा",
      "timestamp": 1740182400000,
      "source": "gp",
      "content": "“डाक्टरसाब नमस्कार ! एक महिनाभन्दा बढी भयो खाना खाएपछि सधैँ पेट दुुख्ने र पोल्ने हुन्छ के भएर हो, ठुलै रोग पो लागेको हो   कि ? सिरियस भएर हेरिदिनुु है ।",
      "longContent": "काठमाडौँ, फागुुन १० गते । “डाक्टरसाब नमस्कार ! एक महिनाभन्दा बढी भयो खाना खाएपछि सधैँ पेट दुुख्ने र पोल्ने हुन्छ के भएर हो, ठुलै रोग पो लागेको हो कि ? सिरियस भएर हेरिदिनुु है ।” साउदी अरबमा कार्यरत विमल राईले वीर अस्पतालमा सञ्चालित टेलिमेडिसिन युुनिटलाई ह्वाट्सबमा म्यासेजमार्फत गर्नुुभएको अनुुरोध हो यो । यस्तै संयुक्त अरब इमिरेट्स (युुएई) मा कार्यरत कमल थापाले पनि भाइबरमार्फत उक्त युुनिटललाई भ्वाइस म्यासेज गर्दै भन्नुुभयो, “केही दिन भयो, असाध्यै छिटो छिटो पिसाब लाग्छ । पिसाब गर्दा पोल्छ पनि, के भएर हो ? औषधी खाएर निको हुन्छ कि हुँदैन डाक्टरसाब ?” वीर अस्पतालमा रहेको टेलिमेडिसिन युुनिटमा वैदेशिक रोजगारीका क्रममा विभिन्न देशमा वैदेशिक रोजगारीमा रहेका नेपालीबाट दैनिक यस्तै खालका समस्यासहितका फोन र म्यासेज आउँछन् । सरकारले वैदेशिक रोजगारीमा रहेका श्रमिकलक्षित निःशुल्क टेलिमेडिसिन सेवाका लागि राई र थापा जस्ता छ हजार ६७८ जनाभन्दा बढीले स्वास्थ्य परामर्शका लागि फोन गरेका छन् । वीर अस्पतालमा सञ्चालन गरिएको टेलिमेडिसिन युुनिटका अनुसार फोनमार्फत आएको रेकर्ड गरिए पनि सबै रेकर्ड व्यवस्थित गर्न सकिएको छैन । वैदेशिक रोजगार बोर्डको सचिवालयको निगरानीमा वीर अस्पतालमा सञ्चालन गरिएको चिकित्सक परामर्श युनिटले विभिन्न ३१ देशमा कार्यरत नेपाली श्रमिकलाई स्वास्थ्य परामर्श सेवा प्रदान गर्दै आएको छ । बोर्डले २०७९ चैत १५ देखि वैदेशिक रोजगारीमा रहेका नेपाली श्रमिकको स्वास्थ्य समस्या सल्ट्याउने उद्देश्यले वीरमार्फत निःशुल्क टेलिमेडिसिन सेवा दिँदै आएको छ । बोर्डले वीर अस्पतालमा सुरु गरेको स्वास्थ्य युनिटका मेडिकल अधिकृत डा. सञ्जय धरेलले विदेशबाट टेलिमेडिसिन सेवा लिनेमध्ये सबैभन्दा धेरैमा कब्जियत, पेट दुख्ने र खान मन नहुने, छालाको समस्या रहेको जानकारी दिनुभयो । उहाँका अनुसार यीबाहेक ढाड दुख्ने, हातखुट्टा सुनिने, मुटुको धड्कन बढ्ने, मनोरोगसम्बन्धी समस्या पनि छन् । टेलिमेडिसिनमार्फत सेवा लिने श्रमिकले सुनाएका लक्षणका आधारमा सम्बन्धित विशेषज्ञ चिकित्सकले हेरेर चिकित्सकको ‘प्रेस्व्रिmप्सन’ अनलाइनमार्फत उपलब्ध गराइँदै आएको डा. धरेलले जानकारी दिनुभयो ।  बोर्डका अनुसार सो अवधिमा टेलिमेडिसिन सेवा लिएकामध्ये सबैभन्दा धेरै मलेसिया र खाडीका देशमा कार्यरत श्रमिक रहे पनि अमेरिका, बेलायत, जापान र दक्षिण कोरियाबाट पनि छन् । यस अवधिमा मलेसियामा कार्यरत ९९८, साउदी अरबबाट ७२२ र युुएईबाट ४४४ र कतारबाट ३९८ जनाले स्वास्थ्य परामर्श सेवा लिएका छन् । यस अवधिमा नेपालीको आकर्षक श्रम गन्तव्य देश मानिने दक्षिण कोरियामा २७४ जना र जापानमा कार्यरत १३३ जना नेपालीले स्वास्थ्य परामर्श सेवा लिएको बोर्डले जनाएको छ । उहाँका अनुसार यस अवधिमा सो युुनिटबाट स्वास्थ्य सेवा वा परामर्शका लागि सम्पर्कमा आएका छ हजार ६७८ जनामध्ये सबैभन्दा धेरै मेडिसिनसम्बन्धी सेवा लिने एक हजार ४४ जना, मानसिकसम्बन्धी ४१० जना, सर्जरीसम्बन्धी ५६६ जना छन् । युुरो (पिसाबसम्बन्धी) ११० र दाँतसम्बन्धी ६९ जनालाई विशेषज्ञ स्वास्थ्य सेवा उपलब्ध गराइएको संयोजक धरेलले बताउनुुभयो । यीबाहेक हाडजोर्नीसम्बन्धी पनि एक हजारको हारहारीमा स्वास्थ्य समस्या आएर सम्बन्धित विशेषज्ञ चिकित्सकमार्फत परामर्श उपलब्ध गराएको पनि उहाँको भनाइ छ । डा. धरेलले वैदेशिक रोजगारीमा रहेका श्रमिकले भनेका समस्या टेलिमेडिसिनका मेडिकल अधिकृतले सुनेर बिरामी श्रमिकलाई विशेषज्ञ सेवा आवश्यक परेमा हरेक आइतबार र शुव्रmबार उपलब्ध गराउँदै आएको जानकारी दिनुभयो । आइतबार र शुव्रmबार विदेशी मुलुकमा सार्वजनिक बिदा पर्ने हुँदा ती दिनमा श्रमिकसँग समय हुने भएकाले सेवा उपलब्ध गराउन लागिएको बोर्डका कार्यकारी निर्देशक डा. द्वारिका उप्रेतीले बताउनुभयो । सामान्य स्वास्थ्य समस्यामा उपचार गराउने व्यवस्था नहुँदा वैदेशिक रोजगारीमा गएका कैयौँ श्रमिकको उतै मृत्यु हुने गरेकाले केही भए पनि राहत होस् भनेर यो सेवा सुरु गरिएको जानकारी उहाँले दिनुभयो । श्रम, रोजगार तथा सामाजिक सुरक्षा मन्त्रालयले वैदेशिक रोजगारीमा रहेका नेपाली श्रमिकलाई लक्ष्य गरी टेलिमेडिसिन सेवा सञ्चालन गर्न टेलिमेडिसिन सेवा सञ्चालन कार्यविधि–२०७९ स्वीकृत गरेसँगै सेवा दिँदै आएको छ ।  बोर्डका अनुसार यसबाट वैदेशिक रोजगारीमा रहेका सबैले सेवा लिन सक्ने व्यवस्था छ । विदेशमा श्रमिकले भोग्दै आएका स्वास्थ्य समस्या समाधान गर्न सहयोग पु¥याउन पहिलो पटक सञ्चालनमा ल्याइएको उक्त सेवा प्रभावकारी बनाउन सजिलो नभएको स्वयम् सरकारका अधिकारी नै स्वीकार गर्छन् । बोर्डका कार्यकारी निर्देशक डा. द्वारिका उप्रेतीले नेपालमा रहेका चिकित्सकले विदेशमा रहेका श्रमिकले भनेका कुरालाई आधार मानेर दिने स्वास्थ्य सेवा प्रत्यक्ष भेटेर बिरामी परीक्षण गरे जस्तो प्रभावकारी हुन नसक्ने बताउनुभयो । उहाँले विदेशमा कार्यरत श्रमिक सामान्य स्वास्थ्य समस्याका कारण जटिल अवस्थाको बिरामी हुन नपरोस् भनी टेलिमेडिसिनमार्फत श्रमिकको आवश्यकता अनुसार स्वास्थ्यसम्बन्धी सल्लाह, सुझाव र परामर्श उपलब्ध गराउन थालिएको जानकारी दिनुभयो । बोर्डका अनुसार सार्वजनिक बिदाको दिनबाहेक नेपाली कार्यालय समयमा सेवा प्रवाह गरिँदै आएको छ ।",
      "link": "https://gorkhapatraonline.com/news/144334",
      "image": "https://gorkhapatraonline.com/storage/media/254522/conversions/baideshik-rojgar-original-thumb.jpg"
    },
    {
      "slug": "144565",
      "title": "बढ्यो द्रुतमार्गको प्रगति",
      "timestamp": 1740355200000,
      "source": "gp",
      "content": "राष्ट्रिय गौरवको आयोजना अन्तर्गत नेपाली सेनाद्वारा निर्माणाधीन काठमाडौँ–तराई द्रुतमार्गको भौतिक तथा वित्तीय प्रगति बढेको छ ।",
      "longContent": "गोरखापत्र समाचारदाता काठमाडौँ, फागुन १२ गते । राष्ट्रिय गौरवको आयोजना अन्तर्गत नेपाली सेनाद्वारा निर्माणाधीन काठमाडौँ–तराई द्रुतमार्गको भौतिक तथा वित्तीय प्रगति बढेको छ । नेपाली सेनाका गतिविधिबारे जानकारी गराउन सैनिक मुख्यालय जङ्गी अड्डामा आइतबार आयोजित पत्रकार सम्मेलनमा आयोजनाका प्रमुख, उपरथी कमलविक्रम शाहले द्रुतमार्गको समग्र प्रगति करिब ४० प्रतिशत रहेको जानकारी दिनुभयो ।उहाँले भौतिक प्रगति ३८.२६ प्रतिशत तथा वित्तीय प्रगति ३९.८४ प्रतिशत रहेको जानकारी दिँदै भन्नुभयो, “आयोजना अन्तर्गत अधिकांश भौगोलिक रूपमा विकट तथा कठिन ठाउँमा काम भइरहेको छ । विगतभन्दा अबदेखि आयोजनाको तुलनात्मक प्रगति बढी हुन्छ ।” गत आर्थिक वर्ष २०८०/८१ को माघ मसान्तसम्म आयोजनाको भौतिक प्रगति ३०.९६ प्रतिशत वित्तीय प्रगति ३१.५७ प्रतिशत रहेको थियो । आयोजनाको कुल ७०.९७७ किलोमिटर लम्बाइ रहेको द्रुतमार्गमा १०.९७ किलोमिटर लम्बाइका सात वटा सुरुङमध्ये धेद्रे सुरुङ र लानेडाँडा सुरुङ छिचोलिइसकेको र सबैभन्दा लामो महादेवटार सुरुङमार्गको काम पनि तीव्र रूपमा अघि बढेको सेनाले जनाएको छ ।देवीचौरी, सिसौँटार, चन्द्राम भिरमा बन्ने सुरुङको डिजाइन तयार भई काम अघि बढेको जनाइएको छ । आयोजनाको कुल १३ निर्माण प्याकेज रहेकामा प्याकेज नम्बर १ देखि ७ र १० को खरिद प्रक्रिया सम्पन्न भई कार्यान्वयनको चरणमा छ । प्याकेज नम्बर ८ (क), ८ (ख), ९ (क) र ९ (ख) समस्या सिर्जना हुँदा काम अघि बढ्न सकेको छैन । त्यसै गरी प्याकेज नम्बर ११ अन्तर्गत पर्ने खोकना क्षेत्रमा द्रुतमार्गको सुरु बिन्दु निर्धारण, सो क्षेत्रको सवारी आवागमन व्यवस्थापन र जग्गा अधिग्रहण विवाद समाधान भए कामको प्रगति बढ्ने छ ।आयोजनाको करिब ९५ प्रतिशत प्याकेज कार्यान्वयन तथा खरिद प्रक्रियामा पुगेको र मुख्य गरी सुरुङमार्ग र पुल निर्माणको काम तीव्र रूपमा अघि बढेको छ । त्यसै गरी आयोजनामा कुल ८९ पुलको लम्बाइ १२.८८५ किलोमिटर रहने छ । प्याकेज नम्बर १ देखि ७ सम्मका पुल निर्माण अघि बढेको छ ।काठमाडौँलाई तराईसँग जोड्न सबैभन्दा छोटो द्रुतमार्गमा पहाडी भू–भागमा सडकको चौडाइ २५ मिटर र तराई भू–भागमा २७ मिटर रहेको आयोजनाले जनाएको छ । आयोजना निर्माणका लागि अधिग्रहण गर्नुपर्ने कुल १५ हजार ४१६ रोपनी जग्गामध्ये सरकारी जग्गा १० हजार २४४ र व्यक्तिगत जग्गा पाँच हजार १७२ रोपनी रहेको छ । अधिग्रहणको सूचनामा प्रकाशित व्यक्तिगत जग्गा पाँच हजार १७२ रोपनीमध्ये हालसम्म चार हजार ७७७ रोपनी जग्गा अधिग्रहण भइसकेको सेनाले जनाएको छ ।सडक हस्तान्तरण नेपाली सेनाले भौगोलिक रूपमा कठिन भई निजी क्षेत्रले निर्माण गर्न नसकेका सडक निर्माण सम्पन्न गरी दुर्गम क्षेत्रमा सडक पहुँच विस्तार गरेको छ । सेनाले पछिल्लो १० वर्षमा बहुप्रतीक्षित कालीगण्डकी कोरिडोर, जाजरकोट–डोल्पा–जोमसोम–कागबेनी सडक, कर्णाली राजमार्ग, काठमाडौँ–हेटौँडा कान्ति लोकमार्गलगायत ३२ वटा सडक आयोजना सम्पन्न गरेको जनाएको छ । जसको लम्बाइ एक हजार ४०० किलोमिटर रहेको र ती सडक सरकारलाई हस्तान्तरणसमेत गरिसकेको जनाएको छ । सैनिक प्रवक्ता गौरवकुमार केसीका अनुसार खाँदबारी–किमाथाङ्का सडक, बेनीघाट–आरुघाट–लार्केभञ्ज्याङ सडक, कर्णाली कोरिडोर सडक, दार्चुला टिङ्कर सडक अन्तर्गतका २०० किलोमिटरभन्दा बढी सडक निर्माण भइसकेको र बाँकी सडक निर्माण पनि तीव्र रूपमा अघि बढेको छ ।",
      "link": "https://gorkhapatraonline.com/news/144565",
      "image": "https://gorkhapatraonline.com/storage/media/254925/conversions/RatnaSherestha-KTM-11RATL8048copy-original-thumb.jpg"
    },
    {
      "slug": "144564",
      "title": "‘ग्रे लिस्ट’ बाट बाहिरिने तयारी",
      "timestamp": 1740355200000,
      "source": "gp",
      "content": "सम्पत्ति शुद्धीकरण निवारणका मापदण्ड पूरा नगर्दा अन्तर्राष्ट्रिय रूपमा सूक्ष्म निगरानीको सूची (ग्रे लिस्ट) मा नेपाललाई समावेश गरिएपछि सरोकारवाला निकायले यसबाट मुक्त हुन विभिन्न प्रयास थालेको बताएका छन् ।",
      "longContent": "काठमाडौँ, फागुन १२ गते । सम्पत्ति शुद्धीकरण निवारणका मापदण्ड पूरा नगर्दा अन्तर्राष्ट्रिय रूपमा सूक्ष्म निगरानीको सूची (ग्रे लिस्ट) मा नेपाललाई समावेश गरिएपछि सरोकारवाला निकायले यसबाट मुक्त हुन विभिन्न प्रयास थालेको बताएका छन् । फाइनान्सियल एक्सन टास्क फोर्स (एफएटिएफ) ले नेपाललाई आगामी दुई वर्षका लागि यस्तो सूचीमा समावेश गरेपछि सो समयअघि नै बाहिरिने प्रयास नेपालको छ । अवैध रूपमा वा आपराधिक क्रियाकलापबाट आर्जित सम्पत्तिलाई वैध बन्न नदिने तथा आतङ्ककारी गतिविधिमा यस्तो सम्पत्ति लगानी हुन नदिने क्षमताको पर्याप्त विकास नगरेको भन्दै नेपाललाई यस्तो सूचीमा राखिएको हो । एफएटिएफले यो सूची सार्वजनिक गरेलगत्तै उपप्रधानमन्त्री तथा अर्थमन्त्री विष्णुप्रसाद पौडेलले निर्धारित समयभन्दा अघि नै नेपाल ग्रे लिस्टबाट बाहिरिने बताइसक्नुभएको छ । यसबाहेक एफएटिएफले समेत यो सूचीबाट बाहिरिन उच्चस्तरीय राजनीतिक प्रतिबद्धता प्राप्त गरेको भन्दै केही सर्त पूरा गरे नेपाल यो सूचीबाट बाहिरिन सक्ने सङ्केत पनि दिएको छ । नेपालले करिब दुई वर्षपहिलेदेखि नै ग्रे लिस्टमा नपर्ने गरी विभिन्न प्रयास गरेको थियो । सम्पत्ति शुद्धीकरणसँग सम्बन्धित विभिन्न कानुनी प्रबन्ध पनि नेपालले गरिसकेको हो तर अहिले एफएटिएफले ती प्रयास पर्याप्त र परिणाममुखी नभएको भन्दै सूक्ष्म निगरानी सूचीमा राखेको हो । उसले विभिन्न सात बुँदामा अझै सुधार गर्नुपर्ने सुझाएको छ । एफएटिएफले सम्पत्ति शुद्धीकरणसम्बन्धी बुझाइमा सुधार, बैङ्क तथा वित्तीय संस्थाहरू, सहकारी, क्यासिनो घरजग्गा कारोबार क्षेत्रमा प्रभावकारी अनुगमन हुनुपर्ने सुझाएको छ । त्यस्तै गरी सम्पत्ति शुद्धीकरणको अनुसन्धानका लागि प्रशासनिक संरचनाको क्षमता विस्तारदेखि अनुसन्धान र अभियोजनमा सुधार गर्नुपर्ने पनि सुझाइएको छ । आपराधिक गतिविधि तथा विनाशकारी हतियारमा हुन सक्ने लगानी प्रतिबन्धका लागि प्राविधिक कमजोरी पनि सम्बोधन गर्न आवश्यक रहेको औँल्याइएको छ । सरकारले यी विषयमा सुधार गर्न आवश्यक तयारी गरिरहेको सम्पत्ति शुद्धीकरण अनुसन्धान विभागका महानिर्देशक सुमन दाहाल बताउनु हुन्छ । “हामीले सम्पत्ति शुद्धीकरण निवारणका लागि विभिन्न प्रयास गर्दै आएका छौँ,” उहाँले भन्नुभयो, “एफएटिएफका सातबुँदे सुझाव हामी छिट्टै परिपालना गर्ने अवस्थामा छौँ ।”  यस्तो छ बाहिरिने योजनासूक्ष्म निगरानी सूचीमा राख्दै गर्दा एफएटिएफले नेपालबाट सम्पत्ति शुद्धीकरण निवारणका लागि उच्चस्तरीय राजनीतिक प्रतिबद्धता प्राप्त भएकाले यससम्बन्धी मापदण्ड पूर्ण पालना हुने अपेक्षा पनि गरेको छ । यस्तो प्रतिबद्धता करिब दुई महिना पहिले नै प्रधानमन्त्री कार्यालयमा सबै दलका प्रमुख, उच्च प्रशासक सम्मिलित बैठकमार्फत जनाइएको थियो । त्यसपछि अर्थमन्त्री विष्णुप्रसाद पौडेलले एफएटिएफलाई पत्राचार गरी सम्पत्ति शुद्धीकरण निवारणका सबै सर्त पूरा गर्ने प्रतिबद्धता जनाउनुभएको थियो । विभागका महानिर्देशक दाहालका अनुसार सात बुँदाका सबै मापदण्ड पूरा गर्ने गरी थालनी भइसकेको छ । बैङ्क तथा वित्तीय संस्थामा सम्पत्ति शुद्धीकरणसम्बन्धी निगरानी गर्न नेपाल राष्ट्र बैङ्कमा नियमन विभाग बनिसकेको छ । साथै  सहकारी क्षेत्रको निगरानी गर्न सहकारी नियमन प्राधिकरणका लागि अध्यादेशमार्फत कानुनी प्रबन्ध पनि भइसकेको छ । महानिर्देशक दाहालले अब क्यासिनोका लागि पर्यटन विभाग र घरजग्गा कारोबारका लागि मालपोत कार्यालयलाई यो क्षेत्रमा पनि सक्रिय बनाउने तयारी रहेको जानकारी दिनुभयो । “सम्पत्ति शुद्धीकरणको बुझाइ बढाउन हामीले यही वर्षदेखि माघ १४ गते सम्पत्ति शुद्धीकरणविरुद्धको दिवस मनाउन थालेका छौँ,” उहाँले भन्नुभयो, “यो वर्ष नै हामी राष्ट्रियस्तरकै जोखिम मूल्याङ्कन पनि गर्दै छौँ ।”  सम्पत्ति शुद्धीकरण अनुसन्धान विभाग यही उद्देश्यका लागि स्थापित भएको भए पनि विभागको मात्र प्रयास पर्याप्त नहुने सङ्केत एफएटिएफले दिएको छ । यसैलाई सम्बोधन हुने गरी सरोकारका १२ वटा विभिन्न विभाग तथा निकायलाई यस सम्बन्धमा जिम्मेवार निकाय तोकिएको महानिर्देशक दाहालले बताउनुभयो । यस अनुसार एक वर्षमा एक सयभन्दा बढी मुद्दा अनसुन्धान तथा अभियोजना हुने अपेक्षा गरिएको छ । सम्पत्ति शुद्धीकरणको प्रयास भएको प्रमाणित भएमा त्यस्तो सम्पत्ति सरकारीकरण हुने गरी गृह मन्त्रालयले पनि यसमा तयारी थालेको छ । सम्पत्ति जफत गर्न अदालतसरहको अधिकारसहित गृह मन्त्रालयले हालै कसुरजन्य सम्पत्ति व्यवस्थापन विभाग पनि स्थापना गरेको छ । एफएटिएफले सातौँ बुँदामा भनेको आतङ्ककारी तथा विध्वंसात्मक कार्यमा हुने लगानी रोक्न प्राविधिक तयारी पनि पूरा नभएको औँल्याएको छ । यो मापदण्ड पालना हुने गरी गृह मन्त्रालयले पनि टिएफएस (टार्गेटेट फाइनान्सियल स्याङ्सन) सफ्टवेयर पनि प्रयोगमा ल्याउने र यसका लागि परराष्ट्र मन्त्रालयको पनि संलग्नता रहने गरी तयारीमा रहेको उहाँको भनाइ छ ।“हामी एक्कासि ग्रे लिस्टमा परेका पनि होइनौँ, विगत १० वर्षका गतिविधिका आधारमा नेपाल यो सूचीमा परेको हो,” उहाँले भन्नुभयो, “तर हामी हाम्रा तयारी र योजनालाई प्रभावकारी कार्यान्वयनमा ल्यायौँ भने यो सूचीबाट बाहिरिइहाल्छौँ ।”",
      "link": "https://gorkhapatraonline.com/news/144564",
      "image": "https://gorkhapatraonline.com/storage/media/254924/conversions/433-original-thumb.jpg"
    },
    {
      "slug": "144563",
      "title": "प्रदेश अनुकूलतामा अनुसन्धान गर्दै नास्ट",
      "timestamp": 1740355200000,
      "source": "gp",
      "content": "नेपाल विज्ञान तथा प्रविधि प्रज्ञाप्रतिष्ठान (नास्ट) ले उत्पादन र समृद्धिसँग जोडेर प्रदेश अनुकूलतामा खोज अनुसन्धान गर्न थालेको छ ।",
      "longContent": "गोरखापत्र समाचारदाता काठमाडौँ, फागुन १२ गते । नेपाल विज्ञान तथा प्रविधि प्रज्ञाप्रतिष्ठान (नास्ट) ले उत्पादन र समृद्धिसँग जोडेर प्रदेश अनुकूलतामा खोज अनुसन्धान गर्न थालेको छ । सातै प्रदेशमा कार्यालय स्थापना गरी सम्भावना भएको क्षेत्रको पहिचान गरेर विषयविज्ञद्वारा अनुसन्धान थालिएको हो । नेपाल विज्ञान तथा प्रविधि प्रज्ञाप्रतिष्ठानका उपकुलपति प्राडा दिलिप सुब्बाले देश सङ्घीयतामा गएपछि स्थानीय विशेषतामा आधारित भई खोज अनुसन्धानको प्रक्रिया अघि बढाएको जानकारी दिनुभयो । उहाँले प्रदेश अनुकूलतामा खोज अनुसन्धान गर्न कोशीको धरान, मधेशको बर्दीबास, बागमतीको भरतपुर, गण्डकीको पोखरा, लुम्बिनीको देउखुरी उपत्यका, कर्णालीको सुर्खेत र सुदूरपश्चिमको महेन्द्रनगरमा विषयविज्ञसहित चार पाँच जना कर्मचारी राखेर कार्यालय स्थापना गरेको जानकारी दिनुभयो । सातै प्रदेशको खोज अनुसन्धान र नवप्रवर्तनमा नास्टले कुल दुई करोड रुपियाँ बजेट विनियोजन गरेको छ । उपकुलपति सुब्बाले भन्नुभयो, “कोशी प्रदेशमा अन्नबाली र फलफूलको खोज अनुसन्धान तथा मधेशमा चुरे ‘लाइफ लाइन’ भएकाले त्यसको व्यवस्थापन गरेर समृद्धिसँग जोड्ने हो । बागमती स्वच्छ वातावरणसहित सहरी विकास, गण्डकी पर्वतीय हरियालीसँगै पर्यटन प्रवर्धन, लुम्बिनी परम्परागत प्रविधि र सिप संरक्षण, कर्णाली सूचना प्रविधिसँग जोडेर समृद्धि, सुदूरपश्चिम जडीबुटीको संरक्षणसँगै खोज अनुसन्धान गर्ने लक्ष्य बनाइएको छ ।” उपकुलपति सुब्बाले लामो समयको प्रयासपछि प्रदेश अनुकूलतामा उत्पादनलाई केन्द्र बनाएर अनुसन्धानले गति लिएको दाबी गर्नुभयो । उहाँले भन्नुभयो, “नास्टको जनशक्ति थोरै छ । आर्थिक वर्ष २०८०/८१ मा कार्यालय स्थापना गरेपछि प्रदेशमा खोज अनुसन्धान गर्ने आधार बनायो । चालु आर्थिक वर्षदेखि अनुसन्धानले गति लिएको छ ।” सुब्बाले राज्यले विज्ञान र प्रविधिलाई प्राथमिकता दिएर लगानी नगरेसम्म विकास र समृद्धि हासिल गर्न नसकिने तर्क गर्नुभयो । उहाँले भन्नुभयो, “अनुसन्धान गर्न लामो समय लाग्छ । यसको तत्काल नतिजा आउँदैन, त्यसका लागि केही समय पर्खिनु पर्छ । यसले दीर्घकालीन अर्थ राख्छ ।”",
      "link": "https://gorkhapatraonline.com/news/144563",
      "image": "https://gorkhapatraonline.com/storage/media/254923/conversions/111-original-thumb.jpg"
    },
    {
      "slug": "144562",
      "title": "उपचार खोज्दा अस्पताल सिर्जना",
      "timestamp": 1740355200000,
      "source": "gp",
      "content": "देवचुली–१६, रजहरका हरिप्रसाद सापकोटा अत्यन्तै जटिल र जीर्ण मानिएका सात थरी रोग बोकेर २०६० सालदेखि हिँडिरहनुभएको थियो । ३० बर्से सापकोटाको आन्द्रामा अल्सर, पिनास, न्यून रक्तचाप, दिसा नहुने र डिप्रेसनको समस्या थियो ।",
      "longContent": "नवलपुर, फागुन १२  गते । देवचुली–१६, रजहरका हरिप्रसाद सापकोटा अत्यन्तै जटिल र जीर्ण मानिएका सात थरी रोग बोकेर २०६० सालदेखि हिँडिरहनुभएको थियो । ३० बर्से सापकोटाको आन्द्रामा अल्सर, पिनास, न्यून रक्तचाप, दिसा नहुने र डिप्रेसनको समस्या थियो । विभिन्न ठाउँमा अनेक थरी उपचार गर्दा पनि निको नभएपछि मृत्युको प्रतीक्षामा उहाँको लामो समय बित्यो । उहाँले तीन महिना भारत गएर उपचार गराउनुभयो । ठिक नभएपछि आफूलाई निको नहुने रोग रहेछ भन्ने ठानेर मृत्युको पर्खाइमा नेपाल फर्कनुभयो तर उहाँमा बाँच्ने उत्कट चाहना थियो । त्यसैले थप उपायको खोजीमा भौँतारिनुभयो ।अन्तिम आस भनेको प्राकृतिक चिकित्सा र योग थियो । त्यसका लागि उहाँ पोखरा जानुभयो । जहाँ डा. चन्द्रकान्त सुवेदीलगायत प्राकृतिक चिकित्साप्रेमीले सञ्चालन गरेको चिकित्साबाट उहाँ तीन महिनाको उपचारबाट पूर्ण रूपमा स्वस्थ हुनुभयो । त्यसपछि उहाँले एउटा प्रतिज्ञा गर्नुभयो, यस्तै खालको प्राकृतिक चिकित्सालयको विकास गर्ने र जीवन त्यसैमा समर्पित गर्ने । अनि देवचुलीको रजहरमा जन्म्यो सामुदायिक प्राकृतिक चिकित्सालय ।स्थानीयले धनधान्याञ्चल महायज्ञ आयोजना गरेर जन्मेको यो चिकित्सालयको २०६८ सालमा तत्कालीन प्रधानमन्त्री झलनाथ खनालले उद्घाटन गर्नुभएको थियो । ‘रोग अनेक, उपचार एक तथा आहार नै औषधी, औषधी नै आहार’ भन्ने मूल मन्त्रका साथ स्थापित यो चिकित्सालय अहिले देशकै नमुना बनेको छ । जहाँ हालसम्म मुलुकको उच्च ओहोदामा पुगेका सयौँ व्यक्तिले उपचार गराइसक्नुभएको छ ।  प्रधानमन्त्री केपी शर्मा ओलीले यहाँबाट नियमित परामर्श लिइरहनुभएको दाबी गरिन्छ । दिल्लीको मेदान्त अस्पतालबाट उपचार असम्भव भनी घर फर्काइनुभएका लुम्बिनी प्रदेशका मुख्यमन्त्री चेतनारायण आचार्य, लुम्बिनीकै सभामुख तुलाराम घर्ती, १२ दिनमा ११ थरी औषधी छोडेर निरोगी हुनुभएका पूर्वसभामुख कृष्णबहादुर महरा, पूर्वसञ्चारमन्त्रीहरू राम कार्की र रेखा शर्मासहित नेता, कलाकार, पत्रकारलगायत देशविदेशबाट हजारौँले यहाँबाट नयाँ जीवन प्राप्त गरेको चिकित्सालयका व्यवस्थापक हरिप्रसाद सापकोटाले बताउनुभयो ।कोरोना महामारीमा देशकै उत्कृष्ट आइसोलेसनको रूपमा यो चिकित्सालयले ख्याति कमाएको थियो । दुई वर्षको दुधे बालकदेखि मुटुको शल्यक्रिया गरेर अक्सिजनको निबुलाइजर लगाएका ८९ वर्षीय वृद्धसहित ७८९ जना कोभिड सङ्क्रमित बिरामी सबै निको भएर घर फर्केको यो संस्थामा १० वर्षदेखि कार्यरत डा. आजाद पुरीको भनाइ छ । अहिले यो चिकित्सालयलाई प्राकृतिक चिकित्सा विज्ञान अध्यापन गराउने शिक्षण अस्पतालका रूपमा विकास गर्ने तयारी गरिएको छ । नेपाल संस्कृत विश्वविद्यालय मातहत रहने गरी शिक्षण अस्पताल सञ्चालन गर्न बजेट, भौतिक पूर्वाधार, जनशक्ति कुनै पनि अभाव नहुने र सम्बन्धनको मात्र पर्खाइमा रहेको सापकोटाले बताउनुभयो । यसलाई देशकै पहिलो प्राकृतिक चिकित्सा अध्यापन गराउने शिक्षण अस्पताल बनाउन आवश्यक तयारी गरिएको डा. पुरीले बताउनुभयो । दस बिघा क्षेत्रफलमा फैलिएको चिकित्सालयमा आगामी असारदेखि तीन सय शøयामा रूपान्तरण गरिने व्यवस्थापक सापकोटाले बताउनुभयो । राष्ट्रिय योजना आयोगले विशेष अनुदानमार्फत १२ करोड ४६ लाख रुपियाँ विनियोजन गरेको छ । जुन रकममध्ये यो वर्ष पाँच करोड रुपियाँको भवन निर्माणाधीन अवस्थामा छ भने आगामी वर्ष सात करोड ४६ लाख खर्च गरी भवन निर्माण गर्ने योजना बनाइएको छ । सम्बन्धन पाएमा यो वर्ष, नभए अर्को वर्षदेखि शिक्षण अस्पताल सञ्चालन गर्न सकिने उहाँले बताउनुभयो ।  नेपाल संस्कृत विश्वविद्यालयका पूर्वउपकुलपति कुलप्रसाद कोइरालाले यहाँको समाज, स्थानीय सरकार र सङ्घीय सरकारले समेत लगानी गरेको र आवश्यकता महसुस गरेकाले प्राकृतिक चिकित्सा, योग र आयुर्वेद पढाउने गरी विश्वविद्यालयको आङ्गिक क्याम्पस बनाउन प्रक्रिया अघि बढेको बताउनुभयो । शरीर, मन र दिमागको उपचार गर्ने अस्पताल अहिलेको आवश्यकता रहेको उहाँको भनाइ छ । त्रिभुवन विश्वविद्यालय, काठमाडौँ विश्वविद्यालय र पूर्वाञ्चल विश्वविद्यालयले आङ्गिक क्याम्पसको रूपमा शिक्षण अस्पताल सञ्चालन गरिरहेका छन् । पहिलो वर्ष चिकित्सालयमा ब्याचलर इन नेचुरोपेथी एन्ड योग साइन्स (बिएनवाइएस) को कक्षा सञ्चालन गर्ने गरी पाठ्यक्रमसमेत निर्धारण भए पनि सम्बन्धनमा मात्र कुरा अड्किएको पूर्व उपकुलपति कोइरालाको भनाइ छ ।सम्बन्धनका लागि अब विश्वविद्यालय सभाले प्रस्ताव पास गरेर विश्वविद्यालय अनुदान आयोग, शिक्षा मन्त्रालय, अर्थ मन्त्रालय र चिकित्सा शिक्षा आयोगमा जानकारी गराउनु पर्छ । त्यसपछि संस्कृत विश्वविद्यालयले शिक्षण अस्पताल सञ्चालन गर्न सक्ने छ ।तालाबन्दीले सम्बन्धनमा ढिलाइसम्बन्धन दिने निकाय नेपाल संस्कृत विश्वविद्यालयमा लामो समयदेखि तालाबन्दी रहेकाले प्रक्रिया अघि बढेको छैन । विश्वविद्यालयका कुलपति धनेश्वर नेपालले तालाबन्दीका कारण आफूले फाइल अध्ययन नै गर्न नपाएको बताउनुभयो । “अध्ययनपछि मात्र सम्बन्धनको निर्णय हुन्छ,” पूर्वउपकुलपति कोइरालाले भन्नुभयो । नेपाल पुस ८ गते उपकुलपति नियुक्त हुनुअघि नै विश्वविद्यालयमा विभिन्न विद्यार्थी सङ्गठन र आंशिक शिक्षकहरूले विभिन्न माग राखेर तालाबन्दी गरिरहेका छन् । लामो समयदेखि तालाबन्दी हुँदा आर्थिक, शैक्षिक, प्राज्ञिक र प्रशासनिक काम प्रभावित भएको विश्वविद्यालयले जनाएको छ ।प्राकृतिक चिकित्सा विज्ञानमा आधारित रहेर बिनाऔषधी उपचार गरिने यस अस्पतालमा माटो, पानी, हावा, अग्नि साथै जडीबुटी, वैज्ञानिक मालिस अकुपञ्चर, फिजियोथेरापी योग, ध्यान पद्धतिद्वारा उपचार गरिन्छ । विशेष गरी औषधीय उपचारबाट निको हुन नसकेका बिरामीलाई प्राकृतिक चिकित्सा र योग पद्धतिमार्फत उपचार सेवा प्रदान गरिने भएपछि चिकित्सालयमा उपचार सेवा लिन आउनेको सङ्ख्या हरेक वर्ष बढिरहेको अस्पताल प्रशासनले जनाएको छ ।",
      "link": "https://gorkhapatraonline.com/news/144562",
      "image": "https://gorkhapatraonline.com/storage/media/254922/conversions/211-original-thumb.jpg"
    },
    {
      "slug": "144561",
      "title": "त्रिविमा स्वतः स्थायीको बाटो बन्द",
      "timestamp": 1740355200000,
      "source": "gp",
      "content": "सर्वोच्च अदालतले आन्तरिक प्रतिस्पर्धाका आधारमा कर्मचारी स्थायी गर्ने त्रिभुवन विश्वविद्यालयको शिक्षक तथा कर्मचारी सेवासम्बन्धी नियमावलीको व्यवस्था खारेज गरेको छ ।",
      "longContent": "काठमाडौँ, फागुन १२ गते ।  सर्वोच्च अदालतले आन्तरिक प्रतिस्पर्धाका आधारमा कर्मचारी स्थायी गर्ने त्रिभुवन विश्वविद्यालयको शिक्षक तथा कर्मचारी सेवासम्बन्धी नियमावलीको व्यवस्था खारेज गरेको छ । २०७८ पुसमा दायर रिटमा अन्तिम आदेश गर्दै सर्वोच्चको संयुक्त इजलासले नियमावलीको उक्त व्यवस्था खारेज गरेको हो । सर्वोच्चको फैसलाको पूर्ण पाठ भने तयार भइसकेको छैन । फागुन ६ गते संयुक्त इजलासले सीमित प्रतिस्पर्धाका आधारमा स्वतः स्थायीको बाटो खोलेको नियमावलीको व्यवस्था खारेज गरेको हो । न्यायाधीशद्वय डा. नहकुल सुवेदी र सुनीलकुमार पोखरेलको संयुक्त इजलासले नियमावलीको व्यवस्था खारेज गरेसँगै आन्तरिक प्रतिस्पर्धाका आधारमा शिक्षक तथा कर्मचारी स्वतः स्थायी हुने बाटो अदालतले बन्द गरिदिएको छ । करार सेवामा रहेका शिक्षक तथा कर्मचारीलाई आन्तरिक प्रतिस्पर्धाका आधारमा स्वतः स्थायी गर्ने गरी विश्वविद्यालय सभाले गरेको निर्णयविरुद्ध रमेश विष्टसमेतले २०७८ पुस ८ गते रिट दायर गर्नुभएको थियो । सर्वोच्चले रिटमा २०७८ पुस १९ गते नै अन्तरिम आदेश जारी गरेको थियो ।त्रिविमा पहुँचका आधारमा करार र ज्यालादारीमा कर्मचारी तथा शिक्षक नियुक्त गर्ने र सीमित आन्तरिक प्रतिस्पर्धाका आधारमा स्थायीको प्रक्रिया चल्दै आएको थियो । यसअघि पनि पहुँच र प्रभावका आधारमा नियुक्ति पाएकाको मात्र प्रतिस्पर्धाका आधारमा स्थायी गर्ने परम्परा चलिरहेको थियो । सर्वोच्चको आदेशसँगै लामो समयदेखि सीमित प्रतिस्पर्धाका आधारमा भइरहेको प्रक्रिया रोकिने भएको हो । त्रिवि सभाले दस वर्षदेखि निरन्तर कार्यरत  करार कर्मचारी तथा शिक्षकलाई लागु हुने गरी आन्तरिक प्रतिस्पर्धा गर्न दिने गरी नियमावली संशोधन गरेको थियो । संशोधित नियमावली २०७९ सम्म कायम रहने गरी सनसेट क्लज (स्वतः समाप्त हुने) मा आधारित व्यवस्था गरिएको थियो । अदालतले उक्त व्यवस्था खारेज गरेको हो । २०७७ मङ्सिर १४ गतेको सभाले एक पटकका लागि भन्दै आन्तरिक प्रतिस्पर्धा मात्र गर्ने गरी नियमावली संशोधन गरेको थियो ।विश्वविद्यालयले गरेको संशोधनले खुला प्रतिस्पर्धालाई निस्तेज पारेको, सीमित प्रतिस्पर्धालाई प्रवर्धन गरेको, योग्य उम्मेदवारले परीक्षामा सामेल हुन पाउने संवैधानिक अधिकार सङ्कुचन गरेकाले उक्त व्यवस्था बदरको मागसहित सर्वोच्चमा रिट दायर भएको थियो । त्रिविमा अस्थायी, करार र ज्यालादारीले स्वतः स्थायीको माग गर्दै पटक पटक आन्दोलन गर्दै आएका छन् । विसं २०६४ मा त्रिविमा कार्यरत आंशिक शिक्षकहरूले आफूलाई स्थायी गराउन माग राखेका थिए । त्यसबेला उनीहरूले रत्नपार्कमा अनशन बसेर दबाब दिएपछि एक हजार ३८० शिक्षकलाई विश्वविद्यालयले करारमा नियुक्त गरेको थियो । त्यसमध्येबाट पनि छनोट गरेर स्थायी शिक्षकको नियुक्ति दिन त्रिविले २०६९ सालमा फेरि तिनै करार शिक्षकको परीक्षा लिएको थियो । करारका शिक्षकलाई स्थायी गर्न कोटा थप गर्दै त्रिविले एक हजार एक सय शिक्षकको माग गरेको थियो । त्यति बेला एक हजार ३८० जनालाई परीक्षामा सहभागी गराउँदा नौ सय जना शिक्षक मात्र उत्तीर्ण भएका थिए । ४८० जना स्थायी हुन परीक्षामा अयोग्य देखिएका थिए । त्यति बेला लिखित परीक्षामा फेल भएका शिक्षकहरू करारमै जागिर खाँदै आइरहेका थिए । तत्कालीन समयमा असफल भएका शिक्षकहरूलाई अहिले स्थायी बनाउने प्रक्रिया त्रिविले अघि बढाउँदै आएको थियो । अदालतको आदेशसँगै उक्त प्रक्रियामा रोक लागेको छ ।",
      "link": "https://gorkhapatraonline.com/news/144561",
      "image": "https://gorkhapatraonline.com/storage/media/254920/conversions/tu-office-fff-original-thumb.jpg"
    },
    {
      "slug": "144555",
      "title": "वार्षिकोत्सवमा अनाथ बालबालिकालाई सहयोग",
      "timestamp": 1740268800000,
      "source": "gp",
      "content": "आफ्नो स्थापनाको २६२ औं वार्षिकोत्सवको अवसरमा इलामको गढीथुम्कास्थित नेपाली सेनाको रणशार्दूल गणले अनाथालयमा रहेका बालबालिकालाई विभिन्न सामग्री  उपलब्ध गराएको छ ।",
      "longContent": "कोकिला ढकालइलाम, फागुन ११ गते । आफ्नो स्थापनाको २६२ औं वार्षिकोत्सवको अवसरमा इलामको गढीथुम्कास्थित नेपाली सेनाको रणशार्दूल गणले अनाथालयमा रहेका बालबालिकालाई विभिन्न सामग्री  उपलब्ध गराएको छ । सेनाले इलाम नगरपालिका–९ स्थित राहसल बाल अनाथालयमा रहेका बालबालिकालाई गणले खाद्यान्न, शैक्षिक र खेलकुद सामग्री प्रदान गरेको हो । अनाथालयमा रहेका १४ बालबालिकालाई सेनाले सामग्री प्रदान गरेको अनाथालयका अध्यक्ष माया भट्टराईले बताउनुुभयो । महाशिवरात्रिको समेत अवसर पारेर आफ्ना विविध कार्यक्रममध्ये बालबालिकालाई सहयोग गरिएको सेनानी उमेश पुरीले जानकारी दिनुुभयो । कार्यक्रममा जिल्ला प्रहरी प्रमुख एकनारायण कोइराला, सशस्त्र प्रहरीका एसपी लोकेन्द्र सुवेदी, नेपाल पत्रकार महासङ्घ इलाम शाखा अध्यक्ष भीम चापागाईं, इलाम नगरपालिका–९ का वडाध्यक्ष गोपाल चौहानलगायतको उपस्थिति थियो ।",
      "link": "https://gorkhapatraonline.com/news/144555",
      "image": "https://gorkhapatraonline.com/storage/media/254907/conversions/armi-ilam-original-thumb.jpg"
    },
    {
      "slug": "144554",
      "title": "सुशासन र समृद्धिको यात्रामा साथ दिन कर्मचारीलाई प्रधानमन्त्रीको आग्रह",
      "timestamp": 1740268800000,
      "source": "gp",
      "content": "प्रधानमन्त्री केपी शर्मा ओलीले जनतालाई छिटो छरितो सेवा दिएर सुशासन र समृद्धिको यात्रामा साथ दिन राष्ट्रसेवक कर्मचारीलाई आग्रह गर्नुभएको छ।",
      "longContent": "काठमाडौँ, फागुन ११ गते। प्रधानमन्त्री केपी शर्मा ओलीले जनतालाई छिटो छरितो सेवा दिएर सुशासन र समृद्धिको यात्रामा साथ दिन राष्ट्रसेवक कर्मचारीलाई आग्रह गर्नुभएको छ।७४ औँ जन्मदिनका अवसरमा उहाँलाई शुभकामना दिन प्रधानमन्त्री तथा मन्त्रिपरिषद्को कार्यालयले सिंहदरबारमा आयोजना गरेको कार्यक्रममा प्रधानमन्त्री ओलीले आफूलाई गरिएको ‘वर्थ डे विस’ ले देशको गरिबी हटाउने तथा सुशासन र समृद्धि कायम गर्ने कामको नेतृत्व गर्नमा सफलता मिलेमा त्यसको सार्थकता हुने बताउनुभएको हो।“सेवा प्रवाहका कुरामा सेवाग्राहीलाई सकारात्मकभावका साथ काम गरेर विकास निर्माण र सुशासन कायम गर्ने काममा मलाई मद्धत गरेर शुभकामनालाई  सार्थक बनाउन व्यवहारिकरुपमा पनि त्यसअनुसारको काम गर्न म आग्रह गर्छु।’’, प्रधानमन्त्री ओलीले भन्नुभयो, “हामी भ्रष्टाचार गर्दैनौँ र गर्न दिन्नौँ तर मुलुक सम्पत्ति शुद्धीकरणका सन्दर्भमा देश ग्रे लिष्टमा परेको छ। यसलाई हटाउनु छ। मलाई व्यक्तिगतरुपमा लाभ लिनुपर्ने कुरा केही छैन। हामी कमिसनका लागि ठेक्कापट्टाका काम गर्दैनौँ। विकास निर्माणका लागि ठेक्का लगाउँछौँ। यसमा सबैका साथ होस् भन्ने मेरो चाहना हो।’’सो अवसरमा गृहमन्त्री रमेश लेखक, प्रधानमन्त्रीका मुख्य सल्लाहकार विष्णुप्रसाद रिमाल, नेपालका सरकारका मुख्यसचिव एकनारायण अर्याल, सचिव र राष्ट्रसेवक कर्मचारीको सहभागिता रहेको थियो। यसैबिच, प्रधानमन्त्री एवं नेकपा (एमाले) का अध्यक्ष ओली आज एमाले केन्द्रीय कार्यालयले च्यासलमा आयोजना गरेको जन्मदिनको कार्यक्रममा सहभागी हुनुभएको छ।",
      "link": "https://gorkhapatraonline.com/news/144554",
      "image": "https://gorkhapatraonline.com/storage/media/254914/conversions/pm-meeting-original-thumb.jpg"
    },
    {
      "slug": "144552",
      "title": "आठ जना किसान तथा उद्योगी पुरस्कृत",
      "timestamp": 1740268800000,
      "source": "gp",
      "content": "लमजुङको आठ जना किसान तथा साना उद्योगी पुरस्कृत हुनुभएको छ । नेपाल घरेलु तथा साना उद्योग महासङ्घ लमजुङले १७ औं साधारणसभा तथा नवौं जिल्ला अधिवेशनको अबसरमा किसान तथा साना उद्योेगीलाई नगद र सम्मानपत्रसहित पुरस्कृत गरेको हो ।",
      "longContent": "नवीनराज कुइँकेललमजुङ, फागुन ११ गते । लमजुङको आठ जना किसान तथा साना उद्योगी पुरस्कृत हुनुभएको छ । नेपाल घरेलु तथा साना उद्योग महासङ्घ लमजुङले १७औं साधारणसभा तथा नवौं जिल्ला अधिवेशनको अवसरमा किसान तथा साना उद्योेगीलाई नगद र सम्मानपत्रसहित पुरस्कृत गरेको हो । पुरस्कृत हुनु हुनेमा मर्स्याङ्दी गाउँपालिका–७ उस्ताबेंसीका साइला दाइको बाख्रा तथा फलफूल फर्मका सञ्चालक डम्बर भुजेल, बेंसीसहर नगरपालिका–११ को राधाकृष्ण आमा समूह र समृद्ध आमा समूह, बेंसीसहर नगरपालिका–८ को नमूना स्टोर्सको सञ्चालक शिला तामाङ, सिलाइकटाई व्यावसायी गीता प्रधान रहनुभएको छ । यसैगरी क्ब्होंलासोंथर गाउँपालिका–३ को आदी मौरीपालन उद्योगका सञ्चालक डिल्लेश्वर गुरुङ, बेंसीसहर नगरपालिका–२ को लक्ष्मी कृषि तथा पशुपालन फार्मका सञ्चालक लक्ष्मी अधिकारी र सुन्दरबजार नगरपालिका–९ को शुलभ राइस मिलका सञ्चालक विष्णु श्रेष्ठलाई सम्मान गरिएको नेपाल घरेलु तथा साना उद्योग महासङ्घ लमजुङका महासचिव वेदराज खनियाँले जानकारी दिनुभयो । महासङ्घमा पुनः लामिछानेनेपाल घरेलु तथा साना उद्योग महासङ्घ लमजुङको अध्यक्षमा पुनः श्रीकृष्ण लामिछाने निर्वाचित हुनुभएको छ । महासङ्घको वरिष्ठ उपाध्यक्षमा विकाश श्रेष्ठ, उपाध्यक्षमा भरतबहादुर बिष्ट, महिला उपाध्यक्षमा कल्पना थापा बोहोरा, महासचिवमा बेदराज खनिया, सचिवमा युवराज पौडेल र कोषाध्यक्षमा शंकर बस्नेत चयन हुनुभएको छ ।कार्यसमिति सदस्यमा यज्ञनारायण श्रेष्ठ, दिपज्योति प्रधान, कुमारबहादुर विष्ट, कृष्णबहादुर देउजा, शारदा खनियाँ, अस्मिता पौडेल, शोभा पन्थी, महिला सदस्यमा अनिता बोहोरा र पुष्पकला मिश्र निर्वाचित हुनुभएको छ ।त्यस्तै, महासङ्घको महिला उद्यमी समिति अध्यक्षमा कल्पना बोहोरा निर्वाचित हुनुभएको छ । समितिको उपाध्यक्षमा इन्दु न्यौपाने, महासचिवमा राजकुमारी श्रेष्ठ, सचिवमा सायरा मिया निर्वाचित हुनुभयो । सदस्यमा सानुमाया श्रेष्ठ, निकिता श्रेष्ठ, सरस्वती श्रेष्ठ (क), जनक घिमिरे, विमाया तामाङ, सरस्वती श्रेष्ठ (ख) निर्वाचित हुनुभएको छ । अधिवेशनको उद्घाटन गर्दै बेंसीसहर नगरपालिका प्रमुख गुमानसिंह अर्यालले महासङ्घले उद्यामी तथा व्यावसायीको उत्थान र प्रवर्धनको क्षेत्रमा काम गर्न महासङ्घलाई आग्रह गर्नुभयो । नेपाल घरेलु तथा साना उद्योग महासङ्घका केन्द्रीय वरिष्ठ उपाध्यक्ष सूर्य कंडेलले जिल्लामा रहेको महिलालाई पनि उद्यममा जोडेर अगाडि बढाउनुपर्नेमा जोड दिनुभयो । कार्यक्रममा बेंसीसहर नगरपालिका उपप्रमुख पदमा गुरुङ, नेपाल घरेल तथा साना उद्योग महासङ्घका केन्द्रीय उपाध्यक्ष शोभा गुरुङ, केन्द्रीय सदस्य विनोददेव पन्त, केन्द्रीय सदस्य रामकुमार श्रेष्ठलगायतले शुभकामना मन्तव्य राख्नुभएको महासचिव बेदराज खनियाले जानकारी दिनुभयो ।",
      "link": "https://gorkhapatraonline.com/news/144552",
      "image": "https://gorkhapatraonline.com/storage/media/254902/conversions/Sana-kisan-samman-lamjung-original-thumb.jpg"
    },
    {
      "slug": "144546",
      "title": "साहित्यकार भट्टराई पुरस्कृत",
      "timestamp": 1740268800000,
      "source": "gp",
      "content": "लक्ष्मी उप्रेती ब्यक्तित्व वर्ष पुरस्कार प्रतिष्ठान विराटनगरले आइतबार विराटनगरमा साहित्यकार राधा भट्टराईलाई पुरस्कृत गरेको छ । भट्टराईलाई साहित्यतर्फको पुरस्कार प्रदान गरिएको हो ।",
      "longContent": "हरिप्रसाद कोइरालाउर्लाबारी, फागुन ११ गते । लक्ष्मी उप्रेती व्यक्तित्व वर्ष पुरस्कार प्रतिष्ठान विराटनगरले आइतबार विराटनगरमा साहित्यकार राधा भट्टराईलाई पुरस्कृत गरेको छ । भट्टराईलाई साहित्यतर्फको पुरस्कार प्रदान गरिएको हो । विभिन्न ६ वटा कृतिका लेखक भट्टराईलाई १० हजार १ सय रुपियाँ नगदसहित पुरस्कृत गरिएको छ । कार्यक्रममा साहित्यकार भट्टराईको जीवनीमाथि साहित्यकार प्रतिमा निरौलाले प्रकाश पार्नुभयो । पुरस्कार प्रदान गर्दै कार्यक्रमका प्रमुख अतिथि प्राज्ञ कविराज न्यौपानेले साहित्यक्षेत्र राज्यको प्राथमिकता नपरे पनि समुदायस्तरमा गठन भएका प्रतिष्ठानहरूले साहित्यका जगेर्ना गरिरहेको बताउनुभयो ।प्रतिष्ठानकी अध्यक्ष समिना पोख्रेलको सभापतित्वमा भएको कार्यक्रममा चेतना प्रतिष्ठानका अध्यक्ष प्राज्ञ गङ्गा सुवेदी सम्मानित साहित्यकार राधा भट्टराईलगायतले बोल्नुभएको थियो ।",
      "link": "https://gorkhapatraonline.com/news/144546",
      "image": "https://gorkhapatraonline.com/storage/media/254886/conversions/puraskrit-1-original-thumb.jpg"
    },
    {
      "slug": "144540",
      "title": "निकुञ्ज टोलीद्वारा पाटेबाघको उद्धार",
      "timestamp": 1740268800000,
      "source": "gp",
      "content": "बाँके राष्ट्रिय निकुञ्जको प्राविधिक टोलीले बाँकेको एउटा सामुदायिक वनबाट पाटेबाघको उद्धार गरेको छ । वनजङ्गल क्षेत्रमा लुकेर बस्ने तथा साँझपख मानव वस्तीमा छिरेर स्थानीयले पालेका घरपालुवा जनावरमाथि आक्रमण गरी क्षति गर्न थालेपछि जिल्लाको राप्तीसोनारी गाउँपालिका –८ बालापुरस्थित एक सामुदायिक वनबाट निकुञ्जको टोलीले गएराति  बाघलाई नियन्त्रणमा लिएर उद्धार गरेको हो ।",
      "longContent": "गजेन्द्र गुरुङखजुरा, फागुन ११ गते । बाँके राष्ट्रिय निकुञ्जको प्राविधिक टोलीले बाँकेको एउटा सामुदायिक वनबाट पाटेबाघको उद्धार गरेको छ । वनजङ्गल क्षेत्रमा लुकेर बस्ने तथा साँझपख मानव वस्तीमा छिरेर स्थानीयले पालेका घरपालुवा जनावरमाथि आक्रमण गरी क्षति गर्न थालेपछि जिल्लाको राप्तीसोनारी गाउँपालिका –८ बालापुरस्थित एक सामुदायिक वनबाट निकुञ्जको टोलीले गएराति  बाघलाई नियन्त्रणमा लिएर उद्धार गरेको हो ।‘स्थानीयको आग्रहपछि गएराति अन्दाजी साढे ८ बजेको समयमा राप्तीसोनारी गाउँपालिका ८ बालापुरस्थित सामुदायिक वनबाट हाम्रो प्राविधिक टोलीले अन्दाजी तीन वर्ष उमेर पुगेको पोथीबाघ (बघेनी) लाई नियन्त्रणमा लिएर उद्धार गरेका छौँ ।’ बाँके राष्ट्रिय निकुञ्जका सूचना अधिकारी संरक्षण अधिकृत मन्दीप पंगेनीले भन्नुभयो ।उहाँका अनुसार उक्त बाघले मानवीय क्षति नगरे पनि स्थानीयका गोठमा पसेर बाख्रा, पाडापाडी, बाच्छाबाच्छीमाथि आक्रमण गरेर क्षति गर्दैआएको थियो । स्थानीयले गएराति उक्त बाघलाई बालापुर नजिकको खोल्सामा देखेपछि बाघ समाति दिनका लागि निकुञ्जलाई खबर गरेका थिए । हात्तीसहितको निकुञ्जको प्राविधिक टोलीले बाघलाई नियन्त्रणमा लिएको थियो ।नियन्त्रणमा लिइएको बाघलाई उद्धार गरेर निकुञ्जको खैरीखोलास्थित खैरीपोष्टको खोरमा राखिएको सूचना अधिकारी पंगेनीले जानकारी दिनुभयो । ‘हात्तीसहितको प्राविधिक टोली परिचालन गरेर बाघलाई उद्धार गरेका छौँ, उद्धार गरेको बाघलाई खैरीपोष्टमा रहेको खोरमा राखेका छौँ’ पंगेनीले भन्नुभयो, ‘केही दिन अब्जर्भेसनमा राख्छौँ, तत्काल छाड्दैनौँ ।’ बाँके राष्ट्रिय निकुञ्जनजिक रहेका विभिन्न सामुदायिक वन क्षेत्रका मानवबस्तीमा पाटेबाघले घरपालुवा जनावरलाई क्षति गर्दैआएको थियो ।",
      "link": "https://gorkhapatraonline.com/news/144540",
      "image": "https://gorkhapatraonline.com/storage/media/254880/conversions/pate-bagh-original-thumb.jpg"
    },
    {
      "slug": "144538",
      "title": "एक हजार एकसय ९८ विवादमा मेलमिलाप",
      "timestamp": 1740268800000,
      "source": "gp",
      "content": "घोराही स्थानीय सरकार आए यता घोराही उपमहानगरपालिकाको न्यायिक समितिले एक हजार एकसय ९८ विवादलाई मेलमिलाप एवं अन्तिम निर्णयको माध्यबाट निरुपण गरेको छ।",
      "longContent": "सन्तोष दहितदाङ, फागुन ११ गते । घोराही स्थानीय सरकार आए यता घोराही उपमहानगरपालिकाको न्यायिक समितिले एक हजार एकसय ९८ विवादलाई मेलमिलाप एवं अन्तिम निर्णयको माध्यबाट निरुपण गरेको छ।लामो सयमपछि २०७४ मा स्थानीय सरकार गठन भएपछि स्थानीय सरकार सञ्चालन ऐन २०७४ को दफा ४७ को उपदफा (१) र (२)  बमोजिम न्यायिक समितिले पालिकाभित्रका न्यायिक समितिमा दर्ता भएका विवादलाई मेलमिलाप एवं अन्तिम निर्णयको माध्यमबाट निरुपण गर्दै आइरहेको छ।यहीबमोजिम घोराही उपमहानगरपालिका न्यायिक समितिले विगत आर्थिक वर्ष २०७४–७५ देखि चालु आर्थिक वर्ष २०८१—८२ सम्म एक हजार एकसय ९८ विवाद मिलापत्र गरेको छ । चालु आर्थिक वर्ष २०८१—८२ मा भने ४६ वटा विवाद निरुपण गरेको न्यायिक समितिका अधिकृत प्रतला देवकोटा गौतमले जानकारी दिनुभयो ।उहाँले आर्थिक वर्ष २०७४–७५ मा २५६ विवाद दर्ता भएको थियो । त्यसयता चालु आर्थिक वर्षसम्म एक हजार दुई  सय ३० विवाद दर्ता भएको उहाँले जानकारी दिनुभयो । यद्यपि चालु आर्थिक २०८१—८२ माघ मसान्तसम्म भने ५२ वटा विवाद मात्र दर्ता भएका छन् । यीमध्ये ४६ वटा विवाद मिलापत्र गरिएको उहाँले बताउनुभयो ।यसैबिच न्यायिक समितिका संयोजक घोराही उपमहानगरपालिका उपप्रमुख हुमाकुमारी डिसीले न्यायिक समितिमा दर्ता भएका विवादलाई दुवै पक्षको जित हुनेगरी मिलापत्र गर्दैआएको बताउनुभयो । ‘हामीले कसैलाई पक्षविपक्ष बनाउँदैनौ’ उहाँले भन्नुभयो, ‘दुबै पक्षको पालैपालो कुरा सुन्छौं, त्यसपछि पीडकको कुरा सुन्छौ, यसरी दुवै पक्षको कुरा सुनेर समस्याको समाधानको पहिचान गरेर दुबैलाई एकै ठाउँमा राखेर मिलापत्र गर्छौ ।’उहाँले मेलमिलापबाटै न्याय दिने प्रयास भइरहेको भन्दै न्यायिक समितिले वडा–वडामा मेलमिलापकर्ता खटाएको जानकारी दिनुभयो । केही समस्या भए वडास्तरमै मेलमिलापको प्रयास हुने र त्यहाँ सम्भव नभए मात्रै न्यायिक समितिमा ल्याइने भइरहेका संयोजक डिसीले जानकारी दिनुभयो । यस्तै न्यायिक समितिले कानुनी साक्षरतालाई पनि प्राथमिकतामा राखेर वडा–वडाको नागरिक सचेतना कार्यक्रम, न्यायिक घुम्ती शिविर र विद्यालमा पुगेर विद्यार्थीलाई न्यायसम्बन्धी कानुनी साक्षरता कक्षा चलाइरहेको जानकारी दिनुभयो ।यसैबिच न्यायिक समितिले दफा (१) र (२) वाहेकका हेर्न नमिल्ने अन्य मुद्दाजस्तै बहुविवाह, अंशसम्वन्धि आदि विवादलाई सम्बन्धित ठाउँमा जान सल्लाह सुझाव दिने गरेको न्यायिक समितिका संयोजक डिसीले जानकारी दिनुभयो । साथै, न्यायिक समितिले गर्दै सम्पन्न गरेको कामको बारेमा हरेक त्रैमासिक रुपमा पत्रकार सम्मेलनमार्फत सार्वजनिक गरिंदैआएको उहाँले बताउनुभयो ।",
      "link": "https://gorkhapatraonline.com/news/144538",
      "image": "https://gorkhapatraonline.com/storage/media/254874/conversions/ghorahi--original-thumb.jpg"
    },
    {
      "slug": "144525",
      "title": "झुण्डिएको अवस्थामा मृत फेला",
      "timestamp": 1740268800000,
      "source": "gp",
      "content": "म्याग्दीका तुल्सी पुन मगर दक्षिण कोरियामा झुण्डिएको अवस्थामा मृत फेला पर्नुभएको छ । जिल्लाको मालिका गाउँपालिका –१, निस्कोटस्थित जुबाङ घर भई हाल रोजगारीको सिलसिलामा दक्षिण कोरियाको मोक्पो छल्लानाम्दो उल्सानस्थित छुकसान बङ्गुर फार्ममा कार्यरत कामदार तुल्सी पुन मगर शनिबार राति साढे १ बजेको समयमा सोही फार्मनजिक रहेको पुलमा झुण्डिएको अवस्थामा मृत फेला पर्नुभएको हो ।",
      "longContent": "साधन घर्ती म्याग्दी (दरबाङ), फागुन ११ गते । म्याग्दीका तुलसी पुन मगर दक्षिण कोरियामा झुण्डिएको अवस्थामा मृत फेला पर्नुभएको छ । जिल्लाको मालिका गाउँपालिका –१, निस्कोटस्थित जुबाङ घर भई हाल रोजगारीको सिलसिलामा दक्षिण कोरियाको मोक्पो छल्लानाम्दो उल्सानस्थित छुकसान बङ्गुर फार्ममा कार्यरत कामदार तुल्सी पुन मगर शनिबार राति साढे १ बजेको समयमा सोही फार्मनजिक रहेको पुलमा झुण्डिएको अवस्थामा मृत फेला पर्नुभएको हो । मृतक तुल्सीका काकाको छोराभाइ सुजन पुनले दाजु तुल्सीसँगै एउटै कम्पनीमा कार्यरत अर्का कामदार मिलन तामाङले फोनमार्फत भन्नुभएको भनाइलाई उद्धृत गर्दै भन्नुभयो, ‘‘दाजुसँगै कम्पनीमा काम गर्ने साथी मिलन तामाङले साहुको अत्याचार र दुर्व्यवहार सहन नसकेर तपाईंको दाइ तुल्सीले फार्मनजिक रहेको पुलमा झुण्डिएर आत्महत्या गरेको हामीलाई जाकारी दिनुभएको छ । ’’तुल्सी गत असोजमा मात्र इपिएसमार्फत त्यहाँ पुग्नुभएको थियो । कोरियामा तुल्सीको मृत्यु भएको खबरले परिवारका सदस्य शोकमा डुब्नुभएको छ । कोरियाबाट म्याग्दी प्रवासी नेपाली सङ्घ (मोना) दक्षिण कोरियाका अध्यक्ष दुर्गा भण्डारी र पत्रकार मनोज गुरुङले तुल्सीको मृत्यु भएको र शव अहिले प्रहरीले लगेर अस्पतालमा राखेको जानकारी दिनुभयो । पत्रकार गुरुङका अनुसार, आत्महत्या वा हत्या भन्ने बारेमा थप छानबिन हुन बाँकी छ । मृतक तुल्सीका घटनाबारे कोरियास्थित नेपाली राजदुतावास, एनआरएनए, एमटियु, मोनालगायत नेपालीले चासो दिएका छन् । मृतक तुल्सीका परिवार, कोरियास्थित नेपाली राजदुतावास, एनआरएनए, एमटियु, मोनालगायत नेपालीले घटनाबारे गम्भीर अनुसन्धान गर्न र संलग्न दोषीलाई कडा कारबाही गर्न त्यहाँको सरकारसँग माग गरेका छन् । मृतक तुल्सी पुन मगरका एक दाजु र एक बहिनी हुनुहुन्छ । बुवाआमाको पहिले नै निधन भइसकेको छ । मृतक तुल्सीका काका छोराभाइ सुजन पुनका अनुसार कोरियन भाषा (इपिएस) परीक्षा पास गरेर गत असोजमा मात्र कोरिया पुग्नुभएका २८ वर्षीय तुल्सी त्यसअघि रोजगारीको सिलसिलामा साउदी अरेबियामा एक वर्ष बसेर कोरिया जाने उद्देश्यसहित घर आउनुभएको थियो ।",
      "link": "https://gorkhapatraonline.com/news/144525",
      "image": "https://gorkhapatraonline.com/storage/media/254853/conversions/tulasipur--original-thumb.jpg"
    },
    {
      "slug": "144520",
      "title": "राष्ट्रिय प्याव्सनको महाधिवेशन फागुन १६ र १७ मा",
      "timestamp": 1740268800000,
      "source": "gp",
      "content": "राष्ट्रिय निजी तथा आवासीय विद्यालय  एसाेसिएसन नेपाल (राष्ट्रिय प्याव्सन) को आठौं राष्ट्रिय महाधिवेशन फागुन १६ र १७ गते काठमाडौंमा आयोजना हुनेभएको छ ।",
      "longContent": "गोरखापत्र अनलाइनकाठमाडौँ, फागुन ११ गते । राष्ट्रिय निजी तथा आवासीय विद्यालय  एसाेसिएसन नेपाल (राष्ट्रिय प्याव्सन) को आठौं राष्ट्रिय महाधिवेशन फागुन १६ र १७ गते काठमाडौंमा आयोजना हुनेभएको छ । राष्ट्रिय प्याव्सनले आइतबार पत्रकार सम्मेलन गरी सो जानकारी गराएको हो । सम्मेलनको तयारी पूरा भएको जानकारी दिइएको छ । राष्ट्रिय प्याव्सनका अध्यक्ष सुवास न्यौपानेले संसदमा रहेको विद्यालय शिक्षासम्बन्धी विधेयक गिजोलिँदै गएको र मुलुकमा गणतन्त्र स्थापना भएको लामो समय बित्नलाग्दा पनि नयाँ शिक्षा ऐन जारी हुन नसक्नु दुःखद भएको बताउनुभयो । उहाँले देशको शिक्षा क्षेत्र धेरै क्षेत्रबाट प्रभावित बन्दै गएको सन्दर्भमा महाधिवेशनले शिक्षाका समस्याका बारेमा समिक्षा गर्दै नयाँ सुझाव प्रस्तुत गर्ने बताउनुभयो । राष्ट्रिय प्याव्सनको अर्को पक्षले पनि महाधिवेशनको मिति तोकेको छ । सो पक्षले फागुन १५ र १६ गते महाधिवेशन गर्दैछ । नेपालगन्जमा सम्पन्न सातौं महाधिवेशनमा पाण्डव हमाल र सुवास न्यौपानेलाई डेढ–डेढ वर्ष नेतृत्व गर्ने लिखित सहमति भएको थियो । सुरुको डेढ वर्ष बितेपछि हमालले नेतृत्व छाड्न अस्वीकार गर्नु भएपछि न्यौपानेले सहमतिअनुसार अध्यक्षको पदभार ग्रहण गर्नु भएको थियो । यसप्रति हमाल समूहले पाटन उच्च अदालतमा रिट दर्ता गरेकोमा अदालतले रिट खारेज गर्दै न्यौपाने समूहलाई वैधानिकता दिएको थियो ।",
      "link": "https://gorkhapatraonline.com/news/144520",
      "image": "https://gorkhapatraonline.com/storage/media/254824/conversions/N-Pabson-original-thumb.jpg"
    },
    {
      "slug": "144512",
      "title": "बलात्कारपछि बालिका गर्भवती",
      "timestamp": 1740268800000,
      "source": "gp",
      "content": "भारतमा रोजगारीमा रहेका आमाबुवासँगै रहेकी १२ वर्षीया एक बालिका बलात्कारबाट गर्भवती भएको खुलेको छ । सात महिनाअघि भारतको सुरतमा बालिकालाई बलात्कार भएर बच्चा पेटमा रहेको बताइएको छ ।",
      "longContent": "शिवराज ढुंगाना अछाम, फागुन ११ गते । भारतमा रोजगारीमा रहेका आमाबुवासँगै रहेकी १२ वर्षीया एक बालिका बलात्कारबाट गर्भवती भएको खुलेको छ । सात महिनाअघि भारतको सुरतमा बालिकालाई बलात्कार भएर बच्चा पेटमा रहेको बताइएको छ । भारतबाट बालिकासहित अछाम घर फर्केपछि पेट बढ्दै गएपछि आफन्तले बुझ्दा बलात्कार भएको र बच्चा रहेको खुलेको हो । भारतमै रहेका बेलामा बालिकालाई बलात्कार गरेर गर्भवती बनाएको आरोपमा आफन्त नाता लाग्ने करिब ४५ वर्षीय एक पुरुषका विरुद्ध जिल्ला प्रहरी कार्यालय अछाममा पीडित पक्षले उजुरी गरेको छ । आरोपी पुरुषको समेत विवरण गोप्य राखिएको छ । ‘घटना उता इन्डियामा घटना भएको भन्ने आएको छ । अहिले जबरजस्ती करणीको उजुरी परेर घटनाको अनुसन्धान भइरहेको छ’ अछाम प्रहरी प्रमुख ईश्वरीप्रसाद भण्डारीले भन्नुभयो । बालिकाका आफन्तले उजुरी दिएको र घटनाका बारेमा अनुसन्धान भइरहेको अछाम प्रहरीले जानकारी दिएको छ । घटनामा संलग्नलाई पक्राउका लागि भारतीय प्रहरीसँग समन्वय भइरहेको अछाम प्रहरी प्रमुख भण्डारीले जानकारी दिनुभयो । बालिकालाई थप उपचार र परीक्षणका लागि बालिकालाई जिल्ला बाहिरको एक ओसिएमसीमा राखिएको छ ।",
      "link": "https://gorkhapatraonline.com/news/144512",
      "image": "https://gorkhapatraonline.com/storage/media/254805/conversions/Garvawati-original-thumb.jpg"
    },
    {
      "slug": "144457",
      "title": "पानीजहाज विधेयक विधायन समितिमा",
      "timestamp": 1740268800000,
      "source": "gp",
      "content": "पानीजहाज (सञ्चालन तथा व्यवस्थापन) विधेयक, २०८१ मा राष्ट्रिय सभाका ३० सदस्यले १०६ वटा संशोधन दर्ता गराएका छन् ।",
      "longContent": "गोरखापत्र समाचारदाताकाठमाडौँ, फागुन ११ गते । पानीजहाज (सञ्चालन तथा व्यवस्थापन) विधेयक, २०८१ मा राष्ट्रिय सभाका ३० सदस्यले १०६ वटा संशोधन दर्ता गराएका छन् । सो विधेयक गत पुस १ गते राष्ट्रिय सभामा दर्ता भई दफावार छलफलका लागि विधायन व्यवस्थापन समितिमा पठाइएको छ । सङ्घीय संसद् सचिवालयका अनुसार विधेयकमाथि परेका संशोधनसहित दफावार छलफलका लागि फागुन १२ गते विधायन व्यवस्थापन समितिको बैठक आह्वान गरिएको छ । विधेयकको परिभाषा खण्डदेखि अधिकार प्रत्यायोजनसम्बन्धी व्यवस्थामा गरेर संशोधन दर्ता भएका छन् । सामुद्रिक कानुनसम्बन्धी संयुक्त राष्ट्रसङ्घीय महासन्धि, १९८२ ले समुद्रमा तटीय राष्ट्रको मात्र नभई भूपरिवेष्ठित राष्ट्रको समेत समान अधिकार सुनिश्चित गरेको छ । नेपालमा पानीजहाज ऐन, २०२७ लागु भएपछि अन्तर्राष्ट्रिय महासन्धिका प्रावधान सो ऐनले समेट्न सकेको छैन । समुद्रमा नेपाली ध्वजावाहक पानीजहाज सञ्चालनका अतिरिक्त दर्ता गर्न तथा पानीजहाजमा कार्यरत नेपालीको नाविक किताब, परिचयपत्र, कर्मचारीको तालिम, स्वास्थ्य परीक्षण विषय समेट्न पानीजहाज सञ्चालन तथा व्यवस्थापन विधेयक ल्याइएको हो । सचिवालयका उपसचिव नुमराज खनालले प्रत्यायोजित विधायनका व्यवस्थासँगै पानीजहाजको स्वामित्व, कार्यालयको काम, कर्तव्य र अधिकार, कसुर तथा सजायलगायतको बुँदामाथि सभाका सदस्यले संशोधन माग गर्नुभएको बताउनुभयो । सभाका सदस्य भगवती न्यौपानेले विधेयकको दफा १३ को २ मा पानीजहाज सेवा उद्योगमा विदेशी लगानीको सीमा बढीमा ९० प्रतिशतसम्म राख्न सुझाव दिनुभएको छ । मूल विधेयकमा भने लगानीको सीमा ८० प्रतिशत राखिएको छ ।पानीजहाज सञ्चालनका क्रममा हुने क्षतिको व्यवस्थापनबारे विधेयकले स्पष्ट उल्लेख नगरेकोमा बिमा खन्ड अन्तर्गत पानीजहाज धनीले भाडा बिमा, दायित्व बिमा, हल बिमा, सामुद्रिक कार्गो बिमा, मालसामानको चोरी तथा डकैती र सम्भावित अन्य भौतिक तथा मानवीय क्षति हुनुअगावै बिमाको व्यवस्था हुनुपर्ने सभाका सदस्य डाक्टर अञ्जान शाक्यले संशोधन राख्नुभएको छ । उहाँले पानीजहाजमा रेडियो प्रसारण, रेडियो टेलिफोनको सञ्चालनका लागि नेपाल टेलिकमको सिफारिसमा हुनुपर्ने प्रस्ताव गर्नुभएको छ । सभाका सदस्य डाक्टर वेदुराम भुसालले प्रदूषणमुक्त प्रमाणपत्रको मान्य अवधि पाँच वर्षको हुनुपर्ने तथा नेपाल पानीजहाज कार्यालयको मुख्य कार्यालय काठमाडौँमा रहने र अन्य शाखा कार्यालय आवश्यकता अनुसार प्रदेश तथा अन्य देशमा समेत रहने व्यवस्था थप्न संशोधन राख्नुभएको छ । सभाका सदस्य शाक्यले पानीजहाजको कार्यालयको काम, कर्तव्य र अधिकार अन्तर्गत समुद्रसम्मको आवतजावत र बन्दरगाहको पहुँच उपयोगका लागि अन्तर्राष्ट्रिय सामुद्रिक कानुनबमोजिम प्राप्त अधिकारका आधारमा सम्बन्धित देशसँग द्विपक्षीय वा बहुपक्षीय सन्धि सम्झौताका लागि पहल गर्न नेपाल सरकारलाई आवश्यक रायसल्लाह र सुझाव दिने व्यवस्था थप्न सुझाव दिनुभएको छ । विधेयकमा भने सोसम्बन्धी व्यवस्था थिएन । सभाका सदस्य विष्णुबहादुर विश्वकर्माले रजिस्ट्रारको काम अन्तर्गत प्रदूषणमुक्त प्रमाणपत्र जारी तथा नवीकरण गर्ने व्यवस्था राख्न सुझाव दिनुभएको छ ।",
      "link": "https://gorkhapatraonline.com/news/144457",
      "image": "https://gorkhapatraonline.com/storage/media/254735/conversions/rastriy-original-thumb.jpg"
    },
    {
      "slug": "144456",
      "title": "पशु कल्याण ऐन आवश्यक",
      "timestamp": 1740268800000,
      "source": "gp",
      "content": "मानव कल्याणका लागि पशु कल्याण पनि उत्तिकै महत्वपूर्ण भएको भन्दै पशु अधिकारकर्मीले पशु कल्याण ऐन छिट्टै बन्नुपर्नेमा जोड दिएका छन् ।",
      "longContent": "गोरखापत्र समाचारदाताकाठमाडौँ, फागुन ११ गते । मानव कल्याणका लागि पशु कल्याण पनि उत्तिकै महत्वपूर्ण भएको भन्दै पशु अधिकारकर्मीले पशु कल्याण ऐन छिट्टै बन्नुपर्नेमा जोड दिएका छन् । स्नेहाज केयरद्वारा शनिबार राजधानीमा आयोजित कार्यक्रममा सरोकारवालाले हाल कानुन मन्त्रालयमा छलफलको क्रममा रहेको पशु कल्याण ऐन २०८१ बन्नुपर्ने जोड दिएका हुन् । स्नेहाज केयरले सन् २०१५ देखि सडक, बस्तीमा मानव दुव्र्यवहारमा परेका, सडक दुर्घटनामा परेका अलपत्र पशुको उद्धार, उपचार र संरक्षण गर्दै आएको छ । स्नेहाज केयरका संस्थापक स्नेहा श्रेष्ठले आफ्नो घरमा पालेको कुकुरलाई छिमेकीले तातोपानी खन्याउने, कुट्नेलगायतका दुव्र्यवहार गरेपछि त्यसको कानुनी उपचार खोज्ने क्रममा पाएको असीमित दुःखपछि आफ्नो मुखले आफ्ना पीडा व्यक्त गर्न नसक्ने पशुमाथि हुने अत्याचारविरुद्ध बोल्छु भन्दै स्नेहाज केयरको सुरुवात गरेको बताउनुभयो । उहाँले भन्नुभयो, “पशु अधिकार र पशु कल्याण दुई फरक विषय हुन् । पशु कल्याण ऐनले पशुमाथि क्रुर र अमानवीय दुव्र्यवहार गर्न निरुत्साहित गर्छ तर पालेर बेच्नै नपाउनेबारे बोल्दैन ।”पशु अधिकारकर्मी श्रेष्ठले भारत, अमेरिका, स्विडेन, जर्मनी, साइप्रसलगायतले पशु कल्याण ऐन जारी गरेर आफ्नो देशमा पशुमाथि हुने दुव्र्यवहार, हिंसालाई रोकेको तर कुकुर, काग, गाईलाई पुज्ने देश नेपालमा पशु कल्याण ऐन आउन ढिला भइरहनु विडम्बनापूर्ण अवस्था हो भन्नुभयो । कार्यपत्र प्रस्तुत गर्दै उहाँले नेपालमा पशुपन्छीलाई पूजा गर्ने संस्कृति भए पनि मन्दिरमा बलि चढाउने, मनोरञ्जनका लागि साँढे जुधाउने कामलाई परम्पराकै नाममा निरन्तरता दिनु र बोल्न सक्दैनन् भन्दैमा पशुले थोरै गल्ती गर्‍यो भने हदैसम्मको क्रूरतापूर्वक हिंसा गर्नुलाई सामान्य मान्ने प्रवृत्तिविरुद्ध पशु कल्याण ऐनको आवश्यकता रहेको बताउनुभयो । पशु अधिकारकर्मी कपिल काफ्ले नेपालमा पशुमाथि हिंसामा भएमा आकर्षित हुने केही ऐन, कानुन भए पनि सो नीतिमा जरिबाना वा कैद सजायको बिचमा वा शब्द राखिदिँदा गल्ती गर्नेले जरिबाना देखिने गरी वा नदेखिने तवरले सम्बन्धित निकायलाई बुझाउँदै पशुमाथि दुव्र्यवहारको सिलसिला निरन्तर चलाइरहेका बताउनुहुन्छ । सोही कारणले छुट्टै पशु कल्याण ऐन बनाएर बोल्न नसक्ने प्राणीमाथि भइरहेको क्रूरतापूर्ण हिंसामा नियमन गर्नुपर्ने आवश्यकता रहेको उहाँले बताउनुभयो ।कार्यपत्रमा मुलुकी अपराध संहिता २०७४, पशु स्वास्थ्य तथा पशु सेवा ऐन २०५५, पशु ढुवानी मापदण्ड २०६४, पशु कल्याण निर्देशिका २०७३ र पशुपालन असल अभ्यास कार्यान्वयन निर्देशिका, २०८० आए पनि पशुमाथिको हिंसामा कमी नआएको उल्लेख छ । पशुपन्छीलाई तिहारमा मात्र पुज्ने होइन, अन्य समयमा पनि हिंसा नगरी मानवीयता देखाउन पशु अधिकारकर्मीले आग्रह गरेका छन् ।",
      "link": "https://gorkhapatraonline.com/news/144456",
      "image": "https://gorkhapatraonline.com/storage/media/254734/conversions/211-original-thumb.jpg"
    },
    {
      "slug": "144455",
      "title": "थप तीन हवाई कम्पनी भित्रिँदै",
      "timestamp": 1740268800000,
      "source": "gp",
      "content": "त्रिभुवन अन्तर्राष्ट्रिय विमानस्थल भएर थप तीन वटा अन्तर्राष्ट्रिय हवाई कम्पनीले नियमित उडान गर्ने भएका छन् ।",
      "longContent": "गोरखापत्र समाचारदाताकाठमाडौँ, फागुन ११ गते । त्रिभुवन अन्तर्राष्ट्रिय विमानस्थल भएर थप तीन वटा अन्तर्राष्ट्रिय हवाई कम्पनीले नियमित उडान गर्ने भएका छन् ।नेपाल नागरिक उड्डयन प्राधिकरणका अनुसार एयर इन्डिया एक्सप्रेस, स्पाइस जेट र आकाशा एयरले काठमाडौँमा नियमित व्यावसायिक उडानको तयारी थालेका हुन् ।प्राधिकरणका सूचना अधिकारी ज्ञानेन्द्र भुलले एयर इन्डिया एक्सप्रेसले हप्ताको चार वटा (महिनामा २८) र स्पाइस जेटले दैनिक एक उडानको अनुमति पाएको जानकारी दिनुभयो । उहाँले भन्नुभयो, “आकाशा एयर पनि नेपालमा उडान गर्न इच्छुक देखिएकाले उडान अनुमतिको प्रक्रियामा रहेकाले कति वटा उडान अनुमति दिने भन्ने टुङ्गो लाग्न बाँकी छ ।” एयर इन्डिया एक्सप्रेसले भारतको कोलकाता, बैङ्ग्लोर, मुम्बई र देहरादुनबाट नेपालमा उडान गर्ने गरी अनुमति मागे पनि हाललाई कोलकाताबाट उडान गर्ने गरी अनुमति दिएको उहाँले बताउनुभयो ।उहाँका अनुसार एयर इन्डिया एक्सप्रेसले फागुन १७ देखि र स्पाइस जेटले फागुन २८ देखि काठमाडौँमा नियमित उडान सुरु गर्ने छन् । भारतको राष्ट्रिय वायु सेवा कम्पनी एयर इन्डियाको भगिनी संस्था एयर इन्डिया एक्सप्रेस र भारतको छैटौँ ठुलो हवाई कम्पनी स्पाइस जेटले नेपालमा नियमित उडान थालेपछि नेपाल भित्रिने र नेपालबाट भारत जाने यात्रुलाई थप सुविधा हुनुका साथै पर्यटकको आगमनमा समेत बढोत्तरी हुने उहाँले विश्वास व्यक्त गर्नुभयो ।प्राधिकरणका अनुसार हाल नेपालमा १५ देशका २८ हवाई कम्पनी (तीन नेपाली कम्पनीसहित) ले अन्तर्राष्ट्रिय उडान सेवा दिँदै आएका छन् । आकाशा एयरले अनुमति पाएसँगै नेपालमा हवाई सेवा दिने वायु सेवा कम्पनीको सङ्ख्या ३१ पुग्ने प्राधिकरणले जनाएको छ । हाल नेपालमा अन्तर्राष्ट्रियतर्फ सबैभन्दा बढी चिनियाँ स्वामित्वका एयर चाइना, चाइना इस्टर्न एयरलाइन्स, चाइना साउथर्न एयरलाइन्स र सिचुवान एयरलाइन्स गरी चार वटा कम्पनीका वायुयानले उडान भर्दै आएका छन् ।",
      "link": "https://gorkhapatraonline.com/news/144455",
      "image": "https://gorkhapatraonline.com/storage/media/254733/conversions/nagarnik-udyan-pradhikaran-(16)-1694785420-original-thumb.jpg"
    },
    {
      "slug": "144454",
      "title": "विकासे मन्त्रालयकै नतिजा कमजोर",
      "timestamp": 1740268800000,
      "source": "gp",
      "content": "प्रधानमन्त्री तथा मन्त्रीपरिषद् कार्यालयको कार्यसम्पादन मूल्याङ्कनमा विकासे मन्त्रालयको नतिजा कमजोर देखिएको छ । विकासे मन्त्रालयले कार्यसम्पादन मूल्याङ्कनमा उत्तीर्ण हुनका लागि आवश्यक अङ्कसमेत ल्याउन सकेका छैनन् ।",
      "longContent": "काठमाडौँ, फागुन ११ गते । प्रधानमन्त्री तथा मन्त्रीपरिषद् कार्यालयको कार्यसम्पादन मूल्याङ्कनमा विकासे मन्त्रालयको नतिजा कमजोर देखिएको छ । विकासे मन्त्रालयले कार्यसम्पादन मूल्याङ्कनमा उत्तीर्ण हुनका लागि आवश्यक अङ्कसमेत ल्याउन सकेका छैनन् ।प्रधानमन्त्री केपी शर्मा ओलीसँग ती मन्त्रालयले गरेका कार्यसम्झौताबमोजिम काम हुन सकेका छैनन् । ती मन्त्रालयका मन्त्रीले प्रधानमन्त्रीसँग २०८१ भदौ २७ गते कार्यसम्पादन सम्झौता गर्नुभएको थियो । प्रधानमन्त्री तथा मन्त्रीपरिषद्को कार्यालयले सार्वजनिक गरेको प्रगति विवरणले चालु आर्थिक वर्ष (२०८१/८२) को छ महिनामा मुलुकको पूर्वाधार विकासको मुख्य बागडोर समालेका भौतिक पूर्वाधार तथा यातायात मन्त्रालय, सहरी विकास मन्त्रालय र खानेपानी मन्त्रालयको नतिजा कमजोर देखाएको हो । विकासे मन्त्रालयको कार्यप्रगति कमजोर हुँदा लक्ष्यबमोजिम विकास खर्चसमेत हुन सकेको छैन । चालु आवको सात महिना बित्न लाग्दासमेत अहिलेसम्म मुलुकको समग्र विकास खर्च २० प्रतिशत मात्र हुन सकेको छ ।चालु आवको पुस महिनासम्मको प्रगति विवरण अनुसार मुलुकको पूर्वाधार विकासको बागडोर समालेको भौतिक पूर्वाधार तथा यातायात मन्त्रालयको प्रगति सबै मन्त्रालयभन्दा कमजोर देखिएको छ । यस मन्त्रालयले एक सयमा ७.९ अङ्क प्राप्त गरेको छ । त्यसै गरी अर्काे विकासे मन्त्रालयका रूपमा रहेको सहरी विकास मन्त्रालय र खानेपानी मन्त्रालयको कार्यप्रगतिसमेत कमजोर देखिएको हो । यी मन्त्रालयले क्रमशः २६.२५ र २३.३५ अङ्क प्राप्त गरेका छन् ।प्रधानमन्त्री तथा मन्त्रीपरिषद्को कार्यालयका सहसचिव तथा प्रवक्ता प्रेमप्रसाद आचार्यले विभिन्न मन्त्रालयले चालु आवको साउनमा पेस गरेको कार्ययोजनाको समीक्षामा विकासे मन्त्रालय कमजोर देखिएको बताउनुभयो । मन्त्रालयले पेस गरेको कार्ययोजनाका आधारमा प्रगति विवरण तयार गरिएको हो ।उहाँले भन्नुभयो, “मन्त्रालयहरूले साउनमा नै प्रधानमन्त्री तथा मन्त्रीपरिषद्को कार्यालयमा कार्ययोजना बनाएर पेस गर्छन् । कार्ययोजनामा मन्त्रालयको क्रियाकलाप र ‘माइलस्टोन’ समावेश गरिएका हुन्छन् । ती क्रियाकलाप र माइलस्टोन कति पूरा भए, कति बाँकी छन् ? के कति कारणले पूरा हुन सकेनन् भन्नेलगायतका समीक्षा हुन्छन् र मन्त्रालयलाई अङ्क दिने गरिन्छ ।”नेपाल सरकारका पूर्वसचिव अर्जुनजङ्ग थापाले विकासे मन्त्रालयको ध्यान वडास्तरसम्मका खुद्रे आयोजनामा बढी केन्द्रित हुनु, अर्थ मन्त्रालयले समयमा निकासा नगर्नुले समेत विकासे मन्त्रालयको कार्यप्रगति सन्तोषजनक नरहेको बताउनुभयो । चालु आवमा भौतिक पूर्वाधार तथा यातायात मन्त्रालय अन्तर्गत करिब १७ अर्ब रुपियाँ खुद्रे आयोजनामा विनियोजन गरिएको छ ।“सस्तो लोकप्रियताका लागि सम्पूर्ण ध्यान खुद्रे आयोजनामा केन्द्रित भएको देखिन्छ । चालु आवको अहिलेसम्म खुद्रे आयोजनाका रूपमा रहेका हजारौँ सडकको ठेक्कापट्टामा भौतिक मन्त्रालयको ध्यान केन्द्रित भएको देखिन्छ । खुद्रे आयोजनालाई रोकेर भए पनि मुख्य आयोजनामा मन्त्रालयको ध्यान केन्द्रित हुनुपथ्र्याे,” उहाँले भन्नुभयो, “बाढीपहिरोले क्षति पुर्‍याएका बिपी राजमार्ग, अरनिको राजमार्गलगायतका मुख्य राजमार्गको पुनर्निर्माण तथा निर्माणाधीन गौरवका आयोजनामा खासै काम हुन सकेको छैन ।  त्यसैले विकासे मन्त्रालयको कार्यप्रगति उल्लेखनीय नदेखिएको हो ।” त्यसै गरी अर्थ मन्त्रालयले भौतिक पूर्वाधार तथा यातायात मन्त्रालय, सहरी विकास मन्त्रालय र खानेपानी मन्त्रालय अन्तर्गतका निर्माण कम्पनीको समयमै भुक्तानी दिन नसक्दा पनि विकासका कामले गति लिन नसकेको पूर्वसचिव थापाको भनाइ छ । लक्ष्य अनुसारको कार्यप्रगति हुन नसक्नुमा सम्बन्धित मन्त्रालयको मात्र दोष नभई अर्थ मन्त्रालय, समग्र अर्थतन्त्र चलाउने निकायको समेत दोष रहेको उहाँ बताउनुहुन्छ । अन्य मुलुकमा ऋण खोजेर भएर पनि पूर्वाधार निर्माणको काम गर्ने गरेको बताउँदै उहाँले भन्नुभयो, “सन् २००८ मा भएको आर्थिक मन्दीको समयमा संयुक्त राज्य अमेरिका, बेलायत, फ्रान्सलगायतका विकसित मुलुकले ऋण लिएर पनि मुलुकको पूर्वाधार विकासलाई निरन्तरता दिने गरेका थिए तर नेपालमा विनियोजित बजेटसमेत खर्च हुन नसक्नु चिन्ताको विषय हो ।”",
      "link": "https://gorkhapatraonline.com/news/144454",
      "image": "https://gorkhapatraonline.com/storage/media/254732/conversions/yatayat-mantrylaya-original-thumb.jpg"
    },
    {
      "slug": "144453",
      "title": "टाउकामाथि औचित्य सकिएका सन्देश",
      "timestamp": 1740268800000,
      "source": "gp",
      "content": "आमनिर्वाचन २०७९ सम्पन्न भएको दुई वर्षभन्दा बढी भयो तर निर्वाचन आयोगले आफ्नै परिसरवरिपरि गुज्रेकै तिथिमितिको प्रचारप्रसार हुने सामग्रीसहितको होर्डिङ बोर्ड राखिरहेको छ ।",
      "longContent": "काठमाडौँ, फागुन ११ गते । आमनिर्वाचन २०७९ सम्पन्न भएको दुई वर्षभन्दा बढी भयो तर निर्वाचन आयोगले आफ्नै परिसरवरिपरि गुज्रेकै तिथिमितिको प्रचारप्रसार हुने सामग्रीसहितको होर्डिङ बोर्ड राखिरहेको छ । तत्कालीन निर्वाचनसम्बन्धी सचेतनामूलक विज्ञापन आयोग परिसरवरिपरि अझै झुन्डिरहेको देखिन्छ । काठमाडौँको कान्तिपथस्थित बहादुर भवनको अगाडिपट्टिको सडकपेटीसँग जोडिएको पर्खालमा प्रतिनिधि सभा तथा प्रदेश सभा सदस्य निर्वाचन २०७९ लाई लक्षित गरी निर्वाचन मिति २०७९ मङ्सिर ४ गते र समय बिहान ७ बजेदेखि ५ बजेसम्म उल्लेख गरिएको ‘होर्डिङ बोर्ड’ अझै राखिएको छ । खास प्रयोजनका लागि आयोगले जनतालाई सुसूचित गराउन राखेको होर्डिङ बोर्डमा अझै औचित्य सकिसकेको सूचना राख्न नहुने काठमाडौँ महानगरपालिकाका सहायक प्रवक्ता ध्रुवकुमार काफ्लेले बताउनुभयो । आयोगले कान्तिपथस्थित आफ्नो कार्यालय परिसरसँगै पर्खालले छु्ट्याएको सडकपेटीमा प्रत्येक १० मिटरको दुरीमा त्यस्ता विज्ञापनको होर्डिङ बोर्ड राखेको छ । आयोगले राखेको होर्डिङ बोर्ड सडकपेटीमाथि छ । यसलाई अड्याउन प्रयोग भएका सामग्रीको भारवहन क्षमताको नियमित जाँच गरिएको देखिन्न । हावाहुरी वा अन्य कुनै माध्यमले होर्डिङ बोर्ड खसे सडकपेटी भएर हिँड्ने बटुवा दुर्घटनामा पर्ने जोखिम छ । बाह्य विज्ञापनसम्बन्धी मापदण्ड, २०८१ ले बाह्य विज्ञापन गर्दा ऐनको दफा ४ बमोजिम स्थानीय तहबाट अनुमति लिई मापदण्डबमोजिम गर्नुपर्ने उल्लेख छ । काठमाडौँ महानगरपालिकाले सरकारी निकायले अनुमति लिने अभ्यास नगरेको जनाएको छ । यद्यपि होर्डिङ बोर्डको ‘स्ट्रेन्थ’ सम्बन्धमा जाँच गराएर महानगरको स्वीकृति लिनुपर्ने सहायक प्रवक्ता काफ्लेले बताउनुभयो । महानगरपालिकाका राजस्व महाशाखा प्रमुख विमला कोइरालाले सरकारी निकायले पनि कति बलियो संरचनामा राखेको छ भन्ने रेखदेख गर्ने र जोखिमपूर्ण तरिकाले राखे/नराखेको जाँचबुझ गर्ने जिम्मेवारी महानगरपालिकाको रहेको बताउनुभयो । उहाँले आयोगले राखेको होर्डिङ बोर्ड आयोग परिसरभन्दा बाहिर रहेकाले महानगरले सो सम्बन्धमा नियमन गर्ने जानकारी गराउनुभयो । आयोगका सहायक प्रवक्ता दुर्गा चालिसेले स्थानीय तहसँग सो विज्ञापनको कुनै विधाबारे स्वीकृति लिनुपर्ने जस्तो नलागेको बरु ‘लाइटनिङ’ वस्तु जडान भएकाले विद्युत् प्राधिकरणसँग समन्वय गर्नुपर्ने दाबी गर्नुभयो । अधिकांश होर्डिङ बोर्डमा निर्वाचन मिति र समय उल्लेख छ । प्रतिनिधि सभा सदस्य र प्रदेश सभा सदस्य निर्वाचनपछि आयोगले राष्ट्रिय सभा सदस्य निर्वाचन, प्रतिनिधि सभा सदस्य र प्रदेश सभा सदस्य उपनिर्वाचन तथा स्थानीय तह उपनिर्वाचन सम्पन्न गरेको छ । स्थानीय तह उपनिर्वाचन अन्तर्गत काठमाडौँ महानगरपालिकाको वडा नं. १८ र कीर्तिपुर नगरपालिकाको प्रमुखसहित वडाध्यक्षको निर्वाचन हालै सम्पन्न भयो । आयोगले हालै सम्पन्न उपनिर्वाचन सम्बन्धमा जानकारी गराउन र निर्वाचन शिक्षा समेटिने विषयवस्तु उल्लिखित सामग्री राख्न उपयुक्त ठानेन । आयोगले औचित्य समाप्त भइसकेको विज्ञापन हटाएर भारवहन क्षमताको जाँच गरी निर्वाचन शिक्षासम्बन्धी अन्य सन्देश रहने विज्ञापन राख्न सक्ने महानगरका वरिष्ठ विज्ञापन अधिकृत प्रदीप कोइरालाले बताउनुभयो । आयोगका सहायक प्रवक्ता चालिसेले सो विज्ञापन असान्दर्भिक भएको स्वीकार गर्नुभयो । उहाँले भन्नुभयो, “असान्दर्भिक भयो । डिस्मेन्टल गर्ने कुरा उठ्यो तर हुन सकेन ।”",
      "link": "https://gorkhapatraonline.com/news/144453",
      "image": "https://gorkhapatraonline.com/storage/media/254731/conversions/311-original-thumb.jpg"
    },
    {
      "slug": "144449",
      "title": "साहित्यकार मोती शोभा  श्रेष्ठका चार कृति लोकार्पण",
      "timestamp": 1740182400000,
      "source": "gp",
      "content": "साहित्यकार मोती शोभा श्रेष्ठद्वारा लिखित चारवटा कृति लोकार्पण गरिएको छ । ती कृतिमा नेपाली भाषामा ‘अल्झिएका धागाहरु’ कथा संग्रह, ‘फूलबारी’ लघुउपन्यास, नेपाल भाषामा ‘घुटु चियाया’ कथा संग्रह तथा अंग्रेजी भाषामा ‘नेचर’ को लघु उपन्यास लोकार्पण गरिएको हो ।",
      "longContent": "काठमाडौं, फागुन १० गते ।  साहित्यकार मोती शोभा श्रेष्ठद्वारा लिखित चारवटा कृति लोकार्पण गरिएको छ । ती कृतिमा नेपाली भाषामा ‘अल्झिएका धागाहरु’ कथा संग्रह, ‘फूलबारी’ लघुउपन्यास, नेपाल भाषामा ‘घुटु चियाया’ कथा संग्रह तथा अंग्रेजी भाषामा ‘नेचर’ को लघु उपन्यास लोकार्पण गरिएको हो ।कार्यक्रममा पूर्वमन्त्री तथा साहित्यकार शंकर प्रसाद कोइराला, वरिष्ठ साहित्यकार तथा जनमत प्रकाशनका अध्यक्ष मोहन दुवाल, कथाकार भागीरथी श्रेष्ठ लोचन तारा तुलाधर, साहित्यकारहरु शैलेन्द्र साकार, लक्ष्मी माली, जलेश्वरी श्रेष्ठ शाक्य सुरेन रमेश तुफान, ज्ञानेन्द्र विवशलगायत अन्य साहित्यकार र साहित्य प्रेमीहरुको उपस्थिति थियो।कार्यक्रममा साहित्यकारहरु शंकर कोइराला, मोहन दुवाल, लोचन तारा तुलाधर ले लोकार्पण गरिएका पुस्तकहरुबारे आ–आफ्नो मन्तव्य राख्नुभएको थियो । त्यस्तै अन्य साहित्यकार तथा कविहरुबाट मन्तव्य एवम् कविता वाचनसमेत गरिएको थियो।साहित्यकार मोती शोभा श्रेष्ठको कृति ‘अल्झिएका धागाहरु’ मा ५० वटा कथाहरु समावेश छन् जस्मा विविद विषयवस्तु, परिवेश, जीवनका फरक फरक अनुभूतिहरु र मनिसका जीवन जीउने बेग्ला बेग्लै सोच र तरिकाका बारेमा सरल भाषामा रोचकरुपमा प्रस्तुत गरिएका छन्। यस संग्रहमा मानव जीवनमा दैनिक देखिने र भोगिने घटना र सन्दर्भहरुलाई विषय बनाएर लेखिकेका सन्देशमूलक कथाहरु भेटिन्छन । पुस्तकमा साहित्यकारद्वय शंकरप्रसाद कोइरला र मोहन दुवालले शुभकामना मन्तव्य लेख्नुभएको छ।दोस्रो कृति ‘रंगीचंगी फूलहरुले सजिएको फूलबारी’ लघुउपन्यासमा पारिवारिक सद्भाव, समन्वय, आपसी मेलमिलाप र सकारात्मक सोचलाई मुख्य विषय बनाइएको छ। यस पुस्तकमा साहित्यकार ध्रुव मधिकर्मी तथा शंकर कोइरलाले आफ्नो मन्तव्य लेख्नुभएको छ ।तेस्रो  कृति नेपाल भाषामा प्रकाशित ‘घुटु चियाया’ कथा संग्रहमा ६० वटा कथाहरु समेटिएका छन् । यस पुस्तकमा समसामाहिक विषयवस्तु मानव समवेदना प्रकृति कला र संस्कृतिका विविद पक्षहरुको चित्रण गरिएका छन् । पुस्तकमा साहित्यकार यज्ञ रत्न धक्वा तथा लोचन तारा तुलाधरले मन्तव्य लेख्नु भएको छ।पाँथो कृति अंग्रेजी भाषामा प्रकाशित ‘नेचर’ शीर्षकको लघु उपन्यासमा प्रकृति प्रेमलगायत नेवारी समुदायका संस्कृति र रीतिरिवाजका बारेमा लेखिएका छन। यो कृति लेखिका मोती शोभाको २०७८ मा प्रकाशित ‘प्रकृति’ शीर्षकको लघु उपन्यासको अंग्रेजी रुपान्तरण हो र यसमा पूर्व प्रधानमन्त्री तथा साहित्यकार लोकेन्द्र बहादुर चन्दले शुभकामना मन्तव्य लेख्नु भएको छ ।लेखिका मोती शोभा श्रेष्ठको जन्म काठमाडौँ को मरु टोलमा भएको हो र अर्थशास्त्रमा स्नातकोत्तर गरी सरकारी सेवा मा लामो समयसम्म कार्यरत रही नेपाल सरकारको सहसचिव पदबाट उहाँले अवकाश प्राप्त गर्नुभएको थियो। मोती शोभा श्रेष्ठ नेपाली साहित्यमा नयाँ नाम भए पनि उहाँका यसअघि २०४८ सालमा चारवटा लघु उपन्यास ‘प्रकृति’ सत्य र आमू सम्झनाको डायरी र आँसु तथा २०८० सालमा चियाको चुस्की कथा संग्रह प्रकाशित भइसकेका छन्।",
      "link": "https://gorkhapatraonline.com/news/144449",
      "image": "https://gorkhapatraonline.com/storage/media/254726/conversions/book1ff-original-thumb.jpg"
    },
    {
      "slug": "144445",
      "title": "दलित पत्रकार संघ उपत्यका अध्यक्षमा सुनाम",
      "timestamp": 1740182400000,
      "source": "gp",
      "content": "राष्ट्रिय दलित पत्रकार संघ नेपालको काठमाडौँ उपत्यका प्रदेश समितिको अध्यक्षमा अनिल सुनाम चयन हुनुभएको छ । संघको शनिबार सम्पन्न अधिवेशनले अध्यक्ष सुनामसहित २१ सदस्यीय कार्यसमिति सर्वसम्मत चयन गरेको हो ।",
      "longContent": "गोरखापत्र समाचारदाताकाठमाडौँ, फागुन १० गते । राष्ट्रिय दलित पत्रकार संघ नेपालको काठमाडौँ उपत्यका प्रदेश समितिको अध्यक्षमा अनिल सुनाम चयन हुनुभएको छ । संघको शनिबार सम्पन्न अधिवेशनले अध्यक्ष सुनामसहित २१ सदस्यीय कार्यसमिति सर्वसम्मत चयन गरेको हो । अधिवेशनले उपाध्यक्ष प्रकाश वराइली, शुस्मिता सुनार, सचिव प्रमोद परियार, सहसचिव टिका रसाइली र कोषाध्यक्षमा निरोज तालाङ्गीलाई चयन गरको छ । अधिवेशनको उद्घाटन गर्दै बागमती प्रदेशका सहकारी तथा गरिबी निवारणमन्त्री मधुकुमार श्रेष्ठले सहकारीका नाममा गरिबको पैसा अपचलन गर्ने र अनुउत्पादक क्षेत्रमा लगानी गरेर रकम डुबाउनेलाई कारवाही गरिने बताउनुभयो । मिडियाले राजनीतिक सामाजिक परिर्वतनका लागि महत्वपूर्ण योगदान गरेको चर्चा गर्दै मन्त्री श्रेष्ठले भन्नुभयो, “सामाजिक तथा आर्थिक परिवर्तनका लागि पनि मिडियाको भूमिका आवश्यक छ ।” राष्ट्रिय दलित पत्रकार संघ, नेपालका केन्द्रीय अध्यक्ष विनोद पहाडीले मिडियामा दलित सहभागिता न्यायसंगत हुन नसकेको बताउनुभयो । उहाँले भन्नुभयो, “मिडिया आवाजविहीनको आवाज भनिए पनि समाजका उत्पीडन र विभेदमा परेको वर्ग समुदायको आवाज बन्न सकिरहेको छैन ।”नेपाल पत्रकार महासंघका उपाध्यक्ष उमिद वागचन्दले मिडियामा सामाजिक विषयवस्तुमाथिको बहस कम हुने गरेका चर्चा गर्दै भन्नुभयो, “राष्ट्रिय दलित पत्रकार संघले दलितमाथिको विभेदविरुद्ध मिडियाका माध्ययबाट आन्दोलन गरिरहेको छ । त्यो नेपाल पत्रकार महासंघको पनि आन्दोलन हो ।”",
      "link": "https://gorkhapatraonline.com/news/144445",
      "image": "https://gorkhapatraonline.com/storage/media/254720/conversions/Dalit-patrakar-sangh-original-thumb.jpg"
    },
    {
      "slug": "144442",
      "title": "चलचित्र संघद्वारा पत्रकार पुरस्कृत",
      "timestamp": 1740182400000,
      "source": "gp",
      "content": "चलचित्र पत्रकार संघ दाङले वार्षिकोत्सवका अवसरमा दाङ जिल्लामा रही पत्रकारिताका क्षेत्रमा कलम चलाउने पत्रकारलाई सम्मान गरेको छ ।",
      "longContent": "गोकर्ण पौडेल तुलसीपुर, फागुन १० गते । चलचित्र पत्रकार संघ दाङले वार्षिकोत्सवका अवसरमा दाङ जिल्लामा रही पत्रकारिताका क्षेत्रमा कलम चलाउने पत्रकारलाई सम्मान गरेको छ । पत्रकार महासंघका केन्द्रीय सदस्य एवम रेडियो हाइवेका समाचार सम्पादक लिला शाह, रेडियो प्रकृतिका ओपेन्द्र बस्नेत, अन्नपूर्ण दैनिकका गोपाल शर्मा भट्टराई,  गोरक्ष राष्ट्रिय दैनिकका बालाराम खड्का,  कान्तिपुर टेलिभिजनका अमर क्षितिज भण्डारी र दीपक कुमाललाई सम्मान गरिएको हो । चलचित्र पत्रकार संघ दाङको १६ औँ वार्षिकोत्सवका अवसरमा पत्रकारलाई सम्मान तथा पुरस्कृत गरिएको हो । संघका दाङ जिल्ला अध्यक्ष सन्तोष केसीको अध्यक्षता एवम् लुम्बिनी प्रदेशका पूर्व मुख्यमन्त्री डिल्लीबहादुर चौधरीको प्रमुख आतिथ्यतामा कार्यक्रम सम्पन्न भएको हो । कार्यक्रममा देवालोचन रङ्ग पत्रकारिता पुरस्कारबाट नगद एघार हजार एघारसय ११ सहित पत्रकार धुव्रराज न्यौपाने,  चमनबहादुर रङ्ग  पत्रकारिता पुरस्कारबाट  पाँच हजार पाँचसय ५५ सहित पत्रकार देवेन्द्र बस्नेत,  भागवत बसन्ता रंगपत्रकारिता पुरस्कारबाट पाँच हजार पाँचसय ५५ सहित पत्रकार एकराज भण्डारी, भीम टीका रङ्ग पत्रकारिता पुरस्कारबाट पत्रकार जयन्ती चौधरी, चलचित्र पत्रकारिता पुरस्कारबाट पत्रकार झग्गु भण्डारी र मोफसल चलचित्र पत्रकारिता पुरस्कारबाट पूर्ण केसी पुरस्कृत हुनुभयो ।",
      "link": "https://gorkhapatraonline.com/news/144442",
      "image": "https://gorkhapatraonline.com/storage/media/254717/conversions/samana--original-thumb.jpg"
    },
    {
      "slug": "144441",
      "title": "धार्मिकस्थल चिताइनमा धर्मशाला भवन",
      "timestamp": 1740182400000,
      "source": "gp",
      "content": "प्राचिन धार्मिक एवं पर्यटकीयस्थलको रूपमा रहेको लक्ष्मीनाथ महादेव मन्दिर चिताइन परिसरमा धर्मशाला निर्माण गरिएको छ । सर्लाहीको हरिपुर नगरपालिका –७, चिताइनस्थित मन्दिर परिसरमा दुुई तले पक्की धर्मशाला भवन निर्माण गरिएको हो ।",
      "longContent": "जनार्जन खत्रीसर्लाही, फागुन १० गते । प्राचिन धार्मिक एवं पर्यटकीयस्थलको रूपमा रहेको लक्ष्मीनाथ महादेव मन्दिर चिताइन परिसरमा धर्मशाला निर्माण गरिएको छ । सर्लाहीको हरिपुर नगरपालिका–७, चिताइनस्थित मन्दिर परिसरमा दुुई तले पक्की धर्मशाला भवन निर्माण गरिएको हो । भवनको शनिबार दिउँसो सर्लाही क्षेत्र नं. १ (ख) का मधेश प्रदेशसभा सदस्य बेची लुुङ्गेली र संविधान सभा सदस्य रामचन्द्र चौधरीले संयुक्तरूपमा उदघाटन गर्नुुभयो । प्रदेशसभा सदस्य लुुङ्गेलीको संसदीय विकास कोष, प्रदेश सरकारको पर्यटन मन्त्रालय र वडाको समेत गरी करिब ४० लाख रुपियाँ खर्चिएर धर्मशाला भवन तयार पारिएको लक्ष्मीनाथ चिताइन महादेव विकास समितिका अध्यक्ष राजेन्द्र धामीले जानकारी दिनुुभयो । प्रदेशसभा सदस्य लुुङ्गेलीको विशेष पहलमा निर्माण गरिएको दुुई तले धर्मशाला भवनमा चार वटा कोठा र एउटा बैठक हल रहेको छ । नवनिर्मित धर्मशाला भवनलाई आगामी दिनमा पाहुना तथा साधुसन्त आउँदा बास बस्न र गाउँघरमा हुने विभिन्न धार्मिक तथा सामाजिक कार्यमा प्रयोग गरिने लक्ष्मीनाथ चिताइन महादेव विकास समितिले जनाएको छ । जिल्लाकै ऐतिहासिक स्थलको रूपमा रहेको लक्ष्मीनाथ महादेव मन्दिर चिताइनमा भर्खरै जीर्णोद्वारको काम गरिएको छ । चिताइन मन्दिरमा शिवरात्रिको दिन चर्मरोग निको हुने र मनोकाङ्क्षा पूरा हुने विश्वासका साथ भान्टाको भार र धानको मट्का (मौर) चढाउनेको अत्यधिक भीड लाग्ने गरेको छ । यो वर्ष पनि फागुन १४ गतेदेखि चिताइनमा ऐतिहासिक चिताइन मेला लगाउने तयारी भइरहेको स्थानीय चेतनारायण धामीले जानकारी दिनुुभयो ।",
      "link": "https://gorkhapatraonline.com/news/144441",
      "image": "https://gorkhapatraonline.com/storage/media/254714/conversions/IMG_2756-original-thumb.jpg"
    },
    {
      "slug": "144437",
      "title": "बालकोटको घर हाम्रो पसिना र मिहिनेतबाट बनेको हो : राधिका शाक्य",
      "timestamp": 1740182400000,
      "source": "gp",
      "content": "प्रथम महिला राधिका शाक्यले बालकोटको घर पसिना र मिहिनेतबाट बनेको बताउनुभएको छ। “हाम्रो जीवनशैली समान्य नै हो। दुःखी, गरिब र असहायलाई सहयोग गर्न पाउँदा खुसी लाग्छ। जीवनको एक एक हिसाब बुुझाउन म तयार छु। बालकोटको घर हाम्रो पसिना र मिहिनेतबाट बनाइएको हो।’’",
      "longContent": "काठमाडौँ, फागुन १० गते। प्रथम महिला राधिका शाक्यले बालकोटको घर पसिना र मिहिनेतबाट बनेको बताउनुभएको छ। “हाम्रो जीवनशैली समान्य नै हो। दुःखी, गरिब र असहायलाई सहयोग गर्न पाउँदा खुसी लाग्छ। जीवनको एक एक हिसाब बुुझाउन म तयार छु। बालकोटको घर हाम्रो पसिना र मिहिनेतबाट बनाइएको हो।’’शनिबार आत्मकथा ‘करुणा’ पुस्तक सार्वजनिक समारोहलाई सम्बोधन गर्दै उहाँले यस्तो बताउनुभएको हो।  प्रधानमन्त्री केपी ओली जस्तो देशका लागि रातभरसमेत सक्रिय खट्ने मान्छेका बारेमा अनेक अफबाह र नकारात्मक टिप्पणी गरिएकामा दुःख लाग्ने बताउँदै होच्याउन पाइयो भन्दैमा असत्य हिसाबले होच्याउन नहुने धारणा उहाँले बताउनुभयो। आफूूले नेपाल राष्ट्र बैँकमा ३३ वर्ष जागिर खाएर बालकोटमा घर जोडेको र अहिले पनि पेन्सनबाट खर्च चलाएको स्मरण गराउँदै उहाँले बालकोटको घरलाई दरबार भनेर प्रचार गर्नेहरूसँग दुःखेसो पोख्नुभयो।प्रथम महिला शाक्यले भन्नुुभयो, “सम्पूर्ण नेपालीले सहजरूपमा लाउन र खान पाउनुुपर्छ भन्ने हिसाबले हामी लागिरहेका छौँ।’’‘करुणा पुस्तकले पाठकलाई आत्मविश्वास जगाउँछ’कार्यक्रममा पुस्तकमाथि टिप्पणी गर्दै वक्ताले प्रधानमन्त्री र प्रथम महिलाका जीवनका आरोह अवरोहमा आधारित पुस्तकले जस्तो सुकै दुःख र कष्टमा पनि आशाको दियो बाल्न सकिन्छ भन्ने सन्देश दिने बताउनुभएको थियो। नेकपा (एमाले)का उपमहासचिव एवं साहित्यकार प्रदीपकुमार ज्ञवालीले प्रतिकुलतामा पनि बाँच्नका लागि पुस्तकले प्रेरणा दिने धारणा राख्नुभयो। गायिका आनी छोइङ डोल्माले राधिका शाक्यको लेखन र व्यवहार दुवै करुणामय पाइएको अनुभव व्यक्त गर्नुभयो। लेखक अमर न्यौपानेले पुस्तकबाट प्रधानमन्त्री ओलीको आत्मविश्वास र ढृढ इच्छाशक्ति तथा त्यो प्राप्तिमा राधिका शाक्यको योगदानलाई बुझ्न सकिने बताउनुभयो।कार्यक्रममा प्रधानमन्त्री ओली र प्रथम महिला शाक्यको ३७ औँ विवाह उत्सवमा अवसरमा आयोजकबाट उहाँहरूलाई सम्मान गरिएको थियो।",
      "link": "https://gorkhapatraonline.com/news/144437",
      "image": "https://gorkhapatraonline.com/storage/media/254706/conversions/Radhika-original-thumb.jpg"
    }
  ]
}