{
  "date": "2025-10-31T06:54:02.142Z",
  "news": [
    {
      "slug": "177577",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1761868800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  कात्तिक १४ गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु ७५, गोलभेँडा सानो (लोकल) प्रतिकिलो रु ७८, गोलभेँडा सानो (टनेल) प्रतिकिलो रु ९३, आलु रातो प्रतिकिलो रु ९०, आलु सेतो प्रतिकिलो रु ६५, प्याज सुकेको (भारतीय) प्रतिकिलो रु ४० रहेको छ । यस्तै, गाजर (लोकल) प्रतिकिलो रु १३०, गाजर (तराई) प्रतिकिलो रु ११०, बन्दा (लोकल) प्रतिकिलो रु ७५, काउली स्थानीय प्रतिकिलो रु १६०, रातो मूला प्रतिकेजी रु ६०, सेतो मूला (लोकल) प्रतिकिलो रु ४०, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु ७०, भन्टा डल्लो प्रतिकिलो रु ८०, तने बोडी प्रतिकिलो रु १५०, मकै बोडी प्रतिकिलो रु ६० कायम भएको छ । यसैगरी, मटर कोसा प्रतिकिलो रु २२०, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ८५, घिउ सिमी (राजमा) प्रतिकिलो रु २००, भटमास कोसा प्रतिकिलो रु १००, तीतो करेला प्रतिकिलो रु १००, लौका प्रतिकिलो रु ८०, परबर (लोकल) प्रतिकिलो रु ८५, परबर (तराई) प्रतिकिलो रु ८५, चिचिण्डो प्रतिकिलो रु ७०, घिरौँला प्रतिकिलो रु ९०, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु ८०, हरियो फर्सी (डल्लो) प्रतिकिलो रु ७०, सलगम प्रतिकिलो रु ११०, भिन्डी प्रतिकिलो १००, सखरखण्ड प्रतिकिलो १००, बरेला प्रतिकिलो रु ५० कायम गरिएको छ । पिँडालु प्रतिकिलो रु १००, स्कूस प्रतिकिलो रु २०, रायोसाग प्रतिकिलो रु १५०, पालुङ्गो साग प्रतिकेजी रु २००, चमसुर प्रतिकेजी रु २६०, तोरीको साग प्रतिकिलो रु ९०, मेथीको साग प्रतिकिलो रु २५०, तरुल प्रतिकिलो रु २५०, हरियो प्याज प्रतिकिलो रु २००, च्याउ (कन्य) प्रतिकिलो रु २५०, च्याउ (डल्ले) प्रतिकिलो रु ४००, कुरिलो प्रतिकिलो रु ५५०, निर्धारण गरिएको छ ।ब्रोकाउली प्रतिकिलो रु २३०, चुकुन्दर प्रतिकिलो रु १००, सजीवन प्रतिकिलो रु २५०, रातो बन्दा प्रतिकिलो रु १५०, जिरीको साग प्रतिकिलो रु ३५०, सेलरी प्रतिकिलो रु ४००, पार्सले प्रतिकिलो रु ५००, सौफको साग प्रतिकिलो रु २६०, पुदिना प्रतिकिलो रु ४५०, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १४० र गुन्द्रुक प्रतिकिलो रु ३०० तोकिएको छ ।स्याउ (झोले) प्रतिकिलो रु २३०, स्याउ (फुजी) प्रतिकिलो रु ३००, केरा (दर्जन) रु १३०, कागती प्रतिकिलो रु १३०, अनार प्रतिकिलो रु ३५०, सुन्तला (नेपाली) प्रतिकिलो रु १००, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ७०, मौसम प्रतिकिलो रु १००, जुनार प्रतिकिलो रु २२०, भुइँकटहर प्रतिगोटा रु १५५, काँक्रो (लोकल) प्रतिकिलो रु १३०, काँक्रो (हाइब्रिड) प्रतिकिलो ४०, निबुवा प्रतिकिलो रु ६०, मेवा (नेपाली) प्रतिकिलो रु ९०, मेवा (भारतीय) प्रतिकिलो रु १००, अम्बा प्रतिकिलो रु १२० र लप्सी प्रतिकिलो रु ६०, किबी प्रतिकिलो रु २६०, सरिफा प्रतिकिलो रु २०० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ७०, अदुवा प्रतिकिलो रु ८०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ११०, खुर्सानी हरियो (बुलेट) प्रतिकिलो रु १२०, खुर्सानी हरियो (माछे) प्रतिकिलो रु १८०, खुर्सानी हरियो (अकबरे) प्रतिकिलो रु १००, भेडे खुर्सानी प्रतिकिलो रु १८०, हरियो लसुन प्रतिकिलो रु ३५०, हरियो धनियाँ प्रतिकिलो रु ७५०, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १८०, छ्यापी सुकेको प्रतिकिलो रु २००, छ्यापी हरियो प्रतिकिलो रु २५०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु ११०, राजा च्याउ प्रतिकिलो रु ३००, सिताके च्याउ प्रतिकिलो रु ९०० निर्धारण गरिएको छ ।  रासस",
      "link": "https://gorkhapatraonline.com/news/177577",
      "image": "https://gorkhapatraonline.com/storage/media/312938/conversions/adrhs-original-thumb.jpg"
    },
    {
      "slug": "177565",
      "title": "गोलाप्रथाबाट जहाजको टिकट",
      "timestamp": 1761868800000,
      "source": "gp",
      "content": "माथिल्लो हुम्लाका हवाई यात्रुलाई टिकटका लागि गोलाप्रथाको सहारा लिनु परेको छ । हवाईजहाजहरू काठमाडौँ फिर्ता हुँदा उडान कम भएपछि यात्रुलाई टिकट पाउन गोलाप्रथाको सहारा लिनु परेको हो ।",
      "longContent": "हुम्ला समाचारदाताहुम्ला, कात्तिक १४ गते । माथिल्लो हुम्लाका हवाई यात्रुलाई टिकटका लागि गोलाप्रथाको सहारा लिनु परेको छ । हवाईजहाजहरू काठमाडौँ फिर्ता हुँदा उडान कम भएपछि यात्रुलाई टिकट पाउन गोलाप्रथाको सहारा लिनु परेको हो । एक हप्तादेखि नेपालगन्ज जाने तयारीमा रहेका सिमकोट गाउँपालिका–६ का रोहन रावतले बुधबार बेलुका टिकट वितरणका लागि सीता एयरले गोलाप्रथा प्रणाली लागु गरेपछि आफूले पाउन सफल भएको बताउनुभयो । सीता एयरले बिहीबार सिमकोटका लागि तीन उडान भरेको थियो । पहिलो उडानमा पर्यटकलाई ओसारेको थियो भने दोस्रो र तेस्रो उडानमा गोलाप्रथाबाट टिकट पाउन सफल यात्रुलाई ओसारेको थियो । सो जहाजमा टिकट पाउनका लागि एक सय जना यात्रुबिच गोलाप्रथा गरिएको थियो । एउटा उडानका लागि चार जनालाई मात्र गोलाप्रथाद्वारा टिकट वितरण गरिएको थियो । सीता एयरले १४ जना यात्रु बोक्ने गर्छ । गोलाप्रथाबाट टिकट नपाउने अर्का यात्रु छिरिङ लामाले हवाई टिकट पाउन भाग्यको खेलमा भर पर्नुपर्ने अवस्था हुम्लावासीलाई रहेको बताउनुभयो । केही बढी टिकटको गोलाप्रथा गरेको भए राम्रो हुने बताउँदै उहाँले हवाई टिकटको समस्या यात्रुका लागि जहिले पनि यस्तै हुने गरेको गुनासो गर्नुभयो । सीता एयरका सिमकोट शाखाका सहायक इन्चार्ज सूर्य लामाले यात्रु धेरै, टिकट सीमित भएको कारण बाध्य भएर गोलाप्रथाबाट सर्वसाधारणका लागि टिकट वितरण गरिएको बताउनुभयो ।",
      "link": "https://gorkhapatraonline.com/news/177565",
      "image": "https://gorkhapatraonline.com/storage/media/312925/conversions/ticket,-humla-Rajan-original-thumb.jpg"
    },
    {
      "slug": "177563",
      "title": "अलैँची मनको एक लाख सात हजार",
      "timestamp": 1761868800000,
      "source": "gp",
      "content": "अलैँचीको मूल्य एक लाख रुपियाँभन्दा माथि पुगेको छ । उच्च गुणस्तरको अलैँचीको मूल्य प्रतिमन एक लाख सात हजार रुपियाँ पुगेको छ । अलैँची बिक्रीको पहिलो सिजन भदौदेखि नै प्रतिमन ९० हजार रुपियाँमा खरिदबिक्री भएको अलैँचीले कात्तिकको दोस्रो साता पुग्दा उच्च मूल्य कायम गरेको इलाम उद्योग वाणिज्य सङ्घका अध्यक्ष कृष्ण पौडेलले बताउनुभयो ।",
      "longContent": "कोकिला ढकालइलाम, कात्तिक १४ गते । अलैँचीको मूल्य एक लाख रुपियाँभन्दा माथि पुगेको छ । उच्च गुणस्तरको अलैँचीको मूल्य प्रतिमन एक लाख सात हजार रुपियाँ पुगेको छ । अलैँची बिक्रीको पहिलो सिजन भदौदेखि नै प्रतिमन ९० हजार रुपियाँमा खरिदबिक्री भएको अलैँचीले कात्तिकको दोस्रो साता पुग्दा उच्च मूल्य कायम गरेको इलाम उद्योग वाणिज्य सङ्घका अध्यक्ष कृष्ण पौडेलले बताउनुभयो ।“यस पटक सिजनको सुरुदेखि नै अलैँचीको मूल्य राम्रो थियो । हिजोआज प्रतिमन एक लाख सात हजार रुपियाँसम्म पुगेको छ । यस पटक किसानले प्रत्यक्ष रूपमा अलैँचीको मूल्य पाएका छन्,” अध्यक्ष पौड्यालले भन्नुभयो, “यस वर्ष भारत निकासीमा पनि कुनै समस्या छैन । किसानले स्थानीय बजारको मात्र होइन, भारतीय बजारकै मूल्य बुझेर पनि बिक्री गर्न सक्नु हुन्छ ।” आफ्नो खेतीयोग्य जमिन बाँझो राखेर युवा बिदेसिने चलन बढेको छ तर विदेशको कमाइभन्दा आफ्नै जग्गामा उच्च मूल्यका नगदे बाली लगाउने हो भने राम्रो आम्दानी हुन्छ भन्ने उदाहरण यस वर्ष अलैँचीले देखाएको पौड्यालको भनाइ छ । अलैँची धेरै उत्पादन गर्ने किसानले घरैबाट बिक्री गर्ने गरेका छन् । अलि कम उत्पादन भएका किसानले भने बजारमै लगेर बिक्री गर्ने गरेका छन् । “यस पटक सुरु सुरु भएकाले थोरै उत्पादन थियो, करिब १२–१५ किलो जति बजारमा नै ल्याएँ । अहिलेको मूल्यमा त त्यतिले पनि अलिकति आम्दानी ग¥यो,” अलैँची बिक्रीका लागि सन्दकपुर गाउँपालिकाबाट इलामको बिब्ल्याँटे बजार आइपुगेका किसान दुर्गा निरौलाले भन्नुभयो, “गाउँमा किसानलाई यो मूल्यले निकै उत्साह थपेको छ ।” मूल्य उच्च भए पनि गत असोज १८ को बाढीपहिरोले धेरै अलैँची बगानमा नोक्सान पुु¥याएको छ । यस वर्ष २२ मन अलैँची बेचेका इलाम सुम्बेकका किसान छवि निरौला पनि निकै खुसी हुनुहुन्छ । करिब २५ रोपनी जमिनमा अलैँची लगाएका निरौलाले यस पटकको बाढीपहिरोले आफ्नो बगानमा केही क्षति पनि गरेको बताउनुभयो । सात वर्ष वैदेशिक रोजगारीका लागि मलेसिया बसेर फर्किएका निरौलाले विदेश जान गरिने लगानी र विदेशमा काम गर्न खटिने समय आफ्नै खेतबारीमा खर्च गर्दा आम्दानी र सन्तुष्टि दुवै दोब्बर दिने बताउनुभयो । जिल्लामा उत्पादन गर्ने मात्र नभई अलैँचीको नयाँ बगान विस्तार गर्ने किसान पनि उत्ति नै रहेका छन् । गएको वर्षदेखि नै अलैँचीको मूल्य उच्च हुन थालेपछि यस वर्ष इलामको फाकफोकका किसान मनबहादुर थापाले करिब २० रोपनी जमिनमा अलैँचीका नयाँ बिरुवा लगाउनुभएको छ । यस वर्ष अलैँची निकासीको अवस्था पनि राम्रो रहेको छ । झापाको काँकडभिट्टास्थित मेची भन्सार कार्यालयको तथ्याङ्क अनुसार चालु आर्थिक वर्ष २०८२/८३ को पहिलो तीन महिनामा अलैँची निर्यात ३३ प्रतिशतले बढेको छ । सो अवधिमा एक अर्ब ६७ करोड ९१ लाख ७५ हजार रुपियाँ बराबरको अलैँची निर्यात भएको छ । देशका ५४ जिल्लामा खेती गरिने अलैँची इलाममा १४ हजार ३८३.५ हेक्टर जमिनमा विस्तार भएको इलामस्थित अलैँची विकास केन्द्रले जनाएको छ ।",
      "link": "https://gorkhapatraonline.com/news/177563",
      "image": "https://gorkhapatraonline.com/storage/media/312923/conversions/alaichi-(1)-(1)-original-thumb.jpg"
    },
    {
      "slug": "177562",
      "title": "लोप हुँदै कालानमक",
      "timestamp": 1761868800000,
      "source": "gp",
      "content": "मिठो बास्ना र स्वादिलो चामलका रूपमा लिइने कालानामक धान लोप हुने अवस्थामा पुगेको छ । नेपालको तराईका केही जिल्लामा मात्र पाइने छुट्टै पहिचान बोकेको यस धानको खेती नगण्य हुँदा कालानमकको उत्पादनमा निकै नै कमी आएको छ ।",
      "longContent": "तौलिहवा समाचारदातातौलिहवा (कपिलवस्तु), कात्तिक १४ गते । मिठो बास्ना र स्वादिलो चामलका रूपमा लिइने कालानामक धान लोप हुने अवस्थामा पुगेको छ । नेपालको तराईका केही जिल्लामा मात्र पाइने छुट्टै पहिचान बोकेको यस धानको खेती नगण्य हुँदा कालानमकको उत्पादनमा निकै नै कमी आएको छ ।स्थानीय जातको बहुमूल्य चामल मानिने कालानमकको मूल्य बजारमा अन्य चामलभन्दा दोब्बर महँगो छ । जमिनदारको प्रमुख रोजाइ तथा पाहुनाको स्वागतको राम्रो परिकारका रूपमा लिइने भएकाले बजारमा यसको माग अत्यधिक छ तर कम उत्पादन, रोग तथा किराको प्रकोप तथा ढिलो तयार हुने हुँदा यसको खेती कमैले गर्ने गरेका छन् ।कपिलवस्तु नगरपालिका–११ का कृषक राधेश्याम बरईले भन्नुभयो, “पहिला पहिला हामीले आठदेखि १० बिघामा कालानमक धान लगाउने गथ्र्यौं तर उत्पादनमा कमी हुने कारणले कालानमक धान लगाउन छाडेका छौँ ।”कृषक रामरतन यादवले खाँदा अति स्वादिष्ट तथा बास्नाले भरिपूर्ण भएको कालानमक धानलाई लोप हुनबाट बचाउन विशेष चासो लिनुपर्ने बताउनुभयो । यसको संरक्षणका लागि कृषि ज्ञान केन्द्र, स्थानीय, प्रदेश, केन्द्र सरकारले किसानका लागि केही नगरेको उहाँको गुनासो छ ।सीताराम गल्ला भण्डारका सञ्चालक सीताराम कोहारले कालानमक धान कम उत्पादन हुने तथा रोग किरा बढी लाग्ने गर्छ । हाल यसको बजार मूल्य प्रतिकिलो १२० देखि १५० रुपियाँमा रहेको उहाँले बताउनुभयो । उहाँले अहिले कपिलवस्तुमा कमै मात्रामा यसको खेती गरिएकाले कृषकहरू बेच्नका लागि कमै मात्रामा आउने गरेको बताउनुभयो ।सिँचाइको व्यवस्था भएको खेतमा मात्र लाउन सकिने, धान फल्न बढी समय लाग्ने, कम उत्पादन हुनेलगायतका समस्याले गर्दा अहिले कृषकले यो धान लाउन छाडेका छन् । केन्द्रका प्रमुख घनश्याम चौधरीले कालानमक धानको प्रवर्धनका लागि कृषि ज्ञान केन्द्रले मसिना तथा बास्नादार धानको प्रवर्धनको कार्यक्रम सञ्चालन गरेको बताउनुभयो । उहाँले चालु आर्थिक वर्ष २०८२८३ मा रैथाने धान प्रवर्धनका कार्यक्रम राखिएको बताउनुभयो । जिल्लाको कपिलवस्तु, बुद्धभूमि नगरपालिका, मायादेवी र यशोधरा गाउँपालिकामा कलानमक धान लगाइएको छ । कपिलवस्तुमा कुल ८३ हजार हेक्टर खेतीयोग्य जमिनमध्ये ७२ हजार हेक्टरमा धान खेती भइरहेको छ । कृषि ज्ञान केन्द्रले जिल्लामा यस वर्ष ७४ हेक्टरमा कालानमक धान लगाइएको जनाएको छ ।",
      "link": "https://gorkhapatraonline.com/news/177562",
      "image": "https://gorkhapatraonline.com/storage/media/312922/conversions/kalanamak-dhan-original-thumb.jpg"
    },
    {
      "slug": "177560",
      "title": "मलेसियाका श्रम सर्तबारे पहल गर्न प्रमको निर्देशन",
      "timestamp": 1761868800000,
      "source": "gp",
      "content": "प्रधानमन्त्री सुशीला कार्कीले मलेसिया सरकारले वैदेशिक रोजगार व्यवसायी (म्यानपावर) कम्पनीका लागि तोकेका नयाँ मापदण्डका कारण पर्न सक्ने सम्भावित असर अध्ययन गरी आवश्यक पहल गर्न श्रम सचिवलाई निर्देशन दिनुभएको छ । प्रधानमन्त्री कार्कीले बिहीबार श्रम, रोजगार तथा सामाजिक सुरक्षा सचिव कृष्णहरि पुष्करलाई बोलाएर उक्त विषयको समाधानका लागि पहल गर्न निर्देशन दिनुभएको हो ।",
      "longContent": "काठमाडौँ, कात्तिक १४ गते । प्रधानमन्त्री सुशीला कार्कीले मलेसिया सरकारले वैदेशिक रोजगार व्यवसायी (म्यानपावर) कम्पनीका लागि तोकेका नयाँ मापदण्डका कारण पर्न सक्ने सम्भावित असर अध्ययन गरी आवश्यक पहल गर्न श्रम सचिवलाई निर्देशन दिनुभएको छ । प्रधानमन्त्री कार्कीले बिहीबार श्रम, रोजगार तथा सामाजिक सुरक्षा सचिव कृष्णहरि पुष्करलाई बोलाएर उक्त विषयको समाधानका लागि पहल गर्न निर्देशन दिनुभएको हो । मलेसिया सरकारले कात्तिक १० गते (२७ अक्टोबर) मलेसियामा रहेको दूतावासलाई पत्रमार्फत मलेसिया सरकारले तोकेका नयाँ मापदण्ड कार्यान्वयन गर्ने म्यानपावरबाट श्रमिक पठाउन जानकारी गराएको थियो । नेपालको कानुन अनुसार सञ्चालित म्यानपावर कम्पनीलाई मलेसिया सरकारले केही सीमित व्यवसायीको प्रलोभनमा परेर सिन्डिकेट गरेको भन्दै व्यवसायी र सरोकारवालाबाट गुनासो आएपछि प्रधानमन्त्री कार्कीले चासो व्यक्त गर्नुभएको प्रधानमन्त्रीको सचिवालयले जनाएको छ । सचिव पुष्करले मलेसियाले जारी गरेको नयाँ मापदण्डबारे जानकारी प्राप्त भएको र कूटनीतिक रूपमा यस विषयको सम्बोधन गर्नुपर्ने बताउनुभयो । उहाँका अनुसार प्रधानमन्त्री कार्कीले यस विषयमा परराष्ट्र, अर्थ र श्रम मन्त्रालयसँग पनि समन्वय गर्नसमेत निर्देशन दिनुभयो ।मलेसिया नेपालीको प्रमुख श्रम गन्तव्य देशमा पर्छ । दुई वर्षयता भने मलेसियाले नयाँ श्रमिक लिन छोडेको थियो । यस वर्ष चाहिँ मलेसियाले दुई लाख आप्रवासी श्रमिक मागेको छ । मलेसियामा नेपाल, बङ्गलादेश, पाकिस्तान, भारत, श्रीलङ्का, म्यान्मारलगायत देशबाट श्रमिक लैजाने गरे पनि सबैभन्दा धेरै नेपाल र बङ्गलादेशका श्रमिक जाने गरेका छन् । हाल मलेसियामा कार्यरत आप्रवासी श्रमिकमध्ये सबैभन्दा धेरै बङ्गलादेशका पाँच लाख र साढे चार लाख नेपालका रहेका छन् । मलेसियाको नयाँ मापदण्डले नेपालका १०/११ वटा ठुला कम्पनी मात्र उक्त देशमा श्रमिक पठाउनयोग्य हुने वैदेशिक रोजगारी व्यवसायी सङ्घले गुनासो गर्दै आएको छ । नेपालमा हाल एक हजार दुई सय कम्पनी दर्ता भएर सञ्चालित रहेकोमा नौ सय वटा कम्पनीले मलेसियामा श्रमिक पठाउने गरेका छन् । मलेसिया सरकारले श्रमिक पठाउने स्रोत देशका म्यानपावर कम्पनीका लागि तोकेका नयाँ मापदण्डमा कम्तीमा पाँच वर्षको सञ्चालन अनुमति पाएको हुनुपर्ने, पछिल्ला पाँच वर्षमा कम्तीमा तीन हजार श्रमिक पठाएको अनुभव भएको अभिलेख हुनुपर्ने, कम्तीमा तीन फरक देशमा श्रमिक पठाएको अनुभव हुनुपर्ने उल्लेख छ ।यस्तै सम्बन्धित म्यानपावरले श्रमिकको प्रशिक्षण, मूल्याङ्कन, भर्ती र श्रमिक पठाउनेसम्बन्धी काम गर्न वैधानिक रूपमा अनुमति पाएको हुनुपर्ने, म्यानपावर सञ्चालकले सर्टिफिकेट अफ गुड कन्डक्ट पाएको हुनुपर्ने, एजेन्सी कुनै पनि जबरजस्ती श्रम, मानव बेचबिखन, श्रम कानुन उल्लङ्घन, ठगी वा वित्तीय अपराधमा संलग्न नभएको हुनुपर्ने पनि नयाँ मापदण्डमा उल्लेख छ । एजेन्सीले आफ्नै स्वामित्वमा रहेको तालिम तथा मूल्याङ्कन केन्द्र सञ्चालन गरेको हुनुपर्ने, पाँच अन्तर्राष्ट्रिय रोजगारदाताबाट सिफारिसपत्र पाएको हुनुपर्ने, कम्तीमा तीन वर्षदेखि स्थायी सञ्चालन गरेको कार्यालय हुनुपर्ने र अघिल्ला भर्ती प्रक्रियाको कानुनी पालना प्रमाणित गर्ने कागजात पेस गर्नुपर्ने नयाँ मापदण्डमा राखेको छ ।",
      "link": "https://gorkhapatraonline.com/news/177560",
      "image": "https://gorkhapatraonline.com/storage/media/312920/conversions/pm-sushila-karki-speech-original-thumb.jpg"
    },
    {
      "slug": "177558",
      "title": "ठेक्का तोड्ने कार्यले अर्थतन्त्रमा प्रतिकूल असर पर्छ : महासङ्घ",
      "timestamp": 1761868800000,
      "source": "gp",
      "content": "नेपाल निर्माण व्यवसायी महासङ्घले अर्थमन्त्री रामेश्वरप्रसाद खनाललाई निर्माण उद्योगमा देखिएका पछिल्ला जटिल समस्या र त्यसले मुलुकको समग्र अर्थतन्त्रमा पार्न सक्ने प्रतिकूल प्रभावका विषयमा अवगत गराएको छ ।",
      "longContent": "गोरखापत्र समाचारदाताकाठमाडौँ, कात्तिक १४ गते । नेपाल निर्माण व्यवसायी महासङ्घले अर्थमन्त्री रामेश्वरप्रसाद खनाललाई निर्माण उद्योगमा देखिएका पछिल्ला जटिल समस्या र त्यसले मुलुकको समग्र अर्थतन्त्रमा पार्न सक्ने प्रतिकूल प्रभावका विषयमा अवगत गराएको छ । महासङ्घको प्रतिनिधिमण्डलले निर्माण उद्योगका अव्यावहारिक ऐननियम संशोधनका लागि अर्थमन्त्री खनालको गम्भीर ध्यानाकर्षण पनि गराएको जनाएको छ । विशेष गरी वर्तमान सरकारबाट हाल शृङ्खलाबद्ध रूपमा ठेक्का तोड्ने सूचना जारी भए अनुसार यसबाट सिर्जना हुने बैङ्क ग्यारेन्टीको रकम व्यवसायी र बैङ्कले भुक्तानी गर्न नसक्ने महासङ्घको धारणा छ । हचुवाका भरमा ठेक्का तोडिँदा सबै निर्माण कम्पनी कालो सूचीमा दर्ज भई समग्र निर्माण उद्योग नै समाप्त हुने हुँदा रुग्ण रहेका ठेक्का सुविस्ताका आधारमा मात्र अन्त्य गरिनुपर्ने महासङ्घले सुझाव दिएको छ । साथै रुग्ण रहेका ठेक्काका हकमा कुनै एक जेभी साझेदार बैङ्कको कालो सूचीमा पर्दा, जेभी सदस्य सम्पर्कमा नरहँदा जेभीका अन्य साझेदार कम्पनीले जिम्मेवार वहन गरी निर्माण सम्पन्न गर्न खोज्दासमेत खाता सञ्चालन नहुने हुँदा त्यसमा आवश्यक सहजीकरण गर्न महासङ्घले अर्थमन्त्री खनालसमक्ष आग्रह गरेको छ । महासङ्घ प्रतिनिधिमण्डलले निर्माण उद्योगमा शान्तिसुरक्षाको प्रत्याभूति, ठेक्का बढी तथा घटी जाने प्रचलनको अन्त्य, उपभोक्ता समितिमार्फत हुने निर्माणको खारेजीलगायतका विषयमा महासङ्घको धारणा समेटिएको ज्ञापनपत्र मन्त्री खनालसमक्ष पेस गरेको छ । निर्माण व्यवसायसँग प्रत्यक्ष सरोकार राख्ने ऐनकानुनलाई निर्माण उद्योगमैत्री बनाई निर्माण उद्योगमा देखा परेका अन्य व्यावहारिक समस्या समाधानका लागि महासङ्घसहितको सहभागितामा उच्चस्तरीय आयोग गठन हुनुपर्ने ज्ञापनपत्रमा उल्लेख छ । सु्शासनको प्रत्याभूतिसहित नयाँ सिराबाट दिगो विकास, समयमा गुणस्तरीय निर्माण सम्पन्न गर्न तत्काल उच्चस्तरीय आयोग गठन गर्नुको विकल्प नरहेको महासङ्घको ठम्याइ छ । साथै महासङ्घले अर्थ मन्त्रालयबाट पुँजीगत खर्चको विश्लेषण गरी श्वेतपत्र जारी गरिनुपर्ने माग अघि सारेको छ । जवाफमा अर्थमन्त्री खनालले निर्माण उद्योगसँग सम्बन्धित अव्यावहारिक ऐन, नियम संशोधनका लागि सम्बन्धित निकायमा आफूले निर्देशन दिइसकेको जानकारी दिनुभएको महासङ्घले जनाएको छ । निर्माण सम्पन्न गरेबापत पाउने कुनै भुक्तानी नरोकिएको जानकारीसमेत मन्त्री खनालले प्रतिनिधिमण्डललाई दिनुभएको छ । महासङ्घको प्रतिनिधिमण्डलमा सल्लाहकार सुकुन्तलाल हिराचन, वरिष्ठ उपाध्यक्ष आङ दोर्जी लामा (एडी), उपाध्यक्ष रामजी पन्त ‘मुकेश’, महासचिव रोशन दाहाल, नीतिगत उपमहासचिव शिवहरि घिमिरेलगायत रहनुभएको थियो ।",
      "link": "https://gorkhapatraonline.com/news/177558",
      "image": "https://gorkhapatraonline.com/storage/media/312918/conversions/Finance-Minister-original-thumb.jpg"
    },
    {
      "slug": "177557",
      "title": "भारतमा दुई सय त्रियासी मेगावाट विद्युत् निर्यात अनुमति नवीकरण",
      "timestamp": 1761868800000,
      "source": "gp",
      "content": "भारतको केन्द्रीय विद्युत् प्राधिकरणले नेपालका आठ जलविद्युत् आयोजनाको २८३ मेगावाट विद्युत् निर्यातको अनुमति नवीकरण गरेको छ । भारतको विद्युत् मन्त्रालय अन्तर्गत रहेको प्राधिकरणले इन्डियन इनर्जी एक्सचेन्ज (आइइएक्स) का लागि चार र मध्यकालीन सम्झौता अन्तर्गत हरियाणा राज्यमा निर्यात हुने चार आयोजनाका लागि निर्यात अनुमति करिब एक वर्षका लागि नवीकरण गरेको नेपाल विद्युत् प्राधिकरणले जनाएको छ ।",
      "longContent": "गोरखापत्र समाचारदाताकाठमाडौँ, कात्तिक १४ गते । भारतको केन्द्रीय विद्युत् प्राधिकरणले नेपालका आठ जलविद्युत् आयोजनाको २८३ मेगावाट विद्युत् निर्यातको अनुमति नवीकरण गरेको छ । भारतको विद्युत् मन्त्रालय अन्तर्गत रहेको प्राधिकरणले इन्डियन इनर्जी एक्सचेन्ज (आइइएक्स) का लागि चार र मध्यकालीन सम्झौता अन्तर्गत हरियाणा राज्यमा निर्यात हुने चार आयोजनाका लागि निर्यात अनुमति करिब एक वर्षका लागि नवीकरण गरेको नेपाल विद्युत् प्राधिकरणले जनाएको छ ।  प्राधिकरणले देशभित्र खपत गरी बचेको विद्युत् भारतीय ऊर्जा एक्सचेन्ज (आइएक्स) को डेअहेड तथा रियल टाइम मार्केटमा प्रतिस्पर्धी दरमा र द्विपक्षीय मध्यकालीन विद्युत् बिक्री सम्झौताबमोजिम हरियाणा र विहार राज्यमा बिक्री गरिरहेको छ । भारतको प्रसारण संरचना प्रयोग गरी बङ्गलादेशमा पनि विद्युत् निर्यात भइरहेको छ । आइइएक्सका लागि १०३ र विहारका लागि १८० मेगावाट विद्युत् निर्यातको अनुमति नवीकरण भएको हो । सबै आयोजनाको निर्यात गत मङ्गलबारबाट लागु हुने गरी करिब एक वर्षका लागि नवीकरण स्वीकृति भएको छ ।प्राधिकरणले हरेक वर्ष जुन–अक्टोबरमा हरियाणालाई विद्युत् बिक्री गर्छ । प्राधिकरणले हरियाणालाई विद्युत् बिक्रीका लागि अनुमति पाएका आयोजनाको विद्युत् आइएक्समा पनि बिक्री अनुमति मागेको थियो । भारतको केन्द्रीय विद्युत् प्राधिकरणले उक्त प्रस्तावलाई स्वीकृति दिएको हो । अब प्राधिकरणले यी चार आयोजनाबाट उत्पादित विद्युत् पनि शुक्रबारदेखि आइएक्समा समेत निरन्तर रूपमा बिक्री गर्न पाउने भएको छ । नेपालले बङ्गलादेश निर्यात गर्ने ४० मेगावाटसमेत गरी कुल १,१६५ मेगावाट विद्युत् निर्यातको अनुमति पाएको छ ।अन्तर्राष्ट्रिय सौर्य गठबन्धन आइएसएको आठौँ सभामा सहभागी हुन भारतको नयाँ दिल्ली भ्रमणका क्रममा ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङले भारतका विद्युत्मन्त्री मनोहरलाल खट्टरसँगको भेटमा विद्युत् निर्यात स्वीकृतिको प्रक्रियालाई सरलीकृत गरिदिन आग्रह गर्नुभएको थियो । उहाँले नेपालमा विद्युत् उत्पादनको सबैभन्दा राम्रो समय अहिले भएकाले नवीकरणका लागि पठाइएको प्रस्तावलाई तत्काल स्वीकृति गरिदिनसमेत आग्रह गर्नुभएको थियो ।",
      "link": "https://gorkhapatraonline.com/news/177557",
      "image": "https://gorkhapatraonline.com/storage/media/312917/conversions/transmission-line-original-thumb.jpg"
    },
    {
      "slug": "177492",
      "title": "महायज्ञमा ७० लाख दान सङ्कलन",
      "timestamp": 1761782400000,
      "source": "gp",
      "content": "आँबुखैरेनी गाउँपालिका-५ छिम्केश्वरी बूढीमाई मन्दिरको बृहत्तर विकासका लागि सञ्चालित श्रीमद्भागवत ज्ञान महायज्ञको पाँचौ दिन बुधबार १७ लाख दान सङ्कलन भएको छ ।",
      "longContent": "दमौली (तनहुँ), कात्तिक १३ गते । आँबुखैरेनी गाउँपालिका-५ छिम्केश्वरी बूढीमाई मन्दिरको बृहत्तर विकासका लागि सञ्चालित श्रीमद्भागवत ज्ञान महायज्ञको पाँचौं दिन बुधबार १७ लाख दान सङ्कलन भएको छ । आँबुखैरेनी-३ मा सञ्चालित महायज्ञमा उक्त दिन १७ लाख दान सङ्कलन भएको महायज्ञ मूलसमारोह समितिका आर्थिक संयोजक मनोजकुमार श्रेष्ठले जानकारी दिनुभयो । उहाँका अनुसार हालसम्म ७० लाख सङ्कलन भएको छ । जिल्लाको सबैभन्दा अग्लो स्थानमा रहेको छिम्केश्वरी बूढीमाई क्षेत्रको विकासका लागि रकम सङ्कलन गर्ने उद्देश्यसहित सुरु भएको महायज्ञ यही कात्तिक १५ गतेसम्म चल्ने छ । महायज्ञबाट दश करोड आर्थिक सङ्कलन गर्ने लक्ष्य राखिएको छ, भने करिब ५० लाख खर्च हुने अनुमान छ । महायज्ञमा वाचन प्रवीण पण्डित दीनबन्धु पोख्रेलले कथा वाचन गर्नुभएको छ । गोरखा मनकामनाकी दिदीका रुपमा पुजिँदै आएकी छिम्केश्वरीमाई मन्दिरमा पूजाआजा गरेपछि मनले चिताएको इच्छा पूरा हुने धार्मिक विश्वास रहँदै आएको बताइन्छ । सात देवीमध्ये जेठी बूढीदेवीमाई र माइली छिम्केश्वरीमाई छिम्केश्वरीलेकमै अवस्थित छन् भने साइँली गोरखकालीमाई, काइँली मनकामनामाई, अन्तरी इच्छाकामनामाई, जन्तरी अन्नपूर्णामाई र कान्छी अकलामाईलाई सोही स्थलबाट दृश्यावलोकनसहित दर्शन गर्न सकिन्छ ।छिम्केश्वरीबाट धौलागिरि, अन्नपूर्ण, लमजुङ, मनास्लु, माछापुच्छ्रेलगायतका हिमाल हेर्न सकिन्छ । महाभारत शृङ्खलाको सबैभन्दा अग्लो स्थानमा रहेको छिम्केश्वरीलाई धार्मिक पर्यटनको केन्द्रविन्दु बनाउने गाउँपालिकाको लक्ष्य छ । धार्मिक पर्यटन केन्द्र बनाउनका लागि यस ठाउँलाई प्राथमिकता दिइएको गाउँपालिकाका अध्यक्ष शुक्र चुमानले बताउनुभयो ।छिम्केश्वरीमा हाल वार्षिकरुपमा एक लाख पर्यटक आउने गरेका छन् । विशेषगरी यहाँ फागुपूर्णिमा, वैशाख १ गतेको नयाँ वर्ष लगायतका बेला यहाँ पर्यटकको ठूलो भीड लाग्ने गरेको छ । त्यसका अलवा दैनिकरुपमा पनि यहाँ पर्यटकको आगमन बढिरहेको छ  ।छिम्केश्वरी मन्दिर पुग्नका लागि गण्डकी प्रदेश सरकारको सहयोगमा पैदलमार्ग र रेलिङ निर्माण गरिएको छ । आर्थिक वर्ष २०७५/७६ मा ४१ लाख ६३ हजार ७०६ को लागतमा ४८६ मिटर ढुङ्गाको सिँढी निर्माण सम्पन्न भएको छ भने आर्थिक वर्ष २०७६/७७ मा ३५ लाख ९९ हजार १४१ को लागतमा ३०५ मिटर ढुङ्गाको सिँढी र रेलिङ निर्माण सम्पन्न भइसकेको छ । रासस",
      "link": "https://gorkhapatraonline.com/news/177492",
      "image": "https://gorkhapatraonline.com/storage/media/312811/conversions/mahayagya-original-thumb.jpg"
    },
    {
      "slug": "177490",
      "title": "वीरगञ्ज नाकाबाट तीन महिनामा ३८ अर्बको पेट्रोलियम पदार्थ आयात",
      "timestamp": 1761782400000,
      "source": "gp",
      "content": "चालु आर्थिक वर्षको तीन महिनामा वीरगञ्ज नाका भएर ३८ अर्ब नौ करोड मूल्य बराबरको पेट्रोलियम पदार्थ आयात भएको छ ।",
      "longContent": "वीरगञ्ज (पर्सा), कात्तिक १३ गते । चालु आर्थिक वर्षको तीन महिनामा वीरगञ्ज नाका भएर ३८ अर्ब नौ करोड मूल्य बराबरको पेट्रोलियम पदार्थ आयात भएको छ । डिजेल, पेट्रोल, लिक्विफाइड पेट्रोलियम ग्यास (एलपिजी), एभिएसन टर्बाइन फ्युल (एटिएफ) र मट्टितेल आयातबाट १६ अर्ब १२ करोड राजस्व सङ्कलन भएको छ ।वीरगञ्ज भन्सार कार्यालयका अनुसार गत आवको तीन महिनाको तुलनामा चालु आवको सोही अवधिमा रकमको आधारमा पाँच थरीका पेट्रोलिम पदार्थको आयातमा एक अर्ब छ करोड रकमले कमी आएको आएको छ । जबकी गत आवको तीन महिनाको अवधिमा भने ३९ अर्ब १५ करोड मूल्य पर्ने पेट्रोलियम पदार्थको आयात हुँदा १६ अर्ब सात करोड राजस्व सङ्कलन भएको छ । भन्सार कार्यालयका प्रमुख भन्सार प्रशासक विष्णुप्रसाद ज्ञवालीले चालु आवको तीन महिनामा पेट्रोलियम पदार्थको आयातमा केही कमी आएको बताउनुभयो ।\tवीरगञ्ज भन्सार कार्यालयका चालु आवको असोज मसान्तसम्म १५ अर्ब ७२ करोड मूल्य पर्ने एक लाख ७४ हजार ९२४ किलोलिटर डिजेल आयात भएको छ । सो डिजेल आयातबाट छ अर्ब ९६ करोड राजस्व सङ्कलन भएको छ । चालु आवको तीन महिनामा १० अर्ब ७२ करोड मूल्य पर्ने एक लाख २५ हजार ३८० किलोलिटर पेट्रोल आयात भएको छ । सो पेट्रोल आयात हुँदा सात अर्ब नौ करोड राजस्व सङ्कलन भएको छ । चालु आवको तीन महिनाको अवधिमा सात अर्ब ४९ करोड मूल्य पर्ने सात करोड ३९ लाख ७७ हजार दुई सय ७१ किलोग्राम एलपी ग्यास आयात भएको छ । रासस",
      "link": "https://gorkhapatraonline.com/news/177490",
      "image": "https://gorkhapatraonline.com/storage/media/312805/conversions/petrol-original-thumb.jpg"
    },
    {
      "slug": "177487",
      "title": "रुसी तेल खरिद स्थगित गरेको भारतीय रिफाइनरीको घोषणा",
      "timestamp": 1761782400000,
      "source": "gp",
      "content": "अमेरिकी राष्ट्रपति डोनाल्ड ट्रम्पले मस्कोका दुई प्रमुख तेल कम्पनीमाथि प्रतिबन्ध लगाएपछि भारतीय राज्य-समर्थित रिफाइनरी एचपिसिएल-मित्तल एनर्जी लिमिटेड (एचएमइएल) ले रुसी कच्चा तेल खरिद स्थगित गरेको जानकारी दिएको छ ।",
      "longContent": "नयाँदिल्ली, कात्तिक १३ गते । अमेरिकी राष्ट्रपति डोनाल्ड ट्रम्पले मस्कोका दुई प्रमुख तेल कम्पनीमाथि प्रतिबन्ध लगाएपछि भारतीय राज्य-समर्थित रिफाइनरी एचपिसिएल-मित्तल एनर्जी लिमिटेड (एचएमइएल) ले रुसी कच्चा तेल खरिद स्थगित गरेको जानकारी दिएको छ ।राष्ट्रपति ट्रम्पले भारतमाथि लगाइएको आयात शुल्क बढाएर ५० प्रतिशत पुर्‍याउनुभएपछि गत अगस्टमा वासिङ्टन र नयाँदिल्लीबिचको सम्बन्धमा तिक्तता उत्पन्न भएको थियो । अमेरिकी अधिकारीहरूले भारतले मस्कोबाट छुटमा तेल किनेर अप्रत्यक्षरुपमा युक्रेनमा रूसको युद्धलाई सहयोग गरिरहेको आरोप लगाएका थिए ।राष्ट्रपति ट्रम्पले भारतीय प्रधानमन्त्री नरेन्द्र मोदीले सम्भावित अमेरिकी व्यापार सम्झौताका सर्तअन्तर्गत आफ्नो रुसी तेल आयात घटाउने सहमति जनाउनुभएको दाबी गर्नु भएको छ । तर भारत सरकारको तर्फबाट सो दाबीको पुष्टि भएको छैन ।स्टिल व्यवसायी लक्ष्मी निवास मित्तल र राज्य-स्वामित्वको हिन्दुस्तान पेट्रोलियम कर्पोरेसन लिमिटेड (एचपिसिएल) बिचको संयुक्त लगानीमा स्थापित एचएमइएलले हाल जारी गरेको विज्ञप्तिमा भनिएको छ, “रूसी कच्चा तेलको थप खरिद अस्थायीरूपमा स्थगित गर्ने निर्णय गरिएको छ ।” कम्पनीले सो निर्णय संयुक्त राज्य अमेरिका, युरोपेली सङ्घ (इयु) र बेलायतले रुसबाट तेल आयातमा नयाँ प्रतिबन्ध घोषणा गरेलगत्तै लिएको बताएको छ ।विज्ञप्तिमा भनिएको छ, “एचएमइएलको व्यापारिक गतिविधि भारत सरकारको नीति र राष्ट्रिय ऊर्जा सुरक्षासँग पूर्णरूपमा सुसङ्गत रहेको छ ।” यसैबिच, रूसी तेलको अर्को प्रमुख भारतीय क्रेता रिलायन्स इन्डस्ट्रिजले पनि वासिङ्टन र इयुका ताजा प्रतिबन्धको प्रभाव मूल्याङ्कन भइरहेको जनाएको छ । कम्पनीका प्रवक्ताले भनेका छन्, “हामी युरोपमा परिष्कृत पेट्रोलियम उत्पादनको आयातसम्बन्धी इयुका निर्देशिका तथा भारत सरकारका दिशानिर्देशको पूर्ण पालना गर्ने छौँ ।”इयुले सन् २०२६ को अन्त्यसम्ममा रुसबाट तरल प्राकृतिक ग्यास (एलएनजी) आयातमा पूर्ण प्रतिबन्ध लगाउने घोषणा गरिसकेको छ । रिलायन्सले आफ्नो ‘परिक्षित र विविधीकृत कच्चा तेल स्रोत रणनीति’ का माध्यमबाट घरेलु र निर्यात दुवै बजारका आवश्यकता पूरा गर्न र रिफाइनरी सञ्चालनलाई स्थिर राख्ने विश्वस्तता व्यक्त गरेको छ ।लन्डनस्थित फाइनान्सियल टाइम्सले बुधबार प्रकाशित गरेको अनुसन्धान प्रतिवेदनअनुसार एचएमइएलले विगतमा त्यस्ता रूसी तेलका ढुवानी प्राप्त गरेको थियो, जसमा प्रयोग भएका केही जहाजपछि अमेरिका र इयुको प्रतिबन्ध सूचीमा सूचीकृत गरिएका थिए । तर कम्पनीले ती जहाज आफैँले भाडामा नलिएको र सम्पूर्ण ढुवानी शृङ्खलामा आफ्नो सीमित दृश्यता रहेको स्पष्टीकरण दिएको छ । एचएमइएलले थप स्पष्ट गर्दै भनेको छ, “भारतमा कच्चा तेल पुर्याउने जहाज डेलिभरीको समयमा अमेरिकी प्रतिबन्धको अधीनमा परेका थिएनन् ।” विश्वका सबैभन्दा ठूलो कच्चा तेल आयातकर्ता देशमध्ये पर्ने भारत आफ्नो कुल तेल आवश्यकताको करिब ८५ प्रतिशतभन्दा बढी विदेशी स्रोतबाट प्राप्त गर्दछ । परम्परागत रूपमा मध्यपूर्वी उत्पादकमाथि निर्भर भारतले सन् २०२२ देखि पश्चिमी राष्ट्रले रूसमाथि लगाएका प्रतिबन्धका बिच मस्कोको छुटमा उपलब्ध कच्चा तेल खरिद गर्दै आएको थियो । रासस/एएफपी",
      "link": "https://gorkhapatraonline.com/news/177487",
      "image": "https://gorkhapatraonline.com/storage/media/312807/conversions/oil-russia-original-thumb.jpg"
    },
    {
      "slug": "177448",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1761782400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  कात्तिक १३ गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु ७०, गोलभेँडा ठूलो (भारतीय) प्रतिकिलो रु ७५, गोलभेँडा सानो (लोकल) प्रतिकिलो रु ४७, गोलभेँडा सानो (टनेल) प्रतिकिलो रु ६५, आलु रातो प्रतिकिलो रु ८०, आलु रातो (भारतीय) प्रतिकिलो रु ४२, आलु सेतो प्रतिकिलो रु ६५, प्याज सुकेको (भारतीय) प्रतिकिलो रु ४० रहेको छ । यस्तै, गाजर (लोकल) प्रतिकिलो रु १२०, गाजर (तराई) प्रतिकिलो रु ११०, बन्दा (लोकल) प्रतिकिलो रु ६५, काउली स्थानीय प्रतिकिलो रु १००, रातो मूला प्रतिकेजी रु ५५, सेतो मूला (लोकल) प्रतिकिलो रु ३५, सेतो मूला (हाइब्रिड) प्रतिकिलो रु ४५, भन्टा लाम्चो प्रतिकिलो रु ५०, भन्टा डल्लो प्रतिकिलो रु ७०, तने बोडी प्रतिकिलो रु १२०, मकै बोडी प्रतिकिलो रु ६५ कायम भएको छ । यसैगरी, मटर कोसा प्रतिकिलो रु २००, घिउ सिमी (लोकल) प्रतिकिलो रु ६५, घिउ सिमी (हाइब्रिड) प्रतिकिलो रु ६०, घिउ सिमी (राजमा) प्रतिकिलो रु १८०, टाटे सिमी प्रतिकिलो रु ८०, भटमास कोसा प्रतिकिलो रु ९०, तीतो करेला प्रतिकिलो रु १००, लौका प्रतिकिलो रु ७०, परबर (लोकल) प्रतिकिलो रु ८५, परबर (तराई) प्रतिकिलो रु ८५, चिचिण्डो प्रतिकिलो रु ६०, घिरौँला प्रतिकिलो रु ७०, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु ८०, हरियो फर्सी (डल्लो) प्रतिकिलो रु ७०, सलगम प्रतिकिलो रु ११०, भिन्डी प्रतिकिलो १००, सखरखण्ड प्रतिकिलो ९०, बरेला प्रतिकिलो रु ४० कायम गरिएको छ । पिँडालु प्रतिकिलो रु ११०, स्कूस प्रतिकिलो रु २०, रायोसाग प्रतिकिलो रु ७५, पालुङ्गो साग प्रतिकेजी रु १४०, चमसुर प्रतिकेजी रु १८०, तोरीको साग प्रतिकिलो रु ६०, मेथीको साग प्रतिकिलो रु २००, हरियो प्याज प्रतिकिलो रु १००, च्याउ (कन्य) प्रतिकिलो रु २१०, च्याउ (डल्ले) प्रतिकिलो रु ४००, कुरिलो प्रतिकिलो रु ५५०, निर्धारण गरिएको छ ।ब्रोकाउली प्रतिकिलो रु १८०, चुकुन्दर प्रतिकिलो रु १००, रातो बन्दा प्रतिकिलो रु १२०, जिरीको साग प्रतिकिलो रु २५०, सेलरी प्रतिकिलो रु २८०, पार्सले प्रतिकिलो रु ६००, सौफको साग प्रतिकिलो रु २००, पुदिना प्रतिकिलो रु ५००, गान्टेमुला प्रतिकिलो रु ९०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १४० र गुन्द्रुक प्रतिकिलो रु ३०० तोकिएको छ ।स्याउ (झोले) प्रतिकिलो रु २४०, स्याउ (फुजी) प्रतिकिलो रु ३००, केरा (दर्जन) रु १३०, कागती प्रतिकिलो रु १४०, अनार प्रतिकिलो रु ३५०, सुन्तला (नेपाली) प्रतिकिलो रु १२०, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ७०, मौसम प्रतिकिलो रु १००, जुनार प्रतिकिलो रु २२०, भुइँकटहर प्रतिगोटा रु १५५, काँक्रो (लोकल) प्रतिकिलो रु १२०, काँक्रो (हाइब्रिड) प्रतिकिलो ४०, निबुवा प्रतिकिलो रु ५०, नास्पाती (चाइनिज) प्रतिकिलो रु २००, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, अम्बा प्रतिकिलो रु ११० र लप्सी प्रतिकिलो रु ६०, किबी प्रतिकिलो रु २६०, सरिफा प्रतिकिलो रु २०० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ७०, अदुवा प्रतिकिलो रु ८०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु १००, खुर्सानी हरियो (बुलेट) प्रतिकिलो रु १००, खुर्सानी हरियो (अकबरे) प्रतिकिलो रु १००, भेडे खुर्सानी प्रतिकिलो रु १६०, हरियो लसुन प्रतिकिलो रु २८०, हरियो धनियाँ प्रतिकिलो रु ३५०, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु २००, छ्यापी सुकेको प्रतिकिलो रु २००, छ्यापी हरियो प्रतिकिलो रु २२०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु ११०, राजा च्याउ प्रतिकिलो रु ३००, सिताके च्याउ प्रतिकिलो रु ९०० निर्धारण गरिएको छ । रासस",
      "link": "https://gorkhapatraonline.com/news/177448",
      "image": "https://gorkhapatraonline.com/storage/media/312710/conversions/tarkari-original-thumb.jpg"
    },
    {
      "slug": "177418",
      "title": "रुपन्देहीका उद्योगी आन्दोलनमा",
      "timestamp": 1761782400000,
      "source": "gp",
      "content": "ट्रङ्क लाइन र डेडिकेटेड लाइनको महसुल तिर्न अस्वीकार गरेका रुपन्देहीका १३ उद्योगका सञ्चालकले आफूहरूको अडान कायम राख्दै शान्तिपूर्ण आन्दोलनमा उत्रने घोषणा गरेका छन् । बुधबार बसेको उद्योगी–व्यवसायीको बैठकले बिहीबार बिहान ११ बजे नेपाल विद्युत् प्राधिकरण कार्यालय अगाडि एक घन्टे धर्ना गर्ने निर्णय गरेको हो ।",
      "longContent": "भैरहवा समाचारदाताभैरहवा, कात्तिक १३ गते । ट्रङ्क लाइन र डेडिकेटेड लाइनको महसुल तिर्न अस्वीकार गरेका रुपन्देहीका १३ उद्योगका सञ्चालकले आफूहरूको अडान कायम राख्दै शान्तिपूर्ण आन्दोलनमा उत्रने घोषणा गरेका छन् । बुधबार बसेको उद्योगी–व्यवसायीको बैठकले बिहीबार बिहान ११ बजे नेपाल विद्युत् प्राधिकरण कार्यालय अगाडि एक घन्टे धर्ना गर्ने निर्णय गरेको हो ।सङ्घका अध्यक्ष नेत्रप्रसाद आचार्यले बैठकले पहिलो चरणमा प्रतीकात्मक रूपमा धर्ना गर्ने र त्यसपछि थप शक्तिशाली आन्दोलनका कार्यक्रम सार्वजनिक गर्ने तयारी गरेको जानकारी दिनुभयो । उहाँले भन्नुभयो, “बिहीबारको धर्ना हाम्रो चेतावनी हो, त्यसपछि हामी थप सशक्त र निरन्तर आन्दोलनका चरणतर्फ जाने छौँ ।”उद्योगीहरूको आन्दोलनलाई सिद्धार्थ उद्योग वाणिज्य सङ्घ, रुपन्देही उद्योग सङ्घ, नेपाल ट्रेड युनियन महासङ्घ (जिफन्ट) नेपाल र जिल्लाका अन्य व्यापार सङ्घ–संस्थाले समर्थन जनाउने भएका छन् ।नेपाल ट्रेड युनियन महासङ्घ (जिफन्ट) नेपालका उपाध्यक्ष कमल गौतमले उद्योगमाथि एकलौटी रूपमा लाइन काटिएको भन्दै त्यसले हजारौँ मजदुरको रोजगारी जोखिममा पारेको आरोप लगाउनुभयो । उहाँले भन्नुभयो, “मजदुरको रोजगारी सुरक्षित गर्न हामी उद्योगीसँग सहकार्य गर्दै आन्दोलनमा सहभागी हुने छौँ ।”बिहीबारको धर्ना कार्यक्रममा हाल बन्द रहेका उद्योगका मजदुरले समेत उपस्थिति जनाउने तयारी भइरहेको छ । उद्योगीले विद्युत् महसुल दर पुनरवलोकन र निष्पक्ष समाधानको माग गर्दै आन्दोलन निरन्तर गर्ने चेतावनी दिएका छन् ।",
      "link": "https://gorkhapatraonline.com/news/177418",
      "image": "https://gorkhapatraonline.com/storage/media/312679/conversions/busness-man-rupandehi-12-pp-768x428-original-thumb.jpg"
    },
    {
      "slug": "177417",
      "title": "मलेसियामा श्रमिक पठाउन दस सर्त",
      "timestamp": 1761782400000,
      "source": "gp",
      "content": "मलेसिया सरकारले आप्रवासी श्रमिक पठाउने देशका वैदेशिक रोजगार व्यवसायी कम्पनीका लागि नयाँ १० सर्त अगाडि सारेको छ । मलेसियाले नेपालसहित श्रमिक स्रोत देश बङ्गलादेश, भारत, पाकिस्तान र म्यान्मारका कम्पनीका लागि त्यस्तो सर्त ल्याएको हो ।",
      "longContent": "काठमाडौँ, कात्तिक १३ गते । मलेसिया सरकारले आप्रवासी श्रमिक पठाउने देशका वैदेशिक रोजगार व्यवसायी कम्पनीका लागि नयाँ १० सर्त अगाडि सारेको छ । मलेसियाले नेपालसहित श्रमिक स्रोत देश बङ्गलादेश, भारत, पाकिस्तान र म्यान्मारका कम्पनीका लागि त्यस्तो सर्त ल्याएको हो । मलेसियामा श्रमिक पठाउने स्रोत देशका कम्पनीले कम्तीमा पाँच वर्षको सञ्चालन अनुमति पाएको हुनुपर्ने, पछिल्लो पाँच वर्षमा कम्तीमा तीन हजार श्रमिक पठाएको अनुभव भएको अभिलेख हुनुपर्ने, कम्तीमा तीन फरक देशमा श्रमिक पठाएको अनुभव हुनुपर्ने छ । यस्तै सम्बन्धित कम्पनीले श्रमिकको प्रशिक्षण, मूल्याङ्कन, भर्ती र श्रमिक पठाउनेसम्बन्धी काम गर्न वैधानिक रूपमा अनुमति पाएको हुनुपर्ने, कम्पनी सञ्चालकले सर्टिफिकेट अफ गुड कन्डक्ट पाएको हुनुपर्ने, एजेन्सी कुनै पनि जबरजस्ती श्रम, मानव बेचबिखन, श्रम कानुन उल्लङ्घन, ठगी वा वित्तीय अपराधमा संलग्न नभएको हुनुपर्ने पनि सर्त राखेको छ । एजेन्सीले आफ्नै स्वामित्वमा रहेको तालिम तथा मूल्याङ्कन केन्द्र सञ्चालन गरेको हुनुपर्ने, पाँच अन्तर्राष्ट्रिय रोजगारदाताबाट सिफारिसपत्र पाएको हुनुपर्ने, कम्तीमा तीन वर्षदेखि स्थायी सञ्चालन गरेको कार्यालय हुनुपर्ने र अघिल्ला भर्ती प्रक्रियाको कानुनी पालना प्रमाणित गर्ने कागजात पेस गर्नुपर्ने पनि सर्त राखेको छ । मलेसिया सरकारले मलेसियाको क्वालालम्पुरस्थित नेपाली दूतावासलाई पत्राचार गर्दै नेपालबाट श्रमिक भर्ना प्रव्रिmया र श्रमिक पठाउन संलग्न कम्पनी व्यवस्थित बनाउने हिसाबले सर्त तोकेको जानकारी गराएको छ । मलेसियाको मानव संसाधन मन्त्रालयको पत्रबारे जानकार गराउँदै मलेसियाका लागि नेपाली राजदूत नेत्र तिम्सिनाले के उद्देश्यले नयाँ १० सर्त मलेसिया सरकारबाट आए भन्ने विषय बुझ्न नसकेको र अन्य स्रोत देशका राजदूतसँग बुझेर प्रश्न गर्ने थुप्रै ठाउँ रहेको बताउनुभयो । मलेसियाले राखेका सर्त अनुसार त नेपालमा एउटै म्यानपावर कम्पनी नभएको हुन सक्ने भएकाले श्रम गन्तव्य देश र स्रोत देशबिच छलफल गरेर यसको टुङ्गो लगाउनुपर्ने उहाँको भनाइ छ । राजदूत तिम्सिनाका अनुसार मलेसियामा हाल साढे चार लाख नेपाली कार्यरत रहेका छन् । दूतावासमा आएको मलेसिया सरकारको पत्र अनुसार नेपालसँग मलेसियाले तोकेका मापदण्ड पूरा गरेका म्यानपावर कम्पनीको सूची तयार गरी मलेसियाको मानव संसाधन मन्त्रालयमा पेस गर्न अनुरोध गरेको छ । पत्रमा कात्तिकको २९ गते (१५ नोभेम्बर) भित्र उक्त सूची पेस गर्नुपर्ने उल्लेख छ । साथै यो नीतिले नेपाल र मलेसियाबिचको श्रम आप्रवासन प्रणालीलाई नैतिक, पारदर्शी र दिगो रूपमा सुदृढ गर्न महत्वपूर्ण योगदान पु¥याउने विश्वास लिएको मलेसियाली परराष्ट्र मन्त्रालयले पठाएको पत्रमा उल्लेख छ ।  वैदेशिक रोजगार व्यवसायी सङ्घका पूर्वअध्यक्ष राजेन्द्र भण्डारीले नेपालकै केही व्यवसायीको उक्सावटमा मलेसिया सरकारले नेपाली श्रमिक पठाउने कम्पनीमा सिन्डिकेट लगाउन लागेको आरोप लगाउनुभयो । नेपालको कानुन अनुसार सञ्चालन भएका कम्पनीका लागि मलेसियाले तोकेको मापदण्ड अनावश्यक भएको भन्दै असहमति व्यक्त गर्नुभयो । मलेसियाले भनेको १० हजार वर्ग फिट क्षेत्रफलको मापदण्डको औचित्य के भन्ने प्रश्न गर्दै पूर्वअध्यक्ष भण्डारीले भन्नुभयो, “१० हजार स्क्वायर फिट क्षेत्रफलभन्दा कम क्षेत्रफलको कसरी गुणस्तरहीन हुन्छ ।” कुनै पनि व्यवसायलाई क्षेत्रफल, सङ्ख्या, भौतिक संरचना र पुँजीको हिसाबमा मापदण्ड तोकेर बन्देज लगाउने काम खुला अर्थतन्त्र र प्रतिस्पर्धात्मक बजारको व्यावहारिक नहुने उहाँले तर्क गर्नुभयो । मलेसियका लागि हाल एक हजार एक सय कम्पनीले नै आफ्नो क्षमताका आधारमा श्रमिक पठाउँदै आएका छन् ।",
      "link": "https://gorkhapatraonline.com/news/177417",
      "image": "https://gorkhapatraonline.com/storage/media/312678/conversions/Foreign-Employment-original-thumb.jpg"
    },
    {
      "slug": "177416",
      "title": "देशभरका विमानस्थलमा टेलिकमको निःशुल्क वाइफाई",
      "timestamp": 1761782400000,
      "source": "gp",
      "content": "नेपाल टेलिकमले देशका सबै अन्तर्राष्ट्रिय र आन्तरिक विमानस्थलमा निःशुल्क वाइफाई उपलब्ध गराउने भएको छ । कम्पनीले आफ्नो संस्थागत सामाजिक उत्तरदायित्व अन्तर्गत मङ्गलबारदेखि यस्तो सेवा सुरु गरेको हो । सो अभियान अन्तर्गत कम्पनीले पहिलो चरणमा मङ्गलबार त्रिभुवन अन्तर्राष्ट्रिय विमानस्थलको अन्तर्राष्ट्रिय टर्मिनलमा निःशुल्क वाइफाई आरम्भ गरेको छ । उक्त सुविधा अन्तर्राष्ट्रिय विमानस्थलको आगमन, प्रस्थान, विशिष्ट कक्ष तथा प्रतीक्षास्थललगायतका",
      "longContent": "गोरखापत्र समाचारदाताकाठमाडौँ, कात्तिक १३ गते । नेपाल टेलिकमले देशका सबै अन्तर्राष्ट्रिय र आन्तरिक विमानस्थलमा निःशुल्क वाइफाई उपलब्ध गराउने भएको छ । कम्पनीले आफ्नो संस्थागत सामाजिक उत्तरदायित्व अन्तर्गत मङ्गलबारदेखि यस्तो सेवा सुरु गरेको हो । सो अभियान अन्तर्गत कम्पनीले पहिलो चरणमा मङ्गलबार त्रिभुवन अन्तर्राष्ट्रिय विमानस्थलको अन्तर्राष्ट्रिय टर्मिनलमा निःशुल्क वाइफाई आरम्भ गरेको छ । उक्त सुविधा अन्तर्राष्ट्रिय विमानस्थलको आगमन, प्रस्थान, विशिष्ट कक्ष तथा प्रतीक्षास्थललगायतका क्षेत्रमा उपलब्ध रहेको कम्पनीले जनाएको छ । यो सेवा सञ्चालन सम्बन्धमा कम्पनीका प्रबन्ध निर्देशक सविना मास्के र विमानस्थलका महाप्रबन्धक हंशराज पाण्डेबिच सम्झौतापत्रमा हस्ताक्षर भएको छ । सम्झौता अनुसार टेलिकमले देशभर सञ्चालनमा रहेका तीन वटा अन्तर्राष्ट्रिय विमानस्थल तथा ३४ वटा आन्तरिक विमानस्थलमा सर्वसाधारण यात्रुलक्षित निःशुल्क इन्टरनेट सुविधा क्रमशः उपलब्ध गराउने छ ।",
      "link": "https://gorkhapatraonline.com/news/177416",
      "image": "https://gorkhapatraonline.com/storage/media/312677/conversions/free_wifi_techpana_w7f7VAxkFC-original-thumb.jpg"
    },
    {
      "slug": "177415",
      "title": "मजदुर भन्छन् : सडकमै पुग्ने भयौं",
      "timestamp": 1761782400000,
      "source": "gp",
      "content": "नेपाल विद्युत् प्राधिकरणले विद्युत् लाइन काटेपछि नौ दिनदेखि बन्द रहेको सुनसरीको रिलायन्स स्पिनिङ मिल्स खुल्ने निश्चित छैन । त्यस कारण त्यहाँ कार्यरत हजारौँ मजदुर सडकमा पुग्न लागेका छन् ।   प्राधिकरणले उद्योगको लाइन काटिदिएपछि देशकै ठुलो धागो उद्योगमा कार्यरत झन्डै चार हजार मजदुर मारमा परेका छन् । त्यसमा पनि ज्यालादारी तथा करार सेवाका कामदारले रोजगारी गुमाउनुपर्ने अवस्था छ ।",
      "longContent": "विराटनगर समाचारदाताविराटनगर, कात्तिक १३ गते । नेपाल विद्युत् प्राधिकरणले विद्युत् लाइन काटेपछि नौ दिनदेखि बन्द रहेको सुनसरीको रिलायन्स स्पिनिङ मिल्स खुल्ने निश्चित छैन । त्यस कारण त्यहाँ कार्यरत हजारौँ मजदुर सडकमा पुग्न लागेका छन् । प्राधिकरणले उद्योगको लाइन काटिदिएपछि देशकै ठुलो धागो उद्योगमा कार्यरत झन्डै चार हजार मजदुर मारमा परेका छन् । त्यसमा पनि ज्यालादारी तथा करार सेवाका कामदारले रोजगारी गुमाउनुपर्ने अवस्था छ । दसैँतिहार मनाएर काममा फर्किएका मजदुर उद्योग बन्द हुँदा निराश बनेका छन् । जेनेरेटर र सोलारबाट जेनतेन दुई वटा प्लान्टमा केही मजदुरले काम पाए पनि त्यो कहिलेसम्म हो भन्ने निश्चित छैन । उद्योग परिसरमा भेटिनुभएकी गीता सापकोटाले उद्योग कहिले खुल्छ थाहा नभएको गुनासो गर्नुभयो । अर्का मजदुर डिल्लीराम कोइरालाले देशभरका मजदुर काम गर्ने ठुला उद्योगलाई बिनाकारण यसरी पटक पटक बन्द गर्न नहुने बताउनुभयो । उहाँले भन्नुभयो, “यहाँ मेचीदेखि महाकालीसम्मका ७७ वटै जिल्लाका गरिबले काम गर्छन् । अब उनीहरूले के गर्ने ?” उहाँले सरकारले मजदुरलाई अलपत्र पार्न नहुने र उद्योग चल्ने वातावरण बनाउनुपर्ने बताउनुभयो । उद्योग र सरकारबिचको विवादको चेपुवामा आफूहरू परेको मजदुरहरूको गुनासो छ । ‘यो त साँढेको जुधाइ बाछाको मिचाइ भयो,’ उद्योगका मजदुर उमेशचन्द्र आचार्यले भन्नुभयो, “हामी मजदुरसँग अब धेरै विकल्प छैन । कि थाल लिएर सडकमा बस्नुप¥यो, कि आन्दोलन गर्नुप¥यो ।” उहाँले उद्योग बन्द गर्ने होइन सरकार जिम्मेवार बनेर उद्योग चलाएरै समस्याको समाधान खोज्नुपर्ने बताउनुभयो ।  उद्योगका व्यवस्थापक महेश पोखरेलका अनुसार, प्राधिकरणले लाइन काटेपछि उत्पादन पूर्ण रूपमा ठप्प छ । उद्योगभित्रको आवासमा बस्ने करिब एक हजार पाँच सय मजदुरको दैनिकी चलाउन र केही स्थायी कर्मचारीलाई काम दिन मात्रै जेनेरेटर र सोलारको बिजुलीबाट दुई वटा प्लान्ट आंशिक रूपमा चलाइएको छ । त्यसबाट उत्पादन क्षमताको करिब तीन प्रतिशत जति मात्र उत्पादन भइरहेको छ ।रिलायन्स स्पिनिङ मिल्सले सामान्य अवस्थामा दैनिक ३० मेट्रिक टन धागो उत्पादन गर्दै आएको छ । गत आर्थिक वर्षमा उद्योगले करिब ११ अर्ब रुपियाँ बराबरको धागो निर्यात गरेको थियो भने करिब तीन अर्बको धागो आन्तरिक बजारमा बिक्री गरेको पोखरेलले जानकारी दिनुभयो ।",
      "link": "https://gorkhapatraonline.com/news/177415",
      "image": "https://gorkhapatraonline.com/storage/media/312676/conversions/dhago-factory-original-thumb.jpg"
    },
    {
      "slug": "177411",
      "title": "प्राधिकरण र उद्यमी टसमस नहुँदा उद्योग ठप्प",
      "timestamp": 1761782400000,
      "source": "gp",
      "content": "बर्सौंदेखि विवादको विषय बन्दै आएको डेडिकेटेड र ट्रङ्क लाइन विद्युत् प्रयोग गरेबापतको प्रिमियम महसुल विवादले समयमै निकास नपाउँदा अहिले करिब दुई दर्जन उद्योग बन्द छन् । नेपाल विद्युत् प्राधिकरणले आफ्नो महसुल सङ्कलन विनियमावली अनुसार बक्यौता रकम भुक्तान नभएको भन्दै पछिल्लो पटक २५ उद्योगको लाइन काटेको छ ।   प्राधिकरणले गत असोज १२ गते सार्वजनिक सूचना जारी गर्दै बक्यौता रकम २८ किस्तामा भुक्तान गर्न पाउने सुविधा दिँदै रकम भुक्तानी गर्न सूचित गरेको थियो । सोबमोजिम सम्बधित उद्योगलाई सूचित पनि गरेको थियो ।",
      "longContent": "काठमाडौँ, कात्तिक १३ गते । बर्सौंदेखि विवादको विषय बन्दै आएको डेडिकेटेड र ट्रङ्क लाइन विद्युत् प्रयोग गरेबापतको प्रिमियम महसुल विवादले समयमै निकास नपाउँदा अहिले करिब दुई दर्जन उद्योग बन्द छन् । नेपाल विद्युत् प्राधिकरणले आफ्नो महसुल सङ्कलन विनियमावली अनुसार बक्यौता रकम भुक्तान नभएको भन्दै पछिल्लो पटक २५ उद्योगको लाइन काटेको छ । प्राधिकरणले गत असोज १२ गते सार्वजनिक सूचना जारी गर्दै बक्यौता रकम २८ किस्तामा भुक्तान गर्न पाउने सुविधा दिँदै रकम भुक्तानी गर्न सूचित गरेको थियो । सोबमोजिम सम्बधित उद्योगलाई सूचित पनि गरेको थियो । सूचनालाई अटेर गरी भुक्तान नगरेकाले प्राधिकरणले ती उद्योगमा विद्युत् लाइन काटिदिएको नेपाल विद्युत् प्राधिकरणका कार्यकारी निर्देशक मनोज सिलवाल बताउनुहुन्छ ।केहीले तिर्न थाले, केही अडानमैसुरुमा प्राधिकरणलाई बक्यौता नतिर्ने ५८ वटा उद्योग थिए  तर बर्सौंदेखि चल्दै आएको विवादबिच करिब दुई दर्जन उद्योगले विभिन्न चरणमा यो रकम भुक्तान गरिसकेको प्राधिकरणको तथ्याङ्कले देखाउँछ । गत असोजको सूचनापछि पनि १३ उद्योगले नियमित किस्ता तिरेको प्राधिकरण प्रवक्ता राजन ढकाल बताउनुहुन्छ । छ वटा उद्योगले भने अदालबाट अन्तरिम आदेश लिएका कारण विद्युत् काटिएको छैन । यस अनुसार अहिले २५ उद्योगमा यो विवाद बढी केन्द्रित छ । यस्ता उद्योगको बक्यौता पाँच अर्ब ४८ करोड रुपियाँ रहेको र तीमध्ये पनि छ वटा उद्योगको मात्रै चार अर्ब २० करोड रुपियाँ बक्यौता रहेको कार्यकारी निर्देशक सिलवाल बताउनुहुन्छ ।करिब एक सातादेखि विद्युत् आपूर्ति बन्द हुँदा यसको प्रत्यक्ष असर औद्योगिक उत्पादन, रोजगारी र निर्यातमा पनि परेको छ । अहिले लाइन काटिएका उद्योगमा मात्र करिब १५ हजार कामदारको रोजगारी प्रभावित भएको दाबी उद्योगीको छ ।सिमेन्ट, डन्डी, कागज धागो जस्ता उद्योग बन्दले उनीहरूको उत्पादन पूर्णतया बन्द छ । यी सामग्री निर्यात हुने गरेका छन् । केहीले डिजल प्लान्ट, सोलार जस्ता विकल्पबाट उद्योग आंशिक सञ्चालन गरेका छन् ।विगतका विफल प्रयास समस्या समाधानका लागि भन्दै विगतमा राज्यस्तरमै गरिएका विभिन्न खाले प्रयासले पनि निकास नदिँदा अहिले विद्युत् काट्नुपर्ने बाध्यतामा प्राधिकरण पुगेको हो । महसुलसम्बन्धी विवाद समाधान गर्ने भन्दै पूर्वऊर्जा जलस्रोत तथा सिँचाइमन्त्री दीपक खड्काले प्राधिकरणको विनियम अनुसार महसुल पुनरवलोकन समिति गठन गर्नुभएको थियो । त्यसअघि प्रतिनिधि सभाको सार्वजनिक लेखा समितिले पनि धेरै समय यसमा खर्चियो । उद्योगीले माग गरे अनुसार नेपाल विद्युत् प्राधिकरणबाट टिओडी मिटरको तथ्याङ्कलगायत अन्य कागजात झिकायो तर तत्कालीन कार्यकारी निर्देशक कुलमान घिसिङको बर्खास्तीसँगै यो अध्ययनको काम पनि निष्कर्षमा पुगेन । विद्युत् नियमन आयोगले पनि उपभोक्ताको गुनासो सुनुवाइ गर्ने भन्दै काटिएका उद्योगका विद्युत् जोडेर अन्य प्रक्रिया अवलम्बन गर्न निर्देशन दिएको थियो । यसपछि गठन गरिएको पुनरवलोकन समिति भने आवेदन गर्ने हदम्याद र अदातलमा पुगेर विपक्षी हैसियत बनाएको निकायले न्यायिक निरूपणको प्रयास गर्ने आँट गरेन । समाधानको विकल्पउद्योगीको माग लोडसेडिङका समयमा भएको अतिरिक्त विद्युत् खपतको प्रमाण दिनु पर्छ भन्ने छ । प्राधिकरणको भनाइ अनुसार उद्योगमा पठाइएका बिल नै प्रमाणित र आधिकारिक हुन् । त्यसकै आधारमा बक्यौता भुक्तान हुनु पर्छ । विवादमा हालसम्म निरूपण हुन नसकेको कुरा पनि यही हो । अहिलेको अवस्थामा नयाँ सिराबाट समाधान खोज्नुपर्ने विद्युत् नियमन आयोगका अध्यक्ष डा. रामप्रसाद धिताल बताउनुहुन्छ । नेपाल विद्युत् प्राधिकरण विद्युत् बिक्री गर्ने र त्यसको बिल जारी गर्ने आधिकारिक निकाय भएकाले सोही आधारमा अहिले निकास खोज्नुपर्ने उहाँको सुझाव छ । “आधिकारिक निकायले जारी गरेको बिल अन्यथा प्रमाणित नभएसम्म त आधिकारिक र प्रमाणिक मान्नु पर्छ, त्यसलाई अन्यथा प्रमाणित गर्ने त्योभन्दा माथिको विद्युत् नियमन आयोग वा अदालतले हो,” धितालले भन्नुभयो, “न्यायिक निरूपणले त्यो बिल अनुचित ठहर गरे प्राधिकरणले फिर्ता या नियमित बिलमा समायोजन गरिदिन सक्ने उपाय छ ।”प्राधिकरणका कार्यकारी निर्देशक सिलवाल कानुनसम्मत निर्णय स्वीकार गर्नु प्राधिकरणको दायित्व हुने बताउनुहुन्छ । “हामी कुनै उद्योगीले प्रिमियम बक्यौताको पहिलो किस्ता तिर्नुहुन्छ भने तुरुन्तै विद्युत् जडान गर्छौं,” उहाँले भन्नुभयो, “पछि कुनै आधिकारिक निकायले दिने निर्णय त प्राधिकरणले नमान्ने भन्ने हुँदैन ।” विगतमा तीन चरणको भनिएको प्रिमियम महसुल मन्त्रीपरिषद्ले निर्णय गरे अनुसार नै अहिले बिचको अवधि (२०७२ माघदेखि २०७५ वैसाखसम्म) को मात्र बिल पठाइएको उहाँले स्पष्ट पार्नुभयो । अदालतले पनि यो रकम नउठाउनु भनेर कहीँ नभनेको उहाँको भनाइ छ । यो उपायमा उद्योगीहरू भने सहमत छैनन् । रिलायन्स स्पिनिङ मिल्सका निर्देशक शशिकान्त अग्रवाल प्राधिकरणले आफूलाई बिल नभई रकम उल्लेख गरेर ठाडो चिठी मात्र पठाएको दाबी गर्नुहुन्छ । “एक किस्ता तिरेर पछि समाधान खोजौँ भन्ने उपायमा हामी आश्वस्त छैनौँ,” उहाँले भन्नुभयो, “प्राधिकरणले आह्वान गरेर हामी पुनरवलोकनका लागि पाँच प्रतिशत रकम धरौटी राखेर पुगेकै हो, त्यो प्रक्रिया खारेज गर्नु गलत छ ।” उद्योगीहरूले नियमित बिल तिरिरहेको र प्रमाणित बिल पाए आफूहरू तिर्न तयार रहेको उहाँले बताउनुभयो ।",
      "link": "https://gorkhapatraonline.com/news/177411",
      "image": "https://gorkhapatraonline.com/storage/media/312670/conversions/uuu-original-thumb.jpg"
    },
    {
      "slug": "177406",
      "title": "नेपाल–भारतबिच प्रसारण लाइन सम्झौता",
      "timestamp": 1761782400000,
      "source": "gp",
      "content": "अन्तरदेशीय विद्युत् व्यापारलाई अझै सघन बनाउने उद्देश्यसहित निर्माण प्रस्ताव गरिएका इनरुवा–पूर्णिया र लम्की–दोधारा–बरेली ४०० केभी अन्तरदेशीय प्रसारण लाइन निर्माण गर्न कम्पनी स्थापना र स्वपुँजी लगानी गर्न नेपाल र भारतबिच सम्झौता भएको छ ।",
      "longContent": "गोरखापत्र समाचारदाताकाठमाडौँ, कात्तिक १३ गते । अन्तरदेशीय विद्युत् व्यापारलाई अझै सघन बनाउने उद्देश्यसहित निर्माण प्रस्ताव गरिएका इनरुवा–पूर्णिया र लम्की–दोधारा–बरेली ४०० केभी अन्तरदेशीय प्रसारण लाइन निर्माण गर्न कम्पनी स्थापना र स्वपुँजी लगानी गर्न नेपाल र भारतबिच सम्झौता भएको छ । बुधबार नयाँ दिल्लीमा ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङ र भारतका विद्युत्मन्त्री मनोहरलाल खट्ठरको उपस्थितिमा सम्झौतापत्रमा हस्ताक्षर भएको हो ।सम्झौतापत्रमा नेपाल विद्युत् प्राधिकरणकातर्फबाट उपकार्यकारी निर्देशक सुभाषकुमार मिश्र र पावर ग्रिड कर्पोरेसन अफ इन्डिया लिमिटेडका अन्तर्राष्ट्रिय व्यवसाय प्रमुख सञ्चालन अधिकृत सञ्जयकुमार गुप्ताले हस्ताक्षर गर्नुभयो । कार्यक्रममा मन्त्री घिसिङले थप दुई वटा सीमापार प्रसारण लाइन निर्माणबाट दुई देशबिच तथा क्षेत्रीयस्तरमा समेत नेपालमा उत्पादित विद्युत् निर्यात गर्ने आधार तयार हुने बताउनुभयो । अन्तर्राष्ट्रिय ऊर्जा बजारसम्म नेपालको पहुँच पु¥याई नेपालका जलविद्युत्मा स्वदेशी तथा प्रत्यक्ष वैदेशिक लगानी ल्याउन थप सहज हुने उहाँले बताउनुभयो । भारतीय विद्युत्मन्त्री खट्ठरले थप दुई वटा अन्तरदेशीय प्रसारण लाइनको निर्माण सम्पन्न भएपछि नेपाल–भारत विद्युत् विनिमय सारभूत रूपमा थप सुदृढ हुने धारणा राख्नुभयो । यही सम्झौता लक्षित गर्दै मन्त्रीपरिषद्को गत ३० असोजको बैठकले प्राधिकरण र पावर ग्रिडको लगानीमा नेपाल तथा भारत दुवै भूमिमा दुई वटा संयुक्त कम्पनी स्थापना गर्न र उक्त कम्पनीमा स्वपुँजी (इक्विटी) लगानी गर्न प्राधिकरणलाई स्वीकृति दिएको थियो । यस अनुसार प्राधिकरणले दुई कम्पनीमा कुल तीन अर्ब रुपियाँ स्वपुँजी लगानी गर्ने छ ।सम्झौता अनुसार दुई वटा अन्तरदेशीय प्रसारण लाइनको भारतीय भूभागमा पर्ने खण्ड निर्माणका लागि भारतमा स्थापना गरिने संयुक्त कम्पनीमा प्राधिकरणको ४९ प्रतिशत र पावर ग्रिडको ५१ प्रतिशत सेयर हिस्सा रहने छ । त्यस्तै नेपाली भूभागमा पर्ने खण्डका लागि नेपालमा स्थापना हुने संयुक्त कम्पनीमा प्राधिकरणको ५१ प्रतिशत र पावर ग्रिडको ४९ प्रतिशत सेयर हिस्सा रहने छ ।दुई प्रसारण लाइनको निर्माणमा ८० प्रतिशत ऋण र २० प्रतिशत स्वपुँजी रहने गरी वित्तीय व्यवस्थापन गर्ने तय भएको छ । इनरुवा पूर्णिया प्रसारण लाइनको करिब २६ किलोमिटर खण्ड नेपाली र १०९ किलोमिटर खण्ड भारतीय भूभागमा पर्छ । लम्की–बरेली प्रसारण लाइनको करिब ३३ किलोमिटर खण्ड नेपाली र १८५ किलोमिटर खण्ड भारतीय भूभागमा निर्माण हुने छ ।सन् २०१९ मा नेपाल–भारत संयुक्त प्राविधिक टोलीले तयार पारेको अध्ययन प्रतिवेदन अनुसार इनरुवा पूर्णिया प्रसारण लाइनको प्रारम्भिक लागत नेपाली र भारतीय खण्डको क्रमशः दुई अर्ब ६५ लाख र चार अर्ब १३ करोड भारतीय रुपियाँ लाग्ने अनुमान छ ।त्यस्तै लम्की बरेली प्रसारण लाइनको प्रारम्भिक लागत अनुमान नेपाली र भारतीय खण्डको क्रमशः दुई अर्ब ५७ करोड र छ अर्ब १४ करोड भारतीय रुपियाँ रहेको छ । नेपाल र भारतबिच विद्युत् व्यापार, अन्तरदेशीय प्रसारण लाइन संयोजन एवं सञ्चालन संयोजनसम्बन्धी सम्झौताको प्रावधानबमोजिम दुई देशका ऊर्जा सचिवस्तरीय संयुक्त निर्देशक समितिको सन् २०२५ फेबु्रअरी ११ मा भारतको नयाँ दिल्लीमा सम्पन्न बैठकले प्रसारण लाइन निर्माण तथा सञ्चालन र लगानी मोडालिटीमा सहमति गरेको थियो ।त्यसपछि प्राधिकरण र पावर ग्रिडबिच विभिन्न चरणमा भएका छलफलपछि सन् २०२५ अप्रिल २२ मा प्रसारण लाइन निर्माणका लागि संयुक्त कम्पनी संस्थापना गर्ने समझदारीपत्र (एमओयु) मा हस्ताक्षर भएको थियो । दुवै प्रसारण लाइन सन् २०३० भित्र निर्माण सम्पन्न गर्ने लक्ष्य राखिएको छ ।नेपाल र भारतबिच विद्युत् व्यापारका लागि हाल ४०० केभीको ढल्केबर–मुजफ्फपुर पहिलो सीमापार प्रसारण लाइन सञ्चालनमा छ । बुटवल–गोखरपुर दोस्रो अन्तरदेशीय प्रसारण लाइन निर्माणाधीन छ । नेपालको चमेलियादेखि भारतको उत्तराखण्डस्थित जैलिजिवीसम्म २२० केभी प्रसारण लाइन निर्माण गर्न दुई देशबिच सहमति जुटिसकेको छ ।त्यस्तै भारतका बिहार, उत्तर प्रदेश र उत्तराखण्ड राज्यसँग जोडिएका १३२, ३३ र ११ केभीका प्रसारण लाइन पनि छन् । प्राधिकरणले हाल ४०० र १३२ केभी प्रसारण लाइन संरचना प्रयोग गरी भारत एवं बङ्गलादेशतर्फ दैनिक रूपमा एक हजार मेगावाटभन्दा धेरै विद्युत् निर्यात गरिरहेको छ ।घिसिङ र खट्ठरबिच भेटवार्ता अन्तर्राष्ट्रिय सौर्य गठबन्धनको आठौँ महासभामा भाग लिन नयाँ दिल्ली पुग्नुभएका ऊर्जा, जलस्रोत तथा सिँचाइमन्त्री कुलमान घिसिङ र भारतका समकक्षी मनोहरलाल खट्ठरबिच बुधबार भेटवार्ता भएको छ । भारतको विद्युत् मन्त्रालयमा भएको भेटवार्तामा नेपाल–भारतबिच  ऊर्जासम्बन्धी सहकार्य, विद्युत् व्यापार, प्रसारण लाइन विस्तार, भारतीय लगानीमा निर्माणाधीन जलविद्युत् आयोजनाको प्रगति, दुवै देशबिच दीर्घकालीन ऊर्जा क्षेत्रमा साझेदारीलगायतका विषयमा विस्तृत छलफल भएको मन्त्री घिसिङको सचिवालयले जनाएको छ ।",
      "link": "https://gorkhapatraonline.com/news/177406",
      "image": "https://gorkhapatraonline.com/storage/media/312664/conversions/Cross-border-tl-agreement-original-thumb.jpg"
    },
    {
      "slug": "177280",
      "title": "भित्र्याउन लागेको धानमा वर्षाले क्षति",
      "timestamp": 1761696000000,
      "source": "gp",
      "content": "सोमबार रातिदेखि परेको हिउँदे वर्षाले माथिल्लो कर्णालीको उच्च क्षेत्रमा हिमपात भएको छ भने तल्लो कर्णालीमा भित्र्याउन लागेको धानबालीमा व्यापक क्षति पु¥याएको छ । माथिल्लो कर्णालीको जुम्ला, हुम्ला, मुगु, डोल्पाको उच्च क्षेत्रतिर हिमपात भएको छ । सुर्खेत, जाजरकोट, कालीकोटलगायतका जिल्लामा खेतमा पाकेर भिœयाउन लागेको धान भिजेको छ । तिहारलगत्तै काटिएको धान खेतमै रहेका बेला परेको पानीले भिज्दा कृषक चिन्तित छन् ।",
      "longContent": "कर्णाली प्रदेश ब्युरोसुर्खेत, कात्तिक १२ गते । सोमबार रातिदेखि परेको हिउँदे वर्षाले माथिल्लो कर्णालीको उच्च क्षेत्रमा हिमपात भएको छ भने तल्लो कर्णालीमा भित्र्याउन लागेको धानबालीमा व्यापक क्षति पु¥याएको छ । माथिल्लो कर्णालीको जुम्ला, हुम्ला, मुगु, डोल्पाको उच्च क्षेत्रतिर हिमपात भएको छ । सुर्खेत, जाजरकोट, कालीकोटलगायतका जिल्लामा खेतमा पाकेर भित्र्याउन लागेको धान भिजेको छ । तिहारलगत्तै काटिएको धान खेतमै रहेका बेला परेको पानीले भिज्दा कृषक चिन्तित छन् । उच्च क्षेत्रमा हिमपातहुम्ला समाचारदाताका अनुसार जिल्लाको उत्तरी क्षेत्र लिमीलगायत उच्च क्षेत्रमा हिमपात सुरु भएको छ । सोमबार बेलुकाबाट बादल लागेर मौसम खराब भए पनि मङ्गलबार दिउँसोदेखि हिमपात सुरु भएको हो । लिमीलगायत उच्च क्षेत्रमा हिमपात भइरहेको नाम्खा गाउँपालिका–६ का वडाध्यक्ष पाल्जोर तामाङले बताउनुभयो । तीन हजार आठ सय मिटरदेखि चार हजार दुई सय मिटर उचाइ रहेको लिमीका तीन वटै बस्तीमा हिमपात भएको उहाँले जनाउनुभयो । ताक्ची तथा आसपासका क्षेत्रमा तीनदेखि चार इन्च हिउँ जम्न सुरु भएको छ । हिमपात भएपछि लिमी र हिल्सा जाने सडक भने बन्द भएको छ । साथै लाप्चा जाने सडक पनि बन्द भएको छ । त्यसै गरी लाप्चा, न्यालु, नारा, लेकधिङ्गा, बोक्सी हिमाल, पञ्चमुखी, रलिङ, चाङ्ला, मारघोर, चङ्खेली क्षेत्रमा पनि हिमपात भइरहेको छ । यी क्षेत्रका बस्तीमा अन्नबाली भित्र्याउने कार्य भइसकेका कारण हिमपातले कुनै क्षति हुन पाएको छैन । उवा, नाफललगायत जेठासी बाली छर्न भने सहज हुने छ । नाम्खा गाउँपालिकाको केन्द्र याल्वाङभन्दा कम उचाइका क्षेत्रमा बादल लागेको भए पनि बर्खा तथा हिमपात हुन भनेको सकेको छैन । मौसम बिग्रिएको कारण हवाईसेवासमेत अवरुद्ध छ । उच्च क्षेत्रमा हिमपात र तल्लो क्षेत्रमा बादल लागेका कारण चिसो भने शून्य डिग्री सेल्सियसमा झरेको छ । हिमपात र वर्षा सँगसँगै सिँजा समाचारदाताका अनुसार हिमाली जिल्ला जुम्लाका उच्च भागमा हिमपात र तल्लो भागमा वर्षा भएको छ । सोमबार रातिदेखि परेको वर्षाका कारण काटेर खेतमा राखिएको कालीमार्सी धान भिजेको छ । तातोपानी गाउँपालिका–१, जर्मी, हिमा गाउँपालिका–३, मोफ्ला र चन्दननाथ नगरपालिका–१, तलिचौरका किसानले भिœयाउन तयार पारेको धान वर्षाले भिजाएपछि चिन्तित बनेका छन् । किसान देवकी खत्रीका अनुसार धान भित्र्याउने तयारी भइरहेका बेला पानीले भिजाउँदा ठुलो नोक्सानी हुने देखिएको छ । उहाँले लगातारको वर्षा र हिमपातका कारण किसान मर्कामा परेका छन् । यस्तै जुम्लाको माथिल्लो क्षेत्रमा भने हिमपात सुरु भएको स्थानीयले बताएका छन् ।खेतमै तैरियो काटेको धानकालीकोट समाचारदाताका अविरल वर्षाले किसानले लगाएको धानबालीमा ठुलो क्षति पु¥याएको छ । खडेरीको उच्च मारबाट जसोतसो रोपाइँ गरेका किसानले धान पाकेपछि झन् ठुलो क्षति बेहोरेका छन् । खेतभरि धान काटेर सुकाइरहेका बेला एक्कासि पानी पर्दा धान खेतमै तैरिएका हो । कालीकोट जिल्लाको रास्कोट नगरपालिकामा सबैभन्दा बढी क्षति भएको छ । केही दिनअघि परेको असिनाले खेतमा ठाडै रहेको धान झारेर किसानको मन रुवाएको केही दिनमा फेरि परेको पानीले थप निराश बनाएको छ । असिनाकै डरले छिटो छिटो धान काटियो तर राति एक्कासि पानी पर्दा काटेका सबै धान पानी खालमा डुबेको रास्कोट नगरपालिका–२ का शान्ताकुमारी रोकामगरले गुनासो गर्नुभयो । उहाँले धान भिœयाउनका लागि खेतमा काटेर राखिएको धान भिजेकोमा चिन्ता व्यक्त गर्नुभयो । जिल्लामै सबैभन्दा धेरै धान उत्पादन हुने रास्कोटमा निकै क्षति भएको छ । तिलागुफा नगरपालिकामा रातो मार्सी धान केही किसानले भित्र्याउन सके पनि धेरै जसो किसानले भने क्षति बेहोरेका छन् । जिल्लाको शुभकालिका, सान्नीत्रिवेणी, महावै गाउँपालिका र खाँडाचक्र नगरपालिकाभित्रका किसानको धानमा पनि क्षति पुगेको गुनासो आएको प्रहरीले जनाएको छ । धानमा क्षति भएपछि चिन्ताजाजरकोट समाचारदाताका अनुसार सोमबार बेमौसमी वर्षाले जाजरकोटमा धान बालीमा असर गरेको छ । वर्षाले यहाँका किसानका पाक्न थालेको र काटेर राखेको धान बालीमा क्षति पुगेको छ । जिल्लाको सबैभन्दा बढी धान फल्ने भेरी नगरपालिका–१, होलुज्युलामा पाक्न लागेका र काटेर राखेका धान बालीमा असर पुगेको कृषक बबि कार्कीले बताउनुभयो । त्यसै गरी जिल्लाका नलगाड, कुसे, छेडागाड र शिवालय गाउँपालिकामा पनि पानीले धान बालीमा असर गरेको जनाइएको छ । तिहार सकेलगत्तै धान बाली काट्न थालेका कृषकहरू पानी परेपछि चिन्तित भएका छन् । आफूहरूले वर्षभरि दुःख गरेर भित्र्याउने बेलामा क्षति पुगेको भेरी नगरपालिका–३ का अर्का कृषक गणेश रोकायाले गुनासो पोख्नुभयो । अझै वर्षा लगातार परिरहेमा आफूहरूको बाली चौपट हुने उहाँले बताउनुभयो । (राजन रावत, प्रेमराज सिम्खडा, सहदेव बस्नेत र नौरते नेपालीको सहयोगमा)",
      "link": "https://gorkhapatraonline.com/news/177280",
      "image": "https://gorkhapatraonline.com/storage/media/312411/conversions/dhan-kalikot-premraj-original-thumb.jpg"
    },
    {
      "slug": "177279",
      "title": "सहुलियत मूल्य पसल कात्तिकभर चल्ने",
      "timestamp": 1761696000000,
      "source": "gp",
      "content": "खाद्य व्यवस्था तथा व्यापार कम्पनी लिमिटेडले चाडपर्वलक्षित सञ्चालन गरिएको सहुलियत मूल्य पसल कात्तिक ३० गतेसम्म लागि निरन्तरता दिने जानकारी गराएको छ",
      "longContent": "गोरखापत्र समाचारदाता काठमाडौँ, कात्तिक १२ गते । खाद्य व्यवस्था तथा व्यापार कम्पनी लिमिटेडले चाडपर्वलक्षित सञ्चालन गरिएको सहुलियत मूल्य पसल कात्तिक ३० गतेसम्म लागि निरन्तरता दिने जानकारी गराएको छ । चालु आव २०८२/८३ को चाडपर्वलक्षित सहुलियत मूल्य पसल गएको भदौ ३० गतेदेखि कात्तिक १० गतेसम्म सञ्चालन गर्ने गरी प्रथम चरणको कार्यक्रम निर्धारण भएकोमा खाद्य कम्पनीले उक्त समयसीमा बढाएर कात्तिकभर निरन्तरता दिने जानकारी गराएको हो । खाद्य कम्पनी कार्यकारी अधिकृत रमेश आचार्यले खाद्य कम्पनीलाई चाडपर्वमा उपभोक्तालाई सहुलियत दिएबापत शोधभर्ना गर्ने भनेको रकममा एक तिहाइ (६६ लाख रुपियाँ) बाँकी रहेकाले कात्तिकसम्मका लागि निरन्तरता दिने निर्णय भएको जानकारी दिनुभयो । उहाँका अनुसार सरकारले यस वर्ष सहुलियत मूल्य पसल सञ्चालनका लागि खाद्य कम्पनीलाई दुई करोड रुपियाँ शोधभर्ना गर्ने भनेको थियो । उक्त रकम बचत रहेसम्म चाडपर्व सकिएपछि पनि सहुलियत मूल्य पसललाई निरन्तरता दिने यसअघि नै निर्णय भएको कार्यकारी अधिकृत आचार्यले जानकारी दिनुभयो । कम्पनीले उपत्यकासहित देशका ४५ जिल्लाको १११ स्थानमा सहुलियत मूल्य पसल सञ्चालनमा ल्याएको हो । कम्पनीले भदौ ३० गतेदेखि सञ्चालनमा ल्याएका सहुलियत मूल्य पसलबाट प्रतिकेजी/प्रतिलिटरमा पाँचदेखि १० रुपियाँसम्म छुट दिँदै आएको छ । कम्पनीका अनुसार विभिन्न प्रकारका चामल र दालमा प्रतिकेजी पाँच रुपियाँ छुट दिएको छ । यस्तै विभिन्न प्रकारका तेल, गेडागुडी, पिठो, मैदा, चिउरा, चिनी, क्वाँटीमा प्रतिकेजी सात रुपियाँ तथा कर्णालीको विभिन्न गेडागुडी, फापर दाना, चिनो, कागुनोलगायतमा पनि प्रतिकेजी १० रुपियाँ छुटको दिएको कम्पनीले जनाएको छ । साल्ट टे«डिङको छुट सकियो साल्ट टे«डिङ कर्पोरेसनले उपत्यकासहित देशभर ४२ स्थानमा सुपथ मूल्य पसल कात्तिक १० गतेदेखि बन्द भएका छन् । कर्पोरेसनले बागमती प्रदेशमा १४ स्थान र तीन मोबाइल भेनसहित गरी १७ स्थानमा सहुलियत मूल्य पसल सञ्चालन गरेको थियो । कर्पोरेसनले चिनी प्रतिकेजी पाँच रुपियाँ, नुन प्रतिकेजी दुई रुपियाँ, खानेतेल, चामल, चिउरा र पिठोलगायतमा प्रतिकेजी सात रुपियाँका दरले छुट दिएको थियो । कर्पोरेसनका प्रवक्ता कुमार राजभण्डारीले उपत्यकाबाहिरका २२ जिल्लामा रहेका बिक्री केन्द्रबाट छुटमा वस्तु उपलब्ध गराइएको जानकारी दिनुभयो । कर्पोरेसनले सञ्चालन गर्ने सहुलियत मूल्य पसलका लागि सरकारबाट एक करोड रुपियाँ शोधभर्ना गरिने छ ।",
      "link": "https://gorkhapatraonline.com/news/177279",
      "image": "https://gorkhapatraonline.com/storage/media/312410/conversions/supat-original-thumb.jpg"
    },
    {
      "slug": "177277",
      "title": "बढ्यो अन्डाको भाउ",
      "timestamp": 1761696000000,
      "source": "gp",
      "content": "अन्डाको भाउ फेरि बढेको छ । नेपाल लेयर्स कुखुरापालक सङ्घले सोमबारदेखि लागु हुने गरी अन्डाको भाउ बढाएको हो । सङ्घका अनुसार अघिल्लो दिनको तुलनामा प्रतिक्रेट ५० रुपियाँ भाउ बढेको छ ।",
      "longContent": "गोरखापत्र समाचारदाता काठमाडौँ, कात्तिक १२ गते । अन्डाको भाउ फेरि बढेको छ । नेपाल लेयर्स कुखुरापालक सङ्घले सोमबारदेखि लागु हुने गरी अन्डाको भाउ बढाएको हो । सङ्घका अनुसार अघिल्लो दिनको तुलनामा प्रतिक्रेट ५० रुपियाँ भाउ बढेको छ । सङ्घका अध्यक्ष विनोद पोखरेलले भाउ बढेसँगै ठुलो अन्डाको मूल्य प्रतिक्रेट पाँच सय रुपियाँ र मध्यम अन्डाको ४५० रुपियाँ पुगेको जानकारी दिनुभयो । यो मूल्यवृद्धि चितवनलाई आधार बनाएर निर्धारण गरेको उहाँले जानकारी दिनुभयो ।",
      "link": "https://gorkhapatraonline.com/news/177277",
      "image": "https://gorkhapatraonline.com/storage/media/312408/conversions/Eggs-original-thumb.jpg"
    },
    {
      "slug": "177276",
      "title": "वैदेशिक रोजगार विभागको सेवा प्रभावित",
      "timestamp": 1761696000000,
      "source": "gp",
      "content": "वैदेशिक रोजगार विभागको वेबसाइट र सर्भर (फेमिस सिस्टम) मा समस्या आएपछि सेवा प्रभावित भएको छ । विभागका अनुसार दसैँ बिदापछि एक्कासि अत्यधिक आवेदन आएसँगै सर्भरमा समस्या देखिएको हो । हाल दसैँ र तिहार बिदामा आएर फर्किन पुनः श्रम स्वीकृति लिनेको चाप बढेको छ ।",
      "longContent": "गोरखापत्र समाचारदाता काठमाडौँ, कात्तिक १२ गते । वैदेशिक रोजगार विभागको वेबसाइट र सर्भर (फेमिस सिस्टम) मा समस्या आएपछि सेवा प्रभावित भएको छ । विभागका अनुसार दसैँ बिदापछि एक्कासि अत्यधिक आवेदन आएसँगै सर्भरमा समस्या देखिएको हो । हाल दसैँ र तिहार बिदामा आएर फर्किन पुनः श्रम स्वीकृति लिनेको चाप बढेको छ ।विभागका महानिर्देशक कमलप्रसाद भट्टराईले पछिल्ला केही दिनयता सर्भरमा बढी चाप भएकाले दुई/तीन दिनदेखि समस्या आएको र समाधानका लागि मङ्गलबार बिहानदेखि प्राविधिक टोलीले काम गरेको जानकारी दिनुभयो । उहाँका अनुसार प्राविधिक टोलीले वेबसाइटको ‘स्पेसल सर्टिफिकेट एक्सपायर’ भएर समस्या देखिएको भन्ने कुरा आएको छ । महानिर्देशक भट्टराईले ताहचलस्थित विभागको केन्द्रीय कार्यालय दिने सेवा सुस्त गतिमा चले पनि विभाग अन्तर्गत प्रदेशमा रहेको श्रम कार्यालयको सेवा तीन दिनदेखि नै प्रभावित हुँदै आएको जानकारी दिनुभयो । वेबसाइट बनाउने काम जारी रहेकाले बुधबार बिहानदेखि  चल्न सक्ने र सर्भरका हकमा भने केही समय लाग्न सक्ने उहाँको भनाइ छ । सर्भर बन्द हुँदा श्रम स्वीकृतिका लागि अनलाइनबाट आवेदन दिने सेवाग्राहीलाई मर्का परेको छ । सर्भरबाट आन्तरिक काम भइरहे पनि सेवाग्राहीले आवेदन दिन मिलेको छैन । मङ्गलबार राति वा बुधबार बिहानसम्म आवेदन दिन मिल्ने अनुमान विभागले गरेको छ ।",
      "link": "https://gorkhapatraonline.com/news/177276",
      "image": "https://gorkhapatraonline.com/storage/media/312407/conversions/baideshik-rojgar-bibhag-original-thumb.jpg"
    },
    {
      "slug": "177275",
      "title": "धार्मिक पर्यटकलाई आठ ठाउँमा अवरोध",
      "timestamp": 1761696000000,
      "source": "gp",
      "content": "कोशी प्रदेशको पूर्वी पहाडी जिल्ला ताप्लेजुङलाई धनकुटा हुँदै तराईको सुनसरीसँग जोड्ने तमोर कोरिडोर सडकले जोडिए पनि पुलको दुःख पार लाग्न सकेको छैन । धनकुटाको मूलघाटदेखि पाँचथरको गणेश चोकसम्म सडकमा सवारीको चाप बढ्दै गएको छ । यसबिचमा पर्ने आठ वटा खोलामा पुल नहुँदा कोरिडोरमा सवारी आवागमनमा असहजता पार गर्नु पर्छ ।",
      "longContent": "नवराज कट्टेलविराटनगर, कात्तिक १२ गते । कोशी प्रदेशको पूर्वी पहाडी जिल्ला ताप्लेजुङलाई धनकुटा हुँदै तराईको सुनसरीसँग जोड्ने तमोर कोरिडोर सडकले जोडिए पनि पुलको दुःख पार लाग्न सकेको छैन । धनकुटाको मूलघाटदेखि पाँचथरको गणेश चोकसम्म सडकमा सवारीको चाप बढ्दै गएको छ । यसबिचमा पर्ने आठ वटा खोलामा पुल नहुँदा कोरिडोरमा सवारी आवागमनमा असहजता पार गर्नु पर्छ । तमोर कोरिडोर, सडक (चतरा–मूलघाट–सुभाङ खोला) ले अहिले सुनसरीको वराहक्षेत्रस्थित चतरादेखि पाँचथरको गणेश चोकसम्मको काम गरिरहेको छ । यसमध्ये धनकुटाको मूलघाटदेखि पाँचथरको गणेश चोकसम्मकोे ११२ किलोमिटर दुरीभित्र आठ वटा पुलको काम पुल सेक्टर आयोजना इटहरीले गरिरहेको छ । कोशी राजमार्ग हुँदै धरान धनकुटा भएर मूलघाटबाट तमोर कोरिडोर लाग्ने सडक सहज भए पनि यही सडकमा बन्नुपर्ने पुलको काम ढिलासुस्तीले झन्झट थपिदिने गरेको छ ।  सडक बनेपछि पुल संरचनाका लागि बाटो खोलिएका कारण पनि आठ वटा पुल निर्माणको काममा ढिलाइ भएको पुल सेक्टर आयोजना इटहरीका सूचना अधिकारी आविष्कार तिम्सिनाले जानकारी दिनुभयो । उहाँका अनुसार अहिलेसम्म तीन वटा प्याकेजमा आठ पुलको ठेक्का व्यवस्थापन गरिएको छ । तीमध्ये पाँचथरको हेवा, धनकुटाको लोरिया, धनकुटाको लखुवा र धनकुटाको नावाखोलाको पुल डिजाइन स्वीकृतिको चरणमा छन् । यीमध्ये हेवा ४० मिटर, लोरिया २० मिटर, लखुवा १५० मिटर र नावा १५० मिटर लम्बाइका छन् । यी चार खोलामा निर्माण गरिने पुलको लागत तीन अर्ब ७२ करोड १५ लाख अनुमानित छ । २०७८ सालमै ठेक्का व्यवस्थापन भएर २०८३ फागुनसम्म सम्पन्न हुनुपर्ने पुलको अहिलेसम्म डिजाइन स्वीकृतसमेत भएको छैन । यस्तै धनकुटाको छरुवा खोला (१६५ मिटर) मा २०७८ फागुन ६ गते पुल निर्माण सम्झौता भए पनि हालसम्म ५० प्रतिशत मात्रै काम भएको छ । यसको म्याद २०८२ साल कात्तिक १३ गतेसम्म छ । पुलको लागत एक अर्ब ७२ करोड ३७ लाख नौ हजार ५४० रहेको छ । समयमै नसकिने भएपछि म्याद थप गर्ने चरणमा रहेको इन्जिनियर तिम्सिनाले जानकारी दिनुभयो । यसै गरी धनकुटाको रघुवा (१५०), खम्बुवा (४०) र बँधुवा (४०) को कामसमेत सुस्त छ । यी तीन खोलामा पुल सम्झौता २०७८ सालमै भएको थियो म्याद थपसहित २०८३ वैशाख मसान्तमा सम्पन्न हुनुपर्ने पुलको काम भने शून्यदेखि ४५ प्रतिशत मात्रै छ । यसका लागि दुई अर्ब २५ करोड २७ लाख निर्माणमा लाग्ने छ । धार्मिक पर्यटकलाई सहजतमोर नदीको कोरिडोर, सडकमा रूपान्तरण भएपछि पूर्वी पहाडी जिल्ला ताप्लेजुङको पाथीभरा दर्शन गर्ने कोशी र मधेशका धार्मिक पर्यटकलाई अझै सहज भएको छ । कोशी प्रदेशको ताप्लेजुङसँग कोशी प्रदेशको राजधानी विराटनगरको यात्रा १० घण्टामा तय हुन थालेको छ । त्यसैले पाथीभरा जाने प्रदेश राजधानी विराटनगरका तीर्थालु सार्वजानिक सवारीदेखि निजी सवारीको प्रयोग गरेर तमोर कोरिडोरबाट यात्रा गर्न थालेका छन् । यति मात्रै नभई मधेश प्रदेशका तीर्थालु पनि यही सडकमार्ग हुँदै पाथीभरा पुग्ने गरेका छन् ।  पूर्वी पहाडी जिल्लाको समृद्धिको सेतु यो कोरिडोरले धनकुटा–तेह्रथुम–पाँचथर–ताप्लेजुङ जिल्लाका तमोर कोरिडोर नजिकका बस्तीलाई समेत तराईसँग सहज पहुँचमा पु¥याएको छ । अझै यस कोरिडोरमा सुनसरीको वराहक्षेत्रको चतरा पनि पर्छ । तमोर कोरिडोरले दुरी मात्रै नभई दुर्गम बस्तीलाई सुगममा रूपान्तरण गरिदिएको हो । दुई खण्डमध्ये सुनसरीको वराहक्षेत्रस्थित चतरा–धनकुटाको मूलघाट–पाँचथरको गणेश चोक सडक कालोपत्रे भइरहेको छ । धनकुटाको मूलघाटदेखि पाँचथरको गणेश चोकसम्म ११२ किलोमिटर दुरीमध्ये दुई खण्डमा ठेक्का व्यवस्थापन गरिएको तमोर कोरिडोर, सडक योजना (चतरा–मूलघाट–सुभाङखोला) का इन्जिनियर तथा सूचना अधिकारी जयराम अधिकारीले जानकारी दिनुभयो । उहाँका अनुसार कालोपत्रे ११२ मध्ये दुई खण्डमा ठेक्का व्यवस्थापन भएको छ । जसमा मूलघाटदेखि हान्थुवासम्म पुलको पहुँच सडकसमेत ६७ किलोमिटरमध्ये ६३ किलोमिटर सडक कालोपत्रे गर्ने ठेक्का व्यवस्थापन भएको छ, जसमा ४८ किलोमिटर कालोपत्रे भइसकेको छ । हान्थुवादेखि गणेशचोकसम्मको ४६ किलोमिटर दुरीमध्ये सात किलोमिटर कालोपत्रे भइसकेको अधिकारीले जानकारी दिनुभयो । २०६५ मा सांसद विकास कोषको पाँच लाख रुपियाँ विनियोजन गरेर तत्कालीन सांसद हेमराज भण्डारीले यो कोरिडोरको सुरुवात गर्नुभएको स्थानीयको भनाइ छ । त्यसपछि २०६७ सालदेखि कोरिडोर निर्माण राष्ट्रिय गौरवमा समेटिएको थियो । यस कोरिडोरका दुई खण्डमा सुनसरीको वराहक्षेत्र चतरा–धनकुटाको मूलघाटबाट पाँचथरको गणेश चोक र गणेश चोकबाट ताप्लेजुङको दोभान हुँदै ओलाङ्चुङगोलासम्म पर्छ । जसले चीनको तिब्बतसँग सडक कोरिडोरको मार्ग जोड्छ । इन्जिनियर अधिकारीका अनुसार यो मूलघाटदेखि १८० किलोमिटरमा ओलाङ्चुङगोलालाई छुन्छ । मूलघाट–गणेश चोक ११२ किलोमिटर, मूलघाटदेखि सुनसरीको वराहक्षेत्रस्थित चतरासम्म ४३ किलोमिटर छ । मूलघाट–चतरामा अहिले चार किलोमिटर कालोपत्रे गर्ने ठेक्का व्यवस्थापन भएको छ ।",
      "link": "https://gorkhapatraonline.com/news/177275",
      "image": "https://gorkhapatraonline.com/storage/media/312406/conversions/Tamor-karidor-(5)-original-thumb.jpg"
    },
    {
      "slug": "177274",
      "title": "तीन दिनमा सोह्र हजारले घट्यो सुनको मूल्य",
      "timestamp": 1761696000000,
      "source": "gp",
      "content": "पछिल्लो समय बजारमा सुनको मूल्य निरन्तर ओरालो लाग्दै गएको छ । स्थानीय बजारमा तीन दिनको अवधिमा सुनको मूल्य तोलामा १६ हजार पाँच सय रुपियाँले घटेको छ ।   गत शुक्रबार प्रतितोला दुई लाख ५३ हजार पाँच सय रुपियाँमा कारोबार भएको सुनको मूल्य घटेर मङ्गलबार दुई लाख ३७ हजार रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ । अन्तर्राष्ट्रिय बजारमा मूल्य घट्दा त्यसको प्रभाव स्थानीय बजारमा पर्न थालेको हो ।",
      "longContent": "गोरखापत्र समाचारदाताकाठमाडौँ, कात्तिक १२ गते । पछिल्लो समय बजारमा सुनको मूल्य निरन्तर ओरालो लाग्दै गएको छ । स्थानीय बजारमा तीन दिनको अवधिमा सुनको मूल्य तोलामा १६ हजार पाँच सय रुपियाँले घटेको छ । गत शुक्रबार प्रतितोला दुई लाख ५३ हजार पाँच सय रुपियाँमा कारोबार भएको सुनको मूल्य घटेर मङ्गलबार दुई लाख ३७ हजार रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ । अन्तर्राष्ट्रिय बजारमा मूल्य घट्दा त्यसको प्रभाव स्थानीय बजारमा पर्न थालेको हो । अन्तर्राष्ट्रिय बजारमा मङ्गलबार सुनको मूल्य प्रतिऔँस तीन हजार ९७५ अमेरिकी डलरमा कारोबार भइरहेको छ । यसअघि प्रतिऔँस सुनको मूल्य चार हजार तीन सय अमेरिकी डलर पुगेको थियो । आइतबार एकै दिनमा तोलामा ११ हजार छ सय रुपियाँले घटेको सुनको मूल्य सोमबार र मङ्गलबार तोलामा दुई हजार नौ सय रुपियाँका दरले घटेको महासङ्घले जनाएको छ । यसअघि असोज ३१ मा दुई लाख ५८ हजार पुगेको थियो । त्यसपछि सुनको मूल्य क्रमिक रूपमा घट्दै गएको छ । पछिल्लो समय विभिन्न मुलुकमा भएको युद्धविरामसँगै सुनको मूल्य निरन्तर घट्न थालेको हो । महासङ्घका द्वितीय उपाध्यक्ष धर्मसुन्दर वज्रचार्यले ठुलामा देशमा भइरहेको व्यापार युद्ध रोकिने देखिएकाले अन्तर्राष्ट्रिय बजारमा लगानीकर्ताले सुन बेच्न थालेपछि मूल्य घट्न थालेको जानकारी दिनुभयो । अमेरिकामा सेयर बजार बढ्दै गएकाले पनि लगानीकर्ता अन्य क्षेत्रमा आकर्षित हुन थालेकाले सुनको मूल्य घट्दै गएको उहाँको भनाइ छ । आगामी दिनमा पनि सुनको मूल्य घट्ने देखिएको उहाँको भनाइ छ । सुनको मूल्य घट्दै गए पनि स्थानीय बजारमा भने कारोबार बढ्न नसकेको उहाँको भनाइ छ । यस्तै चाँदीको मूल्यसमेत निरन्तर घट्दै गएको छ । गत शुक्रबार तीन हजार २८० रुपियाँमा कारोबार भएको चाँदीको मूल्य तीन दिनमा तोलामा ३६० रुपियाँले घटेको महासङ्घले जनाएको छ ।",
      "link": "https://gorkhapatraonline.com/news/177274",
      "image": "https://gorkhapatraonline.com/storage/media/312405/conversions/gold-26-original-thumb.jpg"
    },
    {
      "slug": "177271",
      "title": "सबै सार्वजनिक संस्थानलाई कम्पनी बनाइने",
      "timestamp": 1761696000000,
      "source": "gp",
      "content": "सरकारले सबै सार्वजनिक संस्थानलाई कम्पनीमा परिणत गर्ने भएको छ । विभिन्न ऐनमार्फत सञ्चालन हुँदै आएका ती संस्थानलाई कम्पनीसम्बन्धी एउटै ऐनमार्फत सीमित दायित्वका कम्पनीमा परिणत गर्ने नीति सरकारले अख्तियार गरेको हो । सार्वजनिक संस्थानको व्यवस्थापन तथा सुशासन नीति, २०८२ जारी गर्दै सरकारले सञ्चालनमा रहेका सबै सार्वजनिक संस्थानलाई क्रमशः कम्पनीमा परिणत गर्ने नीति लिएको हो ।",
      "longContent": "काठमाडौँ, कात्तिक १२ गते । सरकारले सबै सार्वजनिक संस्थानलाई कम्पनीमा परिणत गर्ने भएको छ । विभिन्न ऐनमार्फत सञ्चालन हुँदै आएका ती संस्थानलाई कम्पनीसम्बन्धी एउटै ऐनमार्फत सीमित दायित्वका कम्पनीमा परिणत गर्ने नीति सरकारले अख्तियार गरेको हो । सार्वजनिक संस्थानको व्यवस्थापन तथा सुशासन नीति, २०८२ जारी गर्दै सरकारले सञ्चालनमा रहेका सबै सार्वजनिक संस्थानलाई क्रमशः कम्पनीमा परिणत गर्ने नीति लिएको हो ।मन्त्रीपरिषद्बाट गत असोज १३ गते स्वीकृत भई हालै मात्र सार्वजनिक गरिएको उक्त नीतिले त्यसका लागि कानुनी आधार परिवर्तन गर्ने रणनीति लिएको छ । “सार्वजनिक संस्थान स्थापनाको कानुनी आधार परिवर्तन गर्दै सबै सार्वजनिक संस्थानलाई क्रमशः कम्पनीमा परिणत गरिने छ,” नीतिमा उल्लेख छ । नीति अनुकूल हुने गरी संस्थानको गठन आदेश, प्रबन्धपत्र तथा नियमावलीमा संशोधनमार्फत कम्पनीमा लैजाने सरकारको नीति छ । विभिन्न कानुनद्वारा स्थापित संस्थानलाई कम्पनी ऐन, २०६३ बमोजिम कम्पनीमा परिणत गर्ने प्रक्रिया अघि बढाउने सरकारको योजना छ । यसको कार्यान्वयन आगामी आर्थिक वर्षदेखि सुरु गर्ने कार्ययोजना बनाइएको छ । अहिले कायम रहेका सार्वजनिक संस्थानमध्ये ३४ वटा कम्पनी ऐन अनुसार स्थापित भए पनि आठ वटा विशेष ऐन अन्तर्गत, एउटा सञ्चार संस्थान ऐन अनुसार, एउटा सहकारी ऐन अनुसार र एउटा संस्थान ऐन अनुसार सञ्चालनमा छन् । कम्पनी ऐनभन्दा अलग कानुनबाट सञ्चालन भइरहेका संस्थानलाई पनि सरकारले सोही ऐन अन्तर्गत सञ्चालन गर्ने नीति अघि सारेको हो । सार्वजनिक संस्थानमा सरकारको बढ्दो दायित्व कम गर्ने र अर्थतन्त्रमा योगदान बढाउने उद्देश्यसहित सरकारले नीतिमार्फत संस्थानको संरचना, प्रमुख नियुक्तिका स्पष्ट मापदण्ड, सञ्चालक समितिको पुनर्संरचनामा परिवर्तनको रणनीति लिएको छ । यसका लागि सरकारले सार्वजनिक संस्थानको नियमनकारी तथा सञ्चालनसम्बन्धी कार्य अलग अलग गर्ने भएको छ । कतिपय सार्वजनिक संस्थानमा नियामक र सेवाप्रदायक एकै हुँदा सेवाको गुणस्तर सम्बन्धमा प्रश्न उठ्दै आएको छ । नीतिमा सार्वजनिक संस्थानलाई व्यावसायिक र रणनीतिक गरी दुई समूहमा वर्गीकरण गर्ने उल्लेख छ । हाल सरकारले औद्योगिक, व्यापारिक, सेवा, सामाजिक, जनोपयोगी र वित्तीय क्षेत्र गरी छ क्षेत्रमा वर्गीकरण गरेको छ । नयाँ वर्गीकरण अनुसार निजी क्षेत्रसँग प्रतिस्पर्धा गर्नुपर्ने सार्वजनिक संस्थान व्यावसायिक संस्थान हुने छन् । यस्ता संस्थानको खरिद प्रक्रिया सरल बनाइने सरकारको नीति छ । सार्वजनिक संस्थानको सम्पूर्ण कार्यप्रणालीलाई व्यावसायिक बनाइने र सञ्चालक समितिलाई आन्तरिक कार्य सञ्चालनमा स्वायत्त बनाइने नीति पनि सरकारले लिएको छ । सञ्चालक समितिमा सेयर स्वामित्वका आधारमा प्रतिनिधित्व हुने व्यवस्था मिलाउने र त्यसका यसका लागि कानुनमा सुधार गर्ने नीति लिइएको छ । सरकारले यो नीतिमार्फत सञ्चालक समिति र व्यवस्थापनलाई संस्थान सञ्चालनका लागि पूर्ण जिम्मेवार बनाउने रणनीति लएको छ । सरकारले निर्देशन दिनेबाहेक संस्थानको दैनिक कार्यमा हस्तक्षेप नगर्ने व्यवस्था मिलाइने भएको छ । नीतिमार्फत सञ्चालक समितिको बैठकलाई थप व्यवस्थित गरिएको छ, जस अनुसार सञ्चालक समितिको बैठक वर्षमा कम्तीमा छ पटक बस्नुपर्ने र दुई बैठकबिच अधिकतम दुई महिनाभन्दा बढीको अन्तराल नहुने सुनिश्चित गरिने भएको छ । प्रत्येक सञ्चालकले एक आवमा कम्तीमा ७५ प्रतिशत बैठकमा उपस्थिति जनाउनुपर्ने प्रावधान पनि नीतिले गरेको छ । सञ्चालक समितिको पनि आचारसंहिता तयार गरिने नीतिमा उल्लेख छ । सञ्चालक समितिमा महिलाको प्रतिनिधित्वलाई पनि नीतिले अनिवार्य गरेको छ । नीतिमा संस्थानको आर्थिक कारोबारलाई पूर्ण विद्युतीय बनाउने र संस्थानमा रहेको सरकारको सेयरलाई सार्वजनिक ऋण व्यवस्थापन कार्यालयको नाममा डिम्याट गरिने भएको छ । सार्वजनिक संस्थानको व्यवसायलाई सरल बनाउन अनावश्यक र समयसापेक्ष नरहेका प्रक्रिया हटाइने भएको छ । यस्तो प्रक्रिया सुधारका लागि प्रत्येक संस्थानमा स्थायी संस्थागत संरचना तयार गरिने भएको छ । त्यस्तै स्वार्थको द्वन्द्व नहुने गरी संस्थानको कार्यक्षेत्र र उद्देश्यमा निजी क्षेत्रको प्रतिनिधित्व गराउने व्यवस्था गरिने भएको छ ।  नीतिले सार्वजनिक संस्थानमा नेपाल वित्तीय प्रतिवेदन मानक लागु गर्ने विषयलाई पनि अनिवार्य गरेको छ । त्यस्तै सार्वजनिक संस्थानमा कर्मचारीका लागि मासिक तथा वार्षिक लक्ष्य तोकिने, कर्मचारीको वस्तुपरक आधारमा मूल्याङ्कन गर्न सकिने कार्य विवरण पनि तयार गरिने, सार्वजनिक संस्थानमा पनि निवृत्तिभरण र उपदानको सट्टा योगदानमा आधारित सामाजिक सुरक्षा प्रणाली लागु गरिने नीति सरकारले लिएको छ । यसको कार्यान्वयन आगामी माघदेखि सुरु हुने भएको छ । संस्थानमा अनुसन्धान तथा विकास एकाइ स्थापना गर्ने र त्यसका लागि वार्षिक बजेटको अंश छ्टयाउनु पर्ने व्यवस्था नीतिले गरेको छ । यस नीतिको कार्यान्वयनका लागि अर्थ मन्त्रालयमा संस्थान समन्वय हेर्ने सचिवको संयोजकत्वमा कानुन, न्याय तथा संसदीय व्यवस्था मन्त्रालय, अर्थ मन्त्रालय र संस्थानसँग सम्बन्धित सहसचिवहरू र संस्थानको कार्यकारी प्रमुख सदस्य रहने कार्यान्वयन समिति हुने छ । जसले सरकारी लगानी व्यवस्थापनसम्बन्धी निर्णयको व्यवस्थित कार्यान्वयन, अनुगमन तथा मूल्याङ्कन गर्ने छ । त्यस्तै अर्थ मन्त्रालयको संस्थान समन्वय हेर्ने सहसचिवको संयोजकत्वमा सरकारी लगानी व्यवस्थापन एकाइले काम गर्ने भएको छ । नीति कार्यान्वयनका लागि अर्थ मन्त्रालयले कामको बाँडफाँट, जिम्मेवार निकाय र सहयोगी निकायसहित समयसीमा पनि तोकेको छ ।  आव २०८०/८१ सम्म सरकारले सार्वजनिक संस्थानमा कुल सात खर्ब तीन अर्ब ९३ करोड रुपियाँ लगानी गरेको छ । कुल लगानीमध्ये तीन खर्ब ६४ अर्ब ८६ करोड रुपियाँ सरकारको सेयर लगानी रहेको छ भने तीन खर्ब ३९ अर्ब सात करोड रुपियाँ ऋण लगानी रहेको छ । यति ठुलो लगानी हुँदा पनि सरकारले प्राप्त गर्ने लाभांश भने अत्यन्त कम छ । सो आवमा सरकारले कुल लगानीको २.४ प्रतिशत अर्थात् आठ अर्ब ८३ करोड रुपियाँ मात्र लाभांश प्राप्त गरेको छ । हाल कायम सार्वजनिक संस्थानमध्ये २० वटा पूर्ण सरकारी स्वामित्वका र २५ वटामा सरकारको अधिकांश स्वामित्वका छन् । सञ्चालनमा रहेका संस्थानमध्ये २८ वटाले नाफा आर्जन गरेका छन् भने १५ वटा घाटामा छन् ।",
      "link": "https://gorkhapatraonline.com/news/177271",
      "image": "https://gorkhapatraonline.com/storage/media/312402/conversions/233-original-thumb.jpg"
    },
    {
      "slug": "177589",
      "title": "पानीले डुब्यो धानका पाजा (फोटो फिचर)",
      "timestamp": 1761868800000,
      "source": "gp",
      "content": "पाकिसकेको धानबाली भित्र्याउने बेलामा लगातारको वर्षातले खेतमै धान उम्रिने हो कि भन्ने चिन्ता पाल्पाका किसानलाई परेको छ ।",
      "longContent": "रेखीराम रानातानसेन, कात्तिक १४ गते । पाकिसकेको धानबाली भित्र्याउने बेलामा लगातारको वर्षातले खेतमै धान उम्रिने हो कि भन्ने चिन्ता पाल्पाका किसानलाई परेको छ । धान काटेर सुकाउन खेतमा पाजो राखेका किसानलाई मोन्था चक्रवतका कारण दुई दिनदेखिको परेको पानीले धान खेतमै उम्रिने हो कि चिन्ता परेको हो । बिहीबार बिहानैदेखि लगातार पानी परेपछि पाल्पाको रामपुर, माडी, कचल, अर्गली, पूर्वखोला, गेझा, झडेवा, तिनाउ, सर्देवा, गल्धाफाँटमा किसानले काटेर राखेका धान भिजेको छ । धान पाकेर काटेका धान खेतमै उम्रिने अवस्था बनेपछि स्याहार्न नपाउने हो कि भनेर चिन्ता थपिएको बगनासकाली–१, का किसान यज्ञ कुमालले बताउनुुभयो । वर्षभरि खाने खेती केही दिनभित्रै स्याहार्न सकाउने किसानको योजनासमेत पानीले बिथोलेको छ । धान काटेर घरमा भित्र्याउने बेलामा पानीले बिथोलेको तानसेन–९, का किसान चन्द्रकान्त न्यौपानेले गुनासो गर्नुभयो । धान खेती पाल्पाको प्रमुख बालीको रुपमा रहेकाले पनि यहाँका किसानलाई स्याहार्न नपाउँदा थप पिडा थपेको छ । वर्षभरि खाने अन्न स्याहार्ने बेलामा पानी पर्दा खेतमै धान उम्रिने अवस्था आएको बगनासकाली–३, पोखराथोकका किसान जमानसिंह चिदीले बताउनुभयो । ठुलो पानी नपरेपनि मध्यम खालको लगातार पानी परेकाले खेतमै धान उम्रिए घरमा भित्र्याउन नपाउने उहाँले बताउनुभयो ।  पाल्पामा यो वर्ष आठ हजार ६२० हेक्टर क्षेत्रमा धानखेती भएको थियो । जिल्लाका अधिकांश स्थानका किसानलाई यतिबेला धान स्याहार्ने माचो नै थियो । पाल्पाका ५० प्रतिशत किसानले तिहारअघि नै धान काटेर पाजा र मुठा बनाई खेतमै सुकाएका थिए । ५० प्रतिशत भूभागका किसानले धानबाली काट्ने तयारी र योजना बनाएका कृषि ज्ञान केन्द्र पाल्पाले जनाएको छ ।",
      "link": "https://gorkhapatraonline.com/news/177589",
      "image": "https://gorkhapatraonline.com/storage/media/312953/conversions/Untitled-1-original-thumb.jpg"
    },
    {
      "slug": "177550",
      "title": "जेनजी आन्दोलन: मृतकका परिवारमा पुग्यो आर्थिक सहयोग",
      "timestamp": 1761868800000,
      "source": "gp",
      "content": "जेनजी आन्दोलनका क्रममा ज्यान गुमाउने ४९ जना मृतकका परिवारलाई सरकारले आर्थिक सहयोग उपलब्ध गराएको छ । गत भदौ २३ र २४ गते भएको आन्दोलनमा तीन जना प्रहरीसहित ७६ जनाको मृत्यु भएको थियो । प्रदर्शनकारीतर्फ ५३ जना नेपाली नागरिक, एक जना भारतीय नागरिक, १० जना कैदीबन्दीको मृत्यु भएको थियो । मृतकमध्ये १२ जनाको अझैसम्म पहिचान खुलेको छैन ।",
      "longContent": "गोरखापत्र समाचारदाता         काठमाडौँ, कात्तिक १४ गते । जेनजी आन्दोलनका क्रममा ज्यान गुमाउने ४९ जना मृतकका परिवारलाई सरकारले आर्थिक सहयोग उपलब्ध गराएको छ । गत भदौ २३ र २४ गते भएको आन्दोलनमा तीन जना प्रहरीसहित ७६ जनाको मृत्यु भएको थियो । प्रदर्शनकारीतर्फ ५३ जना नेपाली नागरिक, एक जना भारतीय नागरिक, १० जना कैदीबन्दीको मृत्यु भएको थियो । मृतकमध्ये १२ जनाको अझैसम्म पहिचान खुलेको छैन । जेनजी आन्दोलनपछि गठित प्रधानमन्त्री सुशीला कार्की नेतृत्वको अन्तरिम सरकारको गत भदौ ३० गते बसेको मन्त्रीपरिषद् बैठकले प्रदर्शनका क्रममा मृत्यु भएका कैदीबन्दीबाहेकका नेपाली नागरिकका परिवारलाई १० लाख रुपियाँ आर्थिक सहयोग र थप पाँच लाख रुपियाँ काजकिरिया तथा खाना खर्चबापत गरी जम्मा १५ लाख रुपियाँ उपलब्ध गराउने निर्णय गरेको थियो ।गृह मन्त्रालयले मृतकको पहिचान गरी तीन जना प्रहरीसहित ५३ जना मृतक परिवारलाई आर्थिक सहयोग उपलब्ध गराउने क्रममा हालसम्म ४९ जनाको परिवारलाई आर्थिक सहयोग रकम उपलब्ध गराइएको जनाएको छ । गृह मन्त्रालयका प्रवक्ता सहसचिव आनन्द काफ्लेका अनुसार मृतकका परिवारलाई सम्बन्धित जिल्ला प्रशासन कार्यालयमार्फत आर्थिक रकम उपलब्ध गराइएको छ । केही हकवालाका बारेमा आवश्यक प्रक्रिया पुगेपछि रकम उपलब्ध गराइने छ ।यसै गरी घाइते प्रदर्शनकारीको उपचार व्यवस्था मिलाउन मन्त्रालय र घाइते प्रतिनिधिसहितको कार्यदल गठन गरी आवश्यक सहजीकरण भइरहेको प्रवक्ता काफ्लेले जानकारी दिनुभयो । उहाँले भन्नुभयो, “घाइते प्रदर्शनकारीको सम्पूर्ण उपचार निःशुल्क गर्ने निर्णय अनुसार उपचार, आवतजावत (एम्बुलेन्स सेवा), अस्पताल बसाइलगायत आवश्यक सबै विषयमा समन्वय र सहजीकरण गरिरहेका छौँ ।”     मन्त्रालयले आन्दोलनमा ज्यान गुमाएका प्रदर्शनकारीलाई सहिद घोषणा गर्ने निर्णय गरिसकेको छ । त्यसका लागि नेपाल प्रहरी र सम्बन्धित जिल्ला प्रशासन कार्यालयमार्फत यकिन विवरण सङ्कलन भइरहेको पनि जनाएको छ । मन्त्रालयले पहिचान खुलेका तर प्रक्रिया पुग्न बाँकी अन्य चार जनाको परिवारलाई पनि रकम उपलब्ध गराउने प्रक्रिया चलिरहेको जनाएको छ । जसमा सुनसरीका साजन राईको आर्थिक सहयोग कसले बुझ्ने भन्ने विवाद र नुवाकोटका लच्छुमन राईकी श्रीमतीले दोस्रो विवाह गरेकाले उहाँका छोरालाई रकम उपलब्ध गराउनेबारे प्रक्रिया अघि बढाइएको पनि मन्त्रालयले जनाएको छ ।यसै गरी गोरखाका सरोज गुरुङको काजकिरिया गर्दा ढिला भएको र काजकिरिया सम्पन्न गरेसँगै रकम उपलब्ध गराइने तथा चितवनका विजय कुमारको आफन्त पहिचान गर्ने काम भइरहेको पनि मन्त्रालयले जनाएको छ । साथै सरकारले आन्दोलनका क्रममा घाइते भएका दुई हजार ४२९ प्रदर्शनकारीको पहिचान गरी परिचयपत्र वितरणको काम अघि बढाइएको छ । हालसम्म २२०  घाइतेलाई परिचयपत्र वितरण भइसकेको छ । सरकारले घाइतेको सम्पूर्ण उपचार खर्च बेहोर्ने निर्णय गरी प्रतिघाइते २० हजार रकम उपलब्ध गराउनेसमेत निर्णय गरी कार्यान्वयन गरिसकेको छ ।",
      "link": "https://gorkhapatraonline.com/news/177550",
      "image": "https://gorkhapatraonline.com/storage/media/312907/conversions/322-original-thumb.jpg"
    },
    {
      "slug": "177549",
      "title": "राष्ट्रिय परिचयपत्र थप छ क्षेत्रमा अनिवार्य",
      "timestamp": 1761868800000,
      "source": "gp",
      "content": "सरकारले विद्युतीय प्रणालीमार्फत राष्ट्रिय परिचयपत्रको पहुँच विस्तार गरी अनिवार्य गरेको छ । कात्तिक १२ गतेको मन्त्रीपरिषद् बैठकका निर्णय बिहीबार सार्वजनिक गर्दै सञ्चार तथा सूचना प्रविधिमन्त्री जगदीश खरेलले गृह मन्त्रालयको प्रस्तावमा राष्ट्रिय परिचयपत्रको आबद्धता विस्तार गरेको हो ।",
      "longContent": "गोरखापत्र समाचारदाता काठमाडौँ, कात्तिक १४ गते । सरकारले विद्युतीय प्रणालीमार्फत राष्ट्रिय परिचयपत्रको पहुँच विस्तार गरी अनिवार्य गरेको छ । कात्तिक १२ गतेको मन्त्रीपरिषद् बैठकका निर्णय बिहीबार सार्वजनिक गर्दै सञ्चार तथा सूचना प्रविधिमन्त्री जगदीश खरेलले गृह मन्त्रालयको प्रस्तावमा राष्ट्रिय परिचयपत्रको आबद्धता विस्तार गरेको हो ।मन्त्री खरेलले वैदेशिक रोजगार सेवासम्बन्धी, अदालतका मुद्दा व्यवस्थापनसम्बन्धी, शिक्षा विज्ञान तथा प्रविधि मन्त्रालयको वैदेशिक अध्ययन अनुमति सेवासम्बन्धी, स्थानीय तहको पञ्जीकरण, नागरिकता, सामाजिक सुरक्षा, राहत तथा विपत् व्यवस्थापन सम्बन्धमा राष्ट्रिय परिचयपत्र अनिवार्य गरिएको जानकारी दिनुभयो । यस्तै अध्यागमन सेवा, बन्दीको पहिचान, प्रमाणीकरण तथा बन्दीहरूको विवरण सम्बन्धमा राष्ट्रिय परिचयपत्र आबद्धता विस्तार गरेको उहाँले बताउनुभयो । समरजङ्ग कम्पनी कार्यालयलाई गृह मन्त्रालय अन्तर्गत रहने गरी सङ्गठन तथा व्यवस्थापन सर्वेक्षण गर्न पूर्वस्वीकृति दिने निर्णय भएको पनि उहाँले बताउनुभयो ।सङ्घीय संसद्का पदाधिकारी तथा सदस्यको पारिश्रमिक र सुविधासम्बन्धी ऐन, २०७३ को अनुसूची–२ मा हेरफेर गर्ने निर्णय भएको छ । साथै मन्त्रीपरिषद्को निर्णयमा पदाधिकारी तथा सदस्यको सचिवालयको दरबन्दी घटाउने निर्णय भएको छ । आगामी मङ्सिर ६ गतेदेखि १३ गतेसम्म पेरुको लिमामा आयोजना हुने ‘इन्टरनेसनल ट्रेटी अन प्लानेट जेनेटिक रिसोर्सेस् फर फुड एन्ड एग्रिकल्चर (आइटिपिजिआरएफए) को एघारौँ अधिवेशनमा भाग लिन कृषि तथा पशुपन्छी विकास मन्त्रालयका सचिव डा. गोविन्दप्रसाद शर्मालाई सहभागी हुन स्वीकृति दिने निर्णय भएको छ । यस्तै आगामी मङ्सिर १ देखि ३ गतेसम्म थाइल्यान्डको बैङ्ककमा आयोजना हुने ‘सिक्स सेसन अफ दी टोकियो कन्भेन्सन कमिटिज् एन्ड दी नाइन्थ सेसन अफ दी बैङ्कक कन्भेन्सन कमिटी’ को कार्यव्रmममा शिक्षा, विज्ञान तथा प्रविधि मन्त्रालयका सचिव चूडामणि पौडेललाई सहभागी हुन स्वीकृति दिने निर्णय भएको छ । यस्तै बेल्जियमको ब्रसेल्समा आयोजना हुने नेपाल–युरोपेली सङ्घबिचको संयुक्त आयोगको सोह्रौँ बैठकमा सहभागी हुन परराष्ट्र मन्त्रालयका सचिव नेतृत्वको प्रतिनिधिमण्डलको आगामी मङ्सिर ९ गतेदेखि १५ गतेसम्म भ्रमण स्वीकृत गर्ने निर्णय भएको छ । आगामी मङ्सिर ८ देखि ११ गतेसम्म मोरक्कोमा आयोजना हुने ९३ औँ इन्टरपोल महासभामा प्रहरी अतिरिक्त महानिरीक्षक राजन अधिकारीलाई सहभागी हुन स्वीकृति दिने निर्णय भएको छ । नेपाली सेनाका एक प्रमुख सेनानीलाई महासेनानीमा र एक जना सहायक रथीलाई उपरथीमा बढुवा गर्ने निर्णय भएको मन्त्री खरेलले जानकारी दिनुभयो ।राजदूत नियुक्त नगरिने मन्त्री खरेलले सरकारले फिर्ता बोलाएर रिक्त रहेका ११ देशका लागि नेपाली राजदूत तत्काल नियुक्त नगर्ने जानकारी दिनुभयो । “हामीले फिर्ता बोलाएका राजदूतले निर्वाह गर्नुभएको भूमिकालाई लिएर फिर्ता बोलाएको हो । केही राजदूतमा पारदर्शिताको कुरा पनि जोडिएका थिए । कतिपय राजदूतको काम कारबाही प्रभावकारी नभएको देखियो । केही राजदूत सरकार र देशलाई सहयोग गर्नेभन्दा फरक रूपमा प्रस्तुत भएको देखियो,” उहाँले भन्नुभयो, “प्रधानमन्त्रीले भनिसक्नुभएको छ, यो अन्तरिम सरकार हो । सन्बन्धित देशमा रिक्त रहेका राजदूत पदमा नियुक्त हुँदैन ।” उहाँले राजदूत फिर्ता बोलाएका देशमा राजदूत नहुँदा कामकारबाही प्रभावित नहुने रिपोर्टिङ भएकाले नियुक्त नहुने पनि प्रस्ट पार्नुभयो ।",
      "link": "https://gorkhapatraonline.com/news/177549",
      "image": "https://gorkhapatraonline.com/storage/media/312904/conversions/parichayapatra-original-thumb.jpg"
    },
    {
      "slug": "177548",
      "title": "चितवनमा यात्रुवाहक बस र ट्रक ठोक्किँदा ३३ जना घाइते",
      "timestamp": 1761868800000,
      "source": "gp",
      "content": "भरतपुर, कात्तिक १४ गते । चितवनमा बिहिबार राति भएको यात्रुवाहक बस दुर्घटनामा ३३ जना घाइते भएका छन् ।",
      "longContent": "गोरखापत्र अनलाइनभरतपुर, कात्तिक १४ गते । भरतपुर, कात्तिक १४ गते । चितवनमा बिहिबार राति भएको यात्रुवाहक बस दुर्घटनामा ३३ जना घाइते भएका छन् । भरतपुर महानगरपालिका–९ टिकौली जङ्गलमा इट्टा लोड गरेर पार्किङ गरी राखिएको ट्रकमा दुई यात्रुवाहक बस ठोक्किँदा दुर्घटना भएको हो ।सशस्त्रका सह–प्रवक्ता सशस्त्र प्रहरी नायब उपरीक्षक शैलेन्द्र थापाका अनुसार अनुसार गौरबाट काठमाडौँतर्फ आउँदै गरेको बा.प्र.०३–००१ख ०१२३ नम्बरको डल्फिन यात्रुवाहक बस र जनकपुरबाट काठमाडौँतर्फ आउँदै गरेको बा.प्र.०३–००१ख ३९०२ नम्बरको रुद्राक्ष यात्रुवाहक बस क्रमशः ना.६ख ८१३ नम्बरको ट्रकमा ठोक्किएका हुन् । दुर्घटना गएराति करिब पौने २ बजे (१ः४५) भएको प्रहरीले जनाएको छ ।दुर्घटनापछि बस सडकमा पल्टिएर बाटो अवरुद्ध भएपछि सशस्त्र प्रहरी निरीक्षक सन्दिप भट्टको कमाण्डमा पुगेको टोलीले उद्धार गरी बिहान २ः५५ बजे एकतर्फी सुचारु गरेको हो । दुर्घटनामा घाइते भएकाहरूलाई तत्कालै उद्धार गरी चितवनका विभिन्न अस्पतालहरूमा उपचारका लागि पुर्‍याइएको छ ।घाइतेको अवस्था र उपचारचितवन मेडिकल कलेजमा १५ जना, नेशनल सिटी अस्पतालमा १३ जना र भरतपुर अस्पतालमा पाँच जनाको घाइते उपचार भइरहेको प्रहरीले जनाएको छ ।तीमध्ये आठ जनाको अवस्था मध्यम रहेको र बाँकी २५ जनाको अवस्था सामान्य रहेको छ । घाइतेहरूमध्ये उदयपुर, धनुषा, रौतहट, महोत्तरी र भारत मोतिहारीका यात्रु रहेका छन् ।घाइतेहरूको टाउको, खुट्टा र हातमा सामान्यदेखि मध्यम चोटपटक लागेका प्रहरीले जनाएको छ ।चितवन मेडिकल कलेजमा उपचाररत २० वर्षका सार्थक बाबु श्रेष्ठ (उदयपुर), ३९ वर्षीय सदाकत मिया (जनकपुर), ५२ वर्षीय नरेन्द्र शाह, ४१ वर्षीय मुकेश कुमार केसरी, १७ वर्षीय समिर अन्सारी लगायतका घाइतेको अवस्था मध्यम रहेको बताइएको छ ।त्यस्तै, नेशनल सिटी अस्पतालमा उपचाररत अधिकांश घाइतेहरूको अवस्था सामान्य छ भने रौतहट बृन्दावनकी ६२ वर्षीया सुनिता देवी मिश्राको अवस्था मध्यम रहेको अस्पतालले जनाएको छ ।भरतपुर अस्पतालमा उपचाररत पाँच जनामध्ये तीन जना रौतहटका र दुई जना धनुषा तथा भारतका नागरिक छन् ।बस चालक पक्राउबा.प्र.०३–००१ख ३९०२ नम्बरको रुद्राक्ष यात्रुवाहक बसका चालक धनुषा सहिद नगरपालिका–४ का ४३ वर्षीय कृष्ण मण्डललाई जिल्ला प्रहरी कार्यालय चितवनले नियन्त्रणमा लिएको छ । घटनाको थप अनुसन्धान भइरहेको प्रहरीले जनाएको छ ।",
      "link": "https://gorkhapatraonline.com/news/177548",
      "image": "https://gorkhapatraonline.com/storage/media/312909/conversions/3344-original-thumb.jpg"
    },
    {
      "slug": "177547",
      "title": "मोन्था चक्रवातको प्रभाव देशभर : वर्षाले किसान चिन्तित",
      "timestamp": 1761868800000,
      "source": "gp",
      "content": "मोन्था चक्रवातको प्रभाव देशभरि परेको छ । यसबाट हिमाल, पहाड र तराई/मधेश सबै ठाउँको जनजीवन प्रभावित भएको छ ।   नेपालको अन्न भण्डार मानिने मधेशका खेत यतिबेला पाकेको धानले सुन जस्तै पहेँलपुर छन् । भित्र्याउन ठिक्क परेको धानबालीलाई मोन्था चक्रवातको कहरले बिथोलेपछि किसान चिन्तित बनेका छन् । बारा जिल्लाको बारागढी गाउँपालिकाका किसान धान भित्र्याउन लागिपरिरहेका बेला अचानक बङ्गालको खाडीमा उत्पन्न भएको शक्तिशाली चक्रवातले किसान मर्कामा परेका छन् ।",
      "longContent": "काठमाडौँ, कात्तिक १४ गते । मोन्था चक्रवातको प्रभाव देशभरि परेको छ । यसबाट हिमाल, पहाड र तराई/मधेश सबै ठाउँको जनजीवन प्रभावित भएको छ । नेपालको अन्न भण्डार मानिने मधेशका खेत यतिबेला पाकेको धानले सुन जस्तै पहेँलपुर छन् । भित्र्याउन ठिक्क परेको धानबालीलाई मोन्था चक्रवातको कहरले बिथोलेपछि किसान चिन्तित बनेका छन् । बारा जिल्लाको बारागढी गाउँपालिकाका किसान धान भित्र्याउन लागिपरिरहेका बेला अचानक बङ्गालको खाडीमा उत्पन्न भएको शक्तिशाली चक्रवातले किसान मर्कामा परेका छन् । धानबाली खेतमै अलपत्रबुधबारदेखि मधेश प्रदेश ढाक्ने गरी वर्षासँगै हावाहुरीसमेत आएकाले किसानको धान खेतमै अलपत्र परेको छ । गाउँपालिकाका अध्यक्ष अशोककुमार जैसवालका अनुसार मधेशमा सबैभन्दा राम्रो धान, गहुँ र मकै जस्ता महत्वपूर्ण खाद्यान्न बाली अधिक उत्पादन हुने क्षेत्र बारा जिल्ला मानिन्छ । त्यसमा पनि बारागढी गाउँपालिका जिल्लाकै अब्बल उत्पादन हुने गाउँ मानिन्छ । उहाँले भन्नुभयो, “काटेर भित्र्याउन ठिक्क पारेको धेरैजसो किसानको धान खेतमै अलपत्र परेको छ, काटेका र मुठा पारेका धान पनि कतिपयले भित्र्याउन भ्याएनन् ।” त्यति मात्र होइन, एक/दुई दिनभित्रै धान भित्र्याएर त्यही खेतमा हिउँदे मकै लगाउने तयारीमा किसान थिए । त्यो योजना पनि किसानको अलपत्र परेको छ । भारी वर्षा नभए पनि हुरीसहित भइरहेको वर्षाले धेरै किसानका धान खेतमै ढालेर असरल्ल बनाएको उहाँले बताउनुभयो । अलिक पाखोबारीमा लगाएको तरकारीलाई भने पानीले राहत दिएको छ । उक्त गाउँपालिका जस्तै मधेश प्रदेशका अधिकांश किसानको धान काट्ने चटारोमा मोन्थाको वर्षाले गहिरो असर पारेको छ । धेरै किसानले भारी वर्षा नहोस्, पाकेको धान नडुबोस् भनेर कामना गरिरहेको जैसवाल सुनाउनुहुन्छ । मधेशमा मात्र होइन, पहाडी जिल्लामा पनि धान भित्र्याएर हिउँले आलु तथा तरकारी लगाउन किसान तम्तयार थिए । केही दिनअघिको बेमौसमी वर्षा र अहिलेको मोन्थाको असरले अन्नबाली खेतमै अलपत्र परेको छ । गण्डकी प्रदेशको पहाडी जिल्ला पर्वतको पैँयु गाउँपालिकाका किसानले काटेर भित्र्याउन ठिक्क पारेको धान खेतमै भिजेको छ । बुधबार रातिदेखिको अविरल वर्षाले धानको पाँजो डुबेर क्षति पुगेको भन्दै गाउँपालिका कार्यालयले चिन्ता व्यक्त गरेको छ । पालिकाले क्षति पुगेको बालीको विवरण सङ्कलन गर्न बिहीबारदेखि कर्मचारीसमेत खटाएर किसानलाई सान्त्वनासहित क्षतिको मूल्याङ्कन गर्दै किसानलाई राहत दिलाउने आश्वासन दिएको छ ।उता हिमाली भेगमा विगत केही दिनदेखि नै लगातार वर्षा र हिमपातको क्रम जारी छ । हवाई आवागमन ठप्प हुँदा बिक्री गर्न छुट्याइएको हिमाली आलु, फापर किसानको घरमै थन्किएको छ । खुम्बु पासाङल्हामु गाउँपालिका अध्यक्ष मिङ्माछिरी शेर्पाले भन्नुभयो, “अस्तिदेखि नै हिउँ पर्दै छ, तलतिर वर्षा पनि हुँदै छ, खेतबारीमा आलु र अन्य खेतीबाली थन्क्याइसकेको अवस्था हो, बिक्री गर्न भने समस्या देखिएको छ ।” उता मुस्ताङमा पनि स्याउ टिपेर बजार पुगिसकेको छ । आलु, फापर र जौलगायतका खाद्यबाली किसानले भित्र्याइसकेका छन् । लगातारको हिमपातले किसानलाई बजार र घर गर्न भने समस्या परेको ल्होमन्थाङ गाउँपालिका उपाध्यक्ष छ्युमी विष्ट गुरुङले जानकारी दिनुभयो । उहाँले भन्नुभयो, “फापर, गहुँ, जौ काटिसकियो, आलु पनि खनिसकियो अब हिउँदमा चिसो हुन्छ, अरू केही रोपिँदैन, आलु बजारमा पु¥याउन सकिएको छैन ।” अब हिमालको खेती भनेको पर्यटक भएकाले मौसम सफा हुने आशामा आफूहरू रहेको उहाँले बताउनुभयो । मोन्था चक्रवातसँगै बेमौसमी वर्षा र हिमपातले किसान मर्कामा पर्ने देखिएकाले सजग रहन कृषि अनुसन्धान परिषद् नार्कले अनुरोध गरेको छ । नार्कले सजग रहेर मौसम सफा भएपछि मात्र काट्न  भनेको छ । काटिएका ठाउँमा पनि सुरक्षित राख्न सघाउन स्थानीय पालिकाले समन्वय गर्न आह्वान गरेको छ । कृषि मौसमविद् रामेश्वर रिमालले काटेका धानको सुरक्षा गर्न किसानलाई सुझाव दिनुभएको छ । खेतमै रहेको धान छापो हालेर जोगाउन भनिएको छ । हिउँदे तरकारीबालीलाई भने राहत यस मौसमी प्रणालीले हिउँदे तरकारी बालीलाई भने राहत दिने छ । सुक्खा पाखोबारीमा लगाइने हिउँदे तरकारी बालीका लागि यो वर्षा अमृत सरह हुने छ । किसानले भर्खरै रोपेका आलु र अन्य तरकारीका बेर्नाका लागि पनि यो वर्षाले राहत दिने छ । जल तथा मौसम विज्ञान विभागका अनुसार मोन्था चक्रवातमा अन्य थप दुई साना चक्रवातको शक्ति मिसिएपछि यो झन् शक्तिशाली बनेकाले नेपालका केही स्थानमा ठुलो वर्षा र हिमपात गराउने सम्भावना बढाएको छ । त्यसैले बिहीबारसम्म गण्डकी प्रदेशसम्म सक्रिय रहेको मोन्थाको असर अहिले सुदूरपश्चिम प्रदेशसम्म नै फैलिएको छ । शुक्रबार देशका अधिकांश स्थानमा मोन्था चक्रवातको असरले निरन्तर वर्षा कायम रहने मौसमविद् बिनु महर्जनले जानकारी दिनुभयो । शनिबार मध्याह्नदेखि भने बिस्तारै मौसममा सुधार हुँदै जाने छ । सवारी आवागमनमा रोकलगातारको वर्षाले बाढी र पहिरोको जोखिम बढेकाले बिहीबारदेखि तीन दिनसम्म लामो दुरीका सवारीसाधन नचलाउन राष्ट्रिय विपत् जोखिम न्यूनीकरण तथा व्यवस्थापन प्राधिकरणले अनुरोध गरेको छ ।मोन्था चक्रवातको असरले निरन्तर वर्षा भइरहेकाले देशका विभिन्न भूभागका सडकमा बाढी र पहिरोले अवरोध सिर्जना गर्न थालेकाले लामो दुरीका सवारी कात्तिक १३ गतेदेखि १५ गतेसम्म नचलाउन प्राधिकरणले अनुरोध गरेको हो । सोही अनुसार विभिन्न जिल्ला प्रशासन कार्यालयले आफ्नो क्षेत्रको अवस्था बुझेर आवागमनमा रोक लगाएको छ । सिन्धुली र काभ्रेपलाञ्चोक जिल्ला प्रशासन कार्यालयले सूचना जारी गर्दै सवारी आवागमनमा रोक लगाएको छ । नवलपरासीमा पनि आलोपालो सवारी चलाउने निर्णय भएको छ ।",
      "link": "https://gorkhapatraonline.com/news/177547",
      "image": "https://gorkhapatraonline.com/storage/media/312954/conversions/HK_KAKREBIHAR_IMG_8384-original-thumb.jpg"
    },
    {
      "slug": "177546",
      "title": "त्रिविले फाँड्यो तीन सय रोपनीको झाडी",
      "timestamp": 1761868800000,
      "source": "gp",
      "content": "त्रिभुवन विश्वविद्यालय केन्द्रीय कार्यालय कीर्तिपुर परिसरको जग्गामा फैलिएको करिब तीन सय रोपनी झाडी फाँडिएको छ । शिक्षा, विज्ञान तथा प्रविधिमन्त्री महावीर पुनको पहलमा झाडी फाँडिएको हो ।",
      "longContent": "गोरखापत्र समाचारदाताकाठमाडौँ, कात्तिक १४ गते । त्रिभुवन विश्वविद्यालय केन्द्रीय कार्यालय कीर्तिपुर परिसरको जग्गामा फैलिएको करिब तीन सय रोपनी झाडी फाँडिएको छ । शिक्षा, विज्ञान तथा प्रविधिमन्त्री महावीर पुनको पहलमा झाडी फाँडिएको हो । पुन मन्त्री भएको दोस्रो दिनमा त्रिभुवन विश्वविद्यालय कीर्तिपुरभित्र करिब ३५० रोपनी जग्गामा रहेको झाडी फाँडेर सुन्दर पार्क बनाउन आह्वान गर्नुभएको थियो । गत असोज ५ गते पुन मन्त्री नियुक्त हुनुभएको थियो । सोही अनुरूप श्रमदान अभियान चलाएर विभिन्न ठाउँबाट आएका श्रमदाता र त्रिविका कर्मचारीले संयुक्त रूपमा झाडी फँडानी गरेका हुन् । अहिले झाडी फाँडिएको क्षेत्र तत्कालीन राजा वीरेन्द्रको राज्याभिषेकका अवसरमा बगैँचा बनाइएको थियो । उक्त बगैँचा स्याहार नहुँदा अहिले ठुलो झाडीका रूपमा परिणत भएको थियो । त्रिवि परिसरमा रहेका सम्पूर्ण झाडी फाँड्ने योजना अन्तर्गत पहिलो चरणमा उक्त स्थानको झाडी हटाइएको त्रिविले जनाएको छ । त्रिवि विश्वविद्यालय क्याम्पसका प्रिन्सिपल अक्कलदेव मिश्रका अनुसार वन विभागसँग सम्झौता गरेर वनमारा, पुराना तथा ढल्न लागेका र ढलिसकेका रुखसमेत हटाइएको छ । अहिले सफा गरिएको स्थान क्रिकेट रङ्गशालाको अगाडि छ । झाडी हटाएर सफा गरिसकेपछि उक्त स्थानमा फेरि सुन्दर पार्क बनाउने योजना रहेको मिश्रले जानकारी दिनुभयो तर त्रिवि परिसरमा ठुलो क्षेत्रमा वनमारा बिरुवा फैलिएकाले सबै ठाउँ सफा गर्न थप बजेट पनि आवश्यक रहेको उहाँले बताउनुभयो । मन्त्री पुनले भने पहिलो चरणमा हाल फँडानी गरिएको क्षेत्रमा सामाजिक संस्था तथा दाताको सहयोगमा बगैँचा बनाइने बताउनुभयो । उहाँले भन्नुभयो, “बगैँचा बनाउन चाहिने पैसाका लागि उपाय खोज्दै छौँ । पैसा निकाल्ने उपाय हुने जोसुकैले पनि नहिचकिचाइ भन्नु होला ।” उहाँले मन्त्रालयको कार्यभार समाल्नेबित्तिकै त्रिविका पदाधिकारीलाई बोलाएर विश्वविद्यालयको समग्र, शैक्षिक, आर्थिक, प्रशासनिक तथा भौतिक संरचनाको समेत सुधार गरेर आकर्षक गन्तव्य बनाउन सकिने उपायबारे ठोस सुझाव ल्याउन निर्देशन दिइसक्नुभएको छ । मन्त्रीको निर्देशन अनुसार आवश्यक तयारी भइरहेको त्रिविले जनाएको छ ।",
      "link": "https://gorkhapatraonline.com/news/177546",
      "image": "https://gorkhapatraonline.com/storage/media/312899/conversions/TU-original-thumb.jpg"
    },
    {
      "slug": "177545",
      "title": "गएनन् प्रमुख प्रशासकीय अधिकृत",
      "timestamp": 1761868800000,
      "source": "gp",
      "content": "स्थानीय तहमा खटाइएका अधिकांश प्रमुख प्रशासकीय अधिकृत कामकाजका लागि हाजिर हुन गएका छैनन् । खटाइएका कर्मचारी दुई महिनासम्म नजाँदा स्थानीय तहका नियमित सेवा प्रवाह र विकास निर्माण प्रभावित भएका छन् ।",
      "longContent": "काठमाडौँ, कात्तिक १४ गते । स्थानीय तहमा खटाइएका अधिकांश प्रमुख प्रशासकीय अधिकृत कामकाजका लागि हाजिर हुन गएका छैनन् । खटाइएका कर्मचारी दुई महिनासम्म नजाँदा स्थानीय तहका नियमित सेवा प्रवाह र विकास निर्माण प्रभावित भएका छन् । सामान्य प्रशासन मन्त्रालयले गत भदौ ३१ र असोज २१ गते प्रमुख प्रशासकीय अधिकृतका रूपमा खटाएका कर्मचारीलाई रमाना दिन सम्बन्धित कार्यालयलाई परिपत्र गरेको थियो । निजामती सेवा नियमावलीले कर्मचारीलाई सरुवा गरिएको २१ दिनभित्र सम्बन्धित कार्यालयबाट रमाना लिई खटाइएका कार्यालयमा हाजिर हुन जानुपर्ने व्यवस्था गरेको छ । तत्कालीन सङ्घीय मामिला तथा सामान्य प्रशासनमन्त्री भगवती न्यौपानेले गत भदौ १३ गते नगरपालिका र गाउँपालिकामा निमित्त प्रमुख प्रशासकीय अधिकृत अन्त्य भएको घोषणा गर्दै भदौमा मात्रै १३९ नगरपालिकामा उपसचिव र १३७ गाउँपालिकामा शाखा अधिकृत गरी २७६ स्थानीय तहमा प्रमुख प्रशासकीय अधिकृत सरुवा गर्नुभएको थियो । मन्त्रालयका प्रवक्ता नीता पोखरेल अर्यालले मन्त्रालयले खटाइएका अधिकृतलाई पठाउने प्रयास भइरहेको बताउनुभयो । उहाँले भन्नुभयो, “खटाइएका कार्यालयलाई रमाना दिन दुई पटक हामीले ताकितापत्र पनि पठाइसकेका छौं । कर्मचारीलाई कार्यालयमा पठाउनकै लागि मन्त्रालयले सहजीकरण गरिरहेको छ ।” स्थानीय तहमा खटाइएका २७६ कर्मचारीमध्ये अहिलेसम्म १७९ जना कर्मचारी हाजिर हुन गएका छैनन् । ९६ जना भने कार्यालय पुगेको बताइएको छ । हाजिर हुन नजानेमा सबैभन्दा बढी मधेश प्रदेशका स्थानीय तहमा खटाइएका प्रमुख प्रशासकीय अधिकृत छन् । मन्त्रालयका कर्मचारी प्रशासन महाशाखामा प्रमुख सहसचिव पार्वती शर्माले कतिपय कर्मचारी सरुवा बदर गराइदिन भन्दै आफूकहाँ आएको जानकारी दिँदै कर्मचारीले खटाएको स्थानमा काम गर्नुपर्ने बताउनुभयो । “अहिले तपार्इंहरू यहाँ आउँदैमा यसअगाडि गरिएको सरुवा बदर हुँदैन, खटाइएका स्थानीय तहमा कामकाजका लागि जानूस्, काम गर्नूहोस् । आफ्नो क्षमता देखाउनूस् । काम गर्ने क्रममा समस्या आइपरे मन्त्रालयले सहजीकरण गर्छ,” उहाँले भन्नुभयो । स्थानीय सरकार सञ्चालन ऐनले गाउँपालिकामा शाखा अधिकृत, नगरपालिकामा उपसचिव र उपमहानगरपालिका र महानगरपालिकामा सहसचिव प्रमुख प्रशासकीय अधिकृत हुने व्यवस्था गरेको छ । व्यक्तिगत समस्या धेरै व्यक्तिगत र पारिवारिक समस्याले गर्दा खटाइएका स्थानीय तहमा कर्मचारी हाजिर हुन नगएको पाइएको छ । बालबच्चा सानो हुँदा छोड्नै नमिल्ने, आफू सरुवा भएर जाँदा बालबच्चाको विद्यालय पनि फेर्नुपर्र्ने, कतिपय कर्मचारीका आमाबुुवा र सासूससुरा हेर्नुपर्ने जस्ता समस्या देखिएको मन्त्रालयले जनाएको छ । केही कर्मचारी भने शारीरिक रूपमा अशक्त हुँदा उपत्यकाबाहिर जान नसक्ने भएकोलगायतका समस्या देखाइएको छ । यसबिचमा भएको जेनजी आन्दोलनका क्रममा भएको तोडफोड र आगजनीले पनि कर्मचारीलाई तत्काल हाजिर हुन जान समस्या भएको हो । कतिपय स्थानीय तहमा भने जनप्रतिनिधिले अनावश्यक र बिनाप्रमाणको बिल भर्पाई पेस गरी फस्र्योट गर्न दबाब दिने गरेको, कानुनविपरीत आफू अनुकूलको काम गर्न बाध्य पार्ने गरिएकोलगायतका समस्याले गर्दा स्थानीय तहमा कर्मचारी प्रमुख प्रशासकीय अधिकृतका रूपमा जान नमानेको बताइन्छ । हाजिर नगराई फिर्ता मन्त्रालयले पूर्ण जिम्मेवारीसहितको प्रमुख प्रशाकीय अधिकृत स्थानीय तहमा पठाए पनि २१ स्थानीय तहका जनप्रतिनिधिले खटाइएका कर्मचारीलाई हाजिर नगराई मन्त्रालयमै फिर्ता पठाइदिएका छन् । स्थानीय तहका जनप्रतिनिधिलाई नसोधी प्रमुख प्रशासकीय अधिकृत सरुवा गरिएको भन्दै जनप्रतिनिधिले कर्मचारीलाई फिर्ता पठाएका छन् । नेपाल नगरपालिका सङ्घका अध्यक्ष भीमप्रसाद ढुङ्गाना मन्त्रालयले स्थानीय तहका प्रमुखलाई नसोधी प्रमुख प्रशासकीय अधिकृत सरुवा गर्ने गरेकाले केही स्थानमा समस्या भएको बताउनुभयो । उहाँले भन्नुभयो, “एक पटक हामीलाई पनि सोधेर मात्र प्रमुख प्रशासकीय अधिकृत पठाउँदा मन्त्रालयलाई के समस्या हुन्छ ? हामीलाई नसोधी मन्त्रालयले प्रमुख प्रशासकीय अधिकृत सरुवा गर्ने गरेकाले केही स्थानीय तहले मन्त्रालयमै फिर्ता पठाएको हो ।”",
      "link": "https://gorkhapatraonline.com/news/177545",
      "image": "https://gorkhapatraonline.com/storage/media/312898/conversions/555-original-thumb.jpg"
    },
    {
      "slug": "177544",
      "title": "प्रहरीमाथि हातपात गर्ने तीन पक्राउ",
      "timestamp": 1761782400000,
      "source": "gp",
      "content": "सप्तरीमा प्रहरीमाथि हातपात र ढुंगा प्रहार गर्ने तीन जनालाई सप्तरी प्रहरीले पक्राउ गरेको छ । पक्राउ परेकाहरुमाथि कानुनी कारवाहीको  प्रक्रिया अघि बढेको प्रहरीको भनाइ छ ।",
      "longContent": "देवराम यादवसप्तरी, कात्तिक १३ गते । सप्तरीमा प्रहरीमाथि हातपात र ढुंगा प्रहार गर्ने तीन जनालाई सप्तरी प्रहरीले पक्राउ गरेको छ । पक्राउ परेकाहरुमाथि कानुनी कारवाहीको  प्रक्रिया अघि बढेको प्रहरीको भनाइ छ ।पक्राउ पर्नेहरुमा जिल्लाको शम्भुनाथ नगरपालिका वडा १ का ३५ वर्षीय रोहितकुमार चौधरी, २४ वर्षीय शशिकान्त चौधरी र रुपनी गाउँपालिका –१ रायपुरका ३६ वर्षीय मिथुनकुमार चौधरी रहेका छन् ।प्रहरीमाथि हातपात र ढुंगा प्रहार भएको घटनामा संलग्न तीन जनालाई पक्राउ गरिएको जिल्ला प्रहरी कार्यालय सप्तरीका प्रहरी उपरीक्षक गौतमकुमार केसीले जानकारी दिनुभयो । उहाँले पक्राउ परेका तीनैजनामाथि कानुनी कारवाहीको प्रक्रिया अघि बढेको बताउनुभयो ।बुधबार राति करिब साढे ८ बजे शम्भुनाथ नगरपालिका –१ गोबिन्दचोकस्थित एक खाजा पसलमा केही व्यक्तिहरुले ढुंगामुढा गरिरहेको जानकारी आएपछि प्रहरीलाई खवर गरेको वडाध्यक्ष जिवछ साहले बताउनुभयो ।घटनास्थलमा इलाका प्रहरी कार्यालय रुपनीबाट पुगेको प्रहरी टोलीले ढुंगामुढा गर्नेहरुलाई सम्झाउने प्रयास गरेका थिए । तर उनीहरुबाट प्रहरीमाथि नै हातपात र ढुंगा प्रहार हुँदा दुई जना प्रहरी घाइते भएका थिए ।घटनामा प्रहरी नायव निरीक्षक तुलसी यादव र प्रहरी जवान रञ्जित यादव घाइते भएका छन् । तुलसीको टाउको, हात र घुँडामा चोट लागेको छ । उहाँको मधेश प्रदेश प्रहरी अस्पताल रुपनीमा उपचार भइरहेको छ । रञ्जितको सामान्य उपचार गरिएको छ । घाइते प्रहरीको अवस्था सामान्य रहेको प्रहरी उपरीक्षक केसीले बताउनुभयो  ।",
      "link": "https://gorkhapatraonline.com/news/177544",
      "image": "https://gorkhapatraonline.com/storage/media/312897/conversions/Pakrau-original-thumb.jpg"
    },
    {
      "slug": "177540",
      "title": "चुनावका लागि सुरक्षाको प्रत्याभूति हुनुपर्छ : महासचिव पोखरेल",
      "timestamp": 1761782400000,
      "source": "gp",
      "content": "नेकपा (एमाले) का महासचिव शंकर पोखरेलले निर्वाचनका लागि शान्ति र सुरक्षाको प्रत्याभूति अनिवार्य रहेकाले यस्तै अवस्थामा निर्वाचनमा जान कोही तयार नहुने बताउनुभएको छ ।बिहीवार दाङको घोराहीमा प्रेस चौतारी नेपाल दाङ शाखाले आयोजना गरेको पत्रकार भेटघाटमा उहाँले यस्तो बताउनुभएको हो ।",
      "longContent": "सन्तोष दहित दाङ, कात्तिक १३ गते । नेकपा (एमाले) का महासचिव शंकर पोखरेलले निर्वाचनका लागि शान्ति र सुरक्षाको प्रत्याभूति अनिवार्य रहेकाले यस्तै अवस्थामा निर्वाचनमा जान कोही तयार नहुने बताउनुभएको छ ।बिहीवार दाङको घोराहीमा प्रेस चौतारी नेपाल दाङ शाखाले आयोजना गरेको पत्रकार भेटघाटमा उहाँले यस्तो बताउनुभएको हो ।  हाल संसद् पुनःस्थापनासम्बन्धी मुद्दा सर्वोच्च अदालतमा विचाराधीन अवस्थामा भएकाले सर्वोच्चको फैसला नआएसम्म चुनावमा जाने वातावरण नबन्ने उहाँको भनाइ छ । उहाँले थप्नुभयो, “हामी सर्वोच्चको फैसला मान्न तयार छौँ। तर चुनावअघि शान्ति–सुरक्षाको प्रत्याभूति हुनुपर्छ।” उहाँले सुरक्षा निकायका हतियार फिर्ता गराउने, कारागारबाट फरार कैदी पक्राउ गर्ने र राजनीतिक दलहरूलाई जनताको घरदैलोटमा जान सक्ने सुरक्षित वातावरण बनाउन सरकार जिम्मेवार हुनुपर्नेमा जोड दिनुभयो ।यस्तै, उहाँले जेनजी आन्दोलनको क्रममा भएका घटनाले राष्ट्रलाई गम्भीर आघात पुगेको बताउनुभयो। भदौ २३ र २४ गतेको आन्दोलनले देशको संरचना, प्रतिष्ठा र सार्वजनिक सम्पत्तिमा गम्भीर क्षति पुगेको छ, उहाँले भन्नुभयो, “जेनजीको नाममा भएको आन्दोलनको आवरणमा राष्ट्रविरुद्ध गतिविधि देखियो। आन्दोलनका क्रममा सिंहदरबार लगायतका राष्ट्रिय धरोहरमा तोडफोड गरेर देशको पहिचान समाप्त पार्ने प्रयास भएको छ ।”जेनजीले उठाएका भ्रष्टाचार नियन्त्रण र सामाजिक सञ्जाल खुला गर्नुपर्ने माग जायज भए पनि उक्त मागको लागि गरिएको आन्दोलन घुसपैठका कारण  देशलाई ठुलो क्षति पुगेको उहाँले बताउनुभयो ।  न्याय दिलाउने निकाय न्यायालय र सुरक्षा निकायमाथि नै आक्रमण हुनुले लोकतन्त्रमाथि प्रहार भएको छ, पोखरेलले भन्नुभयो, २३ र २४ गतेका घटनालाई छुट्टाछुट्टै दृष्टिकोणबाट हेर्नुपर्ने बताउँदै निष्पक्ष छानबिन गरिनुपर्छ भन्नुभयो । महासचिव पोखरेलले जेनजी आन्दोलनका घटनाबारे न्यायिक जाँचबुझ गर्न बनेको आयोगका अध्यक्ष गौरीबहादुर कार्की विवादमा तानिएकाले उहाँबाट निष्पक्ष अनुसन्धान सम्भव नहुने दाबी गर्नुभयो। छानबिनका लागि राजनीतिक रूपमा तटस्थ व्यक्ति संयोजक हुनेगरी नयाँ व्यक्तिको नेतृत्वमा आयोग गठन गरिनुपर्ने बताउनुभयो ।",
      "link": "https://gorkhapatraonline.com/news/177540",
      "image": "https://gorkhapatraonline.com/storage/media/312893/conversions/Shankar-original-thumb.jpg"
    },
    {
      "slug": "177539",
      "title": "अपाङ्गता भएका आठ जनालाई विद्युतीय ह्विलचियर प्रदान",
      "timestamp": 1761782400000,
      "source": "gp",
      "content": "धादिङको त्रिपुरासुन्दरी गाउँपालिकास्थित सल्यानटारका आठ जना अपाङ्गता भएकाहरूलाई विद्युतीय ह्विलचियर प्रदान गरिएको छ ।",
      "longContent": "अस्मिता पोखरेल धादिङबेंसी, कात्तिक १३ गते । धादिङको त्रिपुरासुन्दरी गाउँपालिकास्थित सल्यानटारका आठ जना अपाङ्गता भएकाहरूलाई विद्युतीय ह्विलचियर प्रदान गरिएको छ । धादिङ नेपाली समाज अमेरिकाका अध्यक्ष तथा समाजसेवी टकबहादुर रुवालीको समन्वयमा उक्त सहयोग प्रदान गरिएको हो । पूर्ण अपाङ्गता भएका र घरमै बस्न बाध्य नागरिकहरूलाई सहज गतिशीलता उपलब्ध गराउने उद्देश्यले ह्विलचियर वितरण गरिएको धादिङ नेपाली समाज अमेरिका अध्यक्ष रुवालीले जानकारी दिनुभयो । उहाँका अनुसार विदेशमा रहेका नेपाली समुदायले संकलन गरेको सहयोग रकममार्फत आधुनिक रिचार्जेबल ह्विलचियर उपलब्ध गराइएको छ । विद्युतीय ह्विलचियर एकपटक चार्ज गरेपछि १५ किलोमिटरसम्म सञ्चालन गर्न सकिने र प्रयोगकर्ताले बिना सहायताको स्वतन्त्र रूपमा चलाउन सक्ने बताइएको छ ।सहयोग पाउनेमध्ये लुरे विक, अम्बिका रिजाल, अन्जन श्रेष्ठ, कुन्जेमाईला दरै, टिकानिधि बसौला, कुम्भ कुमारी गिरी, र अमृता कुमाल रहनुभएको छ । यसअघि रामबहादुर पाण्डेलाई पनि सोही कार्यक्रमअन्तर्गत ह्विलचियर वितरण गरिएको थियो ।ह्विलचियर प्राप्त गर्नुभएको अमृता कुमालले सहयोगप्रति आभार व्यक्त गर्दै यसले आफ्नो दैनिक जीवन सहज बनाउने विश्वास व्यक्त गर्नुभयो । उहाँले भन्नुभयो, “अब म सहज रूपमा वरपरका छरछिमेक र आफन्तकहाँ जान सक्ने भएकी छु ।”गाउँपालिकाका अध्यक्ष राजु उप्रेतीले सहयोगी दाताहरू तथा धादिङ नेपाली समाज अमेरिकाप्रति आभार व्यक्त गर्नुभयो । व्यक्तिगत स्तरबाट आठ वटा आधुनिक विद्युतीय ह्विलचियर वितरण धादिङमा पहिलो पटक गरिएको हो । समाजसेवी तथा धादिङ नेपाली समाज अमेरिकाका अध्यक्ष रुवालीले पठाउनु भएको शुभकामना कार्यक्रम सञ्चालक, पत्रकार तथा अन्तर्राष्ट्रिय धादिङ समाजका कोषाध्यक्ष रामकुमार थापाले वाचन गर्नुभएको थियो ।",
      "link": "https://gorkhapatraonline.com/news/177539",
      "image": "https://gorkhapatraonline.com/storage/media/312892/conversions/IMG_5342-original-thumb.jpg"
    },
    {
      "slug": "177534",
      "title": "वर्षाले धान भिजेपछि किसान चिन्तित, धान खेतमै उम्रिने डर",
      "timestamp": 1761782400000,
      "source": "gp",
      "content": "काटेर  ठिक्क पारेको धान स्याहार्न नपाउँदै निरन्तर झरी परेपछि दाङका किसानहरू चिन्तित बनेका छन्। सोमबार रातिदेखि आएको झरी बुधबार दिउँसो घाम लागेपछि काटेको धान स्याहार गर्न किसानहरू जुटेका थिए । बिहीवार बिहानदेखि पुनः बर्षाको झरी लागेपछि काटेको धान खेतमै उम्रिने डरले किसानहरू थप पीडामा परेका हुन् ।",
      "longContent": "सन्तोष दहितदाङ, कात्तिक १३ गते । काटेर  ठिक्क पारेको धान स्याहार्न नपाउँदै निरन्तर झरी परेपछि दाङका किसानहरू चिन्तित बनेका छन्। सोमबार रातिदेखि आएको झरी बुधबार दिउँसो घाम लागेपछि काटेको धान स्याहार गर्न किसानहरू जुटेका थिए । बिहीवार बिहानदेखि पुनः बर्षाको झरी लागेपछि काटेको धान खेतमै उम्रिने डरले किसानहरू थप पीडामा परेका हुन् ।  दंगीशरण –३ हेकुलीका किसान भीमबहादुर चौधरीले धान काटी सकेर थ्रेसरमा हाल्ने तयारी गर्दै खेतबाट खल्यानमा राखिसक्नुभएको थियो । सोमबार रातिदेखि लगातार परेको वर्षाले उहाँले थ्रेसर लगाउन पाउनु भएन । बिहीबार रातिदेखि वर्षा परेपछि न राति सुत्न सकें, न धान घरमा ल्याउन सकें” चौधरीले भन्नुभयो, “आज बिहानैदेखि पानी पर्न थालेको छ, अब सबै धान खेतममै उम्रिने भयो ।” उहाँका अनुसार हेकुलीका अधिकांश किसानको धान खेतमै डुब्ने अवस्थामा पुगेको छ। “यहाँ करिब चारसय विघा जमिनमा धानखेती हुन्छ” उहाँले भन्नुभयो, “केही किसानले धान घरमा भित्र्याए पनि धेरैको धान अझै खेतमै छ। मैले १० कठ्ठा खेतमा धान लगाएको छु, यहीबाट पाँच जनाको परिवार पाल्छु, तर अहिले पाँच कठ्ठाको धान खेतमै डुबिरहेको छ।”सोही गाउँका किसान इटलाल चौधरीले पनि उस्तै समस्या सुनाउनुभयो। “धान काटेर थ्रेसर लगाउने तयारीमा थियौं, तर भित्र्याउन नपाउँदै हिउँदे वर्षाले सबै डुबाउने होकि भन्ने डर लागेको छ” उहाँले भन्नुभयो।कृषि ज्ञान केन्द्र घोराहीका सूचना अधिकारी पृथ्वीराज लामिछानेका अनुसार दाङमा करिब २० प्रतिशत किसानले अझै धान भित्र्याउन बाँकी छ।“देउखरीलगायतका क्षेत्रमा करिब ८० प्रतिशत किसानले समयमै धान भित्र्याएका छन्,” उहाँले भन्नुभयो, “तुलसीपुर, दंगीशरण, बबई र घोराहीका केही क्षेत्रमा वर्षाले २० प्रतिशत किसानको धानखेतमा असर गरेको छ ।”उहाँका अनुसार काटिसकेको धानमा लगातार तीन दिनसम्म पानी परेमा करिब ८० प्रतिशतसम्म क्षति हुनसक्ने अनुमान गरिएको छ। “यदि शुक्रबारसम्म पानी रोकिएर दिउँसोसम्म घाम लाग्यो भने त्यति ठूलो असर नगर्ला” लामिछानेले भन्नुभयो, “अझै वर्षा जारी रह्यो भने किसानहरूलाई ठूलो आर्थिक क्षति पुग्ने निश्चित छ।” दाङमा यस वर्ष करिब ३५० हजार हेक्टर जमिनमा धान रोपाइँ गरिएको थियो।",
      "link": "https://gorkhapatraonline.com/news/177534",
      "image": "https://gorkhapatraonline.com/storage/media/312886/conversions/dhan-original-thumb.jpg"
    },
    {
      "slug": "177524",
      "title": "बिपी राजमार्ग पुनःनिर्माणका लागि जापानबाट दुई अर्ब ६० करोड अनुदान",
      "timestamp": 1761782400000,
      "source": "gp",
      "content": "जापान सरकारले बिपी राजमार्ग पुनर्निर्माण र मर्मतका लागि  दुई अर्ब ६० करोड अनुदान सहयोग प्रदान गरेको छ।",
      "longContent": "काठमाडौँ, कात्तिक १३ गते। जापान सरकारले बिपी राजमार्ग पुनर्निर्माण र मर्मतका लागि  दुई अर्ब ६० करोड अनुदान सहयोग प्रदान गरेको छ। अर्थ मन्त्रालयमा आयोजित कार्यक्रममा नेपाल सरकार र जापान सरकारबीच अनुदान सहायतासम्बन्धी सम्झौतापत्रमा हस्ताक्षर भएको मन्त्रालयले जनाएको छ। अर्थमन्त्री रामेश्वरप्रसाद खनाल र गृहमन्त्री ओमप्रकाश अर्यालको उपस्थितिमा मन्त्रालयका सचिव घनश्याम उपाध्याय र  नेपालका लागि जापानका राजदूत तोरु मायदाले सम्झौतापत्रमा हस्ताक्षर गर्नुभयो।महोत्तरीको बर्दिवासदेखि काभ्रेको धुलिखेलसम्म १५९ किलोमिटर लम्बाइको बिपी राजमार्ग  राजधानी काठमाडौँबाट पूर्वी तराई जोड्ने नेपालको एक महत्वपूर्ण राष्ट्रिय राजमार्ग हो। उक्त राजमार्ग जापान सरकारकै अनुदान सहयोगमा निर्माण गरिएको थियो।गत वर्षको बाढीपहिरोका कारण सो राजमार्गका विभिन्न खण्डमा गम्भीर क्षति पुगेको थियो। विशेषगरी रोशी नदी आसपासका केही भागमा पूर्ण रुपमा क्षति भएको थियो। क्षतिग्रस्त खण्डको पुनर्निर्माण र मर्मतसम्भारका लागि जापान सरकारबाट सहयोग प्राप्त भएको मन्त्रालयको भनाइ छ।सोही समारोहमा अनुदान सम्झौतामा नेपालका तर्फबाट अर्थ मन्त्रालयका वैदेशिक सहायता समन्वय महाशाखाका सहसचिव धनिराम शर्मा र जापानका तर्फबाट जापान अन्तरराष्ट्रिय सहयोग एजेन्सी (जाइका) नेपालका प्रमुख प्रतिनिधि मित्सुजाकी मिजुकीबीच हस्ताक्षर भयो।समारोहमा अर्थमन्त्री खनालले जापान नेपालका लागि एक विश्वसनीय र भरपर्दो विकास साझेदार रहेको उल्लेख गर्दै जापानले नेपालको आर्थिक–सामाजिक विकास र पूर्वाधार निर्माणका क्षेत्रमा निरन्तर  पुर्‍याउँदै आएको सहयोगप्रति आभार व्यक्त गर्नुभयो। उहाँले हाल प्रदान गरिएको अनुदान सहायता नेपाल र जापनबीचको मित्रता र सहकार्यको अर्को महत्वपूर्ण प्रतीक भएको बताउनुभयो।जापानी राजदूत तोरुले जापानले प्रदान गरेको अनुदान सहयोगले बिपी राजमार्गका क्षतिग्रस्त भागहरु पुनःस्थापना गर्न सहयोग पुग्नेमा विश्वास व्यक्त गर्नुभयो। उहाँले नेपाल र जापानबीच रहेको दशकौँ पुरानो मित्रतापूर्ण सम्बन्ध स्मरण गर्नुभयो। जाइकाका  प्रमुख प्रतिनिधि मित्सुजाकीले नेपाल–जापान सम्बन्ध र सहयोगका विविध क्षेत्रबारे धारणा राख्नुभएको थियो।हस्ताक्षर समारोहमा अर्थ मन्त्रालय, भौतिक पूर्वाधार तथा यातायात मन्त्रालय, काठमाडौँस्थित जापानी दूतावास र जाइकाका वरिष्ठ अधिकारीहरूको उपस्थिति थियो। रासस",
      "link": "https://gorkhapatraonline.com/news/177524",
      "image": "https://gorkhapatraonline.com/storage/media/312869/conversions/Image-(5)_gnvgk1o-original-thumb.jpg"
    },
    {
      "slug": "177521",
      "title": "वैदेशिक रोजगारः मलेसियाले तोकेको मापदण्डको असर अध्ययन गर्न प्रधानमन्त्रीको निर्देशन",
      "timestamp": 1761782400000,
      "source": "gp",
      "content": "प्रधानमन्त्री सुशीला कार्कीले मलेसिया सरकारले वैदेशिक रोजगार व्यवसायीका लागि तोकेको नयाँ मापदण्डका कारण पर्न सक्ने सम्भावित असर अध्ययन गरी आवश्यक पहलकदमीका लागि गृहकार्य गर्न श्रम मन्त्रालयका सचिव कृष्णहरि पुष्करलाई निर्देशन दिनुभएको छ।",
      "longContent": "काठमाडौँ, कात्तिक १३ गते । प्रधानमन्त्री सुशीला कार्कीले मलेसिया सरकारले वैदेशिक रोजगार व्यवसायीका लागि तोकेको नयाँ मापदण्डका कारण पर्न सक्ने सम्भावित असर अध्ययन गरी आवश्यक पहलकदमीका लागि गृहकार्य गर्न श्रम मन्त्रालयका सचिव कृष्णहरि पुष्करलाई निर्देशन दिनुभएको छ।प्रधानमन्त्री कार्कीले बिहीबार बिहान सचिव पुष्करलाई आफ्नो कार्यकक्षमा बोलाएर यस विषयमा जानकारी लिनुभएको थियो। सचिव पुष्करले मलेसियाले जारी गरेको नयाँ मापदण्डबारे जानकारी प्राप्त भएको र कूटनीतिक रुपमा यस विषयको सम्बोधन गर्नुपर्ने बताउनुभयो।प्रधानमन्त्री कार्कीले परराष्ट्र, अर्थ र श्रम मन्त्रालयसँग पनि समन्वय गर्न भन्नुभएको छ। मलेसिया धेरै नेपाली कामदार वैदेशिक रोजगारीमा जाने गन्तव्यमा पर्छ।नेपालमा करिब १२०० वैदेशिक रोजगारी व्यवसायीमध्ये ९०० वटा मलेसियाकै व्यवसायमा आश्रित छन्।मलेसियाको नयाँ मापदण्डले नेपालका करिब एक दर्जन ठूला कम्पनी मात्र उक्त मुलुकमा कामदार पठाउन योग्य हुने वैदेशिक रोजगारी व्यवसायीको भनाइ छ।",
      "link": "https://gorkhapatraonline.com/news/177521",
      "image": "https://gorkhapatraonline.com/storage/media/312868/conversions/Pm-sushila-karki-original-thumb.jpg"
    },
    {
      "slug": "177519",
      "title": "प्रधानमन्त्री कार्कीसँग जर्मनीका राजदूतको शिष्टाचार भेट",
      "timestamp": 1761782400000,
      "source": "gp",
      "content": "प्रधानमन्त्री सुशीला कार्कीसँग नेपालका लागि जर्मनीका  राजदूत उडो भोल्जले शिष्टाचार भेट गर्नुभएको छ ।",
      "longContent": "काठमाडौँ, कात्तिक १३ गते । प्रधानमन्त्री सुशीला कार्कीसँग नेपालका लागि जर्मनीका  राजदूत उडो भोल्जले शिष्टाचार भेट गर्नुभएको छ । प्रधानमन्त्री तथा मन्त्रिपरिषद् कार्यालयमा भएको भेटमा नेपाल र जर्मनीबीच द्विपक्षीय हित र मित्रताका विषयमा विचार आदान प्रदान भएको प्रधानमन्त्रीको निजी सचिवालयले जानकारी दिएको छ । प्रधानमन्त्रीमा कार्की नियुक्त हुनुभएपछि उहाँहरुबीचको यो पहिलो भेट हो । भेटकाक्रममा जर्मनीका राजदूत उडो भोल्जले प्रधानमन्त्री कार्कीलाई सफल कार्यका लागि शुभकामना व्यक्त गर्दै सदाझैँ नेपालको प्राथमिकताअनुसार आवश्यक सहयोग गर्न तयार रहेको जानकारी दिनुभयो। प्रधानमन्त्री कार्कीले धन्यवाद व्यक्त गर्नुभयो।यसैबीच प्रधानमन्त्री कार्कीले नेपालको राहदानी छपाइको जिम्मा पाएको जर्मन कम्पनीसँग सम्झौतामा भएको मिति अगावैदेखि राहदानी छपाइका लागि आवश्यक पहल गरिदिन आग्रह गर्नुभयो। नेपाली नागरिकलाई छिटोछरितो सेवा प्रवाह गर्ने यस कार्यमा जर्मन पक्षबाट सहयोग प्राप्त हुने विश्वास उहाँको छ । जवाफमा राजदूत भोल्जले आफ्नो तर्फबाट कम्पनीलाई अनुरोध गरी यस विषयमा सक्दो पहल गर्ने बताउनुभयो।भेटमा सञ्चार तथा सूचना प्रविधि मन्त्री जगदीश खरेल, प्रधानमन्त्रीका मुख्य सल्लाहकार अजयभद्र खनाल, परराष्ट्र मन्त्रालयका सचिव अमृतबहादुर राईलगायत कूटनीतिक अधिकारीको उपस्थिति थियो।",
      "link": "https://gorkhapatraonline.com/news/177519",
      "image": "https://gorkhapatraonline.com/storage/media/312877/conversions/pm-sushila-karki-meeting-original-thumb.jpg"
    },
    {
      "slug": "177518",
      "title": "सञ्चारमन्त्री खरेलसँग भारतीय राजदूत श्रीवास्तवको शिष्टाचार भेट",
      "timestamp": 1761782400000,
      "source": "gp",
      "content": "सञ्चार तथा सूचना प्रविधि मन्त्री जगदीश खरेलसँग नेपालका लागि भारतीय राजदूत नवीन श्रीवास्तवले शिष्टाचार भेट गर्नुभएको छ।",
      "longContent": "काठमाडौँ, कात्तिक १३ गते। सञ्चार तथा सूचना प्रविधि मन्त्री जगदीश खरेलसँग नेपालका लागि भारतीय राजदूत नवीन श्रीवास्तवले शिष्टाचार भेट गर्नुभएको छ।सिंहदरबारस्थित सञ्चार मन्त्रालयमा भएको भेटमा नेपाल र भारतबीच रहेको द्विपक्षीय ऐतिहासिक सम्बन्ध, द्विपक्षीय सहकार्य तथा वर्तमान अवस्था र नेपाल सरकारका प्राथमिकता सम्बन्धमा छलफल भएको छ ।भेटमा नेपाल र भारतबीच रहेको ऐतिहासिक सम्बन्ध, नेपालमा भारतको सहयोगमा सञ्चालित विकास आयोजना लगायत विभिन्न विषयमा छलफल भएको  सञ्चारमन्त्रीको निजी सचिवालयले जनाकारी दिएको छ।मन्त्री खरेलले नेपालको विद्यमान विशिष्ट परिस्थितिको बारेमा उल्लेख गर्दै स्वतन्त्र तथा निष्पक्ष रुपमा निर्वाचनलाई सम्पन्न गर्ने, भष्टाचार नियन्त्रण र सुशासन प्रवद्र्धन गर्ने कार्य सरकारको प्रमुख प्राथमिकतामा रहेको जानकारी गराउनुभयो ।सरकारका प्रवक्ता समेत रहनुभएका सञ्चारमन्त्री खरेलले निर्धारित निर्वाचनको वातावरणका लागि सरकारले राजनीतिक दल र जेनजी प्रतिनिधिसँग औपचारिक रुपमा वार्ता संवाद अगाडि बढाएको र बुधबारमात्रै सरकार, राजनीतिक दल र जेनजी प्रतिनिधिबीच पहिलो पटक औपचारिक रुपमा त्रिपक्षीय बैठक भएको र सबै निर्वाचनको लागि सकारात्मक रहेको जानकारी गराउनुभएको छ ।राजदूत श्रीवास्तवले सञ्चारमन्त्री खरेललाई बधाई ज्ञापन गर्दै असल छिमेकीको नाताले नेपालको आवश्यकताअनुसार भारतको सहयोग रहने प्रतिबद्धता व्यक्त गर्नुभएको छ।भारत सरकार नेपालको आर्थिक रुपान्तरण एवम् समृद्धिका लािग नेपालको प्राथमिकताका क्षेत्रमा वित्तीय र प्राविधिक सहयोग अघिवृद्धि गर्न उत्सुक रहेको तथा भारत सरकार नेपाल सरकारलाई सहयोग गर्न प्रतिवद्ध रहेको समेत जानकारी गराउनुभयो।भेटवार्तामा सञ्चार मन्त्रालय र परराष्ट्र मन्त्रालयका अधिकारीको पनि सहभागिता थियो।यसअघि सञ्चारमन्त्री खरेलसँग नेपालका लागि चिनियाँ राजदूत चेन सोङ्ग र नेपालका लागि अमेरिकाका राजदूत डिन आर थम्पसनले छुट्टाछुट्दै शिष्टाचार भेट गर्नुभएको थियो।",
      "link": "https://gorkhapatraonline.com/news/177518",
      "image": "https://gorkhapatraonline.com/storage/media/312861/conversions/meeting12-original-thumb.jpg"
    },
    {
      "slug": "177515",
      "title": "‘मोन्था’ को प्रभावले वर्षा : आकस्मिक बाढीको जोखिम",
      "timestamp": 1761782400000,
      "source": "gp",
      "content": "जल तथा मौसम विज्ञान विभागले बंगालको खाडीमा विकसित भएको मोन्था नामक चक्रवातको प्रभावका कारण नेपालमा पानी पर्न थालेको बताएको छ।",
      "longContent": "काठमाडौँ, कात्तिक १३ गते। जल तथा मौसम विज्ञान विभागले बंगालको खाडीमा विकसित भएको मोन्था नामक चक्रवातको प्रभावका कारण नेपालमा पानी पर्न थालेको बताएको छ।विभागका मौसमविद् सौहार्द जोशीका अनुसार यसको प्रभावका कारण बिहीबारदेखि शनिबारसम्म मध्यमदेखि भारी वर्षा हुने पूर्वानुमान गरिएको छ। उहाँले कोशी र मधेस प्रदेशका सबै जिल्लामा बग्ने स–साना नदीमा आकस्मिक बाढीको मध्यम जोखिमको उच्च सम्भावना रहेको बताउनुभयो।उहाँले भन्नुभयो, “मोन्था चक्रवातको प्रभावले कात्तिक १३ गतेदेखि १५ गतेसम्म कोशी, मधेस र बागमती प्रदेशमा मध्यमदेखि भारी पानी पर्ने पूर्वानुमान छ। यसको प्रभावले कात्तिक १३ गते कोशी र मधेस प्रदेशका सबै जिल्लामा बग्ने स–साना नदीहरुमा आकस्मिक बाढीको मध्यम जोखिमको उच्च सम्भावना रहेको छ।”उहाँले बागमती र लुम्बिनी प्रदेशका केही जिल्ला भइ बग्ने स–साना नदीमा आकस्मिक बाढीको मध्यम जोखिमको उच्च सम्भावना रहेको बताउनुभयो। उहाँले भन्नुभयो, “बागमती प्रदेशको सिन्धुली, रामेछाप, काभ्रे, ललितपुर, भक्तपुर, मकवानपुर, चितवन र  लुम्बिनी प्रदेशका नवलपरासी–पूर्व, नवलपरासी–पश्चिम, रुपन्देही, कपिलवस्तु र आसपासका जिल्ला भइ बग्ने स–साना नदीमा आकस्मिक बाढीको मध्यम जोखिमको उच्च सम्भावना रहेको छ।”उहाँले शुक्रबार र शनिबार कोशी, मधेस र बागमती प्रदेशका नदीमा बाढी बढ्दै गएर सतर्कताको तह आसपास पुग्ने अनुमान गरिएकोले सावधानी अप्नाउन आग्रह समेत गर्नुभयो। उहाँले भन्नुभयो, “कात्तिक १४ र १५ गते कोशी, मधेस र बागमती प्रदेशका नदीहरुमा बाढी बढ्दै गएर सतर्कताको तह आसपास पुग्ने अनुमान छ। त्यसैले नदी किनारमा बस्ने र नदी आसपासबाट यात्रा गर्नेहरुले उच्च सावधानी अप्नाउन अनुरोध गर्दछौं।”",
      "link": "https://gorkhapatraonline.com/news/177515",
      "image": "https://gorkhapatraonline.com/storage/media/312858/conversions/SushilbabuThakali_MustangJomsome_RSS_13_SnowMustang1761816049434-original-thumb.jpg"
    },
    {
      "slug": "177513",
      "title": "मन्त्रिपरिषद् बैठकका ११ निर्णय : राष्ट्रपति पौडेलको कतार भ्रमण स्वीकृत",
      "timestamp": 1761782400000,
      "source": "gp",
      "content": "सरकारले राष्ट्रपति रामचन्द्र पौडेल नेतृत्वको प्रतिनिधि मण्डलको कतार भ्रमण स्वीकृत गरेको छ ।",
      "longContent": "काठमाडौँ, कात्तिक १३ गते । सरकारले राष्ट्रपति रामचन्द्र पौडेल नेतृत्वको प्रतिनिधि मण्डलको कतार भ्रमण स्वीकृत गरेको छ । कात्तिक १७ गतेदेखि २० गतेसम्म कतारमा हुने ‘सेकेन्ड वल्र्ड समिट फर सोसल डेभलपमेन्ट’मा राष्ट्रपति पौडेल नेतृत्वको नेपाली प्रतिनिधिमण्डल सहभागी हुनेछ । सरकारका प्रवक्ता एवम् सञ्चार तथा सूचना प्रविधिमन्त्री जगदीश खरेलले मङ्गलबारको मन्त्रिपरिषद् बैठकका निर्णय बुधबार मन्त्रालयमा आयोजित पत्रकार सम्मेलनमार्फत् सार्वजनिक गर्नुभएको हो। सरकारले मङ्सिर ८ देखि ११ गतेसम्म मोरक्कोमा आयोजना हुने ९३औँ इन्टरपोल महासभामा प्रहरी अतिरिक्त महानिरीक्षक राजन अधिकारीलाई सहभागी हुन स्वीकृति दिने निर्णय पनि बैठकले गरेको छ । यस्तै आगामी मङ्सिर ६ देखि १३ गतेसम्म पेरुको लिमामा आयोजना हुने इन्टरनेसनल ट्रिएटी अन प्लान्ट जिनिटी रिसोर्स फर फुट एन्ड एग्रिकल्चर को गभर्निङ बडीको एघारौँ अधिवेशनमा कृषि तथा पशुपन्छी विकास मन्त्रालयका सचिव डा गोविन्दप्रसाद शर्मालाई सहभागी हुन स्वीकृति दिने निर्णय भएको छ ।बैठकले देहायका क्षेत्ररप्रणालीहरुलाई प्रचलित कानुनले तोकेको सुरक्षा मापदण्ड पूरा गरेको यकिन गरी विद्युतीय प्रणालीमार्फत राष्ट्रिय परिचय व्यवस्थापन सूचना प्रणालीमा रहेको तथ्याङ्कमा पहुँच उपलब्ध गराउन सक्ने गरी क्षेत्र तोक्ने निर्णय गरेको छ । जसअनुसार वैदेशिक रोजगार सेवासम्बन्धी, अदालतका मुद्दा व्यवस्थापनसम्बन्धी, शिक्षा, विज्ञान तथा प्रविधि मन्त्रालयको वैदेशिक अध्ययन अनुमति सेवासम्बन्धी, स्थानीय तहको पञ्जीकरण, नागरिकता, सामाजिक सुरक्षा, राहत तथा विपद् व्यवस्थापनसम्बन्धी, अध्यागमन सेवासम्बन्धी, बन्दीको पहिचान, प्रमाणीकरण तथा बन्दीहरुको विवरणसम्बन्धी छन् ।बेल्जियमको ब्रसेल्समा आयोजना हुने नेपाल–युरोपेली सङ्घबीचको संयुक्त आयोगको सोह्रौँ बैठकमा सहभागी हुन परराष्ट्र मन्त्रालयका सचिवको नेतृत्वको प्रतिनिधिमण्डलको मङ्सिर ९ देखि १५ गतेसममको भ्रमण स्वीकृत गर्ने मन्त्रिपरिषद्को बैठकले निर्णय गरेको छ ।त्यसैगरी मङ्सिर १ देखि ३ गतेसम्म थाइल्यान्डको बैङ्ककमा आयोजना हुने छैटौँ टोकियो कन्भेन्सन कमिटी र १९औँ बैङ्कक कन्भेन्सन कमिटीको कार्यक्रममा शिक्षा सचिव चूडामणि पौडेललाई सहभागी हुन स्वीकृति दिने निर्णय भएको छ ।समरजङ्ग कम्पनी कार्यालयलाई गृह मन्त्रालयअन्तर्गत रहनेगरी सङ्गठन तथा व्यवस्थापन सर्वेक्षण गर्न पूर्वस्वीकृति दिने निर्णय भएको सञ्चारमन्त्री खरेलले बताउनुभयो । उहाँका अनुसार नेपाली सेनाका एक जना प्रमुख सेनानीलाई महासेनानीमा र एक जना सहायक रथीलाई उपरथीमा बढुवा गर्ने निर्णय गरिएको छ ।सरकारले राष्ट्रियसभा सदस्यको रिक्त पदपूर्तिका लागि आगामी माघ ११ गते आइतबारका दिन निर्वाचनको मिति तोक्ने निर्णय गरेको छ । यसैगरी, छापाखाना र प्रकाशनसम्बन्धी दोस्रो संशोधन नियमावली २०८२ स्वीकृत गर्ने निर्णय भएको छ ।",
      "link": "https://gorkhapatraonline.com/news/177513",
      "image": "https://gorkhapatraonline.com/storage/media/312882/conversions/cabinate-press-meet-original-thumb.jpg"
    },
    {
      "slug": "177505",
      "title": "उच्च हिमाली क्षेत्रमा कात्तिक १५ गतेसम्म यात्रा नगर्न आग्रह",
      "timestamp": 1761782400000,
      "source": "gp",
      "content": "सङ्खुवासभामा वर्षा र हिमपात भइरहेकाले उच्च हिमाली क्षेत्रका पर्यटकीय पदमार्गमा यात्रा नगर्न जिल्ला प्रशासन कार्यालयले आग्रह गरेको छ । कार्यालयले एक सूचना प्रकाशित गर्दै कात्तिक १५ गतेसम्म मकालु आधार शिविर तथा उत्तरी हिमाली क्षेत्रका पदमार्गमा यात्रा नगर्न अनुरोध गरेको हो ।",
      "longContent": "किमाथाङ्का (सङ्खुवासभा), कात्तिक  १३ गते । सङ्खुवासभामा वर्षा र हिमपात भइरहेकाले उच्च हिमाली क्षेत्रका पर्यटकीय पदमार्गमा यात्रा नगर्न जिल्ला प्रशासन कार्यालयले आग्रह गरेको छ । कार्यालयले एक सूचना प्रकाशित गर्दै कात्तिक १५ गतेसम्म मकालु आधार शिविर तथा उत्तरी हिमाली क्षेत्रका पदमार्गमा यात्रा नगर्न अनुरोध गरेको हो । प्रतिकूल मौसमका कारण मङ्गलबारदेखि मकालु आधार शिविरसहित उच्च हिमाली भेगमा वर्षा र हिमपात भइरहेकाले पर्यटकलाई उच्च सतर्कता अपनाउन अनुरोध गरिएको प्रमुख जिल्ला अधिकारी सिर्जना थपलियाले बताउनुभयो । निरन्तर वर्षा र हिमपात भइरहेकाले कात्तिक १५ गतेसम्म उच्च हिमाली क्षेत्रमा पदयात्रा नगर्न उहाँले सबैमा अनुरोध गर्नुभयो ।उत्तरी क्षेत्रको चार हजार भन्दामाथि निरन्तर हिमपात भइरहँदा चिसो बढेको, खाद्यन्य र अन्य अत्यावश्यक सामग्रीसमेत अभाव हुनसक्ने भन्दै मकालु आधार शिविर तथा उत्तरी हिमाली क्षेत्रका पदमार्गमा यात्रा नगर्नु उपयुक्त हुने प्रजिअ थपलियाको भनाइ छ । मकालु आधार शिविरमा नेपालीसहित दुई सयबढी पर्वतारोही शिविरमा रहेका प्रशासनले जनाएको छ । प्रजिअ थपलियाका अनुसार सत्तरी जना विदेशी नागरिकसहित दुई सयभद्या बढी नेपाली पर्वतारोही अहिले आधार शिविरमा छन् । जिल्लाको मकालु, सभापोखरीसहित उच्च हिमाली भेगमा वर्षा र हिमपात भइरहेको उहाँले जानकारी दिनुभयो ।निरन्तर वर्षा भइरहँदा पहिरो जानसक्ने तथा सडक अवरुद्ध हुनसक्ने भएकाले अत्यावश्यक कामबाहेक यात्रा नगर्नसमेत प्रशासनले सबैमा अनुरोध गरेको छ । पहिरोको जोखिममा रहेका परिवारलाई सचेत रहन आग्रह गर्दै प्रजिअ थपलियाले उच्च जोखिममा रहेका परिवारको स्थानान्तरणमा सहजीकरण गर्न १० वटै स्थानीय तहका प्रमुख तथा जनप्रतिनिधिलाई आग्रह गर्नुभयो ।बाढीपहिरोको जोखिम भए वा विपद्को जोखिमको सम्भावना भएमा जिल्ला प्रहरी कार्यालय वा जिल्ला आपत्कालीन कार्यसञ्चालन केन्द्रमा जानकारी गराउन प्रशासनले अनुरोध गरेको छ । रासस",
      "link": "https://gorkhapatraonline.com/news/177505",
      "image": "https://gorkhapatraonline.com/storage/media/312878/conversions/SushilbabuThakali_MustangJomsom_RSS_14_Snow_1000079045-original-thumb.jpg"
    },
    {
      "slug": "177347",
      "title": "माओवादी र समाजवादीमा एकता : विस्तृत समीक्षासहित अघि बढ्न सुझाव",
      "timestamp": 1761782400000,
      "source": "gp",
      "content": "नेकपा (माओवादी केन्द्र) र नेकपा (एकीकृत समाजवादी) बिच पार्टी एकताको चर्चा चुलिएसँगै नेताहरू छलफलमा जुटेका छन् ।",
      "longContent": "काठमाडौँ, कात्तिक १३ गते । नेकपा (माओवादी केन्द्र) र नेकपा (एकीकृत समाजवादी) बिच पार्टी एकताको चर्चा चुलिएसँगै नेताहरू छलफलमा जुटेका छन् । दुई वर्ष अघि २०८० असार ४ गते माओवादी केन्द्र, नेकपा (एस), उपेन्द्र यादव नेतृत्वको जनता समाजवादी पार्टी, नेपाल र नेत्रविक्रम चन्द नेतृत्वको नेपाल कम्युनिस्ट पार्टी गरी चार दलले समाजवादी मोर्चाको घोषणा गरेका थिए । उक्त मोर्चाले चार घटकबिचको एकता प्रक्रिया अगाडि बढाउने विषयमा निरन्तर छलफल गर्दै आएको छ ।  माओवादी केन्द्रका नेता देव गुरुङका अनुसार पछिल्लो समय समाजवादी मोर्चामा रहेका चार घटकबिच प्राथमिकताका साथ एकताको पहल गर्ने गरी संवाद अघि बढेको थियो । नेता गुरुङले भन्नुभयो, “चारवटै घटकको बिचमा संवाद सुरु पनि भएको हो । बिचमा विप्लवजीले नेतृत्व गर्नुभएको पार्टीको सन्दर्भमा अलिकति पर्खौं, हतारो नगरौं भन्ने एक प्रकारको उहाँहरूको कुराकानी भयो  ।”  नेत्रविक्रम चन्द ‘विप्लव’ नेतृत्वको दलबाहेक अरू घटकका बिचमा एकताका लागि सैद्धान्तिक रूपमा तयारी अवस्थामै रहेको उहाँको भनाइ छ ।उहाँले समाजवादी मोर्चामा रहेका अरू तीन घटकबिच एकताका लागि सैद्धान्तिक तयारी भए पनि व्यावहारिक तयारीको पाटो भने अझै बाँकी रहेको बताउनु भयो । उहाँले भन्नुभयो, “व्यावहारिक रूपमा जति तयारीमा लाग्नुपर्ने हो, त्यो पाटो भने अझै पनि बाँकी छ । यो चाहिँ फाइनल भएको छैन । तर सामान्यतया, अलि छिट्टै अगाडि बढ्नुपर्छ, टुङ्गोमा पुग्ने गरी प्रयास र पहल चाहिँ सुरु गर्नुपर्छ भन्ने प्रकारको कुराको मुख्य अन्डरस्ट्यान्डिङ चाहिँ भएको छ ।”     पूर्व प्रधानमन्त्री समेत रहनुभएका नेकपा (एकीकृत समाजवादी) का सम्मानित नेता झलनाथ खनाल भने बृहत्तर वामपन्थी एकताको पक्षमा रहेको बताउनुहुन्छ । नेता खनालले भन्नुभयो, “म वामपन्थीहरूको बिचमा बृहत् एकताको पक्षमा छु । अहिले हामी यो पार्टीलाई अगाडि बढाउने सिलसिलामा मुलुक जुन खालको परिस्थितिबाट अगाडि बढ्दैछ नि, यो परिस्थितिमा सबैभन्दा पहिले हाम्रो पार्टीले चार वर्षको अनुभवको समीक्षा गर्न जरुरी छ ।”उहाँले पार्टीमा भएको विद्रोहका विस्तृत समीक्षा गर्दै पुनर्गठन एवम् रूपान्तरण गर्नुपर्नेमा जोड दिनुभयो । यस पश्चात् पार्टी एकीकरणको दिशामा अघि बढ्नुपर्ने उहाँको राय छ ।“पार्टी विद्रोहपछि हाम्रो यात्रा कसरी अगाडि बढ्यो ? हामी ठीक बाटोमा हिंड्यौं या बेठीक । हाम्रा उपलब्धिहरू के भए, हाम्रा कमजोरीहरू के भए । यो कुरालाई पहिले समीक्षा गर्न जरुरी छ । त्यो समीक्षाको साथ साथमा हाम्रो पार्टीलाई अहिलेको परिस्थितिको माग अनुरूप पुनर्गठन र रूपान्तरण गर्न जरुरी छ”, उहाँले भन्नुभयो, “त्यसपछि मात्रै एकीकरणको दिशातर्फ सोच्नु राम्रो हुन्छ । तर, यी सबै कुरा नगरिकन गरिने एकताले सबैलाई एउटा गञ्जागोलभित्र फसाइदिने खतरा हुन्छ ।”उहाँले एकतामा आउन चाहने सबै वामपन्थीबिचमा बृहत्तर समझदारी र एकता निर्माण गर्नु आजको आवश्यकता रहेको विचार राख्नुभयो । जेनजी आन्दोलन र बदलिँदो अवस्थामाओवादी नेता देव गुरुङ जेनजी आन्दोलनले कम्युनिस्ट एकताको आवश्यकता दर्शाएको तथा यसका लागि ग्राउन्ड रियालिटी तयार गरेको धारणा राख्नुहुन्छ । यद्यपि यसलाई दलहरूले कतिको आत्मसात् गरेर जान सक्छन् या सक्दैनन् भन्ने विषय चेतनाको विकासको आधारमा हुने उहाँको भनाइ छ । उहाँले भन्नुभयो, “जेनजी आन्दोलनले कम्युनिस्टको एकताको आवश्यकतालाई दर्शाएको चाहिँ छ । अब एकता नभई हुँदैन भन्ने त्यो स्थिति पैदा गराएको छ । अब्जेक्टिभ रूपमा त्यो कुरा पैदा गराएको छ । त्यो कुरालाई हामीले कति सब्जेक्टिभ रूपले आत्मसात् गर्न सक्छौं या सक्दैनौं भन्ने कुरा हो । ग्राउन्ड रियालिटी तयार भएर मात्रै त पुग्दैन त । आफ्नो चेतनाको हिसाबले पनि त्यो तयारी हुनुपर्दछ ।”त्यसो त, माओवादी केन्द्र र नेकपा एसबिचको एकताको विषय लामो समयदेखि उठे पनि व्यावहारिक रूपमा कार्यान्वयन किन नभएको हो भन्ने जिज्ञासामा नेता गुरुङले समान विचारको आधारमा कम्युनिस्ट पार्टी एकीकरण हुने भए पनि  समय–समयमा उठ्ने फरक विचारका कारण केही विलम्ब भएको बताउनु भयो । उहाँले भन्नुभयो, “हामी मार्क्सवादमा विश्वास गर्ने भएको हुनाले मार्क्सवादले के भन्छ भने हरेक वस्तुमा नेगेटिभ र पोजेटिभ गुण छ । सोचमा पनि एकता गर्नुपर्छ भन्ने पनि र एकता गर्नुहुन्न भन्ने पनि छ । एकता गर्न सकिन्छ भनेरै सबै घटकका बिचमा सैद्धान्तिक स्तरमा नीतिगत निर्णय त गरे । प्राथमिक रूपमा निर्णय गर्ने प्रक्रियामा त कसैले के, कसैले के भनिरहेकै हुन्छन् । त्यसकारण त्यस्तो किसिमको विलम्बबाहेक  केही पनि देखिँदैन ।”यसैगरी, एसका नेता खनालले सबै वामपन्थीहरूले समाजवादी कार्यक्रम लिइनसकेको अवस्थामा समाजवादी मोर्चा बनेको जसकारण, यसले सफलता हासिल गर्न नसकेको धारणा राख्नुभयो । उहाँले भन्नुभयो, “सबै वामपन्थीहरूले समाजवादी कार्यक्रम लिइसकेकै छैन । ज–जसले कार्यक्रम लिइसकेका छन्, उनीहरूले मात्रै समाजवादी मोर्चाको कुरा गर्न सुहाउँछ र उपयुक्त पनि हुन्छ । समाजवादी मोर्चा बनाउने परिपक्व परिस्थिति तयार भएको थिएन । त्यस्तो अवस्थामा भनिएको हुनाले त्यो सफल पनि भएन ।”समाजवादी मोर्चामा रहेको नेत्रविक्रम चन्द 'विप्लव' नेतृत्वको कम्युनिस्ट पार्टी, नेपाल नामक दल बुधबार निर्वाचन आयोगमा दर्ता भएको छ । कम्युनिस्ट पार्टी, नेपालको पछिल्लो केन्द्रीय समितिको बैठकले वामपन्थी शक्तिबिचको एकतामा जोड दिए पनि सत्तामा पुगेका पुराना कम्युनिस्ट पार्टीहरूबाट परिवर्तन नहुने र जेनजीसहितको पुनर्गठन आवश्यकता रहेको निष्कर्ष निकालेको थियो ।",
      "link": "https://gorkhapatraonline.com/news/177347",
      "image": "https://gorkhapatraonline.com/storage/media/312785/conversions/553799862_1309507890493143_5299461406344929675_n-original-thumb.jpg"
    },
    {
      "slug": "177463",
      "title": "‘मोन्था’ चक्रवात : वर्षाका कारण तापक्रम घट्दै",
      "timestamp": 1761782400000,
      "source": "gp",
      "content": "‘मोन्था’ चक्रवातले बिहीबार बिहानदेखि देशका अधिकांश भागमा वर्षा हुँदा तापक्रम घटेको छ । जल तथा मौसम पूर्वानुमान महाशाखाले आज देशका सबैजसो शहरमा पानी पर्ने देखिएको जनाएको । जसका कारण काठमाडौँ उपत्यकासहित धनगढीको तापक्रम घटेको छ ।",
      "longContent": "काठमाडौँ, कात्तिक १३ गते । ‘मोन्था’ चक्रवातले बिहीबार बिहानदेखि देशका अधिकांश भागमा वर्षा हुँदा तापक्रम घटेको छ । जल तथा मौसम पूर्वानुमान महाशाखाले आज देशका सबैजसो शहरमा पानी पर्ने देखिएको जनाएको । जसका कारण काठमाडौँ उपत्यकासहित धनगढीको तापक्रम घटेको छ । महाशाखाले जारी गरेको विवरणमा आज सबैभन्दा बढी तापक्रम धनगढीमा (३१ डिग्रीसम्म) पुग्न सक्छ भने सबैभन्दा कम राति जोमसोममा (एक डिग्रीसम्म) पुग्ने देखिन्छ ।यसैगरी, आज डडेलधुरामा तापक्रम २२, दिपायलमा २९, वीरेन्द्रनगरमा २५, नेपालगञ्जमा ३०,  जुम्लामा २०, पोखरामा २४ र भैरहवामा २९ डिग्रीसम्म पुग्ने उल्लेख छ । त्यस्तै, सिमरामा २८, काठमाडौँमा २१, ओखलढुङ्गामा १९, धनकुटामा २२, विराटनगरमा २८, धरानमा २७, जनकपुरमा २८, जिरीमा १९ र ताप्लेजुङमा २१ डिग्री तापक्रम रहने महाशाखाले जनाएको छ । यसैगरी, ‘मोन्था’ चक्रवातले शनिबार बिहानसम्म देशका अधिकांश भागमा वर्षा हुने जनाएको छ । कर्णाली र सुदूरपश्चिम प्रदेशमा छिटपुट, अन्य प्रदेशमा  मध्यम वर्षा हुने तथा शनिबार बिहानदेखि मात्र मौसम सुधार आउने जल तथा मौसम विज्ञान विभागका प्रवक्ता विभूति पोखरेलले बताउनुभयो । आगामी २४ घण्टा काठमाडौँ उपत्यकाका साथै आसपासका क्षेत्रमा वर्षा हुने जानकारी दिँदै उहाँले सबै स्थानमा निरन्तर वर्षा भने नहुने बताउनुभयो । आगामी २४ घण्टामा कोशी, बागमती, गण्डकी र कर्णाली प्रदेशका उच्च पहाडी तथा हिमाली भेगमा भारी हिमपातको सम्भावना रहेको प्रवक्ता पोखरेलले जानकारी दिनुभयो ।",
      "link": "https://gorkhapatraonline.com/news/177463",
      "image": "https://gorkhapatraonline.com/storage/media/312802/conversions/day_2_1761740567650-original-thumb.jpg"
    },
    {
      "slug": "177442",
      "title": "डेडिकेटेड लाइन महसुल विवाद : पश्चिम नवलपरासीका चार उद्योगको अवस्था फरक",
      "timestamp": 1761782400000,
      "source": "gp",
      "content": "देशभरि डेडिकेटेड विद्युत महसुल नतिर्ने उद्योगहरूको लाइन काट्ने र उद्योगको साँचो बुझाउनेसम्मका कारबाहीहरू भइरहँदा पश्चिम नवलपरासीमा रहेका चारवटा बक्यौतादार उद्योगहरू भने फरक अवस्थामा देखिएका छन् ।",
      "longContent": "पुरुषोत्तम सुबेदीपश्चिम नवलपरासी, कात्तिक १३ गते । देशभरि डेडिकेटेड विद्युत महसुल नतिर्ने उद्योगहरूको लाइन काट्ने र उद्योगको साँचो बुझाउनेसम्मका कारबाहीहरू भइरहँदा पश्चिम नवलपरासीमा रहेका चारवटा बक्यौतादार उद्योगहरू भने फरक अवस्थामा देखिएका छन् । परासी विद्युत वितरण केन्द्रका अनुसार, ती चारमध्ये दुई उद्योगले किस्ताबन्दीमा महसुल तिर्न थालेका छन् भने बाँकी दुई उद्योगको हकमा एउटाको जग्गा रोक्का र अर्कोको मुद्दा विचाराधीन अवस्थामा छ ।किस्ताबन्दीमा तिर्ने दुई उद्योग सुरक्षितकरोडौँ रुपियाँ महसुल बाँकी रहे पनि सर्वोत्तम सिमेन्ट उद्योग प्रालि र लक्ष्मी स्टिल प्रालिले किस्ताबन्दीमा रकम तिर्न थालेकाले उनीहरूको लाइन भने काटिएको छैन । वितरण केन्द्रका अनुसार, यी दुवै उद्योगले क्रमशः महसुल तिर्न थालेकाले उनीहरूको विद्युत आपूर्ति नियमित छ ।बुटवल सिमेन्टको जग्गा रोक्काबुटवल सिमेन्ट प्रालि : यसको बक्यौता रकम १७ करोड १६ लाख २३ हजार नौ सय १८ रुपियाँ रहेको छ । यो उद्योगको लाइन पहिला नै काटिसकिएको छ । उद्योग नै बन्द गरेर सामग्री अन्यत्र सार्न थालेपछि प्राधिकरणले उद्योग सञ्चालक महाविर गोयलको नाममा रहेको करिब ८ बिघा जग्गा रोक्का गर्न मालपोत कार्यालयलाई पत्राचार गरिसकेको छ । वितरण केन्द्रले असुलीका लागि आवश्यक कानुनी कारबाही गर्न प्राधिकरणको कानुन महाशाखालाई समेत पत्राचार गरेको जनाएको छ ।सिद्धिलक्ष्मी विचाराधीनसिद्धिलक्ष्मी स्टील प्रालि : यसको पुरानो बक्यौता तीन करोड सात लाख ९८ हजार चार सय ५५ रुपियाँ रहेको थियो । तर यो रकम लोडसेडिङ मुक्त घोषणा भइसकेपछिको भएकाले सरकारले ‘तिर्न नपर्ने’ गरी निर्णय गरेका आधारमा यसको अवस्था विचाराधीन रहेको बताइएको छ ।परासी क्षेत्रमा विद्युत आपूर्तिको स्वर्णिम अवसरडेडिकेटेड महसुल असुलीमा कडाइ गरिरहेको परासी विद्युत वितरण केन्द्रले आफ्ना ग्राहकलाई पूर्ण भोल्टेज क्षमताको विद्युत आपूर्ति सुनिश्चित गर्न ठुलो सञ्जाल विस्तारको काम गरिरहेको छ ।बहुविकल्पको व्यवस्था : वितरण केन्द्रले पाँचवटा सब–स्टेसनबाट विद्युत आपूर्ति सञ्जाल जोड्ने काम गरिरहेको छ । हालसम्म तीनवटा स्टेसनसँग सञ्जाल जोडिसकिएको छ भने हुकई सब–स्टेसन निर्माणाधीन छ ।बढ्दो माग : केन्द्रले हाल घरेलु ग्राहकलाई दैनिक १०–१२ मेगावाट र उद्योगहरूलाई ६०–७० मेगावाट गरी कुल ८० देखि ९० मेगावाट विद्युत वितरण गरिरहेको छ ।स्वर्णिम जिल्लाको रूपमा विकास : बुटवल, न्यु बुटवल, ज्यामिरे र गण्डक प्रसारण लाइनसँग सञ्जाल जोडिएको तथा पूर्वी क्षेत्रबाट पनि जोडिने क्रममा रहेकाले नवलपरासी (पश्चिम) लाई विद्युत आपूर्तिका लागि नेपालकै स्वर्णिम जिल्लाको रूपमा लिइएको छ । यस क्षेत्रमा उद्योगहरू थपिने क्रम पनि बढिरहेको छ ।",
      "link": "https://gorkhapatraonline.com/news/177442",
      "image": "https://gorkhapatraonline.com/storage/media/312703/conversions/Sarbottam-Cement-Industry-original-thumb.jpg"
    },
    {
      "slug": "177411",
      "title": "प्राधिकरण र उद्यमी टसमस नहुँदा उद्योग ठप्प",
      "timestamp": 1761782400000,
      "source": "gp",
      "content": "बर्सौंदेखि विवादको विषय बन्दै आएको डेडिकेटेड र ट्रङ्क लाइन विद्युत् प्रयोग गरेबापतको प्रिमियम महसुल विवादले समयमै निकास नपाउँदा अहिले करिब दुई दर्जन उद्योग बन्द छन् । नेपाल विद्युत् प्राधिकरणले आफ्नो महसुल सङ्कलन विनियमावली अनुसार बक्यौता रकम भुक्तान नभएको भन्दै पछिल्लो पटक २५ उद्योगको लाइन काटेको छ ।   प्राधिकरणले गत असोज १२ गते सार्वजनिक सूचना जारी गर्दै बक्यौता रकम २८ किस्तामा भुक्तान गर्न पाउने सुविधा दिँदै रकम भुक्तानी गर्न सूचित गरेको थियो । सोबमोजिम सम्बधित उद्योगलाई सूचित पनि गरेको थियो ।",
      "longContent": "काठमाडौँ, कात्तिक १३ गते । बर्सौंदेखि विवादको विषय बन्दै आएको डेडिकेटेड र ट्रङ्क लाइन विद्युत् प्रयोग गरेबापतको प्रिमियम महसुल विवादले समयमै निकास नपाउँदा अहिले करिब दुई दर्जन उद्योग बन्द छन् । नेपाल विद्युत् प्राधिकरणले आफ्नो महसुल सङ्कलन विनियमावली अनुसार बक्यौता रकम भुक्तान नभएको भन्दै पछिल्लो पटक २५ उद्योगको लाइन काटेको छ । प्राधिकरणले गत असोज १२ गते सार्वजनिक सूचना जारी गर्दै बक्यौता रकम २८ किस्तामा भुक्तान गर्न पाउने सुविधा दिँदै रकम भुक्तानी गर्न सूचित गरेको थियो । सोबमोजिम सम्बधित उद्योगलाई सूचित पनि गरेको थियो । सूचनालाई अटेर गरी भुक्तान नगरेकाले प्राधिकरणले ती उद्योगमा विद्युत् लाइन काटिदिएको नेपाल विद्युत् प्राधिकरणका कार्यकारी निर्देशक मनोज सिलवाल बताउनुहुन्छ ।केहीले तिर्न थाले, केही अडानमैसुरुमा प्राधिकरणलाई बक्यौता नतिर्ने ५८ वटा उद्योग थिए  तर बर्सौंदेखि चल्दै आएको विवादबिच करिब दुई दर्जन उद्योगले विभिन्न चरणमा यो रकम भुक्तान गरिसकेको प्राधिकरणको तथ्याङ्कले देखाउँछ । गत असोजको सूचनापछि पनि १३ उद्योगले नियमित किस्ता तिरेको प्राधिकरण प्रवक्ता राजन ढकाल बताउनुहुन्छ । छ वटा उद्योगले भने अदालबाट अन्तरिम आदेश लिएका कारण विद्युत् काटिएको छैन । यस अनुसार अहिले २५ उद्योगमा यो विवाद बढी केन्द्रित छ । यस्ता उद्योगको बक्यौता पाँच अर्ब ४८ करोड रुपियाँ रहेको र तीमध्ये पनि छ वटा उद्योगको मात्रै चार अर्ब २० करोड रुपियाँ बक्यौता रहेको कार्यकारी निर्देशक सिलवाल बताउनुहुन्छ ।करिब एक सातादेखि विद्युत् आपूर्ति बन्द हुँदा यसको प्रत्यक्ष असर औद्योगिक उत्पादन, रोजगारी र निर्यातमा पनि परेको छ । अहिले लाइन काटिएका उद्योगमा मात्र करिब १५ हजार कामदारको रोजगारी प्रभावित भएको दाबी उद्योगीको छ ।सिमेन्ट, डन्डी, कागज धागो जस्ता उद्योग बन्दले उनीहरूको उत्पादन पूर्णतया बन्द छ । यी सामग्री निर्यात हुने गरेका छन् । केहीले डिजल प्लान्ट, सोलार जस्ता विकल्पबाट उद्योग आंशिक सञ्चालन गरेका छन् ।विगतका विफल प्रयास समस्या समाधानका लागि भन्दै विगतमा राज्यस्तरमै गरिएका विभिन्न खाले प्रयासले पनि निकास नदिँदा अहिले विद्युत् काट्नुपर्ने बाध्यतामा प्राधिकरण पुगेको हो । महसुलसम्बन्धी विवाद समाधान गर्ने भन्दै पूर्वऊर्जा जलस्रोत तथा सिँचाइमन्त्री दीपक खड्काले प्राधिकरणको विनियम अनुसार महसुल पुनरवलोकन समिति गठन गर्नुभएको थियो । त्यसअघि प्रतिनिधि सभाको सार्वजनिक लेखा समितिले पनि धेरै समय यसमा खर्चियो । उद्योगीले माग गरे अनुसार नेपाल विद्युत् प्राधिकरणबाट टिओडी मिटरको तथ्याङ्कलगायत अन्य कागजात झिकायो तर तत्कालीन कार्यकारी निर्देशक कुलमान घिसिङको बर्खास्तीसँगै यो अध्ययनको काम पनि निष्कर्षमा पुगेन । विद्युत् नियमन आयोगले पनि उपभोक्ताको गुनासो सुनुवाइ गर्ने भन्दै काटिएका उद्योगका विद्युत् जोडेर अन्य प्रक्रिया अवलम्बन गर्न निर्देशन दिएको थियो । यसपछि गठन गरिएको पुनरवलोकन समिति भने आवेदन गर्ने हदम्याद र अदातलमा पुगेर विपक्षी हैसियत बनाएको निकायले न्यायिक निरूपणको प्रयास गर्ने आँट गरेन । समाधानको विकल्पउद्योगीको माग लोडसेडिङका समयमा भएको अतिरिक्त विद्युत् खपतको प्रमाण दिनु पर्छ भन्ने छ । प्राधिकरणको भनाइ अनुसार उद्योगमा पठाइएका बिल नै प्रमाणित र आधिकारिक हुन् । त्यसकै आधारमा बक्यौता भुक्तान हुनु पर्छ । विवादमा हालसम्म निरूपण हुन नसकेको कुरा पनि यही हो । अहिलेको अवस्थामा नयाँ सिराबाट समाधान खोज्नुपर्ने विद्युत् नियमन आयोगका अध्यक्ष डा. रामप्रसाद धिताल बताउनुहुन्छ । नेपाल विद्युत् प्राधिकरण विद्युत् बिक्री गर्ने र त्यसको बिल जारी गर्ने आधिकारिक निकाय भएकाले सोही आधारमा अहिले निकास खोज्नुपर्ने उहाँको सुझाव छ । “आधिकारिक निकायले जारी गरेको बिल अन्यथा प्रमाणित नभएसम्म त आधिकारिक र प्रमाणिक मान्नु पर्छ, त्यसलाई अन्यथा प्रमाणित गर्ने त्योभन्दा माथिको विद्युत् नियमन आयोग वा अदालतले हो,” धितालले भन्नुभयो, “न्यायिक निरूपणले त्यो बिल अनुचित ठहर गरे प्राधिकरणले फिर्ता या नियमित बिलमा समायोजन गरिदिन सक्ने उपाय छ ।”प्राधिकरणका कार्यकारी निर्देशक सिलवाल कानुनसम्मत निर्णय स्वीकार गर्नु प्राधिकरणको दायित्व हुने बताउनुहुन्छ । “हामी कुनै उद्योगीले प्रिमियम बक्यौताको पहिलो किस्ता तिर्नुहुन्छ भने तुरुन्तै विद्युत् जडान गर्छौं,” उहाँले भन्नुभयो, “पछि कुनै आधिकारिक निकायले दिने निर्णय त प्राधिकरणले नमान्ने भन्ने हुँदैन ।” विगतमा तीन चरणको भनिएको प्रिमियम महसुल मन्त्रीपरिषद्ले निर्णय गरे अनुसार नै अहिले बिचको अवधि (२०७२ माघदेखि २०७५ वैसाखसम्म) को मात्र बिल पठाइएको उहाँले स्पष्ट पार्नुभयो । अदालतले पनि यो रकम नउठाउनु भनेर कहीँ नभनेको उहाँको भनाइ छ । यो उपायमा उद्योगीहरू भने सहमत छैनन् । रिलायन्स स्पिनिङ मिल्सका निर्देशक शशिकान्त अग्रवाल प्राधिकरणले आफूलाई बिल नभई रकम उल्लेख गरेर ठाडो चिठी मात्र पठाएको दाबी गर्नुहुन्छ । “एक किस्ता तिरेर पछि समाधान खोजौँ भन्ने उपायमा हामी आश्वस्त छैनौँ,” उहाँले भन्नुभयो, “प्राधिकरणले आह्वान गरेर हामी पुनरवलोकनका लागि पाँच प्रतिशत रकम धरौटी राखेर पुगेकै हो, त्यो प्रक्रिया खारेज गर्नु गलत छ ।” उद्योगीहरूले नियमित बिल तिरिरहेको र प्रमाणित बिल पाए आफूहरू तिर्न तयार रहेको उहाँले बताउनुभयो ।",
      "link": "https://gorkhapatraonline.com/news/177411",
      "image": "https://gorkhapatraonline.com/storage/media/312670/conversions/uuu-original-thumb.jpg"
    },
    {
      "slug": "177410",
      "title": "आन्दोलन बढाउँदै नर्सिङ सङ्घ",
      "timestamp": 1761782400000,
      "source": "gp",
      "content": "आन्दोलनरत नर्सले बुधबार दुई घण्टा आकस्मिकबाहेकका सम्पूर्ण स्वास्थ्य सेवा बन्द गरेका छन् । देशभरका नर्स पारिश्रमिक वृद्धिको माग गर्दै आन्दोलनरत छन् ।   माग सम्बोधन नभए बिहीबारदेखि आन्दोलन थप सशक्त बनाउने उनीहरूले बताएका छन् । यद्यपि स्वास्थ्य तथा जनसङ्ख्यामन्त्री डा. सुधा शर्मा गौतमले गोरखापत्रसँगको कुराकानीमा नर्सको आन्दोलन एक/दुई दिनभित्र समाधान भइसक्ने जानकारी गराउनुभयो । “सम्भवतः बिहीबारसम्ममा निष्कर्षमा पुग्न सकिन्छ,” मन्त्री शर्माले भन्नुभयो, “सबै पक्षको छलफलपछि एउटा विन्दुमा पुगिसकेका छौँ ।”",
      "longContent": "काठमाडौँ, कात्तिक १३ गते । आन्दोलनरत नर्सले बुधबार दुई घण्टा आकस्मिकबाहेकका सम्पूर्ण स्वास्थ्य सेवा बन्द गरेका छन् । देशभरका नर्स पारिश्रमिक वृद्धिको माग गर्दै आन्दोलनरत छन् । माग सम्बोधन नभए बिहीबारदेखि आन्दोलन थप सशक्त बनाउने उनीहरूले बताएका छन् । यद्यपि स्वास्थ्य तथा जनसङ्ख्यामन्त्री डा. सुधा शर्मा गौतमले गोरखापत्रसँगको कुराकानीमा नर्सको आन्दोलन एक/दुई दिनभित्र समाधान भइसक्ने जानकारी गराउनुभयो । “सम्भवतः बिहीबारसम्ममा निष्कर्षमा पुग्न सकिन्छ,” मन्त्री शर्माले भन्नुभयो, “सबै पक्षको छलफलपछि एउटा विन्दुमा पुगिसकेका छौँ ।”उहाँले नर्सका जायज माग पूरा गराउन आफू प्रतिबद्ध रहेको जानकारी गराउनुभयो । मन्त्री शर्माले नेपालमा अत्यन्त कम पारिश्रमिकमा काम गर्नुपरेको यथार्थ दृष्टिगत गर्दै तलब बढाउन सकिने बताउनुभयो । कतिपय अस्पतालले नर्सको तलब सरकारीसरह पुर्‍याइसकेका छन् । ग्रान्डी, नर्भिकजस्ता अस्पतालले सरकारीसरह पारिश्रमिक पुर्‍याएका छन् । नेपाल नर्सिङ सङ्घकी अध्यक्ष प्राध्यापक चन्द्रकला शर्माले नर्सको आन्दोलन नरोकिने जानकारी दिँदै सरकार, निजी मेडिकल कलेज र निजी अस्पतालसँगको छलफल सकारात्मक रहेको बताउनुभयो । पारिश्रमिक वृद्धि नगरी आन्दोलन नरोक्ने उहाँको भनाइ छ ।बुधबारबाट सरकारी अस्पतालका नर्ससमेत आन्दोलनमा उत्रिएका छन् । स्वास्थ्य तथा जनसङ्ख्या मन्त्रालयका सचिव डा. विकास देवकोटाले नर्सका मागमा एउटा विन्दुमा पुगिसकेको जानकारी दिँदै बिहीबारसम्ममा टुङ्गो लगाइने बताउनुभयो । निजी अस्पतालको संस्था अफिनका अध्यक्ष डा. पदम खड्काले अस्पतालको वर्गीकरण गरेर तलब तोकिनुपर्ने जानकारी दिनुभयो । उहाँले सबै अस्पताललाई एउटै डालोभित्र हालेर हेर्न नहुने भन्दै काठमाडौँका चलेका अस्पताल र उपत्यकाबाहिरका अस्पताल तुलना गर्न नसकिने बताउनुभयो । यसैबिच निजी स्वास्थ्य संस्थामा कार्यरत नर्स तथा स्वास्थ्यकर्मीले उठाएका मागको समर्थनमा स्वास्थ्य क्षेत्रका ट्रेड युनियन र पेसागत सङ्घ संस्थाको संयुक्त सञ्जालले ऐक्यबद्धता जनाएको छ । नेपाल चिकित्सक सङ्घका अध्यक्ष डा. अनिलविक्रम कार्कीले स्वास्थ्यकर्मीको सेवा सुविधा, तलबभत्ता, सुरक्षालगायत उपभोक्ता संरक्षण ऐनसम्बन्धी विषयमा छलफल भएको जानकारी दिँदै नेपाल नर्सिङ सङ्घले उठाएको १५ बुँदे माग तथा निजी र सरकारी क्षेत्रमा कार्यरत स्वास्थ्यकर्मीको तलब तथा सेवा सुविधामा एकरूपता कायम गराउने लक्ष्यसाथ बैठक भएको बताउनुभयो ।",
      "link": "https://gorkhapatraonline.com/news/177410",
      "image": "https://gorkhapatraonline.com/storage/media/312669/conversions/Nurse-Strike-original-thumb.jpg"
    },
    {
      "slug": "177408",
      "title": "हिमाली भेगमा अलपत्र दुई हजार पर्यटकको उद्धार",
      "timestamp": 1761782400000,
      "source": "gp",
      "content": "वर्षा र हिमपातका कारण देशका हिमाली भेगमा अलपत्र परेका करिब दुई हजार आन्तरिक तथा विदेशी पर्यटकको उद्धार गरिएको छ ।   पदयात्राको मुख्य सिजनमै भएको भारी हिमपातका कारण मनाङ, मुस्ताङ, म्याग्दी र गोरखाका उच्च हिमाली क्षेत्रका विभिन्न स्थानमा अलपत्र परेका स्थानीय, आन्तरिक र बाह्य पर्यटक गरी बुधबारसम्म एक हजार पाँच सय जना स्थानीय र आन्तरिक पर्यटक तथा दुई सयभन्दा बढी विदेशी पर्यटकको सुरक्षित उद्धार गरिएको हो । हिउँमा फसेका केही पर्यटकको उद्धार जारी छ ।",
      "longContent": "काठमाडौँ, कात्तिक १३ गते । वर्षा र हिमपातका कारण देशका हिमाली भेगमा अलपत्र परेका करिब दुई हजार आन्तरिक तथा विदेशी पर्यटकको उद्धार गरिएको छ । पदयात्राको मुख्य सिजनमै भएको भारी हिमपातका कारण मनाङ, मुस्ताङ, म्याग्दी र गोरखाका उच्च हिमाली क्षेत्रका विभिन्न स्थानमा अलपत्र परेका स्थानीय, आन्तरिक र बाह्य पर्यटक गरी बुधबारसम्म एक हजार पाँच सय जना स्थानीय र आन्तरिक पर्यटक तथा दुई सयभन्दा बढी विदेशी पर्यटकको सुरक्षित उद्धार गरिएको हो । हिउँमा फसेका केही पर्यटकको उद्धार जारी छ । मनसुनजन्य विपत्का बेला राज्य संयन्त्र तत्काल उद्धार कार्यमा खटिँदा मनाङबाट सबैभन्दा बढी पर्यटकको उद्धार गरिएको छ । मनाङका प्रमुख जिल्ला अधिकारी नवराज पौड्यालका अनुसार बुधबारसम्म मनाङका तिलिचो, खाङ्गसार, पिसाङ्ग, उपल्लो मनाङलगायत क्षेत्रमा अलपत्र परेका सबै पर्यटकको उद्धार सम्पन्न भएको छ ।उहाँले भन्नुभयो, “तिलिचो, उपल्लो मनाङलगायत ठाउँमा उद्धारको पर्खाइमा रहेका एक हजार पाँच सयभन्दा बढी आन्तरिक र बाह्य पर्यटकको उद्धार गरिएको छ । उपल्लो क्षेत्रका हरेक होटलमा सोधपुछ र चेकजाँच गरेर पर्यटकको उद्धार गरिएको हो । अहिले उपल्लो क्षेत्रमा आफ्नै खुसीले बसेका केही पर्यटक र स्थानीयबाहेक अरू सबैको उद्धार गरिएको छ । उद्धार गरिएका पर्यटक बुधबार चामे, बेँसीसहरलगायत गन्तव्यमा पुगिसकेका छन् ।” हिमपातका कारण बाटो अवरुद्ध भएपछि जिल्लामा सवारीको समेत अभाव भएको जनाउँदै उहाँले मनाङबाट सकुशल पर्यटकलाई १५ वटा जिप र दुई वटा बसबाट गन्तव्यतर्फ पठाइएको उहाँले जानकारी दिनुभयो । मनाङस्थित नेपाली सेनाको नयाँ भैरवीदल गुल्म, सशस्त्र प्रहरी र स्थानीयवासीको सहयोगमा उद्धार सफल भएको उहाँले बताउनुभयो ।उद्धारमा संयुक्त टोलीहिमपातका कारण म्याग्दीको धौलागिरि सर्किट हुँदै मुस्ताङ जाँदै गरेका पर्यटकको उद्धारका लागि नेपाली सेना, सशस्त्र प्रहरी र नेपाल प्रहरीको संयुक्त टोली परिचालन गरिएको छ ।नेपाली सेनाका प्रवक्ता राजाराम बस्नेतले धौलागिरि चक्रीय पदमार्गको हिँड्न भ्यालीमा रोकिएका तीन जना विदेशी र १२ जना नेपाली नागरिकको उद्धारका लागि टोली परिचालन गरिएको जानकारी दिनुभयो । उहाँले भन्नुभयो, “हिमपातका कारण बाटो बन्द भएपछि हिँड्न भ्यालीमा अलपत्र १५ जनाको उद्धार सुरु भएको छ । उद्धारको पर्खाइमा रहेका सबै पर्यटक सकुशल छन् । उहाँहरूको उद्धारमा खटिएको टोलीले मुस्ताङको लेकखर्कमा अलपत्र अवस्थामा भेटिएका सात जना जापानी र पाँच जना नेपालीको पनि उद्धार गरेको छ ।”म्याग्दीको धवलागिरि गाउँपालिका–४, मुदीको इटाली आधार शिविर भएर मुस्ताङको घरपझोङ गाउँपालिका–२, मार्फा जाने क्रममा सोमबार रातिदेखि भएको निरन्तर हिमपातले पदमार्ग पुरिएपछि १२ जना नेपाली र तीन जना बेलायती पर्यटक सो भ्यालीमा रोकिएका हुन् । सेनाले उनीहरूको बिहीबार उद्धार गर्ने तयारी गरेको छ ।२५० भन्दा बढीको स्वास्थ्य परीक्षणसशस्त्र प्रहरी बल नेपाल नं. ३३ गुल्म मुस्ताङले २५० जनाको निःशुल्क स्वास्थ्य परीक्षण गरेको छ, जसमा ९० जना महिला र ६० जना पुरुषको अक्सिजन लेभल र ६० जना महिला र ४० जना पुरुषको रक्तचाप परीक्षण गरिएको सशस्त्र प्रहरी बलका सहप्रवक्ता शैलेन्द्र थापाले जानकारी दिनुभयो । स्वास्थ्य परीक्षण गरिएकाहरूमा रिँगटा लाग्ने, टाउको दुख्ने, वाकवाकी लाग्ने तथा श्वासप्रश्वासलगायतका समस्या देखिएको थियो । उनीहरूको समस्या पहिचान गरी सामान्य प्राथमिक उपचारसमेत गरिएको सशस्त्र प्रहरीले जनाएको छ ।उत्तरी गोरखामा उद्धार समस्या उत्तरी गोरखा र चीनको सिमानामा रहेको पाङबारी हिमाल आरोहणका क्रममा तीन जना इटालेली नागरिक र तीन जना नेपाली पर्वतारोहीलाई उद्धार गर्न कठिन भएको छ । पर्वतरोहणका लागि गएको छ जनाको टोलीसँग सोमबार बेलुकादेखि सम्पर्क हुन नसकेपछि उद्धार गर्न कठिन भएको जिल्ला प्रशासन कार्यालय गोरखाले जनाएको छ । सम्पर्कविहीन भएका टोली ११ दिनअघि पातबारी हिमालको आधार शिविरतर्फ प्रस्थान गरेको गोरखाका प्रमुख जिल्ला अधिकारी रामुराज कडरियाले जानकारी दिनुभयो । उहाँले भन्नुभयो, “उहाँहरू निर्धारित मितिमा आधार शिविर फर्कनुपर्नेमा हालसम्म स्याटेलाइट फोनले काम नगरेका कारण वा अन्य कारणले सम्पर्क हुन नसकेको हो । त्यसबारे बुझ्ने कोसिस भइरहेको छ ।”पर्वतारोही टोलीको उद्धारका लागि हेलिकोप्टर तयारी अवस्थामा रहे पनि मौसम खराबीका कारण उडान भर्न नसकेको उहाँले जानकारी दिनुभयो ।",
      "link": "https://gorkhapatraonline.com/news/177408",
      "image": "https://gorkhapatraonline.com/storage/media/312667/conversions/NL-Manang-1000076799-original-thumb.jpg"
    }
  ]
}