{
  "date": "2025-11-28T03:39:55.150Z",
  "news": [
    {
      "slug": "181475",
      "title": "कर्णालीमा स्याउबाट समृद्धि : स्याउ विकास बोर्ड गठनको तयारी",
      "timestamp": 1764288000000,
      "source": "gp",
      "content": "कर्णाली प्रदेश सरकारले स्याउ विकास बोर्ड गठनको तयारी थालेको छ । कर्णाली प्रदेशका साबिक कर्णालीका जिल्लामा स्याउको उत्पादन, बजारीकरणलाई बढाई स्याउबाटै समृद्धि हासिल गर्ने उद्देश्यले प्रदेश सरकारले स्याउ विकास बोर्ड गठनको तयारी थालेको हो । चालु आर्थिक वर्ष २०८२/८३ को नीति तथा कार्यक्रममै प्रदेश सरकारले बोर्ड गठन गर्ने जनाएको थियो ।",
      "longContent": "सुर्खेत समाचारदातासुर्खेत, मङ्सिर १२ गते । कर्णाली प्रदेश सरकारले स्याउ विकास बोर्ड गठनको तयारी थालेको छ । कर्णाली प्रदेशका साबिक कर्णालीका जिल्लामा स्याउको उत्पादन, बजारीकरणलाई बढाई स्याउबाटै समृद्धि हासिल गर्ने उद्देश्यले प्रदेश सरकारले स्याउ विकास बोर्ड गठनको तयारी थालेको हो । चालु आर्थिक वर्ष २०८२/८३ को नीति तथा कार्यक्रममै प्रदेश सरकारले बोर्ड गठन गर्ने जनाएको थियो । कर्णाली प्रदेशको भूमि व्यवस्था, कृषि तथा सहकारी मन्त्रालयले आगामी माघदेखि सञ्चालन हुने प्रदेश सभाको हिउँदे अधिवेशनमा पेस गर्ने गरी बोर्डको विधेयकको मसौदा तयार भइरहेको जनाएको छ । कृषिमन्त्री विनोदकुमार शाहले स्याउ विकास बोर्डको विधेयकको मसौदाको काम भइरहेको बताउनुभयो । कर्णाली प्रदेश सभाको सामाजिक विकास समितिको बैठकमा बोर्डबारे जानकारी गराउँदै उहाँले आगामी हिउँदे अधिवेशनमा पेस गर्ने गरी स्याउ विकास बोर्ड गठनको विधेयकको मसौदाको काम भइरहेको जनाउनुभयो । मन्त्री शाहले साबिक कर्णालीको जुम्ला, हुम्ला, मुगु, डोल्पा र कालीकोटमा बढी मात्रामा स्याउ उत्पादन गर्ने र त्यसको बजारीकरणसमेत गरी स्याउबाट समृद्धि खोज्ने अभियानस्वरूप स्याउ विकास बोर्ड गठन गर्ने तयारी प्रदेश सरकारले गरेको बताउनुभयो । उहाँले बोर्डको कार्यालय सबै जिल्लालाई पायक पर्ने गरी जुम्लामा राख्ने लक्ष्य रहेको जानकारीसमेत दिनुभयो । उहाँले जुम्लाका आठ वटै पालिकामा स्याउ खेती हुने र अन्य जिल्लालाई पनि पायक पर्ने भएकाले जुम्लामा बोर्डको कार्यालय स्थापना गरिने उल्लेख गर्नुभयो । यसै गरी कर्णालीमा स्याउ खेतीलाई प्रवर्धन गर्नका लागि प्रदेश सरकारले स्याउ बगैँचा घेरबारमा पनि कृषकलाई सहयोग गर्ने उहाँको भनाइ छ । कर्णालीमा तीन हजार ८० हेक्टर क्षेत्रफलमा स्याउ खेती हुने भए पनि हाल दुई हजारभन्दा बढी हेक्टरमा स्याउ खेती हुँदै आएको छ ।विशेषज्ञ नपाउँदा समिति गठन भएनयसै गरी २०७६ सालमा पास भएको कर्णाली प्रदेश प्राङ्गारिक कृषि ऐनमा गठन गर्ने भनिएको कृषि निर्देशक समितिमा विशेषज्ञ नपाउँदा हालसम्म गठन हुन सकेको छैन । मन्त्री शाहले समितिमा रहने भनिएको विशेषज्ञ कर्णालीमा नपाउँदा निर्देशक समिति गठन हुन नसकेको जानकारी दिनुभयो । उहाँले मन्त्रालयले १० वर्ष कृषि क्षेत्रमा अनुभव भएको विशेषज्ञ खोजिरहेको र नपाउँदा गठन हुन नसकेको बताउनुभयो । यस्तै समितिमा रहने एक महिलासहित दुई कृषक पनि मनोनीत हुन सकेका छैनन् । समिति नै अपूर्ण भएकाले गठन हुन नसकेको र काम पनि नभएको उहाँको भनाइ छ । यद्यपि आगामी दिनमा जति सक्यो छिटो निर्देशक समितिलाई पूर्ण गराउनेतर्फ सरकार लागेको उहाँले बताउनुभयो । सामाजिक विकास समितिका सभापति पूर्णबहादुर खत्री चालिसेले स्याउ विकास बोर्ड गठन, कृषि निर्देशक समितिवारे प्रदेश सरकारले के कति काम गरेको छ भन्नेबारे जानकारी लिन सम्बन्धित मन्त्रालयको मन्त्रीलाई समितिमा बोलाइएको जनाउनुभयो ।",
      "link": "https://gorkhapatraonline.com/news/181475",
      "image": "https://gorkhapatraonline.com/storage/media/319606/conversions/samiti-apple-board-skt-lalit-original-thumb.jpg"
    },
    {
      "slug": "181473",
      "title": "चौँरीपालनबाट आकर्षक आम्दानी",
      "timestamp": 1764288000000,
      "source": "gp",
      "content": "गोसाइँकुण्ड गाउँपालिका–६, धुन्चेका ४४ वर्षीय सेरामनुर्पु घले बर्सौंदेखि चौँरीपालन गर्दै आउनुभएको छ । हिमालको पहिचान झल्किने चौँरी घलेका लागि जीवनयापनको माध्यम मात्र बनेको छैन, व्यवसाय नै बन्न पुगेको छ ।",
      "longContent": "गङ्गाकुमारी मिजार रसुवा, मङ्सिर १२ गते । गोसाइँकुण्ड गाउँपालिका–६, धुन्चेका ४४ वर्षीय सेरामनुर्पु घले बर्सौंदेखि चौँरीपालन गर्दै आउनुभएको छ । हिमालको पहिचान झल्किने चौँरी घलेका लागि जीवनयापनको माध्यम मात्र बनेको छैन, व्यवसाय नै बन्न पुगेको छ । पारिवारिक परम्परागत पेसालाई निरन्तरता दिँदै आएका घलेले नौ वटा चौँरीबाट व्यवसाय थाल्नुभएको थियो । अहिले उहाँको गोठमा ६१ वटा चौँरी छन् । उहाँले वैशाखदेखि असोजसम्म दैनिक ३७ लिटर दुध बेच्दै आउनुभएको छ । उहाँले उत्पादन गरेको दुध दुग्ध विकास संस्थानले खरिद गर्दछ । दुध र दुग्ध पदार्थ बेचेर उहाँले वार्षिक नौ लाख रुपियाँ आम्दानी गर्दै आएको बताउनुभयो । कात्तिकदेखि चैतसम्म दुध कम हुने भएकाले त्यस समयमा घलेको घर घिउ र छुर्पीले भरिन्छ । बर्खामा चौँरी छ महिनासम्म गोसाइँकुण्ड वरपरका उच्च चौरमा बस्छन् । जाडो लागेपछि धुन्चेतर्फ झारिन्छ । साधारण लेखपढ मात्र भएका घलेले बुवाबाट सिकेको पेसालाई आफ्नै बल र निर्णयले बलियो बनाउनुभएको छ । “पहिले बुवाले गर्नुहुन्थ्यो, अहिले म समालिरहेको छु,” उहाँले भन्नुभयो, “दुःख त धेरै हुन्छ तर यसमै सम्मान छ । परिवारसँग बस्न पाउँछु, यहीँ कमाइ हुन्छ ।”‘मारमेन्दो व्यवसायी चौँरीपालन फार्म’ दर्ता गरेर औपचारिक रूपमा व्यवसायलाई अघि बढाएका घले अहिले गर्वसाथ भन्नुहुन्छ, “जहाँ गए पनि दुःख नगरी सुख पाइँदैन । पढेको भए ठुलो मान्छे हुन्थेँ होला तर नपढे पनि जीवनलाई बुझ्ने अवसर यहीँ पाएको छु । यही कमाइले नै छोरालाई राम्रो पढाइरहेको छु ।”",
      "link": "https://gorkhapatraonline.com/news/181473",
      "image": "https://gorkhapatraonline.com/storage/media/319604/conversions/Chauri-ko-dudh-dudai-ghale-Rasuwa--original-thumb.jpg"
    },
    {
      "slug": "181472",
      "title": "विवादित शुल्क वृद्धि कार्यान्वयन",
      "timestamp": 1764288000000,
      "source": "gp",
      "content": "वैदेशिक रोजगारीमा जाने श्रमिकलाई आर्थिक भार पर्ने गरी बढाइएको स्वास्थ्य परीक्षण शुल्क बुधबारदेखि कार्यान्वयन आएको छ । तत्कालीन श्रम, रोजगार तथा सामाजिक सुरक्षामन्त्री शरतसिंह भण्डारीले गत चैत ८ गते त्यस्तो मन्त्रीस्तरीय निर्णय गर्नुभएको थियो । उक्त निर्णय नै आजदेखि कार्यान्वयन भएको जनाइएको छ ।",
      "longContent": "गोरखापत्र समाचारदाताकाठमाडौँ, मङ्सिर १२ गते । वैदेशिक रोजगारीमा जाने श्रमिकलाई आर्थिक भार पर्ने गरी बढाइएको स्वास्थ्य परीक्षण शुल्क बुधबारदेखि कार्यान्वयन आएको छ । तत्कालीन श्रम, रोजगार तथा सामाजिक सुरक्षामन्त्री शरतसिंह भण्डारीले गत चैत ८ गते त्यस्तो मन्त्रीस्तरीय निर्णय गर्नुभएको थियो । उक्त निर्णय नै आजदेखि कार्यान्वयन भएको जनाइएको छ ।उक्त निर्णय अनुसार वैदेशिक रोजगारीमा जानेले परीक्षणको प्याकेजमा नौ हजार पाँच सय रुपियाँ तिर्नुपर्ने छ । यसअघि स्वास्थ्य व्यवसायीले वैदेशिक रोजगारीमा जाने श्रमिकबाट छ हजार पाँच सय रुपियाँसम्म लिँदै आएका थिए । स्वास्थ्य परीक्षण सेवा गुणस्तरीय बनाउन भन्दै सरकारले ३४ प्रकारका स्वास्थ्य परीक्षण गर्नुपर्ने र त्यसका लागि शुल्कसमेत बढाउने निर्णय गरिएको जनाएको थियो । सरकारले तत्कालीन समयमा शुल्क बढाउने निर्णय गरे पनि चौतर्फी विवादका कारण कार्यान्वयनमा आउन सकेको थिएन ।स्वास्थ्य व्यवसायीले उक्त बढेको शुल्क बुधबारदेखि कार्यान्वयनमा ल्याएका हुन् । नेपाल स्वास्थ्य व्यवसायी महासङ्घ र नेपाल मेडिकल व्यवसायी सङ्घले संस्थामा आबद्ध व्यवसायीलाई पत्राचार गर्दै बढेको शुल्क कार्यान्वयन गर्न भनेका छन् । विभिन्न ३४ प्रकारका परीक्षण गर्नुपर्ने व्यवस्था गरिएको, त्यसका लागि शुल्क नौ हजार पाँच सय रुपियाँ लिन सरकारले थप गरेका परीक्षण अनिवार्य रूपमा कार्यान्वयन गर्न संस्थाहरूले व्यवसायीलाई अनुरोध गरेका छन् । महासंघले सबै स्वास्थ्य संस्था प्रविधिमैत्री (डिजिटलाइजेसन) बनाउने कार्य मन्त्रालयले निरन्तर गरिरहेकाले त्यही आधारमा आजदेखि लागु हुने गरी शुल्क बढाएको जनाएको छ । श्रम, रोजगार तथा सामाजिक सुरक्षा मन्त्रालयले वैदेशिक रोजगारीमा जाने श्रमिकको स्वास्थ्य परीक्षणका लागि सूचीकृत १७१ वटा स्वास्थ्य संस्थाको सूची सार्वजनिक गरेको थियो ।  मन्त्रालयले श्रमिकको स्वास्थ्य परीक्षणलाई वैज्ञानिक बनाउन डा. दीपेन्द्ररमण सिंहको संयोजकत्वमा कार्यदल गठन गरेको थियो ।",
      "link": "https://gorkhapatraonline.com/news/181472",
      "image": "https://gorkhapatraonline.com/storage/media/319603/conversions/Foreign-Employment-original-thumb.jpg"
    },
    {
      "slug": "181471",
      "title": "विदेशमा गर्दा आर्थिक बोझ",
      "timestamp": 1764288000000,
      "source": "gp",
      "content": "नेपाली अर्थोडक्स चियाका लागि निकै खर्चिलो र बाध्यात्मक रहेको अर्गानिक प्रमाणीकरणमा लाग्ने वार्षिक शुल्क चिया उत्पादकका ठुलो समस्या बन्न थालेको छ । तेस्रो मुलुक निर्यात हुने नेपाली चियाका लागि अनिवार्य रहेको अर्गानिक प्रमाणीकरणको प्रक्रिया त्यसै पनि झन्झटिलो रहेको गुनासो छ ।",
      "longContent": "कोकिला ढकालइलाम, मङ्सिर १२ गते । नेपाली अर्थोडक्स चियाका लागि निकै खर्चिलो र बाध्यात्मक रहेको अर्गानिक प्रमाणीकरणमा लाग्ने वार्षिक शुल्क चिया उत्पादकका ठुलो समस्या बन्न थालेको छ । तेस्रो मुलुक निर्यात हुने नेपाली चियाका लागि अनिवार्य रहेको अर्गानिक प्रमाणीकरणको प्रक्रिया त्यसै पनि झन्झटिलो रहेको गुनासो छ । नेपालमै अर्गानिक प्रमाणीकरण नहुने कारणले नेपाली चिया किसान र उद्योगीले वार्षिक ठुलो रकम विदेशी संस्थालाई बुझाउनु परेको चिया उत्पादक बताउँछन् । अहिलेसम्म नेपालमा प्रमाणीकरणका नासा, सरेस, आइओएमलगायतका अन्तर्राष्ट्रिय संस्थाहरूबाट नेपाली चिया अर्गानिक प्रमाणीकरण हुँदै आएको छ । “हाम्रो चिया जाने तेस्रो मुलुकमै हो । त्यसका लागि प्रमाणीकरण पनि अनिवार्य नै हुन्छ । प्रमाणीकरण नवीकरणको प्रमाणपत्र नभए विदेशी व्यापारीले प्रश्न उठाउँछन्,” इलामको साँखेजुङस्थित ग्रिनहिल टी इन्डस्ट्रिजका सञ्चालक टङ्क दाहालले भन्नुभयो, “तर प्रमाणीकरण गर्नै वार्षिक सात/आठ लाख रुपियाँ खर्च हुन्छ ।” उहाँका अनुसार प्रमाणीकरण वार्षिक नवीकरण पनि गरिरहनु पर्छ । नवीकरण गराउन पुनः आवेदन दिएर सम्बन्धित संस्थाबाट चियाको बोटमा के प्रयोग गरिन्छ भन्ने निगरानी गर्न कर्मचारी आउने गरेका छन् । तिनीहरूले चियाको बोटदेखिको रिपोर्ट लिएर फर्किएपछि मात्र नवीकरण हुन्छ । इलाम जसबिरेका चिया उत्पादक शरद सुब्बा प्रमाणीकरण र नवीकरणको काम किसान र उद्योगीका लागि धेरै आर्थिक बोझयुक्त रहेको बताउनुहुन्छ । नेपालकै ‘बेस्ट टी मेकर’ सुब्बा बर्र्सौंदेखि अर्गानिक उत्पादन गरिरहेकै भए पनि पहिला प्रमाणीकरण भइसकेका बगान पुनः नवीकरणमा पनि जानुपर्नै बाध्यताले साना किसानलाई समेत समस्या भएको बताउनुहुन्छ । विदेशीले अर्गानिक चिया नै रुचाउन थालेपछि साना किसान, सहकारी तथा उद्योग आफैँले चियालाई पूर्ण अर्गानिक बनाउने अभ्यास गरिरहेका छन् । कम्तीमा तीन/चार वर्ष अर्गानिकको यो अभ्यास गरिरहँदा खर्च धान्न भने निकै मुस्किल पर्ने गरेको किसान बताउँछन् । प्रमाणीकरणका लागि सम्बन्धित संस्थामा निवेदन दिएपछि तीन वर्षसम्म निरन्तर अनुगमनको खर्च किसान आफैँले बेहोर्नु पर्छ । राम्रो मूल्य पाउन र विदेश निर्यात गर्न अर्गानिकको विकल्प पनि नभएको केन्द्रीय चिया सहकारी सङ्घका महासचिव रविन राईको भनाइ छ । देशभरका चिया उद्योगीको संस्था सूूर्योदय अर्थोडक्स टी प्रोड्युुसर्स एसोसिएसनका पूर्वअध्यक्षसमेत रहनुुभएका चिया उद्योगी उत्तमकुमार श्रेष्ठ पनि अर्गानिक उत्पादन नै नेपाली चियाको भविष्य भए पनि नेपालमै अर्गानिक प्रमाणीकरण नहुँदा समस्या भएको बताउनुुहुन्छ । “सरकारले विभिन्न क्षेत्रमा करोडौँ खर्चन्छ, कृषिमै पनि धेरै खर्च गरेको छ तर चियाका लागि केही गरेको छैन,” श्रेष्ठले भन्नुभयो “साना चिया किसानसम्मको कार्यक्रम नभए पनि बर्सेनि करोडौँ रुपियाँ विदेशी मुद्रा भित्र्याउने चियाका लागि देशभित्रै अर्गानिक प्रमाणीकरणका लागि एउटा ल्याब मात्र राखिदिए राम्रो हुने थियो ।” अहिलेसम्म इलामका साँखेजुङस्थित साङ्ग्रिला चिया कारखाना, सुन्दरपानीको गोर्खा टी स्टेट, पाँचथरको कञ्चनजङ्घा टी स्टेट, माईपोखरीको सन्दकपुर चिया कारखाना, जसबिरे चिया कारखाना, देउमाईको ब्रदर्स चिया उद्योगले विदेशी संस्था नासा, आइओएम र सेरेसबाट अर्गानिक प्रमाणीकरणको प्रमाणपत्र लिइसकेका छन् । यस्तै साँखेजुङको उच्च पहाडी चिया उत्पादक सहकारी संस्था, गोर्खा टी स्टेट अन्तर्गत सुन्दरपानी चिया उत्पादक सहकारी संस्था, कोलबुङस्थित इको सहकारी संस्था, पञ्चकन्याको हिमशिखर चिया उत्पादक सहकारी संस्थाले नासाबाट अर्गानिक प्रमाणीकरण गरिसकेका छन् । साँखेजुङको ग्रिनहिल, चमैताको तीनजुरे सहकारी संस्था, फिक्कलको इलामेली चिया उत्पादक सहकारी संस्था, जितपुरको अजम्बरे, देउराली र नवमी चिया उत्पादक सहकारी संस्थाले भने अर्गानिक प्रमाणीकरणका लागि युरोपियन अर्गानिक एजेन्सी सेरेस र आइओएमबाट अर्गानिक प्रमाणीकरण गराएको केन्द्रीय चिया सहकारी सङ्घले जनाएको छ । अर्गानिक उत्पादन गर्ने चिया किसानलाई यी उद्योग र सहकारीले हरियो पत्तीको मूल्य पनि बर्सैभर राम्रो दिने गरेको बताइएको छ । किसानबाट खरिद भएको हरियो पत्तीबाट ग्रिन टी, गोल्डेन टी, ह्वाइट टी, ओलङ टी, गोल्डेन पल, गोल्डेन रिङ गरी विभिन्न प्रकार र स्वादमा बनाइने चिया विदेशीले धेरै मन पराउने गरेको वेस्ट टी मेकर शरद सुब्बाको भनाइ छ ।",
      "link": "https://gorkhapatraonline.com/news/181471",
      "image": "https://gorkhapatraonline.com/storage/media/319602/conversions/tea-ilam-original-thumb.jpg"
    },
    {
      "slug": "181470",
      "title": "जेनजी सहिदका बालबालिकालाई छात्रवृत्ति",
      "timestamp": 1764288000000,
      "source": "gp",
      "content": "जेनजी आन्दोलनका सहिदका बालबालिकालाई अध्ययनका लागि गोल्यान ग्रुप, विद्यालय र अभिभावकबिच त्रिपक्षीय सम्झौता भएको छ । गोल्यान ग्रुपले गत असोज २४ मा गरेको घोषणालाई कार्यान्वयन गर्ने क्रममा त्रिपक्षीय सम्झौता भएको जनाएको छ ।",
      "longContent": "गोरखापत्र समाचारदाताकाठमाडौँ, मङ्सिर १२ गते । जेनजी आन्दोलनका सहिदका बालबालिकालाई अध्ययनका लागि गोल्यान ग्रुप, विद्यालय र अभिभावकबिच त्रिपक्षीय सम्झौता भएको छ । गोल्यान ग्रुपले गत असोज २४ मा गरेको घोषणालाई कार्यान्वयन गर्ने क्रममा त्रिपक्षीय सम्झौता भएको जनाएको छ ।मङ्गलबार गोल्यान टावरमा आयोजित कार्यक्रममा पहिलो चरणमा छ जना सहिदका नौ बालबालिकालाई शैक्षिक वृत्ति प्रदान गर्ने गरी सम्झौता भएको छ । सम्झौता अनुसार गोल्यान ग्रुपले बालबालिकाको शिक्षामा मासिक ४० हजारको दरले वार्षिक अधिकतम चार लाख ८० हजार रुपियाँ खर्च बेहोर्ने छ । उक्त छात्रवृत्तिमा विद्यार्थीको भर्ना मासिक शैक्षिक, खाना तथा खाजा, छात्रावासलगायत सबै शुल्क समावेश गरिएको ग्रुपले जनाएको छ । गोल्यान ग्रुपले छात्रवृत्ति रकमको सीमाभित्र रहेर विद्यार्थीलाई उनीहरूको रुचि अनुसार अतिरिक्त क्रियाकलापको खर्चसमेत बेहोर्ने विज्ञप्तिमा उल्लेख छ । सम्झौतामा सामेल बालबालिकाको कक्षा १२ सम्मको शैक्षिक खर्च घोषित आर्थिक प्याकेजको सीमाभित्र रहेर बेहोरिने उल्लेख छ । सम्झौतापत्रमा गोल्यान ग्रुपको कर्पोेरेट अफेयर्स, कम्युनिकेसन्स एन्ड पब्लिक रिलेसन प्रमुख ज्योति गैरे, बालबालिका अध्ययनरत विद्यालयका प्रधानाध्यापक र बालबालिकाका संरक्षक (अभिभावक) ले हस्ताक्षर गरेका छन् । कार्यक्रममा गोल्यान ग्रुपका प्रबन्ध निर्देशक अक्षय गोल्यानले सहिद परिवारका बालबालिकाको शिक्षाको दायित्व लिने प्रतिबद्धता कार्यान्वयनको महत्वपूर्ण चरण सुरु भएको बताउनुभयो ।",
      "link": "https://gorkhapatraonline.com/news/181470",
      "image": "https://gorkhapatraonline.com/storage/media/319601/conversions/golan-original-thumb.jpg"
    },
    {
      "slug": "181468",
      "title": "नेपाल–बङ्गलादेश सहकार्य विस्तार गर्ने सहमति",
      "timestamp": 1764288000000,
      "source": "gp",
      "content": "नेपाल र बङ्गलादेशबिच विद्युत् उत्पादन तथा व्यापारलाई थप विस्तारित गर्न दुई देशसम्बद्ध सचिवबिच सहमति भएको छ ।   बुधबार र बिहीबार बङ्गलादेशमा सम्पन्न नेपाल–बङ्गलादेश सचिवस्तरीय बैठकमा नेपालबाट बङ्गलादेश निर्यात हुने विद्युत् परिमाण विस्तारदेखि जलविद्युत् आयोजना निर्माण, प्रसारण लाइन संरचना विस्तारलगायतका विषयमा सहमति भएको ऊर्जा, जलस्रोत तथा सिँचाइ मन्त्रालयले जनाएको छ ।",
      "longContent": "गोरखापत्र समाचारदाताकाठमाडौँ, मङ्सिर १२ गते । नेपाल र बङ्गलादेशबिच विद्युत् उत्पादन तथा व्यापारलाई थप विस्तारित गर्न दुई देशसम्बद्ध सचिवबिच सहमति भएको छ । बुधबार र बिहीबार बङ्गलादेशमा सम्पन्न नेपाल–बङ्गलादेश सचिवस्तरीय बैठकमा नेपालबाट बङ्गलादेश निर्यात हुने विद्युत् परिमाण विस्तारदेखि जलविद्युत् आयोजना निर्माण, प्रसारण लाइन संरचना विस्तारलगायतका विषयमा सहमति भएको ऊर्जा, जलस्रोत तथा सिँचाइ मन्त्रालयले जनाएको छ । बिहीबार नेपाल–बङ्गलादेश ऊर्जा सचिवस्तरीय संयुक्त निर्देशक समितिको सातौँ बैठक बसेको थियो । ऊर्जा, जलस्रोत तथा सिँचाइ मन्त्रालयका सचिव चिरञ्जीवी चटौत तथा बङ्गलादेश सरकारको विद्युत्, ऊर्जा तथा खनिज मन्त्रालयका सचिव फर्जाना ममताजको सहअध्यक्षतामा बङ्गलादेशको ढाकामा सम्पन्न बैठकले विभिन्न छ बुँदामा सहमति गरेको हो । सहमति अनुसार नेपालबाट हालसम्म ४० मेगावाट विद्युत् निर्यात हुँदै आएकोमा आगामी वर्ष थप २० मेगावाट बिजुली बङ्गलादेशले नेपालबाट खरिद गर्ने छ । नेपाल, भारत र बङ्गलादेशबिच हरेक वर्ष जुन १५ देखि नोभेम्बर १५ सम्म पाँच वर्षका लागि ४० मेगावाट विद्युत् निर्यात गर्ने सम्झौता भई कार्यान्वयनमा आइसकेको छ । अहिले यही सम्झौता अनुसार २० मेगावाट निर्यात थप गर्ने सहमति भएको जनाइएको छ ।  यसअघि बुधबार ऊर्जा, जलस्रोत तथा सिँचाइ मन्त्रालयका सहसचिव सन्दीपकुमार देव तथा जनगणतान्त्रिक बङ्गलादेश सरकारको विद्युत्, ऊर्जा तथा खनिज मन्त्रालयका अतिरिक्त सचिव केएम अली रेजाको सहअध्यक्षतामा संयुक्त कार्यदलको बैठकले विभिन्न विषयवस्तु सचिवस्तरीय बैठकका लागि एजेन्डाका रूपमा तय गरेको थियो । सचिवस्तरीय बैठकमा सुनकोशी–३ जलविद्युत् आयोजनाको लगानी प्रक्रिया अगाडि बढाउन बङ्गलादेशले आयोजना मूल्याङ्कनका लागि विशेषज्ञ समिति गठन गरी लगानी प्रक्रियालाई अघि बढाउने र संयुक्त लगानीको मोडालिटी टुङ्ग्याउने पनि सहमति भएको छ । काभ्रे र रामेछापको सिमाना क्षेत्रमा निर्माण प्रस्ताव गरिएको ६८३ मेगावाट क्षमताको सो आयोजना विकासका लागि बङ्गलादेशका उच्च सरकारी अधिकारीले तीन वर्षपहिले नै स्थलगत अवलोकनसमेत गरेका थिए । २०७५ सालदेखि नै सो आयोजनामा बङ्गलादेशको लगानी भित्र्याउने विषयमा औपचारिक छलफल चल्दै आएको थियो ।बिहीबारको बैठकले नेपालबाट भारतीय प्रसारण संरचना प्रयोग गर्दै बरापुरारया, पञ्चगढ, ठाकुरगाउँ, भरमारा र कोमिल्लासम्म प्रसारण लाइनमार्फत विद्युत् निर्यात गर्न आवश्यक अध्ययन पनि गर्ने सहमति गरेको छ । त्यस्तै गरी नवीकरणीय ऊर्जा तथा ऊर्जा दक्षता प्रवर्धन गर्नेसम्बन्धी समझदारीपत्रमा आआफ्नो आन्तरिक प्रक्रिया पूरा गरी हस्ताक्षर गर्ने सहमति भएको छ । त्यस्तै गरी बङ्गलादेशले नेपाललाई सौर्य ऊर्जा, विद्युतीय सवारी चार्जिङ स्टेसन जस्ता क्षेत्रमा प्राविधिक सहायता प्रदान गर्ने सहमति भएको छ । बैठकले नेपाल, भारत र बङ्गलादेशबिच ऊर्जा क्षेत्रमा सहकार्य गर्नेसम्बन्धी समझदारीपत्रमा भारतको सहमति लिन दुवै देशले संयुक्त रूपमा प्रयास गर्ने निर्णय गरेको मन्त्रालयले जारी गरेको विज्ञप्तिमा उल्लेख छ ।",
      "link": "https://gorkhapatraonline.com/news/181468",
      "image": "https://gorkhapatraonline.com/storage/media/319599/conversions/samjhuta-bana-original-thumb.jpg"
    },
    {
      "slug": "181467",
      "title": "अन्तर्राष्ट्रिय उडान नियमित गर्न माग",
      "timestamp": 1764288000000,
      "source": "gp",
      "content": "सिद्धार्थ सञ्जाल रुपन्देहीले भैरहवास्थित गौतम बुद्ध अन्तर्राष्ट्रिय विमानस्थललाई प्रभावकारी रूपमा सञ्चालन गर्नुपर्ने मागसहित गृहमन्त्री ओमप्रकाश अर्याललाई ज्ञापनपत्र बुझाएको छ । भैरहवामै आयोजित कार्यक्रममा गृहमन्त्रीलाई ज्ञापनपत्र बुझाउँदै सञ्जालले विमानस्थलबाट नियमित   अन्तर्राष्ट्रिय उडान सुरु गर्नुपर्नेलगायतका विभिन्न माग राखेको हो ।",
      "longContent": "भैरहवा समाचारदाताभैरहवा, मङ्सिर १२ गते । सिद्धार्थ सञ्जाल रुपन्देहीले भैरहवास्थित गौतम बुद्ध अन्तर्राष्ट्रिय विमानस्थललाई प्रभावकारी रूपमा सञ्चालन गर्नुपर्ने मागसहित गृहमन्त्री ओमप्रकाश अर्याललाई ज्ञापनपत्र बुझाएको छ । भैरहवामै आयोजित कार्यक्रममा गृहमन्त्रीलाई ज्ञापनपत्र बुझाउँदै सञ्जालले विमानस्थलबाट नियमित अन्तर्राष्ट्रिय उडान सुरु गर्नुपर्नेलगायतका विभिन्न माग राखेको हो ।सञ्जालका अध्यक्ष अनिलकुमार ज्ञवालीका अनुसार विमानस्थलको अध्यागमन कार्यालयलाई पूर्ण क्षमतामा सञ्चालन गर्ने, श्रम स्वीकृति कार्यालयलाई अत्याधुनिक र सुविधासम्पन्न बनाउने, गाम्का तथा स्वास्थ्य परीक्षण कार्यालय स्थापना गर्ने, भिसा सेन्टर भैरहवाबाट सञ्चालन गर्ने र मेनपावर कम्पनीलाई सहज रूपमा स्वीकृति दिने जस्ता माग छन् ।यस्तै सङ्घीय मन्त्रीपरिषद्ले गरेको प्रतिबद्धता अनुसार गौतम बुद्ध अन्तर्राष्ट्रिय विमानस्थलबाट हवाईजहाजलाई प्रदान गरिने सुविधा तत्काल कार्यान्वयन गर्नुपर्ने सञ्जालको आग्रह छ । साथै भैरहवाबाट अन्तरप्रदेश आन्तरिक उडान बढाउने, भारत तथा तेस्रो मुलुकमा अन्तर्राष्ट्रिय उडान विस्तार गर्ने, नेपाली वायु सेवा तथा बौद्ध मुलुकका बजेट एयरलाइन भैरहवादेखि नै सञ्चालन गर्ने माग पनि गरिएको छ ।वैदेशिक रोजगारीमा जाने कामदारलाई भैरहवाबाट नै उडान सुविधा उपलब्ध गराउनुपर्ने, नेपाल वायु सेवा निगमले भैरहवाबाट नियमित टिकट बिक्री र उडान सुरु गर्नुपर्ने, कार्गो सेवा सञ्चालन गर्नुपर्ने तथा नेपाल वायु सेवा निगमको न्यारोबडी जहाज भैरहवामै राखी दैनिक अन्तर्राष्ट्रिय उडान सञ्चालन गर्नुपर्ने माग पनि ज्ञापनपत्रमा समेटिएको छ ।पर्यटकलाई सहज सेवा उपलब्ध गराउन अनलाइन ई भिसा, डिजिटल बैङ्किङ तथा क्युआर भुक्तानी सेवा अध्यागमन कार्यालयबाट उपलब्ध गराउनुपर्ने सुझाव दिइएको छ । सञ्जालले बेलहिया नाकामा पर्यटक सवारीसाधनमा लगाइएको आरटिओ कर प्रदेश सरकारले बजेटमार्फत हटाए पनि अझै असुली भइरहेकाले तत्काल खारेज गर्न माग गरेको छ ।त्यस्तै लुम्बिनी विकास कोष अन्तर्गत दातृ राष्ट्रको सहयोगमा प्राप्त विद्युतीय सवारीसाधन छ महिना बित्दासम्म पनि नियमित सञ्चालनमा नआएकाले तत्काल सञ्चालनमा ल्याउन अनुरोध गरिएको छ । त्यस्तै सुनचाँदीमा लगाइएको दुई प्रतिशत विलासिता कर खारेज गर्नुपर्ने माग पनि सञ्जालले राखेको अध्यक्ष ज्ञवालीले जानकारी दिनुभयो ।",
      "link": "https://gorkhapatraonline.com/news/181467",
      "image": "https://gorkhapatraonline.com/storage/media/319598/conversions/Home-minister-photo-original-thumb.jpg"
    },
    {
      "slug": "181466",
      "title": "धानपछि गहुँका लागि मल अभाव",
      "timestamp": 1764288000000,
      "source": "gp",
      "content": "रासायनिक मलको अभावमा नै जसोतसो धानबाली लगाएर उठाएका किसानलाई गहुँ छर्ने बेला उस्तै दुःख छ । धान काट्ने सिजन सकिएपछि बर्दियाका किसान गहुँ छर्न व्यस्त छन् तर गहुँका लागि आवश्यक युरिया, डिएपी र पोटास जस्ता रासायनिक मल नहुँदा खिन्न पनि छन् ।   धान र गहुँ दुवैका लागि उर्वर बर्दिया जिल्लामा किसानले बर्सेनि गहुँ रोपाइँअघि मल छर्ने अभ्यास गर्दै आएका छन् तर केही वर्षयता",
      "longContent": "बबई समाचारदाताबबई (बर्दिया), मङ्सिर १२ गते । रासायनिक मलको अभावमा नै जसोतसो धानबाली लगाएर उठाएका किसानलाई गहुँ छर्ने बेला उस्तै दुःख छ । धान काट्ने सिजन सकिएपछि बर्दियाका किसान गहुँ छर्न व्यस्त छन् तर गहुँका लागि आवश्यक युरिया, डिएपी र पोटास जस्ता रासायनिक मल नहुँदा खिन्न पनि छन् । धान र गहुँ दुवैका लागि उर्वर बर्दिया जिल्लामा किसानले बर्सेनि गहुँ रोपाइँअघि मल छर्ने अभ्यास गर्दै आएका छन् तर केही वर्षयता मल आपूर्तिमा देखिएको अनियमितता र अभावका कारण किसानले समयमै रासायनिक मल नपाउने गुनासो गर्दै आएका छन् ।बारबर्दिया नगरपालिकाका पदनाहगाउँका कृषक फूलपाती चौधरीले भन्नुभयो, “गहुँ छर्ने समय यही हो तर मल नपाएपछि किसान बाध्यतापूर्वक मलबिना नै खेतमा खटिएका छन् ।”अनुदानको मल पर्याप्त नपुग्ने, सहकारीले माग अनुसार मल वितरण गर्न नसक्ने समस्या अझै छ । गुलरिया–१, खैरापुरका कृषक नेपालु थारूका अनुसार चार बोरा मल चाहिने ठाउँमा सहकारीले आधा बोरा मात्र दिएको छ ।बर्दियामा गुलरिया, राजापुर र बारबर्दिया नगरपालिकालाई गहुँ खेतीका लागि अत्यन्त उर्वर क्षेत्र मानिन्छ । यहाँका झन्डै ७० प्रतिशत किसान कृषिमा निर्भर छन् तर मल अभावले उनीहरू यतिबेला मर्कामा परेका छन् ।एकीकृत कृषि तथा पशुपन्छी विकास कार्यालय बर्दियाका नायब प्राविधिक सहायक रज आचार्यका अनुसार जिल्लामा हाल २३ हजार ३९५ हेक्टर जमिनमा गहुँ खेती हुँदै आएको छ । वार्षिक रूपमा ८८ हजार ७०१ मेट्रिक टन गहुँ उत्पादन हुने गर्दछ तर गहुँ उत्पादनका लागि बर्दियामा मात्र ५३ हजार ९८ मेट्रिक टन युरिया, दुई हजार ५१९ मेट्रिक टन डिएपी, एक हजार ७९९ मेट्रिक टन पोटास आवश्यक पर्नेमा युरिया पु¥याउन नसकिएको आचार्यले बताउनुभयो ।प्राविधिकका अनुसार गहुँ बिउ रोप्ने समयमै रासायनिक मल नपुग्दा उत्पादनमा प्रत्यक्ष असर पर्छ । किसानले मल नपाउँदा उपयुक्त समयमै गहुँ नछर्नुपर्ने अवस्था आउँछ, जसले कुल उत्पादन घट्ने सम्भावना बढाउँछ ।बर्दियामा व्यावसायिक गहुँ खेती विस्तार भइरहे पनि मलको समस्या समाधान नहुँदासम्म किसानको मर्का र उत्पादनमा जोखिम कायम रहने देखिएको छ ।",
      "link": "https://gorkhapatraonline.com/news/181466",
      "image": "https://gorkhapatraonline.com/storage/media/319597/conversions/Gahu-Kisan-phooto-original-thumb.jpg"
    },
    {
      "slug": "181439",
      "title": "नेप्से परिसूचक १०.४३ अङ्कले बढ्यो",
      "timestamp": 1764201600000,
      "source": "gp",
      "content": "नेपाल स्टक एक्सचेन्ज (नेप्से) परिसूचक १० दशमलव ४३ अङ्कले बढेर दुई हजार ६७६ दशमलव शून्य तीन विन्दुमा कायम भएको छ। यो शून्य दशमलव ३९ प्रतिशतको वृद्धि हो।",
      "longContent": "काठमाडौँ, मङ्सिर ११ गते। नेपाल स्टक एक्सचेन्ज (नेप्से) परिसूचक १० दशमलव ४३ अङ्कले बढेर दुई हजार ६७६ दशमलव शून्य तीन विन्दुमा कायम भएको छ। यो शून्य दशमलव ३९ प्रतिशतको वृद्धि हो।आज ३३३ कम्पनीको एक करोड ४६ लाख ९३र हजार ८०७ कित्ता शेयर खरिदबिक्री हुँदा छ अर्ब ६६ करोड २३ लाख ८३ हजार १४३ दशमलव ४७ को कारोबार भएको नेप्सेले जनाएको छ। आज १३१ कम्पनीको मूल्य बढ्दा १२१ को खटेको छ भने छ कम्पनी स्थिर छन्।आज सागर डिष्ट्रिलरी लिमिटेडको शेयर मूल्यमा सकारात्मक सर्किट लागेको छ। आजको कारोबारमा हिमस्टार उर्जा कम्पनी लिमिटेडका लगानीकर्ताले सबैभन्दा बढी सात दशमलव ७८ प्रतिशतले गुमाएका छन्। आज व्यापार समूह शून्य दशमलव १४, वित्त शून्य दशमलव ३८, माइक्रोफाइनान्स शून्य दशमलव ३५, उत्पादन तथा प्रशोधन समूह शून्य दशमलव २६ र अन्य शून्य दशमलव शून्य पाँच प्रतिशतले घटेका छन्।साथै बैंकिङ समूह एक दशमलव ४९, होटल तथा पर्यटन शून्य दशमलव ३२, विकास बैँक शून्य दशमलव १७, लगानी शून्य दशमलव ८३, जीवन बिमा शून्य दशमलव १४, निर्जीवन बिमा शून्य दशमलव १० र हाइड्रोपावर शून्य दशमलव शून्य एक प्रतिशतले बढेका छन्।",
      "link": "https://gorkhapatraonline.com/news/181439",
      "image": "https://gorkhapatraonline.com/storage/media/319548/conversions/Stock-exchange-original-thumb.jpg"
    },
    {
      "slug": "181428",
      "title": "डेढ करोडको सुन्तला बिक्री गर्ने गाउँ",
      "timestamp": 1764201600000,
      "source": "gp",
      "content": "खोटाङको सुन्तलाको राजधानी भनेर परिचित घोर्ले गाउँबाट एक वर्षमा डेढ करोड बढीको सुन्तला बिक्री हुने गरेको छ।",
      "longContent": "राजकुमार भट्टराईखोटाङ, मङ्सिर ११ गते। खोटाङको सुन्तलाको राजधानी भनेर परिचित घोर्ले गाउँबाट एक वर्षमा डेढ करोड बढीको सुन्तला बिक्री हुने गरेको छ। जन्तेढुङ्गा गाउँपालिका–५, चिसापानीस्थित घोर्ले गाउँमा ३१ घरको बसोवास रहेको छ। सबै घरमा सुन्तलाको बगान छन्। सबै घरले हरेक वर्ष २, ३ लाख बढीको सुन्तला बिक्री गर्दै आएका छन्। कुनै घरले ५,६ लाखसम्मको सुन्तला हरेक वर्ष बिक्री गर्दै आएको बताउँछन्। खोटाङको सुन्तलाको राजधानी घोर्ले गाउँमा यस वर्ष पनि लटरम्म सुन्तला फलेका छन्। सुन्तला खरिदको लागि तराईबाट व्यवसायी घोर्ले गाउँ आइसकेका छन्। अहिले घोर्ले गाउँका नागरिकलाई सुन्तला बिक्री गर्न सडकले सहज बनाएको छ। तराईबाट व्यवसायी आएर बोटबाटै खरिद गरेर लाने गरेको स्थानीय रूपा राई बताउनुहुन्छ। “पहिले बाउबाजे ढाकरमा बोकेर तराईसम्म लगेर सुन्तला बिक्री गर्नु हुन्थ्यो। अहिले गाउँमा सडक आएपछि तराईका व्यवसायी सुन्तला खरिद गर्न गाउँमै गाडी दिएर आउछन्” राईले भन्नुभयो। पुर्खाकै पालादेखि घोर्लेमा सुन्तला रहेको स्थानीय बताउँछन्। पहिले खानका लागि पुर्खाले रोपेको सुन्तला अहिले व्यवसायिक बनेको छ।  ३० घर पुमा राई र एक घर बस्नेत परिवारको बसोवास रहेको घोर्ले गाउँका सबै परिवारको घरखर्च सुन्तलाबाट भएको आम्दानी हुँदै आएको छ। घर खर्चकै लागि त्यहाँका स्थानीय रोजगारी गर्न बाहिर जानुपर्ने अवस्था नभएको स्थानीय युवा कञ्चन राई बताउनुहुन्छ। सुन्तला उत्पादनलाई धेरै मिहिनेत पनि गर्न नपर्ने उहाँको भनाइ छ। बेलाबेलामा गोडमेल गर्ने, मल र पानी लगाउने बाहेक अन्य मिहिनेत सुन्तलालाई आवश्यक नपर्ने राई बताउनुहुन्छ।१० वर्षदेखि घोर्लेबाट सुन्तला ठेगेर लादै आएका लहानका रामकुमार मण्डल यो वर्ष पनि सुन्तला लिन पुगिसकेका छन्। घोर्ले गाउँका प्राय सबै सुन्तला आफूले लादै आएको उहाँको भनाइ छ। कुनै घरको पुरै बगान नै ठेग्ने गर्नुभएका मण्डलले कुनै घरबाट कार्टुनको हिसाबले सुन्तला खरिद गर्दै आएको सुनाउनुहुन्छ। घोर्लेबाट सुन्तला जम्मा गरेर गाडीमा लहान पुराएपछि भण्डारण गरेर बिक्री गर्ने गरिएको उहाँको भनाइ छ। अत्याधिक सुन्तला फल्ने घोर्ले गाउँमा २०७७ सालमा प्रथम सुन्तला महोत्सवसमेत गरिएको थियो। हालसम्म घोर्ले गाउँका सुन्तलामा कुनै रोग नदिएको स्थानीय बताउछन्। अहिलेसम्म सुन्तलामा कुनै औषधी, विषादी केही पनि प्रयोग नगरिएको स्थानीय होमबहादुर राई बताउनुहुन्छ।सुन्तला उत्पादनको कारण घोर्ले गाउँको बसाइसराइसमेत रोकिएको छ। अन्य गाउँबाट हरेक वर्ष नागरिक बसाइँ सरेर गए पनि घोर्लेगाउँबाट कोही पनि बसाइँ नगएको होमबहादुर राईले बताउनुभयो।",
      "link": "https://gorkhapatraonline.com/news/181428",
      "image": "https://gorkhapatraonline.com/storage/media/319574/conversions/suntala-photo-2-original-thumb.jpg"
    },
    {
      "slug": "181383",
      "title": "सुनचाँदीको मोलमा केही थपघट",
      "timestamp": 1764201600000,
      "source": "gp",
      "content": "आज सुनचाँदीको मोलमा केही थपघट भएको छ । सुन तोलामा रु ४०० ले घटेको छ भने चाँदी रु ६० ले बढेको छ ।",
      "longContent": "काठमाडौँ,  मङ्सिर ११ गते ।  आज सुनचाँदीको मोलमा केही थपघट भएको छ । सुन तोलामा रु. ४०० ले घटेको छ भने चाँदी रु. ६० ले बढेको छ ।  नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु. दुई लाख ४८ हजार ४०० कायम भएको छ । आज चाँदीको मोल पनि बढेर तोलामा रु. तीन हजार २८० कायम भएको छ ।हिजो सुनको मूल्य प्रतितोला रु. दुई लाख ४८ हजार ८०० कायम भएको थियो भने एक तोला चाँदी रु. तीन हजार २२० मा कारोबार भएको थियो । अन्तरराष्ट्रिय सञ्चारमाध्यमहरूका अनुसार आज एक औँस सुन चार हजार १५४ र त्यति नै चाँदी ५३ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/181383",
      "image": "https://gorkhapatraonline.com/storage/media/319407/conversions/_gold-original-thumb.jpg"
    },
    {
      "slug": "181344",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1764201600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,मङ्सिर  ११ गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु १४०, गोलभेँडा सानो (लोकल) प्रतिकिलो रु ११०, गोलभेँडा सानो (टनेल) प्रतिकिलो रु १२०, गोलभेँडा सानो (भारतीय) प्रतिकिलो रु ११५, गोलभेँडा सानो (तराई) प्रतिकिलो रु १२०, आलु रातो प्रतिकिलो रु ६०, आलु रातो (भारतीय) प्रतिकिलो रु ४५, आलु सेतो प्रतिकिलो रु ४०, प्याज सुकेको (भारतीय) प्रतिकिलो रु ३४ रहेको छ । यस्तै, गाजर (लोकल) प्रतिकिलो रु १४५, गाजर (तराई) प्रतिकिलो रु १३५, बन्दा (तराई) प्रतिकिलो रु ६०, काउली स्थानीय प्रतिकिलो रु ६५, रातो मूला प्रतिकिलो रु ६५, सेतो मूला (लोकल) प्रतिकिलो रु ३५, सेतो मूला (हाइब्रिड) प्रतिकिलो रु ६०, भन्टा लाम्चो प्रतिकिलो रु ७०, कायम भएको छ । त्यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु १६०, घिउ सिमी (हाइब्रिड) प्रतिकिलो रु १६०, घिउ सिमी (राजमा) प्रतिकिलो रु १००, तिते करेला प्रतिकिलो रु १४०, फर्सी पाकेको प्रतिकिलो रु ४०, हरियो फर्सी (डल्लो) प्रतिकिलो रु ६०, भिन्डी प्रतिकिलो १००, सखरखण्ड प्रतिकिलो ७०, बरेला प्रतिकिलो रु ७० र पिँडालु प्रतिकिलो रु १०० कायम गरिएको छ । \tरायोसाग प्रतिकिलो रु ७०, पालुङ्गो साग प्रतिकेजी रु २००, चमसुर प्रतिकिलो रु हरियो प्याज प्रतिकिलो रु ७०, बकुला प्रतिकिलो रु १६०, तरुल प्रतिकिलो रु ९०, च्याउ (कन्य) प्रतिकिलो रु २३०, च्याउ (डल्ले) प्रतिकिलो रु ३८०, निर्धारण गरिएको छ ।ब्रोकाउली प्रतिकिलो रु १५०, चुकुन्दर प्रतिकिलो रु ९०, रातो बन्दा प्रतिकिलो रु १५०, पुदिना प्रतिकिलो रु ५००, कागती प्रतिकिलो रु १२०, काक्रो (लोकल)  प्रतिकिलो रु ५५, काक्रो (हाइब्रिड) प्रतिकिलो रु ३०, लप्सी प्रतिकिलो रु ६५, अमला प्रतिकिलो रु ७५, अदुवा प्रतिकिलो रु ७०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ८०, खुर्सानी हरियो (बुलेट) प्रतिकिलो रु १२०, खुर्सानी हरियो (माछे) प्रतिकिलो रु १५०, खुर्सानी हरियो (अकबरे) प्रतिकिलो रु १५०, भेडे खुर्सानी प्रतिकिलो रु १८०, हरियो लसुन प्रतिकिलो रु १५०, हरियो धनियाँ प्रतिकिलो रु २००, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १३०, रूख टमाटर प्रतिकिलो रु १५०, काँक्रो (लोकल क्रस) प्रतिकिलो रु ५० निर्धारण गरिएको छ । रासस",
      "link": "https://gorkhapatraonline.com/news/181344",
      "image": "https://gorkhapatraonline.com/storage/media/319356/conversions/adrhs-original-thumb.jpg"
    },
    {
      "slug": "181323",
      "title": "पूर्वाधारमा लगानी गर्न आतुर छौँ",
      "timestamp": 1764201600000,
      "source": "gp",
      "content": "योगदानमा आाधारित सामाजिक सुरक्षा कोषको आयोजनामा आठौँ सामाजिक सुरक्षा दिवस बिहीबार मनाइँदै छ ।",
      "longContent": "योगदानमा आाधारित सामाजिक सुरक्षा कोषको आयोजनामा आठौँ सामाजिक सुरक्षा दिवस बिहीबार मनाइँदै छ । सरकारले आमनागरिकलाई सामाजिक सुरक्षाको दायरामा ल्याउने गरी २०७५ मङ्सिर ११ गते योगदानमा आधारित सामाजिक सुरक्षा कार्यक्रम थालेकामा २०७६ साउन १ देखि औपचारिक क्षेत्रमा रोजगारदाता कोषको योजनामा सूचीकृत भई आफ्ना कर्मचारीलाई कोषमा जोड्न सुरु भएको हो । तीन वर्षदेखि वैदेशिक रोजगारीमा गएका वा विदेशमा स्वरोजगार भएका श्रमिक, अनौपचारिक क्षेत्र र स्वरोजगार श्रमिकसमेत कोषको योजनामा जोडिएका छन् । कोषमा योगदानकर्ता र राष्ट्रिय कल्याणकारी कोषको समेत गरेर एक खर्ब २६ अर्ब रुपियाँ रहेको छ, जसमा कुल योगदान रकम ९५ अर्ब ६० करोडभन्दा बढी पुगेका छ । उक्त रकमलाई उचित स्थानमा लगानी गर्न सके योगदानकर्तालाई हुने लाभका अतिरिक्त बेरोजगारी कम गर्नसमेत सहयोग पुग्ने ठानेर चालु आर्थिक वर्ष २०८२/८३ को बजेटमा कोषको रकमलाई उत्पादन र पूर्वाधार क्षेत्रमा लगानी गर्न सकिने व्यवस्था गरिएको छ । प्रस्तुत छ यिनै विषयमा केन्द्रित हुँदै कोषका कार्यकारी निर्देशक कविराज अधिकारीसँग गोरखापत्रका सीता शर्माले गरेको कुराकानीको सम्पादित अंश :  योगदानमा आधारित सामाजिक सुरक्षा कोषमा हाल योगदानकर्ता र राष्ट्रिय कल्याणकारी कोषको समेत गरेर एक खर्ब २६ अर्ब बराबरको रकम रहेको छ । निक्षेपको घट्दो ब्याजदरले प्रतिफल सङ्कुचित हुँदै आएका बेला कोषले लगानी विस्तार गर्ने रणनीतिका रूपमा बैङ्क तथा वित्तीय संस्था र कम्पनीको संस्थापक सेयरमा लगानी गर्ने भएको छ । सोसम्बन्धी प्रस्ताव बोर्डमा पठाइएको छ । बोर्डले स्वीकृति दिए संस्थापक सेयरमा लगानी विस्तार गर्न सकिन्छ । कोषले बैङ्क तथा वित्तीय संस्थाको मुद्दतीसहित छ क्षेत्रमा लगानी गरिरहेको छ । कोषले डिबेन्चर सरकारी टे«जरी बिल, विकास ऋणपत्र, म्युचुअल फन्ड र बचतकर्तालाई सापटीका रूपमा पनि लगानी गर्दै आएको छ । अधिकांश हिस्सा बैङ्क तथा वित्तीय संस्थाको मुद्दती खातामा छ । कोषले विभिन्न क्षेत्रमा एक खर्ब रुपियाँ बराबरको रकम लगानी पनि गरेको छ । उक्त रकममध्ये ५८ अर्ब आठ करोड ६१ लाख बैङ्कको मुद्दती रसिदमा, ट्रेजरी बिलमा ३२ अर्ब १८ करोड ९५ लाख, ट्रेजरी बिलमा, डेभलपमेन्ट बन्डमा २१ अर्ब ७५ करोड ५५ लाख रकम, चार अर्ब ५२ करोड ४० लाख डिबेन्चरमा र एक अर्ब ९९ करोड ५२ लाख म्युचुअल फन्डमा लगानी गरी केही रकम सुविधा भुक्तानीका लागि बैङ्क खातामा नै रहेको छ । यस्तै जम्मा भएकै रकमबाट योगदानकर्तालाई योगदानकर्ता सापटीबापत हालसम्म सात अर्ब ७९ करोड ८३ लाख लगानी गरिएको छ । योगदानकर्ता सापटी अन्तर्गत कोषले ५.२% मा नै विशेष सापटी र ५.८६% ब्याजदरमा घर तथा शैक्षिक सापटी प्रदान गरिरहेको छ । कोषले मुद्दतीमा राखेको रकम उत्पादनशील र पूर्वाधार क्षेत्रमा लगानी गर्न सकिन्छ । यसले स्वदेशमै रोजगारी सिर्जनाको वातावरण बन्ने र युवा पलायन रोक्न मद्दत गर्छ । यसका लागि कोषले एक्लैले चाहेर मात्रै हुँदैन । यसमा सरकारको साथ हुनु पर्छ । हामी त सकेसम्म मुद्दतीमा रहेको रकमलाई लगानी गर्न आतुर छौँ । सामाजिक सुरक्षाको पेन्सन कोषमा रहेको रकम दीर्घकालीन फन्ड हो । त्यसैले कोषको रकम दीर्घकालीन परियोजनामा लगानी गर्ने विषयमा विभिन्न सरोकारवाला निकायसँग गृहकार्य गरिरहेका छौँ । परियोजना टुङ्गो लागिसकेको छैन । यस्तो फन्ड परिचालन गर्ने स्पष्ट संयन्त्र चाहिन्छ । उत्पादनमूलक क्षेत्र, जलविद्युत्, सरकारका राष्ट्रिय गौरवका आयोजना जस्ता ठुला आयोजनामा पनि लगानी गर्न सकिन्छ । वैदेशिक रोजगारीमा जानेका लागि श्रम स्वीकृतिपूर्व नै कोषको योजनामा आबद्ध हुनुपर्ने बाध्यकारी व्यवस्था छ । त्यसैले तीन वर्षमा करिब २० लाख व्यक्ति कोषको योजनामा आबद्ध भए तर नियमितता भने १० प्रतिशतभन्दा पनि कम छ । कतिपय अवस्थामा उनीहरूलाई यस विषयमा सबै कुरा बुझाउन नसकेको समस्या छ भने अर्कातर्फ उनीहरूको रोजगारीमै पनि समस्या छ । पछिल्लो पटक कोषले वैदेशिक रोजगारीमा रहेका श्रमिकलाई कोषको योजनामा नियमित गराउनका लागि परिवार र छोराछोरीलाई समेत स्वास्थ्योपचार गराउने सेवा विस्तार गरेपछि आकर्षण भने बढेको छ ।   कोषको योजनामा आबद्धता हुने विषय कहिलेसम्म भन्ने हुँदैन । यो निरन्तर प्रक्रिया हो । सरकारलाई सामाजिक सुरक्षा खर्चको दायित्व बढ्दै गएको छ । बिस्तारै सरकारले धान्न सक्ने अवस्था छैन । त्यसैले कुनै पनि व्यक्तिले उमेर छँदा कोषमा योगदान गर्ने र वृद्धावस्था, बिरामी, अशक्त अवस्था कोषमै गरेको योगदान रकमबाट सुविधा लिनु पर्छ । चालु आवमा सरकारले सामाजिक सुरक्षातर्फ तीन खर्ब ९८ अर्ब ५७ करोड १९ लाख रुपियाँ रकम विनियोजन गरेको छ । सरकारले छुट्याएको कुल बजेटको करिब १५ प्रतिशत सामाजिक सुरक्षामा खर्च हुँदै आएको छ । सामाजिक सुरक्षा भत्ता पाउने नागरिकको सङ्ख्या बढेसँगै सोको दायित्व बहनका लागि सरकारलाई पर्ने आर्थिक भार पनि क्रमशः बढिरहेको छ । यसको भार कम गर्न पनि योगदानमा आधारित सामाजिक सुरक्षामा आबद्ध हुने अनिवार्य सर्त हो ।",
      "link": "https://gorkhapatraonline.com/news/181323",
      "image": "https://gorkhapatraonline.com/storage/media/319329/conversions/Kabiraj-Adhikari-1024x682-original-thumb.jpg"
    },
    {
      "slug": "181322",
      "title": "स्टार्टअप कर्जा माग्ने दोब्बर बढे",
      "timestamp": 1764201600000,
      "source": "gp",
      "content": "स्टार्टअप उद्यम कर्जामा उद्यमीको आकर्षण बढ्दै गएको छ । चालु आर्थिक वर्ष २०८२/८३ को स्टार्टअप उद्यम कर्जाका लागि १० हजार २४४ उद्योगीको आवेदन परेको औद्योगिक व्यवसाय प्रतिष्ठानले जनाएको छ ।",
      "longContent": "गोरखापत्र समाचारदाताकाठमाडौं, मङ्सिर ११ गते । स्टार्टअप उद्यम कर्जामा उद्यमीको आकर्षण बढ्दै गएको छ । चालु आर्थिक वर्ष २०८२/८३ को स्टार्टअप उद्यम कर्जाका लागि १० हजार २४४ उद्योगीको आवेदन परेको औद्योगिक व्यवसाय प्रतिष्ठानले जनाएको छ । प्रतिष्ठानले १९ कात्तिकमा २१ दिने सूचना जारी गर्दै स्टार्टअप उद्यम कर्जाका लागि परियोजना प्रस्ताव आह्वान गरेको थियो । प्रतिष्ठानका कार्यकारी निर्देशक उमेश गुप्ताले स्टार्टअप उद्यम कर्जामा आकर्षण बढ्दै गएकाले गत वर्षभन्दा दोब्बर सङ्ख्यामा परियोजनाको प्रस्ताव परेको जानकारी दिनुभयो । “यस वर्ष बजेट कम भएकाले चार सय देखि ५५० उद्यमीलाई कर्जा उपलब्ध गराउने लक्ष्य राखिएको छ,” उहाँले भन्नुभयो । “छनोटमा परेका उद्यमीले बिनाधितो तीन प्रतिशत ब्याजमा पाँच लाखदेखि २० लाख रुपियाँसम्म कर्जा उपलब्ध गराइने छ ।प्रतिष्ठानमै आई दुई हजार ४१ उद्यमीले परियोजना प्रस्ताव दर्ता गराएको र अनलाइनमार्फत आठ हजार २०३ जनाले प्रस्ताव दर्ता गराएको उहाँले जानकारी दिनुभयो । सरकारले चालु आवका लागि स्टार्टअप कर्जा दिन ७३ करोड रुपियाँ बजेट छुट्याएको छ । विनियोजित बजेटबाट प्रशासनिक खर्चका लागि तीन प्रतिशत कटाएर बाँकी रकम कर्जा प्रवाह गरिने प्रतिष्ठानले जनाएको छ । प्रतिष्ठानले यसअघि उद्यमीलाई न्यूनतम पाँच लाखदेखि अधिकतम २५ लाख रुपियाँसम्म कर्जा वितरण गर्दै आएको थियो । यस पटक कार्यविधि संशोधन गरेर कर्जाको सीमा २० लाख पियाँसम्म झारेकोछ । प्रतिष्ठानले गत आव २०८१/८२ मा छ सय जना उद्यमीलाई ८८ करोड ६६ लाख २५ हजार रुपियाँ स्टार्टअप कर्जा प्रवाह गरेको थियो । यस्तै आव २०८०/८१ मा प्रतिष्ठानले १६५ उद्यमीलाई २१ करोड रुपियाँ कर्जा प्रवाह गरेको थियो ।",
      "link": "https://gorkhapatraonline.com/news/181322",
      "image": "https://gorkhapatraonline.com/storage/media/319328/conversions/startup-business2023-03-30-02-37-14-original-thumb.jpg"
    },
    {
      "slug": "181320",
      "title": "थपिएको ऋणभन्दा भुक्तानी धेरै",
      "timestamp": 1764201600000,
      "source": "gp",
      "content": "चालु आर्थिक वर्ष २०८२/८३ को चार महिना (साउनदेखि कात्तिकसम्म) मा थपिएको सार्वजनिक ऋणभन्दा सरकारले तिरेको साँवाब्याजको रकम धेरै हुन पुगेको छ । कात्तिकसम्म सरकारले एक खर्ब ३८ अर्ब ७५ करोड ऋण लिएकोमा एक खर्ब ५० अर्ब ८८ करोड रुपियाँ ऋणबापतको साँवाब्याज भुक्तानी गरेको छ ।",
      "longContent": "गोरखापत्र समाचारदाताकाठमाडौँ, मङ्सिर ११ गते । चालु आर्थिक वर्ष २०८२/८३ को चार महिना (साउनदेखि कात्तिकसम्म) मा थपिएको सार्वजनिक ऋणभन्दा सरकारले तिरेको साँवाब्याजको रकम धेरै हुन पुगेको छ । कात्तिकसम्म सरकारले एक खर्ब ३८ अर्ब ७५ करोड ऋण लिएकोमा एक खर्ब ५० अर्ब ८८ करोड रुपियाँ ऋणबापतको साँवाब्याज भुक्तानी गरेको छ ।  सरकारले लिने ऋणको हिसाबकिताब राख्ने सार्वजनिक ऋण व्यवस्थापन कार्यालयका अनुसार चालु आवको कात्तिकसम्म सरकारले लिएको कुल ऋणमध्ये एक खर्ब २० अर्ब रुपियाँ आन्तरिक ऋण रहेको छ । बाँकी १८ अर्ब ७५ करोड रुपियाँ बाह्य ऋण रहेको कार्यालयले उल्लेख गरेको छ । समीक्षा अवधिमा सरकारले आन्तरिक ऋणबापतको एक खर्ब ३१ अर्ब ६५ करोड रुपियाँ भुक्तानी गरेको छ । जसमध्ये एक खर्ब १२ अर्ब २६ करोड साँवा र १९ अर्ब ३९ करोड रुपियाँ ब्याज भुक्तानी रहेको छ । त्यस्तै कात्तिकसम्म बाह्य ऋणबापत सरकारले १९ अर्ब २३ करोड रुपियाँ भुक्तानी गरेको कार्यालयले जनाएको छ । कुल बाह्य ऋण भुक्तानीमध्ये १५ अर्ब ३५ करोड रुपियाँ साँवा र तीन अर्ब ८८ करोड रुपियाँ ब्याज भुक्तानी छ । सरकारले गरेको यो भुक्तानी विगतका वर्षमा लिएको ऋणबापतको हो । चालु वर्षमा थपिएको समेत मुलुकले तिर्नुपर्ने कुल ऋणको दायित्व अहिलेसम्म २७ खर्ब २९ अर्ब ४१ करोड रुपियाँ पुगेको छ, जसमध्ये १२ अर्ब ७५ अर्ब रुपियाँ ९६ करोड रुपियाँ आन्तरिक र १४ खर्ब ५३ अर्ब ४५ करोड रुपियाँ बाह्य ऋण रहेको छ । नेपालले तिर्नुपर्ने कुल ऋणको दायित्व मुलुकको अर्थतन्त्रको आकारको अनुपातमा ४४.६९ प्रतिशत पुगेको कार्यालयले जनाएको छ । ऋण भुक्तानीपछि चालु वर्षको चार महिनामा सरकारले तिर्नुपर्ने खुद ऋण दायित्व भने गत आवभन्दा ५५ अर्ब ३६ करोड रुपियाँ थपिएको छ । यो साँवाब्याज भुक्तानीपछि कायम ऋण हो । सरकारले आफ्नो नीति तथा कार्यक्रम कार्यान्वयनका लागि राजस्वबाट नपुग रकम ऋणबाट बेहोर्ने गर्छ, जसलाई संसद्बाट पारित बजेटमार्फत कानुनी मान्यता प्रदान गरिन्छ । चालु आवको बजेटमार्फत सरकारले स्रोत नपुग हुने पाँच खर्ब ९५ अर्ब ६६ करोड रुपियाँ ऋणमार्फत बेहोर्ने लक्ष्य राखेको छ, जसमध्ये तीन खर्ब ६२ अर्ब रुपियाँ आन्तरिक ऋण र बाँकी दुई खर्ब ३३ अर्ब ६६ करोड रुपियाँ बाह्य ऋण लिइने छ । यस वर्ष राखिएको कुल लक्ष्यको तुलनामा सरकारले कात्तिकसम्म २३.२९ प्रतिशत ऋण लिइसकेको छ, जसमध्ये ठुलो हिस्सा आन्तरिक ऋणको छ । बजेटमा वित्तीय खर्च शीर्षकमा सरकारले तिर्नुपर्ने ऋणको साँवा भुक्तानी व्यवस्था गरिएको हुन्छ । ब्याज भुक्तानी भने चालु खर्चबाटै गरिन्छ । सरकारले लिने ऋणमध्ये आन्तरिक ऋण अल्पकालीन र बढी ब्याज तिर्नुपर्ने दायित्वको हुन्छ । सरकारले नागरिक बचतपत्र, विकास ऋणपत्र, वैदेशिक रोजगार बचतपत्र जस्ता ऋणपत्र (बन्ड) जारी गरेर न्यूनतम तीन महिनादेखिका लागि ऋण उठाउने काम गर्छ । यसको ब्याजदर अहिले औसतमा छ प्रतिशतभन्दा माथि छ । सरकारका तर्फबाट सार्वजनिक ऋण व्यवस्थापन कार्यालयले यस्ता ऋणपत्र निष्कासन गर्छ । बाह्य ऋण भने दीर्घकालीन प्रकृतिका हुन्छन् जसको ब्याजदर अत्यन्त न्यून हुन्छ । अर्थ मन्त्रालयका अनुसार नेपालले लिएका बाह्य ऋण करिब ३० वर्षमा भुक्तानी गर्नुपर्ने किसिमका छन् । यस्तो ऋणको ब्याजदर अहिले ०.७५ प्रतिशतदेखि १.५ प्रतिशतसम्म छ । बजेटमार्फत घोषणा गरिएका ठुला आयोजना कार्यान्वयनका लागि सरकारले द्विपक्षीय अथवा बहुपक्षीय निकायबाट यस्तो ऋण लिने गर्छ । विश्व बैङ्क, एसियाली विकास बैङ्क, एक्जिम बैङ्क जस्ता बहुपक्षीय र जापान, नर्वे जस्ता द्विपक्षीय साझेदारबाट नेपालले ऋण लिने गर्छ । यसरी ऋण लिनुपूर्व त्यसमा समझदारी जुटाउन मन्त्रीपरिषद्को स्वीकृति अनिवार्य हुन्छ ।",
      "link": "https://gorkhapatraonline.com/news/181320",
      "image": "https://gorkhapatraonline.com/storage/media/319326/conversions/eee-original-thumb.jpg"
    },
    {
      "slug": "181318",
      "title": "भैरहवा सेजमा जग्गाको भाडा घट्यो",
      "timestamp": 1764201600000,
      "source": "gp",
      "content": "सरकारले विशेष आर्थिक क्षेत्र (सेज) भित्रको जग्गा भाडादर प्रतिवर्गमिटर २० रुपियाँबाट घटाएर पाँच रुपियाँ मात्र कायम गरेपछि भैरहवा सेजका उद्योगी उत्साहित भएका छन् । सोमबार बसेको मन्त्रीपरिषद् बैठकले गरेको निर्णयपछि सेजभित्रको लगानी वातावरण थप सहज हुने उद्योगीको अपेक्षा छ ।",
      "longContent": "भैरहवा समाचारदाताभैरहवा, मङ्सिर ११ गते । सरकारले विशेष आर्थिक क्षेत्र (सेज) भित्रको जग्गा भाडादर प्रतिवर्गमिटर २० रुपियाँबाट घटाएर पाँच रुपियाँ मात्र कायम गरेपछि भैरहवा सेजका उद्योगी उत्साहित भएका छन् । सोमबार बसेको मन्त्रीपरिषद् बैठकले गरेको निर्णयपछि सेजभित्रको लगानी वातावरण थप सहज हुने उद्योगीको अपेक्षा छ ।इको नेपाल इनर्जी इन्डस्ट्रिज प्रालिका अध्यक्ष अजयमान श्रेष्ठले सरकारको निर्णयले ठुलो राहत मिलेको बताउनुभयो । “जग्गाको भाडादर घटायो भन्ने सुन्दा नै विश्वास लागेन,” उहाँले भन्नुभयो, “अब उद्योग सञ्चालन अझ सहज हुने छ ।”इको नेपाल इनर्जीले एक वर्षअघि मात्रै विशेष आर्थिक क्षेत्र सेजबाट उत्पादन थालेको थियो । यस उद्योगले स्थानीय कच्चा पदार्थमा आधारित फोहोर र खेर गइरहेको रबरजन्य वस्तु सङ्कलन गरी औद्योगिक तेल, ब्ल्याक कार्बन तथा स्टिल तार उत्पादन गर्दै आएको छ । उद्योगी श्रेष्ठले भन्नुभयो, “सेजको भाडा घटेपछि अब स्वाभाविक रूपमा उत्पादन लागत पनि घट्छ, यसले सेजभित्रका सबै उद्योगलाई ठुलो राहत दिएको छ ।” सेजभित्र उद्योगीलाई कच्चा पदार्थ आयातमा भन्सार छुट, निर्यातमा भ्याट छुट, विद्युत्मा १० प्रतिशत छुट, बैङ्क–बिमा–भन्सार एउटै स्थानबाट सेवा उपलब्ध गराउने जस्ता सुविधा दिने सरकारको योजनामध्ये केही कार्यान्वयनमा छन् । जग्गा भाडादरमा छुट हुन ढिला हुँदा उद्योगी निराश थिए । श्रेष्ठका अनुसार भाडादर घटेपछि निर्यातमूलक उद्योग आकर्षित हुने र लगानीकर्ता बढ्ने छ । नयाँ निर्णय अनुसार सेजभित्रका उद्योगीले अब मात्र २५ प्रतिशत भाडा तिर्ने छन् । सेजमा उद्योग सञ्चालन गरिरहेको पञ्चकन्याका ग्रुपका प्रबन्ध निर्देशक देवेन्द्र साहुका अनुसार यो निर्णयले उद्योगलाई ठुलो राहत दिएको छ । उहाँले भन्नुभयो, “चालु आर्थिक वर्ष २०८२/८३ को बजेटमा भाडा घटाउने विषय आएको थियो, भाडा नघट्दा हामी उत्पादन बन्द गर्ने अवस्थामा थियौँ, ढिलै भए पनि सरकारले ढाडस दिएको छ ।” भैरहवा सेजका प्रमुख सवुत डुम्रेले उद्योगीले जग्गाको भाडा घटाउन विगतदेखि नै माग गर्दै आएकोमा सरकारले माग पूरा गरेपछि उनीहरूलाई ठुलो राहत मिलेको बताउनुभयो । डुम्रेका अनुसार सेजमा हाल १२ वटा उद्योग निर्माण गरी सञ्चालनमा छन् भने सात वटा निर्माणाधीन छन् । उहाँले सेजमा रहेका ६८ वटा प्लटमध्ये १९ वटा उद्योगले ५२ वटा प्लट लिएको र बाँकी १६ वटा प्लट पनि बुक भइसकेको बताउनुभयो । सिद्धार्थ उद्योग वाणिज्य सङ्घका अध्यक्ष नेत्र आचार्यले भाडादर घट्ने निर्णय स्वागतयोग्य भएको बताउनुभयो । “यो विषयमा बजेटमै नीतिगत व्यवस्था गरिएको थियो तर त्यसमा पनि तीन महिनापछि लागु गर्ने नियम राखिएको थियो,” आचार्यले भन्नुभयो, “हामीले हालको मन्त्रीपरिषद्मा पनि यो कुरा राख्दै आएका थियाैँ, अहिले आएर सम्बोधन भएछ ।”",
      "link": "https://gorkhapatraonline.com/news/181318",
      "image": "https://gorkhapatraonline.com/storage/media/319324/conversions/Seez-bhairahawa-original-thumb.jpg"
    },
    {
      "slug": "181317",
      "title": "उदयपुर सिमेन्ट उद्योग पुनः सञ्चालन",
      "timestamp": 1764201600000,
      "source": "gp",
      "content": "आठ महिनादेखि बन्द उदयपुर सिमेन्ट उद्योग पुनः सञ्चालनमा आएको छ । विगतमा पटक पटक बन्द हुँदै र सञ्चालनमा आउँदै गरेको यो उद्योग पछिल्लो समय आठ महिनादेखि पूर्ण रूपले बन्द थियो ।",
      "longContent": "भक्तिविलास पोखरेलगाईघाट, मङ्सिर ११ गते । आठ महिनादेखि बन्द उदयपुर सिमेन्ट उद्योग पुनः सञ्चालनमा आएको छ । विगतमा पटक पटक बन्द हुँदै र सञ्चालनमा आउँदै गरेको यो उद्योग पछिल्लो समय आठ महिनादेखि पूर्ण रूपले बन्द थियो । सरकारी स्वामित्वमा सञ्चालित मुलुकको सबैभन्दा ठुलो औद्योगिक प्रतिष्ठान मानिएको उदयपुर सिमेन्ट उद्योगलाई २०८२ वैशाख १५ गतेको मन्त्रीपरिषद् बैठकले निजीकरण गर्ने निर्णय गरेको थियो । त्यसयता पूर्णतः बन्द रहेको उद्योग मर्मतसम्भार गरी पुनः सञ्चालनमा ल्याएको उद्योगका महाप्रबन्धक कोविद काफ्लेले बताउनुभयो ।उद्योग बन्द हुँदा आठ महिनादेखि उद्योगले कर्मचारीको तलब सुविधासमेत उपलब्ध गराउन सकेको छैन । तलब सुविधा नपाए पनि त्यहाँका कर्मचारी उद्योग सञ्चालनमा आउने आशामा थिए । सुरुका वर्षमा उदयपुर सिमेन्ट उद्योगमा ५३३ कर्मचारीको दरबन्दी रहेको भए पनि अहिले १९३ जना स्थायी कर्मचारी कार्यरत छन् । उद्योगले ६० जना सेक्युरिटी गार्ड अर्कै कम्पनीबाट ल्याएर काममा लगाएको छ । पछिल्लो समय ती सेक्युरिटी गार्डले समेत तलब सुविधा पाउन नसकेको कर्मचारी बताउँछन् । महाप्रबन्धक काफ्लेका अनुसार मन्त्रीपरिषद् बैठकले निजीकरण गर्ने निर्णय गरेसँगै अन्योल छाएको अवस्थामा उद्योग सञ्चालनमा ल्याउन मजदुर, कर्मचारी र वर्तमान सरकारको ठुलो सहयोग रहेको छ । अहिले यो उद्योग सञ्चालनमा आएको भए पनि यसलाई दीर्घकालीन रूपमा सञ्चालनमा ल्याउन नेपाल सरकारसँग २४ करोड ऋण माग गरेको महाप्रबन्धक काफ्लेले बताउनुभयो । उहाँका अनुसार उक्त ऋण ब्याजसहित तीन वर्षभित्र राज्यलाई फिर्ता गर्ने सर्तमा माग गरिएको हो । उदयपुरको त्रियुगा नगरपालिका–६, जलजलेमा रहेको छ । दक्षिण एसियामै उच्च गुणस्तरको अपार खानी भण्डार सुरक्षित रहेको उदयपुर सिमेन्ट उद्योगले दैनिक आठ सय मेट्रिक टन क्लिङ्कर उत्पादन गर्न सक्ने क्षमता राख्छ । उद्योगका अधिकांश मेसिन पुराना भएकाले क्षमता अनुरूपको उत्पादन भने दिन सकेको छैन । त्यसमा पनि उद्योग बेला बेला बन्द हुँदा दैनिक लाखौँ घाटामा रहेको महाप्रबन्धक काफ्ले बताउनुहुन्छ । उदयपुर सिमेन्ट उद्योगले करोडौँ रुपियाँ दायित्व भुक्तानी गर्नुपर्ने छ तर दैनिक सञ्चालनमा ल्याउन सके उक्त दायित्वसमेत क्रमागत रूपमा घटाउँदै लैजाने तयारीसाथ अहिले सिमेन्ट उद्योग सञ्चालनमा ल्याइएको उद्योग प्रशासनले जनाएको छ । जेनजी आन्दोलनपछि स्थानीय जेनजी समूहले समेत उदयपुर सिमेन्ट उद्योगलाई निजीकरण नगरी राज्यले चलाउनुपर्ने माग राख्दै आएका छन् ।",
      "link": "https://gorkhapatraonline.com/news/181317",
      "image": "https://gorkhapatraonline.com/storage/media/319323/conversions/cement-plant-original-thumb.jpg"
    },
    {
      "slug": "181313",
      "title": "एमसिसी अन्तर्गत प्रसारण लाइन निर्माण सुरु",
      "timestamp": 1764201600000,
      "source": "gp",
      "content": "मिलिनियम च्यालेन्ज कर्पोरेसन (एमसिसी) परियोजना अन्तर्गत पश्चिम नवलपरासीको सुनवलमा विद्युत् प्रसारण लाइन निर्माण सुरु भएको छ । अर्थमन्त्री रामेश्वरप्रसाद खनाल र नेपालका लागि अमेरिकाका राजदूत डिन आर थम्प्सनले संयुक्त रूपमा बुधबार निर्माणको शुभारम्भ गर्नुभयो ।",
      "longContent": "विकास अधिकारीपश्चिम नवलपरासी, मङ्सिर ११ गते । मिलिनियम च्यालेन्ज कर्पोरेसन (एमसिसी) परियोजना अन्तर्गत पश्चिम नवलपरासीको सुनवलमा विद्युत् प्रसारण लाइन निर्माण सुरु भएको छ । अर्थमन्त्री रामेश्वरप्रसाद खनाल र नेपालका लागि अमेरिकाका राजदूत डिन आर थम्प्सनले संयुक्त रूपमा बुधबार निर्माणको शुभारम्भ गर्नुभयो । एमसिसी नेपाल कम्प्याक्ट अन्तर्गत सुनवल–१३, सूर्यबस्तीदेखि नेपाल–भारत सिमानासम्म १८ किलोमिटर लामो प्रसारण लाइन निर्माण हुने छ । त्यस क्रममा अर्थमन्त्री खनालले एमसिसी परियोजनाले आर्थिक विकासमा महत्वपूर्ण टेवा पु¥याउने बताउँदै अमेरिकी सरकारको सहयोगको प्रशंसा गर्नुभयो । मन्त्री खनालले अब तीन वर्ष पनि पूरा समय नभएकाले समयमै काम सम्पन्न गर्ने गरी तदारुकताका साथ काम भइरहेको जानकारी दिनुभयो । विद्युत् प्रसारण लाइनको बहुआयामिक महत्व रहेको बताउँदै उहाँले नेपालमा आन्तरिक बजारमा आवश्यक भएका बेला आयात गर्न र दक्षिण एसियामा ऊर्जा बजारमा नेपालको सशक्त उपस्थिति बढाउन यो परियोजना कोसेढुङ्गा साबित हुने चर्चा गर्नुभयो । नेपालका लागि अमेरिकाका राजदूत थम्प्सनले नेपालको हरित ऊर्जा सुरक्षामा यस परियोजनाले सहयोग पुग्ने बताउँदै अमेरिकाले नेपालसँगको सहकार्यमा प्रविधि र लगानीमा सहयोग गर्दै आएको उल्लेख गर्नुभयो । उहाँले आर्थिक वृद्धि र दक्षिण एसियामा विद्युत् व्यापारका लागि यो परियोजना महत्वपूर्ण हुने उल्लेख गर्दै अमेरिका नेपालको दिगो सहयात्रीका रूपमा उभिँदै आएको बताउनुभयो । सुनवलदेखि भारतको सीमा नाकासम्म ५३ वटा टावर निर्माण हुने एमसिए नेपालका कार्यकारी निर्देशक खड्गबहादुर विष्टले जानकारी दिनुभयो । जसको मुआब्जा वितरण अन्तिम चरणमा रहेको एमसिए नेपालले जनाएको छ । मिलिनियम च्यालेन्ज एकाउन्ट नेपाल विकास समिति (एमसिए–नेपाल) अन्तर्गत बन्ने प्रसारण लाइनका लागि टावर निर्माण गर्न जग्गाको अवस्था हेरीकन प्रतिकट्ठा नौ लाख १४ हजारदेखि ७३ लाख ६७ हजारसम्म रकम भुक्तानी गरिएको छ । सानाठुला दुई प्रकारका टावर निर्माणका लागि एक कट्ठा आठ धुरदेखि दुई कट्ठासम्म जग्गा अधिग्रहण गरिएको छ । ३९ महिनाभित्र सबस्टेसन र २१ महिनाभित्र प्रसारण लाइन निर्माण सम्पन्न गर्ने गरी भारतीय दुई कम्पनीसँग ठेक्का सम्झौता भइसकेको छ ।",
      "link": "https://gorkhapatraonline.com/news/181313",
      "image": "https://gorkhapatraonline.com/storage/media/319319/conversions/mcc3-original-thumb.jpg"
    },
    {
      "slug": "181305",
      "title": "बजारबाट गाउँ फर्किएर सुन्तला खेतीमा योगेन्द्रमान शेरचन",
      "timestamp": 1764115200000,
      "source": "gp",
      "content": "एकदशक भन्दा बढी बेनी बजारमा बसोबास गर्दै आउनुभएका मंगला गाउँपालिका ४ बरंजाका योगेन्द्रमान शेरचन गाउँ फर्किएर व्यवसायिक सुन्तला खेती सुरु गर्नुभएको छ।",
      "longContent": "ठाकुरप्रसाद आचार्य म्याग्दी, मङ्सिर १० गते। एकदशक भन्दा बढी बेनी बजारमा बसोबास गर्दै आउनुभएका मंगला गाउँपालिका ४ बरंजाका योगेन्द्रमान शेरचन गाउँ फर्किएर व्यवसायिक सुन्तला खेती सुरु गर्नुभएको छ। बरंजाको अर्भल्याङमा करिब ७ रोपनी क्षेत्रफलमा उहाँले सुन्तला खेती विस्तार गर्नुभएको हो। बेनीमा बसेर निर्माण व्यवसायीका रुपमा समेत काम गर्नुभएका शेरचन सो पेसा समेत छाडेर गाउँमा सुन्तला खेती थाल्नुभएको छ। सहरबजारमा वस्नुभन्दा आफ्नै गाउँठाउँमा बसेर कृषि तथा फलफूल खेती गर्दा आत्मसन्तुष्टी हुने भएकाले गाउँ फर्किएर सुन्तला खेती सुरु गरेको उहाँले बताउनुभयो। गहुँ,मकै र कोदो बाली लगाउने बारीमा नगदे बाली सुन्तला लगाउँदा राम्रो आम्दानी हुने भएकाले व्यवसायिक रुपमा सुन्तला खेती सुरु गरेको शेरचनले बताउनुभयो। सिँचाई हुने खेतमा धान खेती र कोदो मकै हुने खेतबारीमा सुन्तलाका बोट लगाएको उहाँको भनाई छ। सुन्तला खेतीका लागि बरंजा उर्वरभूमि भएकाले यहाँका अधिकांश किसान पछिल्लो समय सुन्तला खेतीतर्फ आकर्षित भएका छन्। नयाँ पुस्तालाई कृषि पेसाप्रति आकर्षित गर्न पनि आफू बजारबाट गाउँ फर्किएको उहाँले बताउनुभयो। सडक सुविधासँगै सुन्तलाले सहज बजार र उचित मूल्य पाउन थालेपछि यहाँका अधिकांश किसानहरु सुन्तला खेती तर्फ आकर्षित भएका छन्। सुन्तलाको बगानबाट अग्रिम रुपमा पेश्की दिएर व्यवसायीले लैजाने गरेको उहाँले बताउनुभयो। ६० देखि ८० रुपियाँ सम्ममा बिक्री हुने गरेको कृषक शेरचनले बताउनुभयो। सुन्तला खेती विस्तारका लागि किसानले ‘सोलिघोप्टे कृषक समूह’ मा आबद्ध भएर स्थानीयले सुन्तलाको व्यावसायिक खेती विस्तारमा लागेको शेरचनले बताउनुभयो।",
      "link": "https://gorkhapatraonline.com/news/181305",
      "image": "https://gorkhapatraonline.com/storage/media/319307/conversions/DSC_1295-original-thumb.jpg"
    },
    {
      "slug": "181266",
      "title": "विश्वव्यापी एचआइभी प्रतिक्रियालाई ‘दशकौँकै सबैभन्दा ठूलो झट्का’ : युएनएड्स",
      "timestamp": 1764115200000,
      "source": "gp",
      "content": "अचानक र नाटकीयरूपमा अन्तर्राष्ट्रिय कोष कटौतीले एचआइभी र एड्स विरुद्धको विश्वव्यापी प्रयासमा विनाशकारी परिणाम निम्त्याएको संयुक्त राष्ट्रसङ्घले जानकारी गराएको छ ।",
      "longContent": "जेनेभा, मङ्सिर १० गते । अचानक र नाटकीयरूपमा अन्तर्राष्ट्रिय कोष कटौतीले एचआइभी र एड्सविरुद्धको विश्वव्यापी प्रयासमा विनाशकारी परिणाम निम्त्याएको संयुक्त राष्ट्रसङ्घले जानकारी गराएको छ ।युएनएड्सका कार्यकारी निर्देशक विनी ब्यानिमाले जेनेभामा पत्रकारसँग भन्नुभयो, “एचआइभीविरुद्धको विश्वव्यापी प्रतिक्रियाले दशकौँयताकै सबैभन्दा ठूलो धक्का बेहोरेको छ ।” नयाँ प्रतिवेदन प्रस्तुत गर्दै उहाँले ‘धेरै अन्तर्राष्ट्रिय दातृ निकायका लागि अचानक अन्तर्राष्ट्रिय कोष कटौतीको विनाशकारी परिणाम’ हुने चेतावनी दिँदै भन्नुभएको छ, “यसले न्यून तथा मध्यम आय भएका मुलुकलाई स्तब्ध बनाएको छ ।”ब्यानिमाले अमेरिकी राष्ट्रपति डोनाल्ड ट्रम्प वर्षको सुरुमै ह्वाइट हाउस फर्केपछि ‘संयुक्त राज्य अमेरिकाको अचानक रोक’लाई औँल्याउनुभयो, तर अन्य प्रमुख दाताले पनि उनीहरूको वैदेशिक सहायता खर्चमा उल्लेखनीय कटौती गरेको बताउनुभयो । “कटौती बोर्डमा नाटकीय छन्”, उहाँले भन्नुभयो, “यस वर्षको सुरुदेखि नै दर्जनौँ न्यून र मध्यम आय भएका देशमा एचआइभी सेवालाई निरन्तरता दिने जटिल पारिस्थितिक प्रणाली भित्रसम्म हल्लिएको छ ।” ब्यानिमाले एचआइभी रोकथाम सेवामा ‘कमी’ भएको बारेमा विशेष चिन्ता व्यक्त गर्नुहुँदै भन्नुभयो, “यदि यसलाई सम्बोधन गरिएन भने सन् २०३० सम्ममा ‘३३ लाख थप नयाँ सङ्क्रमण’ हुने जोखिम हुन्छ । रासस/एएफपी",
      "link": "https://gorkhapatraonline.com/news/181266",
      "image": "https://gorkhapatraonline.com/storage/media/319232/conversions/hiv-original-thumb.jpg"
    },
    {
      "slug": "181194",
      "title": "स्वदेशी लगानीमै छ खर्ब जुटाइने",
      "timestamp": 1764115200000,
      "source": "gp",
      "content": "ऊर्जा, जलस्रोत तथा सिँचाइ मन्त्रालयले दुई महत्वपूर्ण जलविद्युत् आयोजना बुढीगण्डकी र अप्पर अरुण जलविद्युत् आयोजनाको लगानीको मोडालिटी टुङ्गो लगाएको छ । मङ्गलबार ऊर्जा, जलस्रोत तथा सिँचाइमन्त्री कुलमान घिसिङ मन्त्रालयका सचिवद्वय चिरञ्जीवी चटौत र सरिता दवाडीलगायत आयोजना सम्बद्ध अधिकारीसँगको छलफलले अन्तिम स्वरूप प्रदान गरेको मन्त्रालयले जनाएको छ ।",
      "longContent": "काठमाडौँ, मङ्सिर १० गते । ऊर्जा, जलस्रोत तथा सिँचाइ मन्त्रालयले दुई महत्वपूर्ण जलविद्युत् आयोजना बुढीगण्डकी र अप्पर अरुण जलविद्युत् आयोजनाको लगानीको मोडालिटी टुङ्गो लगाएको छ । मङ्गलबार ऊर्जा, जलस्रोत तथा सिँचाइमन्त्री कुलमान घिसिङ मन्त्रालयका सचिवद्वय चिरञ्जीवी चटौत र सरिता दवाडीलगायत आयोजना सम्बद्ध अधिकारीसँगको छलफलले अन्तिम स्वरूप प्रदान गरेको मन्त्रालयले जनाएको छ । मन्त्रालयका अनुसार निश्चित भएको लगानी मोडालिटीसम्बन्धी प्रस्ताव अन्तिम स्वीकृतिका लागि मन्त्रीपरिषद्मा पेस गरिने भएको छ ।धादिङ र गोरखामा बन्ने एक हजार दुई सय मेगावाट क्षमताको बुढीगण्डकी जलविद्युत् आयोजना निर्माणका लागि आधारभूत लागत दुई अर्ब ७७ करोड डलर (करिब तीन खर्ब ७४ अर्ब रुपियाँ) आकलन गरिएको छ । त्यस्तै सङ्खुवासभाको भोटखोला गाउँपालिकामा निर्माण हुने एक हजार ६३ मेगावाटको माथिल्लो अरुण अर्धजलाशययुक्त जलविद्युत् आयोजनाको निर्माण अवधिको ब्याज, मूल्यवृद्धिसहित एक अर्ब ७५ करोड डलर (करिब दुई खर्ब १४ अर्ब) लागत अनुमानका आधारमा लगानीको मोडालिटी तय गरिएको मन्त्रालयले जनाएको छ । दुवै आयोजनाको कुल लागत करिब छ खर्ब रुपियाँ हुने छ । जसलाई स्वदेशी लगानीकै उपयोग गर्ने रणनीतिले मन्त्रालयले लिएको छ । दुवै आयोजनामा ३० प्रतिशत स्वपुँजी र ७० प्रतिशत ऋण लगानी गर्ने तय गरिएको छ । बुढीगण्डकी जलविद्युत्मा सरकारी वित्त व्यवस्थापनबाट भायबिलिटी ग्याप फन्ड (भिजिएफ) जुटाउने र अप्पर अरुणमा विश्व बैङ्कको लगानी ल्याउने विषय अन्योलमै छ । अब भने यी आयोजनाका लागि सम्भाव्य नयाँ विधिमार्फत  लगानी जुटाइ आयोजनालाई लगानी जुटाउन लागिएको हो । बूढीगण्डकीको लगानी मोडालिटीनिर्माण अवधि आठ वर्ष रहेको सो आयोजनामा निर्माण अवधिको ब्याज ३२ अर्बसहित आयोजनाको लागि चार खर्ब छ अर्ब रुपियाँ आवश्यक पर्ने देखिएको छ । आयोजनाको प्रवर्धक बुढीगण्डकी कम्पनी लिमिटेडमा नेपाल सरकारको ८० र नेपाल विद्युत् प्राधिकरणको २० प्रतिशत सेयर स्वामित्व रहने छ ।आयोजनामा सरकारले स्वपुँजीबापत ९७ अर्ब ४७ करोड र सहुलियतपूर्ण कर्जासहित एक खर्ब ५० अर्ब गरी कुल दुई खर्ब ४८ अर्ब रुपियाँ लगानी गर्ने छ । पेट्रोलियम पदार्थको आयातमा भन्सार विन्दुमा लगाउँदै आएको पूर्वाधार करको ५० प्रतिशत रकम आयोजनामा लगानीका लागि छुट्याउनुपर्ने प्रस्ताव गरिएको छ । यसलाई पनि आयोजनामा सहूलियतपूर्ण सरकारी ऋणका रूपमा प्रयोग गरिने छ । आयोजनाको निर्माणका क्रममा भन्सार तथा मूल्य अभिवृद्धि करबापतको रकमसमेत सरकारले यस आयोजनामा लगानी गर्नुपर्ने प्रस्ताव छ ।यस अनुसार हालसम्मको लगानी घटाउँदा आयोजनामा सरकारले दुई खर्ब २८ अर्ब रुपियाँको स्रोत सुनिश्चित गर्नुपर्ने छ । नेपाल विद्युत् प्राधिकरणले आयोजनामा स्वपुँजीबापत २४ अर्ब ३७ करोड रुपियाँ लगानी गर्ने छ । आयोजनालाई सम्भाव्य बनाउन सरकारको सहजीकरणमा अनिवार्य तरलता अनुपातमा गणना हुने गरी ३० अर्ब रुपियाँको ऊर्जा बन्ड जारी गरिने भएको छ । त्यस्तै बैङ्क तथा वित्तीय संस्थाबाट एक खर्ब चार अर्ब रुपियाँ ऋण प्रवाह हुने छ । कर्मचारी सञ्चय कोष, नागरिक लगानी कोष, सामाजिक सुरक्षा कोष, बिमा तथा पुनर्बिमा कम्पनी, एचआइडिसिएल, नेपाल टेलिकम र वाणिज्य बैङ्कहरूको सहवित्तीयकरणमार्फत उठाउने प्रस्ताव यसमा गरिएको छ ।बुढीगण्डकी जलविद्युत् कम्पनीका प्रमुख कार्यकारी निर्देशक अर्जुन रजौरियाका अनुसार बुढीगण्डकी आयोजनामा भायबिलिटी ग्याप फन्ड (भिजिएफ) जुटाउन समस्या हुने देखिएपछि इक्विटी, बन्ड, ऋण, सहुलियतपूर्ण कर्जा जस्ता विधि तथा उपकरणबाटै वित्तीय व्यवस्थापन गर्ने तय गरिएको हो । “हामीले तय गरेको यो मोडालिटी अर्थ मन्त्रालयसहितको सहमतिमा अन्तिम स्वीकृतिका लागि मन्त्रालयले मन्त्रीपरिषद्मा पेस गर्ने छ,” उहाँले भन्नुभयो ।सहवित्तीयकरणमा अप्पर अरुण सङ्खुवासभाको भोटखोला गाउँपालिकामा निर्माण हुने एक हजार ६३ मेगावाटको माथिल्लो अरुण अर्धजलाशययुक्त जलविद्युत् आयोजनाको निर्माण अवधिको ब्याज, मूल्यवृद्धिलगायत एक अर्ब ७५ करोड डलर (करिब दुई खर्ब १४ अर्ब) लागत अनुमान गरिएको छ । यो आयोजना पनि ७० प्रतिशत ऋण र ३० प्रतिशत स्वपुँजी (इक्विटी) बाट जुटाउने तय भएको छ । ३० प्रतिशत स्वपुँजीलाई शतप्रतिशत मानी त्यसको ५१ प्रतिशत संस्थापक र ४९ प्रतिशत साधारण सेयर रहने प्रस्ताव गरिएको छ । संस्थापक सेयरधनीबाट ३६ अर्ब ६७ करोड र साधारण सेयरधनीबाट ३५ अर्ब २३ करोड रुपियाँ उठाइने छ । आयोजना निर्माणका लागि बैङ्क तथा वित्तीय संस्थाको सहवित्तीयकरणमार्फत एक खर्ब ६८ अर्ब रुपियाँ लगानी हुने छ । विश्व बैङ्कको लगानी अन्योलमा परेपछि सरकारले देशभित्रका बैङ्क तथा वित्तीय संस्था र स्वदेश तथा विदेशमा रहेका नेपालीको लगानीमा अप्पर अरुणलाई अगाडि बढाउन लागेको हो । आयोजनामा सहवित्तीयकरणमार्फत करिब ५३ अर्ब लगानीका लागि प्राधिकरण, आयोजनाको प्रवर्धक कम्पनी र बैङ्क तथा वित्तीय संस्थाबिच समझदारी भइसकेको छ ।",
      "link": "https://gorkhapatraonline.com/news/181194",
      "image": "https://gorkhapatraonline.com/storage/media/319101/conversions/2323-original-thumb.jpg"
    },
    {
      "slug": "181192",
      "title": "ब्याज घट्ने हल्लाले बढ्यो सुन",
      "timestamp": 1764115200000,
      "source": "gp",
      "content": "स्थानीय बजारमा मङ्गलबार सुनको मूल्य तोलामा पाँच हजार दुई सय रुपियाँले बढेको छ ।   सोमबार प्रतितोलामा दुई लाख ४२ हजार सात सय रुपियाँमा कारोबार भएको सुनको मूल्य बढेर मङ्गलबार दुई लाख ४७ हजार नौ सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ ।",
      "longContent": "गोरखापत्र समाचारदाताकाठमाडौँ, मङ्सिर १० गते । स्थानीय बजारमा मङ्गलबार सुनको मूल्य तोलामा पाँच हजार दुई सय रुपियाँले बढेको छ । सोमबार प्रतितोलामा दुई लाख ४२ हजार सात सय रुपियाँमा कारोबार भएको सुनको मूल्य बढेर मङ्गलबार दुई लाख ४७ हजार नौ सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ । अन्तर्राष्ट्रिय बजारमा मूल्य बढ्दा त्यसको प्रभाव स्थानीय बजारमा पर्न गएको हो । मङ्गलबार अन्तर्राष्ट्रिय बजारमा प्रतिऔँस सुनको मूल्य बढेर चार हजार १४६ अमेरिकी डलर पुगेको छ । यसअघि असोज ३१ गते दुई लाख ५८ हजार पुगेको सुनको मूल्य घटेर दुई लाख ३६ हजारसम्म झरेको थियो । त्यसपछि बढ्दै फेरि दुई लाख ५० हजारनजिक पुगेको छ ।सुनचाँदी व्यवसायी तेजरत्न शाक्यले अमेरिकी फेडरल रिजर्भ बैङ्कले आगामी डिसेम्बरमा ०.२५ प्रतिशतले ब्याजदर घटाउने हल्लाले सुनको मूल्य बढ्न गएको जानकारी दिनुभयो । यस्तै फ्रान्सले युक्रेनलाई युद्ध सामग्री दिने सम्झौता गरेकाले पनि सुनको मूल्य बढ्न गएको उहाँको भनाइ छ । पछिल्लो केही सातायता सुनको मूल्यमा घटबढ आइरहेको छ । अन्तर्राष्ट्रिय बजारमा अस्थिर भई आर्थिक गतिविधि चलायमान नहुँदा लगानीकर्ता सुनमा आकर्षित हुँदा मूल्य बढ्न गएको उहाँको भनाइ छ । मङ्सिर महिना बिहेको सिजन भए पनि बजारमा माग न्यून हुँदा कारोबार भने बढ्न नसकेको शाक्यले बताउनुभयो । सुनको मूल्य निरन्तर बढ्दै गएको र उपभोक्ताको क्रयशक्ति न्यून हुँदा लगनको सिजन भए पनि सुनको कारोबार बढ्न नसकेको उहाँको भनाइ छ । विगतका वर्षमा मङ्सिरमा मात्रै दैनिक ४० देखि ४५ किलो बिक्री हुने गरेकोमा अहिले दैनिक १० किलोदेखि १५ किलो मात्र बिक्री हुने गरेको व्यवसायी बताउँछन् । बजारमा माग न्यून नहुँदा बैङ्कबाट सुन उठन सकेको छैन । दैनिक २५ केजीका दरले सुनको आयातको कोटा निर्धारण गरे पनि बजारमा माग कम हुँदा बैङ्कले पर्याप्त मात्रामा सुन ल्याउन सकेका छैनन् । यस्तै चाँदीको मूल्य मङ्गलबार तोलामा ८५ रुपियाँ बढेर तीन हजार दुई सय रुपियाँमा कारोबार भएको महासङ्घले जनाएको छ ।",
      "link": "https://gorkhapatraonline.com/news/181192",
      "image": "https://gorkhapatraonline.com/storage/media/319099/conversions/gold--1-original-thumb.jpg"
    },
    {
      "slug": "181189",
      "title": "श्रीलङ्कामा हवाईसेवा विस्तारको प्रस्ताव",
      "timestamp": 1764115200000,
      "source": "gp",
      "content": "नेपाल चेम्बर अफ कमर्सले नेपालका लागि श्रीलङ्काका राजदूत रुवान्थी डेल्पितियासँग श्रीलङ्कामा हवाईसेवा विस्तार गरेर दुई देशबिच पर्यटक आवागमन बढाउने प्रस्ताव गरेको छ ।",
      "longContent": "गोरखापत्र समाचारदाताकाठमाडौँ, मङ्सिर १० गते । नेपाल चेम्बर अफ कमर्सले नेपालका लागि श्रीलङ्काका राजदूत रुवान्थी डेल्पितियासँग श्रीलङ्कामा हवाईसेवा विस्तार गरेर दुई देशबिच पर्यटक आवागमन बढाउने प्रस्ताव गरेको छ । चेम्बरका प्रतिनिधि र राजदूत डेल्पितियाबिच भएको भेटमा देशको व्यापार सहजीकरण एवं हवाईसेवा विस्तार गर्ने विषयमा छलफल भएको हो । सो क्रममा चेम्बर अध्यक्ष कमलेशकुमार अग्रवालले नेपाल र श्रीलङ्काबिचको व्यापार वार्षिक औसतमा मुस्किलले २५ लाख अमेरिकी डलर मात्रै रहेको र नेपालको निर्यात निकै कम रहेको बताउनुभयो । नेपालले १४ लाख डलर बराबरको वस्तु आयात गर्दा सात लाख डलरको मात्रै निर्यात गरिरहेको उहाँले जानकारी दिनुभयो । दुवै देशका चेम्बर प्रतिनिधिबिच दुईपक्षीय भेटवार्ता, हवाईसेवा विस्तार गरेर पर्यटक आवागमनमा वृद्धि, कृषि तथा जलविद्युत्, सूचना प्रविधि तथा डिजिटल व्यापार, भौतिक पूर्वाधार तथा निर्माण जस्ता क्षेत्रमा दुईपक्षीय लगानी एवं व्यापार सहजीकरण गर्नेबारे राजदूतसमक्ष चेम्बरले प्रस्ताव गरेको थियो ।  चेम्बरले सातामा कम्तीमा एउटा उडान श्रीलङ्का–लुम्बिनी एवं लुम्बिनी–श्रीलङ्का सिधा हवाईसेवा सञ्चालन गरेर पर्यटक आकर्षित गर्न सकिने धारणा राखेको छ । यसबाट श्रीलङ्काका बौद्ध धर्मावलम्बीलाई नेपालमा आकर्षित गर्न सकिने अध्यक्ष अग्रवालले बताउनुभयो ।यस्तै श्रीलङ्का भ्रमणका लागि जाने नेपाली पर्यटकलाई फ्री भिसाको व्यवस्था गर्नसमेत चेम्बरले आग्रह गरेको छ । चेम्बर पदाधिकारीसँगको भेटवार्ताका क्रममा राजदूत डेल्पितियाले नेपालसँग व्यापार अभिवृद्धिबारे सम्भावनाका विभिन्न विकल्प तथा व्यापार सहजीकरणका लागि आफूले पहल गरिरहेको बताउनुभयो । श्रीलङ्कामा आगामी जुनमा हुने अन्तर्राष्ट्रिय व्यापार मेलामा सहभागिता जनाउन चेम्बर पदाधिकारीसमक्ष उहाँले आग्रह गर्नुभयो ।",
      "link": "https://gorkhapatraonline.com/news/181189",
      "image": "https://gorkhapatraonline.com/storage/media/319096/conversions/Chamber-News-original-thumb.jpg"
    },
    {
      "slug": "181188",
      "title": "छुर्पी निर्यात बढ्दा डिडिसीलाई राहत",
      "timestamp": 1764115200000,
      "source": "gp",
      "content": "कोशी प्रदेशबाट दुग्धजन्य पदार्थ ‘छुर्पी’ (डग च्यु) को निर्यात बढेपछि बजार अभावमा सङ्कट झेलिरहेको सरकारी स्वामित्वको दुग्ध विकास संस्थान (डिडिसी) लाई राहत मिलेको छ ।",
      "longContent": "शशिधर पराजुली विराटनगर, मङ्सिर १० गते । कोशी प्रदेशबाट दुग्धजन्य पदार्थ ‘छुर्पी’ (डग च्यु) को निर्यात बढेपछि बजार अभावमा सङ्कट झेलिरहेको सरकारी स्वामित्वको दुग्ध विकास संस्थान (डिडिसी) लाई राहत मिलेको छ । छुर्पीको माग धान्न निजी क्षेत्रको अग्रणी निर्यातकर्ता मनराम हिमालयन ह्यान्डीक्राफ्ट प्रालिले डिडिसीसँग ठुलो परिमाणमा ‘छेना’ (दुध फटाएर बनाइने वस्तु) खरिद गर्न थालेपछि दुवै पक्षलाई लाभ मिलेको हो ।पछिल्लो समय डिडिसीले बजार गुमाउँदै गएर दुध बिक्री गर्न सकिरहेको थिएन । त्यसै क्रममा मनराम हिमालयनले डिडिसीको विराटनगर आयोजनाबाट मासिक २५ हजार किलो छेना खरिद गरिरहेको छ ।डिडिसी विराटनगर आयोजनाका निमित्त प्रमुख हिरबहादुर मगरका अनुसार निजी उद्योगले छेना उठाइदिँदा संस्थानलाई ठुलो राहत मिलेको छ । “बजारमा दुध नबिक्दा हामीले पाउडर बनाउनुपर्ने बाध्यता थियो, जसको लागत महँगो पर्छ, उहाँले भन्नुभयो, “अहिले छेना बनाएर सिधै बिक्री गर्न थालेपछि पाउडर प्लान्ट कहिलेकाहीँ मात्र सञ्चालन गरे पुग्ने भएको छ ।”निजी क्षेत्रको मनराम हिमालयनलाई पनि यसले फाइदा पुगेको छ । कम्पनीका सञ्चालक राजेन्द्रकुमार श्रेष्ठका अनुसार डिडिसीबाट तयारी छेना पाउँदा दुध सङ्कलन गर्ने र त्यसलाई फटाएर छेना बनाउने प्रोसेसिङको झन्झट र खर्च बचत भएको छ । डिडिसी विराटनगरका प्रमुख मगरले छेना बिक्री गर्न पाउँदा आयोजनालाई केही राहत पुगेको बताउनुभयो । झापामा मुख्य कार्यालय रहेको मनराम हिमालयन ह्यान्डीक्राफ्टले कोशी प्रदेशबाट ‘डगच्यु’ (कुकुरको आहार) का रूपमा छुर्पी उत्पादन तथा सङ्कलन गरी अमेरिका निर्यात गर्दै आएको छ । सन् २००७ मा नमुनाका रूपमा जम्मा चार किलो छुर्पी अमेरिका पठाएर सुरु भएको यो व्यवसाय अहिले कोशी प्रदेशमै धेरै निर्यात गर्ने उद्योगमध्ये पर्छ । दैनिक ६० हजार लिटर दुधको छुर्पी उत्पादन गर्ने क्षमता रहेको यो उद्योगले हाल दैनिक करिब २० हजार लिटर दुध प्रशोधन गरिरहेको छ । माग धान्न कम्पनीले झापामा आफ्नै फार्म हाउससमेत सञ्चालन गरेको छ । जहाँ १६० वटा उन्नत जातका गाई छन् । फार्मबाट दैनिक एक हजार लिटर दुध उत्पादन हुन्छ ।निजी क्षेत्रले छुर्पी निर्यातमा आक्रामक बजार विस्तार गरेपछि पूर्वी नेपालमा दुध नबिक्ने समस्या (मिल्क होलिडे) लगभग अन्त्य भएको व्यवसायीको दाबी छ । छुर्पी निर्यातले ग्रामीण अर्थतन्त्रलाई टेवा पु¥याएको र किसानले दुधको उचित मूल्य पाएको उद्योगका सञ्चालक श्रेष्ठ बताउनुहुन्छ । कृषिजन्य वस्तुको निर्यातमा उल्लेख्य योगदान पु¥याएको भन्दै नेपाल सरकारले गत असारमा मनराम हिमालयन ह्यान्डीक्राफ्टलाई ‘सिआइपी’ (महìवपूर्ण व्यावसायिक व्यक्ति/कम्पनी) को सम्मान प्रदान गरेको थियो । पाँच अर्ब रुपियाँभन्दा बढीको कृषिजन्य वस्तु निर्यात गर्ने र विदेशी मुद्रा आर्जनमा सघाउने कम्पनीको सूचीमा यो उद्योग दरिलो रूपमा उभिएको छ ।",
      "link": "https://gorkhapatraonline.com/news/181188",
      "image": "https://gorkhapatraonline.com/storage/media/319095/conversions/Chhurpi-ramechhap-original-thumb.jpg"
    },
    {
      "slug": "181465",
      "title": "नेपालमा विदेशी : नाम विद्यार्थी, धन्दा अर्कै",
      "timestamp": 1764288000000,
      "source": "gp",
      "content": "अध्ययन भिसा (प्रवेशाज्ञा) का नाममा नेपाल आएका विदेशी विद्यार्थी गैरकानुनी कार्यमा संलग्न रहेको पाइएको छ । गैरकानुनी गतिविधिमा संलग्न भएको पाइएपछि अध्यागमन विभागले थुप्रै विदेशीलाई घर फर्काइदिएको छ भने शुल्क असुल्ने नाममा मात्रै विदेशी विद्यार्थीलाई भर्ना नगर्न शैक्षिक संस्थालाई सचेत गराएको छ ।",
      "longContent": "काठमाडौँ, मङ्सिर १२ गते । अध्ययन भिसा (प्रवेशाज्ञा) का नाममा नेपाल आएका विदेशी विद्यार्थी गैरकानुनी कार्यमा संलग्न रहेको पाइएको छ । गैरकानुनी गतिविधिमा संलग्न भएको पाइएपछि अध्यागमन विभागले थुप्रै विदेशीलाई घर फर्काइदिएको छ भने शुल्क असुल्ने नाममा मात्रै विदेशी विद्यार्थीलाई भर्ना नगर्न शैक्षिक संस्थालाई सचेत गराएको छ । नेपालमा अध्ययन गर्न आएको भनी कागजपत्र पेस गरेपछि विदेशी नागरिकले सहजै भिसा पाउने गरेका छन् । यस्ता विद्यार्थीमध्ये अधिकांशले नेपालका विभिन्न विश्वविद्यालय तथा शिक्षण संस्थामा उच्च शिक्षा एवं नेपालको भाषा, संस्कृति, कला, साहित्य र सङ्गीतलगायतका विभिन्न विधामा अध्ययन गर्न भनी भर्ना गर्ने गरेका छन् । तर विद्यार्थीको नाममा भर्ना भए पनि सामान बेच्ने, नेपालीसँग मिलेर गोप्य रूपमा होटल तथा रेस्टुरेन्ट सञ्चालन गर्ने तथा अन्य गैरकानुनी क्रियाकलापमा पनि लाग्ने गरेको भेटिएको छ । विभागका प्रवक्ता टीकाराम ढकालले विदेशी विद्यार्थीमध्ये धेरैजसो नेपाली भाषा अध्ययनका लागि विश्वभाषा क्याम्पस, संस्कृत अध्ययनका लागि वाल्मीकि विद्यापीठमा भर्ना हुने गरेको देखिएको जानकारी दिनुभयो । त्यसबाहेक उपत्यकाबाहिर रहेका विभिन्न संस्थामा सिपमूलक तालिमका लागि पनि भर्ना हुने गरेको अनुसन्धानबाट देखिएको उहाँले बताउनुभयो । यसरी अध्ययन गर्न चाहने विदेशी नागरिकले आफू भर्ना हुने शैक्षिक संस्थाको सिफारिससहित शिक्षा, विज्ञान तथा प्रविधि मन्त्रालयमा कागजपत्र पेस गर्नु पर्छ । उक्त कागजपत्र अध्ययन गरेपछि मन्त्रालयले अध्ययन भिसा उपलब्ध गराउन अध्यागमन विभागलाई सिफारिस गर्ने गर्छ तर यसरी आउने विद्यार्थीमध्ये केही विद्यार्थीलाई कतिपय शैक्षिक संस्थाले आफ्नो आम्दानीको दृष्टिकोणले मात्र विद्यार्थी भर्ना गर्ने गरेको पाइएको विभागले जनाएको छ । विभागका अनुसार आफूहरूले गरेको अनुगमनका क्रममा कतिपय शैक्षिक संस्थाले अध्ययन कार्यमा नियमित रूपमा संलग्न नहुने पूर्वजानकारी हुँदाहुँदै पनि विदेशी विद्यार्थीलाई भर्ना गर्ने गरेको पाइएको छ । साथै कतिपय शैक्षिक संस्थामा भर्ना भएका विद्यार्थी पढाइ नसकिँदै बिचैमा छोडेर गएको पनि अध्ययनबाट देखिएको विभागले जनाएको छ । “यसरी अध्ययन गर्न चाहने विदेशी विद्यार्थीलाई प्रोत्साहित र सहजीकरण गर्ने विषयमा अध्यागमन विभाग प्रतिबद्ध छ,” ढकालले भन्नुभयो, “लामो अवधिको नेपाल बसाइका लागि वैकल्पिक उपायका रूपमा अध्ययन भिसा लिन चाहने र कानुनले बर्जित गरेका क्रियाकलापमा संलग्न भएका विदेशीलाई समेत अध्ययन भिसा सिफारिस गर्ने गरेको पाइएको छ ।” नेपालमा अध्ययन भिसा प्राप्त गरेका केही विदेशी नागरिकले नियमित रूपमा कक्षामा सहभागी नभएको, अध्ययन भिसाको अवधि थप गर्न नक्कली कागजात पेस गरेको, अध्ययनको कोर्ष पूरा भएपछि शैक्षिक प्रमाणपत्रसमेत पेस गर्न नसकेको पनि अनुसन्धानका क्रममा पाइएको थियो । “कतिपय विदेशी विद्यार्थी गैरकानुनी कार्यमा संलग्न रहेको देखिँदासमेत सम्बन्धित शैक्षिक संस्थाले विभाग तथा स्थानीय प्रशासनलाई सूचना दिने गरेको पनि पाइएन,” ढकालले भन्नुभयो । विश्वभाषा क्याम्पसमा नेपाली भाषा पढ्न भनेर भर्ना भएको एक जना फ्रान्सेली नागरिकले ठमेलमा बेकरी तथा ललितपुरमा रैथाने होटल सञ्चालन गरेर बसेको पनि ढकालले जानकारी दिनुभयो । त्यस्तै केही समयअघि यसरी नै नेपालमा लुकिछिपी बसिरहेका चार जना चिनियाँ नागरिकलाई फिर्ता पठाइएको उहाँले जानकारी दिनुभयो । एउटा प्रयोजनका लागि भिसा लिएर अर्कै काममा लाग्दा मुलुकको राष्ट्रिय सुरक्षामा खतरा उत्पन्न हुनुका साथै अन्तर्राष्ट्रिय जगत्मा मुलुकको छवि धुमिल हुने ढकालले बताउनुभयो । विदेशी विद्यार्थीलाई भिसा मात्र उपलब्ध गराउन तथा आम्दानी प्रयोजनका लागि मात्र शैक्षिक संस्थाले भर्ना गर्न नहुने उहाँले बताउनुभयो । उहाँले भन्नुभयो, “आफ्नो संस्थामा अध्ययनरत विद्यार्थी नियमित रूपमा पठनपाठनमा संलग्न भए/नभएको यकिन गरी मात्र भिसा सिफारिस गर्न र पठनपाठन भन्दाबाहेक अन्य शङ्कास्पद गतिविधिमा संलग्न भएको जानकारी आएमा तत्काल अध्यागमन विभाग वा स्थानीय प्रशासनलाई सूचना दिन ७७ जिल्लाका अनुगमन समितिलाई भनेका छौँ ।”",
      "link": "https://gorkhapatraonline.com/news/181465",
      "image": "https://gorkhapatraonline.com/storage/media/319596/conversions/5554-original-thumb.jpg"
    },
    {
      "slug": "181464",
      "title": "सभापति देउवासहित शीर्ष नेता परामर्शमा",
      "timestamp": 1764288000000,
      "source": "gp",
      "content": "नेपाली कांग्रेसका शीर्ष नेताले १५ औँ महाधिवेशनको कार्यतालिका सार्वजनिक गर्ने सन्दर्भमा बिहीबार परामर्श  गरेका छन् । ललितपुरको सानेपास्थित केन्द्रीय कार्यालयमा शुक्रबार बस्ने केन्द्रीय कार्यसमिति बैठकमा १५ औँ महाधिवेशनको मिति र कार्यतालिकामा सहमति जुटाउन कांग्रेस नेता दिनभरि नै संवादमा जुटेका हुन् ।",
      "longContent": "गोरखापत्र समाचारदाता काठमाडौँ, मङ्सिर १२ गते । नेपाली कांग्रेसका शीर्ष नेताले १५ औँ महाधिवेशनको कार्यतालिका सार्वजनिक गर्ने सन्दर्भमा बिहीबार परामर्श  गरेका छन् । ललितपुरको सानेपास्थित केन्द्रीय कार्यालयमा शुक्रबार बस्ने केन्द्रीय कार्यसमिति बैठकमा १५ औँ महाधिवेशनको मिति र कार्यतालिकामा सहमति जुटाउन कांग्रेस नेता दिनभरि नै संवादमा जुटेका हुन् । कांग्रेस केन्द्रीय कार्यसमिति बैठक शुक्रबारका लागि तय भए पनि नेताहरू आन्तरिक परामर्शमा रहेका कारण मङ्सिर १४ गतेका लागि सारिएको छ । केन्द्रीय कार्यसमितिमा नियमित महाधिवेशन वा विशेष महाधिवेशन गर्ने भन्ने सन्दर्भमा दुई धार देखिएपछि सहमतिका लागि सभापति शेरबहादुर देउवाले छुट्टाछुट्टै छलफल गर्नुभयो । उहाँले कार्यवाहक सभापति पूर्णबहादुर खड्का, महामन्त्रीद्वय गगनकुमार थापा र विश्वप्रकाश शर्मासहित नेतासँग छलफल गर्नुभयो । त्यसअघि सभापति देउवाले कार्यवाहक सभापति खड्कासहित संस्थापन पक्षका नेतासँग परामर्श गर्नुभयो । छलफलमा सहमहामन्त्री महालक्ष्मी उपाध्याय ‘डिना’, उमाकान्त चौधरी, महेन्द्र यादव, भीष्मराज आङ्देम्बे तथा पूर्वपदाधिकारी विमलेन्द्र निधि, विजयकुमार गच्छदार, कृष्णप्रसाद सिटौला, प्रकाशमान सिंह, डा. शशाङ्क कोइराला, प्रवक्ता डा. प्रकाशशरण महत, केन्द्रीय सदस्य नारायणप्रकाश साउद, रमेश लेखक, मीनबहादुर विश्वकर्मासहित नेता हुनुहुन्थ्यो । सभापति देउवाले महाधिवेशनका सन्दर्भमा सहमति गरेर निर्णय गर्न सुझाव दिनुभयो । बैठकमा सहभागी नेताले नियमित महाधिवेशन गरेर मध्यमार्गी ढङ्गले समाधान खोज्नुपर्ने बताउनुभयो ।",
      "link": "https://gorkhapatraonline.com/news/181464",
      "image": "https://gorkhapatraonline.com/storage/media/319595/conversions/Deuba-news-original-thumb.jpg"
    },
    {
      "slug": "181463",
      "title": "सडक मर्मत एम्बुलेन्स सुरु",
      "timestamp": 1764288000000,
      "source": "gp",
      "content": "मुलुकको सडक पूर्वाधारको क्षेत्रमा पहिलो पटक ‘सडक मर्मत एम्बुलेन्स’ प्रयोगमा ल्याइएको छ । काठमाडौँका सडक खाल्टाखुल्टी तत्काल मर्मत गर्न सडक एम्बुलेन्स सञ्चालन गरिएको हो ।",
      "longContent": "गोरखापत्र समाचारदाताकाठमाडौँ, मङ्सिर १२ गते । मुलुकको सडक पूर्वाधारको क्षेत्रमा पहिलो पटक ‘सडक मर्मत एम्बुलेन्स’ प्रयोगमा ल्याइएको छ । काठमाडौँका सडक खाल्टाखुल्टी तत्काल मर्मत गर्न सडक एम्बुलेन्स सञ्चालन गरिएको हो । ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङले बिहीबार सडक डिभिजन कार्यालय, काठमाडौँले प्रयोगमा ल्याएको ‘सडक मर्मत एम्बुलेन्स’ प्रयोगको आरम्भ गर्नुभयो । सडक डिभिजन कार्यालय, काठमाडौँको कार्यक्षेत्रमा पर्ने सामरिक महत्वका सडक तत्काल मर्मत गर्नका लागि एम्बुलेन्स प्रयोग गरिने छ ।कार्यक्रममा मन्त्री घिसिङले सडक एम्बुलेन्स नेपालमा नमुनाका रूपमा प्रयोगमा ल्याइएको उल्लेख गर्दै त्यसलाई अन्य मुख्य सहरमा पनि विस्तार गरी सडक मर्मतसम्भारमा आउने गुनासोलाई सम्बोधन गरिने बताउनुभयो । विकसित देशमा जस्तै अत्याधुनिक उपकरण जडान गरी सडक मर्मतको सेवा प्रवाहलाई अझै प्रभावकारी बनाइनुपर्नेमा उहाँले जोड दिनुभयो । सडक डिभिजन काठमाडौँका प्रमुख सुबोधकुमार देवकोटाले सडक एम्बुलेन्सको प्रयोगबाट ३६५ दिन र चौबिसै घण्टा तयारी अवस्थामा रहने र सडक तत्कालै मर्मतसम्भार गरी सहज अवागमन सुनिश्चित प्रदान गर्न सकिने उल्लेख गर्नुभयो । एम्बुलेन्ससँगै तालिमप्राप्त प्राविधिक टोली खाल्डो देखिएको स्थानमा पुगेर छिटोछरितो मर्मत कार्य सम्पन्न गरिने छ । कामको समयमा ट्राफिक व्यवस्थापनका लागि चेतावनी बत्ती छन् । भिडभाडको समयमा समेत आकस्मिक मर्मत गर्न सकिने छ ।मोबाइल एप सञ्चालन त्यसै गरी सडक विभागले सडकमा देखिएका खाल्टाखुल्टीको तत्काल जानकारी दिई मर्मत अगाडि बढाउन मोबाइल एप सञ्चालनमा ल्याएको छ । जसमा खाल्डोको अवस्थाको तत्काल फोटो खिची अपलोड गर्न सकिने व्यवस्थाका साथै मर्मतपछि त्यसको अद्यावधिक विवरणसमेत हेर्न सकिने जनाइएको छ ।",
      "link": "https://gorkhapatraonline.com/news/181463",
      "image": "https://gorkhapatraonline.com/storage/media/319594/conversions/333-original-thumb.jpg"
    },
    {
      "slug": "181462",
      "title": "मधेश सरकार गठन विवाद ‘हेर्दाहेर्दै’ मा",
      "timestamp": 1764288000000,
      "source": "gp",
      "content": "मधेश प्रदेश सरकार गठन विवादमा सर्वोच्च अदालतले अन्तिम सुनुवाइ सुरु गरेको छ । सरकार गठन असंवैधानिक भएकाले बदरको माग गर्दै दायर रिटमा सर्वोच्चको संयुक्त इजलासले बिहीबारदेखि अन्तिम सुनुवाइ सुरु गरेको हो । न्यायाधीशद्वय हरिप्रसाद फुयाँल र नित्यानन्द पाण्डेयको इजलासमा मुद्दा अब निरन्तर सुनुवाइ हुने छ । बिहीबार सुरु भएको मुद्दाको सुनुवाइ शुक्रबार पनि हुने गरी हेर्दाहेर्दैमा राखिएको छ ।",
      "longContent": "गोरखापत्र समाचारदाताकाठमाडौँ, मङ्सिर १२ गते  । मधेश प्रदेश सरकार गठन विवादमा सर्वोच्च अदालतले अन्तिम सुनुवाइ सुरु गरेको छ । सरकार गठन असंवैधानिक भएकाले बदरको माग गर्दै दायर रिटमा सर्वोच्चको संयुक्त इजलासले बिहीबारदेखि अन्तिम सुनुवाइ सुरु गरेको हो । न्यायाधीशद्वय हरिप्रसाद फुयाँल र नित्यानन्द पाण्डेयको इजलासमा मुद्दा अब निरन्तर सुनुवाइ हुने छ । बिहीबार सुरु भएको मुद्दाको सुनुवाइ शुक्रबार पनि हुने गरी हेर्दाहेर्दैमा राखिएको छ । यसअघि सर्वोच्चले मुख्यमन्त्री सरोजकुमार यादव सरकारलाई दीर्घकालीन असर पर्ने कुनै पनि काम नगर्न अन्तरिम आदेश जारी गरिसकेको छ । मङ्सिर २ गते सर्वोच्चले मुख्यमन्त्री नियुक्ति प्रक्रियामा संविधानले परिकल्पना गरेको संसदीय लोकतन्त्रको मूल्यमान्यता र पारदर्शितामा प्रश्न उठाउँदै अन्तरिम आदेश जारी गरेको थियो । सर्वोच्चले यादव नेतृत्वको सरकारलाई विश्वासको मत प्राप्त गर्ने प्रक्रियामा संसदीय प्रक्रियाको मूल्यमान्यताविपरीतका कुनै कार्य नगर्न पनि आदेश गरेको थियो । नियुक्तिविरुद्ध सर्वोच्चमा तीन वटा रिट निवेदन दर्ता छन् । मधेश प्रदेशका ७४ सांसदले समेत सरकार गठन प्रक्रियाविरुद्ध रिट दायर गरेका छन् । तीन वटै रिटलाई सर्वोच्चले एकै पटक सुनुवाइ गरिरहेको छ । संविधानको धारा १६८ (२) अनुसार असोज २९ गते जितेन्द्रप्रसाद सोनार (सोनल) मुख्यमन्त्री नियुक्त भए पनि विश्वासको मतको प्रस्ताव पेस भई प्रक्रियाले पूर्णता नपाउँदै राजीनामा दिनुभएको थियो । कात्तिक २२ गते सोनलले पदबाट राजीनामा दिनुभएको थियो । सोपछि प्रदेश सभाका बहुमत सदस्यले पुनः १६८ (२) कै प्रक्रिया अघि बढाउन प्रमुख सुमित्रा सुवेदी भण्डारीसमक्ष लिखित निवेदन दिएका थिए तर प्रदेश प्रमुख भण्डारीले उक्त निवेदनको सुनुवाइ नगरी उपधारा ३ को प्रक्रिया अघि बढाउनुभएको थियो । जसमा नेकपा (एमाले) का संसदीय दलका नेता सरोजकुमार यादव मुख्यमन्त्री नियुक्त हुनुभएको थियो ।",
      "link": "https://gorkhapatraonline.com/news/181462",
      "image": "https://gorkhapatraonline.com/storage/media/319593/conversions/Supreme_court-780x470-original-thumb.jpg"
    },
    {
      "slug": "181461",
      "title": "निर्वाचन सुरक्षार्थ सेना परिचालन",
      "timestamp": 1764288000000,
      "source": "gp",
      "content": "आगामी फागुन २१ गतेका लागि तय भएको प्रतिनिधि सभा निर्वाचनको सुरक्षार्थ सेना परिचालन हुने भएको छ । नेपाली सेनाका परमाधिपतिसमेत रहनुभएको राष्ट्रपति रामचन्द्र पौडेलले मन्त्रीपरिषद्ले गरेको सिफारिसका आधारमा निर्वाचन सुरक्षा प्रयोजनका लागि सेना परिचालनका लागि स्वीकृति हुनुभएको हो ।",
      "longContent": "गोरखापत्र समाचारदाता काठमाडौँ, मङ्सिर १२ गते । आगामी फागुन २१ गतेका लागि तय भएको प्रतिनिधि सभा निर्वाचनको सुरक्षार्थ सेना परिचालन हुने भएको छ । नेपाली सेनाका परमाधिपतिसमेत रहनुभएको राष्ट्रपति रामचन्द्र पौडेलले मन्त्रीपरिषद्ले गरेको सिफारिसका आधारमा निर्वाचन सुरक्षा प्रयोजनका लागि सेना परिचालनका लागि स्वीकृति हुनुभएको हो । राष्ट्रपति कार्यालयका प्रवक्ता प्रदीपकुमार कोइरालाका अनुसार बिहीबार राष्ट्रपति पौडेलले मन्त्रीपरिष्दले गरेको उक्त सिफारिस स्वीकृत गर्नुभएको जानकारी दिनुभयो । गृह मन्त्रालय तयार पारेको प्रतिनिधि सभा सदस्य निर्वाचन–२०८२ एकीकृत सुरक्षा योजनामा आगामी निर्वाचनको सुरक्षार्थ नेपाली सेना, नेपाल प्रहरी, सशस्त्र प्रहरी बल नेपाल र राष्ट्रिय अनुसन्धान विभागलाई संयुक्त रूपमा परिचालन गर्ने निर्णय गरेको थियो ।मङ्सिर ४ गते बसेको सुरक्षा परिषद्को ४१ औँ बैठकले उक्त प्रतिनिधि सभा सदस्य निर्वाचन–२०८२ एकीकृत सुरक्षा योजनालाई अनुमोदन गरी कार्यान्वयनका लागि मन्त्रीपरिषद्समक्ष सिफारिस गर्ने निर्णय गरेको थियो । मन्त्रीपरिषद्को बैठकले आगामी निर्वाचनलाई सुरक्षित, भयसहित र निष्पक्ष रूपमा सम्पन्न गर्न आवश्यक सुरक्षा व्यवस्थाका लागि नेपाली सेना परिचालन गर्न राष्ट्रपतिसमक्ष सिफारिस गरेको थियो ।  राष्ट्रपति रामचन्द्र पौडेलले मन्त्रीपरिष्दले गरेको उक्त प्रस्ताव स्वीकृति गर्नुभएपछि निर्वाचनको झन्डै १०० दिनअघि नै सेना परिचालन हुने बाटो खुलेको हो । संविधानको धारा २६६ को उपधारा (१) बमोजिम नेपाली सेनालाई परिचालन गर्न मन्त्रीपरिषद्को सिफारिस हुनु पर्छ । सोही धाराको उपधारा (२) मा मन्त्रीपरिषद्को सिफारिसमा राष्ट्रपतिबाट सेना परिचालनको स्वीकृत प्रदान गर्नुपर्ने व्यवस्था छ । नेपाली सेनाका प्रवक्ता राजाराम बस्नेतले प्रतिनिधि सभा सदस्य निर्वाचन–२०८२ एकीकृत सुरक्षा योजना अनुसार नै अन्य सुरक्षा निकायसँगको समन्वयमा नेपाली सेनाले आवश्यक सुरक्षा प्रदान गर्ने बताउनुभयो । उहाँले भन्नुभयो, “निर्वाचन सुरक्षार्थ सेना परिचालनको स्वीकृतिपछि अब हामी एकीकृत सुरक्षा योजना अनुसार नै आफ्नो जिम्मेवारी पूरा गर्न हाम्रा सबै निकायलाई परिचालन गर्छौं ।” यसै गरी मतपत्रको छपाइको सुरक्षा, मतदान केन्द्रसम्मको ढुवानी पनि सेनाले नै गर्ने छ । आवश्यकता अनुसार अन्य सुरक्षा निकायसँगको समन्वयमा सुरक्षा गस्ती, सर्च अपरेसन, शङ्कास्पद वस्तुको पहिचान र नष्ट पार्ने काम सेनाले गर्ने छ । सेना परिचालन गर्न स्वीकृत प्रदान भएपछि गत भदौ २३ र २४ गते जेनजी आन्दोलनका क्रममा सुरक्षा निकायबाट लुटिएका हतियार र फरार कैदीबन्दी नियन्त्रणका लागि सेनाले विशेष अपरेसन सञ्चालन गर्ने बाटो खुलेको छ ।",
      "link": "https://gorkhapatraonline.com/news/181461",
      "image": "https://gorkhapatraonline.com/storage/media/319592/conversions/sena-original-thumb.jpg"
    },
    {
      "slug": "181460",
      "title": "कोप–३० सम्मेलन : एजेन्डा स्थापित गर्न नेपाल सफल",
      "timestamp": 1764288000000,
      "source": "gp",
      "content": "जलवायु परिवर्तनसम्बन्धी संयुक्त राष्ट्रसङ्घका पक्षराष्ट्रको सम्मेलनको ३० औँ शृङ्खला (कोप–३०) मार्फत हिमालको एजेन्डा विश्वव्यापी रूपमै स्थापित गर्न सफलता प्राप्त भएको छ ।   जस अनुसार अब हरेक वर्ष हिमाल संरक्षणसम्बन्धी माउन्टेन ग्लोबल डायलग अर्थात् हिमालसम्बन्धी विश्व सम्मेलन हुने भएको छ । यो नेपालको पहलको राम्रो उपलब्धि मानिएको छ ।",
      "longContent": "काठमाडौँ, मङ्सिर १२ गते । जलवायु परिवर्तनसम्बन्धी संयुक्त राष्ट्रसङ्घका पक्षराष्ट्रको सम्मेलनको ३० औँ शृङ्खला (कोप–३०) मार्फत हिमालको एजेन्डा विश्वव्यापी रूपमै स्थापित गर्न सफलता प्राप्त भएको छ । जस अनुसार अब हरेक वर्ष हिमाल संरक्षणसम्बन्धी माउन्टेन ग्लोबल डायलग अर्थात् हिमालसम्बन्धी विश्व सम्मेलन हुने भएको छ । यो नेपालको पहलको राम्रो उपलब्धि मानिएको छ । नेपालले हिमालको एजेन्डा उठाउँदै सर्वोच्च शिखरबाट केही वर्षयता संरक्षणकारी पहल जारी राख्दै विश्वको ध्यानाकर्षण गराउन सफल भएसँगै अब विश्वव्यापी रूपमा हिमाल संरक्षणलाई छुट्टै मुद्दाका रूपमा पैरवी गर्न थालिएको वन तथा वातावरण मन्त्रालयका जलवायुविज्ञ तथा सहसचिव डा. महेश्वर ढकालले जानकारी दिनुभयो । उहाँले भन्नुभयो, “कोप–३० यस अर्थमा पनि हाम्रो पक्षमा भयो किनकि सम्मेलनमा हिमाल संरक्षणको पक्षमा छुट्टै निर्णय गराउन सकियो ।” जस अनुसार आगामी वर्ष जर्मनीको बोन सहरमा पहिलो हिमाल संरक्षणको बहस विश्वका नेतृत्वले गर्ने तय भएको छ । हिमालका हिउँ पग्लने क्रम जारी रहँदा नेपाल विश्वकै संवेदनशील क्षेत्रका रूपमा रहेको विषय विश्व नेतृत्वले स्वीकार ग¥यो । यही संवेदनशीलताकै कारण नेपालले पनि विश्वका हरेक मुलुकसँग जलवायु परिवर्तनको असर कम गर्न मिलेर काम गर्न तयार रहेको स्पष्ट घोषणा सम्मेलनमा यस पटक गरेको छ । नेपालले यसै वर्ष गरेको सगरमाथा संवादका निष्कर्षलाई सम्मेलनमा प्रस्तुत गर्दै बलियो पक्षधरता प्रस्तुत गरेको थियो । त्यसमा अन्य पर्वतीय तथा साना टापु मुलुकले पनि बलियो समर्थन दिएका थिए । अति कम विकसित मुलुकको तत्कालीन अध्यक्षका रूपमा नेपालले लिएको हिमाल संरक्षणको मुद्दा अब विश्वव्यापी बनेर अगाडि बढेको छ । त्यसका लागि नेपालले अझ मेहनत र बलियो गृहकार्य गर्नुपर्ने ढकाल औँल्याउनुहुन्छ । त्यसका लागि आगामी महिना नेपालले सबै सरोकारवालासँग बृहत् छलफल गर्ने तयारी थालिसकेको छ । कृषि तथा पशुपन्छी विकासमन्त्री डा. मदन परियारको नेतृत्वमा हालसम्मकै सानो प्रतिनिधिमण्डल ब्राजिलको बेलेम सहर पुगेको थियो तर उठाइएको सवाल र पहलमा यस पटकको आवाज विश्वले सुन्न र स्वीकार गर्न कसैले कञ्जुस्याइँ नगरेको टिप्पणी ढकालले गर्नुभयो । दुई छेउका छिमेकीको तुलनामा पनि वन, जैविक विविधतासँगै प्रकृति संरक्षणमा नेपाल अब्बल छ तर त्यसको लाभ नेपालले नभई बढी विकसित मानिएका मुलुकले उठाइरहेको सन्दर्भमा नेपालले स्पष्ट धारणा राखेकै कारण अनुकूलन वित्त तीन गुणा बढाउन विकसित मुलुक सहमतिमा आएका छन् । जलवायु अनुकूलन कोषमार्फत अब आइन्दा नेपालले तीन गुणा अनुदानको अवसर पाउने भएको छ तर त्यसका लागि केही चुनौती कायम छन्, जस अनुसार ती वित्त हात पार्न नेपालले प्रमाणसहितका मान्य प्रस्ताव लैजान सक्नु पर्छ । त्यस्ता प्रस्ताव कसरी लेख्ने र कसरी अनुकूलन वित्त कोषमा सरल र सहज पहुँच पु¥याउने भन्ने कुरामा दक्षता दिलाउन वन तथा वातावरण मन्त्रालयलको टोलीले ब्राजिलबाट फर्केलगत्तै छलफल सुरु गरेको छ । दुई छिमेकी तीव्रतर रूपमा विकासको पथमा अग्रसर रहँदा उनीहरूले जीवाष्म इन्धनको प्रयोग कम गर्ने विषयमा चासो देखाएनन्, त्यसको असर नेपालले केही हदसम्म भविष्यसम्म खेप्नु पर्छ । त्यो दृष्टान्तलाई अति विकसित मुलुकलाई प्रस्ट्याउन सकेका खण्डमा थप वित्त तथा अनुदान पाउन सक्ने अर्को वातावरण भने यस पटकको सम्मेलनले बनाउन पहल गरेको छ । नेपालले तेस्रो राष्ट्रिय निर्धारित योगदानको प्रतिवेदन, कार्बन उत्सर्जनसम्बन्धी तेस्रो पारदर्शिता प्रतिवेदनसँगै सगरमाथा संवादको निष्कर्षलाई सम्मेलनमा प्रस्तुत गरेको थियो । नेपाललाई हानिनोक्सानी कोष तथा अन्य जलवायु वित्त कोषमा सहज पहुँच पु¥याउने, अनुकूलन र न्यूनीकरणका लागि आवश्यक प्रविधिमा पहुँच र क्षमता विकासमा सहयोगको अपिल गर्ने, नेपाली प्रतिनिधिमण्डलले द्विपक्षीय तथा बहुपक्षीय भेटवार्तामार्फत अन्तर्राष्ट्रिय समन्वय र सहयोगका लागि अपिल गर्न मन्त्री परियार नेतृत्वको प्रतिनिधिमण्डलले पहल गरेको थियो ।",
      "link": "https://gorkhapatraonline.com/news/181460",
      "image": "https://gorkhapatraonline.com/storage/media/319591/conversions/cop-brazil-original-thumb-original-thumb.jpg"
    },
    {
      "slug": "181459",
      "title": "माछा र बालुवा छाडेर पतेरो खोजी",
      "timestamp": 1764288000000,
      "source": "gp",
      "content": "समूहमा बस्ने, समात्न सजिलो हुने र राम्रो मूल्य आउने भएपछि खोला किनारामा ढुङ्गामुनि बस्ने पतेरो किरा खोज्नेको भिड नै लाग्ने गरेको छ । एक परिवारका चार जनाले एक बिहान खोज्दा एक किलोसम्म पतेरो किरा समाउँदा खोलामै तीन हजार दुई सय रुपियाँ पाउँछन् । खोलामा नै खरिद गर्ने र नगद पाउने भएपछि धादिङ, काभ्रेपलाञ्चोक, रामेछाप, सिन्धुपाल्चोकका नदी किनारामा बस्ने अहिले बालुवा चाल्न र माछा मार्न छाडेर पतेरो किरा समाउन थालेका छन् ।",
      "longContent": "काठमाडौँ, मङ्सिर १२ गते । समूहमा बस्ने, समात्न सजिलो हुने र राम्रो मूल्य आउने भएपछि खोला किनारामा ढुङ्गामुनि बस्ने पतेरो किरा खोज्नेको भिड नै लाग्ने गरेको छ । एक परिवारका चार जनाले एक बिहान खोज्दा एक किलोसम्म पतेरो किरा समाउँदा खोलामै तीन हजार दुई सय रुपियाँ पाउँछन् । खोलामा नै खरिद गर्ने र नगद पाउने भएपछि धादिङ, काभ्रेपलाञ्चोक, रामेछाप, सिन्धुपाल्चोकका नदी किनारामा बस्ने अहिले बालुवा चाल्न र माछा मार्न छाडेर पतेरो किरा समाउन थालेका छन् । समूहमा बस्ने पतेरो किरा समाउन स्थानीयको बास खोला किनारामा हुन थालेको छ । साँझ र बिहान समाउन सजिलो हुने र राम्रो मूल्य आउने भएपछि धादिङको त्रिशूली नदी, लमजुङको बोराङखोला र चेपेखोला, काभ्रेपलाञ्चोक र सिन्धुपाल्चोकको इन्द्रावती र सुनकोशी नदी किनारामा झुन्डमा बस्ने पतेरो प्रजातिको किरा खोज्न मानिस दिनरात मेहनत गरिरहेका भेटिन्छन् ।   “हामीलाई कानुनको कुरा थाहा छैन, खोलामा भेटिने किरा समाएर जिउँदै बेच्ने गरेका छौँ, पैसा राम्रो आएको र नुनतेल किन्न सकेका छौँ,” सिन्धुपाल्चोक इन्द्रावती गाउँपालिकाका बिर्कमान माझीले भन्नुभयो । सरकारले समाउन मिल्दैन भन्यो भने आफूहरूले पतेरो नसमाउने उहाँले बताउनुभयो ।तेमाल गाउँपालिकाका केपी पाण्डेले नदी किनारामा पतेरो किरा खोज्नेको भिड लागेको बताउनुभयो । “यसले आम्दानी दिनु खुसीको कुरा हो तर स्थानीय सरकार, सम्बन्धित निकायले पनि यसका फाइदा र बेफाइदाका बारेमा बुझ्न ढिला गर्नुहुँदैन,” पाण्डेले उल्लेख गर्नुभयो । उहाँले राम्रो मूल्य आउने र वैधानिक हो भने सरकारले यसको उत्पादनकै योजना ल्याउन सक्नुपर्नेमा उहाँले जोड दिनुभयो । जिल्ला कृषि विकास कार्यालय धुलिखेलका कार्यालय प्रमुख कुलप्रसाद दवाडी खोला किरानामा पाइने पतेरो किन र के प्रयोजनका लागि सङ्कलन भएको हो, त्यसबारे आफूलाई जानकारी नभएको बताउनुहुन्छ । “तस्बिरमा हेर्दा पतेरो जस्तो देखिन्छ, यसको प्रयोग किन र केका लागि भएको छ, त्यसबारे जानकारी छैन,” उहाँले भन्नुभयो । प्रहरीले २०८१ चैतमा चार किलो पतेरो किरासहित एक जनालाई पक्राउ गरेको थियो । लमजुङको बोराङखोला र चेपेखोलामा सङ्कलन गरिएको चार किलो किरासहित लमजुङ प्रहरीले धादिङको रुबीभ्याली गाउँपालिकाका ५१ वर्षीया जिम्पा तामाङलाई त्यसबेला पक्राउ गरेको जिल्ला प्रहरी कार्यालय लमजुङका प्रमुख प्रहरी नायब उपरीक्षक रेशम बोहोराले उल्लेख गर्नुभयो । उहाँले पक्राउ परेका तामाङले स्थानीय नागरिकसँग किनेको पतेरो किरा चीनका व्यापारीलाई बेच्ने गरेको बताउनुभयो । चीनका व्यापारीले स्थानीय एजेन्टमार्फत पतेरो किरा किन्ने गरेका छन् । व्यापारी सिधै स्थानीयसँग सम्पर्कमा भने आउने गरेका छैनन् ।प्रहरीले पतेरोसहित तामाङलाई डिभिजन वन कार्यालय लमजुङलाई बुझाएको उहाँले बताउनुभयो । खोला किनाराका स्थानीय नागरिकले सङ्कलन गरेको सो किरा तामाङले चिनियाँ व्यापारीलाई प्रतिकिलो १२ हजार रुपियाँमा बेच्ने बयान वन कार्यालयलाई दिएको डिभिजन वन कार्यालय लमजुङका प्रमुख दीपकप्रसाद पण्डितले जानकारी दिनुभयो । उहाँको मुद्दाको फैसला भने भएको छैन । चीनमा यस्ता किराको प्रयोग छालामा लाग्ने रोगको औषधी लेपन बनाउन र औषधीका रूपमा प्रयोग हुने गरेको पाइएको उल्लेख गर्नुभयो । यसरी किरा समाएर बिक्रीवितरणमा प्रयोग हुँदा तीन महिनासम्म कैद वा २० हजार रुपियाँसम्म जरिबाना हुने बताए पनि कुन कानुनमा यस्तो प्रावधान छ भन्नेबारे भने प्रनाउ बोहोराले स्पष्ट पार्नुभएन । जिल्ला प्रहरी कार्यालय काभ्रेपलाञ्चोकले इन्द्रावती र सुनकोशी किनारामा किरा खोज्ने क्रम बढेको सूचना पाएलगत्तै वास्तविकता पत्ता लगाउन डिभिजन वन कार्यालयसँग समन्वय गरेर किराको नमुना सङ्कलन गरेको छ । जिल्ला प्रहरी कार्यालय काभ्रेका प्रवक्ता प्रहरी नायब उपरीक्षक रविन विष्टले सामाजिक सञ्जालमा किरा टिपेको देखेपछि सुनकोशी नदी किनारामा वन कार्यालय र प्रहरीको प्रतिनिधि पुगेको उल्लेख गर्नुभयो ।",
      "link": "https://gorkhapatraonline.com/news/181459",
      "image": "https://gorkhapatraonline.com/storage/media/319588/conversions/patero-original-thumb.jpg"
    },
    {
      "slug": "181445",
      "title": "२३ प्रतिशत एचआइभी सङ्क्रमित उपचारको दायरा बाहिर",
      "timestamp": 1764201600000,
      "source": "gp",
      "content": "३८ औँ विश्व एड्स दिवसको अवसरमा राष्ट्रिय एड्स तथा यौन रोग नियन्त्रण केन्द्रले सार्वजनिक गरेको तथ्याङ्कले कुल एचआइभी सङ्क्रमित मध्ये ७७ प्रतिशत उपचारमा रहेका छन् ।",
      "longContent": "काठमाडौँ, मङ्सिर ११ गते । २३ प्रतिशत एचआइभी सङ्क्रमित उपचारको दायरा बाहिर रहेको तथ्याङ्कले देखाएको छ । ३८ औँ विश्व एड्स दिवसको अवसरमा राष्ट्रिय एड्स तथा यौन रोग नियन्त्रण केन्द्रले सार्वजनिक गरेको तथ्याङ्कले कुल एचआइभी सङ्क्रमित मध्ये ७७ प्रतिशत उपचारमा रहेका छन् । केन्द्रका निर्देशक डा.सर्वेश शर्माका अनुसार सन् २०२४ को अन्त्यसम्म नेपालमा ३४ हजार ३३७ जनामा एचआइभी सङ्क्रमण भएको अनुमान गरिएकोमा २६ हजार ३७२ सङ्क्रमितहरुले एन्टिरेट्रोभाइरल (एआरभी ) अर्थात ७७ प्रतिशतले उपचार लिइरहेका छन् । सरकारले ६४ जिल्लाका ९६ एआरटी केन्द्रबाट एन्टिरेट्रोभाइरल उपचार निःशुल्क उपलब्ध गराउँदै आएको छ । ६१४ जनामा एचआइभीको नयाँ सङ्क्रमण भएको अनुमान गरिएको छ । जुन सन् २००० को तुलनामा ८९ प्रतिशतले घटेको हो । सन् २००० मा पाँच हजार छ सय व्यक्तिमा नयाँ सङ्क्रमण भएको अनुमान गरिएको थियो । समयमा १४ वर्ष मुनिका ३७ जना बालबालिकामा एचआइभी सङ्क्रमण भएको अनुमान गरिएको छ । सन् २०२४ मा मात्रै ५६९ व्यक्तिको एड्स कारण मृत्यु भएको अनुमान छ जुन सन् २०१० को तुलनामा ८६ प्रतिशतले घटेको छ । नेपालमा वर्तमान एचआइभीको अवस्थालाई केन्द्रिकृत महामारीको रूपमा परिभाषित गरिने डा. शर्मा बताउनुहुन्छ । उहाँ भन्नुहुन्छ, “एचआइभीको अवस्थालाई केन्द्रिकृत महामारीको रूपमा छ । यसको अर्थ एक वा सो भन्दा बढी एचआइभी सर्न सक्ने जोखिममा रहेका समूहमा एचआइभी सङ्क्रमण दर पाँच प्रतिशत भन्दा बढी तर, सामान्य जनसङ्ख्या वा प्रसूति सेवा लिएका गर्भवतीमा एचआइभी सङ्क्रमण दर एक प्रतिशत भन्दा कम हो ।” सुईद्वारा लागु पदार्थ प्रयोग गर्ने, यौनकर्मी, कारागारमा रहेका कैदीबन्दी, पुरुष समलिङ्गी तथा तेस्रोलिङ्गी यौनकर्मीमा एचआइभी सङ्क्रमणदर उच्च रहेको डा.शर्मा बताउनुहुन्छ । सन् २०२० मा सम्पन्न राष्ट्रिय सर्वेक्षणले नेपालमा सुईद्वारा लागु पदार्थ प्रयोग गर्ने तीन प्रतिशतमा एचआइभीको सङ्क्रमण रहेको देखाएको छ । यसैगरी, सन् २०१७ र २०१८ मा भएको सर्वेक्षण अनुसार महिला यौनकर्मीमा २.२ प्रतिशत र पुरुष समलिङ्गीमा ६.२ प्रतिशतका दरले एचआइभीको सङ्क्रमण रहेको देखिएको छ । सन् २०२४ मा सम्पन्न राष्ट्रिय सर्वेक्षण अनुसार भारतमा काम गर्न जाने नेपाली कामदारमा एचआइभीको सङ्क्रमण ०.२ प्रतिशत रहेको पाइएको छ । वयस्क जनसङ्ख्यामा ०.१३ प्रतिशत सङ्क्रमण रहेको छ । नेपालमा हरेक दिन १.७ जना व्यक्तिमा एचआइभी सङ्क्रमण हुन्छ । सरकारले सन् २०३० सम्म एड्सको महामारीलाई अन्त्य गर्ने लक्ष्य लिएको छ । यसका लागि सरकारले ९५-९५-९५ र एचआइभी जाँच र उपचारको रणनीतिमा आधारित भएर एचआइभी तथा एड्स सम्बन्धी कार्यक्रमहरू सञ्चालन गरेको डा.शर्मा बताउनुहुन्छ ।एचआइभी कार्यक्रममा मध्ये तेस्रो लक्ष्य प्राप्त गर्न कठिन भएको उहाँको भनाइ छ । उहाँका अनुसार सरकारले २०२६ सम्ममा अनुमानित एचआइभी सङ्क्रमित मध्ये ९५ प्रतिशत को पहिचान गर्ने, एचआइभी सङक्रमण पुष्टि भएका ९५ प्रतिशतको उपचार गर्ने, एआरटी सेवा लिइरहेका एचआइभी सङ्क्रमित मध्ये ९५ प्रतिशतमा भाइरल लोड सप्रेसन हासिल गर्ने, नयाँ एचआइभी सङ्क्रमणलाई ९० प्रतिशतले कम गर्ने, आमा बच्चामा एचआइको सङ्क्रमण निवारण गर्ने, जन्मजात भिरिङ्गीको केस दर प्रति लाख जीवित जन्ममा ५० वा सो भन्दा कम गर्ने लक्ष्य लिएको छ ।",
      "link": "https://gorkhapatraonline.com/news/181445",
      "image": "https://gorkhapatraonline.com/storage/media/319565/conversions/hiv-original-thumb.jpg"
    },
    {
      "slug": "181436",
      "title": "सरकार र एमालेबिच बालुवाटारमा संवाद",
      "timestamp": 1764201600000,
      "source": "gp",
      "content": "सरकार र नेकपा एमालेबिच द्विपक्षीय संवाद बिहीबार साँझ बालुवाटारमा भइरहेको छ।  संवादमा सरकारका पक्षबाट प्रधानमन्त्री सुशीलाका कार्की र सञ्चार तथा सूचना प्रविधि मन्त्री जगदीश खरेल सहभागी हुनुहुन्छ।",
      "longContent": "काठमाडौँ, मङ्सिर ११ गते । सरकार र नेकपा एमालेबिच द्विपक्षीय संवाद बिहीबार साँझ बालुवाटारमा भइरहेको छ।संवादमा सरकारका पक्षबाट प्रधानमन्त्री सुशीलाका कार्की र सञ्चार तथा सूचना प्रविधिमन्त्री जगदीश खरेल सहभागी हुनुहुन्छ।नेकपा एमालेका पक्षबाट महासचिव शङ्कर पोखरेल, उपमहासचिव प्रदीप ज्ञवाली र युवा नेता महेश बर्तौला सहभागी हुनुहुन्छ।",
      "link": "https://gorkhapatraonline.com/news/181436",
      "image": "https://gorkhapatraonline.com/storage/media/319533/conversions/pm-uml-meeting-original-thumb.jpg"
    },
    {
      "slug": "181435",
      "title": "राष्ट्रपतिबाट फागुन २१ गतेको निर्वाचनमा सेना परिचालनका लागि स्वीकृति",
      "timestamp": 1764201600000,
      "source": "gp",
      "content": "राष्ट्रपति रामचन्द्र पौडेलले फागुन २१ गते हुने प्रतिनिधिसभाको निर्वाचनमा सेना परिचालनका लागि स्वीकृति प्रदान गर्नुभएको छ ।",
      "longContent": "काठमाडौँ, मङ्सिर ११ गते । राष्ट्रपति रामचन्द्र पौडेलले फागुन २१ गते हुने प्रतिनिधिसभाको निर्वाचनमा सेना परिचालनका लागि स्वीकृति प्रदान गर्नुभएको छ । राष्ट्रपति कार्यालयका प्रवक्ता प्रदीपकुमार कोइरालाका अनुसार प्रधानमन्त्रीको सिफारिस तथा नेपाल सरकार, मन्त्रिपरिषद्को निर्णयमा उल्लेख भए अनुसार फागुन २१ गते हुने प्रतिनिधिसभाको निर्वाचन सम्पन्न गर्न सुरक्षा व्यवस्थाका लागि सेना परिचालन गर्ने स्वीकृति प्रदान गर्नुभएको हो ।",
      "link": "https://gorkhapatraonline.com/news/181435",
      "image": "https://gorkhapatraonline.com/storage/media/319529/conversions/ramchandra-paudel-rastrapati-presedent_9aeEuAviXS-original-thumb.jpg"
    },
    {
      "slug": "181434",
      "title": "द्वन्द्व दोहोरिने विषय धेरै हदसम्म काबुमै राखेका छौँः गृहमन्त्री अर्याल",
      "timestamp": 1764201600000,
      "source": "gp",
      "content": "गृहमन्त्री ओमप्रकाश अर्यालले पुनः द्वन्द्ध दोहोरिने किसिमका विषय काबुमै राख्न सफल भएको बताउनुभएको छ ।",
      "longContent": "काठमाडौँ, मङ्सिर ११ गते । गृहमन्त्री ओमप्रकाश अर्यालले पुनः द्वन्द्ध दोहोरिने किसिमका विषय काबुमै राख्न सफल भएको बताउनुभएको छ । राष्ट्रिय सभाको सार्वजनिक नीति तथा प्रत्यायोजित विधायन समितिको आजको बैठकमा उहाँले आगामी प्रतिनिधिसभा निर्वाचनको वातावरण बनाउन सरकारले तीव्र गतिमा काम गरिरहेको बताउनुभयो । “होस्टालिटीको अवस्था निरन्तर नहोस् । देशको विद्यमान कानुन जे छ त्यो शासन मुताबिक यथावत रूपमा चल्नुपर्छ,” उहाँले भन्नुभयो, “द्वन्द दोहोरिने कुरा धेरै हदसम्म हामीले अहिले काबु भित्र राखेका छौँ ।”उहाँले त्यसका लागि राजनीतिक दल र जेनजी समूहबिच संवाद चलिरहेको जानकारी दिनुभयो । मन्त्री अर्यालले निर्वाचन निष्पक्ष र शान्तिपूर्ण बनाउन सरकार प्रतिबद्ध रहेको उल्लेख गर्नुभयो । उहाँले लुटिएका हतियार र फरार कैदीबन्दीको व्यवस्थापन प्रभावकारी रूपमा भइरहेको जानकारी दिनुभयो । साथै प्रहरीको मनोबल बढाउने र क्षतिग्रस्त कार्यालयको पुनःनिर्माणमा नागरिक सहयोग प्राप्त भएको उहाँको भनाइ छ । उहाँले जनताले सुरक्षित वातावरणमा मतदान गर्न पाउने विश्वास व्यक्त गर्नुभयो । मन्त्री अर्यालले विभिन्न समूहले विविध माग राखी प्रदर्शन, धर्ना, जुलुस र विरोधलगायतका कार्यक्रम गरिरहेको गतिविधिको सुक्ष्म निगरानी र समन्वयात्मक रूपमा प्रभावकारी सुरक्षा व्यवस्था मिलाइएको समितिलाई जानकारी दिनुभयो । “सुरक्षा निकायबाट परिचालन हुने कर्मचारीलाई आवश्यक बन्दोबस्तका सामान खरिद व्यवस्थापन भइरहेको छ,” उहाँले भन्नुभयो । उहाँले जेनजी आन्दोलनपश्चात् विकसित घटनाक्रम र परिवर्तनसँगै समाजमा घट्ने र घट्न सक्ने उछृङ्खल गतिविधि भएमा वा समस्या परेमा सोको सहजीकरण गर्न सहायता कक्ष स्थापना गरिएको बताउनुभयो । हेल्प डेस्क नम्बर ९८५१३६०६०३ मा फोन गर्न सकिने बताउनुभयो । मन्त्री अर्यालले आगामी प्रतिनिधिसभा निर्वाचनलाई लक्षित गर्दै तथा देशको समग्र शान्ति सुरक्षालाई ध्यानमा राखी हालसम्म चार पटक केन्द्रीय सुरक्षा समितिको बैठक बसी निर्वाचन सुरक्षा रणनीति निर्माणलगायतका जम्मा २० वटा निर्णय गरिएको बताउनुभयो । उहाँका अनुसार आगामी निर्वाचनलाई लक्षित गरी म्यादी प्रहरी भर्ना गर्ने योजना अघि बढाइएको छ ।त्यसैगरी मन्त्री अर्यालका अनुसार भाद्र २३ र २४ गतेको घटनासँग सम्बन्धित अपराधमा संलग्नमध्ये कुल ५९५ जनालाई पक्राउ गरिएको तथा २८३ जनालाई विभिन्न कसुरमा मुद्दा दर्ता गरिएको छ । अहिलेसम्म ७२३ थान हतियार फिर्ता ल्याइएको उहाँले जानकारी दिनुभयो । कारागार तथा बन्दी गृहबाट फरार भएका १४ हजार ५५४ कैदीबन्दीमध्ये नौ हजार ६९७ लाई फिर्ता ल्याइसकिएको छ । उहाँले बाकी चार हजार ८५७ कैदीबन्दी फिर्ता ल्याउन विशेष ‘अपरेसन’ सञ्चालन गरिएको उल्लेख गर्नुभयो । आगामी निर्वाचनको समयमा सेना परिचालनका लागि रक्षा मन्त्रालयमा लेखि पठाइ राष्ट्रिय सुरक्षा परिषदबाट निर्णयसमेत भइसकेको उहाँले जानकारी दिनुभयो । निर्वाचनलाई ध्यानमा राख्दै सुरक्षा निकायको सुदृढीकरणका लागि नेपाल प्रहरीतर्फ नियमित बजेटबाट १५६ वटा र थप बजेटबाट १०६ वटा गरी कुल २६२ थान सवारी, सशस्त्र प्रहरीतर्फ नियमित बजेटबाट ५९ वटा र थप बजेटबाट ५० वटा गरी कुल १०९ सवारी र राष्ट्रिय अनुसन्धान विभागतर्फ थप छ वटा सवारी खरिदका लागि स्रोत सुनिश्चित गरी खरिद प्रक्रिया अगाडि बढाइएको उहाँले बताउनुभयो । रासस",
      "link": "https://gorkhapatraonline.com/news/181434",
      "image": "https://gorkhapatraonline.com/storage/media/319531/conversions/cover1-original-thumb.jpg"
    },
    {
      "slug": "181431",
      "title": "ब्राउन सुगरसहित दुई पक्राउ",
      "timestamp": 1764201600000,
      "source": "gp",
      "content": "बर्दियामा लागु औषध ब्राउन सुगरसहित दुई जना पक्राउ परेका छन् । पक्राउ पर्नेमा मधुवन नगरपालिका –८ बस्ने ४६ वर्षिय शङ्कर केसी र ४८ वर्षिय यमबहादुर भण्डारी रहेका छन् ।",
      "longContent": "यज्ञप्रसाद सापकोटागुलरिया (बर्दिया), मङ्सिर ११ गते । बर्दियामा लागु औषध ब्राउन सुगरसहित दुई जना पक्राउ परेका छन् । पक्राउ पर्नेमा मधुवन नगरपालिका–८ बस्ने ४६ वर्षीय शङ्कर केसी र ४८ वर्षीय यमबहादुर भण्डारी रहेका छन् । गुलरिया नगरपालिका–११, गणेशपुर चोकस्थित पैदलयात्रा गरिरहेका उनीहरूलाई शङ्का मानी चेकजाँच गर्दा सेतो प्लास्टिकमा बाँकेर लुकाइछिपाई राखेको अवस्था ब्राउनसुगर फेला परेको थियो । उनीहरूको साथबाट प्लास्टिकसहित एक सय ७० मिलीग्राम, प्लास्टिक बाहेक ६० मिलिग्राम ब्राउनसुगर फेला परेको जिल्ला प्रहरी कार्यालयका प्रहरी निरीक्षक प्रकाशसिंह कार्कीले बताउनुभयो ।",
      "link": "https://gorkhapatraonline.com/news/181431",
      "image": "https://gorkhapatraonline.com/storage/media/319535/conversions/ARREST-original-thumb.jpg"
    },
    {
      "slug": "181430",
      "title": "फरार रहेका दुई प्रतिवादी पक्राउ",
      "timestamp": 1764201600000,
      "source": "gp",
      "content": "सप्तरी प्रहरीले कैद तथा जरिवाना तोकिएका दुई जना फरार प्रतिवादीलाई पक्राउ गरी बिहीबार अदालतमा पेस गरेको छ। फैसला कार्यान्वयन प्रक्रियालाई तीव्रता दिने क्रममा जिल्ला प्रहरी कार्यालय सप्तरी र ईलाका प्रहरी कार्यालय बोदेबर्साईनबाट खटिएको संयुक्त प्रहरी टोलीले बिहीबार उनीहरूलाई नियन्त्रणमा लिएको हो।",
      "longContent": "धीरेन्द्रप्रसाद साहराजविराज, मङ्सिर ११ गते । सप्तरी प्रहरीले कैद तथा जरिवाना तोकिएका दुई जना फरार प्रतिवादीलाई पक्राउ गरी बिहीबार अदालतमा पेस गरेको छ। फैसला कार्यान्वयन प्रक्रियालाई तीव्रता दिने क्रममा जिल्ला प्रहरी कार्यालय सप्तरी र इलाका प्रहरी कार्यालय बोदेबर्साइनबाट खटिएको संयुक्त प्रहरी टोलीले बिहीबार उनीहरूलाई नियन्त्रणमा लिएको हो।सप्तरी जिल्ला अदालत, राजविराजबाट नकबजनी चोरी मुद्दामा सजाय तोकेर फरार रहेका प्रतिवादीलाई पक्राउ गरेको छ । पक्राउ परेकाहरूमा जिल्लाको बोदेबर्साइन नगरपालिका–५ बस्ने शीतल मण्डल र राजनकुमार साह रहेको  प्रहरी प्रवक्ता तथा सूचना अधिकारी प्रहरी नायब उपरीक्षक डम्बरबहादुर पुरीले जानकारी दिनुभयो।उहाँका अनुसार मण्डल  ‘नकबजनी चोरी’ मुद्दामा दुई महिना आठ दिन कैद र पाँच हजार जरिवाना तोकिएको अवस्थामा फरार थिए । यसैगरी, साह पनि ‘नकबजनी चोरी’ मुद्दामा दुई महिना आठ दिन कैद सजायको फैसलापछि फरार रहेका थिए । दुवै जना गरी जम्मा चार महिना १६ दिन कैद तथा पाँच हजार जरिवाना भुक्तानीको लागि अदालतमा पेस गरेको उहाँले बताउनुभयो।प्रहरी प्रवक्ता तथा सूचना अधिकारी प्रनाउ पुरीका अनुसार अदालतको फैसला कार्यान्वयनलाई प्रभावकारी बनाउन प्रहरी सक्रिय रूपमा लागिरहेको छ।",
      "link": "https://gorkhapatraonline.com/news/181430",
      "image": "https://gorkhapatraonline.com/storage/media/319540/conversions/Arrest1-original-thumb.jpg"
    },
    {
      "slug": "181427",
      "title": "मोटरसाइकल चोर पक्राउ",
      "timestamp": 1764201600000,
      "source": "gp",
      "content": "सर्लाहीको चन्द्रनगरमा बिहीबार बिहान मोटरसाइकल चोरी गरेर भाग्दै गरेका एक युवकलाई प्रहरीले पक्राउ गरेको छ ।",
      "longContent": "जनार्जन खत्रीसर्लाही, मङ्सिर ११ गते । सर्लाहीको चन्द्रनगरमा बिहीबार बिहान मोटरसाइकल चोरी गरेर भाग्दैगरेका एक युवकलाई प्रहरीले पक्राउ गरेको छ । चन्द्रनगर गाउँपालिका–७, नाढी टोल बस्ने रोहन कापरको प्रदेश २–०३–०११ प. ९१३० नम्बरको मोटरसाइकल चन्द्रनगर गाउँपालिका–६, लोदवा टोलबाट चोरी भएको थियो । कापर ब्रह्मपुरी गाउँपालिकाको पडरिया गाउँमा जन्ती गएर घर फर्कदै गर्दा बिहीबार बिहान साढे ४ बजेतिर लोदवा गाउँनजिक बाटोमा मोटरसाइकल रोकेर शौच गर्न जाँदा मोटरसाइकल चोरी भएको हो । उक्त मोटरसाइकल चोरी गरेर भाग्दै गर्दा चन्द्रनगर गाउँपालिका–३, कोरियाही टोल बस्ने २५ वर्षीय बिनकुमार महतोलाई पक्राउ गरिएको इलाका प्रहरी कार्यालय केशरगन्जका प्रहरी निरीक्षक नितेशकुमार सिंहले जानकारी दिनुभयो । इन्स्पेक्टर सिंहका अनुसार मोटरसाइकल चोरीमा संलग्न महतोलाई थप अनुसन्धानका लागि बयलवासस्थित इलाका प्रहरी कार्यालय केशरगन्जको हिरासतमा राखिएको छ । जताततै मोटरसाइकल चोरीको घटना बढेर हैरान भइरहेको अवस्थामा प्रहरीले बिहीबार चन्द्रनगरमा मोटरसाइकल चोरी गरेलगत्तै चोरीमा संलग्न व्यक्तिलाई पक्राउ गरेको हो ।",
      "link": "https://gorkhapatraonline.com/news/181427",
      "image": "https://gorkhapatraonline.com/storage/media/319539/conversions/ARREST-original-thumb.jpg"
    },
    {
      "slug": "181414",
      "title": "गोरखापत्र संस्थान सामाजिक सुरक्षा कोषमा आबद्ध",
      "timestamp": 1764201600000,
      "source": "gp",
      "content": "१२५ वर्षको गौरवशाली इतिहास बोकेको देशको सबैभन्दा पुरानो सञ्चार गृह ‘गोरखापत्र संस्थान’ औपचारिक रूपमा सामाजिक सुरक्षा कोषमा आबद्ध हुने भएको छ।",
      "longContent": "गोरखापत्र अनलाइनकाठमाडौं, मङ्सिर ११ गते । १२५ वर्षको गौरवशाली इतिहास बोकेको देशको सबैभन्दा पुरानो सञ्चार गृह ‘गोरखापत्र संस्थान’ सामाजिक सुरक्षा कोषमा आबद्ध हुने भएको छ। महाप्रबन्धक लालबहादुर ऐरीको अध्यक्षतामा हिजो अर्थात २०८२ मङ्सिर १० गते बसेको संस्थान सञ्चालक समिति बैठकको निर्णय अनुसार आज सामाजिक सुरक्षा कोषसँग आबद्ध हुने समझदारी भएको हो । प्रधानमन्त्री तथा मन्त्रिपरिषदको कार्यालय सिंहदरबारमा बिहीबार आयोजित आठौँ सामाजिक सुरक्षा दिवसका अवसरमा प्रधानमन्त्री सुशीला कार्की र सञ्चार तथा सूचना प्रविधि मन्त्री जगदीश खरेलको उपस्थितिमा गोरखापत्र संस्थान र सामाजिक सुरक्षा कोषबीच समझदारी पत्र आदान प्रदान भएको छ।समझदारी पत्रमा संस्थानका महाप्रबन्धक लालबहादुर ऐरी र सामाजिक सुरक्षा कोषका कार्यकारी निर्देशक कविराज अधिकारीले हस्ताक्षर गर्नुभयो। संस्थानका अनुसार, यो निर्णय लागू भएपछि अस्थायी प्रकृतिमा कार्यरत पत्रकार तथा कर्मचारी गरी कम्तीमा १५४ जनाले प्रत्यक्ष रूपमा सामाजिक सुरक्षा सुविधाको लाभ पाउनेछन्। यसले संस्थानभित्र कार्यरत जनशक्तिको सुरक्षा, मर्यादा र दीर्घकालीन पेशागत स्थायित्व सुनिश्चित गर्ने अपेक्षा गरिएको छ।महाप्रबन्धक ऐरीका अनुसार, संस्थानको दिगो संस्थागत विकास र कर्मचारीको भविष्य सुरक्षालाई दृष्टिगत गर्दै सामाजिक सुरक्षा कोषमा जाने निर्णय गरिएको हो। नेपाल सरकारको नीतिअनुरूप सञ्चार तथा सूचना प्रविधि मन्त्रालयको सहजीकरणमा यस विषयलाई अघि बढाइएको हो। यो समझदारीसँगै सामाजिक सुरक्षा ऐन अनुसारको प्रक्रिया प्रारम्भ भएको छ । यसबाट गोरखापत्र संस्थान अबदेखि औपचारिक रूपमा सामाजिक सुरक्षा प्रणालीमा समावेश हुने र कर्मचारीको योगदानको आधारमा स्वास्थ्य सुरक्षा, मातृत्व सुविधा, दीर्घकालीन पेन्सन, दुर्घटना सुरक्षा तथा अन्य सामाजिक सुरक्षा योजनामा सहभागी हुने व्यवस्था मिल्ने छ। सरकारले सबै सार्वजनिक तथा निजी संस्थालाई उत्पादनमूलक र समतामूलक श्रम–सम्बन्ध निर्माणका लागि सामाजिक सुरक्षा प्रणालीमा सहभागी हुन निरन्तर प्रोत्साहित गर्दै आएको छ। सो अवसरमा सञ्चार तथा सूचना प्रविधि मन्त्रालयअन्तर्गतका राष्ट्रिय समाचार समिति, गोरखापत्र संस्थान, सार्वजनिक प्रशारण सेवा नेपाल, प्रेस काउन्सिल नेपाल र सामाजिक सुरक्षा कोषबीच मातहतका कर्मचारीलाई सामाजिक सुरक्षामा आबद्ध गराउने बारेमा समझदारी भएको थियो ।कोषका अनुसार बुधबारसम्म साढे २६ लाख नागरिक योगदानमा आधारित सामाजिक सुरक्षाको छाताभित्र समेटिएका छन् । कोषले श्रमिकका लागि औषधि उपचार, स्वास्थ्य तथा मातृत्व, दुर्घटना अशक्तता, आश्रित परिवार सुरक्षा र वृद्धावस्था सुरक्षा योजना सञ्चालन गरिरहेको छ । उल्लेखित योजनाबाट श्रमिक र तिनका परिवारले विभिन्न सुविधा र सहुलियत प्राप्त गर्दै आइरहेको कोषले जनाएको छ ।",
      "link": "https://gorkhapatraonline.com/news/181414",
      "image": "https://gorkhapatraonline.com/storage/media/319590/conversions/lal-airi-final-original-thumb.jpg"
    },
    {
      "slug": "181396",
      "title": "अदालतलाई कम्प्युटर प्रिन्टर सहयोग",
      "timestamp": 1764201600000,
      "source": "gp",
      "content": "नेपाल सहकारी संस्था लिमिटेड राजविराजले सप्तरी जिल्ला अदालतलाई कम्प्युर प्रिन्टर सहयोग गरेको छ । संस्थाको सामाजिक उत्तरदायित्व अन्तर्गत अदालतलाई १ थान कम्प्युटर र १ थान प्रिन्टर सहयोग गरेको हो  ।",
      "longContent": "सुधा देवभारदह (सप्तरी), मङ्सिर ११ गते । नेपाल सहकारी संस्था लिमिटेड राजविराजले सप्तरी जिल्ला अदालतलाई कम्प्युर प्रिन्टर सहयोग गरेको छ । संस्थाको सामाजिक उत्तरदायित्व अन्तर्गत अदालतलाई १ थान कम्प्युटर र १ थान प्रिन्टर सहयोग गरेको हो  । जेनजी आन्दोलनको क्रममा भदौ २४ गते अदालतमा तोडफोड, लुटपाट र आगजनी भएपछि कम्प्युटर, ल्यापटप, प्रिन्टरलगायत सामग्री अभावमा अदालतको दैनिक कामकाज सञ्चालन गर्न समस्या भइरहेको थियो । उपलब्ध भएको कम्प्युटर र प्रिन्टरले काममा सहयोग पुग्ने उद्देश्यले सानै भए पनि सहयोग गरेको सहकारीसँग आबद्ध रहनु भएको रन्धीर कर्णले बताउनुभयो । सानै सहयोग भए पनि अदालतको डिजिटल सेवा प्रवाहलाई थप प्रभावकारी बनाउन र सेवाग्राहीलाई छिटो र सहज ढङ्गले न्यायिक सेवा उपलब्धमा सहयोग मिल्ने विश्वास लिएको अदालतका स्रेस्तेदार श्यामहरि अधिकारीले बताउनुभयो ।संस्थाले सामाजिक उत्तरदायित्व बहन गर्दै सार्वजनिक हितमा गरेको सहयोगका लागि उहाँले संस्थालाई धन्यवाद दिनुभयो ।",
      "link": "https://gorkhapatraonline.com/news/181396",
      "image": "https://gorkhapatraonline.com/storage/media/319443/conversions/computer--original-thumb.jpg"
    },
    {
      "slug": "181394",
      "title": "नाम्खा गाउँपालिकामा भालुको आतङ्क",
      "timestamp": 1764201600000,
      "source": "gp",
      "content": "जिल्लाको उत्तरी क्षेत्रको नाम्खा गाउँपालिकाका स्थानीयहरू भालुबाट आतङ्कित भएका छन् । दैनिक स्थानीयवासीको घरमै आएर क्षति गर्न थालेपछि स्थानीय त्रसित भएका हुन् ।",
      "longContent": "राजन रावतहुम्ला, मङ्सिर ११ गते । जिल्लाको उत्तरी क्षेत्रको नाम्खा गाउँपालिकाका स्थानीयहरू भालुबाट आतङ्कित भएका छन् । दैनिक स्थानीयवासीको घरमै आएर क्षति गर्न थालेपछि स्थानीय त्रसित भएका हुन् । नाम्खा गाउँपालिकाको छमध्ये पाँच वटा वडामा यतिबेला भालुको आतङ्क बढ्दै गएको नाम्खा गाउँपालिका स्वास्थ्य शाखाका प्रमुख ग्याछो लामाले बताउनुभयो । दुई जना स्थानीयलाई आक्रमण गरेर घाइते बनाएको छ । प्रत्येक दिनजसो चौरी लगायतका पशु वस्तुलाई मारिरहेको स्थानीयको भनाइ छ । वडा नम्बर ५ का वडा अध्यक्ष पाल्जोर लामाका अनुसार तीन वटा भालुले स्थानीयलाई दुःख दिइरहेका छन् । मानिसहरु बेलुका साँझ परेपछि घर बाहिर निस्कन सक्ने अवस्था नरहेको उहाँले बताउनुभयो ।",
      "link": "https://gorkhapatraonline.com/news/181394",
      "image": "https://gorkhapatraonline.com/storage/media/319442/conversions/naya-basti,-humla-Rajan-original-thumb.jpg"
    },
    {
      "slug": "181388",
      "title": "उपचारको क्रममा युवकको मृत्यु",
      "timestamp": 1764201600000,
      "source": "gp",
      "content": "नवलपुरको विनयी त्रिवेणी गाउँपालिका –४, नयाँ गाउँमा अचेत अवस्थामा भेटिएका १६ वर्षीय युवकको उपचारको क्रममा मृत्यु भएको छ । प्रहरीका अनुसार विनयी त्रिवेणीको कोल्टाडी निवासी चन्द्र सारु मगरको छोरा सलोनको मृत्यु भएको हो ।",
      "longContent": "बोमलाल गिरीनवलपुर, मङ्सिर ११ गते । नवलपुरको विनयी त्रिवेणी गाउँपालिका–४, नयाँ गाउँमा अचेत अवस्थामा भेटिएका १६ वर्षीय युवकको उपचारको क्रममा मृत्यु भएको छ । प्रहरीका अनुसार विनयी त्रिवेणीको कोल्टाडी निवासी चन्द्र सारु मगरको छोरा सलोनको मृत्यु भएको हो ।बिहीबार बिहान स्थानीयले सडकमा अचेत अवस्थामा लडिरहेको देखेपछि उहाँलाई तत्काल उद्धार गरी उपचारका लागि सर्दीको लुम्बिनी मेडिकलमा लगेका थिए । उहाँलाई थप उपचारका लागि मध्यविन्दु प्रादेशिक अस्पताल डण्डा लगिएकोमा बिहान चिकित्सकले मृत घोषणा गरेका थिए । प्रहरीले घटनाको अनुसन्धान भइरहेको जनाएको छ । उहाँको शरीरमा बाहिरी चोटपटक नदेखिएको जिल्ला प्रहरी कार्यालयका सूचना अधिकारी, प्रहरी नायब उपरीक्षक मधु नेपालले जानकारी दिनुभयो ।",
      "link": "https://gorkhapatraonline.com/news/181388",
      "image": "https://gorkhapatraonline.com/storage/media/319444/conversions/death-1-original-thumb.jpg"
    },
    {
      "slug": "181386",
      "title": "भीमफेदीमा  मृत व्यक्ति फेला",
      "timestamp": 1764201600000,
      "source": "gp",
      "content": "मकवानपुरको भीमफेदी गाउँपालिका –९ मनकामना डाँडास्थित देउराली सामुदायिक वनको बाघमारा क्षेत्रमा एक व्यक्ति मृत अवस्थामा फेला परेका छन् ।",
      "longContent": "अनिल पराजुली\tहेटौँडा, मङ्सिर ११ गते । मकवानपुरको भीमफेदी गाउँपालिका –९ मनकामना डाँडास्थित देउराली सामुदायिक वनको बाघमारा क्षेत्रमा एक व्यक्ति मृत अवस्थामा फेला परेका छन् । बुधवार दिउँसो बाघमारा बस्ने ४५ वर्षीय राजेश परियार मृत फेला परेको प्रहरीले जनाएको छ । बागमती प्रदेश प्रहरी कार्यालयका प्रवक्ता एवम् सूचना अधिकारी प्रहरी उपरीक्षक मुकुन्दप्रसाद रिजालका अनुसार परियार आफ्नी श्रीमती बिन्दा परियारसँग घरदेखि उत्तरतर्फ रहेको सामुदायिक वनमा घाँस काट्न जानुभएको थियो । उहाँ हर्रोको रुखको फेदमा अडेसो लगाई बसेको अवस्थामा ढल्नुभएको थियो । बाहिरी चोटपटक नदेखिएकाले हृदयघातका कारण मृत्यु भएको हुनसक्ने प्रहरीले प्रारम्भिक अनुमान गरेको छ । राजेशसँगै रहनुभएकी श्रीमती बिन्दा परियार बेहोस् अवस्थामा फेला पर्नुभएको छ । स्थानीयले उहाँलाई उद्धार गरी घर लगेका छन् । मृतकको मुचुल्कासहित आवश्यक कानुनी प्रक्रिया पूरा गरी शव परीक्षणका लागि हेटौँडा अस्पताल ल्याइएको प्रहरीले जनाएको छ । घटनास्थल इलाका प्रहरी कार्यालय भीमफेदीबाट करिब २७ किलोमिटर पश्चिमतर्फ पर्छ ।",
      "link": "https://gorkhapatraonline.com/news/181386",
      "image": "https://gorkhapatraonline.com/storage/media/319413/conversions/death-2-original-thumb.jpg"
    },
    {
      "slug": "181381",
      "title": "विनय कसजू प्रतिष्ठानद्वारा छ जना सम्मानित",
      "timestamp": 1764201600000,
      "source": "gp",
      "content": "विनय कसजू स्मृति प्रतिष्ठानले साहित्य, पत्रकारिता र महिला सशक्तीकरण क्षेत्रमा काम गर्ने ६ जनालाई पुरस्कृत तथा सम्मान गरेको छ ।",
      "longContent": "रेखीराम रानातानसेन, मङ्सिर ११ गते । विनय कसजू स्मृति प्रतिष्ठानले साहित्य, पत्रकारिता र महिला सशक्तीकरण क्षेत्रमा काम गर्ने ६ जनालाई पुरस्कृत तथा सम्मान गरेको छ ।प्रतिष्ठानद्वारा स्थापित ग्रामीण पत्रकारिता पुरस्कार वरिष्ठ पत्रकार गोविन्द भट्टराईलाई, रेडियो पत्रकरिता पुरस्कार नेपाल पत्रकार महासङ्घ पाल्पाका पूर्वअध्यक्ष राजेशकुमार अर्याललाई र साहित्य पुरस्कार साहित्यकर्मी नीलकण्ठ न्यौपानेलाई प्रदान गरिएको छ । सो अवसरमा विनय कसजू बाल साहित्य सम्मान शान्तदास मानन्धर, महिला सशक्तीकरण सम्मान सुशीला श्रेष्ठ र पाल्पाको समकालीन पत्रकारिता सम्मान झपेन्द्र गहिरेलाई प्रदान गरिएको छ । प्रतिष्ठानका अध्यक्ष गङ्गा कसजूले दिवङ्गत श्रीमान् विनय कसजूलाई स्मरण गर्दै सम्मानित र पुरस्कृत पात्रहरूलाई बधाई दिनुभयो ।कार्यक्रममा प्रमुख अतिथि राष्ट्रिय सूचना आयोगका पूर्व प्रमुख आयुक्त कृष्णहरि बाँस्कोटाले कसजूले सूचनाको हकको अभियन्ता, वरिष्ठ पत्रकार तथा साहित्यकार र पर्यटनविद् भई देशको लागि महत्वपूर्ण योगदान गर्नुभएको स्मरण गर्नुभयो । विशिष्ट अतिथि तानसेनका नगर प्रमुख सन्तोषलाल श्रेष्ठले राष्ट्रिय व्यक्तित्व विनय कसजूको सम्मानमा नगरपालिकाले यथोचित निर्णय गर्ने बताउनुभयो । कसजूका समकालीन तथा सहकर्मी हेमबहादुर बिष्टले कसजूले पाल्पा र काठमाडौँमा रहेर गर्नुभएको योगदानको चर्चा गर्नुभएको थियो । कार्यक्रममा पाल्पाका प्रमुख जिल्ला अधिकारी विनु बज्राचार्य, विजय सागर, बुद्धिप्रसाद शर्मा, कमल मलेगो, सोमनाथ अर्यालले उहाँको योगदानको चर्चा र स्मरण गर्नुभएको थियो ।",
      "link": "https://gorkhapatraonline.com/news/181381",
      "image": "https://gorkhapatraonline.com/storage/media/319403/conversions/samnan-kasaju-original-thumb.jpg"
    },
    {
      "slug": "181366",
      "title": "हुलाकी राजमार्ग : १४ वर्षदेखि अलपत्र झापाको कन्काई पुलको ठेक्का तोडियो",
      "timestamp": 1764201600000,
      "source": "gp",
      "content": "हुलाकी राजमार्गअन्तर्गत १४ वर्षदेखि अलपत्र पारिएको झापा गाउँपालिका—२ र गौरीगञ्ज गाउँपालिका—१ जोड्ने करिब ७२३ मिटर लम्बाइ कन्काई पुल निर्माणको ठेक्का तोडिएको छ ।",
      "longContent": "काठमाडौँ, मङ्सिर ११ गते । हुलाकी राजमार्गअन्तर्गत १४ वर्षदेखि अलपत्र पारिएको झापा गाउँपालिका—२ र गौरीगञ्ज गाउँपालिका—१ जोड्ने करिब ७२३ मिटर लम्बाइ कन्काई पुल निर्माणको ठेक्का तोडिएको छ । सडक विभाग मातहतको हुलाकी राजमार्ग निर्देशनालयअन्तर्गत योजना कार्यालय इटहरीले बिहीबार पुल निर्माणका लागि पप्पु महादेव खिम्तीको संयुक्त उपक्रम (जेभी)सँग ठेक्का सम्झौता ठेक्का अन्त्य गरिएको सार्वजनिक सूचना जारी गरेको छ । पक्की पुल डिजाइन एण्ड विल्ड ढाँचामा निर्माणका लागि पप्पु महादेवखिम्ती उपक्रम (जेभी)सँग ३१ जेठ २०६८ मा ठेक्का सम्झौता भएको थियो । पुल निर्माण ३० जेठ २०७२ भित्र सम्पन्न गरी ठेक्का सम्झौता भएकोमा पाँचपल्ट म्याद थप्दा निर्माण प्रगति करिब ५६ प्रतिशत मात्र छ । ठेक्का रकम करसहित ३४ करोड ९ लाख रुपैयाँ थियो । ठेक्का सम्झौता रद्ध गरिएका निर्माण व्यवसायीको १ करोड ७१ लाख रुपैयाँ कार्यसम्पादन जमानत पनि जफत हुनेछ । योजना कार्यालय इटहरीबाट गत ३१ असोजमा कात्तिकमा ठेक्का किन नतोड्ने ? भन्दै निर्माण व्यवसायीलाई १५ दिने स्पष्टीकरण सोधिएको थियो । निर्माण व्यवसायीबाट पेश भएको स्पष्टीकरण चित्तबुझ्दो नभएकाले सार्वजनिक खरिद कानूनमा भएको व्यवस्था बमोजिम ठेक्का रद्द गरिएको योजना कार्यालयका प्रमुख युवराज पोखरेलले जानकारी दिनुभयो । निर्धारित अवधिमा कार्य सम्पन्न हुन नसकेको कारण र कार्य सम्पन्न गर्न सक्ने अद्यावधिक कार्यतालिका, स्रोत परिचालनको भरपर्दो योजना र कार्य सम्पन्न गर्ने प्रतिबद्धतासहित निर्माण व्यवसायीको आधिकारी प्रतिनिधि उपस्थित नभएको, पेश भएको स्पष्टीकरण चित्त बुझ्नो नभएको र कार्य सुचारु गर्नेतर्फसमेत तदारुकता नदेखाएको हुँदा सार्वजनिक खरिद ऐन तथा ठेक्का सम्झौता उल्लङ्गन गरिएको जनाइएको छ । ऐनको प्रावधान बमोजिम कार्य सम्पादन जमानत वापतको रकम जफत गरिने, बाँकी काम पूरा गर्न आवश्यक पर्ने रकम सरकारी बाँकी सरह असूल उपर गरिने र कालोसूचीमा राख्न सिफारिस गरिएको जनाइएको छ । हालसम्मको अद्यावधिक भएको काम र बाँकी कामको नापजाँच मूल्याकन गरी वित्तीय फरफारख गर्न १५ दिनभित्र कार्यालयमा उपस्थित हुन अनुरोध गरिएको छ । निर्माण व्ष्वयासी कार्यालयमा उपस्थित नभएमा कार्यालयबाट नापचाँच गरिनेछ । ऊर्जा, जलस्रोत तथा सिँचाइ, भौतिक पूर्वाधार तथा यातायात र शहरी विकासमन्त्री कुलमान घिसिङले गत २६ असोजमा स्थलगत निरीक्षण गरी उक्त पुल निर्माण बारे छिट्टै निर्णय गरिने स्थानीय बासिन्दालाई बताउनुभएको थियो । स्थानीयबाट पुल नहुँदा सास्ती बेहोर्नुपरेको, व्यापार–व्यवसाय तथा पर्यटन प्रवर्धनमा समेत असर परेकाले पुल निर्माण तत्काल सम्पन्न गर्न माग गरिएको थियो ।साथै मन्त्री घिसिङले ठेक्का लिने तर काम नगर्ने र आयोजना अलपत्र पार्ने प्रवृत्ति अन्त्यका लागि रुग्ण ठेक्का तोड्न मातहतका निकायलाई निर्देशन दिनुभएको थियो ।  निर्माण व्यवसायीका तर्फबाट कन्काई पुल २०७६ सम्म काम गरिएको थियो । तर, निर्माणमा त्रुटी देखिएपछि त्यसको प्राविधिक परीक्षण गरिएको थियो । प्राविधिक परीक्षणबाट पुष्टि भएको त्रुटी सच्याउन निर्माण व्यवसायीबाट केही काम गरिएको थियो ।ठेक्का सम्झौताको म्याद २०८० मै सकिएको छ । सार्वजनिक खरिद नियमावलीमा भएको पछिल्लो संशोधन बमोजिम निर्माण व्यवसायीबाट म्याद थपका लागि निवेदन दिइएको छ । तर, निर्माण व्यवसायीबाट काम सम्पन्न हुने आधार नदिएपछि म्याद थप गरिएको थिएन । पुलका १९ स्पानमध्ये ८ वटा सकिएको छ भने बाँकी ११ मध्ये २ वटाको बिमसम्म (गर्डर) हालिएको छ । ६ वटाको जग हालिएको छ भने ३ वटाको जग हाल्न बाँकी छ ।",
      "link": "https://gorkhapatraonline.com/news/181366",
      "image": "https://gorkhapatraonline.com/storage/media/319380/conversions/sadak-original-thumb.jpg"
    },
    {
      "slug": "181339",
      "title": "नयाँ विशेषतासहित आजदेखि एक सयको नयाँ नोट चलनचल्तीमा",
      "timestamp": 1764201600000,
      "source": "gp",
      "content": "नेपाल राष्ट्र बैंकले आजदेखि एक सय रुपियाँ दरको नयाँ बैंक नोट चलनचल्तीमा ल्याएको छ । बैंकले बिहीबार एक सूचना जारी गर्दै आजदेखि नयाँ नोट चलनचल्तीमा आएको जानकारी दिएको हो ।",
      "longContent": "काठमाडौँ, मङ्सिर ११ गते । नेपाल राष्ट्र बैंकले आजदेखि एक सय रुपियाँ दरको नयाँ बैंक नोट चलनचल्तीमा ल्याएको छ । बैंकले बिहीबार एक सूचना जारी गर्दै आजदेखि नयाँ नोट चलनचल्तीमा आएको जानकारी दिएको हो । नयाँ विशेषतासहित चलनचल्तीमा आएको नयाँ नोटमा बायाँतर्फ सगरमाथाको चित्र र दायाँतर्फ लालीगुराँसको पानी छाप रहेको छ । नोटको मध्य भागमा नेपालको नक्सा, अशोक स्तम्भको चित्र रहने छ । साबिककै आकार र रङमा आउन लागेको यो नयाँ नोटमा ‘नेपाल सरकारको जमानत प्राप्त यसको रुपियाँ भुक्तानी माग्न आएमा नेपाल राष्ट्र बैंकबाट १०० रुपियाँ एक सय तुरुन्त पाइने छ’ सूचनामा उल्लेख छ । यसैगरी, अशोक स्तम्भसँगै दृष्टिविहीनहरुलाई नोट पहिचानका लागि छामेर थाहा पाउने एउटा कालो थोप्ला र बाँयातर्फ अण्डकार भित्र सिल्भर मेटालिकमा मायादेवीको चित्र रहेको बैंकले जनाएको छ । सुरक्षाका लागि नोटमा २ मिमी चौडा भएको र सीधा हेर्दा रातो तथा ढल्काएर हेर्दा हरियो रङ देखिने सुरक्षा धागो राखिएको छ ।नोटमा तत्कालीन गभर्नर महाप्रसाद अधिकारीको दस्तखत रहेको छ भने तल्लो भागको बोर्डरमा नोटको सिरिज नम्बर नेपालीमा ‘वि.सं. २०८१’ लेखिएको छ ।",
      "link": "https://gorkhapatraonline.com/news/181339",
      "image": "https://gorkhapatraonline.com/storage/media/319349/conversions/bank-original-thumb.jpg"
    },
    {
      "slug": "181323",
      "title": "पूर्वाधारमा लगानी गर्न आतुर छौँ",
      "timestamp": 1764201600000,
      "source": "gp",
      "content": "योगदानमा आाधारित सामाजिक सुरक्षा कोषको आयोजनामा आठौँ सामाजिक सुरक्षा दिवस बिहीबार मनाइँदै छ ।",
      "longContent": "योगदानमा आाधारित सामाजिक सुरक्षा कोषको आयोजनामा आठौँ सामाजिक सुरक्षा दिवस बिहीबार मनाइँदै छ । सरकारले आमनागरिकलाई सामाजिक सुरक्षाको दायरामा ल्याउने गरी २०७५ मङ्सिर ११ गते योगदानमा आधारित सामाजिक सुरक्षा कार्यक्रम थालेकामा २०७६ साउन १ देखि औपचारिक क्षेत्रमा रोजगारदाता कोषको योजनामा सूचीकृत भई आफ्ना कर्मचारीलाई कोषमा जोड्न सुरु भएको हो । तीन वर्षदेखि वैदेशिक रोजगारीमा गएका वा विदेशमा स्वरोजगार भएका श्रमिक, अनौपचारिक क्षेत्र र स्वरोजगार श्रमिकसमेत कोषको योजनामा जोडिएका छन् । कोषमा योगदानकर्ता र राष्ट्रिय कल्याणकारी कोषको समेत गरेर एक खर्ब २६ अर्ब रुपियाँ रहेको छ, जसमा कुल योगदान रकम ९५ अर्ब ६० करोडभन्दा बढी पुगेका छ । उक्त रकमलाई उचित स्थानमा लगानी गर्न सके योगदानकर्तालाई हुने लाभका अतिरिक्त बेरोजगारी कम गर्नसमेत सहयोग पुग्ने ठानेर चालु आर्थिक वर्ष २०८२/८३ को बजेटमा कोषको रकमलाई उत्पादन र पूर्वाधार क्षेत्रमा लगानी गर्न सकिने व्यवस्था गरिएको छ । प्रस्तुत छ यिनै विषयमा केन्द्रित हुँदै कोषका कार्यकारी निर्देशक कविराज अधिकारीसँग गोरखापत्रका सीता शर्माले गरेको कुराकानीको सम्पादित अंश :  योगदानमा आधारित सामाजिक सुरक्षा कोषमा हाल योगदानकर्ता र राष्ट्रिय कल्याणकारी कोषको समेत गरेर एक खर्ब २६ अर्ब बराबरको रकम रहेको छ । निक्षेपको घट्दो ब्याजदरले प्रतिफल सङ्कुचित हुँदै आएका बेला कोषले लगानी विस्तार गर्ने रणनीतिका रूपमा बैङ्क तथा वित्तीय संस्था र कम्पनीको संस्थापक सेयरमा लगानी गर्ने भएको छ । सोसम्बन्धी प्रस्ताव बोर्डमा पठाइएको छ । बोर्डले स्वीकृति दिए संस्थापक सेयरमा लगानी विस्तार गर्न सकिन्छ । कोषले बैङ्क तथा वित्तीय संस्थाको मुद्दतीसहित छ क्षेत्रमा लगानी गरिरहेको छ । कोषले डिबेन्चर सरकारी टे«जरी बिल, विकास ऋणपत्र, म्युचुअल फन्ड र बचतकर्तालाई सापटीका रूपमा पनि लगानी गर्दै आएको छ । अधिकांश हिस्सा बैङ्क तथा वित्तीय संस्थाको मुद्दती खातामा छ । कोषले विभिन्न क्षेत्रमा एक खर्ब रुपियाँ बराबरको रकम लगानी पनि गरेको छ । उक्त रकममध्ये ५८ अर्ब आठ करोड ६१ लाख बैङ्कको मुद्दती रसिदमा, ट्रेजरी बिलमा ३२ अर्ब १८ करोड ९५ लाख, ट्रेजरी बिलमा, डेभलपमेन्ट बन्डमा २१ अर्ब ७५ करोड ५५ लाख रकम, चार अर्ब ५२ करोड ४० लाख डिबेन्चरमा र एक अर्ब ९९ करोड ५२ लाख म्युचुअल फन्डमा लगानी गरी केही रकम सुविधा भुक्तानीका लागि बैङ्क खातामा नै रहेको छ । यस्तै जम्मा भएकै रकमबाट योगदानकर्तालाई योगदानकर्ता सापटीबापत हालसम्म सात अर्ब ७९ करोड ८३ लाख लगानी गरिएको छ । योगदानकर्ता सापटी अन्तर्गत कोषले ५.२% मा नै विशेष सापटी र ५.८६% ब्याजदरमा घर तथा शैक्षिक सापटी प्रदान गरिरहेको छ । कोषले मुद्दतीमा राखेको रकम उत्पादनशील र पूर्वाधार क्षेत्रमा लगानी गर्न सकिन्छ । यसले स्वदेशमै रोजगारी सिर्जनाको वातावरण बन्ने र युवा पलायन रोक्न मद्दत गर्छ । यसका लागि कोषले एक्लैले चाहेर मात्रै हुँदैन । यसमा सरकारको साथ हुनु पर्छ । हामी त सकेसम्म मुद्दतीमा रहेको रकमलाई लगानी गर्न आतुर छौँ । सामाजिक सुरक्षाको पेन्सन कोषमा रहेको रकम दीर्घकालीन फन्ड हो । त्यसैले कोषको रकम दीर्घकालीन परियोजनामा लगानी गर्ने विषयमा विभिन्न सरोकारवाला निकायसँग गृहकार्य गरिरहेका छौँ । परियोजना टुङ्गो लागिसकेको छैन । यस्तो फन्ड परिचालन गर्ने स्पष्ट संयन्त्र चाहिन्छ । उत्पादनमूलक क्षेत्र, जलविद्युत्, सरकारका राष्ट्रिय गौरवका आयोजना जस्ता ठुला आयोजनामा पनि लगानी गर्न सकिन्छ । वैदेशिक रोजगारीमा जानेका लागि श्रम स्वीकृतिपूर्व नै कोषको योजनामा आबद्ध हुनुपर्ने बाध्यकारी व्यवस्था छ । त्यसैले तीन वर्षमा करिब २० लाख व्यक्ति कोषको योजनामा आबद्ध भए तर नियमितता भने १० प्रतिशतभन्दा पनि कम छ । कतिपय अवस्थामा उनीहरूलाई यस विषयमा सबै कुरा बुझाउन नसकेको समस्या छ भने अर्कातर्फ उनीहरूको रोजगारीमै पनि समस्या छ । पछिल्लो पटक कोषले वैदेशिक रोजगारीमा रहेका श्रमिकलाई कोषको योजनामा नियमित गराउनका लागि परिवार र छोराछोरीलाई समेत स्वास्थ्योपचार गराउने सेवा विस्तार गरेपछि आकर्षण भने बढेको छ ।   कोषको योजनामा आबद्धता हुने विषय कहिलेसम्म भन्ने हुँदैन । यो निरन्तर प्रक्रिया हो । सरकारलाई सामाजिक सुरक्षा खर्चको दायित्व बढ्दै गएको छ । बिस्तारै सरकारले धान्न सक्ने अवस्था छैन । त्यसैले कुनै पनि व्यक्तिले उमेर छँदा कोषमा योगदान गर्ने र वृद्धावस्था, बिरामी, अशक्त अवस्था कोषमै गरेको योगदान रकमबाट सुविधा लिनु पर्छ । चालु आवमा सरकारले सामाजिक सुरक्षातर्फ तीन खर्ब ९८ अर्ब ५७ करोड १९ लाख रुपियाँ रकम विनियोजन गरेको छ । सरकारले छुट्याएको कुल बजेटको करिब १५ प्रतिशत सामाजिक सुरक्षामा खर्च हुँदै आएको छ । सामाजिक सुरक्षा भत्ता पाउने नागरिकको सङ्ख्या बढेसँगै सोको दायित्व बहनका लागि सरकारलाई पर्ने आर्थिक भार पनि क्रमशः बढिरहेको छ । यसको भार कम गर्न पनि योगदानमा आधारित सामाजिक सुरक्षामा आबद्ध हुने अनिवार्य सर्त हो ।",
      "link": "https://gorkhapatraonline.com/news/181323",
      "image": "https://gorkhapatraonline.com/storage/media/319329/conversions/Kabiraj-Adhikari-1024x682-original-thumb.jpg"
    },
    {
      "slug": "181320",
      "title": "थपिएको ऋणभन्दा भुक्तानी धेरै",
      "timestamp": 1764201600000,
      "source": "gp",
      "content": "चालु आर्थिक वर्ष २०८२/८३ को चार महिना (साउनदेखि कात्तिकसम्म) मा थपिएको सार्वजनिक ऋणभन्दा सरकारले तिरेको साँवाब्याजको रकम धेरै हुन पुगेको छ । कात्तिकसम्म सरकारले एक खर्ब ३८ अर्ब ७५ करोड ऋण लिएकोमा एक खर्ब ५० अर्ब ८८ करोड रुपियाँ ऋणबापतको साँवाब्याज भुक्तानी गरेको छ ।",
      "longContent": "गोरखापत्र समाचारदाताकाठमाडौँ, मङ्सिर ११ गते । चालु आर्थिक वर्ष २०८२/८३ को चार महिना (साउनदेखि कात्तिकसम्म) मा थपिएको सार्वजनिक ऋणभन्दा सरकारले तिरेको साँवाब्याजको रकम धेरै हुन पुगेको छ । कात्तिकसम्म सरकारले एक खर्ब ३८ अर्ब ७५ करोड ऋण लिएकोमा एक खर्ब ५० अर्ब ८८ करोड रुपियाँ ऋणबापतको साँवाब्याज भुक्तानी गरेको छ ।  सरकारले लिने ऋणको हिसाबकिताब राख्ने सार्वजनिक ऋण व्यवस्थापन कार्यालयका अनुसार चालु आवको कात्तिकसम्म सरकारले लिएको कुल ऋणमध्ये एक खर्ब २० अर्ब रुपियाँ आन्तरिक ऋण रहेको छ । बाँकी १८ अर्ब ७५ करोड रुपियाँ बाह्य ऋण रहेको कार्यालयले उल्लेख गरेको छ । समीक्षा अवधिमा सरकारले आन्तरिक ऋणबापतको एक खर्ब ३१ अर्ब ६५ करोड रुपियाँ भुक्तानी गरेको छ । जसमध्ये एक खर्ब १२ अर्ब २६ करोड साँवा र १९ अर्ब ३९ करोड रुपियाँ ब्याज भुक्तानी रहेको छ । त्यस्तै कात्तिकसम्म बाह्य ऋणबापत सरकारले १९ अर्ब २३ करोड रुपियाँ भुक्तानी गरेको कार्यालयले जनाएको छ । कुल बाह्य ऋण भुक्तानीमध्ये १५ अर्ब ३५ करोड रुपियाँ साँवा र तीन अर्ब ८८ करोड रुपियाँ ब्याज भुक्तानी छ । सरकारले गरेको यो भुक्तानी विगतका वर्षमा लिएको ऋणबापतको हो । चालु वर्षमा थपिएको समेत मुलुकले तिर्नुपर्ने कुल ऋणको दायित्व अहिलेसम्म २७ खर्ब २९ अर्ब ४१ करोड रुपियाँ पुगेको छ, जसमध्ये १२ अर्ब ७५ अर्ब रुपियाँ ९६ करोड रुपियाँ आन्तरिक र १४ खर्ब ५३ अर्ब ४५ करोड रुपियाँ बाह्य ऋण रहेको छ । नेपालले तिर्नुपर्ने कुल ऋणको दायित्व मुलुकको अर्थतन्त्रको आकारको अनुपातमा ४४.६९ प्रतिशत पुगेको कार्यालयले जनाएको छ । ऋण भुक्तानीपछि चालु वर्षको चार महिनामा सरकारले तिर्नुपर्ने खुद ऋण दायित्व भने गत आवभन्दा ५५ अर्ब ३६ करोड रुपियाँ थपिएको छ । यो साँवाब्याज भुक्तानीपछि कायम ऋण हो । सरकारले आफ्नो नीति तथा कार्यक्रम कार्यान्वयनका लागि राजस्वबाट नपुग रकम ऋणबाट बेहोर्ने गर्छ, जसलाई संसद्बाट पारित बजेटमार्फत कानुनी मान्यता प्रदान गरिन्छ । चालु आवको बजेटमार्फत सरकारले स्रोत नपुग हुने पाँच खर्ब ९५ अर्ब ६६ करोड रुपियाँ ऋणमार्फत बेहोर्ने लक्ष्य राखेको छ, जसमध्ये तीन खर्ब ६२ अर्ब रुपियाँ आन्तरिक ऋण र बाँकी दुई खर्ब ३३ अर्ब ६६ करोड रुपियाँ बाह्य ऋण लिइने छ । यस वर्ष राखिएको कुल लक्ष्यको तुलनामा सरकारले कात्तिकसम्म २३.२९ प्रतिशत ऋण लिइसकेको छ, जसमध्ये ठुलो हिस्सा आन्तरिक ऋणको छ । बजेटमा वित्तीय खर्च शीर्षकमा सरकारले तिर्नुपर्ने ऋणको साँवा भुक्तानी व्यवस्था गरिएको हुन्छ । ब्याज भुक्तानी भने चालु खर्चबाटै गरिन्छ । सरकारले लिने ऋणमध्ये आन्तरिक ऋण अल्पकालीन र बढी ब्याज तिर्नुपर्ने दायित्वको हुन्छ । सरकारले नागरिक बचतपत्र, विकास ऋणपत्र, वैदेशिक रोजगार बचतपत्र जस्ता ऋणपत्र (बन्ड) जारी गरेर न्यूनतम तीन महिनादेखिका लागि ऋण उठाउने काम गर्छ । यसको ब्याजदर अहिले औसतमा छ प्रतिशतभन्दा माथि छ । सरकारका तर्फबाट सार्वजनिक ऋण व्यवस्थापन कार्यालयले यस्ता ऋणपत्र निष्कासन गर्छ । बाह्य ऋण भने दीर्घकालीन प्रकृतिका हुन्छन् जसको ब्याजदर अत्यन्त न्यून हुन्छ । अर्थ मन्त्रालयका अनुसार नेपालले लिएका बाह्य ऋण करिब ३० वर्षमा भुक्तानी गर्नुपर्ने किसिमका छन् । यस्तो ऋणको ब्याजदर अहिले ०.७५ प्रतिशतदेखि १.५ प्रतिशतसम्म छ । बजेटमार्फत घोषणा गरिएका ठुला आयोजना कार्यान्वयनका लागि सरकारले द्विपक्षीय अथवा बहुपक्षीय निकायबाट यस्तो ऋण लिने गर्छ । विश्व बैङ्क, एसियाली विकास बैङ्क, एक्जिम बैङ्क जस्ता बहुपक्षीय र जापान, नर्वे जस्ता द्विपक्षीय साझेदारबाट नेपालले ऋण लिने गर्छ । यसरी ऋण लिनुपूर्व त्यसमा समझदारी जुटाउन मन्त्रीपरिषद्को स्वीकृति अनिवार्य हुन्छ ।",
      "link": "https://gorkhapatraonline.com/news/181320",
      "image": "https://gorkhapatraonline.com/storage/media/319326/conversions/eee-original-thumb.jpg"
    }
  ]
}