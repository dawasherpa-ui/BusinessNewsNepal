{
  "date": "2025-11-09T14:11:33.591Z",
  "news": [
    {
      "slug": "178840",
      "title": "सस्तो दरमै विद्युत् आयात : प्राधिकरण",
      "timestamp": 1762646400000,
      "source": "gp",
      "content": "नेपाल विद्युत् प्राधिकरणले हिउँदयामको विद्युत् आयातलाई थप सुनिश्चित र दिगो बनाउने गरी भारतबाट विद्युत् खरिद गर्न प्रतिस्पर्धाकै आधारमा सम्झौता भएको जनाएको छ । प्राधिकरणले शनिबार एक विज्ञप्ति जारी गर्दै प्रस्ताव गरेका दुई कम्पनीमध्ये सस्तो दर प्रस्ताव गरको कम्पनीमार्फत विद्युत् आपूर्ति गर्न सम्झौता गरिएको स्पष्ट पारेको हो ।",
      "longContent": "गोरखापत्र समाचारदाताकाठमाडौँ, कात्तिक २३ गते । नेपाल विद्युत् प्राधिकरणले हिउँदयामको विद्युत् आयातलाई थप सुनिश्चित र दिगो बनाउने गरी भारतबाट विद्युत् खरिद गर्न प्रतिस्पर्धाकै आधारमा सम्झौता भएको जनाएको छ । प्राधिकरणले शनिबार एक विज्ञप्ति जारी गर्दै प्रस्ताव गरेका दुई कम्पनीमध्ये सस्तो दर प्रस्ताव गरको कम्पनीमार्फत विद्युत् आपूर्ति गर्न सम्झौता गरिएको स्पष्ट पारेको हो । प्राधिकरणले भारतको ऊर्जा विनिमय बजार (आइइएक्स) बाट डे अहेड र रियल टाइम बजार र विद्युत् आदानप्रदान संयन्त्रमार्फत विद्युत् आयात गर्दै आएको छ । भारतले गत वर्ष सक्खायामका महिनामा बिहान ६ बजेदेखि बेलुकी ६ बजेसम्मको समयावधि र उच्च खपतको बाहेकको समयमा मात्र विद्युत् नेपाललाई बेच्न थालेको थियो । सुक्खायामको विद्युत् व्यवस्थापनका लागि अग्रिम रूपमा केही परिमाणमा आधार आयातका रूपमा विद्युत् खरिद गर्नु प्रणालीको आवश्यकता देखिएकाले उपलब्ध विकल्पमध्ये सबैभन्दा उत्तम विकल्पमा विद्युत् खरिद गर्न सम्झौता गरिएको प्राधिकरणले जनाएको हो । विज्ञप्तिमा प्राधिकरणसमक्ष गत साउन २३ मा प्राप्त प्रस्तावमा कुनै निर्णय नगरी समय व्यतीत गरेकाले असोजमा प्राधिकरणको नयाँ व्यवस्थापनले पुनः प्रस्ताव आह्वान गरेको जनाइएको छ । भारतको पिटिसिएनले भदौ २३ भित्र सम्झौता भइसक्नुपर्ने सर्तमा सबैभन्दा प्रतियुनिट ६.७४ प्रस्ताव गरेको थियो । सो अवधिमा प्राधिकरणले कुनै निर्णय नगरी प्रस्ताव निष्क्रिय पारेको जनाइएको छ । विज्ञप्तिमा प्राधिकरण नयाँ व्यवस्थापनले असोज ६ गते पुन प्रस्ताव आह्वान गरेकामा एनभिभिएनले सबै खर्चसमेत गरी प्रतियुनिट दर ७.६७ भारू र पिटिसीबाट प्रतियुनिट दर ६.९५ भारु पेस गरिएको प्राधिकरणले जनाएको छ । सोही अनुसार सस्तो दर प्रस्ताव गरेको पिटिसीसँग यस्तो सम्झौता भएको प्राधिकरणले जनाएको छ । प्राधिकरण सञ्चालक समितिको मिति २०८२ असोज १० गतेको बैठकबाट पिटिसीसँग विहार–नेपाल १३२ केभी प्रसारण लाइनबाट ८० मेगावाट र ढल्केबर मुजफ्फरपुर प्रसारण लाइनबाट एक सय मेगावाट विद्युत् सन् २०२६ जनवरीदेखि मेसम्म खरिद गर्ने निर्णय भएको थियो । यो प्रस्तावलाई विद्युत् नियमन आयोगले समेत स्वीकृत प्रदान गरिसकेको प्राधिकरणले जनाएको छ । नेपालले गत वर्ष दुई अर्ब ३८ करोड युनिट विद्युत् निर्यात गरिएको थियो भने एक अर्ब ६८ करोड युनिट विद्युत् भारतबाट आयात गरिएको थियो ।",
      "link": "https://gorkhapatraonline.com/news/178840",
      "image": "https://gorkhapatraonline.com/storage/media/315065/conversions/444-original-thumb.jpg"
    },
    {
      "slug": "178838",
      "title": "रेलमार्गको अन्तिम स्टेसन निर्माण पुनः सुरु",
      "timestamp": 1762646400000,
      "source": "gp",
      "content": "लामो समयसम्म जग्गा मुआब्जा विवादका कारण अवरुद्ध भारतको बथनाहा–कटहरी रेलमार्गको अन्तिम स्टेसन निर्माण अगाडि बढेको छ ।   हुलाकी राजमार्गसम्म रेलमार्ग निर्माण भइसकेको छ तर त्यहाँबाट उत्तरमा पर्ने एक हजार एक सय मिटर क्षेत्रमा मुआब्जा विवादका कारण निर्माण अगाडि बढ्न सकेको थिएन । उक्त विवाद समाधान भएपछि निर्माणले गति लिएको हो ।",
      "longContent": "शशिधर पराजुली विराटनगर, कात्तिक २३ गते । लामो समयसम्म जग्गा मुआब्जा विवादका कारण अवरुद्ध भारतको बथनाहा–कटहरी रेलमार्गको अन्तिम स्टेसन निर्माण अगाडि बढेको छ । हुलाकी राजमार्गसम्म रेलमार्ग निर्माण भइसकेको छ तर त्यहाँबाट उत्तरमा पर्ने एक हजार एक सय मिटर क्षेत्रमा मुआब्जा विवादका कारण निर्माण अगाडि बढ्न सकेको थिएन । उक्त विवाद समाधान भएपछि निर्माणले गति लिएको हो । रेलमार्ग निर्माण गरिरहेको भारतीय सरकारी स्वामित्वको कम्पनी इर्कोन इन्टरनेसनल लिमिटेडले ७० लाख भारतीय रुपियाँ लगानी गरेर एक हजार एक सय मिटर लम्बाइमा पर्ने ६६ बिघा जग्गामा तारबार लगाएको हो । इर्कोनले जग्गामा तारजाली लगाउने काम सम्पन्न हुनासाथ रेलमार्ग निर्माण गर्न बाँकी भाग र रेल्वे स्टेसन क्षेत्रमा माटो पुर्ने कामका लागि बोलपत्र आह्वान गरिसकेको छ । उक्त ६६ बिघा क्षेत्रलाई छ फिट अग्लो बनाउने गरी माटो पुर्ने कामका लागि २० करोड ५६ लाख भारु अर्थात् ३२ करोड ७९ लाख ६० हजार रुपियाँमा ठेक्का लगाउने गरी बोलपत्र आह्वान गरेको हो । उक्त बोलपत्रमा प्रस्ताव दर्ता गर्ने बिहीबार अन्तिम दिन भए पनि आवश्यक सङ्ख्यामा प्रस्ताव नआएका कारण थप सात दिनको म्याद थप गरिएको जानकारी प्राप्त भएको कटहरी गाउँपालिकाका अध्यक्ष देवराज चौधरीले जानकारी दिनुभयो । अर्को हप्ता माटो पुर्ने कार्यका लागि ठेक्का लागेपछि तुरुन्तै करिब १९ करोड भारतीय रुपियाँ लागतमा स्टेसन भवन निर्माणको ठेक्का लगाउने तयारी भइरहेको अध्यक्ष चौधरीले जानकारी दिनुभयो । उहाँले भन्नुभयो, “धेरै वर्षदेखि रोकिएको रेलमार्ग निर्माणको काम अहिले धमाधम अगाडि बढिरहेको छ, अधिग्रहण गरिएको जग्गामा तारबार लगाइसकेको छ भने अर्को हप्तासम्म माटो पुर्ने ठेक्का लाग्ने जानकारी मलाई औपचारिक रूपमा दिइएको छ । त्यसपछि लगत्तै स्टेसन भवन निर्माणको ठेक्का खोल्ने तयारी इर्कोनको छ ।”सन् २०११ मा सुरु गरेको उक्त परियोजना २०१८ मा सम्पन्न गरी हस्तान्तरण गर्ने लक्ष्य लिइएको भए पनि विभिन्न अवरोधका कारण समयमा सम्पन्न हुन सकेको थिएन । जग्गाको मुआब्जा विवाद लामो समय चल्दा रेलमार्ग अधुरो रहन गएको थियो । अब भने रेलमार्ग निर्माण भई कटहरीसम्म कार्गो रेल सञ्चालन हुने आशा स्थानीयमा पलाएको छ । भारतीय पक्षले एक वर्षभित्र कार्गो रेल नियमित सञ्चालन गर्ने गरी आवश्यक सबै काम सम्पन्न गर्ने तयारीसाथ निर्माण अगाडि बढाएको जानकारी आफूलाई दिएको अध्यक्ष चौधरीले बताउनुभयो । उहाँले भन्नुभयो, “ट्र्याक खोल्ने, माटो पुर्ने र लिक बिछ्याउने कामसँगै स्टेसन निर्माण गरी त्यहाँ भवन बनाउने काम सकेर एक वर्षभित्र रेल आवतजावत गराउने र बाँकी काम गर्दै जाने भन्ने कुरा उनीहरूले मलाई भनिरहेका छन् । त्यसै अनुसार काम पनि अगाडि बढेको देखिन्छ । त्यसमा मैले पनि नियमित रूपमा फ्लोअप गरिरहेको छु ।” भारतको बथनाहादेखि कटहरीसम्मको १८.६ किलोमिटर रेलमार्ग निर्माण भइरहेको छ । त्यसमा ५६५ जग्गाधनीको ११९ बिघा जग्गा अधिग्रहण गरिएको थियो ।",
      "link": "https://gorkhapatraonline.com/news/178838",
      "image": "https://gorkhapatraonline.com/storage/media/315063/conversions/rail-way-ma-tarjali(1)-original-thumb.jpg"
    },
    {
      "slug": "178837",
      "title": "राँगाभैँसी पाल्न आधा अनुदान दिइने",
      "timestamp": 1762646400000,
      "source": "gp",
      "content": "सरकारले राँगाभैँसी खरिद, गोठ निर्माण र घाँस लगाउनका लागि किसानलार्ई ५० प्रतिशतसम्म अनुदानको उपलब्ध गराउने व्यवस्था गरेको छ । कृषि तथा पशुपन्छी विकास मन्त्रालयले मासु निर्यात अभिवृद्धिका लागि राँगाभैँसी प्रवर्धन कार्यक्रम सञ्चालन कार्यविधिमार्फत सो व्यवस्था गरेको हो ।",
      "longContent": "गोरखापत्र समाचारदाताकाठमाडौँ, कात्तिक २३ गते । सरकारले राँगाभैँसी खरिद, गोठ निर्माण र घाँस लगाउनका लागि किसानलार्ई ५० प्रतिशतसम्म अनुदानको उपलब्ध गराउने व्यवस्था गरेको छ । कृषि तथा पशुपन्छी विकास मन्त्रालयले मासु निर्यात अभिवृद्धिका लागि राँगाभैँसी प्रवर्धन कार्यक्रम सञ्चालन कार्यविधिमार्फत सो व्यवस्था गरेको हो । मन्त्रालयले हालै कार्यविधिलाई कार्यान्वयनमा ल्याएको छ । नेपालबाट विभिन्न मुलुकमा व्यावसायिक रूपमा मासु निर्यात गर्ने उद्देश्यले सो कार्यविधि कार्यान्वयनमा ल्याइएको मन्त्रालयले जनाएको छ । कार्यविधिबमोजिम मासुका लागि पाडापाडी खरिद तथा ढुवानी, गोठ निर्माण सुधार र घाँसे बाली तथा आहारा व्यवस्थापन, पशु पहिचान तथा अभिलेखीकरण क्रियाकलाप सञ्चालन गरिने छ । यस्तै औषधी उपचार, परजीवी नियन्त्रण तथा खोप कार्यक्रम सञ्चालन पनि यसमा समावेश गरिएको छ । पशुपालनका लागि यन्त्र उपकरण औजार सहयोग र जैविक सुरक्षासम्बन्धी कार्यक्रम सञ्चालन गरिने कार्यविधिमा उल्लेख छ । कार्यविधि अनुसार मासुका लागि पाडापाडी खरिद तथा ढुवानीको हकमा प्रस्तावको कुल लागतको अधिकतम ५० प्रतिशतसम्म खर्च गर्न सकिने व्यवस्था गरिएको छ । पाडापाडी खरिद गर्दा उपलब्ध भएसम्म सरकारी वा निजी स्रोत केन्द्रबाट खरिद गर्नुपर्ने छ भने पशु बिमा पनि अनिवार्य गरिएको छ । यो कार्यक्रमको कार्यान्वयन जिल्ला पशुसेवा कार्यालयमार्फत सञ्चालन हुने छ र स्वीकृत वार्षिक कार्यक्रममा उल्लेख भए अनुसारका जिल्ला यो कार्यक्रमको कार्यक्षेत्रका रूपमा रहने छन् । कार्यविधिबमोजिम स्वीकृत भएको प्रस्ताव अनुसार क्रियाकलाप सञ्चालन गर्न कुल लागत अनुमानको बढीमा ५० प्रतिशत अनुदान रकम उपलब्ध गराइने कार्यविधिमा उल्लेख छ ।मासु प्रशोधन उद्योग बन्दैगत साउनमा चिनियाँ साझेदारीमा सिन्धुलीमा निर्माण हुने गरी भैँसीको मासु प्रशोधन उद्योग (प्रोसेस्ड कुक्ड बफेलो मिट फ्याक्ट्री) का लागि २० अर्ब रुपियाँ प्रत्यक्ष वैदेशिक लगानी (एफडिआई) पनि स्वीकृत भइसकेको छ । फ्याक्ट्री स्थापनाका लागि चीनको सिचुआन प्रान्तस्थित छेङ्दु जियान फुड कम्पनी लिमिटेडको २० अर्ब रुपियाँ लगानी उद्योग विभागमा स्वीकृत भएको हो । फ्याक्ट्री स्थापनाका लागि पूर्वाधार निर्माणको काम भइरहेको हिमालय इन्टरनेसनल प्रालिले जनाएको छ ।प्रालिका अध्यक्ष डा. नवीन शर्माले सिन्धुलीमा फ्याक्ट्री निर्माण आगामी मङ्सिरदेखि सुरु हुने जानकारी दिनुभयो । “गत भदौ २३/२४ मा भएको जेनजी आन्दोलनले चिनियाँ लगानीकर्ता फर्केर गएकाले निर्माणमा केही ढिलाइ भयो,” उहाँले भन्नुभयो, “लगानीकर्ता आइसकेकाले जतिसक्दो छिटो पूर्वाधार निर्माणको काम अगाडि बढाइने छ ।” मासु उद्योग निर्माणका लागि सिन्धुलीमा १४ बिघा जग्गा खरिद गरिसकेको र बाँकी जग्गा प्राप्त हुने क्रममा रहेको उहाँले जानकारी दिनुभयो । उद्योगका लागि ५० बिघा जग्गा आवश्यक पर्छ । उद्योग निर्माण दुई सिफ्टमा काम गराएर आठ महिनाभित्रमा सक्ने योजना छ । असोजमा ढुङ्गा गिट्टीबालुवा निकाल्न नपाएकाले निर्माणको काम ढिलाइ भएको कम्पनीले जनाएको छ । एक वर्षभित्रमा मासु निर्यात गर्ने लक्ष्य राखिएको उहाँको भनाइ छ । नेपालबाट दैनिक पाँच सय टन मासु निर्यात गर्ने लक्ष्य राखिएको कम्पनीले जनाएको छ । धेरै जिल्लाका किसान जोडिएकाले १५ मङ्सिरदेखि राँगाभैँसीपालनको काम सुरु गरिने कम्पनीले जनाएको छ ।",
      "link": "https://gorkhapatraonline.com/news/178837",
      "image": "https://gorkhapatraonline.com/storage/media/315062/conversions/Cow-Farming-original-thumb.jpg"
    },
    {
      "slug": "178836",
      "title": "किसानको धानमा व्यापारीको कार्टेलिङ",
      "timestamp": 1762646400000,
      "source": "gp",
      "content": "सरकारले यस वर्ष समयमै धानको समर्थन मूल्य तोके पनि लुम्बिनी प्रदेशका किसान तोकिएको दरमा धान बिक्री गर्न नसकी बाध्यतावश सस्तोमा व्यापारीलाई बेच्नु परेको गुनासो गर्दै आएका छन् ।",
      "longContent": "लुम्बिनी प्रदेश ब्युरोलुम्बिनी, कात्तिक २३ गते । सरकारले यस वर्ष समयमै धानको समर्थन मूल्य तोके पनि लुम्बिनी प्रदेशका किसान तोकिएको दरमा धान बिक्री गर्न नसकी बाध्यतावश सस्तोमा व्यापारीलाई बेच्नु परेको गुनासो गर्दै आएका छन् । बाँके, दाङ, बर्दिया, कपिलवस्तु र पश्चिम नवलपरासीका किसानका अनुसार खाद्य व्यवस्था तथा व्यापार कम्पनीले ढिलो गरी खरिद सुरु गर्दा र बजारमा सरकारी नियमन नहुँदा उनीहरू नोक्सानीमा परेका छन् ।सरकारले आर्थिक वर्ष २०८२/८३ का लागि मोटा धानको समर्थन मूल्य प्रतिक्विन्टल तीन हजार ४६३ रुपियाँ ८१ पैसा र मध्यम धानको तीन हजार ६२८ रुपियाँ ३३ पैसा तोकेको छ । मूल्य त तोकियो तर तोकिएको मूल्यमा धान खरिद गर्न सरकारी स्वामित्वका खरिद कम्पनीले खासै सक्रियता देखाएका छैनन् । धान खरिद गर्ने व्यापारी भने मिलीजुली धानको समर्थन मूल्यलाई चुनौती दिँदै सस्तोमा खरिद गरिरहेका छन् ।बाँकेमा धान खरिदमा ढिलाइ बाँकेमा व्यापारीले निर्धारित मूल्यभन्दा करिब नौ सय रुपियाँ कममा धान खरिद गरिरहेका छन् । खाद्यव्यवस्था तथा व्यापार कम्पनी लिमिटेडको बाँकेले आइतबारदेखि मात्र खरिद सुरु गर्ने जनाएको छ । यस वर्ष बाँकेमा २० हजार क्विन्टल धान खरिद गर्ने लक्ष्य तोकिएको छ, जसमा १५ हजार क्विन्टल मोटा र पाँच हजार क्विन्टल मध्यम धान खरिद गरिने छ ।किसान राजन मौर्यका अनुसार सरकारले मूल्य तोके पनि हालसम्म खरिद सुरु नभएकाले किसानले व्यापारीलाई सस्तोमा बेच्न बाध्य छन् । नौबस्ताका किसान शङ्कर थारूले पनि सरकारले तोकेको मूल्य नपाउँदा आफूहरू मर्कामा परेको बताउनुभयो । कृषि ज्ञान केन्द्र बाँकेका अनुसार यस वर्ष जिल्लामा धान उत्पादनमा १५ हजार मेट्रिक टनले वृद्धि भएको छ । गत वर्ष एक लाख ४५ हजार मेट्रिक टन उत्पादन भएकोमा यस वर्ष एक लाख ६० हजार मेट्रिक टन धान उत्पादन भएको हो । दाङका किसानले तोकेको मूल्य पाएनन् दाङका किसानले पनि समर्थन मूल्यभन्दा कममा धान बिक्री गर्न बाध्य भएका छन् । घोराही उपमहानगरपालिका–५ का किसान मोहन वलीले गाउँमै व्यापारीलाई दुई हजार सात सय रुपियाँ क्विन्टलका दरले धान बेचेको बताउनुभयो । त्यस्तै कर्जाहीका किसान जगत चौधरीले दुई हजार छ सय रुपियाँ क्विन्टलमा धान बिक्री गरेको बताउनुभयो । व्यापारी झग्गु गौतमका अनुसार उनीहरूले मोटा धान दुई हजार छ सय र मसिनो धान तीन हजार एक सय रुपियाँमा खरिद गरिरहेका छन् । खाद्य कम्पनी तुलसीपुरले भने देउखुरी क्षेत्रका तीन पालिकाबाट मात्रै पाँच हजार क्विन्टल धान खरिद गर्ने तयारी गरेको जनाएको छ, जसले टाढाका किसानलाई अझ कठिनाइ छ ।कपिलवस्तुमा पनि उस्तै समस्याकपिलवस्तुका किसानले पनि समर्थन मूल्य नपाएको गुनासो गरेका छन् । किसान रमेश्वर भुजका अनुसार व्यापारीले मोटा धान दुई हजार छ सय र मसिनो धान तीन हजार तीन सय रुपियाँमा खरिद गर्दै छन् । किसान सङ्घका अध्यक्ष अनुपकुमार चौधरीले समर्थन मूल्य लागु नगरेकाले किसान बिचौलियाको मारमा परेको बताउनुभयो । प्रमुख जिल्ला अधिकारी जनार्दन गौतमका अनुसार भैरहवास्थित खाद्य व्यापार सङ्गठनसँग समर्थन मूल्यमा खरिदबारे छलफल भइरहेको छ ।बर्दियामा धान बेच्नै सकस बर्दियामा पनि किसानहरू तोकिएको मूल्यभन्दा करिब आठ सय रुपियाँ कममा धान बेच्न बाध्य छन् । खाद्यव्यवस्था कम्पनी राजापुरले ढिलो खरिद सुरु गरेपछि किसान झन् समस्यामा परेका छन् । केही स्थानीय तह र सहकारी संस्थाले सीमित मात्रामा खरिद सुरु गरे पनि धेरै किसानले सस्तोमा धान बिक्री गर्नु परेको छ ।नवलपरासीका किसान निराश \tपश्चिम नवलपरासीका किसान पनि समान समस्यामा छन् । गत वर्ष तीन हजार नौ सय रुपियाँसम्म धान बिक्री गर्ने किसानले यस वर्ष तीन हजार तीन सयदेखि तीन हजार चार सय रुपियाँमै धान बेच्न बाध्य भएका छन् । रामग्राम–१२ का किसान रामरस चौधरीले सरकारले तोकेको न्यूनतम मूल्य पनि नपाउँदा खेती गर्ने उत्साह घटेको बताउनुभयो । धान उत्पादन बढ्दो भए पनि समर्थन मूल्यमा खरिद सुरु नगर्दा किसान आर्थिक सङ्कटमा परेका छन् । उनीहरूले सरकारसँग तत्काल समर्थन मूल्यमा धान खरिद सुरु गर्न, बिचौलियामाथि निगरानी बढाउन र खाद्य कम्पनीका खरिद केन्द्र गाउँ गाउँमा स्थापना गर्न माग गरेका छन् । (सिराज खान–नेपालगन्ज, लीलाधर वली–घोराही, नारद काेहार–तौलिहवा, यज्ञप्रसाद सापकोटा–बर्दिया र विकास अधिकारी–पश्चिम नवलपरासी)",
      "link": "https://gorkhapatraonline.com/news/178836",
      "image": "https://gorkhapatraonline.com/storage/media/315061/conversions/dhan-kharid-gardai-(1)-original-thumb.jpg"
    },
    {
      "slug": "178833",
      "title": "‘निजी क्षेत्र समृद्धिको इन्जिन’",
      "timestamp": 1762646400000,
      "source": "gp",
      "content": "प्रधानमन्त्री सुशीला कार्कीले निजी क्षेत्र राष्ट्रको समृद्धिको प्रमुख इन्जिनका रूपमा रहेको भन्दै सुशासन, सहकार्य, आत्मनिर्भर र उत्पादनमूलक अर्थतन्त्र निर्माणमा सरकार प्रतिबद्ध रहेको बताउनुभएको छ ।",
      "longContent": "काठमाडौँ, कात्तिक २३ गते । प्रधानमन्त्री सुशीला कार्कीले निजी क्षेत्र राष्ट्रको समृद्धिको प्रमुख इन्जिनका रूपमा रहेको भन्दै सुशासन, सहकार्य, आत्मनिर्भर र उत्पादनमूलक अर्थतन्त्र निर्माणमा सरकार प्रतिबद्ध रहेको बताउनुभएको छ ।नेपाल उद्योग वाणिज्य महासङ्घले शनिबार राजधानीमा आयोजना गरेको ‘राष्ट्रिय आर्थिक बहस २.०’ लाई सम्बोधन गर्दै उहाँले उद्योगी व्यवसायीहरू समृद्धिको जगका ढुङ्गा भएको भन्दै निजी क्षेत्रको मनोबल जगाउन, युवाको म्यान्डेट आत्मसात् गर्न र आत्मनिर्भर अर्थतन्त्रतर्फ देशलाई अघि बढाउन आह्वान गर्नुभयो ।जेनजी आन्दोलनपछि पहिलो पटक सार्वजनिक रूपमा निजी क्षेत्रलाई सम्बोधन गर्दै प्रधानमन्त्री कार्कीले घुसखोरी र लुटतन्त्रविरुद्ध कठोर सन्देश दिँदै सुशासन र इमानदार उद्यमीलाई संरक्षण गर्ने नीति अघिसारेको बताउनुभयो ।नेपालको अर्थतन्त्रमा विश्वास र सहकार्यको नयाँ अध्याय सुरु गर्न आह्वान गर्दै प्रधानमन्त्री कार्कीले भन्नुभयो, “मुलुकको विकासमा निजी क्षेत्रको योगदान कति उल्लेख्य र मजबुत छ भन्ने हाम्रा तथ्याङ्कहरूले बारम्बार प्रमाणित गरेका छन् । कुल गार्हस्थ उत्पादनमा होस्, निर्यातमा होस्, रोजगारी सिर्जनामा होस् या करदाताका रूपमा निजी क्षेत्रको योगदान सधैँ अग्रणी छ ।” अर्थमन्त्री रामेश्वरप्रसाद खनालले अर्थ मन्त्रालयले प्रशासनिक लागत घटाउन प्रत्येक मन्त्रालयको प्रणालीमा सुधार भइरहेको र लेखापरीक्षणमा व्यवसायीलाई अनावश्यक भार नपर्ने गरी दसैँअघि नै निर्णय गरिएको बताउनुभयो ।कुनै पनि विषय सुन्ने, छलफल गर्ने, निर्णय गर्ने कार्यान्वयनमा तत्काल लगिहाल्ने प्रणालीको विकास गरेको उहाँले बताउनुभयो । जेनजी आन्दोलनको मर्म अनुसार आफूले भ्रष्टाचार नियन्त्रणका लागि भन्सार प्रशासनमा आमूल सुधार गर्ने प्रयत्न गरिएको पनि अर्थमन्त्री खनालले बताउनुभयो ।आश्वासनले मुलुकको विकास नहुने भन्दै उहाँले भन्नुभयो, “आश्वासनले यहाँहरूलाई आश्वस्त पार्न सकिँदैन । जेनजी आन्दोलनले हामीलाई  घच्घच्याएका विषयवस्तु के हुन् भने मुलुकमा सुशासन हुन सकेन, भ्रष्टाचार न्यूनीकरण हुन सकेन भने जस्तोसुकै कुरा गरे पनि आमनागरिकले मुलुकभित्र काम गर्ने अवसर पाउन सक्दैनन् ।”मन्त्रीपरिषद् गठनको भोलिपल्टै निजी क्षेत्रका अगुवासँग संवाद सुरु गरिएको बताउँदै सात दिनभित्रै ‘बिजनेस रिकभरी प्लान’ तयार पारिएको उहाँले बताउनुभयो । मुलुकको विकास, रोजगारी सिर्जना र देशलाई सुदृढ बनाउन निजी क्षेत्र साझेदार भएको भन्दै उहाँले उनीहरूसँग सहकार्यको आवश्यकता औँल्याउनुभयो । गृहमन्त्री ओमप्रकाश अर्यालले कानुनी राज्यको जगेर्ना गर्नु आफ्नो दायित्व भएको भन्दै सरकार र निजी क्षेत्र एकअर्काको परिपूरक भएको बताउनुभयो । निजी क्षेत्रको दायित्व अर्थतन्त्रको जगेर्ना गर्नु भएको भन्दै उहाँले सरकार थप रचनात्मक भएर अघि बढ्ने प्रतिबद्धता जनाउनुभयो । फरार कैदीबन्दी र लुटिएका हतियार फिर्ता ल्याउन सरकारले विशेष अपरेसन सञ्चालन गर्न लागेको पनि उहाँले जानकारी दिनुभयो ।सुशासन दिन सकिएन भने द्वन्द्व दोहोरिन सक्ने जोखिम रहेको भन्दै उहाँले अहिलेसम्म जेनजी आन्दोलनका क्रममा लुटिएका हतियारमध्ये केही अझै फिर्ता हुन बाँकी रहेको बताउनुभयो । यस्तै आन्दोलनका क्रममा १४ हजार ५४९ जना कैदी फरार रहेकोमा नौ हजार ५२१ जना फिर्ता आइसकेको र अझै पाँच हजार १०५ जना बाहिर रहेको उहाँले बताउनुभयो । हतियार र कैदीहरूलाई फिर्ता गर्नका लागि पटक पटक सूचना निकालेर आह्वान गरिएको भन्दै उहाँले अझै बाहिर रहेकालाई नियन्त्रणमा लिन विशेष अपरेसन चलाइने बताउनुभयो ।उद्योग वाणिज्य तथा आपूर्तिमन्त्री अनिलकुमार सिन्हाले कानुन बनाउने, रोक्ने र फेरि खोल्न अर्को कानुन बनाउने प्रवृत्तिले अर्थतन्त्रलाई चलायमान हुन नदिएको बताउनुभयो । कानुन निर्माणमा नियन्त्रणको सोच हाबी हुँदा अर्थतन्त्र तल–माथि भइरहेको, साना सरकारी निर्णयले गति अवरूद्ध भएको र मन्त्रालयबिच समन्वयको कमीले प्रस्तावहरू बर्सौंसम्म अड्किएको उहाँले बताउनुभयो ।नेपाल राष्ट्र बैङ्कका गभर्नर विश्व पौडेलले ब्याजदर कम रहेको, तरलता प्रशस्त भएको र विदेशी विनिमय सञ्चिति मजबुत रहेको बताउँदै निजी तथा सार्वजनिक क्षेत्रले समन्वय गरेर माग सिर्जना गर्न आह्वान गर्नुभयो । निजी क्षेत्रको सक्रियताले मात्र अर्थतन्त्रलाई गति दिन सक्ने भन्दै गभर्नर पौडेलले हालको आर्थिक अवस्थालाई सकारात्मक रूपमा उपयोग गर्न सबै पक्षलाई आग्रह गर्नुभयो । नेपाल सरकारका मुख्य सचिव एकनारायण अर्यालले निजी क्षेत्र एकातिर सरकार अर्कातिर हिँडेर विकास नहुने भन्दै सरकार र निजी क्षेत्र सँगै हिँड्नुपर्नेमा जोड दिनुभयो । सरकारले निजी क्षेत्रले चाहे जसरी काम गर्न नसकेको स्वीकार गर्दै उहाँले भन्नुभयो, “निजी क्षेत्र एकातिर सरकार अर्कातिर हिँडेर विकास हुन सक्दैन । मिलेर हाम्रो क्षमताको प्रयोग गर्नुपर्ने छ ।”आर्थिक समृद्धिको आधार निजी क्षेत्र रहेकोमा जोड दिँदै उहाँले भन्नुभयो,  “सरकारले लोक सेवामार्फत वर्षमा तीन हजार हाराहारी मात्रै रोजगारी सिर्जना गर्छ तर एउटै निजी प्रतिष्ठानले १५÷२० हजार रोजगारी दिइरहेको छ । यस कारण आर्थिक समृद्धिको आधार निजी क्षेत्र नै हो । यो कुरा समाजलाई पनि बुझाउनुपर्ने छ । हाम्रो सोच नै बदल्न जरुरी छ ।”महासङ्घका अध्यक्ष चन्द्र ढकालले देशमा लगानी बढाउन थप सहकार्यको आवश्यकता औँल्याउँदै महासङ्घले गरेको प्रारम्भिक सर्वेक्षण अनुसार प्रदर्शनका क्रममा निजी क्षेत्रको करिब ८८ अर्ब बराबार नोक्सानी भएको जानकारी गराउनुभयो । हालको अवस्थामा सुधारको सङ्केत पनि देखिएको भन्दै उहाँले भन्नुभयो, “तर परिस्थिति प्रतिकूल हुँदै गयो भने यो नोक्सानी बढ्दै जान पनि सक्छ । पर्यटनमा सुधार भएन, आपूर्ति शृङ्खलामा फेरि अवरोध भयो, फेरि आन्दोलन भयो भने नोक्सानी बढ्दै जाने छ ।”विश्व बैङ्कले पहिलेको प्रक्षेपण घटाउँदै यस वर्ष दुई प्रतिशत हाराहारी मात्रै आर्थिक वृद्धि हुने आकलन सार्वजनिक गरिसकेकोतर्फ ध्यानाकर्षण गराउँदै अध्यक्ष ढकालले  मुलुकको आवश्यकतासमेतलाई दृष्टिगत गरी अर्थतन्त्रमा ८१ प्रतिशत योगदान पु¥याउने निजी क्षेत्रको मनोबल बढाउन विशेष पहल वर्तमान सरकारबाट अपेक्षित रहेको बताउनुभयो । निजी क्षेत्रले रोजगारी, राजस्व, पूर्वाधार निर्माण र समाजप्रतिको जवाफदेहितालाई राज्यले आत्मसात् गर्दै आमसर्वसाधारणलाई पनि बुझाउने गरी मन्त्रीपरिषद्बाट सार्वजनिक महत्वको प्रस्ताव पारित गर्नुपर्ने आवश्यकता उहाँले औँल्याउनुभयो ।",
      "link": "https://gorkhapatraonline.com/news/178833",
      "image": "https://gorkhapatraonline.com/storage/media/315058/conversions/FNCCI_National-Economic-Discussion-2-original-thumb.jpg"
    },
    {
      "slug": "178829",
      "title": "त्रिभुवन विमानस्थलमा चार घण्टा उडान ठप्प",
      "timestamp": 1762646400000,
      "source": "gp",
      "content": "त्रिभुवन अन्तर्राष्ट्रिय विमानस्थलको धावनमार्गमा रहेका बत्तीको संयन्त्र (एयरफिल्ड लाइटिङ सिस्टम) मा समस्या आएपछि चार घण्टा राष्ट्रिय तथा अन्तर्राष्ट्रिय उडान सेवा अवरुद्ध भयो । बेलुका करिब ६:०० देखि बन्द उडान राति १०:०० बजेतिर पुनः सञ्चालन भएको थियो । विमानस्थलका प्रवक्ता रेन्जी शेर्पाका अनुसार धावनमार्गको एयरफिल्ड लाइटिङ सिस्टममा समस्या आएपछि नोटिस फर एयरम्यान (नोटाम) जारी गरेर मर्मतपछि विमानस्थल सञ्चालनमा ल्याइएको हो ।",
      "longContent": "काठमाडौँ, कात्तिक २३ गते । त्रिभुवन अन्तर्राष्ट्रिय विमानस्थलको धावनमार्गमा रहेका बत्तीको संयन्त्र (एयरफिल्ड लाइटिङ सिस्टम) मा समस्या आएपछि चार घण्टा राष्ट्रिय तथा अन्तर्राष्ट्रिय उडान सेवा अवरुद्ध भयो । बेलुका करिब ६:०० देखि बन्द उडान राति १०:०० बजेतिर पुनः सञ्चालन भएको थियो । विमानस्थलका प्रवक्ता रेन्जी शेर्पाका अनुसार धावनमार्गको एयरफिल्ड लाइटिङ सिस्टममा समस्या आएपछि नोटिस फर एयरम्यान (नोटाम) जारी गरेर मर्मतपछि विमानस्थल सञ्चालनमा ल्याइएको हो । शनिबार काठमाडौँमा घाम अस्ताएसँगै विमानस्थलको धावनमार्ग अँध्यारो हुँदा अन्तर्राष्ट्रिय र आन्तरिकतर्फका दर्जन बढी उडान प्रभावित भएका थिए । यस विमानस्थलमा बेलुका ५:१६ बजेदेखि प्रविधिमा आधारित रहेर उडान अवतरण हुँदै आएको छ । काठमाडौँमा जहाज अवतरण हुन नसकेपछि कतार एयरवेजको जहाज झन्डै दुई घण्टा आकाशमा फन्को मारेर बङ्गलादेशको ढाका डाइभर्ट भयो । फ्लाई दुबईको जहाज भारतको लखनउ, कोरियन एयरको जहाज दिल्ली डाइभर्ट हुन पुगे ।धावनमार्गमा रहेका बत्तीको संयन्त्र प्रणालीमा सेन्टरलाइन, छेउछाउका बत्ती तथा विमानलाई उडान र अवतरणमा सहजीकरण गर्ने एप्रोच लाइट पर्छन् । विमानस्थलका महाप्रबन्धक हंशराज पाण्डेका अनुसार दिनभर आँखाले हेरेर हुने (भिएफआर) उडान सञ्चालन भए पनि बेलुकादेखि सञ्चालन हुने उपकरणमा आधारित (आइएफआर) उडानका लागि आवश्यक धावनमार्गका बत्तीमा आएको समस्याका कारण उडान अवरुद्ध भएको थियो । उहाँले भन्नुभयो, “हवाईजहाजलाई राति वा न्यून दृश्य क्षमतामा सुरक्षित अवतरण र उडान गर्न सहयोग पु¥याउने बत्तीको संयन्त्रमा समस्या आएपछि प्रविधिमा आधारित रहेर हुने उडान चार घण्टा प्रभावित भयो ।” किन सधैँ विदेश डाइभर्ट ? हाल मुलुकभित्र तीन अन्तर्राष्ट्रिय विमानस्थल सञ्चालनमा छन् । तर कारणवश काठमाडौँस्थित त्रिभुवन अन्तर्राष्ट्रिय विमानस्थलमा अवतरण हुन नसकेका जहाज भने अझै भारत वा उडान भरेर आएकै गन्तव्यमा फर्किने बाध्यता कायमै रहेको छ । भैरहवा र पोखरामा रहेका विमानस्थल काठमाडौँ विमानस्थलको विकल्प बन्न नसक्दा भैरहवा वा पोखरामा अवतरण नभई भारततर्फ डाइभर्ट हुँदै आएका छन् । शनिबार पनि यही क्रमले निरन्तरता पाएको छ ।विगतमा नेपालमा एउटा मात्रै अन्तर्राष्ट्रिय विमानस्थल हुँदा काठमाडौँमा कुनै अवरोध भए विमान भारतको पटना र लखनउ अवतरण हुने गरेका थिए । हाल देशमा तीन विमानस्थल तयारी अवस्थामा रहँदासमेत समस्या ज्यूँका त्यूँ छन् । आफ्नै दुई वैकल्पिक अन्तर्राष्ट्रिय विमानस्थल हुँदासमेत पाइलटले उडान भर्नुअघि नै जहाज अवतरण गर्ने वैकल्पिक विमानस्थल खुलाउने प्रावधान हुन्छ । विदेशी एयरलाइन्सले नेपालका अन्य विमानस्थललाई विकल्पमा नराख्दा र नेपालमा हवाई इन्धन महँगो हुने भएकाले जहाज भारततर्फ डाइभर्ट हुने क्रमले निरन्तरता पाइरहेको नागरिक उड्डयन प्राधिकरणका एक अधिकारीले बताए । भैरहवा वा पोखरा विमानस्थललाई वैकल्पिक विमानस्थलका रूपमा प्रयोग विदेशी हवाई कम्पनीलाई सर्त अघि सार्नुपर्ने उहाँको भनाइ छ । प्राधिकरणले भने नियम अनुसार हवाई कम्पनीलाई वैकल्पिक विमानस्थलका रूपमा यहीँ अवतरण गर्नु पर्छ भन्ने बाध्य गराउन नपाइने जनाएको छ ।",
      "link": "https://gorkhapatraonline.com/news/178829",
      "image": "https://gorkhapatraonline.com/storage/media/315054/conversions/airport-original-thumb.jpg"
    },
    {
      "slug": "178804",
      "title": "निजी क्षेत्रको मनोबल बढाउन सरकारले विशेष पहल गर्नुपर्छः अध्यक्ष ढकाल",
      "timestamp": 1762560000000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्रको मनोबल बढाउनका लागि सरकारले विशेष पहल लिनुपर्नेमा जोड दिनुभएको छ ।",
      "longContent": "काठमाडौँ, कात्तिक २२ गते । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्रको मनोबल बढाउनका लागि सरकारले विशेष पहल लिनुपर्नेमा जोड दिनुभएको छ । \tमहासङ्घले आज यहाँ आयोजना गरेको ‘राष्ट्रिय बृहत् आर्थिक बहस २.०’ कार्यक्रममा मुलुकको अर्थतन्त्रमा निजी क्षेत्रको योगदान ८१ प्रतिशत रहेको उल्लेख गर्दै अध्यक्ष ढकालले राज्यले निजी क्षेत्रको योगदान आत्मसात् गर्दै आम सर्वसाधारणलाई पनि बुझाउने गरी मन्त्रिपरिषद्बाट सार्वजनिक महत्त्व को प्रस्ताव पारित गर्नु आवश्यक रहेको बताउनुभयो। \t“दिगो शान्ति, स्थायित्व र समृद्धिका लागि सबैको प्रयास अहिलेको समयमा आवश्यक छ । यसका लागि सबै राजनीतिक दल, युवा पुस्तालगायत सरोकारवालासँगको संवाद र सहकार्यमा समयमै निर्वाचन हुने वातावरणको सुनिश्चितता हो”, उहाँले भन्नुभयो, “सरकारले यसतर्फ प्रयास गरिरहेको पनि छ । हामी निजीक्षेत्र पनि सम्पूर्ण रूपमा शान्ति स्थायित्व र समृद्धिका लागि समयमै निर्वाचनको वातावरण बनाउन आग्रह गर्दछौँ । यसमा निजीक्षेत्र सहयोग र सहकार्य गर्न तयार छ ।”\tअध्यक्ष ढकालले अर्थमन्त्री रामेश्वर खनालले हालैको एक कार्यक्रममा निजीक्षेत्र भनेको फल दिने वृक्ष हो भनेको स्मरण गर्दै यसलाई थप मलजल गरी बढीभन्दा बढी फल दिनेगरी संरक्षण गर्न सकियो भने मात्रै मुलुकले अधिकतम लाभ लिनसक्ने र मुलुक समृद्ध बन्ने बताउनुभयो । \tयुवा पुस्ताको आन्दोलन र मागबमोजिम मुलुकमा भ्रष्टाचार न्यूनीकरण गरी सुशासन कायम गर्ने प्रयत्नमा सरकार लागेको समयमा निजीक्षेत्र पनि खरानी टक्टक्याउँदै जुर्मुराउन खोजिरहेको उहाँको भनाइ छ । \tमहासङ्घले गरेको प्रारम्भिक सर्वेक्षणअनुसार गत भदौ २३ र २४ गतेको जेनजी आन्दोलनका क्रममा ४८ अर्बको भौतिक क्षति भएको र यसबाट निजी क्षेत्रको करिब ८८ अर्ब बराबार नोक्सानी भएका उहाँको भनाइ छ । \tउहाँले हरेक आन्दोलन वा प्रदर्शनमा निजी क्षेत्रमाथि प्रहार हुने गरेको भए पनि यसपटक विगतका आन्दोलनभन्दा यसपटक बढी आहत भएको उल्लेख गर्नुभयो । “एउटा उद्यमीले जसोतसो जोहो गरेर, सरसापट गरेर, ऋण काडेर उद्यमीले लगानी गरेको हुन्छ, राजस्वमा योगदान पुर्‍याएको हुन्छ, रोजगारी सिर्जना गरेको हुन्छ । तर पनि आन्दोलनमा उद्यमी व्यवसायीका शयन कक्षसम्म लुटपाट भएको छ । व्यापार व्यवसायमा आगो लागेको छ । यो घटनाले सबैले आफैँले आफैँलाई फर्केर हेर्न पनि बाध्य पारेको छ । हामी पनि समीक्षा गर्दैछौँ हामी कहाँ चुक्यौँ । अनि समाज कहा चुक्यो”, उहाँले भन्नुभयो । \t\tउहाँले आन्दोलनका क्रममा आगजनी, तोडफोड तथा लुटपाट गर्नेमाथि कडाभन्दा कडा कारबाही नहुने हो भने दण्डहीनता मौलाउने उल्लेख गर्दै दोषीलाई कुनै पनि नाममा प्रश्रय दिन नहुनेमा जोड दिनुभयो । \tउहाँले नेपालमा केही पनि हुँदैन र नेपालको लगानीले केही पनि गर्न सकिँदैन भन्ने नकारात्मक भाष्य चिर्नका लागि महासङ्घको पहलमा नेपाल उद्योग परिसङ्घ, नेपाल चेम्बर अफ कमर्स र गैरआवासीय नेपाली सङ्घ सदस्य एवं अन्य व्यवसायीको संलग्नतामा नेपाल डेभलपमेन्ट पब्लिक लिमिटेड (एनडिपी) कम्पनी स्थापना भएको पनि उल्लेख गर्नुभयो । “यस  कम्पनीले मुलुकभर छरिएर रहेको आन्तरिक पुँजी सङ्कलन गरी ठुला पूर्वाधारका परियोजनामा लगानी गर्ने छ । यसबाट लगानीकर्ताको विश्वास बढाउने र आन्तरिक पुँजीको परिचालनबाट पनि ठुला परियोजना गर्न सकिने सन्देश दिन सकिने छ”, उहाँले भन्नुभयो । रासस",
      "link": "https://gorkhapatraonline.com/news/178804",
      "image": "https://gorkhapatraonline.com/storage/media/315026/conversions/PradeeprajOnta_KTM_RSS_22_7R9A0653(2)-original-thumb.jpg"
    },
    {
      "slug": "178740",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1762560000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  कात्तिक २२ गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु १००, गोलभेँडा सानो (लोकल) प्रतिकिलो रु ६०, गोलभेँडा सानो (टनेल) प्रतिकिलो रु ९५, आलु रातो प्रतिकिलो रु ७०, आलु रातो (भारतीय) प्रतिकिलो रु ४५, आलु सेतो प्रतिकिलो रु ४५, प्याज सुकेको (भारतीय) प्रतिकिलो रु ३९ रहेको छ । यस्तै, गाजर (लोकल) प्रतिकिलो रु १२०, गाजर (तराई) प्रतिकिलो रु १००, बन्दा (लोकल) प्रतिकिलो रु ६०, काउली स्थानीय प्रतिकिलो रु १००, रातो मूला प्रतिकेजी रु ५०, सेतो मूला (लोकल) प्रतिकिलो रु ३०, सेतो मूला (हाइब्रिड) प्रतिकिलो रु ४०, भन्टा लाम्चो प्रतिकिलो रु ६०, भन्टा डल्लो प्रतिकिलो रु ८०, तने बोडी प्रतिकिलो रु १८०, मकै बोडी प्रतिकिलो रु ६० कायम भएको छ । त्यसैगरी, मटरकोसा प्रतिकिलो रु १८०, घिउ सिमी (लोकल) प्रतिकिलो रु १३०, घिउ सिमी (हाइब्रिड) प्रतिकिलो रु १३०, घिउ सिमी (राजमा) प्रतिकिलो रु १६०, टाटे सिमी प्रतिकिलो रु १४०, भटमास कोसा प्रतिकिलो रु २००, तीतो करेला प्रतिकिलो रु ११०, लौका प्रतिकिलो रु ६०, परबर (लोकल) प्रतिकिलो रु ८०, परबर (तराई) प्रतिकिलो रु ८०, घिरौँला प्रतिकिलो रु १००, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु ७०, हरियो फर्सी (डल्लो) प्रतिकिलो रु ५५, भिन्डी प्रतिकिलो १३०, सखरखण्ड प्रतिकिलो ७०, बरेला प्रतिकिलो रु ४० कायम गरिएको छ । \tपिँडालु प्रतिकिलो रु ८०, स्कूस प्रतिकिलो रु २०, रायोसाग प्रतिकिलो रु १५०, पालुङ्गो साग प्रतिकेजी रु १५०, चमसुर प्रतिकेजी रु २५०, तोरीको साग प्रतिकिलो रु ८०, मेथीको साग प्रतिकिलो रु २५०, हरियो प्याज प्रतिकिलो रु १००, तरुल प्रतिकिलो रु १००, च्याउ (कन्य) प्रतिकिलो रु ४००, च्याउ (डल्ले) प्रतिकिलो रु ४००, कुरिलो प्रतिकिलो रु ११०० निर्धारण गरिएको छ ।ब्रोकाउली प्रतिकिलो रु १५०, चुकुन्दर प्रतिकिलो रु १००, रातो बन्दा प्रतिकिलो रु १२०, जिरीको साग प्रतिकिलो रु ४००, सेलरी प्रतिकिलो रु ४००, पार्सले प्रतिकिलो रु ८००, सौफको साग प्रतिकिलो रु २५०, पुदिना प्रतिकिलो रु ४५०, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ३८० तोकिएको छ ।स्याउ (झोले) प्रतिकिलो रु २३०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु ११०, अनार प्रतिकिलो रु ४५०, सुन्तला (नेपाली) प्रतिकिलो रु ११५, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ८०, मौसम प्रतिकिलो रु १३०, जुनार प्रतिकिलो रु २५०, भुइँकटहर प्रतिगोटा रु १५५, काँक्रो (लोकल) प्रतिकिलो रु १५०, काँक्रो (हाइब्रिड) प्रतिकिलो ६०, निबुवा प्रतिकिलो रु ६०, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ९०, मेवा (भारतीय) प्रतिकिलो रु १००, अम्बा प्रतिकिलो रु १२० र लप्सी प्रतिकिलो रु ६०, किबी प्रतिकिलो रु ३५०, सरिफा प्रतिकिलो रु २०० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ७०, अदुवा प्रतिकिलो रु १००, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु ८०, खुर्सानी हरियो (बुलेट) प्रतिकिलो रु १००, खुर्सानी हरियो (माछे) प्रतिकिलो रु १६०, खुर्सानी हरियो (अकबरे) प्रतिकिलो रु ९०, भेडे खुर्सानी प्रतिकिलो रु १००, हरियो लसुन प्रतिकिलो रु २५०, हरियो धनियाँ प्रतिकिलो रु ३५०, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १८०, छ्यापी सुकेको प्रतिकिलो रु २४०, छ्यापी हरियो प्रतिकिलो रु २००, माछा सुकेको प्रतिकिलो रु ९००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १५०, राजा च्याउ प्रतिकिलो रु ३००, सिताके च्याउ प्रतिकिलो रु १००० र काक्रो (लोकल क्रस) प्रतिकिलो रु ८० निर्धारण गरिएको छ ।रासस",
      "link": "https://gorkhapatraonline.com/news/178740",
      "image": "https://gorkhapatraonline.com/storage/media/314901/conversions/adrhs-original-thumb.jpg"
    },
    {
      "slug": "178716",
      "title": "किसानलाई धान बेच्न पनि सकस",
      "timestamp": 1762560000000,
      "source": "gp",
      "content": "कहिले वर्षा त कहिले खडेरी अनि मल र बिउको हाहाकार झेल्दै उत्पादन गरेको धान बेच्न पनि किसानलाई सकस छ । सुदूरपश्चिम प्रदेशमा धान बेच्ने समय व्यतीत हुन लाग्दा सरकारले ताकेको मूल्य र कोटाको झमेला उनीहरूमाथि थपिएको छ ।   खाद्य, व्यवस्था तथा व्यापार कम्पनीले धान किन्ने कोटा घटाएपछि किसानलाई धान बेच्न सकस भएको हो ।",
      "longContent": "अविनाश/एकिन्द्र/भवानीदत्त/रमितकैलाली/कञ्चनपुर, कात्तिक २२ गते । कहिले वर्षा त कहिले खडेरी अनि मल र बिउको हाहाकार झेल्दै उत्पादन गरेको धान बेच्न पनि किसानलाई सकस छ । सुदूरपश्चिम प्रदेशमा धान बेच्ने समय व्यतीत हुन लाग्दा सरकारले ताकेको मूल्य र कोटाको झमेला उनीहरूमाथि थपिएको छ । खाद्य, व्यवस्था तथा व्यापार कम्पनीले धान किन्ने कोटा घटाएपछि किसानलाई धान बेच्न सकस भएको हो । कैलालीमा यस वर्ष खाद्यले प्रथम चरणमा ३५ हजार क्विन्टल मात्रै धान खरिदको कोटा पाएको छ । थोरै कोटा भएपछि धान बेच्नै नपाइने डरले किसानबिच नै तछाडमछाड छ । उनीहरू रातदिन लाइनमा बसेर धान बेच्ने पालो कुरिरहेका छन् । जोशीपुर गाउँपालिकास्थित घुस्रीका दिलबहादुर कठरियाले रातदिन लाइनमा बसेर पनि पालो नपाएको दुखेसो गर्नुभयो । जोशीपुर खरिद केन्द्रमा जनशक्ति अभाव र एउटै काँटा रहेका कारण किसानले लामो लाइन बसेर धान बेच्न बाध्य रहेको उहाँको भनाइ छ । तोरी र गहुँ छर्ने काम छोडेर किसान लाइनमा बसेका छन् । उनीहरू रातभर केन्द्रमै बस्ने गरेको जनाइएको छ । खाद्यले नेपाल सरकारले तोकेको न्यूनतम समर्थन मूल्यमा (मोटा धान प्रतिक्विन्टल तीन हजार ४६३.८१ रुपियाँमा) धान खरिद गरिरहेको छ । कात्तिक १२ गतेदेखि हालसम्म १२ हजार ५२७ क्विन्टल धान खरिद भइसकेको जनाइएको छ । खाद्यका अनुसार मोहनपुरबाट दुई हजार ३३९ क्विन्टल, टीकापुर खरिद केन्द्रबाट तीन हजार ८७९ क्विन्टल, गौरीगङ्गा खरिद केन्द्रबाट एक हजार ७२४ क्विन्टल धान खरिद भएको छ । यसै गरी सत्ती खरिद केन्द्रबाट दुई हजार, भजनी खरिद केन्द्रबाट एक हजार तीन सय क्विन्टल र जोशीपुर खरिद केन्द्रबाट एक हजार २८५ क्विन्टल धान खरिद भएको छ । अरू ठाउँमा किसानले समर्थन मूल्य नपाएका कारण खाद्यको खरिद केन्द्रमा भिड लागेको प्रमुख दीपक थापाको भनाइ छ । “सबै ठाउँमा किसानको निकै भिडभाड छ,” उहाँले भन्नुभयो । धान खरिद सुरु गर्नुभन्दा अगाडि जिल्ला प्रशासन कार्यालयमा बसेको सरोकारवालाको बैठकले किसानको धान बढीभन्दा बढी खरिदका लागि धान खरिद कोटा बढाएर कम्तीमा तीन लाख क्विन्टल पु¥याउन अनुरोध गर्ने निर्णय गरेको थियो । सो निर्णयसहितको पत्र लेखेर केन्द्रीय कार्यालयमा पठाएको थापाले जानकारी दिनुभयो । खाद्यले स्थानीय तहको सिफारिसका आधारमा एक किसानबाट बढीमा ५० क्विन्टलसम्म मात्रै धान खरिद गरिरहेको छ । टीकापुरमा झन् कठिनटीकापुर समाचारदाताका अनुसार त्यहाँ धान बेच्न अरू कठिन छ । जानकी गाउँपालिका–३, लायकपुरका किसान फुकुराम चौधरीले धान बेच्न पालो कुरेको तीन दिन हुँदा पनि पालो आएको छैन । उहाँ घरबाट खाना मगाएर डिपोमै बस्नुभएको छ । यस्तै बिहीबार डिपोमा साँझ पुगेका जानकी गाउँपालिका–८ का हरि चौधरी सोमबार पालो आउने आसमा लाइनमै हुनुहुन्छ । उहाँ भन्नुहुन्छ, “रातभर लामखुट्टे टोक्छन, एक जनाले घरबाट खाना बोक्नु पर्छ, डन्लब (गाडा) तानेर ल्याएका राँगालाई पानी खुवाउन नदीमा लैजानु पर्छ फेरि डन्लब सार्नुपर्ने बाध्यता छ ।”शुक्रबार साँझ टीकापुर खरिद केन्द्रमा ट्याक्टर, पावर टिलर र डन्लब गरी पाँच सयभन्दा बढी किसान लाइनमा बसिसकेका छन् । टीकापुर खरिद केन्द्रमा एक लाइन ट्याक्टर र एक लाइन डन्लबलाई दिइएको छ । बजारमा धानको भाउ नभएपछि सबै किसानले एकैचोटि खाद्य मै धान ल्याउँदा भिड बढेको छ, केन्द्रका वरिष्ठ सहायक पुष्पराज बजगाईंले भन्नुभयो, “दुई काँटामा ३२ जना कामदारले धान जोख्ने काम गरिरहेका छन् तैपनि भिड छ किसानको समस्या देखेर नि केही गर्न सक्ने अवस्था छैन ।” टीकापुर केन्द्रमा टीकापुर नगरपालिका, जानकी गाउँपालिका, लम्कीचुहाका केही क्षेत्रका किसान धान बेच्न आइरहेका छन् । कञ्चनपुरमा सस्तोमा बेच्न बाध्य बेलौरी समाचारदाताका अनुसार खाद्य व्यवस्था तथा व्यापार कम्पनी लिमिटेड शाखा कार्यालय महेन्द्रनगरले अभाव भन्दै एक स्थानबाट मात्रै धान खरिद गरेपछि किसानले कठिनाइ भोग्नु परेको छ । एक स्थानबाट मात्रै धान खरिद गरिँदा जिल्लास्थित अत्यधिक धान उत्पादन हुने क्षेत्रका कृषक भने सस्तोमा व्यापारीलाई धान बिक्री गर्न बाध्य छन् । एउटा डिपो मात्रै सञ्चालनमा ल्याइँदा केही पालिकाका कृषक मात्रै लाभान्वित हुने भएका छन् । यहाँको भीमदत्त र बेदकोट नगरपालिकाका कृषकलाई धान बेच्नका लागि सहज हुने अपेक्षा गरिएको छ । गत वर्ष भने खाद्यले शुक्लाफाँटा नगरपालिकास्थित झलारी बजारमा पनि डिपो सञ्चालनमा ल्याएको थियो । यस वर्ष झलारीमा पनि डिपो सञ्चालनमा नल्याइँदा निजी व्यवसायीलाई सस्तो दाममै धान बेच्नुपर्ने बाध्यता रहेको कृषकले गुनासो गरेका छन् । शुक्लाफाँटाका कृषक हरिस दमाईंले घरमा भित्र्याएको धान सस्तो दाममै बिक्री गर्नुपर्ने अवस्था आएको बताउनुभयो । उहाँले निजी व्यवसायीले सरकारले तोकेकोभन्दा प्रतिक्विन्टल आठ सय रुपियाँ कममा धान खरिद गरिरहेको गुनासो गर्नुभयो । झलारीमा डिपो सञ्चालनमा नल्याइँदा कृष्णपुर नगरपालिकाका कृषकले पनि निजी व्यवसायी नै सस्तो मूल्यमा नै धान बिक्री गर्नु परेको भन्दै चिन्ता व्यक्त गरेका छन् ।यस वर्ष खाद्य कार्यालयले महेन्द्रनगरबाट मात्रै धान खरिद गर्ने भएपछि जिल्लाको दक्षिणी क्षेत्रका कृषकसमेत सस्तो मूल्यमै निजी व्यवसायीलाई धान बिक्री गर्न बाध्य छन् । बेलौरी, पुनर्वासबाट धान बिक्रीका लागि महेन्द्रनगरसम्म लैजाँदा कृषकले अत्यधिक भाडा तिर्नुपर्ने भन्दै कृषक निजी व्यवसायीलाई नै सस्तो मूल्यमै धान बेच्न बाध्य छन् । जिल्लाका विभिन्न स्थानमा धान खरिद गर्दै आएका निजी खाद्य भण्डार, मिल सञ्चालकले प्रतिक्विन्टल दुई हजार पाँच सयदेखि दुई हजार सात सय रुपियाँसम्म धान खरिद गरिरहेका छन् ।",
      "link": "https://gorkhapatraonline.com/news/178716",
      "image": "https://gorkhapatraonline.com/storage/media/314878/conversions/tikapur-टीकापुरमा-धान-खरिदको-फोटो-original-thumb.jpg"
    },
    {
      "slug": "178714",
      "title": "मल किन्न थप दस अर्ब माग",
      "timestamp": 1762560000000,
      "source": "gp",
      "content": "कृषि तथा पशुुपन्छी विकास मन्त्रालयले रासायनिक मल खरिद गर्नका लागि थप १० अर्ब रुपियाँ बजेट माग गरेको छ ।   चालु आर्थिक वर्ष २०८२/८३ को बजेटमार्फत छ लाख मेट्रिक टन मल खरिद गर्ने लक्ष्य राखेकोमा विनियोजन गरिएको बजेटले अपुग हुने भएपछि अर्थ मन्त्रालयसँग थप १० अर्ब रुपियाँ माग गरिएको मन्त्रालयले जनाएको छ ।",
      "longContent": "काठमाडौँ, कात्तिक २२ गते । कृषि तथा पशुुपन्छी विकास मन्त्रालयले रासायनिक मल खरिद गर्नका लागि थप १० अर्ब रुपियाँ बजेट माग गरेको छ । चालु आर्थिक वर्ष २०८२/८३ को बजेटमार्फत छ लाख मेट्रिक टन मल खरिद गर्ने लक्ष्य राखेकोमा विनियोजन गरिएको बजेटले अपुग हुने भएपछि अर्थ मन्त्रालयसँग थप १० अर्ब रुपियाँ माग गरिएको मन्त्रालयले जनाएको छ । चालु आवमा रासायनिक मल किन्न २८ अर्ब ८२ करोड १४ लाख रुपियाँ बजेट विनियोजन गरिएको थियो । विनियोजन गरिएको बजेटले चार लाख ७१ हजार मेट्रिक टन मात्र मल खरिद गर्न पुग्ने भएकाले थप बजेट माग गरिएको मन्त्रालयले जनाएको छ । मन्त्रालयका सहसचिव रामकृष्ण श्रेष्ठले अन्तर्राष्ट्रिय बजारमा रासायनिक मलको मूल्य बढेकाले कोटा अनुसार खरिद गर्न बजेट अपुग हुुने हुँदा थप रकम माग गरिएको जानकारी दिनुभयो । गत वर्षको तुलनामा अन्तर्राष्ट्रिय बजारमा रासायनिक मलको मूल्य २० देखि २५ प्रतिशतले बढेकाले पनि लक्ष्य अनुसार मल खरिद गर्न थप बजेट आवश्यक पर्ने उहाँले जानकारी दिनुभयो । मन्त्रालयले हालसम्म चार लाख ७१ हजार तीन सय मेट्रिक टन मलका लागि टेन्डर आह्वान गरिएको जनाएको छ । बाँकी मल टेन्डर गर्न थप बजेट आवश्यक पर्ने भएकाले पनि अर्थ मन्त्रालयसँग बजेट माग गरिएको उहाँले जानकारी दिनुभयो । छ लाख मेट्रिक टन मल आयात गर्न चालु आवमा विनियोजन गरेको बजेटसँगै थप १० अर्ब रुपियाँ आवश्यक पर्ने देखिएको मन्त्रालयले जनाएको छ । हिउँदे बालीका लागि पर्याप्तयसैबिच हिउँदे बालीका लागि भने रासायनिक मल पर्याप्त रहेकाले अभाव नरहेको मन्त्रालयले जनाएको छ । हिउँदे बालीका लागि डिएपी र युरिया गरेर एक लाख ८० हजार मेट्रिक मल खपत हुने मन्त्रालयले जनाएको छ । हिउँदे बाली उखु, तोरी, गहुँ, मकै दलहन, तेलहन आलुलगायतका तरकारी बालीमा रासायनिक मलको प्रयोग हुने गर्छ । चालु आवको कात्तिक दोस्रो सातासम्म दुई लाख १८ हजार मेट्रिक रासायनिक मल आयात भइसकेको मन्त्रालयले जनाएको छ । साउनदेखि १६ कात्तिकसम्म युरिया, डिएपी, पोटास गरेर दुई लाख १८ हजार ६३३ मेट्रिक टन मल आयात भएको मन्त्रालयले जनाएको छ । यस अवधिमा सबैभन्दा धेरै डिएपी एक लाख ४१ हजार ५७५ मेट्रिक टन, युरिया ६८ हजार ९७० मेट्रिक टन र पोटास सात हजार ४८६ मेट्रिक टन मल आयात भएको मन्त्रालयले जनाएको छ ।  साल्ट टे«डिङ कर्पोरेसन र कृषि सामग्री कम्पनी लिमिटेडसँग एक लाख २० हजार मेट्रिक टन मल मौज्दात रहेको छ । थप ९० हजार मेट्रिक टन युरिया र २५ हजार मेट्रिक टन डिएपी बाटोमा आउने क्रममा रहेको कम्पनीले जनाएको छ । कृषि सामग्री कम्पनी लिमिटेडले हालसम्म तीन लाख ५९ हजार मेट्रिक टन मल खरिदका लागि टेन्डर आह्वान गरिसकेको जनाएको छ । थप ६१ हजार मेट्रिक टन मल टेन्डर गर्न बाँकी रहेको कर्पोरेसनले जनाएको छ । कम्पनीका प्रबन्ध सञ्चालक विष्णुप्रसाद पोखरेलले पर्याप्त मलको मौज्दात रहेकाले अभाव नभएको जानकारी दिनुभयो । मलको आयात नियमित भइरहेको र बजारमा माग धेरै नभएकाले पनि अभाव नभएको उहाँको भनाइ छ । सरकारले प्रत्येक वर्ष रासायनिक मल खरिदका लागि ठुलो रकम छुट्याए पनि माग अनुसार आपूर्ति नहुँदा धान बालीका लागि किसानले बर्सेनि अभाव खेप्ने गरेका छन् । मुलुकमा वार्षिक सात लाख मेट्रिक टन मल आवश्यक पर्ने बताइएको छ ।",
      "link": "https://gorkhapatraonline.com/news/178714",
      "image": "https://gorkhapatraonline.com/storage/media/314875/conversions/mal-prangarik-palpa-original-thumb.jpg"
    },
    {
      "slug": "178713",
      "title": "जापानमा श्रमिकको माग प्रमाणीकरण सुरु",
      "timestamp": 1762560000000,
      "source": "gp",
      "content": "सरकारले संस्थागत अर्थात् वैदेशिक रोजगार व्यवसायी कम्पनीमार्फत नेपाली श्रमिकलाई विशिष्ट सिपयुक्त कामदार (स्पेसिफाइड स्किल वर्कर – एसएसडब्ल्यु) श्रमिकको माग प्रमाणीकरण सुरु गरेको छ । जापानस्थित नेपाली दूतावासले जापानमा एसएसडब्लु अन्तर्गतका श्रमिक लैजाने प्रमाणीकरण गर्न थालेसँगै श्रमिक पठाउने प्रक्रिया सुरु भएको हो ।",
      "longContent": "काठमाडौँ, कात्तिक २२ गते । सरकारले संस्थागत अर्थात् वैदेशिक रोजगार व्यवसायी कम्पनीमार्फत नेपाली श्रमिकलाई विशिष्ट सिपयुक्त कामदार (स्पेसिफाइड स्किल वर्कर – एसएसडब्ल्यु) श्रमिकको माग प्रमाणीकरण सुरु गरेको छ । जापानस्थित नेपाली दूतावासले जापानमा एसएसडब्लु अन्तर्गतका श्रमिक लैजाने प्रमाणीकरण गर्न थालेसँगै श्रमिक पठाउने प्रक्रिया सुरु भएको हो । पछिल्लो समयमा मलेसिया र मध्यपूर्वी देश (खाडी) मा नेपाली श्रमिकको माग घटिरहेको अवस्थामा जापानमा एसएसडब्लु अन्तर्गतका श्रमिक पठाउने प्रक्रिया सुरु भएको हो । यसबाट केही राहत अनुभूति गराएको वैदेशिक रोजगार व्यवसायी बताउँछन् ।जापानमा एसएसडब्लु अन्तर्गत एक वर्षमा करिब २० हजार नेपाली श्रमिक पठाउन सकिने अनुमान व्यवसायीले गरेका छन् । एसएसडब्लु अन्तर्गतका श्रमिकको मासिक न्यूनतम तलब करिब दुई लाख रुपियाँ रहेको छ । जापानमा निश्चित सिपयुक्त श्रमिक ल्याउने सम्बन्धमा प्रचलित कानुन, नियमावली, निर्देशिका र अन्य सम्बन्धित कानुनी प्रावधान, विधि र प्रक्रियाबमोजिम मागपत्र प्रमाणीकरण गर्ने कार्य आरम्भ गरिएको भन्दै नेपाली राजदूतावासले प्रमाणीकरणका लागि आवश्यक कागजातका सम्बन्धमा राजदूतावासको वेबसाइटमा राखेर सहजीकरण गरेको बताएको छ ।एसएसडब्लु अन्तर्गत नर्सिङ, स्याहारसुसार, निर्माण, भवन सरसफाइ तथा व्यवस्थापन, पानीजहाज निर्माण र पानीजहाज मेसिनरी उद्योग, अटोमोबाइल, औद्योगिक मेसिनरी उत्पादन तथा इलेक्ट्रोनिक्स उद्योग, होटेल, उड्डयन, खाना र पेय पदार्थको उत्पादन उद्योग, खाद्यसेवा उद्योग, कृषिलगायतका १४ क्षेत्रमा श्रमिक पठाउन सकिने बताइएको छ । नेपाल र जापानबिच सन् २०१९ मा नै सम्झौता भए पनि श्रम, रोजगार तथा सामाजिक सुरक्षा मन्त्रालयले कार्यविधि नबनाउँदा समस्या थियो । श्रम मन्त्रालयले २०८० फागुनमा जापानमा निश्चित सिपयुक्त श्रमिक पठाउनेसम्बन्धी कार्यविधि, २०८० स्वीकृत गरेको थियो । श्रम मन्त्रालयका सहसचिव पीताम्बर घिमिरेले केही ढिला भए पनि जापानको रोजगारी सुनिश्चित गर्न कार्यविधि अनुसार दूतावासले माग प्रमाणीकरण सुरु भएपछि श्रमिक जाने बताउनुभयो । मन्त्रालयका अनुसार जापानस्थित राष्ट्रिय तथा बहुराष्ट्रिय कम्पनीले नेपालबाट श्रमिक लैजाने सबै सर्त पूरा गरिसकेकाले वार्षिक २० हजारभन्दा बढी दक्ष नेपाली श्रमिकको माग गर्ने आकलन छ ।वैदेशिक रोजगार विभागका महानिर्देशक कमलप्रसाद भट्टराईले श्रम स्वीकृति लिएर विदेश गएका श्रमिकमध्ये जापानबाट खासै गुनासो नआउने गरेकाले उत्कृष्ट र नेपालीले रुचाएको श्रम गन्तव्य भएको बताउनुभयो । पाँच वर्षअघि जापानको श्रम बजारमा नेपाली लैजाने विषयमा समझदारी भएपछि धेरै नेपाली युवाले तालिम र भाषा परीक्षा सिकेर बसेका छन्  । विभागको तथ्याङ्क अनुसार आव २०८२/८३ को पहिलो तीन महिनामा जापानका लागि करिब छ हजार नेपालीले श्रम स्वीकृति लिएर गएका छन् । यसमध्ये सबैभन्दा धेरै रेस्टुरेन्ट व्यवसायमा श्रमिकका रूपमा कार्यरत छन् ।",
      "link": "https://gorkhapatraonline.com/news/178713",
      "image": "https://gorkhapatraonline.com/storage/media/314874/conversions/japan-flage-original-thumb.jpg"
    },
    {
      "slug": "178665",
      "title": "एलन मस्क खर्बपति बन्ने दिशामा, टेस्ला सेयरधनीद्वारा रेकर्ड तलब योजना पारित",
      "timestamp": 1762473600000,
      "source": "gp",
      "content": "अमेरिकी विद्युतीय सवारी निर्माता कम्पनी टेस्लाका सेयरधनीले कम्पनीका प्रमुख कार्यकारी अधिकृत (सिइओ) एलन मस्कका लागि ऐतिहासिक तलब प्याकेज स्वीकृत गरेका छन् ।",
      "longContent": "टेक्सास, कात्तिक २१ गते । अमेरिकी विद्युतीय सवारी निर्माता कम्पनी टेस्लाका सेयरधनीले कम्पनीका प्रमुख कार्यकारी अधिकृत (सिइओ) एलन मस्कका लागि ऐतिहासिक तलब प्याकेज स्वीकृत गरेका छन् । उक्त स्वीकृतिले टेस्लाले तय गरेका महत्वाकांक्षी आर्थिक लक्ष्य पूरा गरेमा उहाँलाई विश्वको पहिलो खर्बपति बनाउने सम्भावना देखाएको छ । टेस्लाको वार्षिक सेयरधनी बैठक बिहीबार सम्पन्न भएको थियो । बैठकमा करिब ७५ प्रतिशतभन्दा बढी सेयरधनीले मस्कको स्टक-आधारित क्षतिपूर्ति योजनाको समर्थनमा मतदान गरे । परिणाम घोषणा भएपछि हल उत्साह र हर्षध्वनिले गुञ्जायमान भएको बताइएको छ । “म यो समर्थनका लागि अत्यन्त आभारी छु”, मस्कले मतदानपछि सेयरधनी र टेस्लाको सञ्चालक मण्डललाई धन्यवाद दिँदै भन्नुभयो ।धेरै सिइओले जस्तो मासिक तलब वा बोनस नलिने मस्कको आम्दानी पूर्णरूपमा कम्पनीका सेयर विकल्पमा आधारित छ । नयाँ स्वीकृत प्याकेज अन्तर्गत टेस्लाले यदि ८५ खर्ब अमेरिकी डलरको बजार मूल्य हासिल गर्न सफल भयो भने उहाँलाई आगामी दशकमा ४२ करोड ३७ लाख टेस्ला सेयर प्राप्त हुनेछ-जसको मूल्य करिब १० खर्ब अमेरिकी डलर बराबर हुनेछ ।यो लक्ष्य पुरा गर्नका लागि टेस्लाको सेयर मूल्य हालको स्तरबाट करिब ४६६ प्रतिशतले बढ्नुपर्नेछ, जसले कम्पनीलाई हाल विश्वकै सबैभन्दा ठूलो मूल्याङ्कन भएका एनभिडियाभन्दा पनि माथि पुर्‍याउनेछ । एनभिडियाको बजार मूल्य हाल करिब ५० खर्ब अमेरिकी डलर छ ।यदि मस्कले स्टक अवार्डका सबै १२ किस्ता प्राप्त गर्नुभयो भने उहाँको दैनिक औसत आय करिब २७ करोड ५० लाख अमेरिकी डलर पुग्नेछ । यसलाई इतिहासकै सबैभन्दा ठूलो कार्यकारी तलब सम्झौता मानिनेछ । टेस्लाको सञ्चालक मण्डलले सेयरधनीलाई चेतावनी दिँदै उक्त योजना अस्वीकृत भए मस्क कम्पनीबाट टाढा जान सक्ने सम्भावना रहेको बताएका थिए । नियामक कागजातमा बोर्डले कि मस्कले आफूलाई प्रदान हुने नियन्त्रण र दीर्घकालीन प्रोत्साहनबिना सिइओको रूपमा निरन्तर रहनुपर्नेबारे चिन्ता व्यक्त गर्नुभएको उल्लेख गरेको छ । यद्यपि, यस्तो ऐतिहासिक स्वीकृतिका बिच पनि टेस्लाले चुनौतीपूर्ण वर्षको सामना गरिरहेको छ । सन् २०२५ मा विद्युतीय सवारीको सुस्त बजार माग, प्रतिस्पर्धाको तीव्रता र अमेरिकी सरकारको विद्युतीय सवारीप्रति प्रोत्साहनमा आएको कमीका कारण कम्पनीको बिक्री र नाफामा उल्लेखनीय गिरावट आएको सिएनएनले जनाएको छ ।विश्लेषकका अनुसार यो तलब प्याकेजले मस्कलाई दीर्घकालीन रूपमा टेस्लासँग बाँधिराख्ने अपेक्षा गरिएको छ, तर कम्पनीको भविष्य अब पनि बजारको प्रवृत्ति, प्राविधिक नवप्रवर्तन र विश्वव्यापी आर्थिक स्थिरतामा निर्भर रहनेछ । रासस/एएनआई",
      "link": "https://gorkhapatraonline.com/news/178665",
      "image": "https://gorkhapatraonline.com/storage/media/314805/conversions/elon-musk-original-thumb.jpg"
    },
    {
      "slug": "178626",
      "title": "विदेशी मुद्रा र कारोबार",
      "timestamp": 1762473600000,
      "source": "gp",
      "content": "कुनै पनि देशका लागि विदेशी मुद्रा अत्यन्त महत्वपूर्ण हुन्छ । विदेशी मुद्रालाई विदेशी विनिमय भनेर पनि चिनिन्छ । विदेशी मुद्रा जति धेरै कमाइ भयो देशलाई त्यति फाइदा हुन्छ । यसले देशको अर्थतन्त्रलाई बलियो बनाउँछ ।",
      "longContent": "कुनै पनि देशका लागि विदेशी मुद्रा अत्यन्त महत्वपूर्ण हुन्छ । विदेशी मुद्रालाई विदेशी विनिमय भनेर पनि चिनिन्छ । विदेशी मुद्रा जति धेरै कमाइ भयो देशलाई त्यति फाइदा हुन्छ । यसले देशको अर्थतन्त्रलाई बलियो बनाउँछ । अन्य देशबाट वस्तु तथा सेवा आयात गर्दा विदेशी मुद्रामा भुक्तानी गर्नु पर्दछ । पर्याप्त विदेशी मुद्रा रहेमा यस्तो भुक्तानी सहज हुन्छ । यदि विदेशी मुद्रा अभाव हुन गएमा आयातबापतको भुक्तानी गर्न कठिनाइ पर्दछ । यसो भएमा मुलुकको अर्थतन्त्र सङ्कटमा पर्न सक्छ । कोभिड–२०१९ कालमा श्रीलङ्काले यस्तो समस्या बेहोरेको थियो । नेपालबाहेक अन्य देशका मुद्रा नेपालका लागि विदेशी मुद्रा हुन् । कुनै पनि मुलुकमा दैनिक कारोबारमा विदेशी मुद्रा प्रयोग गरिँदैन । विदेशी मुद्रा सटही गरेर सम्बन्धित देशको मुद्रा नै प्रयोग गर्नु पर्दछ । दैनिक भुक्तानीमा विदेशी मुद्रा कारोबार गर्दा देशको अर्थतन्त्रमा हानि पुग्छ । यसो गर्दा अर्थतन्त्रमा कति पैसा छ भन्ने राज्यका निकायलाई थाहा हुँदैन । यसले मूल्यवृद्धि गराउने, मौद्रिक नीति कार्यान्वयन गर्न कठिनाइ पर्ने, मुलुकको सार्वभौमसत्तामा आँच आउने जस्ता समस्या आइपर्न सक्छ । तसर्थ विदेशी मुद्रा सटही गरेर नेपाली रुपियाँमै कारोबार गर्नु पर्दछ । नेपालको विदेशी मुद्रा कमाइ हुने स्रोत मुख्यतः रेमिट्यान्स हो । यसका साथै नेपाली सामान निर्यात गरेबापत प्राप्त विदेशी मुद्रा, विदेशी पर्यटकले यहाँ खर्च गरेको विदेशी मुद्रा, प्रत्यक्ष विदेशी लगानी आदि हुन् । यस प्रकारका स्रोतबाट प्राप्त पैसाले देशको आयातबापतको ठुलो भुक्तानी गर्न सघाएको छ ।नेपालबाट लाखौँ युवा देशबाहिर जानाले देशभित्र श्रमशक्तिको अभाव र उत्पादन न्यून भई देशले ठुलो मात्रामा वस्तु तथा सेवा आयात गर्नु परिरहेको छ । तत्कालका लागि वैदेशिक रोजगार राम्रो देखिए पनि दीर्घकालमा वैदेशिक रोजगारभन्दा मुलुकभित्र नै उद्यम व्यवसाय सञ्चालन गरी उत्पादन, आय तथा रोजगारी बढाउनु उपयुक्त हुन्छ । यसले मुलुकलाई दिगो आर्थिक विकासको दिशामा अघि बढ्न मद्दत पुग्छ ।विदेशी मुद्रा राज्यको सम्पत्ति हो । यसको प्रयोग गर्दा राज्यको स्वीकृति लिनुपर्ने हुन्छ । नेपालमा भित्रिएको समग्र विदेशी विनिमय जिम्मा लिई सोको व्यवस्थापन गर्ने काम केन्द्रीय बैङ्क नेपाल राष्ट्र बैङ्कले गर्दै आएको छ । विदेशी विनिमय कारोबार गर्न इजाजत दिने, सोसम्बन्धी नीति नियम बनाउने र कार्यान्वयन गर्ने, इजाजत दिइएको संस्थाको कारोबारको निरीक्षण तथा सुपरीवेक्षण गर्ने, सुपरीवेक्षणका क्रममा कुनै कैफियत भेटिएमा कारबाही गर्नेलगायतका कार्य राष्ट्र बैङ्कले नै गर्दछ । विदेशी मुद्रा जथाभाबी प्रयोग गरी दुरुपयोग गर्नु हुँदैन । आफैँले कमाएको भए पनि विदेशी मुद्रा सरकारी निकायले तोकेबमोजिम मात्र खर्च गर्न पाइन्छ । विदेशी मुद्राको कमाइ गरी बैङ्कमा खाता खोलेर व्यक्तिले राख्न सक्दछ तर आफूलाई आवश्यक परेमा राज्यबाट स्वीकृति लिएर मात्र खर्च गर्न पाइन्छ । यसको दुरुपयोग गरेमा कानुनबमोजिम कारबाही हुने गर्दछ ।नेपाली मुद्राको अन्य विदेशी मुद्रासँगको सटही दरलाई विनिमय दर भनिन्छ । अहिले भारुसँग नेपाली मुद्राको विनिमय दर स्थिर छ । यो दर हाल भारु १००।– बराबर नेपाली रु. १६०।– तोकिएको छ तर अमेरिकी डलरसँगको सटही दर भने भारतीय रुपियाँसँग बन्धित (एभननभम) गरिएको छ । यसले गर्दा भारतीय रुपियाँको अमेरिकी डलरसँग विनिमय दर परिवर्तन हुँदा नेपाली रुपियाँको पनि परिवर्तन हुने गर्दछ । यसबाहेक अन्य देशका मुद्रासँगको विनिमय दर स्वतन्त्र छाडिएको हुँदा अन्य देशको मुद्रासँगको विनिमय दर तलमाथि भइरहन्छ । नेपालको अर्थतन्त्र अहिले आयातप्रधान हुन पुगेको छ । अर्थात् हामी निर्यातको तुलनामा ठुलो मात्रामा आयात गर्दछौँ । आयातबापत विदेशी मुद्रा भुक्तानी गर्न नेपालले अन्य देशको मुद्राको माग बढी गर्नु परेको छ । यस कारण नेपाली मुद्रा कमजोर हुन गई अन्य देशको मुद्रा प्राप्त गर्न धेरै नेपाली मुद्रा तिर्नु पर्दछ । नेपालबाट धेरै वस्तु तथा सेवा निर्यात गर्न सकेमा विदेशीले नेपाली मुद्रा माग गर्ने भएकाले नेपाली रुपियाँ बलियो हुने छ ।कुनै पनि व्यक्ति वा संस्था कसैले पनि स्वीकृति नलिई विदेशी मुद्रा सटही तथा कारोबार गर्न पाइँदैन । यदि विदेशी पर्यटकले उपहार दिएमा वा विदेशमा बस्ने नेपाली परिवारजनले विदेशी मुद्रा पठाइदिएमा सो विदेशी मुद्रा इजाजतप्राप्त बैङ्क वा वित्तीय संस्था वा मनिचेन्जरमा गई साटेर नेपाली मुद्रा नै कारोबार गर्नु पर्दछ । नेपालमा वाणिज्य बैङ्क तथा वित्तीय संस्था, मनिचेन्जर कम्पनी तथा केही ठुला होटेल, ट्राभल्स/ट्रेकिङ, टुर्स एजेन्सीले विदेशी मुद्राको कारोबार गर्न स्वीकृति लिएका छन् । विदेशी मुद्रा सटही गर्दा ती स्वीकृति प्राप्त कम्पनीसँग मात्र कारोबार गर्नु पर्दछ । सो कारोबार गरी रसिद या निस्सा लिनु जरुरी छ । यसो गरेमा राष्ट्रका लागि आम्दानी हुने गर्दछ र विदेशी मुद्राको अभिलेख पनि रहन्छ ।  –युवामञ्च",
      "link": "https://gorkhapatraonline.com/news/178626",
      "image": "https://gorkhapatraonline.com/storage/media/314709/conversions/12112-original-thumb.jpg"
    },
    {
      "slug": "178605",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1762473600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, कात्तिक २१ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु १००, गोलभेँडा सानो (लोकल) प्रतिकिलो रु ६५, गोलभेँडा सानो (टनेल) प्रतिकिलो रु १००, आलु रातो प्रतिकिलो रु ७०, आलु रातो (भारतीय) प्रतिकिलो रु ४५, आलु सेतो प्रतिकिलो रु ५५, प्याज सुकेको (भारतीय) प्रतिकिलो रु ३९ रहेको छ । यस्तै, गाजर (लोकल) प्रतिकिलो रु ११५, गाजर (तराई) प्रतिकिलो रु १००, बन्दा (लोकल) प्रतिकिलो रु ५०, काउली स्थानीय प्रतिकिलो रु ८०, रातो मूला प्रतिकेजी रु ५०, सेतो मूला (लोकल) प्रतिकिलो रु ३०, सेतो मूला (हाइब्रिड) प्रतिकिलो रु ४०, भन्टा लाम्चो प्रतिकिलो रु ५०, भन्टा डल्लो प्रतिकिलो रु ८०, तने बोडी प्रतिकिलो रु १६०, मकै बोडी प्रतिकिलो रु ६० कायम भएको छ । त्यसैगरी, मटरकोसा प्रतिकिलो रु १८०, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो रु १००, घिउ सिमी (राजमा) प्रतिकिलो रु १६०, टाटे सिमी प्रतिकिलो रु ९०, भटमास कोसा प्रतिकिलो रु २००, तीतो करेला प्रतिकिलो रु ११०, लौका प्रतिकिलो रु ६०, परबर (लोकल) प्रतिकिलो रु ८०, परबर (तराई) प्रतिकिलो रु ८०, घिरौँला प्रतिकिलो रु ७०, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ५५, भिन्डी प्रतिकिलो १२०, सखरखण्ड प्रतिकिलो ७०, बरेला प्रतिकिलो रु ३५ कायम गरिएको छ । \tपिँडालु प्रतिकिलो रु ८०, स्कूस प्रतिकिलो रु २०, रायोसाग प्रतिकिलो रु १४०, पालुङ्गो साग प्रतिकेजी रु १५०, चमसुर प्रतिकेजी रु २५०, तोरीको साग प्रतिकिलो रु ८०, मेथीको साग प्रतिकिलो रु २५०, हरियो प्याज प्रतिकिलो रु १००, तरुल प्रतिकिलो रु १००, च्याउ (कन्य) प्रतिकिलो रु २४०, च्याउ (डल्ले) प्रतिकिलो रु ३८०, कुरिलो प्रतिकिलो रु ९०० निर्धारण गरिएको छ ।ब्रोकाउली प्रतिकिलो रु १५०, चुकुन्दर प्रतिकिलो रु १००, रातो बन्दा प्रतिकिलो रु १२०, जिरीको साग प्रतिकिलो रु ४००, सेलरी प्रतिकिलो रु ४००, पार्सले प्रतिकिलो रु ६००, सौफको साग प्रतिकिलो रु २५०, पुदिना प्रतिकिलो रु ४५०, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ३८० तोकिएको छ ।स्याउ (झोले) प्रतिकिलो रु २३०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु १२०, अनार प्रतिकिलो रु ४५०, सुन्तला (नेपाली) प्रतिकिलो रु १००, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ८०, मौसम प्रतिकिलो रु १३०, जुनार प्रतिकिलो रु २५०, भुइँकटहर प्रतिगोटा रु १५५, काँक्रो (लोकल) प्रतिकिलो रु १३०, काँक्रो (हाइब्रिड) प्रतिकिलो ४०, निबुवा प्रतिकिलो रु ६०, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ९०, मेवा (भारतीय) प्रतिकिलो रु १००, अम्बा प्रतिकिलो रु १२० र लप्सी प्रतिकिलो रु ६०, किबी प्रतिकिलो रु ३५०, सरिफा प्रतिकिलो रु २०० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ७०, अदुवा प्रतिकिलो रु १००, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु ८०, खुर्सानी हरियो (बुलेट) प्रतिकिलो रु १००, खुर्सानी हरियो (अकबरे) प्रतिकिलो रु ९०, भेडे खुर्सानी प्रतिकिलो रु ११०, हरियो लसुन प्रतिकिलो रु २५०, हरियो धनियाँ प्रतिकिलो रु २५०, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १८०, छ्यापी सुकेको प्रतिकिलो रु २४०, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १५०, राजा च्याउ प्रतिकिलो रु ३००, सिताके च्याउ प्रतिकिलो रु ९०० र काक्रो (लोकल क्रस) प्रतिकिलो रु ८० निर्धारण गरिएको छ । रासस",
      "link": "https://gorkhapatraonline.com/news/178605",
      "image": "https://gorkhapatraonline.com/storage/media/314685/conversions/adrhs-original-thumb.jpg"
    },
    {
      "slug": "178565",
      "title": "तीन अर्बको डिबेन्चर निष्कासन गर्दै रावा बैङ्क",
      "timestamp": 1762473600000,
      "source": "gp",
      "content": "राष्ट्रिय वाणिज्य बैङ्क लिमिटेडले तीन अर्ब रुपियाँ बराबरको ऋणपत्र ‘छ प्रतिशत आरबिबिएल डिबेन्चर २०८९’ को निष्कासन गर्ने भएको छ ।  बैङ्कले एक हजार रुपियाँ अङ्कित दरको ३० लाख कित्ताले हुन आउने सो रकम बराबरको ऋणपत्र निष्कासन तथा बिक्री प्रबन्धकमा कुमारी क्यापिटल लिमिटेडलाई नियुक्त गरेको छ । बिहीबार राष्ट्रिय वाणिज्य बैङ्कको केन्द्रीय कार्यालयमा सो सम्बन्धमा सम्झौता भएको छ ।",
      "longContent": "गोरखापत्र समाचारदाताकाठमाडौँ, कात्तिक २१ गते । राष्ट्रिय वाणिज्य बैङ्क लिमिटेडले तीन अर्ब रुपियाँ बराबरको ऋणपत्र ‘छ प्रतिशत आरबिबिएल डिबेन्चर २०८९’ को निष्कासन गर्ने भएको छ ।बैङ्कले एक हजार रुपियाँ अङ्कित दरको ३० लाख कित्ताले हुन आउने सो रकम बराबरको ऋणपत्र निष्कासन तथा बिक्री प्रबन्धकमा कुमारी क्यापिटल लिमिटेडलाई नियुक्त गरेको छ । बिहीबार राष्ट्रिय वाणिज्य बैङ्कको केन्द्रीय कार्यालयमा सो सम्बन्धमा सम्झौता भएको छ ।सम्झौतापत्रमा रावा बैङ्कका तर्फबाट प्रमुख कार्यकारी अधिकृत देवेन्द्ररमण खनाल तथा कुमारी क्यापिटलका तर्फबाट प्रमुख कार्यकारी अधिकृत पुष्प शर्माले हस्ताक्षर गर्नुभयो । सम्झौतामा उल्लेख भए अनुसार रावा बैङ्कले तीन अर्ब बराबरको ऋणपत्र जारी गर्ने भएको छ । जसको ६० प्रतिशत अर्थात् १८ लाख कित्ताले हुन आउने एक अर्ब ८० करोड रुपियाँ बराबरको रकम संस्थागत तथा व्यक्तिगत तवर र ४० प्रतिशत अर्थात् १२ लाख कित्ताले हुन आउने एक अर्ब २० करोड रुपियाँ बराबरको रकम सर्वसाधारणका लागि निष्कासन गरिने बैङ्कले जनाएको छ । ऋणपत्रको वार्षिक ब्याजदर छ प्रतिशत र अवधि सात वर्षको रहने सम्झौतापत्रमा उल्लेख छ ।",
      "link": "https://gorkhapatraonline.com/news/178565",
      "image": "https://gorkhapatraonline.com/storage/media/314643/conversions/rbb-new-logo-with-ltd-jpeg-original-thumb.jpg"
    },
    {
      "slug": "178564",
      "title": "भन्सारबाट अवैध कारोबार आशङ्का",
      "timestamp": 1762473600000,
      "source": "gp",
      "content": "भारतबाट आयात गरिएका मालवस्तु जाँचपासका लागि भन्सारमा पेस गरिएको प्रज्ञापनपत्रसँग मेल नखाएपछि विराटनगर भन्सार कार्यालयले भन्सार एजेन्ट प्रतिनिधि भएर कारोबार गर्ने व्यक्तिलाई पक्राउ गरी अनुसन्धान सुरु गरेको छ ।",
      "longContent": "नवराज कट्टेलविराटनगर, कात्तिक २१ गते । भारतबाट आयात गरिएका मालवस्तु जाँचपासका लागि भन्सारमा पेस गरिएको प्रज्ञापनपत्रसँग मेल नखाएपछि विराटनगर भन्सार कार्यालयले भन्सार एजेन्ट प्रतिनिधि भएर कारोबार गर्ने व्यक्तिलाई पक्राउ गरी अनुसन्धान सुरु गरेको छ । सीमामा सुरक्षा कडाइ गरिएपछि भन्सार कार्यालय हुँदै अवैध रूपमा सामान सवारीमा राखेर नेपाल भित्र्याउने गरेको सूचनाका आधारमा कारोबारी विराटनगर–१७ का कुन्दन मण्डललाई नियन्त्रणमा लिइएको हो ।मण्डललाई नियन्त्रणमा लिएपछि अहिले राजस्व अनुसन्धान कार्यालय इटहरी र भन्सार कार्यालय विराटनगर दुवैले कारोबारसँग सम्बन्धित रहेर अनुसन्धान सुरु गरेका छन् । भन्सारले नियन्त्रणमा लिएपछि कारोबारी मण्डललाई इलाका प्रहरी कार्यालय रानीको हिरासतमा राखिएको छ । इलाका प्रहरी कार्यालय रानीका प्रहरी निरीक्षक कविन राईका अनुसार भन्सारले अनुसन्धान पूरा नहुँदासम्म हिरासतमा राखिदिन पत्राचार गरेको छ । विराटनगर भन्सार कार्यालयका अधिकृत तथा सूचना अधिकारी विमलकुमार साहका अनुसार गत मङ्गलबार मण्डलले को. २ त २४१ र को. १ त ९७१७ नम्बरको ट्याक्टरबाट आयात भएको कपडाको जाँचपास गराउनुभएको थियो । भन्सार क्लियरिङ एजेन्ट सौगात पोखरेलको फर्मको प्रतिनिधि भएर जाँचपासको काम पनि गर्र्ने, आफैँ कारोबार पनि गर्ने मण्डलको को. २ त २४१ नम्बरको ट्याक्टर सशस्त्र प्रहरी बल सीमा सुरक्षा पोस्ट रानीले भन्सारबाहिर नियन्त्रणमा लिएको थियो । त्यसपछि चेकजाँच गर्दा प्रज्ञापनपत्रमा उल्लेख गरेभन्दा बाहेकको सामानसमेत फेला परेको थियो । उक्त ट्याक्टरसँगै जाँचपास भएको अर्को ट्याक्टर मण्डलले भन्सारपरिसरमै रोकेर राखेपछि झन् आशङ्का बढेको थियो । भन्सार जाँचपास गराइसकेको मालवस्तु बोकेको सवारी भन्सारपरिसरमा रोक्न पाइँदैन तर बाहिर सशस्त्र प्रहरीले पक्राउ गर्ने तयारी गरेपछि भन्सारपरिसरमै रोकेर राखेको उक्त ट्याक्टर कार्यालयले नियन्त्रणमा लियो । त्यसपछि सशस्त्रले नियन्त्रणमा लिएको ट्याक्टर राजस्व अनुसन्धान कार्यालय इटहरीमा बुझाइएको हो । सशस्त्र प्रहरी बल सीमा सुरक्षा पोस्ट रानीका प्रहरी नायब उपरीक्षक विकास खतिवडाले मण्डलले गरिरहेको कारोबारमा त्रुटि रहेको सूचना आएपछि ट्याक्टर नियन्त्रणमा लिइएको जानकारी दिनुभयो । राजस्व अनुसन्धान कार्यालयका प्रमुख अधिकृत अर्जुन राईका अनुसार सशस्त्रले नियन्त्रणमा लिएर बुझाएको ट्याक्टर र प्रज्ञापनपत्र हेर्दा कारोबारमा आशङ्का उब्जेको थियो । त्यसपछि मण्डलले अवैध रूपमा आयात गरेर ढुवानीका लागि पठाएको सामान नियन्त्रणमा लिइएको छ । बुधबार दिउँसो मण्डलले ट्रान्सपोर्टबाट पठाउन लागेका ३४ पोका कपडासमेत राजस्व अनुसन्धानको कार्यालयले नियन्त्रणमा लिएको राईले जानकारी दिनुभयो । विराटनगर–६, केसलियास्थित बुद्धपूजा ढुवानी सेवामा दिउँसो छापा हानेर सामान नियन्त्रणमा लिएपछि त्यससँग सम्बन्धित कागजात माग गरिएको थियो तर कारोबारीले पेस गरेको कागजातसँग सामानको विवरण मेल नखाएपछि बिहीबार मण्डलको विराटनगर–१७ स्थित निवासमा समेत राजस्व अनुसन्धानले छापा हानेको थियो । घरबाट भने कारोबारसँग सम्बन्धित कुनै पनि कागजात तथा वस्तु फेला नपरेको राईले जानकारी दिनुभयो ।राजस्व अनुसन्धान कार्यालयका अधिकृत राईका अनुसार मण्डललाई भन्सार कार्यालयले नियन्त्रणमा लिएर अनुसन्धान गरिरहेकाले राजस्वको नियन्त्रणमा रहेको मालवस्तु गणना गर्न सकिएको छैन । उक्त वस्तुको अनुसन्धानका लागि कारोबारमा संलग्न व्यक्ति स्वयम् उपस्थित भएर निवेदन दिएपछि मात्रै कारबाही अगाडि बढ्ने छ ।",
      "link": "https://gorkhapatraonline.com/news/178564",
      "image": "https://gorkhapatraonline.com/storage/media/314642/conversions/xapa-(1)-original-thumb.jpg"
    },
    {
      "slug": "178562",
      "title": "कोरिया जान नपाउनेको विरोध",
      "timestamp": 1762473600000,
      "source": "gp",
      "content": "रोजगार अनुमति प्रणाली (इपिएस) मार्फत भाषा परीक्षा उत्तीर्ण गरे पनि कोरिया पठाउन ढिलाइ गरेको भन्दै विरोध प्रदर्शन भएको छ । भाषा र सिप परीक्षा उत्तीर्ण गरेको दुई वर्ष बित्न लाग्दासमेत दक्षिण कोरिया जान नपाएकाले बिहीबार ललितपुरको ग्वार्कोस्थित वैदेशिक रोजगार विभाग अन्तर्गत इपिएस कोरिया शाखा घेराउ गरेका हुन् ।",
      "longContent": "गोरखापत्र समाचारदाता काठमाडौँ, कात्तिक २१ गते । रोजगार अनुमति प्रणाली (इपिएस) मार्फत भाषा परीक्षा उत्तीर्ण गरे पनि कोरिया पठाउन ढिलाइ गरेको भन्दै विरोध प्रदर्शन भएको छ । भाषा र सिप परीक्षा उत्तीर्ण गरेको दुई वर्ष बित्न लाग्दासमेत दक्षिण कोरिया जान नपाएकाले बिहीबार ललितपुरको ग्वार्कोस्थित वैदेशिक रोजगार विभाग अन्तर्गत इपिएस कोरिया शाखा घेराउ गरेका हुन् । सन् २०२५ का लागि एक लाख ६३ हजार जना परीक्षामा सहभागी भएकोमा १७ हजार ३० जना भाषा परीक्षा उत्तीर्ण भएका थिए । तीमध्ये अधिकांशको अहिलेसम्म करार सम्झौतासमेत नभएका कारण दक्षिण कोरिया जान पाएका छैनन् । कोरियामा श्रमिक पठाउन थप विज्ञान र परीक्षा लिनुभन्दा पहिले उत्तीर्ण गरेका श्रमिकलाई कोरिया पठाउनुपर्ने उनीहरूको माग छ । वैदेशिक रोजगार विभागका उपमहानिर्देशक चन्द्रबहादुर शिवाकोटीले दुई वर्षपहिले इपिएसमार्फत दक्षिण कोरियामा सिप बिल्डङमा जान भाषा परीक्षण उत्तीर्ण गरेर जान नपाएकाले छिटो जान पाउनुपर्ने माग गर्दै कार्यालय घेराउ गर्नु स्वाभाविक भए पनि आफूहरूले मात्र चाहेर पनि पठाउन नसकिने बताउनुुभयो । उहाँका अनुसार दक्षिण कोरियाको मानव संसाधन विभाग (एचआरडी) ले भाषा परीक्षा उत्तीर्ण गरेकाको रोस्टरमा नाम पठाएपछि विभाग अन्तर्गत इपिएस शाखाले अन्य प्रक्रिया गर्ने हो । रोस्टरमै नाम आउँदै नआएको अवस्था के गर्ने ? भनी उहाँले प्रतिप्रश्न गर्नुभयो । उहाँका अनुसार कोरिया भाषा परीक्षा उत्तीर्ण गरेका सबै कोरिया जान पाउने निश्चित नहुने भएको हुँदा रोस्टरमा नाम आएको पनि ‘लेबर परमिट’ नआएसम्म जाने निश्चित हुँदैन । सन् २००८ देखि दक्षिण कोरियाले इपिएस प्रणालीमा ई–९ भिसा अन्तर्गत नेपाली श्रमिक लैजान थालेको थियो । हाल कोरियामा एक लाख २० हजार हाराहारीमा नेपाली श्रमिक कार्यरत छन् । कोरिया भाषा परीक्षा स¥यो रोजगार अनुमति प्रणाली (इपिएस) भाषा परीक्षा हुने समयको पछाडि सरेको छ । मानव संसाधन बोर्ड (एचआरडी) कोरियाले यसअघि कात्तिक २० गते (आज) देखि नेपालका लागि भाषा परीक्षा हुने अनौपचारिक मिति तय गरे पनि नेपालको सुरक्षाको कारण देखाउँदै सारेको हुन सक्ने अनुमान छ । विभागको इपिएस शाखाका अनुसार एचआरडी कोरियाले एक लाख दुई हजार ५१५ परीक्षार्थीका लागि तत्काल भाषा परीक्षा गराउने गरी तालिका प्रकाशित गरेको थियो । विभागका उपमहानिर्देशक चन्द्रबहादुर शिवाकोटीले यसअघि तोकेभन्दा केही समय ढिला भए पनि मङ्सिरदेखि भाषा परीक्षा सञ्चालन गरिने जानकारी दिनुभयो । उहाँका अनुसार मङ्सिरबाट परीक्षा सञ्चालन गरिने अनौपचारिक जानकारी आए पनि यकिन मिति भने केही दिनपछि सूचना निकालेर जानकारी गराउँछौँ । पछिल्लो समय कोरियाले नेपालबाट ठुलो सङ्ख्यामा नेपाली श्रमिक लैजाने गरी भाषा परीक्षा गर्ने तयारी गरिरको छ । कोरियाले १७ इपिएस सदस्य देशमध्ये नेपालबाट सबैभन्दा बढी श्रमिक माग गर्दै आएको छ । सन् २०२४ मा १४ हजार ४९२ नेपाली युवा कोरिया प्रवेश गरेका थिए ।",
      "link": "https://gorkhapatraonline.com/news/178562",
      "image": "https://gorkhapatraonline.com/storage/media/314640/conversions/korea_pidit_-original-thumb.jpg"
    },
    {
      "slug": "178560",
      "title": "करदाताको पहिलो पहिचान स्थानीय तहबाटै",
      "timestamp": 1762473600000,
      "source": "gp",
      "content": "करसम्बन्धी अधिकांश सेवा डिजिटल प्रणालीबाटै प्राप्त गर्न सकिने भएपछि सरकारले स्थानीय तहलाई करदाता पहिचानको सुरु केन्द्र बनाउने भएको छ । देशैभरका करदाता सेवा कार्यालय खारेज गर्ने प्रक्रिया अघि बढाउँदै सङ्घ सरकारले आफ्नो कार्यक्षेत्र स्थानीय सरकारमा विकेन्द्रीकृत गर्न लागेको हो ।",
      "longContent": "काठमाडौँ, कात्तिक २१ गते । करसम्बन्धी अधिकांश सेवा डिजिटल प्रणालीबाटै प्राप्त गर्न सकिने भएपछि सरकारले स्थानीय तहलाई करदाता पहिचानको सुरु केन्द्र बनाउने भएको छ । देशैभरका करदाता सेवा कार्यालय खारेज गर्ने प्रक्रिया अघि बढाउँदै सङ्घ सरकारले आफ्नो कार्यक्षेत्र स्थानीय सरकारमा विकेन्द्रीकृत गर्न लागेको हो । आगामी आर्थिक वर्षभित्र देशभरकै सबै करदाता सेवा कार्यालय खारेज गर्ने गरी सरकारले प्रक्रिया अघि बढाएको हो । त्यसअघि सेवा कार्यालयबाट उपलब्ध गराइँदै आएको सेवालाई स्थानीय तह र सम्बन्धित जिल्लाका कोष तथा लेखा नियन्त्रक कार्यालयबाट उपलब्ध गराउने तयारी भइरहेको आन्तरिक राजस्व विभागका महानिर्देशक मदन दाहालले जानकारी दिनुभयो । “एकै पटक नभई क्रमशः सेवा कार्यालय खारेज गर्ने तयारी हो,” उहाँले भन्नुभयो । विभागका अनुसार देशभर अहिले ३६ वटा सेवा कार्यालय सञ्चालनमा छन् । ती सेवा कार्यालयबाट कर परीक्षण र अनुसन्धान, करदाता दर्ता, कर सङ्कलन र करसम्बन्धी अन्य सेवा प्रवाह हुँदै आएको छ । यसमध्ये कर भुक्तानी र कर चुक्ता प्रणाली अहिले अनलाइनबाटै हुँदै आएको छ । करदाता पहिचान गर्ने पहिलो आधार मानिने स्थायी लेखा नम्बर (प्यान) को अधिकांश काम पनि अनलाइनबाटै हुने व्यवस्था छ । त्यसको प्रमाणपत्र भने सम्बन्धित करदाता सेवा कार्यालय, कोषको कार्यालय अथवा राजस्व कार्यालयमा जानुपर्ने अवस्था छ । सङ्घले अबदेखि सोही प्रमाणपत्र स्थानीय तहबाटै जारी हुने गरी प्रक्रिया अघि बढाएको हो । “करदातालाई सकेसम्म आफ्नो घरनजिकै करसम्बन्धी सेवा उपलब्ध होस् भन्ने उद्देश्यसहित स्थानीय तहबाटै करदाताको सुरु दर्ताको व्यवस्था गर्न लागेका हौँ,” महानिर्देशक दाहालले भन्नुभयो । स्थानीय तहबाट करदाता पहिचानसम्बन्धी सेवा सुरु गर्दा आउन सक्ने कठिनाइ समाधान गर्न विभागले देशैभर आवश्यक तालिम तथा प्रशिक्षणसमेत उपलब्ध गराउने योजना बनाएको छ । करदाता दर्ताको प्रणालीसम्म पहुँच दिएर त्यसको सहज कार्यान्वयनमा जोड दिइने महानिर्देशक दाहालले बताउनुभयो । विभागले करदाता सेवा कार्यालयमा हाल कार्यरत स्थायी कर्मचारीलाई पनि यसका निम्ति खटाउने र उनीहरूलाई पछि नजिकैको आन्तरिक राजस्व कार्यालयमा खटाउने योजना पनि बनाएको छ । अहिले करदाता सेवा कार्यालयमा पाँच जनासम्म कर्मचारी कार्यरत छन् । स्थानीय तहबाट सेवा सुरु हुन समय लाग्ने अवस्थामा सम्बन्धित जिल्लास्थित कोष तथा लेखा नियन्त्रक कार्यालयमा यससम्बन्धी व्यवस्था गरिएको उहाँले जानकारी दिनुभयो । “वैकल्पिक व्यवस्था नभएसम्मको अवस्थामा भने करदाता सेवा कार्यालयबाटै अहिलेलाई यो सेवा उपलब्ध हुने छ,” उहाँले भन्नुभयो । करसम्बन्धी कुनै पनि कामका लागि करदाता कार्यालयमा उपस्थित हुन नपरोस् भन्ने उद्देश्यसहित विभागले आफ्नो कार्यप्रणालीलाई डिजिटल प्रणालीमा रूपान्तरण गरिरहेको छ । “फेसलेस र पेपरलस कर सेवा नै हाम्रो मुख्य लक्ष्य हो,” उहाँले भन्नुभयो । करमा दर्ता हुन र कर भुक्तानीकै लागि झन्झट बेहोर्नुपर्ने अवस्था अन्त्य गर्ने उद्देश्यसहित सरकारले २०६६ सालदेखि करदाता सेवा कार्यालय सञ्चालनमा ल्याएको हो । त्यसको १० वर्षपछि अर्थात् आर्थिक वर्ष २०७६/७७ मा पहाडी जिल्लालाई लक्षित गर्दै दुई दर्जन सेवा कार्यालय थपिएको थियो । अहिले देशभर बेँसीसहर, भोजपुर, विराटचोक, चकचके, चन्द्रपुर, चरीकोट, धनकुटा, गाईघाट, गौर, गोरखा, गुलरिया, इलाममा करदाता सेवा कार्यालय सञ्चालनमा छन् । त्यस्तै जलेश्वर, कलैया, खाँदबारी, खोटाङ, लालबन्दी, लम्की, लुक्ला, मलङ्गवा, मन्थली, ओखलढुङ्गा, पाल्पा, परासी, पथरी, फिदिम, पुतलीबजार, राजविराज, सन्धिखर्क, साँफेबगर, सिलगढी, सिन्धुली, तम्घास, तौलिहवा, कुस्मा र सल्यानमा सेवा कार्यालयबाट करसम्बन्धी काम भइरहेको छ ।",
      "link": "https://gorkhapatraonline.com/news/178560",
      "image": "https://gorkhapatraonline.com/storage/media/314638/conversions/Kardata-1-original-thumb.jpg"
    },
    {
      "slug": "178558",
      "title": "नेपाल वायुसेवा निगमलाई तीन वटा निकायमा टुक्र्याउन सुझाव",
      "timestamp": 1762473600000,
      "source": "gp",
      "content": "नागरिक उड्डयन क्षेत्रको सुधारका लागि गठित उच्चस्तरीय अध्ययन एवं सुझाव समितिले नेपाल वायुसेवा निगमलाई तीन वटा निकाय बनाएर सञ्चालन गर्न सुझाव दिएको छ ।  वर्तमान उद्योग, वाणिज्य तथा आपूर्तिमन्त्री अनिलकुमार सिन्हा अध्यक्ष रहेको समितिले सरकारलाई बुझाएको प्रतिवेदनले निगम सुधारका लागि पहिलो चरणमा पुँजीगत आवश्यकता पूर्ति गर्न कम्पनी ऐन, २०६३ अनुकूल हुने गरी निगमको स्वामित्व परिवर्तन गर्न, कम्पनीमा रूपान्तरण गर्न सरकारी स्वामित्वका संस्था र कोषमार्फत लगानी गरी सेयर अभिलेखीकृत गराउन र उल्लेखित ऐन अनुसार नयाँ पब्लिक कम्पनी स्थापना गर्न सुझाएको छ ।",
      "longContent": "गोरखापत्र समाचारदाताकाठमाडौँ, कात्तिक २१ गते । नागरिक उड्डयन क्षेत्रको सुधारका लागि गठित उच्चस्तरीय अध्ययन एवं सुझाव समितिले नेपाल वायुसेवा निगमलाई तीन वटा निकाय बनाएर सञ्चालन गर्न सुझाव दिएको छ ।वर्तमान उद्योग, वाणिज्य तथा आपूर्तिमन्त्री अनिलकुमार सिन्हा अध्यक्ष रहेको समितिले सरकारलाई बुझाएको प्रतिवेदनले निगम सुधारका लागि पहिलो चरणमा पुँजीगत आवश्यकता पूर्ति गर्न कम्पनी ऐन, २०६३ अनुकूल हुने गरी निगमको स्वामित्व परिवर्तन गर्न, कम्पनीमा रूपान्तरण गर्न सरकारी स्वामित्वका संस्था र कोषमार्फत लगानी गरी सेयर अभिलेखीकृत गराउन र उल्लेखित ऐन अनुसार नयाँ पब्लिक कम्पनी स्थापना गर्न सुझाएको छ ।पहिलो चरणको प्रक्रिया पूरा भए पनि अहिले एकै ठाउँबाट सञ्चालनमा रहेका तीन सेवा भूमिस्थ प्रबन्ध (ग्राउन्ड ह्यान्डलिङ) लाई नेपाल एयरलाइन्स कम्पनी लिमिटेड, अन्तर्राष्ट्रियतर्फको उडानलाई नेपाल उड्डयन सेवा कम्पनी लिमिटेड र आन्तरिक उडानलाई नेपाल वायुसेवा निगमका रूपमा छुट्टाछुट्टै स्वतन्त्र निकायमा विभाजन गर्न प्रतिवेदनले सुझाव दिएको छ । “तीन वटै सेवालाई टुक््रयाएपछि दुई भागलाई कम्पनी मोडलमार्फत नेपाल स्टक एक्सचेन्जमा सूचीकृत गर्ने र तेस्रो भागलाई निगमको आन्तरिक उडान सेवा विद्यमान निगमकै स्वरूपमा निरन्तरता दिन सकिन्छ,” प्रतिवेदनमा भनिएको छ, “निगमको हालको संस्थागत संरचना अनुसार आन्तरिकतर्फ दुर्गम क्षेत्रमा उडान गर्न १८ सिट क्षमताका र सुगम क्षेत्रमा उडान गर्न उपयुक्त चार वटा जहाज थपेर आन्तरिक सेवाप्रदायक सरकारी निकायका रूपमा निरन्तरता दिन सकिन्छ ।”विभाजनपछि नेपाल वायुसेवा निगमका हकमा हालको मूलधनलाई ३० करोडबाट बढाएर पाँच अर्ब रुपियाँ पु¥याउनसमेत प्रतिवेदनमा सुझाव छ ।",
      "link": "https://gorkhapatraonline.com/news/178558",
      "image": "https://gorkhapatraonline.com/storage/media/314636/conversions/nac-office-original-thumb.jpg"
    },
    {
      "slug": "178557",
      "title": "रिलायन्समा जोडियो बिजुली",
      "timestamp": 1762473600000,
      "source": "gp",
      "content": "सुनसरीको खनारस्थित रिलायन्स स्पिनिङ मिल्सले डेडिकेटेड तथा ट्रङ्क लाइनमार्फत उपभोग गरेको विद्युत्को प्रिमियम महसुल बक्यौताको पहिलो किस्ता नेपाल विद्युत् प्राधिकरणलाई बुझाएको छ ।",
      "longContent": "गोरखापत्र समाचारदाताकाठमाडौं, कात्तिक २१ गते । सुनसरीको खनारस्थित रिलायन्स स्पिनिङ मिल्सले डेडिकेटेड तथा ट्रङ्क लाइनमार्फत उपभोग गरेको विद्युत्को प्रिमियम महसुल बक्यौताको पहिलो किस्ता नेपाल विद्युत् प्राधिकरणलाई बुझाएको छ । पहिलो किस्ता बुझाएसँगै सो उद्योगमा विद्युत् आपूर्ति पनि जडान गरिएको नेपाल विद्युत् प्राधिकरणका कार्यकारी निर्देशक मनोज सिलवालले जानकारी दिनुभयो । रिलायन्सले २०७२ माघदेखि २०७५ वैशाखसम्मको अवधिमा डेडिकेटेड तथा ट्रङ्क लाइन प्रयोगबापतको प्रिमियम महसुलको किस्ता तिरेको हो । कम्पनीको जम्मा बक्यौता ७५ करोड ३७ लाख रुपियाँ थियो । प्राधिकरणले उक्त बक्यौतालाई २८ किस्तामा विभाजन गरेको र पहिलो किस्ताका रूपमा दुई करोड ७७ लाख रुपियाँ बुझाएको उहाँको भनाइ छ । नेपाल विद्युत् प्राधिकरणले गत असोज १२ गते जारी गरेको सार्वजनिक सूचना अनुसार निर्धारित समयमा बक्यौताको किस्ता नतिरेको भन्दै कात्तिक ४ गते रिलायन्ससहित छ उद्योगको लाइन काटिएको थियो । त्यसको दुई दिनपछि पुनः १९ उद्योगको लाइन काटिएको थियो । लाइन काटिएपछि आठ उद्योगले यसअघि नै किस्ता भुक्तान गरेका थिए । रिलायन्ससहित किस्ता तिर्नेको सङ्ख्या नौ पुगेको छ । रिलायन्स व्यवस्थापनले भने यो किस्ताका रूपमा नभई धरौटीका रूपमा भुक्तान गरिएको दाबी गरेको छ । “यही सरकार र नेपाल उद्योग वाणिज्य महासङ्घले सुझाए अनुसार तत्कालका लागि धरौटीमा रूपमा एक किस्ता बराबरको रकम भुक्तान गरेको छौँ,” रिलायन्सले जारी गरेको सूचनामा भनिएको छ । रिलायन्सले विद्युत् आपूर्ति जडान भएसँगै न्यायिक निरूपणका लागि सम्बधित निकायमा पनि आवेदन गर्ने जनाएको छ ।",
      "link": "https://gorkhapatraonline.com/news/178557",
      "image": "https://gorkhapatraonline.com/storage/media/314635/conversions/Udhyog-1-original-thumb.jpg"
    },
    {
      "slug": "178527",
      "title": "ब्लुमबर्गद्वारा मिथेन उत्सर्जन घटाउन १० करोड लगानीको घोषणा",
      "timestamp": 1762387200000,
      "source": "gp",
      "content": "अमेरिकी अर्बपति तथा न्युयोर्कका पूर्व मेयर माइक ब्लुमबर्गले आफ्नो परोपकारी संस्था ब्लुमबर्ग फिलान्थ्रोपीजमार्फत मिथेन ग्यासको उत्सर्जन घटाउने उद्देश्यले १० करोड अमेरिकी डलर लगानी गर्ने घोषणा गर्नु भएको छ ।",
      "longContent": "वासिङ्टन, कात्तिक १० गते । अमेरिकी अर्बपति तथा न्युयोर्कका पूर्व मेयर माइक ब्लुमबर्गले आफ्नो परोपकारी संस्था ब्लुमबर्ग फिलान्थ्रोपीजमार्फत मिथेन ग्यासको उत्सर्जन घटाउने उद्देश्यले १० करोड अमेरिकी डलर लगानी गर्ने घोषणा गर्नु भएको छ । मिथेनलाई जलवायु परिवर्तनको ‘सुपर प्रदूषक’ हरितगृह ग्यास मध्ये एक मानिन्छ र पछिल्ला वर्षमा यो विषय अन्तर्राष्ट्रिय वार्ताको केन्द्रीय मुद्दा बन्दै गएको छ । संयुक्त राष्ट्रसङ्घको आगामी वार्षिक जलवायु सम्मेलन (कोप-३०) अगाडि विश्व नेता ब्राजिलको अमेजन क्षेत्रमा भेट गर्न तयारी गरिरहेका बेला यो घोषणा गरिएको हो ।८३ वर्षीय ब्लुमबर्गले पत्रकारसँगको संवादमा भन्नुभयो, “मिथेन उत्सर्जन जलवायु परिवर्तनका प्रमुख कारण मध्ये एक हो, तर यसलाई नियन्त्रण गर्न सक्ने हाम्रो सबैभन्दा ठुलो अवसर पनि यही हो ।” ब्लुमबर्ग फिलान्थ्रोपीजले विगत केही वर्षदेखि तेल, ग्यास र कोइला उद्योगबाट हुने मिथेन चुहावटको निगरानी गर्न उपग्रह प्रणाली सञ्चालनमा सहयोग पुर्‍याउँदै आएको छ । यसका लागि संस्थाले कार्बन म्यापरलगायतका साझेदारसँग सहकार्य गर्दै ती चुहावट सार्वजनिक गर्न र जिम्मेवार कम्पनीलाई कारबाही गर्न प्रेरित गर्ने अभियान चलाइ रहेको छ । यस नयाँ १० करोड डलरको लगानीले ब्लुमबर्गले सन् २०१९ देखि यस क्षेत्रमा प्रतिबद्ध गरेको कुल रकमलाई १७ करोड २० लाख डलरमा पुर्‍याउने छ । यो रकम मिथेन उत्सर्जन घटाउने प्रयासलाई अझ सशक्त बनाउने उद्देश्यले विनियोजन गरिएको हो । संयुक्त राष्ट्रसङ्घका महासचिव एन्टोनियो गुटेरेस र फ्रान्सका राष्ट्रपति इमानुएल म्याक्रोनले ब्लुमबर्गको यो कदमको प्रशंसा गर्दै आफ्नो राष्ट्र ‘जलवायु, स्वास्थ्य र साझा भविष्यका लागि ठोस परिणाम ल्याउने प्रयत्नमा ब्लुमबर्ग फिलान्थ्रोपीज र साझेदारसँग सहकार्य गर्न तयार रहेको’ बताउनुभएको छ ।फ्रान्सले आगामी नोभेम्बर १० देखि २१ तारिखसम्म ब्राजिलको बेलेम सहरमा आयोजना हुने कोप-३० सम्मेलनअघि नै मिथेन उत्सर्जनलाई प्राथमिक मुद्दा बनाउने प्रयास गरिरहेको छ । वैज्ञानिकहरूका अनुसार हालको ग्लोबल वार्मिङको करिब एक-तिहाइ हिस्सा मिथेन ग्यासकै कारण हो ।मिथेन ग्यासले २० वर्षको अवधिमा कार्बन डाइअक्साइडभन्दा करिब ८० गुणा बढी शक्तिशाली प्रभाव पार्दछ । यद्यपि यो वातावरणमा तुलनात्मकरूपमा छिटो विघटन हुन्छ । यसको मुख्य स्रोत कृषि क्षेत्र, जीवाश्म इन्धनको उत्खनन र फोहोर व्यवस्थापन (ल्यान्डफिल) हुन् । “हामीले जीवाश्म इन्धन अपरेटरलाई आफ्नो उत्पादित प्राकृतिक ग्यासको कम्तीमा ९८ प्रतिशत कब्जा गर्न र अनावश्यक रूपमा फ्लेयरिङ (ग्यास जलाउने प्रक्रिया) गर्न नदिने कठोर नियम लागु गरेका छौँ”, सोही पत्रकार सम्मेलनमा बोल्दै अमेरिकी राज्य न्युमेक्सिकोकी गभर्नर मिशेल लुजान ग्रिसमले भन्नुभयो, “यी लगानी र स्याटेलाइट इमेजरीले हामीलाई वास्तविक प्रगति मापन गर्न सहयोग पुर्‍याउने छन् ।”अर्कोतर्फ राष्ट्रपति डोनाल्ड ट्रम्पको नेतृत्वमा अमेरिकी सङ्घीय सरकारले जलवायु नीतिमा चासो घटाएको र कोप कार्यक्रमबाट दूरी बनाएको आलोचना भइरहे पनि कार्बन म्यापरका विज्ञ रिले डुरेनका अनुसार टेक्सास जस्ता कन्जरभेटिभ राज्यका कम्पनी र नियामक संस्था पनि मिथेन चुहावटको तथ्याङ्कप्रति जिम्मेवार बन्न थालेका छन् । किनभने उनीहरूका लागि यो विषय स्थानीय सुरक्षा र जनस्वास्थ्यसँग प्रत्यक्षरूपमा सम्बन्धित छ ।ब्लुमबर्गको यो नयाँ लगानीले विश्वभर मिथेन उत्सर्जन नियन्त्रणका प्रयासलाई गति दिने र जलवायु सङ्कटविरुद्धको अभियानमा ठोस मोड ल्याउने अपेक्षा गरिएको छ । रासस/एएफपी",
      "link": "https://gorkhapatraonline.com/news/178527",
      "image": "https://gorkhapatraonline.com/storage/media/314578/conversions/Bloomberg-bl-original-thumb.jpg"
    },
    {
      "slug": "178514",
      "title": "आरसिबीलाई दुई अर्ब डलरसम्ममा बेच्ने तयारी, मालिकको रणनीतिक समीक्षा सुरू",
      "timestamp": 1762387200000,
      "source": "gp",
      "content": "इन्डियन प्रिमियर लिग (आइपिएल) क्रिकेटको नयाँ च्याम्पियन रोयल च्यालेन्जर्स बेङ्गलुरु (आरसिबी)का मालिकले टोली बिक्री गर्ने सम्भावनाबारे गम्भीररूपमा विचार गर्न थालेका छन् ।",
      "longContent": "नयाँदिल्ली, कात्तिक २० गते । इन्डियन प्रिमियर लिग (आइपिएल) क्रिकेटको नयाँ च्याम्पियन रोयल च्यालेन्जर्स बेङ्गलुरु (आरसिबी)का मालिकले टोली बिक्री गर्ने सम्भावनाबारे गम्भीररूपमा विचार गर्न थालेका छन् । यो प्रतिष्ठित फ्रेन्चाइजको मूल्याङ्कन करिब दुई अर्ब अमेरिकी डलरसम्म पुग्ने अनुमान गरिएको छ । विश्वप्रसिद्ध पेय पदार्थ कम्पनी डियाजियोको भारतीय शाखा युनाइटेड स्पिरिट्स लिमिटेड (युएसएल) ले मुम्बई स्टक एक्सचेन्जमा दर्ता गराएको विवरणमा आरसिबीमा गरेको लगानीको ‘रणनीतिक समीक्षा’ सुरू भएको औपचारिकरूपमा जनाएको छ ।युएसएलका प्रमुख कार्यकारी अधिकृत प्रवीण सोमेश्वरले बुधबार पठाइएको पत्रमा आरसिबीलाई ‘एक मूल्यवान र रणनीतिक सम्पत्ति’ भन्नुभएको छ । तथापि, उहाँले यसलाई ‘हाम्रो मुख्य अल्कोबेभ व्यवसायसँग प्रत्यक्षरूपमा सम्बन्धित नभएका’ कारण समीक्षा आवश्यक भएको बताउनुभयो ।“यो निर्णयले युएसएल र डियाजियो दुवैको भारतस्थित व्यवसायिक पोर्टफोलियोको समीक्षा र सुदृढीकरणप्रति प्रतिबद्धता झल्काउँछ”, सोमेश्वरले भन्नुभयो, “हामी आरसिबी र त्यससँग सम्बन्धित सम्पूर्ण हितलाई प्राथमिकतामा राख्ने छौँ ।” यो समीक्षा प्रक्रिया पुरुष तथा महिला दुवै टोलीका स्वामित्व सम्हाल्ने रोयल च्यालेन्जर्स स्पोट्र्स प्राइभेट लिमिटेड सम्म फैलिने बताइएको छ र आगामी वर्षको मार्चसम्ममा यसको निष्कर्ष आउने अपेक्षा गरिएको छ ।सन् २००८ मा स्थापना भएको यो चर्चित टी-२० क्रिकेट लिगमा आरसिबीले पहिलो पटक यसै वर्ष जुन महिनामा आइपिएल उपाधि जित्दै ऐतिहासिक उपलब्धि हासिल गरेको थियो । ब्लुमबर्ग न्युजका अनुसार, टोलीका मालिक अहिले ‘क्लबको केही हिस्सा वा सम्पूर्ण स्वामित्व बिक्री गर्ने सम्भावनाबारे विचार गर्दै’ दुई अर्ब डलरसम्मको मूल्याङ्कन लक्ष्य राखिरहेका छन् ।तर विजयको उत्सवपछि आरसिबीमाथि दुः खद क्षण पनि आयो । अहमदाबादमा अन्तिम जित हाँसिल गरेको एक दिनपछि, बैङ्गलोरको एम. चिन्नास्वामी स्टेडियम बाहिर आयोजित विजय परेडमा ठेलमठेल हुँदा ११ जना प्रशंसकको मृत्यु भयो भने ५० भन्दा बढी घाइते भए । हजारौँको भीडले आफ्ना प्रिय नायक विराट कोहली र विजयी टोलीलाई घर फर्किदा स्वागत गर्न सडकमा उत्रिएका थिए ।प्रधानमन्त्री नरेन्द्र मोदीले उक्त घटनालाई ‘पूर्णरूपमा हृदयविदारक’ भन्दै गहिरो शोक प्रकट गर्नु भएको थियो । कप्तान कोहलीले पनि सामाजिक सञ्जालमार्फत लेख्दै आफू ‘शब्दविहीन र अत्यन्त पीडित’ भएको प्रतिक्रिया दिनु भएको थियो । आरसिबीको सम्भावित बिक्रीबारे हुने यो समीक्षा र निर्णयले भारतीय खेल इतिहासमै सबैभन्दा ठूलो व्यावसायिक सम्झौता बन्ने सम्भावना देखिएको छ । रासस/एएफपी",
      "link": "https://gorkhapatraonline.com/news/178514",
      "image": "https://gorkhapatraonline.com/storage/media/314547/conversions/Washingt-original-thumb.jpg"
    },
    {
      "slug": "178502",
      "title": "रिलायन्स मिल्सले तिर्‍यो विद्युत महसुल बक्यौताको पहिलो किस्ता : काटिएको लाइन जोडियो",
      "timestamp": 1762387200000,
      "source": "gp",
      "content": "विगतमा लोडसेडिङको समयमा डेडिकेटेड तथा ट्रङ्क लाइनबाट विद्युत उपभोग गरेको सुनसरीमा सञ्चालित रिलायन्स स्पिनिङ मिल्सले प्रिमियम महसुलको बक्यौता रकम बिहीबार तिरेको छ।",
      "longContent": "काठमाडौँ,  कात्तिक २० गते। विगतमा लोडसेडिङको समयमा डेडिकेटेड तथा ट्रङ्क लाइनबाट विद्युत् उपभोग गरेको सुनसरीमा सञ्चालित रिलायन्स स्पिनिङ मिल्सले प्रिमियम महसुलको बक्यौता रकम बिहीबार तिरेको छ।पहिलो किस्ता तिरेपछि रिलायन्सको विच्छेद गरिएको विद्युत् लाइन जडान गरिएको प्राधिकरणका कार्यकारी निर्देशक मनोज सिलवालले जानकारी दिनुभयो।रिलायन्सले २०७२ माघदेखि २०७५ वैशाखसम्ममा डेडिकेटेड तथा ट्रङ्क लाइन प्रयोग बापतको प्रिमियम महसुलको पहिलो किस्ता बुझाएका हो।रिलायन्सको ७५ करोड ३७ लाख  रुपियाँ बक्यौता रहेको छ।बक्यौतालाई २८ किस्तामा विभाजन गरी रिलायन्सले दुई करोड ७७ लाख रुपियाँ पहिलो किस्ता बुझाएको हो।",
      "link": "https://gorkhapatraonline.com/news/178502",
      "image": "https://gorkhapatraonline.com/storage/media/314582/conversions/reliancespinnin-original-thumb.jpg"
    },
    {
      "slug": "178472",
      "title": "सुनचाँदीको मूल्यमा सामान्य वृद्धि",
      "timestamp": 1762387200000,
      "source": "gp",
      "content": "स्थानीय बजारमा बुधबारको तुलनामा आज सुनचाँदीको मूल्यमा केही वृद्धि भएको छ ।",
      "longContent": "काठमाडौँ, कात्तिक २०  गते ।  स्थानीय बजारमा बुधबारको तुलनामा आज सुनचाँदीको मूल्यमा केही वृद्धि भएको छ ।  नेपाल सुनचाँदी व्यवसायी महासङ्घका अनुसार आज एक तोला सुनको मोल रु. दुई लाख ३७ हजार ८०० र त्यति नै परिमाणको चाँदीको मूल्य रु. तीन हजार १० निर्धारण भएको छ । बुधबार एक तोला सुन रु. दुई लाख ३७ हजार २०० र चाँदी रु. दुई हजार ९९० मा खरिदबिक्री भएको थियो । बजार विश्लेषकहरूले सुनचाँदीको मूल्यमा दैनिक उतारचढाव भइरहेका कारण लगानीकर्ताले सतर्क हुनुपर्नेमा जोड दिएका छन् । सुनचाँदीमा लगानी गर्दा बजारको प्रवृत्ति र मूल्य परिवर्तनमा ध्यान दिनु आवश्यक भएको उनीहरूको कथन छ । आगामी दिनहरूमा पनि मूल्यमा उतारचढाव हुने उनीहरूको विश्लेषण छ । रासस",
      "link": "https://gorkhapatraonline.com/news/178472",
      "image": "https://gorkhapatraonline.com/storage/media/314444/conversions/gold1616-original-thumb.jpg"
    },
    {
      "slug": "178949",
      "title": "निर्वाचनमा ५० प्रतिशत महिला उम्मेदवार सुनिश्चित गर्न माग",
      "timestamp": 1762646400000,
      "source": "gp",
      "content": "पहिलो संविधान सभाका चार सभासदसहितको टोलीले प्रधानमन्त्री सुशीला कार्कीसमक्ष निर्वाचन कानुनमा ५० प्रतिशत महिला उम्मेदवार सुनिश्चित गर्न माग गरेको छ।",
      "longContent": "काठमाडौँ, कात्तिक २३ गते । पहिलो संविधान सभाका चार सभासदसहितको टोलीले प्रधानमन्त्री सुशीला कार्कीसमक्ष निर्वाचन कानुनमा ५० प्रतिशत महिला उम्मेदवार सुनिश्चित गर्न माग गरेको छ।रेणु चन्द, डा. बिन्दा पाण्डे, अमृता थापामगर, सुनीलबाबु पन्तलगायतको टोलीले प्रत्यक्ष निर्वाचन प्रणालीतर्फ नै ५० प्रतिशत महिला उम्मेदवार उठाउन कानुनमै सुनिश्चित गर्नुपर्ने माग गरेको हो।संविधानले समानुपातिक समावेशीको सिद्धान्त अवलम्बन गरेको भए पनि निर्वाचन कानुनले संविधानको यो मर्म आत्मसात् गर्न नसकेकाले अध्यादेश ल्याएर भए पनि सच्याउनुपर्ने टोलीको माग छ।डा.पाण्डेले भन्नुभयो, ‘कानुनमा बाध्यकारी व्यवस्था नभएकाले दलहरुले प्रत्यक्ष निर्वाचन प्रणालीमा महिलालाई टिकट नै दिँदैनन्। यही कारण संसदमा महिला प्रतिनिधित्व सन्तोषजनक हुन सकेको छैन। अब ५० प्रतिशत महिलालाई उम्मेदवार बनाउनुपर्ने अनिवार्य व्यवस्था हुनुपर्छ। त्यसभित्र दलित, जनजाति र अन्य अल्पसंख्यक समुदायको पनि प्रतिनिधित्व सुनिश्चित गर्नुपर्छ।’प्रतिनिधिमण्डलमा उषाकिरण तिम्सेना, सम्झना पौडेल, प्रतीक्षा चापागाईँलगायतको पनि सहभागिता थियो।प्रधानमन्त्री कार्कीले प्रतिनिधिमण्डलले अघि सारेका मागबारे मन्त्रिमण्डलमा छलफल गर्ने वचन दिनुभएको छ। प्रधानमन्त्रीले निर्वाचन खर्चिलो हुन नदिने उपायतर्फ पनि सोच्नुपर्ने धारणा राख्नु भएको उहाँको निजी सचिवालयले जनाएको छ । खर्चिलो निर्वाचनका कारण पनि भ्रष्टाचार र चुनावी बेथिति बढेको उहाँको भनाइ थियो।",
      "link": "https://gorkhapatraonline.com/news/178949",
      "image": "https://gorkhapatraonline.com/storage/media/315260/conversions/pm-meeting-today-original-thumb.jpg"
    },
    {
      "slug": "178946",
      "title": "लोकदोहोरी गीत प्रतिष्ठान स्याङ्जाको अध्यक्षमा गौडेल",
      "timestamp": 1762646400000,
      "source": "gp",
      "content": "राष्ट्रिय लोक तथा दोहोरी गीत प्रतिष्ठान नेपाल, स्याङ्जाको २४ औं साधारणसभा तथा नवौं अधिवेशनले जगत गौडेलको अध्यक्षतामा २५ सदस्यीय जिल्ला कार्यसमिति चयन गरेको छ ।",
      "longContent": "अर्जुन काफ्ले स्याङ्जा, कात्तिक २३ गते । राष्ट्रिय लोक तथा दोहोरी गीत प्रतिष्ठान नेपाल, स्याङ्जाको २४ औं साधारणसभा तथा नवौं अधिवेशनले जगत गौडेलको अध्यक्षतामा २५ सदस्यीय जिल्ला कार्यसमिति चयन गरेको छ । वालिङको वालिङ उद्योग वाणिज्य संघको सभाहलमा गए राति सम्पन्न भएको अधिवेशनले आगामी तीन वर्षका लागि नयाँ कार्य समिति चयन गरेको हो । समितिमा प्रथम उपाध्यक्ष राजेश भण्डारी, द्वितीय उपाध्यक्ष अनिल लम्साल, महिला उपाध्यक्ष तारा पौडेल श्रेष्ठ, सचिव रेशम थापा मगर र सह–सचिव पावलबहादुर सिंह (लक्ष्मण) ठकुरी, कोषाध्यक्षमा रबिना गुरुङ, सह–कोषाध्यक्षमा सोम बस्याल निर्विरोध चयन हुनु भएको छ । समितिको सदस्यमा जीवन थापा, कृष्ण मल्ल ठकुरी, सगुन थापा, यमबहादुर नेपाली,  एलिना गुरुङ, सुशील पोख्रेल, भोजकुमारी पौडेल, सुवास गुरुङ, यज्ञप्रसाद डुम्रे, बद्री थापा, लिलबहादुर थापा, यानिमाया गुरुङ शिला चयन भएको प्रतिष्ठानका पूर्वअध्यक्ष नेत्र खड्काले जानकारी दिनुभयो । यस्तै, समितिले प्रतिक्षा काफ्ले, मन्जु खनाल र सुरेश विकलाई सदस्यमा मनोनित गरेको छ । अधिवेशनको प्रतिष्ठानका केन्द्रीय वरिष्ठ उपाध्यक्ष पशुपति शर्माले गर्नुभएको थियो । कलाकार राजु गुरुङ, रामजी खाँण, श्याम रानासहितका कलाकारहरूले सांस्कृतिक प्रस्तुति प्रस्तुत गर्नुभएको थियो ।",
      "link": "https://gorkhapatraonline.com/news/178946",
      "image": "https://gorkhapatraonline.com/storage/media/315258/conversions/lok-dohori-git-pasrtistan--original-thumb.jpg"
    },
    {
      "slug": "178944",
      "title": "अज्ञात समूहद्वारा घरमा आगजनी",
      "timestamp": 1762646400000,
      "source": "gp",
      "content": "भोजपुरको अरुण गाउँपालिका –४ चरम्बीस्थित रणबहादुर भुजेलको घरमा गए राति अज्ञात समूहले आगजनी गरेको छ ।",
      "longContent": "गोकुल भुजेलभोजपुर, कात्तिक २३ गते । भोजपुरको अरुण गाउँपालिका –४ चरम्बीस्थित रणबहादुर भुजेलको घरमा गए राति अज्ञात समूहले आगजनी गरेको छ । आगलागीबाट ३ तले घर, काठका सामग्री, २ वटा मोटरसाइकल, मकै लगायत करिब १७ लाख बराबरको क्षति भएको अस्थायी प्रहरी चौकी चरम्बी प्रहरी सहायक निरीक्षक ओम थापाले जानकारी दिनुभयो । आइतबार बिहान राति साढे २ बजे घरमा सुतेको अवस्थामा आगजनी भएपछि स्थानीयले होहल्ला गरेपश्चात् घर परिवारका सदस्य, स्थानीय, प्रहरीलगायतले आगो निभाएका थिए । आगजनी नयाँ घरमा भएको थियो भने घर परिवारका सदस्य पुरानो घरमा बस्दैआएका छन् । घटनाको बारेमा अनुसन्धान जारी रहेको असई थापाले जानकारी दिनुभयो ।",
      "link": "https://gorkhapatraonline.com/news/178944",
      "image": "https://gorkhapatraonline.com/storage/media/315256/conversions/ghar--original-thumb.jpg"
    },
    {
      "slug": "178943",
      "title": "नक्सालको भाटभटेनी भत्काउने क्रममा तीन जना घाइते",
      "timestamp": 1762646400000,
      "source": "gp",
      "content": "जिल्ला प्रहरी परिसर काठमाडौँका प्रवक्ता पवन भट्टराईका अनुसार आइतबार दिउँसो आगलागी भएको भाटभटेनी सुपरमार्केट भत्काउने क्रममा ३३ वर्षीय राजकुमार स्याङ्तान, २५ वर्षीय दीपक तामाङ र २१ वर्षीय विजय पाख्रिन घाइते हुनुभएको हो ।",
      "longContent": "काठमाडौँ, कात्तिक २३ गते । नक्सालको भाटभटेनी सुपरमार्केट भत्काउने क्रममा तीन जना घाइते भएका छन् । जिल्ला प्रहरी परिसर काठमाडौँका प्रवक्ता पवन भट्टराईका अनुसार आइतबार दिउँसो आगलागी भएको भाटभटेनी सुपरमार्केट भत्काउने क्रममा ३३ वर्षीय राजकुमार स्याङ्तान, २५ वर्षीय दीपक तामाङ र २१ वर्षीय विजय पाख्रिन घाइते हुनुभएको हो । उहाँहरुको महाराजगञ्जस्थित त्रिवि शिक्षण अस्पतालमा उपचार भइरहेको छ । उहाँका अनुसार उपचारमध्ये राजकुमार स्याङ्तानको स्वास्थ्य अवस्था गम्भीर रहेको छ भने अन्य दुई जनाको स्वास्थ्य सामान्य छ । प्रवक्ता भट्टराईले भन्नुभयो, “नक्सालको भाटभटेनी आगलागीका भएको थियो । त्यो भाटभटेनी भत्काउने क्रममा उहाँहरु पुरिनुभएको हो ।”उहाँका अनुसार आइतबार दिउँसो साढे ३ बजे यो दुर्घटना भएको हो ।",
      "link": "https://gorkhapatraonline.com/news/178943",
      "image": "https://gorkhapatraonline.com/storage/media/315255/conversions/bhatabhateni-original-thumb.jpg"
    },
    {
      "slug": "178937",
      "title": "स्वार्थ समूहको चलखेलमा भएका निर्णय उल्टाउन प्रधानमन्त्रीसँग गोविन्द केसीको माग",
      "timestamp": 1762646400000,
      "source": "gp",
      "content": "चिकित्सा शिक्षा सुधारका अभियन्ता डा. गोविन्द केसीले विगतमा स्वार्थ समूहको चलखेलबाट गरिएका निर्णय उल्टाउन सरकारसमक्ष माग गर्नुभएको छ।",
      "longContent": "काठमाडौँ, कात्तिक २३ गते। चिकित्सा शिक्षा सुधारका अभियन्ता डा. गोविन्द केसीले विगतमा स्वार्थ समूहको चलखेलबाट गरिएका निर्णय उल्टाउन सरकार समक्ष माग गर्नुभएको छ।आइतबार सिंहदरबारमा प्रधानमन्त्री सुशीला कार्कीसँग भेट गरेर उहाँले यस्तो माग गर्नुभएको हो। प्रधानमन्त्रीको निजी सचिवालयका अनुसार डा. केसीले प्रधानमन्त्री कार्कीसँगको भेटमा विगतमा व्यवसायीको स्वार्थमा मेडिकल कलेजको सिट बढाएको दाबी गर्दै निर्णय उल्टाउनुपर्ने माग गर्नुभएको हो।प्रधानमन्त्रीसँगको भेटमा डा. केसीसँगै चिकित्सा शिक्षा आयोगका पूर्वउपाध्यक्ष श्रीकृष्ण गिरी, प्राडा. जगदीशप्रसाद अग्रवाल  टोलीमा हुनुहुन्थ्यो। डा. केसीले आफ्नो १० बुँदे ज्ञापनपत्र पनि बुझाउनुभयो।प्रधानमन्त्री कार्की, गृहमन्त्री ओमप्रकाश अर्याल, शिक्षामन्त्री महावीर पुन, स्वास्थ्यमन्त्री डा. सुधा गौतम र चिकित्सा शिक्षा आयोगका उपाध्यक्ष डा. अञ्जनी झाको उपस्थितिमा डा. केसीले उठाउनुभएका विषयमा छलफल भएको प्रधानमन्त्रीको निजी सचिवालयले जनाएको छ।  केसीले प्रधानमन्त्रीलाई बुझाउनुभएको १० बुँदे  ज्ञापन पत्र हामी गत दुई दशकभन्दा लामो समयदेखि स्वास्थ्य र मेडिकल शिक्षा सुधार तथा सुशासन र सामाजिक न्यायका लागि सङ्घर्षरत छौँ ।  यसैबिच विगतका सरकारहरूसँग बारम्बार सम्झौताहरू भए पनि तिनलाई कार्यान्वयन गर्ने बेला विभिन्न स्वार्थ समूहहरूको चलखेलका कारण धेरै सुधारका कामहरू टुङ्गोमा पुग्न सकेका छैनन् । दलहरूको चरम् भ्रष्टीकरण र अपराधीकरणका कारण सार्वजनिक संस्थाहरु धराशायी हुने गरी तिनले गरेको राजनीतिक हस्तक्षेपका कारण आम नागरिक राज्यले दिनुपर्ने सेवा सुविधाबाट वञ्चित हुँदै आएका छन् । चौतर्फी दण्डहीनताका कारण दलको छाता ओढेर अपराध गर्नेहरू पुरस्कृत भइरहेका छन् ।यस्तो पृष्ठभूमिमा युवाहरूको विद्रोहको जगमा बनेको नागरिक सरकारसामु धेरै ठोस उपलब्धिमूलक कामहरू गर्ने र भविष्यमा लामो समयसम्मका लागि थीति बसाल्ने अवसर अहिले आएको छ भन्ने हाम्रो विश्वास छ । त्यसैले स्वास्थ्य तथा मेडिकल शिक्षा क्षेत्रमा सुधार, सुशासन र सामाजिक न्यायका लागि अहिलेको सरकारले चाल्न सक्ने देहायका कदमहरू गम्भीरतापूर्वक  चाल्न अनुरोध गर्दछौंः१) चिकित्सा शिक्षा आयोगमा पूर्व प्रधानमन्त्री र शिक्षामन्त्रीको नाजायज हस्तक्षेपका कारण  गरिएका सिट सीमा हेरफेर लगायतका गलत निर्णयहरू तत्काल सच्याउने । राजनीतिक हस्तक्षेपका कारण चिकित्सा शिक्षा ऐन मिचेर आयोगबाट गराइएका अरू निर्णयहरू समेत सच्याएर आयोगको स्वायत्तता फर्काउने ।  २) गेटा मेडिकल विश्वविद्यालयमा कुनै दल वा स्वार्थ समूहको स्वार्थ हाबी हुन नदिई योग्य पदाधिकारीहरू छनोट गरी शीघ्र अस्पतालको सेवा विस्तार गर्ने तथा एमबिबिएस कार्यक्रम अघि बढाउनका लागि आवश्यक काम गर्ने ।३) विश्वविद्यालय र प्रतिष्ठानहरूमा नियुक्त हुने पदाधिकारीहरूको मापदण्डसहितको उच्च शिक्षा विधेयकलाई अध्यादेशका रूपमा जारी गर्ने ।४) सबै संस्थाहरूमा चिकित्सा शिक्षाको स्नातकोत्तर तहको निर्वाह भत्ता नि:शर्त नेपाल सरकारको आठौं तहको सरह हुने व्यवस्था गर्ने ।  ५) निर्मला कुर्मीलाई बेपत्ता पारेर हत्या गर्ने व्यक्तिको राजनीतिक पहुँचका कारण यस अघिका सरकारले निरन्तर उन्मुक्ति दिएकोमा तुरुन्त निष्पक्ष अनुसन्धान गरी अपराधीलाई न्यायको कठघरामा खडा गर्ने । त्यस्तै नक्कली प्रमाणपत्र प्रकरणमा परेका मेडिकल कलेज व्यापारी डाक्टर तथा ठुला दलक‍ो निवर्तमान सांसदविरूद्ध रोकेर राखेको मुद्दा दायर प्रक्रिया अगाडि बढाउने।६) सशस्त्र द्वन्द्वका पीडितहरूलाई न्याय हुने गरी र युद्ध अपराध र मानवता विरोधी जघन्य अपराधका दोषीहरू दण्डित हुने गरी निष्पक्ष रूपमा सङ्क्रमणकालीन न्यायको प्रक्रिया शीघ्र टुङ्ग्याउने । सत्य निरुपण तथा मेलमिलाप र बेपत्ता खोजबिन आयोगमा दलीय दण्डहीनताका लागि भर्ती गरिएका कार्यकर्ताहरू हटाएर पीडितलाई विश्वासमा लिँदै योग्य पदाधिकारी नियुक्त गर्ने ।७) एकीकृत स्वास्थ्य शिक्षा प्रतिष्ठान विधेयकलाई अघि बढाउने८)  सरकारी अस्पताल तथा स्वास्थ सेवा संस्थाहरूमा अहिलेको आवश्यकता अनुसार जनशक्ति दरबन्दी वृद्धि गर्ने लगायत चिकित्सक लगायत स्वास्थ्यकर्मीहरूको रोजगारीका अवसर सिर्जना गर्ने।१०)  युवा पुस्ताको आन्दोलनको क्रममा गोली हानी हत्या गर्न आदेश दिने ओली सरकार लगायत सम्बन्धित पदाधिकारीहरूलाई र सरकारी तथा निजी संरचना तथा धरोहर आगजनी गर्ने र गर्न लगाउने व्यक्ति तथा पक्षलाई तुरुन्त कारबाही गर्ने।प्राडा.गोविन्द केसी काठमाडौँ",
      "link": "https://gorkhapatraonline.com/news/178937",
      "image": "https://gorkhapatraonline.com/storage/media/315246/conversions/pm-meeting-photo-original-thumb.jpg"
    },
    {
      "slug": "178935",
      "title": "शिक्षक, प्राध्यापक र कर्मचारीका सङ्गठनलाई मान्यता नदिने शिक्षामन्त्रीको निर्णय",
      "timestamp": 1762646400000,
      "source": "gp",
      "content": "शिक्षामन्त्री महावीर पुनले शिक्षक, प्राध्यापक तथा कर्मचारीका विभिन्न सङ्घ सङ्गठनलाई मन्त्रालयले मान्यता नदिने निर्णय गरेको जानकारी गराउनुभएको छ।",
      "longContent": "काठमाडौँ, कात्तिक २३ गते। शिक्षामन्त्री महावीर पुनले शिक्षक, प्राध्यापक तथा कर्मचारीका विभिन्न सङ्घ सङ्गठनलाई मन्त्रालयले मान्यता नदिने निर्णय गरेको जानकारी गराउनुभएको छ। आइतबार ‘जानकारी तथा ध्यानाकर्षण गराइएको बारे’ विर्षकको एक विज्ञप्ति सार्वजनिक गर्नुहुँदै शिक्षामन्त्री पुनले यस्तो जानकारी गराउनुभएको हो।  शिक्षामन्त्री पुनले हस्ताक्षर गर्नुभएको विज्ञप्तिमा भनिएको छ, ‘विभिन्न राजनीतिक दलका नियमावलीमा प्रत्यक्ष वा अप्रत्यक्ष रूपमा भातृसङ्गठन वा शुभेच्छुक संस्थाका रूपमा उल्लेख गरिएका शिक्षक, प्राध्यापक तथा कर्मचारीका विभिन्न सङ्घ सङ्गठनलाई मन्त्रालयले मान्यता नदिने निर्णय गरेको जानकारी गराउँदछु।’ उहाँले शिक्षक महासङ्घ, प्राध्यापक सङ्घलगायत शिक्षा क्षेत्रमा क्रियाशील सङ्घ सङ्गठनलाई गैरराजनीतिक चरित्रको, स्वतन्त्र र व्यवसायिक प्रकृतिको बनाउने प्रयोजनार्थ सोही बमोजिमको कानुनी प्रबन्धसहित पुनर्गठन गर्न आह्वान गर्नुभएको छ।",
      "link": "https://gorkhapatraonline.com/news/178935",
      "image": "https://gorkhapatraonline.com/storage/media/315238/conversions/Mahabir-pun-original-thumb.jpg"
    },
    {
      "slug": "178915",
      "title": "युवा पुस्ताको सुशासन र विकासको चाहना पूरा गर्न ध्यान दिऔं : राष्ट्रपति पौडेल",
      "timestamp": 1762646400000,
      "source": "gp",
      "content": "राष्ट्रपति रामचन्द्र पौडेलले लोकतन्त्रको सुदृढीकरण गर्न र त्यसको प्रतिफल जनताले प्राप्त गर्ने वातावरण निर्माणमा सञ्चार माध्यमहरुको योगदान महत्वपूर्ण हुने बताउनुभएको छ ।",
      "longContent": "काठमाडौँ, कात्तिक २३ गते । राष्ट्रपति रामचन्द्र पौडेलले लोकतन्त्रको सुदृढीकरण गर्न र त्यसको प्रतिफल जनताले प्राप्त गर्ने वातावरण निर्माणमा सञ्चार माध्यमहरुको योगदान महत्वपूर्ण हुने बताउनुभएको छ । सार्वजनिक सेवा प्रसारण नेपालको प्रथम वार्षिकोत्सव तथा सार्वजनिक सेवा प्रसारण र एन टिभी वर्ल्डकाे औपचारिक शुभारम्भ समारोहलाई आज यहाँ सम्बोधन गर्दै राष्ट्रपति पौडेलले सो धारणा व्यक्त गर्नुभएको हो । “नेपाली जनताको ठूलो बलिदानीले लोकतन्त्रको स्थापना भएको हो । यसको सुदृढीकरण गर्न र त्यसको प्रतिफल जनताले प्राप्त गर्ने वातावरण निर्माण गर्न सञ्चारमाध्यमको योगदान महत्वपूर्ण रहन्छ”, उहाँले भन्नुभयो । राष्ट्रपति पौडेलले सुशासन र लोकतन्त्रलाई अझ उन्नत बनाउन फागुन २१ को निर्वाचन सफल बनाउनुपर्ने बताउनुभयो । उहाँले भन्नुभयो, “युवा पुस्ताको सुशासन र विकासप्रति प्रकट भएको चाहनालाई ध्यान दिँदै संविधान र लोकतन्त्रलाई अझ उन्नत तथा सुदृढ बनाउन आगामी फागुन २१ को लागि तोकिएको प्रतिनिधिसभा सदस्यको निर्वाचनलाई सफल बनाउन सञ्चारमाध्यमहरुले अझ प्रभावकारी ढङ्गले काम गर्नुपर्ने आजको आवश्यकता हो ।”राष्ट्रपति पौडेलले देशको सकारात्मक परिवर्तन, विकासका पहल, सम्भावना र अवसरहरूका बारेमा नागरिकलाई सूचित गर्ने महत्वपूर्ण जिम्मेवारी पूरा गर्न दत्तचित्त भएर लाग्न सन्चारमाध्यम तथा सन्चारकर्मीहरूलाई आग्रह गर्दै भन्नुभयो, ‘‘सार्वजनिक सेवा प्रसारण सरकारी वा व्यावसायिक स्वार्थको सञ्चार संस्था होइन, यो नागरिकको संस्था हो, जसले सरकारको हस्तक्षेप र व्यावसायिक दबाबभन्दा माथि उठेर नागरिकको पक्षमा, राष्ट्रहितमा काम गर्नुपर्छ ।”स्वतन्त्र स्वायत्त संस्थाका रुपमा सार्वजनिक प्रसारण माध्यमको विकास भएको उहाँको भनाइ थियो । “त्यसैले, लोकतान्त्रिक मूल्य मान्यता, स्वतन्त्र व्यावसायिक पत्रकारिताको धर्म अनुरुप स्वच्छ, निष्पक्ष र जनताप्रति उत्तरदायी भएर नागरिकलाई सुसूचित गर्ने गरी सार्वजनिक सेवा प्रसारणका सम्बन्धमा विश्वले स्वीकारेका आधारभूत मान्यतालाई तपाईंहरूले आत्मसात् गर्नुहुनेछ भन्ने मैले विश्वास लिएको छु”, राष्ट्रपति पैडेलले  भन्नुभयो । सत्य, तथ्य र विश्वसनीय सूचना प्राप्त गर्नु नागरिकको मौलिक अधिकार हो र सत्य–तथ्यमा आधारित सूचना प्रवाह गर्नु सञ्चार माध्यमको कर्तव्य, जिम्मेवारी र दायित्व हो बताउँदै उहाँले पछिल्लो समय गलत सूचना, भ्रामक समाचार र अफवाह फैलिने क्रम बढ्दै गएको छ भन्ने चिन्ता व्यक्त हुँदै आएको उल्लेख गर्नुभयो । “यस्तो परिप्रेक्ष्यमा, राष्ट्रको विश्वासिलो सञ्चार माध्यमका रूपमा सार्वजनिक सेवा प्रसारण अन्तर्गतका हाल सञ्चालनमा रहेका सबै माध्यमले जनता र राष्ट्रलाई केन्द्रमा राखेर विश्वसनीय, जिम्मेवारी र निष्पक्षताका साथ पत्रकारिताको मर्यादा र धर्म निर्वाह गर्ने नै छ”, उहाँले भन्नुभयो । राष्ट्रपति पौडेलले इन्टरनेट र सूचना प्रविधिको विकासले समाचारको विषयवस्तु, सञ्चारमाध्यम र सूचना सम्प्रेषणमा आएको परिवर्तन उल्लेखनीय रहेको, सामाजिक सञ्जाल र प्रसारणका अनेक माध्यम प्रविधिको विकाससँगै भित्रिएको र नागरिक पत्रकारिताको पक्ष पनि उत्तिकै सबल बनेको अहिलेको अवस्थामा सहजै उपलब्ध प्रविधिको दुरुपयोग गरेर भ्रम, मिथ्या एवम् संशयपूर्ण सूचना सम्प्रेषणबाट जनतालाई दिग्भ्रमित पार्न सक्ने खतराबाट जोगाउनु जिम्मेवार आमसञ्चार माध्यमको दायित्व हो भन्नुभयो । राज्यले स्थापना र सञ्चालन गरेका दुई अग्रणी प्रसारण संस्थाहरु रेडियो नेपाल र नेपाल टेलिभिजनलाई सार्वजनिक सेवा प्रसारणमा रुपान्तरण गर्न भएको मेहनत र पहलको उहाँले प्रशंसा गर्नुभयो । “दुवै संस्थाको विरासतलाई जोगाउँदै नयाँ परिप्रेक्ष्यमा सार्वजनिक सेवा प्रसारणको उद्देश्य अनुरुप एउटै लयमा दुवै संस्थालाई अघि बढाउन पक्कै पनि चुनौती छ, हरेक चुनौतीले नयाँ अवसर बोकेको हुन्छ, तपाईंहरू सबै खाले चुनौतीलाई सहजरुपमा पार गर्न र नयाँ अवसर हासिल गर्न सफल हुनुहुनेछ र त्यसमा सरकारले पूर्ण सहयोग गर्नेछ भन्नेमा म विश्वस्त छु”, राष्ट्रपति पौडेलले भन्नुभयो ।सार्वजनिक प्रसारणलाई गुणस्तरीय, विश्वसनीय तथा प्रभावकारी बनाइनुपर्छ : सञ्चारमन्त्री खरेलसोही समारोहलाई सम्बोधन गर्दै सञ्चार तथा सूचना प्रविधिमन्त्री जगदीश खरेलले सार्वजनिक प्रसारणलाई गुणस्तरीय, विश्वसनीय तथा प्रभावकारी बनाइनुपर्ने बताउनुभयो ।मन्त्री खरेलले पिएसबीमार्फत दिइने विषयवस्तु बलियो, प्रभावकारी र दिगो हुनुपर्नेमा जोड दिनुभयो ।सञ्चारमन्त्री खरेलले भन्नुभयो,“पिएसबीको नारा ‘जष्टिफाइ’ हुन जरुरी छ । यसले दिने ‘कन्टेन्ट’ बलियो हुनुपर्‍यो, कन्टेन्टमा नवीनता र सिर्जनशीलता झल्किनुपर्छ र प्रस्तुतिमा निखारपन आउनुपर्छ । पिएसबीको पहुँच जनतामा सहज र सरल रुपमा पुर्‍याइनुपर्छ ।”उहाँले चुनौतीका बीच पिएसबीको सुखद सुरुवात भएको भन्दै यसको दिगोपना र कन्टेन्ट विविधतामा जोड दिनुभयो । सञ्चारमन्त्री खरेलले विदेशमा बसोवास गर्ने नेपाली तथा विदेशीहरुको नजरमा नेपालको पहिचान र गौरव झल्किने सामग्री समेट्न जरुरी भएको उल्लेख गर्नुभयो ।उहाँले नेपालमा मात्रै नभई विश्वभर आमसञ्चार चुनौतीपूर्ण अवस्थामा रहेको भन्दै पिएसबीलाई मोबाइल, ‘डिजिटल प्लेटफर्म’ मार्फत रेडियो र टिभीको दर्शक र श्रोता बढाउने गरी प्रसारण हुनुपर्नेमा जोड दिनुभयो । “हिजोको जस्तो भित्तामा टेलिभिजन राखेर चल्दैन । बदलिँदो समय र प्रविधि तथा उपकरण अनुरुप अब, सुधार गर्नेपर्छ । एनटिभीको पाँचवटै च्यानलमार्फत कसरी जनताको विश्वास जित्ने, लाइक भिवरसिप बढाउनुपर्छ । निजी क्षेत्रसँग प्रतिस्पर्धी पनि हुनुपर्छ ।”, सञ्चारमन्त्री खरेलले भन्नुभयो ।उहाँले पछिल्लो समय आमसञ्चार माध्यमलाई टिक्न कठिन भएको, प्रविधि र जनशक्ति व्यवस्थापन गरेर व्यावसायिक बन्न विविध चुनौती थपिँदै आमसञ्चारको दिगोपना र व्यवसायीकरणका निम्ति सरकारले आवश्यक सहजीकरण गर्ने विश्वास व्यक्त गर्नुभयो ।",
      "link": "https://gorkhapatraonline.com/news/178915",
      "image": "https://gorkhapatraonline.com/storage/media/315206/conversions/suvarambha-original-thumb.jpg"
    },
    {
      "slug": "178914",
      "title": "तीन युवाद्वारा लमजुङ हिमालको आरोहण",
      "timestamp": 1762646400000,
      "source": "gp",
      "content": "गोरखाका तीन जना युवाले साहस, धैर्य र लगनशीलता प्रदर्शन गर्दै लमजुङ हिमाल आरोहण गरेका छन् । उत्तरी गोरखाको धार्चे गाउँपालिका–४, लाप्राकका सन्दीप गुरुङ, सुजल गुरुङ र बुद्धबहादुर गुरुङले ६ हजार ९८३ मिटर अग्लो लमजुङ हिमाल आरोहण गरी लाप्राकको नाम उज्यालो पारेका छन् ।",
      "longContent": "गुणबहादुर रोका सुलीकोट, कात्तिक २३ गते । गोरखाका तीन जना युवाले साहस, धैर्य र लगनशीलता प्रदर्शन गर्दै लमजुङ हिमाल आरोहण गरेका छन् । उत्तरी गोरखाको धार्चे गाउँपालिका–४, लाप्राकका सन्दीप गुरुङ, सुजल गुरुङ र बुद्धबहादुर गुरुङले ६ हजार ९८३ मिटर अग्लो लमजुङ हिमाल आरोहण गरी लाप्राकको नाम उज्यालो पारेका छन् । मनाङ र कास्कीको सिमानामा रहेको उक्त हिमाल यसअघि सन् १९७४ मा पहिलो पटक बेलायती सेनाका डेरिक च्याम्बरलेन र फिलिप नियमिले आरोहण गरेका थिए । त्यसयता थुप्रै आरोहीहरूले पटक–पटक आरोहणको प्रयास गरे पनि सफल हुन सकेका थिएनन् । तीन जना गोरखाका आरोही टोलीले अक्टोबर २७ तारिखका दिन दिउँसो ३ बजे लमजुङ हिमाल आरोहण गरेका थिए । लमजुङ हिमाल आरोहणका क्रममा कठोर हिमपात, हावाहुरी, शुन्यभन्दा तलको तापक्रमबिच तीन जना युवाहरूको टोलीले अटल साहस प्रदर्शन गर्दै लमजुङ हिमालको शिखरमा सफलतापूर्वक पाइला टेक्न सफल भएका हुन् । हामी ३ जना युवाको लक्ष्य केवल हिमाल चढ्ने मात्र थिएन, आरोही दलका सन्दिप गुरुङले भन्नुभयो, ‘लाप्राकका युवामा साहस र सम्भावनाले चेत जगाउनुका साथै कठिन परिस्थितिलाई जित्दै हामीले यो सफलता प्राप्त गरेको उहाँको भनाइ छ ।’३ जना आरोहीले हिमाल चढाइलाई देशभक्तिको प्रतीक र आत्मविश्वासको नयाँ अध्यायको रूपमा लिएकाले लमजुङ हिमालको शिखरमा पुगेर राष्ट्रिय झण्डा र गाउँको नाम अङ्कित ब्यानर फहराएका थिए । हिमाल आरोहणका क्रममा हिउँ, चिसो, र अक्सिजनको कमीजस्ता चुनौतीहरू सामना गर्दे अदम्य साहस र आत्मबलले गर्दा लमजुङ हिमाल आरोहण सफल भएपछि सुरक्षित रूपमा आधार शिविर फर्किएको र हाल सबै सदस्यको स्वास्थ्य अवस्था सामान्य रहेको बताइएको छ । लमजुङ हिमाल यो पर्वतारोहण क्षेत्रको ऐतिहासिक आरोहण हो, आरोही सन्दिप गुरुङले भन्नुभयो, ‘५१ वर्षमा थुप्रै आरोहीले लमजुङ हिमाल आरोहणको लागि प्रयास गरेका थिए, तर सफल हुन भने सकेनन् । हाम्रो टोली पहिलो प्रयासमा सफल भयौं ।’लमजुङ हिमाल मनाङ र कास्कीको सिमानामा अवस्थित सुन्दर तर चुनौतीपूर्ण पर्वत हो, जसको उचाइ ६ हजार ९८३ मिटर रहेको छ । नेपाली आरोहीहरूले कमै सङ्ख्यामा यो हिमालको सफल आरोहण गरेका छन् । यस पटक गोरखा लाप्राकका युवाले गरेको सफलता गोरखा र समग्र देशकै गौरबको विषय बनेको छ ।",
      "link": "https://gorkhapatraonline.com/news/178914",
      "image": "https://gorkhapatraonline.com/storage/media/315183/conversions/lamjung-himal-photho-original-thumb.jpg"
    },
    {
      "slug": "178698",
      "title": "जेनजी भन्छन्, ‘परिवर्तनका लागि निर्वाचन’",
      "timestamp": 1762646400000,
      "source": "gp",
      "content": "फागुन २१ गते हुने प्रतिनिधि सभा सदस्य निर्वाचनका लागि जेनजी पुस्ता उत्साहित देखिन्छन् ।जेनजी प्रतिनिधि हिक्मत तिमल्सिना यसअघि जनताले चुनेर पठाएका जनप्रतिनिधिले जनमतको सदुपयोग गर्न नसकेको बताउनुहुन्छ ।",
      "longContent": "काठमाडौँ, कात्तिक २३ गते । फागुन २१ गते हुने प्रतिनिधि सभा सदस्य निर्वाचनका लागि जेनजी पुस्ता उत्साहित देखिन्छन् ।जेनजी प्रतिनिधि हिक्मत तिमल्सिना यसअघि जनताले चुनेर पठाएका जनप्रतिनिधिले जनमतको सदुपयोग गर्न नसकेको बताउनुहुन्छ । उहाँले भन्नुभयो, “जनताले पठाएका जनप्रतिनिधिले जनताको मतको सदुपयोग गर्न सकेनन् । त्यो मतको दुरुपयोग गरेपछि भदौ २३ र २४ गते आयो । फागुन २१ गते निकै छोटो समय छ ।” परिवर्तनका लागि निर्वाचन अहिलेको आवश्यकता रहेको उहाँको भनाइ छ ।अर्का जेनजी माजिद अन्सारी निर्वाचनको सवालमा उत्साहित हुनुहुन्छ । अन्सारी भन्नुहुन्छ, “पहिले राजनीतिक दलको बुझाइमा युवाको जुन एजेण्डा थियो त्यो युवाले मानेर भोट गरिदिनुपर्ने बाध्यता थियो । यसपालि राजनीतिक दललाई हाम्रो एजेण्डा के हो भनेर बताउन सक्ने अवस्था छ । हाम्रो एजेण्डा राजनीतिक दलको मेनिफेस्टोमा लेखाउन सक्ने अवस्था छ ।”उहाँले विगतमा जेनजी पुस्ता भनेको विदेशमा गएर चुप लागेर बस्ने निराश पुस्ताको रुपमा बुझ्ने गरिए पनि अहिले त्यो अवधारणामा परिवर्तन आएको बताउनुभयो । हामी स्पष्ट छौं । करिब ७५ जनाभन्दा बढी सहादत प्राप्त गर्नुभएको छ । धेरै घाइते हुनुभएको छ । उपचार पाउनुभएको छैन”, उहाँले भन्नुभयो, “हिजोको मुर्कटाहरुलाई निर्वाचन नभइकन क्रान्तिको भरमा हामीले फाल्यौं । उनीहरुले गोली चलाएको थियो त्यसविरुद्धको आन्दोलनको भरमा फाल्यौं ।”उहाँले स्वदेश फर्कन चाहने युवालाई उचित लगानीको वातावरण बनाउनुपर्ने धारणा राख्नुभयो । उहाँले भन्नुभयो, “गैरआवासीय नागरिक देश फर्किदा पर्यटकको रुपमा फर्कनुभएको छ । अब नागरिकको रुपमा फर्किएर यहीँ लगानी गर्ने वातावरण बनाउन निर्वाचनमा सकभर अरु केही नसके पनि पुराना सबै नेता फाल्छौं ।”विकास रसाइली विचार र परिवर्तनको चाहनाले आफूलाई निर्वाचनमा मतदानका लागि प्रेरित गरेको बताउनुहुन्छ । उहाँ भन्नुहुन्छ, “विचार र परिवर्तनको चाहना हो । परिवर्तनको चाहना तब पूरा हुन्छ जब, विचारले सही डेलिभरी गर्न सक्छ । विचार भनेको एउटा साधन अर्थात् माध्यम हो जसले परिवर्तनको चाहनालाई पूरा गर्न सकोस् ।”हेम चौधरी मताधिकार संविधानले सुनिश्चित गरेको अधिकार भएको बताउनुहुन्छ । उहाँले भन्नुभयो, “संविधानाले सुनिश्चित गरेको अधिकार हो । हाम्रो पुस्ताले भोट दिने मौका पाउनुभएको छ । आफूले चाहेको कुरा आओस् भन्ने नै हो । उहाँहरुको विचारसँगसँगै सामर्थ्य, पृष्ठभूमि दुवै हेरेर मतदान गर्नुपर्‍याे ।”यसैगरी, अर्णव चौधरीले निर्वाचनमा मतदानका लागि जेनजी पुस्ता उत्साहित रहेको बताउनुभयो । अबको निर्वाचनले धरैभन्दा धेरै युवालाई निर्णायक तहमा उभाउने उहाँको दाबी छ ।उहाँले भन्नुभयो, “संसद् भवनसम्म पुग्न सक्नुहुन्न होला । निर्वाचन भएपछि हारजीत आफ्नो ठाउँमा होला । कतिपय समावेशीमार्फत आउनुहुन्छ । अन्य विचारधाराका हुनुहन्छ । हरेक पार्टीमा सङ्घर्ष र विद्रोह गर्दै हुनुहुन्छ । पार्टीमा सकारात्मक डिस्कसन देखिएको छ ।”जेनजी अगुवाहरुसँग गोरखापत्र अनलाइनका लागि गरिएको भिडियो संवाद :भिडियो : मनोजरत्न शाही",
      "link": "https://gorkhapatraonline.com/news/178698",
      "image": "https://gorkhapatraonline.com/storage/media/315148/conversions/576829975_1973232846583601_4856446958743638620_n-original-thumb.jpg"
    },
    {
      "slug": "178902",
      "title": "कागजमै सीमित बन्यो ‘आयोजना बैंक’",
      "timestamp": 1762646400000,
      "source": "gp",
      "content": "बागमती प्रदेश सरकारले चालु आर्थिक वर्ष २०८२/८३ का लागि ल्याएको ६७ अर्ब ४७ करोड ७३ लाख २७ हजार रुपियाँको बजेटमा चितवनका ज्ञानहरि अर्यालको घरदेखि बागेश्वर शिव मन्दिरसम्मको सडकका लागि बजेट विनियोजन गरिएको छ ।",
      "longContent": "अनिल पराजुलीहेटौँडा, कात्तिक २३ गते । बागमती प्रदेश सरकारले चालु आर्थिक वर्ष २०८२/८३ का लागि ल्याएको ६७ अर्ब ४७ करोड ७३ लाख २७ हजार रुपियाँको बजेटमा चितवनका ज्ञानहरि अर्यालको घरदेखि बागेश्वर शिव मन्दिरसम्मको सडकका लागि बजेट विनियोजन गरिएको छ । त्यसैगरी धर्म परियारको घरदेखि लामा राइस मिलसम्म र हस्तबहादुर थापाको घर हुँदै सामुदायिक भवनसम्म सडक स्तरोन्नतिका लागि पनि बजेट विनियोजन गरिएको छ । तर यी आयोजना ‘आयोजना बैंक’मा प्रविष्ट भएका आयोजना होइनन् ।कुनै परियोजनामा बजेट विनियोजन गर्दा ती परियोजना आयोजना बैंकमा प्रविष्ट भएको हुनुपर्ने भनिएको छ । बागमती प्रदेश सरकारल पनि योजना तर्जुमा र छनोट प्रणालीलाई तथ्यगत र औचित्यमूलक बनाउने उद्देश्यसहित आयोजना बैंक स्थापना गरेको थियो । तर जुन उद्देश्यले आयोजना बैंक सुरु गरिएको थियो, सो अनुसार कार्यान्वयन भने भएको छैन । बजेट विनियोजनमा नेताको तजबिजी, प्रभाव र पहुँच हाबी हुँदा आयोजना बैंकको भूमिका कमजोर भएको छ । सात महिनाअघि आयोजना बैङ्क सञ्चालनका लागि सुरु गरिएको प्रदेश आयोजना बैंक व्यवस्थापन सूचना प्रणाली (पीपीवीएमआइएस) व्यवहारमा लागू हुन नसक्दा आयोजना बैंक कागजमै सीमित बनेको हो । बजेट कार्यान्वयनको क्रममा प्रादेशिक विषयगत मन्त्रालयले बजेट प्रविष्टि प्रणाली (पीएलएमवीआइएस) मार्फत मात्र योजना र बजेट प्रविष्ट गर्ने प्रचलन कायम रहँदा आयोजना बैंकको पीपीवीएमआइएस प्रणाली प्रयोगमा आउन सकेको छैन । बागमती प्रदेश नीति तथा योजना आयोगका प्रवक्ता अच्युतप्रसाद उपाध्यायका अनुसार आयोजना बैंक र मन्त्रालयको सफ्टवेयरबिच कुनै समन्वय नै छैन । उहाँले भन्नुभयो, “दुवैतिर योजना प्रविष्ट हुन्छ, तर बजेट कार्यान्वयनका चरणमा आयोजना बैंकमा प्रविष्ट भएको योजनालाई हेरेर निर्णय नहुने अवस्था अझै कायम छ, त्यसैले आयोजना बैंकको प्रणाली बनेपनि कार्यान्वयनमा पुग्न सकेको छैन ।”प्रदेश सरकारले ‘आयोजना बैंक व्यवस्थापन सूचना प्रणाली सञ्चालन दिग्दर्शन, २०८०’ जारी गरेर पूर्वाधार विकासका नयाँ आयोजनाको हकमा ५० लाख रुपियाँभन्दा माथि लागत भएका र पूर्वाधार बाहेकका कार्यक्रमको हकमा २५ लाख रुपियाँभन्दा माथिका योजना मात्र समावेश गर्ने व्यवस्था गरेको थियो । तर व्यवहारमा प्रदेश सरकारले साना, टुक्रे र व्यक्तिको नामै तोकेर बजेट विनियोजन गरेको पाइएको छ ।ललितपुर, काभ्रेपलाञ्चोक र काठमाडौँका विभिन्न पूर्वाधार विकास कार्यालयबाट कार्यान्वयन हुने योजनामा पनि व्यक्तिको नाम र घर ठेगाना तोकेर बजेट विनियोजन गरिएको पाइएको छ । पूर्वाधार कार्यालय ललितपुरबाट कार्यान्वयन हुने योजनामा एञ्जल हार्डवयरको भित्री बाटो ढलान, तारकेश्वर नगरपालिका–५, अर्यालटार, काठमाडौँ, पार्बन राईको घर अगाडिको बाटो ढलान किरात बस्ती, गोदावरी नगरपालिका–२, ललितपुर, हरि लामाको घरछेउदेखि भक्तबहादुर मल्लको घरसम्म ८० मिटर सेयर वाल निर्माण, बूढानीलकण्ठ–८ काठमाडौँ, यज्ञमति स्कुलमुनि करुण राईको घरतर्फ जाने सडक स्तरोन्नति, बूढानीलकण्ठ–११ काठमाडौँ लगायतका टुक्रे आयोजनामा बजेट विनियोजन भएको छ । जसमा अधिकांश १० लाख रुपियाँका आयोजना छन् ।प्रदेश सरकारले २०७५/२०७९ मा गरी दुई पटक आयोजना बैंक निर्माण गरे पनि २०८१ चैतबाट तेस्रो चरणबाट कार्यान्वयनमा गएको आयोजना बैंकको मुख्य उद्देश्य बजेट प्रणालीलाई व्यवस्थित बनाउने र योजना छनोटलाई पारदर्शी र प्रभावकारी बनाउने भए पनि राजनीतिक हस्तक्षेप र तजबिजी प्रवृत्तिले यसको कार्यान्वयन चुनौतीपूर्ण बनेको छ ।आर्थिक मामिला तथा योजना मन्त्रालयको तथ्याङ्कअनुसार बागमती प्रदेशमा १० लाखसम्मका १३ हजार ९८१ वटा योजना छन् । यी योजना वडा कार्यालयलाई पनि अपुग हुने स्तरका साना योजनाहरू हुन् । साना योजनालाई निरुत्साहित गर्नुपर्ने अवस्था रहे पनि प्रदेश सरकारले निरन्तर प्रश्रय दिइरहेको छ । प्रदेश सरकारले प्रदेशको गौरव र दीर्घकालीन आयोजनामा लगानी गर्नुपर्ने भए पनि साना योजनामै बढी केन्द्रित भएको देखिन्छ । चालु आर्थिक वर्षको बजेटमध्ये सबैभन्दा धेरै आयोजना भौतिक पूर्वाधार विकास मन्त्रालयअन्तर्गत छन् । उक्त मन्त्रालयअन्तर्गत चार हजार ५७६ वटा योजना समेटिएका छन् । त्यसैगरी, खानेपानी, ऊर्जा तथा सिँचाइ मन्त्रालयअन्तर्गत चार हजार ५३६ वटा योजना छन् । यी दुई मन्त्रालयमा मात्र प्रदेशका करिब आधा योजना केन्द्रित भएको देखिन्छ । सबैभन्दा कम योजना सहकारी तथा गरिबी निवारण मन्त्रालयअन्तर्गत १०६ वटा छन् ।प्रदेशमा नीति निर्माणका क्रममा गरिएको अध्ययन र छलफलको उचित कार्यान्वयन हुन सकेको छैन । आयोगले विशेषज्ञहरूको टोलीसहित अनुसन्धान र व्यापक छलफलपछि नीति तयार पारे पनि योजना छनोटको जिम्मेवारी दल र सांसदलाई दिइने परम्पराले नीति–कार्यक्रम बजेटमा प्रतिबिम्बित हुन नसकेको बागमती प्रदेश नीति तथा योजना आयोगका पूर्व उपाध्यक्ष डा. गङ्गादत्त नेपालको भनाइ छ ।“सांसदहरूले आफ्ना क्षेत्रका घर–बस्ती र चुनावी प्रतिबद्धताका आधारमा पाँच/दस लाख रुपियाँका साना योजना ल्याएको देखिन्छ, नीतिमा लेखिएको कुरा बजेटमा आएन”, डा. नेपालले भन्नुभयो । उहाँका अनुसार यस्ता समस्या नियन्त्रण गर्न आयोगले आयोजना बैङ्क सुरु गरेको थियो । “आयोजना बैंकमा तीन हजारभन्दा बढि योजना प्रविष्ट भएका थिए,” उहाँले भन्नुभयो, “तर मुख्यमन्त्री कार्यालयको प्रशासनिक नेतृत्वले यसलाई लागू गर्न आँट गरेन ।” डा. नेपालका अनुसार सामाजिक क्षेत्रमा २५ लाख रुपियाँ र भौतिक क्षेत्रमा ५० लाख रुपियाँभन्दा माथिका योजनाको सीमा तोकी कार्यविधि संशोधन गरेर मन्त्रिपरिषदमा पठाइएको भए पनि मुख्यमन्त्री कार्यालयले राख्न मानेन । “अर्थ मन्त्रालयले पनि योजना बैङ्क आवश्यक ठान्थ्यो, तर सबै काम आफैं गर्न खोज्ने सोच भएकाले योजना बैंक र नीति कार्यक्रम बजेटसँग जोड्न सकिएन,” डा. नेपालले भन्नुभयो । प्रदेश नीति तथा योजना आयोगका पूर्वसदस्य प्रल्हाद लामिछानेका अनुसार विनियोजित बजेट कार्यान्वयनको चरणमा जाँदा गरिने प्राविधिक लागत मूल्याङ्कन नभई सडक कहाँदेखि कहाँसम्म पुग्छ भन्ने निश्चित हुँदैन । विनियोजित बजेटको अवस्थालाई हेर्दा बजेटमा योजना छनोटको पारदर्शिता, प्राथमिकता र आवश्यकताको सिद्धान्तको बर्खिलाप, पहुँचवाला र बिचौलियाको बजेटमा सिधा पहुँच देखाउँछ । सात महिनाअघिबाट कार्यान्वयनमा आएको आयोजना बैंकमार्फत योजना कार्यान्वयन हुन नसकेको उहाँको बुझाइ छ ।लामिछानेका अनुसार प्रदेश सरकारले टुक्रे योजना समावेश नगर्ने नीति लिए पनि राजनीतिक स्वार्थ र नेता तथा मन्त्रीहरूको निर्वाचन क्षेत्रमै केन्द्रित हुँदा नीति उल्लङ्घन भइरहेको छ । “नेता र मन्त्रीहरूमा मतदाता रिझाउने मनोविज्ञान अझै कायमै छ,” उहाँले भन्नुभयो, “बिना अध्ययन र प्रभाव मूल्याङ्कन, मन्त्रीहरूले आफ्नै खल्तीबाट योजना हाल्ने प्रवृत्ति अझै कायम छ ।” प्रदेश सरकारले गौरवका आयोजनालाई प्राथमिकता दिने भनिए पनि त्यसको कार्यान्वयन हुन नसकेको उहाँको बुझाइ छ । “जुन अवधारणामा आयोजना बैंक  सुरु भएको थियो, सोअनुसार कार्यान्वयन नभएको अवस्था छ, आयोजना बैंकमा प्रविष्ट भएका योजना बजेटमा समावेश नहुने समस्या छ”, लामिछानेले भन्नुभयो ।बागमती प्रदेश नीति तथा योजना आयोगका अनुसार हालसम्म आयोजना बैंकमा तीन हजार ४२२ वटा आयोजना प्रविष्ट भएकोमा तीमध्ये ७२२ वटा आयोजना सम्बन्धित मन्त्रालयबाट स्वीकृत भएका छन् भने ३३८ वटा आयोजना कैफियत जनाएर पुनः मन्त्रालयमा पठाइएको छ । आयोजना बैङ्कमा प्रविष्ट भएकामध्ये ९८.९ प्रतिशत आयोजना भौतिक पूर्वाधार क्षेत्रका छन् भने सामाजिक क्षेत्रका योजना निकै न्यून रहेको आयोगका प्रवक्ता अच्युत प्रसाद उपाध्यायले जानकारी दिनुभयो । विभागीय मन्त्रालयहरूले आफ्ना योजना आयोजना बैंकको सूचना प्रणालीमा प्रविष्ट गर्ने गर्छन् र ती योजनाहरू मन्त्रालयले पेस गरेका कागजातका आधारमा मूल्याङ्कनसहित प्राथमिकीकरण गरिन्छ । आयोजना बैंक प्रणालीले योजना छनोटमा पारदर्शिता ल्याउन, तथ्यमा आधारित निर्णय प्रक्रियालाई मजबुत बनाउन र दीर्घकालीन विकास दृष्टिकोण सुदृढ गर्न सहयोग पुर्याउने भएपनि प्रक्रिया पूरा गरेर आयोजना छनौंट र कार्यान्वयन हुन सकेको छैन ।राजनीतिक प्रतिबद्धता र सहमति नभएसम्म आयोजना बैङ्क पूर्णरूपमा कार्यान्वयन गर्न नसकिने आर्थिक मामिला तथा योजना मन्त्रालयका प्रदेश सचिव झलकराम अधिकारीको भनाइ छ । बजेट स्वभावतः राजनीतिक दस्तावेज हो र प्रदेशसभाले पारित गरेको बजेट कार्यान्वयन गर्ने जिम्मेवारी कार्यपालिका अर्थात् मन्त्रालयको हुने सचिव अधिकारीको भनाइ छ । उहाँले भन्नुभयो, “राजनीतिक प्रतिवद्धता र सहमति बिना आयोजना बैंक पूर्ण कार्यान्वयन गर्न सकिँदैन ।”सामाजिक विकास मन्त्रालय तथा प्रदेशसभा सचिवालयका सचिव पूर्णबहादुर दर्जीले तल्लो तहबाट योजना तर्जुमा, माग र आवश्यकता विश्लेषणका आधारमा आयोजना छनोट गरेर आयोजना बैंकमार्फत कार्यान्वयनमा लैजान आवश्यक भए पनि त्यसो गर्न नसकिएको बताउनुहुन्छ । उहाँका अनुसार योजना छनोट, प्रभाव मूल्याङ्कन र आवश्यकताका सबै अध्ययन पूरा गरेर आयोजना बैंकमा प्रविष्ट गरी त्यसको आधारमा बजेट कार्यान्वयन गर्न सकिएको भए बजेट निर्माण कार्य समयमै र प्रभावकारी रूपमा सम्पन्न हुन सक्थ्यो । तर सो प्रणाली व्यवहारमा लागू नहुँदा आयोजना बैंक हाल नारामै सीमित बनेको दर्जीको भनाइ छ ।प्रदेशमा आयोजना बैङ्कको कार्यान्वयन कमजोर छ । प्रदेश गौरवको आयोजना निर्माण गरेर प्रदेशको औचित्य पुष्टि गर्ने गरी काम हुन सकेको छैन, आयोजना बैंकभन्दा बाहिरका बिना अध्ययन फरक बाटोबाट योजना हाल्ने प्रवृत्ति कायमै रहेको खानेपानी, ऊर्जा तथा सिँचाइ मन्त्रालयका प्रदेश सचिव इन्द्रदेव भट्टको बुझाइ छ ।",
      "link": "https://gorkhapatraonline.com/news/178902",
      "image": "https://gorkhapatraonline.com/storage/media/315141/conversions/Untitled-1-original-thumb.jpg"
    },
    {
      "slug": "178879",
      "title": "एसइई प्रमाणपत्र लिन आठ हजार तिर्नुपर्ने !",
      "timestamp": 1762646400000,
      "source": "gp",
      "content": "म्याग्दीको बेनी नगरपालिका–५ पुलाचौरस्थित जनकल्याण माध्यमिक विद्यालयले एसइई प्रमाणपत्र लिने क्रममा विद्यार्थीबाट आठ हजार रुपियाँभन्दा बढि असुली गरेको खुलासा भएको छ ।",
      "longContent": "ठाकुरप्रसाद आचार्य म्याग्दी, कात्तिक २३ गते । म्याग्दीको बेनी नगरपालिका–५ पुलाचौरस्थित जनकल्याण माध्यमिक विद्यालयले एसइई प्रमाणपत्र लिने क्रममा विद्यार्थीबाट आठ हजार रुपियाँभन्दा बढि असुली गरेको खुलासा भएको छ । सरकारी विद्यालयबाटै चर्को शुल्क असुली भएपछि अभिभावक र स्थानीयवासी आक्रोशित बनेका छन् । उक्त विद्यालयले विगत एकदशक अघिदेखि चर्को शुल्क लिने गरेको पाइएको हो । विद्यालयले एसइई उत्तीर्ण भएको सर्टिफिकेट दिँदा विद्यार्थीबाट आठ हजार दुई सय पचास रुपियाँ शुल्क लिएको हो । विद्यालयले यही कात्तिक २० गते मनिका बानियाँबाट चार सय २७ नम्बरको रसिदबाट एसइई प्रमाणपत्र शुल्कबापत उक्त रकम लिएको खुलासा भएको छ । विद्यार्थीबाट चर्को शुल्क लिने उक्त विद्यालयप्रति अभिभावकले सार्वजनिक रुपमा आवाज उठाउन थालेका छन् । उक्त विद्यालयका शिक्षक अभिभावक संघका अध्यक्ष बलराम बानियाँले सरकारी विद्यालयले अभिभावकबाट प्रमाणपत्रका नाममा चर्को शुल्क लिने गरेको बताउनुभयो । उहाँले विद्यार्थीबाट प्रमाणपत्रका नाममा यति धेरै शुल्क लिनु नहुने बताउनुभयो ।बानियाँले भन्नुभयो, ‘‘गरिब तथा विपन्न वर्गका विद्यार्थीले पढ्ने सरकारी विद्यालयले प्रमाण पत्र दिदा चर्को शुल्क लिएपछि सरकारी र निजी विद्यालयमा के फरक भयो ।’’ अभिभावकबाट विद्यालय प्रशासनलाई यसबारेमा सचेत बनाउँदा पनि अटेरी गर्ने गरेको बानियाँले बताउनुभयो । विद्यार्थीबाट चर्को शुल्क असुल्ने विद्यालयप्रति बेनी नगरका जनप्रतिनिधि र सम्बन्धित निकाय मौन रहेका छन् । उक्त विद्यालयले विगतमा पनि विभिन्न बहानामा विद्यार्थीबाट चर्को शुल्क असुल्दै आएको अभिभावकहरु बताउँछन् । विद्यार्थीले प्रमाणपत्र लिँदा चर्को रुपमा शुल्क बझाउनुपर्ने गुनासो सार्वजनिक भएपछि अभिभावकले विद्यालयको आर्थिक पक्षको छानबिनको माग समेत गरेका छन् । ‘‘प्रमाणपत्र लिँदा विद्यार्थीबाट उक्त रकम लिनुपर्ने भनी व्यवस्थापन समिति र अभिभावकसँग कुनै छलफल समेत भएको पाइएको छैन,’’ शिक्षक अभिभावक संघका अध्यक्ष बानियाँले भन्नुभयो । यता विद्यालयका प्रधानाध्यापक कमल पौडेलले कक्षा ११ र १२ सञ्चालनका लागि विद्यालयमा आर्थिक अभाव भएपछि उक्त रकम लिने गरिएको बताउनुभयो । उहाँले भन्नुभयो, ‘‘कक्षा ११ र १२ संचालन गर्न आर्थिक समस्या छ । विद्यालयमै कक्षा ११ र १२ अध्ययन गर्ने विद्यार्थीलाई प्रमाणपत्र वापत तीन हजार दुई सय पचास र विद्यालयबाट बाहिर अन्य विद्यालयमा अध्ययन गर्न जाने विद्यार्थीबाट आठ हजार दुई सय पचास रुपियाँ शुल्क लिने विद्यालय व्यवस्थापन समिति र सरोकारवालाहरुसँगको छलफलबाट निर्धारण गरेका हौं ।’’",
      "link": "https://gorkhapatraonline.com/news/178879",
      "image": "https://gorkhapatraonline.com/storage/media/315107/conversions/school-original-thumb.jpg"
    },
    {
      "slug": "178833",
      "title": "‘निजी क्षेत्र समृद्धिको इन्जिन’",
      "timestamp": 1762646400000,
      "source": "gp",
      "content": "प्रधानमन्त्री सुशीला कार्कीले निजी क्षेत्र राष्ट्रको समृद्धिको प्रमुख इन्जिनका रूपमा रहेको भन्दै सुशासन, सहकार्य, आत्मनिर्भर र उत्पादनमूलक अर्थतन्त्र निर्माणमा सरकार प्रतिबद्ध रहेको बताउनुभएको छ ।",
      "longContent": "काठमाडौँ, कात्तिक २३ गते । प्रधानमन्त्री सुशीला कार्कीले निजी क्षेत्र राष्ट्रको समृद्धिको प्रमुख इन्जिनका रूपमा रहेको भन्दै सुशासन, सहकार्य, आत्मनिर्भर र उत्पादनमूलक अर्थतन्त्र निर्माणमा सरकार प्रतिबद्ध रहेको बताउनुभएको छ ।नेपाल उद्योग वाणिज्य महासङ्घले शनिबार राजधानीमा आयोजना गरेको ‘राष्ट्रिय आर्थिक बहस २.०’ लाई सम्बोधन गर्दै उहाँले उद्योगी व्यवसायीहरू समृद्धिको जगका ढुङ्गा भएको भन्दै निजी क्षेत्रको मनोबल जगाउन, युवाको म्यान्डेट आत्मसात् गर्न र आत्मनिर्भर अर्थतन्त्रतर्फ देशलाई अघि बढाउन आह्वान गर्नुभयो ।जेनजी आन्दोलनपछि पहिलो पटक सार्वजनिक रूपमा निजी क्षेत्रलाई सम्बोधन गर्दै प्रधानमन्त्री कार्कीले घुसखोरी र लुटतन्त्रविरुद्ध कठोर सन्देश दिँदै सुशासन र इमानदार उद्यमीलाई संरक्षण गर्ने नीति अघिसारेको बताउनुभयो ।नेपालको अर्थतन्त्रमा विश्वास र सहकार्यको नयाँ अध्याय सुरु गर्न आह्वान गर्दै प्रधानमन्त्री कार्कीले भन्नुभयो, “मुलुकको विकासमा निजी क्षेत्रको योगदान कति उल्लेख्य र मजबुत छ भन्ने हाम्रा तथ्याङ्कहरूले बारम्बार प्रमाणित गरेका छन् । कुल गार्हस्थ उत्पादनमा होस्, निर्यातमा होस्, रोजगारी सिर्जनामा होस् या करदाताका रूपमा निजी क्षेत्रको योगदान सधैँ अग्रणी छ ।” अर्थमन्त्री रामेश्वरप्रसाद खनालले अर्थ मन्त्रालयले प्रशासनिक लागत घटाउन प्रत्येक मन्त्रालयको प्रणालीमा सुधार भइरहेको र लेखापरीक्षणमा व्यवसायीलाई अनावश्यक भार नपर्ने गरी दसैँअघि नै निर्णय गरिएको बताउनुभयो ।कुनै पनि विषय सुन्ने, छलफल गर्ने, निर्णय गर्ने कार्यान्वयनमा तत्काल लगिहाल्ने प्रणालीको विकास गरेको उहाँले बताउनुभयो । जेनजी आन्दोलनको मर्म अनुसार आफूले भ्रष्टाचार नियन्त्रणका लागि भन्सार प्रशासनमा आमूल सुधार गर्ने प्रयत्न गरिएको पनि अर्थमन्त्री खनालले बताउनुभयो ।आश्वासनले मुलुकको विकास नहुने भन्दै उहाँले भन्नुभयो, “आश्वासनले यहाँहरूलाई आश्वस्त पार्न सकिँदैन । जेनजी आन्दोलनले हामीलाई  घच्घच्याएका विषयवस्तु के हुन् भने मुलुकमा सुशासन हुन सकेन, भ्रष्टाचार न्यूनीकरण हुन सकेन भने जस्तोसुकै कुरा गरे पनि आमनागरिकले मुलुकभित्र काम गर्ने अवसर पाउन सक्दैनन् ।”मन्त्रीपरिषद् गठनको भोलिपल्टै निजी क्षेत्रका अगुवासँग संवाद सुरु गरिएको बताउँदै सात दिनभित्रै ‘बिजनेस रिकभरी प्लान’ तयार पारिएको उहाँले बताउनुभयो । मुलुकको विकास, रोजगारी सिर्जना र देशलाई सुदृढ बनाउन निजी क्षेत्र साझेदार भएको भन्दै उहाँले उनीहरूसँग सहकार्यको आवश्यकता औँल्याउनुभयो । गृहमन्त्री ओमप्रकाश अर्यालले कानुनी राज्यको जगेर्ना गर्नु आफ्नो दायित्व भएको भन्दै सरकार र निजी क्षेत्र एकअर्काको परिपूरक भएको बताउनुभयो । निजी क्षेत्रको दायित्व अर्थतन्त्रको जगेर्ना गर्नु भएको भन्दै उहाँले सरकार थप रचनात्मक भएर अघि बढ्ने प्रतिबद्धता जनाउनुभयो । फरार कैदीबन्दी र लुटिएका हतियार फिर्ता ल्याउन सरकारले विशेष अपरेसन सञ्चालन गर्न लागेको पनि उहाँले जानकारी दिनुभयो ।सुशासन दिन सकिएन भने द्वन्द्व दोहोरिन सक्ने जोखिम रहेको भन्दै उहाँले अहिलेसम्म जेनजी आन्दोलनका क्रममा लुटिएका हतियारमध्ये केही अझै फिर्ता हुन बाँकी रहेको बताउनुभयो । यस्तै आन्दोलनका क्रममा १४ हजार ५४९ जना कैदी फरार रहेकोमा नौ हजार ५२१ जना फिर्ता आइसकेको र अझै पाँच हजार १०५ जना बाहिर रहेको उहाँले बताउनुभयो । हतियार र कैदीहरूलाई फिर्ता गर्नका लागि पटक पटक सूचना निकालेर आह्वान गरिएको भन्दै उहाँले अझै बाहिर रहेकालाई नियन्त्रणमा लिन विशेष अपरेसन चलाइने बताउनुभयो ।उद्योग वाणिज्य तथा आपूर्तिमन्त्री अनिलकुमार सिन्हाले कानुन बनाउने, रोक्ने र फेरि खोल्न अर्को कानुन बनाउने प्रवृत्तिले अर्थतन्त्रलाई चलायमान हुन नदिएको बताउनुभयो । कानुन निर्माणमा नियन्त्रणको सोच हाबी हुँदा अर्थतन्त्र तल–माथि भइरहेको, साना सरकारी निर्णयले गति अवरूद्ध भएको र मन्त्रालयबिच समन्वयको कमीले प्रस्तावहरू बर्सौंसम्म अड्किएको उहाँले बताउनुभयो ।नेपाल राष्ट्र बैङ्कका गभर्नर विश्व पौडेलले ब्याजदर कम रहेको, तरलता प्रशस्त भएको र विदेशी विनिमय सञ्चिति मजबुत रहेको बताउँदै निजी तथा सार्वजनिक क्षेत्रले समन्वय गरेर माग सिर्जना गर्न आह्वान गर्नुभयो । निजी क्षेत्रको सक्रियताले मात्र अर्थतन्त्रलाई गति दिन सक्ने भन्दै गभर्नर पौडेलले हालको आर्थिक अवस्थालाई सकारात्मक रूपमा उपयोग गर्न सबै पक्षलाई आग्रह गर्नुभयो । नेपाल सरकारका मुख्य सचिव एकनारायण अर्यालले निजी क्षेत्र एकातिर सरकार अर्कातिर हिँडेर विकास नहुने भन्दै सरकार र निजी क्षेत्र सँगै हिँड्नुपर्नेमा जोड दिनुभयो । सरकारले निजी क्षेत्रले चाहे जसरी काम गर्न नसकेको स्वीकार गर्दै उहाँले भन्नुभयो, “निजी क्षेत्र एकातिर सरकार अर्कातिर हिँडेर विकास हुन सक्दैन । मिलेर हाम्रो क्षमताको प्रयोग गर्नुपर्ने छ ।”आर्थिक समृद्धिको आधार निजी क्षेत्र रहेकोमा जोड दिँदै उहाँले भन्नुभयो,  “सरकारले लोक सेवामार्फत वर्षमा तीन हजार हाराहारी मात्रै रोजगारी सिर्जना गर्छ तर एउटै निजी प्रतिष्ठानले १५÷२० हजार रोजगारी दिइरहेको छ । यस कारण आर्थिक समृद्धिको आधार निजी क्षेत्र नै हो । यो कुरा समाजलाई पनि बुझाउनुपर्ने छ । हाम्रो सोच नै बदल्न जरुरी छ ।”महासङ्घका अध्यक्ष चन्द्र ढकालले देशमा लगानी बढाउन थप सहकार्यको आवश्यकता औँल्याउँदै महासङ्घले गरेको प्रारम्भिक सर्वेक्षण अनुसार प्रदर्शनका क्रममा निजी क्षेत्रको करिब ८८ अर्ब बराबार नोक्सानी भएको जानकारी गराउनुभयो । हालको अवस्थामा सुधारको सङ्केत पनि देखिएको भन्दै उहाँले भन्नुभयो, “तर परिस्थिति प्रतिकूल हुँदै गयो भने यो नोक्सानी बढ्दै जान पनि सक्छ । पर्यटनमा सुधार भएन, आपूर्ति शृङ्खलामा फेरि अवरोध भयो, फेरि आन्दोलन भयो भने नोक्सानी बढ्दै जाने छ ।”विश्व बैङ्कले पहिलेको प्रक्षेपण घटाउँदै यस वर्ष दुई प्रतिशत हाराहारी मात्रै आर्थिक वृद्धि हुने आकलन सार्वजनिक गरिसकेकोतर्फ ध्यानाकर्षण गराउँदै अध्यक्ष ढकालले  मुलुकको आवश्यकतासमेतलाई दृष्टिगत गरी अर्थतन्त्रमा ८१ प्रतिशत योगदान पु¥याउने निजी क्षेत्रको मनोबल बढाउन विशेष पहल वर्तमान सरकारबाट अपेक्षित रहेको बताउनुभयो । निजी क्षेत्रले रोजगारी, राजस्व, पूर्वाधार निर्माण र समाजप्रतिको जवाफदेहितालाई राज्यले आत्मसात् गर्दै आमसर्वसाधारणलाई पनि बुझाउने गरी मन्त्रीपरिषद्बाट सार्वजनिक महत्वको प्रस्ताव पारित गर्नुपर्ने आवश्यकता उहाँले औँल्याउनुभयो ।",
      "link": "https://gorkhapatraonline.com/news/178833",
      "image": "https://gorkhapatraonline.com/storage/media/315058/conversions/FNCCI_National-Economic-Discussion-2-original-thumb.jpg"
    },
    {
      "slug": "178831",
      "title": "मेलम्ची मुहान खुलाउन वार्ता",
      "timestamp": 1762646400000,
      "source": "gp",
      "content": "बन्द रहेको मेलम्ची खानेपानी आयोजना अन्तर्गतको मुहान क्षेत्र खुलाउन सम्बन्धित पक्षसँग वार्ता सुरु गरिएको छ ।  तत्कालीन खानेपानीमन्त्री प्रदीप यादवसँग १३ महिनाअघि भएको सम्झौता कार्यान्वयन माग गर्दै स्थानीयवासीले बिहीबार मेलम्ची खानेपानी आयोजना अन्तर्गतको मुहान क्षेत्र बन्द गरेका थिए । पाँच दिनअघि मेलम्ची खानेपानीको काठमाडौँस्थित कार्यालयमा पनि स्थानीय सरोकार समितिले तालाबन्दी गरेको थियो ।",
      "longContent": "काठमाडौँ, कात्तिक २३ गते । बन्द रहेको मेलम्ची खानेपानी आयोजना अन्तर्गतको मुहान क्षेत्र खुलाउन सम्बन्धित पक्षसँग वार्ता सुरु गरिएको छ ।तत्कालीन खानेपानीमन्त्री प्रदीप यादवसँग १३ महिनाअघि भएको सम्झौता कार्यान्वयन माग गर्दै स्थानीयवासीले बिहीबार मेलम्ची खानेपानी आयोजना अन्तर्गतको मुहान क्षेत्र बन्द गरेका थिए । पाँच दिनअघि मेलम्ची खानेपानीको काठमाडौँस्थित कार्यालयमा पनि स्थानीय सरोकार समितिले तालाबन्दी गरेको थियो । मुहान बन्द गरिएपछि बिहीबार दिउँसो १ बजेदेखि काठमाडौँमा ल्याइने पानी वितरण पूर्ण रूपमा रोकिएको छ । मेलम्चीको मुहान बन्द हुनुअघि काठमाडौँमा दैनिक १८/१९ करोड लिटर पानी आइरहेकोमा अहिले मुहानबाट पानी पूर्ण रूपमा बन्द भएको छ । २०७८ असार १ गते मेलम्चीमा आएको बाढीपछि सो क्षेत्रमा उत्पन्न समस्या सम्बोधन गर्न तत्कालीन खानेपानीमन्त्री यादव र मेलम्ची बाढीपीडित सङ्घर्ष समितिबिच २०८१ असोज २१ गते सम्झौता भएको थियो । मेलम्ची खानेपानी आयोजनाका प्रवक्ता इन्जिनियर राजेन्द्रप्रसाद पन्तले बन्द रहेको मुहान खुलाउन विभिन्न स्थानीय पक्षसँग शुक्रबार र शनिबार सकारात्मक वार्ता भएको जानकारी दिनुभयो । उहाँका अनुसार आइतबारसमेत वार्ता गर्न स्थानीयवासीलाई बोलाइएको छ । पानीजस्तो अत्यावश्यक विषय रोक्न नहुने भन्दै मुहान खुलाउन सबै पक्ष सकारात्मक देखिएको उहाँको भनाइ छ ।मुहान बन्द गर्ने विभिन्न पक्षले राखेका माग सम्बोधन खानेपानी मन्त्रालयबाट मात्र सम्भव हुन नसक्ने देखिएपछि यो विषय प्रधानमन्त्री तथा मन्त्रीपरिषद्को कार्यालय, अर्थ मन्त्रालय, भौतिक पूर्वाधार तथा यातायात मन्त्रालय, जलस्रोत, ऊर्जा तथा सिँचाइ मन्त्रालय, मुख्य सचिवलगायत सरोकारवाला निकायसम्म पुगिसकेको र त्यहाँबाट माग सम्बोधनको पहल भइरहेको जानकारी दिनुभयो ।मेलम्ची बाढीपीडित सङ्घर्ष समितिलगायत अनेकन पक्षले विभिन्न माग राखी मुहान क्षेत्र बन्द गरेको बताउँदै प्रवक्ता पन्तले सबै पक्षलाई पालैपालो वार्तामा बोलाएर छलफल भइरहेको जानकारी दिनुभयो । उहाँका अनुसार मेलम्ची आयोजना निर्माण जिम्मेवारी पाएको इटालियन निर्माण कम्पनी सिएमसीले विभिन्न स्थानीय पसलबाट उधारोमा निर्माण सामग्री खरिद गरेर भाग्दा ती आपूर्तिकर्ताले भुक्तानी नपाएको भन्दै आयोजनाको मुहानमा अवरोध सिर्जना गरेका छन् । सिएमसी २०७५ सालमा आयोजना छाडेर भागेका थिए ।त्यसै गरी मेलम्ची खानेपानी विकास समितिको नयाँ गठन आदेश जारी भएपछि बाढी प्रभावित क्षेत्रमा रोकिएको सामाजिक उत्थान कार्यक्रम सञ्चालन हुनुपर्ने माग राख्दै स्थानीयले आयोजनाको मुहानमा अवरोध पु¥याएको प्रवक्ता पन्तले जानकारी दिनुभयो । मेलम्ची खानेपानी, काठमाडौँ उपत्यका सङ्घर्ष समितिका सदस्य नारायण गिरीले समितिको शनिबार बसेको बैठकले मेलम्ची आयोजनाको मुहान बन्द गरेका स्थानीयको मागप्रति ऐक्यबद्धता जनाउने निर्णय गरेको जानकारी दिनुभयो । त्यसै गरी बैठकले बन्द रहेको मेलम्चीको पानी वितरण काठमाडौँ उपत्यकामा यथाशीघ्र सुरु गर्न सरकारलाई दबाबस्वरूप छिट्टै ज्ञापनपत्र बुझाउने निर्णय गरिएको उहाँले जानकारी दिनुभयो ।मेलम्ची बाढीपीडित सङ्घर्ष समितका सचिव छिरिङ ग्याल्बो लामाले मेलम्चीको पानी रोक्नु रहर नभई बाध्यता रहेको बताउँदै तत्कालीन खानेपानीमन्त्री प्रदीप यादवसँग भएको सम्झौताको अक्षरशः कार्यान्वयन हाम्रो एक मात्र माग रहेको स्पष्ट पार्नुभयो । मेलम्चीखोलामा आएको बाढीपहिरोले मृत्यु भएकाको परिवारको व्यवस्थापन, बाढीपहिरोले बगेका ४९० वटा घरको पुनर्निर्माण, बाढीले सो क्षेत्रमा बगेका उद्योग व्यवसायका व्यवसायीलाई सहुलियत दरमा कर्जा व्यवस्थापन, बाढीपहिरोपछि सो क्षेत्रका नेपाल विद्युत् प्राधिकरणका ग्राहकलाई बिजुली बालेबापतको महसुल मिनाहा हुनुपर्ने मेलम्ची बाढीपीडित सङ्घर्ष समितको माग रहेको सचिव लामाले जानकारी दिनुभयो ।",
      "link": "https://gorkhapatraonline.com/news/178831",
      "image": "https://gorkhapatraonline.com/storage/media/315056/conversions/Melamchi-Muhan-original-thumb.jpg"
    },
    {
      "slug": "178830",
      "title": "जेनजी फ्रन्टमा सदस्य मनोनीत",
      "timestamp": 1762646400000,
      "source": "gp",
      "content": "नेपाल जेनजी फ्रन्टले केन्द्रीय विभागका सदस्य र प्रदेश सम्पर्क व्यक्ति तोकेको छ । संयोजक रक्षा बमका अनुसार जेनजी विद्रोहलाई संस्थागत गर्ने र जेनजी अभियानप्रति शुभेच्छा र सद्भाव राख्नेलाई सङ्गठित गराउने प्रयासस्वरूप फ्रन्टलाई विस्तार गरिएको हो ।",
      "longContent": "गोरखापत्र समाचारदाता काठमाडौँ, कात्तिक २३ गते । नेपाल जेनजी फ्रन्टले केन्द्रीय विभागका सदस्य र प्रदेश सम्पर्क व्यक्ति तोकेको छ । संयोजक रक्षा बमका अनुसार जेनजी विद्रोहलाई संस्थागत गर्ने र जेनजी अभियानप्रति शुभेच्छा र सद्भाव राख्नेलाई सङ्गठित गराउने प्रयासस्वरूप फ्रन्टलाई विस्तार गरिएको हो । फ्रन्टले केन्द्रीय जनसम्पर्क समितिमा रीतु खड्का, अभियान समितिमा अमृता वन र सूचना प्रविधि समितिमा संविधान प्रसाईंलाई चयन गरेको छ । फ्रन्टले कोशी प्रदेशमा रोहन दङ्गाल, मधेश प्रदेशमा मो. नजरे आलम, बागमतीमा सचिन चापागाई, गण्डकीमा साविज मियाँ, लुम्बिनीमा सौरभ न्यौपाने, कर्णालीमा विनिता बोगटी र सुदूरपश्चिम प्रदेशमा नवीन विष्टलाई प्रदेश सम्पर्क व्यक्ति तोकेको छ ।",
      "link": "https://gorkhapatraonline.com/news/178830",
      "image": "https://gorkhapatraonline.com/storage/media/315055/conversions/GENZ-FRONT-original-thumb.jpg"
    },
    {
      "slug": "178829",
      "title": "त्रिभुवन विमानस्थलमा चार घण्टा उडान ठप्प",
      "timestamp": 1762646400000,
      "source": "gp",
      "content": "त्रिभुवन अन्तर्राष्ट्रिय विमानस्थलको धावनमार्गमा रहेका बत्तीको संयन्त्र (एयरफिल्ड लाइटिङ सिस्टम) मा समस्या आएपछि चार घण्टा राष्ट्रिय तथा अन्तर्राष्ट्रिय उडान सेवा अवरुद्ध भयो । बेलुका करिब ६:०० देखि बन्द उडान राति १०:०० बजेतिर पुनः सञ्चालन भएको थियो । विमानस्थलका प्रवक्ता रेन्जी शेर्पाका अनुसार धावनमार्गको एयरफिल्ड लाइटिङ सिस्टममा समस्या आएपछि नोटिस फर एयरम्यान (नोटाम) जारी गरेर मर्मतपछि विमानस्थल सञ्चालनमा ल्याइएको हो ।",
      "longContent": "काठमाडौँ, कात्तिक २३ गते । त्रिभुवन अन्तर्राष्ट्रिय विमानस्थलको धावनमार्गमा रहेका बत्तीको संयन्त्र (एयरफिल्ड लाइटिङ सिस्टम) मा समस्या आएपछि चार घण्टा राष्ट्रिय तथा अन्तर्राष्ट्रिय उडान सेवा अवरुद्ध भयो । बेलुका करिब ६:०० देखि बन्द उडान राति १०:०० बजेतिर पुनः सञ्चालन भएको थियो । विमानस्थलका प्रवक्ता रेन्जी शेर्पाका अनुसार धावनमार्गको एयरफिल्ड लाइटिङ सिस्टममा समस्या आएपछि नोटिस फर एयरम्यान (नोटाम) जारी गरेर मर्मतपछि विमानस्थल सञ्चालनमा ल्याइएको हो । शनिबार काठमाडौँमा घाम अस्ताएसँगै विमानस्थलको धावनमार्ग अँध्यारो हुँदा अन्तर्राष्ट्रिय र आन्तरिकतर्फका दर्जन बढी उडान प्रभावित भएका थिए । यस विमानस्थलमा बेलुका ५:१६ बजेदेखि प्रविधिमा आधारित रहेर उडान अवतरण हुँदै आएको छ । काठमाडौँमा जहाज अवतरण हुन नसकेपछि कतार एयरवेजको जहाज झन्डै दुई घण्टा आकाशमा फन्को मारेर बङ्गलादेशको ढाका डाइभर्ट भयो । फ्लाई दुबईको जहाज भारतको लखनउ, कोरियन एयरको जहाज दिल्ली डाइभर्ट हुन पुगे ।धावनमार्गमा रहेका बत्तीको संयन्त्र प्रणालीमा सेन्टरलाइन, छेउछाउका बत्ती तथा विमानलाई उडान र अवतरणमा सहजीकरण गर्ने एप्रोच लाइट पर्छन् । विमानस्थलका महाप्रबन्धक हंशराज पाण्डेका अनुसार दिनभर आँखाले हेरेर हुने (भिएफआर) उडान सञ्चालन भए पनि बेलुकादेखि सञ्चालन हुने उपकरणमा आधारित (आइएफआर) उडानका लागि आवश्यक धावनमार्गका बत्तीमा आएको समस्याका कारण उडान अवरुद्ध भएको थियो । उहाँले भन्नुभयो, “हवाईजहाजलाई राति वा न्यून दृश्य क्षमतामा सुरक्षित अवतरण र उडान गर्न सहयोग पु¥याउने बत्तीको संयन्त्रमा समस्या आएपछि प्रविधिमा आधारित रहेर हुने उडान चार घण्टा प्रभावित भयो ।” किन सधैँ विदेश डाइभर्ट ? हाल मुलुकभित्र तीन अन्तर्राष्ट्रिय विमानस्थल सञ्चालनमा छन् । तर कारणवश काठमाडौँस्थित त्रिभुवन अन्तर्राष्ट्रिय विमानस्थलमा अवतरण हुन नसकेका जहाज भने अझै भारत वा उडान भरेर आएकै गन्तव्यमा फर्किने बाध्यता कायमै रहेको छ । भैरहवा र पोखरामा रहेका विमानस्थल काठमाडौँ विमानस्थलको विकल्प बन्न नसक्दा भैरहवा वा पोखरामा अवतरण नभई भारततर्फ डाइभर्ट हुँदै आएका छन् । शनिबार पनि यही क्रमले निरन्तरता पाएको छ ।विगतमा नेपालमा एउटा मात्रै अन्तर्राष्ट्रिय विमानस्थल हुँदा काठमाडौँमा कुनै अवरोध भए विमान भारतको पटना र लखनउ अवतरण हुने गरेका थिए । हाल देशमा तीन विमानस्थल तयारी अवस्थामा रहँदासमेत समस्या ज्यूँका त्यूँ छन् । आफ्नै दुई वैकल्पिक अन्तर्राष्ट्रिय विमानस्थल हुँदासमेत पाइलटले उडान भर्नुअघि नै जहाज अवतरण गर्ने वैकल्पिक विमानस्थल खुलाउने प्रावधान हुन्छ । विदेशी एयरलाइन्सले नेपालका अन्य विमानस्थललाई विकल्पमा नराख्दा र नेपालमा हवाई इन्धन महँगो हुने भएकाले जहाज भारततर्फ डाइभर्ट हुने क्रमले निरन्तरता पाइरहेको नागरिक उड्डयन प्राधिकरणका एक अधिकारीले बताए । भैरहवा वा पोखरा विमानस्थललाई वैकल्पिक विमानस्थलका रूपमा प्रयोग विदेशी हवाई कम्पनीलाई सर्त अघि सार्नुपर्ने उहाँको भनाइ छ । प्राधिकरणले भने नियम अनुसार हवाई कम्पनीलाई वैकल्पिक विमानस्थलका रूपमा यहीँ अवतरण गर्नु पर्छ भन्ने बाध्य गराउन नपाइने जनाएको छ ।",
      "link": "https://gorkhapatraonline.com/news/178829",
      "image": "https://gorkhapatraonline.com/storage/media/315054/conversions/airport-original-thumb.jpg"
    },
    {
      "slug": "178828",
      "title": "नीति अनुसन्धानले अध्ययन टुङ्ग्याउँदै",
      "timestamp": 1762646400000,
      "source": "gp",
      "content": "फागनु २१ गते हुने प्रतिनिधि सभा सदस्य निर्वाचनमा विदेशमा रहेका नेपाली नागरिकको मतदान अधिकार सम्बन्धमा सरकारलाई निर्णय लिन सहयोग पुग्ने गरी नीति अनुसन्धान प्रतिष्ठानले आफ्नो अध्ययन टुङ्ग्याउँदै छ । प्रतिष्ठानले आफ्नो अध्ययनको निष्कर्ष आउँदो साता सरकारलाई बुझाउने छ ।",
      "longContent": "काठमाडौँ, कात्तिक २३ गते । फागनु २१ गते हुने प्रतिनिधि सभा सदस्य निर्वाचनमा विदेशमा रहेका नेपाली नागरिकको मतदान अधिकार सम्बन्धमा सरकारलाई निर्णय लिन सहयोग पुग्ने गरी नीति अनुसन्धान प्रतिष्ठानले आफ्नो अध्ययन टुङ्ग्याउँदै छ । प्रतिष्ठानले आफ्नो अध्ययनको निष्कर्ष आउँदो साता सरकारलाई बुझाउने छ । प्रतिष्ठानका प्रवक्ता डा. दीपककुमार खड्काले छोटो समयमा प्रतिष्ठानले विदेशमा रहेका नेपाली नागरिकको मतदानको अधिकार सम्बन्धमा सम्भाव्य अध्ययन पूरा गरेको र यसै साता सरकारलाई प्रतिवेदन बुझाउने जानकारी दिनुभयो । प्रतिष्ठानले प्राविधिक पक्षबारे अध्ययन गरेको छ । प्रवक्ता खड्काले अनुसन्धानको निष्कर्ष र उत्तम विकल्प यो हो भनेर सरकारलाई सुझाव दिने बताउनुभयो । उहाँले भन्नुभयो, “मतदानको अनिवार्यता, मतदान गर्न दिँदा हुने जोखिम, कुन विधिबाट मतदान गर्ने र मतदानको मार्गचित्र के हुने विषयमा केन्द्रित रहेर अध्ययन गरेका छौँ ।”प्रधानमन्त्रीको कार्यालयले कात्तिक दोस्रो साता नीति अनुसन्धान प्रतिष्ठानलाई सो विषयमा अध्ययन गरेर प्रतिवेदन बुझाउन पत्राचार गरेको थियो । सरकारले दिएको कार्यक्षेत्रभित्र रहेर प्रतिष्ठानले अध्ययनलाई टुङ्ग्याउँदै छ । देशबाहिरबाट गरिने चार प्रकारका मतदान अभ्यासमा छन्, जसमध्ये ‘व्यक्ति’ आफैँले तोकिएको केन्द्रमा उपस्थित भएर र ‘अनलाइन’ माध्यमबाट मतदान गर्ने प्रक्रिया बढी जसो चलनमा छन् । “‘वारेस’ र ‘हुलाक’ मार्फत मतदान गर्ने प्रक्रिया परम्परागत रूपमा चलेका छन् तर यी प्रक्रियाले झन्झटिलो र लामो समय लिन्छ,” प्रवक्ता खड्काले भन्नुभयो, “चार वटै प्रक्रियाको फाइदा र कमजोरी औँल्याउने छौँ तर तत्कालका लागि अनलाइन, हुलाक वा व्यक्ति आफैँले केन्द्रमा उपस्थित भएर मतदान गर्न सक्ने विधिमध्ये उत्तम विधि सरकारलाई सुझाउने छौँ ।”मतदाता रहेको देशमा मतपत्र पठाउने र मतदाताले मतदान गरेर पुनः निर्वाचन आयोगमा पठाउने हुलाकको माध्यमबाट हुन्छ । यस प्रकारको मतदानमा जुनसुकै देशमा पहिचान भएका सबै मतदाता समेटिन्छ तर समय बढी लाग्छ । प्रवक्ता खड्काले आइतबार सरोकारवालाहरूसँग छलफल गर्ने र आएका सुझावसमेतलाई समेटेर सरकारलाई प्रतिवेदन बुझाउने बताउनुभयो । अन्तर्राष्ट्रिय अभ्याससरकारले अध्यादेशमार्फत कानुनी अड्चन हटाउने तयारी गरिरहँदा प्राविधिक र व्यवस्थापकीय चुनौतीलाई समेत समाधान गर्नुपर्ने हुन्छ । यो सँगसँगै राजनीतिक सहमति आवश्यक हुन्छ । विदेशमा रहेका नागरिकलाई मतदानको व्यवस्था थुप्रै राष्ट्रले गरेका छन् तर त्यसअघि व्यवस्थापकीय, प्राविधिक र सरकार–सरकारबिच समझदारी आवश्यक हुन्छ । करिब ४३ देशमा नेपालको कूटनीतिक नियोग छ । तोकिएका केन्द्रमा व्यक्ति उपस्थित भएर मतदान गर्ने प्रक्रियाका लागि दुई सरकारबिच समन्वय र समझदारी हुनु पर्छ ।इन्टरनेसनल आइडियाले सन् २०२० मा गरेको अध्ययनबमोजिम २१६ राष्ट्र तथा क्षेत्रमध्ये १०९ वटा राष्ट्र तथा क्षेत्रले व्यक्ति मतदान केन्द्रमा उपस्थित भएर मतदान गर्ने प्रक्रियाको अभ्यास गरेका छन् ।ब्राजिल, इजिप्ट, फिनल्यान्ड, मङ्गोलिया, म्यानमार र दक्षिण अफ्रिकालगायत राष्ट्रले यस प्रकारको अभ्यास गरेका छन् । ५० वटा राष्ट्रले हुलाकमार्फत मतदानको व्यवस्था गरेका छन् । अस्ट्रिया, क्यानडा, जर्मनी, मलेसियाले यस प्रकारको मतदानको अभ्यास गरेका छन् । बेल्जियम, मौरिसस, भानुआटुलगायतका २१ राष्ट्रले ‘वारेस’ मार्फत मतदान गर्ने विधि पछ्याएका छन् । अस्ट्रेलिया, डेनमार्क, जापान, लात्भिया र थाइल्यान्डले भने मतदातालाई व्यक्ति आफैँ उपस्थित भएर वा हुलाकमार्फत मतदान गर्ने विकल्प दिँदै आएका छन् । २८ वटा राष्ट्रले विदेशमा रहेका आफ्ना नागरिकलाई संसदीय निर्वाचनमा मतदानको अधिकार सुनिश्चित गरेका छन्, जसमध्ये १८ वटा राष्ट्रले  राष्ट्रपतिको निर्वाचनमा समेत मतदानको अधिकारलाई निरन्तरता दिएका छन् ।  आप्रवासी कामदार र परिवारका सदस्यहरूको अधिकारको संरक्षणसम्बन्धी अन्तर्राष्ट्रिय महासन्धि र नागरिक तथा राजनीतिक अधिकारसम्बन्धी अन्तर्राष्ट्रिय महासन्धिले विदेशमा रहेका नागरिकलाई आफ्नो देशको कानुनबमोजिम मतदान गर्ने र चुनावमा स्पर्धा गर्न पाउने अधिकारको व्यवस्था गरेको छ । नीति अनुसन्धान प्रतिष्ठानले विदेशमा रहेका नेपाली नागरिकको मतदानको अधिकार सम्बन्धमा राजनीतिक दलहरूसँग पनि लिखित सुझाव मागेको छ । प्रतिष्ठानले दलबाट लिखित सुझाव प्राप्त भएको जनाएको छ ।  आयोगले गृहलाई सुझाव पठायोनिर्वाचन आयोगले ‘निर्वाचनसम्बन्धी केही नेपाल ऐनलाई संशोधन गर्न बनेको अध्यादेश, २०८२’ को मसौदामा गृह मन्त्रालयलाई सुझाव पठाएको छ । सरकारले विदेशमा रहेका नेपाली नागरिकको मतदान सुनिश्चित गर्न सो अध्यादेश ल्याउने गृहकार्य गर्दै छ । गृह मन्त्रालयले गत असोज २८ गते निर्वाचन आयोगलाई अध्यादेशको मसौदामाथि सुझाव पठाउन पत्राचार गरेको थियो । आयोग पदाधिकारीको कात्तिक १८ गतेको बैठकले अध्यादेशको मसौदामाथि सुझाव पठाउने निर्णय गरेको प्रवक्ता नारायणप्रसाद भट्टराईले जानकारी दिनुभयो । उहाँले सरकारको प्रयासलाई आयोगले सकारात्मक रूपमा लिएको र सोहीबमोजिम आयोगले तयारी गरिरहेको बताउनुभयो । आयोगले पठाएको सुझावमा निर्वाचन आयोग ऐन, २०७३ र प्रतिनिधि सभा सदस्य निर्वाचन ऐन, २०७४ मा गर्नुपर्ने कानुनी सुधार समेटेको छ । विद्यमान ऐनमा भने विदेशमा रहेका नेपालीको मतदानसम्बन्धी व्यवस्था छैन । गृह मन्त्रालयले मतदाता नामावली ऐन, निर्वाचन कसुर तथा सजायसम्बन्धी ऐनमा समेत संशोधन गर्ने गरी अध्यादेशको मसौदा गर्दै छ । आयोगले विदेशमा रहेका नेपाली नागरिकलाई मतदान दिने अधिकारसम्बन्धी कानुनी व्यवस्था अतिरिक्त सरकारलाई अन्य पाटोबारेसमेत ध्यानाकर्षण गराएको छ । राजनीतिक दल तथा निर्वाचन सरोकारवालाको सहभागिता, शान्ति सुरक्षा तथा मतदान केन्द्र, स्रोत साधन तथा जनशक्तिको व्यवस्थाबारे सुनिश्चित हुनुपर्ने आयोगले सुझाव दिएको छ । सरकारले विदेशमा रहेका नेपाली नागरिकको मतदान गर्ने व्यवस्थाका लागि कानुनी अवरोध हटाउने गृहकार्य गरे पनि राजनीतिक दलहरूसँग सो विषयमा छलफल गरेको छैन ।",
      "link": "https://gorkhapatraonline.com/news/178828",
      "image": "https://gorkhapatraonline.com/storage/media/315053/conversions/Election-original-thumb.jpg"
    },
    {
      "slug": "178827",
      "title": "मुहार फेर्दै त्रिवि रङ्गशाला",
      "timestamp": 1762646400000,
      "source": "gp",
      "content": "गत वर्ष नेपालमा सम्पन्न नेपाल प्रिमियर लिग (एनपिएल) विश्व क्रिकेटकै नजरमा प¥यो । ठुलो सङ्ख्यामा सुपर स्टार विदेशी क्रिकेटरहरूको आगमन, करोडौँको लगानी, विश्वकै अग्रणी स्पोर्ट्स च्यानल स्टार स्पोर्ट्समा प्रत्यक्ष प्रसारण गर्नुका साथै क्रिकेटमा नेपालको ‘क्रेज’ ले गर्दा एनपिएलको पहिलो संस्करणले व्यापक चर्चा बटुलेको  थियो ।",
      "longContent": "काठमाडौँ, कात्तिक २३ गते । गत वर्ष नेपालमा सम्पन्न नेपाल प्रिमियर लिग (एनपिएल) विश्व क्रिकेटकै नजरमा प¥यो । ठुलो सङ्ख्यामा सुपर स्टार विदेशी क्रिकेटरहरूको आगमन, करोडौँको लगानी, विश्वकै अग्रणी स्पोर्ट्स च्यानल स्टार स्पोर्ट्समा प्रत्यक्ष प्रसारण गर्नुका साथै क्रिकेटमा नेपालको ‘क्रेज’ ले गर्दा एनपिएलको पहिलो संस्करणले व्यापक चर्चा बटुलेको  थियो । यी सकारात्मक पक्षबिच पनि एनपिएल आयोजना गरिएको त्रिभुवन विश्वविद्यालय (त्रिवि) अन्तर्राष्ट्रिय क्रिकेट रङ्गशालामा दर्शक व्यवस्थापन हुन नसक्दा भौतिक पूर्वाधारमा केही पछाडि छौँ भन्ने देखिएको थियो ।सरकार र नेपाल क्रिकेट सङ्घ (क्यान) को सहकार्यमा सो कमीकमजोरी एनपिएलको दोस्रो संस्करणमा हट्ने अब पक्का भएको छ । गत वर्षको एनपिएलको सफलता र नेपाली क्रिकेटले अन्तर्राष्ट्रिय रूपमा प्राप्त गरेको निरन्तर सफलताले त्रिवि क्रिकेट रङ्गशालाले मुहार फेर्ने अवसर पाउने भएको हो । त्रिवि रङ्गशालामा यो पटकको एनपिएल कृत्रिम प्रकाश (फ्लड लाइट्स) मा खेलाउने र दर्शकले पनि रङ्गीविरङ्गी सिटमा बसेर हेर्न पाउने अवसर प्राप्त हुँदै छ । त्रिवि रङ्गशालाको योजना अनुसार काम पूर्ण भइसकेको छ । फ्लड लाइट्सका केही काम मात्र बाँकी रहेको क्यानले जनाएको छ । सरकारले कीर्तिपुरस्थित त्रिभुवन विश्वविद्यालय क्रिकेट मैदान आयोजनाको गुरुयोजना स्वीकृत गरी राष्ट्रिय प्राथमिकता प्राप्त आयोजनाका रूपमा निर्धारण गरेको एक महिना भयो । गुरुयोजनाबमोजिम क्रिकेट मैदानका लागि करिब १० अर्ब रुपियाँ लाग्ने अनुमान गरिएको छ । यसअघि नै सरकारले त्रिवि क्रिकेट मैदानको स्तरोन्नतिमा विशेष पहल सुरु गरिसकेको थियो ।खेलकुदमन्त्री बब्लु गुप्ताले क्रिकेट मैदानको पुनर्निर्माणले नेपाली क्रिकेटरहरूको मनोबल उच्च बनेको धारणा राख्दै क्रिकेट मैदानलाई थप उत्कृष्ट बनाउन क्यानसँग निरन्तर छलफल भइरहेको बताउनुभयो । सहरी विकासमन्त्री कुलमान घिसिङले नेपालकै पहिलो अन्तर्राष्ट्रिय क्रिकेट मैदान तयार भएपछि अन्तर्राष्ट्रिय खेल तथा पर्यटन प्रवर्धनमा समेत यसको योगदान हुने छ भन्नुभएको थियो ।हाल त्रिवि क्रिकेट रङ्गशालाको पहिलो चरणका संरचना लगभग पूरा भइसकेको छ । आगामी मङ्सिर १ गतेदेखि सुरु हुने नेपालको एनपिएल दोस्रो संस्करणका लागि त्रिवि रङ्गशाला तयार गर्ने लक्ष्य अनुरूप काम भएको हो । मन्त्री घिसिङले गुरुयोजनाबमोजिम भइरहेको निर्माण कार्यलाई राष्ट्रिय प्राथमिकतामा राखी बजेट अभाव हुन नदिने गरी रङ्गशाला विस्तारको दोस्रो चरण अगाडि बढाइने पनि बताउनुभएको छ ।पछिल्लो एनपिएलमा त्रिवि रङ्गशाला वरिपरि दर्शकले घाँसमै बसेर, रुखमा चढेर खेल हेरेका थिए । फ्लड लाइट्स जडान गरिएको थिएन । अहिले यी समस्या हटेका छन् । क्यानका अध्यक्ष चतुरबहादुर चन्द भन्नुहुन्छ, “त्रिवि मैदान नेपाली क्रिकेटको घर हो । अहिले यो अत्याधुनिकतातर्फ अग्रसर छ । यसका लागि पछिल्लो सरकारले काम ग¥यो । अहिले नयाँ सरकारले पनि प्राथमिकतामा राखेर निरन्तरता दिएको छ, त्यसैले हामी हर्षित छौँ । राजनीतिक परिवर्तन भए पनि क्रिकेट सबैको प्राथमिकतामा छ । त्यसैले पनि समयमै सुविधासम्पन्न अन्तर्राष्ट्रिय स्तरको रङ्गशाला बन्नेमा शङ्का छैन । उहाँले तेस्रो चरणमा पुनर्निर्माणको काम सम्पन्न भएपछि यो विश्वकै उदाहरणीय क्रिकेट रङ्गशाला हुने र यसबिच क्यानले पनि अस्थायी रूपमा रङ्गशालामा विभिन्न सुविधा थप्ने बताउनुभयो ।अध्यक्ष चन्दका अनुसार क्रिकेटका लागि पूर्वाधार पुगेको भने छैन । “नेपालमा ठुला अन्तर्राष्ट्रिय प्रतियोगिता गर्न कम्तीमा चार वटा ठुला रङ्गशाला चाहिन्छन् । भर्खरै १६ वटा टिम सहभागी हुने यु १९ एसिसी प्रिमियर कप आयोजना गर्न भनेको थियो तर पर्याप्त क्रिकेट रङ्गशाला नहुँदा सो आयोजना गर्न सकिएन,” अध्यक्ष चन्दले बताउनुभयो । एनपिएललाई भव्य बनाउन अहिले क्यान, सहभागी टिम, दर्शक सबै पक्ष तयार छन् । क्यानले नौ दिन बाँकी रहँदासम्म पनि खेल तालिका निकाल्न नसकेपछि नेपालमै पहिलो पटक फ्लड लाइट्मा खेल हुन्छ कि हुँदैन भन्ने मात्र सबैको चासो बनको छ । क्यानका सचिव पारस खड्का तीन/चार दिनमा फ्लड लाइट्स पनि तयार हुने र सबै पक्ष कृत्रिम प्रकाशमै यो खेल हुन्छ भन्ने लक्ष्यसहित अगाडि बढिरहेको छ भन्नुहुन्छ । उहाँका अनुसार नेपाल तेस्रो पटक टी–२० विश्वकपमा पुगेको उत्साहले एनपिएललाई अझ फाइदा पुग्ने छ । नेपाल यही महिना ओमानमा भएको आइसिसी टी–२० विश्वकप एसिया तथा इस्ट एसिया प्यासिफिक छनोटको उपाधि जितेर सन् २०२६ मा हुने विश्वकपमा पनि चयन भएको छ ।क्यानका प्रवक्ता छुम्बी लामाले त्रिवि क्रिकेट रङ्गशाला ड्रिम प्रोजेक्ट हो भन्दै फ्लड लाइट्सका बत्ती आउन अलि ढिला भएको हो भन्नुभयो । “प्राविधिक समस्या भएर फ्लड लाइट्स भएन भने पनि एनपिएल तोकिएकै मितिमा हुन्छ,” उहाँले भन्नुभयो ।",
      "link": "https://gorkhapatraonline.com/news/178827",
      "image": "https://gorkhapatraonline.com/storage/media/315052/conversions/tu-stadium-original-thumb.jpg"
    },
    {
      "slug": "178825",
      "title": "धावनमार्गको बत्तीमा समस्या आएपछि अन्तर्राष्ट्रिय विमानस्थलको उडान प्रभावित",
      "timestamp": 1762560000000,
      "source": "gp",
      "content": "त्रिभुवन अन्तर्राष्ट्रिय विमानस्थल अनिश्चितकालीन बन्द गरिएको छ । रन–वे किनारका बत्तीमा समस्या देखिएपछि शनिबार साँझ साढे ५ बजेदेखि अर्को सूचना नआउँदासम्म उडान तथा अवतरण प्रभावित भएको हो ।",
      "longContent": "काठमाडौँ, कात्तिक २२ गते । त्रिभुवन अन्तर्राष्ट्रिय विमानस्थल अनिश्चितकालीन बन्द गरिएको छ । रन-वे किनारका बत्तीमा समस्या देखिएपछि शनिबार साँझ साढे ५ बजेदेखि उडान तथा अवतरण प्रभावित भएको हो । विमानस्थलका प्रवक्ता रिञ्जी शेर्पाका अनुसार अहिले आन्तरिक र अन्तर्राष्ट्रिय दुवै तर्फका उडान प्रभावित बनेका छन् । रातिको समयमा विमानस्थलको धावनमार्गमा जहाज उडान तथा अवतरणका लागि उज्यालो बनाउने बत्तीलाई ‘एयर फिल्ड लाइटिङ’ भनिन्छ । उक्त लाइटिङमा देखिएको समस्या समाधानको प्रयास भइरहेकाले शीघ्र नियमित उडान हुने उहाँले जानकारी दिनुभयो ।  काठमाडौँ अवतरण हुन आएका विमान आकाशमै घुमिरहेका छन् । अर्को सूचना प्रकाशित नभएसम्मका लागि उडान र अवतरण दुवै प्रभावित रहने प्रवक्ता शेर्पाको भनाइ छ।",
      "link": "https://gorkhapatraonline.com/news/178825",
      "image": "https://gorkhapatraonline.com/storage/media/315050/conversions/TIA-original-thumb.jpg"
    },
    {
      "slug": "178824",
      "title": "अन्तर्राष्ट्रिय सम्बन्धबारे जेनजी पुस्ताले चासो दिनुपर्नेमा जोड",
      "timestamp": 1762560000000,
      "source": "gp",
      "content": "त्रिभुवन विश्वविद्यालयका शिक्षाध्यक्ष एवं प्राध्यापक डा खड्ग केसीले अबको शासन प्रणाली सुधारसँगै संस्कार परिवर्तनमा सबैले जोड दिनुपर्ने बताउनुभएको छ।",
      "longContent": "काठमाडौँ, कात्तिक २२ गते। त्रिभुवन विश्वविद्यालयका शिक्षाध्यक्ष एवं प्राध्यापक डा. खड्ग केसीले अबको शासन प्रणाली सुधारसँगै संस्कार परिवर्तनमा सबैले जोड दिनुपर्ने बताउनुभएको छ।अन्तर्राष्ट्रिय सम्बन्ध तथा कूटनीति केन्द्रीय विभागअन्तर्गत अन्तर्राष्ट्रिय सम्बन्ध सरोकार समुदाय नेपालले आज यहाँ आयोजना गरेको ‘जेनजी आन्दोलनपछिको नेपालको राजनीतिक पद्धति र परराष्ट्र नीति’ विषयक गोष्ठीमा डा केसीले जेनजी आन्दोलनपछि मुलुकले सुशासनको परिकल्पना गरेको बताउनुभयो। पछिल्लो पुस्तालाई अन्तरराष्ट्रिय कूटनीतिक सम्बन्ध र परराष्ट्रनीतिको महत्त्वबारे बुझाउनुपर्ने धारणा उहाँले राख्नुभयो। “राजनीतिक दल र नेताहरूले जनताप्रति गरेको अपारदर्शी व्यवहारको आक्रोशित रुपबाट जेनजी आन्दोलन जन्मिएको हो”, उहाँले भन्नुभयो, “तर, युवाले अन्तरराष्ट्रिय सम्बन्ध र राष्ट्रको कूटनैतिक महत्त्वबारे बुझ्न जरुरी रहेको देखेको छु। र युवालाई यसबारे बुझाउनु हाम्रो दायित्व पनि हो।”प्राध्यापक डा युवराज सङ्ग्रौला र पूर्वमहान्यायाधिवक्ता एवं काठमाडौँ विश्वविद्यालयका सहप्राध्यापक डा चन्द्रलाल पाण्डे जेनजी आन्दोलनपछिको राजनीतिक पद्धति र परराष्ट्र नीतिबारे कार्यपत्र प्रस्तुत गर्नुभएको थियो। डा. सङग्रौलाले जेनजी पुस्ताले चाहेको रुपान्तरणलाई नजरअन्दाज गर्न नमिल्ने बताउँदै अबको शासन प्रणाली जनमुखी हुनुपर्नेमा जोड दिनुभयो। डा. पाण्डेले भने जेनजी आन्दोलन समग्र समाजले भोग्दै आएको असन्तुष्टिको नतिजा रहेको बताउनुभयो। उहाँले अन्तर्राष्ट्रिय जगत्मा राष्ट्रिय अस्तित्व बलियो बनाउनतर्फ पनि कूटनीतिक सम्बन्धको चर्चा गर्न आवश्यक रहेकामा जोड दिनुभयो। पूर्वमन्त्री गणेश साह र पूर्वराजदूत खगनाथ अधिकारीले प्रस्तुत कार्यपत्रमाथि टिप्पणी गर्नुभएको थियो। डा. हरिप्रकाश चन्दले अन्तर्राष्ट्रिय सम्बन्धको इतिहास, वर्तमान र भविष्यका बारेमा धारणा राख्नुभयो। उहाँले विगतदेखि शासन सत्तामा रहेकाले परराष्ट्र नीतिलाई खासै स्थान नदिएको उल्लेख गर्दै आगामी दिनमा यसलाई सुधार गर्दै अन्तरराष्ट्रिय कूटनीतिक विज्ञसँग साझेदारी गर्न आवश्यक रहेको बताउनुभयो। “परराष्ट्रनीतिमा त्यससँग सम्बन्धी विज्ञमाझ छलफल र वैचारिक विमर्श हुन जरुरी छ”, उहाँले भन्नुभयो, “तर, हामीले परराष्ट्र नीतिलाई खासै महत्त्व दिएको पाइँदैन।”कार्यक्रममा अन्तर्राष्ट्रिय सम्बन्धका विद्यावारिधी (पिएचडी) शोधार्थी प्रशान्तकुमार विकले पछिल्लो केही वर्षमा युवा पुस्ताले देशलाई अन्तरराष्ट्रियस्तर अब्बल बनाउने ‘इन्टरनेसनल रिलेसनस्’ विषयमा रुचि देखाउन थालेका बताउनुभयो। कार्याक्रममा अन्तरराष्ट्रिय सम्बन्ध तथा कूटनीति केन्द्रीय विभागका प्रमुख अपेक्षा शाह पनि उपस्थित हुनुहुन्थ्यो।",
      "link": "https://gorkhapatraonline.com/news/178824",
      "image": "https://gorkhapatraonline.com/storage/media/315047/conversions/IMG_5897-original-thumb.jpg"
    },
    {
      "slug": "178815",
      "title": "नगरकोटबाट देखिएको हिमशृङ्खला (फोटो फिचर)",
      "timestamp": 1762560000000,
      "source": "gp",
      "content": "काठमाडौँ उपत्यका नजिकको पर्यटकीय क्षेत्र हो भक्तपुरको नगरकोट। गर्मी मौसममा पनि चिसो वातावरण हुने नगरकोटबाट मौसम सफा भएको बेला उत्तरमा मनमोहक हिमालय शृङ्खला देख्न सकिन्छ ।",
      "longContent": "भक्तपुर , कात्तिक २२ गते । काठमाडौँ उपत्यका नजिकको पर्यटकीय क्षेत्र हो भक्तपुरको नगरकोट। गर्मी मौसममा पनि चिसो वातावरण हुने नगरकोटबाट मौसम सफा भएको बेला उत्तरमा मनमोहक हिमालय शृङ्खला देख्न सकिन्छ । यहाँबाट विश्वको सर्वोच्च शिखर सगरमाथा, गौरीशङ्कर , धौलागिरी हिमश्रृङ्खला, कञ्चनजङ्घा हिमश्रृङ्खलासम्मको मनास्लु, गणेश, लाङटाङ, गौरीशङ्कर, चोयु, ल्होत्से, मकालु  हिमालको दृश्य अवलोकन गर्न सकिन्छ ।",
      "link": "https://gorkhapatraonline.com/news/178815",
      "image": "https://gorkhapatraonline.com/storage/media/315039/conversions/Cover_100-original-thumb.jpg"
    },
    {
      "slug": "178817",
      "title": "मुलुकको विकासमा निजी क्षेत्रको योगदान उल्लेख्य छ: प्रधानमन्त्री कार्की",
      "timestamp": 1762560000000,
      "source": "gp",
      "content": "प्रधानमन्त्री सुशीला कार्कीले मुलुकको विकासमा निजी क्षेत्रको योगदान उल्लेख्य रहेको बताउनुभएको छ । नेपाल उद्योग वाणिज्य महासंघले आयोजना गरेको ‘राष्ट्रिय आर्थिक बहस २.०’ कार्यक्रमलाई सम्बोधन गर्नुहुँदै यस्तो बताउनुभएको हो ।",
      "longContent": "काठमाडौँ, कात्तिक २२ गते । प्रधानमन्त्री सुशीला कार्कीले मुलुकको विकासमा निजी क्षेत्रको योगदान उल्लेख्य रहेको बताउनुभएको छ । नेपाल उद्योग वाणिज्य महासंघले आयोजना गरेको ‘राष्ट्रिय आर्थिक बहस २.०’ कार्यक्रमलाई सम्बोधन गर्नुहुँदै यस्तो बताउनुभएको हो । मुलुकको विकासमा निजी क्षेत्रको योगदान कति उल्लेख्य र मजबुत छ भन्ने हाम्रा तथ्याङ्कहरूले बारम्बार प्रमाणित गरेका छन्। कुल गार्हस्थ उत्पादनमा होस्, निर्यातमा होस्, रोजगारी सिर्जनामा होस् या करदाताका रूपमा, निजी क्षेत्रको योगदान सधैँ अग्रणी छ’, उहाँले भन्नुभयो,  ‘उद्योगी व्यवसायीहरूलाई म आर्थिक समृद्धिको जगका विशाल ढुङ्गाहरू ठान्दछु, जसमाथि समग्र मुलुकको समृद्धिको धरहरा अडिने छ। समृद्ध, सम्मानित र सभ्य मुलुक निर्माणको बाटो शान्ति र सहकार्य बाट मात्र सम्भव छ।’ कानुनको शासन स्थापित गर्न सरकार प्रतिबद्ध रहेको उल्लेख गर्दै प्रधानमन्त्री कार्कीले निजी क्षेत्रलाई सुरक्षाको प्रत्याभूति दिन सम्पूर्ण शक्तिका साथ सरकार लागिपरेको बताउनुभयो । “घुसखोरी, पार्टीगत लेवी र कमिसनको सञ्जाल सह्य छैन, लोकतन्त्रका नाममा लुटतन्त्र हामीलाई स्वीकार्य छैन, इमानदार उद्यमीलाई प्रताडित गर्ने र नीतिगत चलखेल गर्नेहरू पोसिने अवस्था रहनुहुँदैन”, जेनजी आन्दोलनको सन्देश स्पष्ट पार्दै उहाँले भन्नुभयो । सुशासन कुनै पनि मुलुकको सामाजिक न्याय र आर्थिक वृद्धिको पूर्वसर्त भएको जनाउँदै प्रधानमन्त्री कार्कीले राजकीय सम्पत्तिमाथि राजनीतिक आवरणमा भएका लुट, निजी क्षेत्रमाथि लादिएका शङ्का र दोहनकारी सङ्कटपूर्ण प्रणालीप्रति सरकार सजग रहेको बताउनुभयो ।“व्यवसायीका पिर, मर्का हाम्रै पिर, मर्का हुन्, उद्योगी व्यवसायीहरू केवल राज्यलाई कर मात्र तिरेका हुँदैनन्, उनीहरूले रोजगारी र सामाजिक सुरक्षाको सुनिश्चितताबाट राज्यको ठूलो दायित्व पनि बहन गरिदिएका हुन्छन्”, उहाँले भन्नुभयो, “तसर्थ, उद्योग व्यवसायबिना देश बन्दैन, उद्योगीको मनोबल नउठेसम्म अर्थव्यवस्था उठ्न सक्दैन, निजी क्षेत्रको मागलाई सम्बोधन गर्न निरन्तर सहकार्य गरिरहेका छौँ ।” नेपाल राष्ट्र बैङ्कमार्फत बैङ्क तथा वित्तीय क्षेत्रको स्थिरताका लागि कडा कदम चालिएको जानकारी दिँदै प्रधानमन्त्रीले व्यवसाय गर्ने वातावरण सुधार गर्न नीतिगत जटिलता हटाइँदै लगिएको बताउनुभयो । प्रधानमन्त्री कार्कीले सिङ्गो मुलुक आगामी फागुन २१ गते प्रतिनिधिसभाको निर्वाचनको तयारीमा जुटेको उल्लेख गर्दै निर्वाचनमार्फत दिगो लोकतान्त्रिक प्रक्रियामा मुलुक अगाडि बढ्ने विश्वास व्यक्त गर्नुभयो । “यहीँ नै गरी खान सकिन्छ भन्ने आशा जगाउँदै त्यसका लागि उपयुक्त वातावरण बनाउन प्रयासरत छौँ”, उहाँले भन्नुभयो । अर्थमन्त्री डा रामेश्वर खनालले जेनजी आन्दोलनको प्रभावबाट निजी क्षेत्रलाई पूर्ववत् अवस्थामा ल्याउन वर्तमान सरकारले पहिलो दिनदेखि नै काम थालनी गरेको स्पष्ट पार्नुभयो । “सरकारले पटकपटक निजी क्षेत्रसँग छलफल गरिरहेको छ”, उहाँले भन्नुभयो, “निजी क्षेत्र मैत्री व्यवहार गर्न सरकार लागिपरेको छ ।” कर प्रशासनका सेवालाई विकेन्द्रित गर्दै लगिएको जानकारी दिँदै उहाँले व्यवसायी जगत्लाई भरोसा जगाउन सरकार प्रतिबद्ध रहेको बताउनुभयो । “व्यवसायीलाई कुनै पनि दुःख नदिईकन सेवा दिन सरकार तत्पर छ”, उहाँले भन्नुभयो । गृहमन्त्री ओमप्रकाश अर्यालले आमनागरिकको अभिभावकका रूपमा काम गरिरहेको वर्तमान सरकारले निजी क्षेत्रको सरोकार सम्बोधन गर्ने बताउनुभयो । “मुलुक अहिले कानुनी राज्यका रुपमा अघि बढिरहेको छ, सरकारले कानुनी राज्यको सरकारले गर्छ”, उहाँले भन्नुभयो, “अर्थतन्त्रको आधारशीला बलियो बनाउनुपर्छ, यसका अङ्गलाई सुरक्षा दिनुपर्छ, यही काम सरकारले गरिरहेको छ ।” अर्थतन्त्रको जगेर्ना गर्ने जिम्मेवारी निजी क्षेत्रको भएको उल्लेख गर्दै गृहमन्त्रीले सरकार र निजी क्षेत्रले मुलुकको समृद्धिमा हातेमालो गर्नुपर्ने बताउनुभयो । “जेनजी आन्दोलनका घुुसपैठ भयो, आपराधिक तत्वले क्षति गरे, तर त्यसलाई राज्यले सम्बोधन गरेको छ”, उहाँले भन्नुभयो, “३८० जना पक्राउ परेका छन्, १५० जनामाथि मुद्दा चलेको छ, सरकारले उद्योगी, व्यवसायीलाई पूर्ण सुरक्षा दिन्छ ।” उद्योग, वाणिज्य तथा आपूर्तिमन्त्री अनिलकुमार सिन्हाले औद्योगिक वातावरण प्रवर्द्धनका लागि बाधक बनेको कानुनी व्यवस्था परिमार्जनलाई सरकारले उच्च प्राथमिकतामा राखेको बताउनुभयो । उद्योगीलाई सहजीकरण गर्न मन्त्रालय प्रयासरत रहेको जानकारी दिँदै उहाँले अर्थतन्त्रलाई चलायमान बनाउन आवश्यक विषयलाई उच्च प्राथमिकता दिइने स्पष्ट पार्नुभयो ।मुख्यसचिव एकनारायण अर्यालले स्वदेशमा रोजगारी सिर्जना गरेर काम खोजीमा वैदेशिक रोजगारीमा विदेशिनुपर्ने बाध्यता अन्य गर्नुपर्नेमा जोड दिनुभयो । नेपाल राष्ट्र बैङ्कका गभर्नर डा विश्वनाथ पौडेलले उच्च मनोबलका साथ निर्धक्क भएर व्यावसायिक क्रियाकलाप अघि बढाउन निजी क्षेत्रलाई आग्रह गर्नुभयो । “उच्च मनोबलका साथ काम गर्नुस् । एउटा दुर्घटनाजस्तो भयो । त्यसपछि वैधानिक सरकार बनेको छ, यो अवसरलाई तपार्इंहरुले सकारात्मक रुपमा लिएर यसलाई सदुपयोग गर्नुहोला”, उहाँले भन्नुभयो ।सो अवसरमा निजी क्षेत्रका प्रतिनिधिहरुले उद्योगी–व्यवसायीलाई निर्धक्क भएर व्यवसाय गर्ने वातावरण बनाउनुपर्ने, ऐन कानुनलाई व्यवसायीमैत्री बनाउनुपर्ने, सेवा प्रवाहलाई सरलीकृत गर्नुपर्नेलगायत विषयमा सरकारको ध्यानाकर्षण गराउनुभयो ।",
      "link": "https://gorkhapatraonline.com/news/178817",
      "image": "https://gorkhapatraonline.com/storage/media/315036/conversions/pm-sushila-karki-speech-original-thumb.jpg"
    },
    {
      "slug": "178800",
      "title": "प्रधानमन्त्री कार्कीको उपस्थितिमा राष्ट्रिय आर्थिक बहस",
      "timestamp": 1762560000000,
      "source": "gp",
      "content": "नेपाल उद्योग वाणिज्य महासङ्घको आयोजनामा शनिबार काठमाडौँमा कार्यक्रम आयोजना भएको हो । कार्यक्रमलाई प्रधानमन्त्री कार्कीले सम्बोधन गर्नुहुनेछ ।",
      "longContent": "काठमाडौँ, कात्तिक २२ गते । प्रधानमन्त्री सुशीला कार्कीको उपस्थितिमा राष्ट्रिय आर्थिक बहस २.० सुरु भएको छ । नेपाल उद्योग वाणिज्य महासङ्घको आयोजनामा शनिबार काठमाडौँमा कार्यक्रम आयोजना भएको हो । कार्यक्रमलाई प्रधानमन्त्री कार्कीले सम्बोधन गर्नुहुने छ ।",
      "link": "https://gorkhapatraonline.com/news/178800",
      "image": "https://gorkhapatraonline.com/storage/media/315019/conversions/pm-program-original-thumb.jpg"
    },
    {
      "slug": "178786",
      "title": "हिरासतबाट फरार व्यक्ति खोटाङमा पक्राउ",
      "timestamp": 1762560000000,
      "source": "gp",
      "content": "जेनजी आन्दोलनको क्रममा हिरासतबाट फरार भएका एक व्यक्ति खोटाङमा पक्राउ परेका छन् । पक्राउ पर्नेमा खोटाङको जन्तेढुङ्गा गाउँपालिका –६ केराबारीका २३ वर्षीय प्रबिन मगर रहेका छन् ।",
      "longContent": "राजकुमार भट्टराई खोटाङ, कात्तिक २२ गते । जेनजी आन्दोलनको क्रममा हिरासतबाट फरार भएका एक व्यक्ति खोटाङमा पक्राउ परेका छन् । पक्राउ पर्नेमा खोटाङको जन्तेढुङ्गा गाउँपालिका–६, केराबारीका २३ वर्षीय प्रबिन मगर रहेका छन् । जबरजस्ती करणीको मुद्दामा अनुसन्धानमा रहेका मगर भदौ २४ गतेको जेनजी आन्दोलनको क्रममा काभ्रे जिल्लास्थित बनेपा इलाका प्रहरी कार्यालयको हिरासतबाट फरार भएका थिए । फरार भएको करिब २ महिनापछि प्रहरीले पक्राउ गरेको हो ।काभ्रे हिरासतबाट फरार भएका मगर आफ्नै घरमा लुकिछिपी बसेको अवस्थामा इलाका प्रहरी कार्यालय चिसापानीले कात्तिक २० गते पक्राउ गरेको जिल्ला प्रहरी कार्यालय खोटाङले जनाएको छ । मगरलाई थप कारबाहीका लागि बनेपा इलाका प्रहरी कार्यालयबाट आएको प्रहरी टोलीलाई कात्तिक २२ गते जिम्मा लगाएर पठाइएको जिल्ला प्रहरी कार्यालय खोटाङका प्रमुख (डिएसपी) प्रकाश बुढाथोकीले बताउनुभयो ।",
      "link": "https://gorkhapatraonline.com/news/178786",
      "image": "https://gorkhapatraonline.com/storage/media/314976/conversions/Arrest1-original-thumb.jpg"
    },
    {
      "slug": "178713",
      "title": "जापानमा श्रमिकको माग प्रमाणीकरण सुरु",
      "timestamp": 1762560000000,
      "source": "gp",
      "content": "सरकारले संस्थागत अर्थात् वैदेशिक रोजगार व्यवसायी कम्पनीमार्फत नेपाली श्रमिकलाई विशिष्ट सिपयुक्त कामदार (स्पेसिफाइड स्किल वर्कर – एसएसडब्ल्यु) श्रमिकको माग प्रमाणीकरण सुरु गरेको छ । जापानस्थित नेपाली दूतावासले जापानमा एसएसडब्लु अन्तर्गतका श्रमिक लैजाने प्रमाणीकरण गर्न थालेसँगै श्रमिक पठाउने प्रक्रिया सुरु भएको हो ।",
      "longContent": "काठमाडौँ, कात्तिक २२ गते । सरकारले संस्थागत अर्थात् वैदेशिक रोजगार व्यवसायी कम्पनीमार्फत नेपाली श्रमिकलाई विशिष्ट सिपयुक्त कामदार (स्पेसिफाइड स्किल वर्कर – एसएसडब्ल्यु) श्रमिकको माग प्रमाणीकरण सुरु गरेको छ । जापानस्थित नेपाली दूतावासले जापानमा एसएसडब्लु अन्तर्गतका श्रमिक लैजाने प्रमाणीकरण गर्न थालेसँगै श्रमिक पठाउने प्रक्रिया सुरु भएको हो । पछिल्लो समयमा मलेसिया र मध्यपूर्वी देश (खाडी) मा नेपाली श्रमिकको माग घटिरहेको अवस्थामा जापानमा एसएसडब्लु अन्तर्गतका श्रमिक पठाउने प्रक्रिया सुरु भएको हो । यसबाट केही राहत अनुभूति गराएको वैदेशिक रोजगार व्यवसायी बताउँछन् ।जापानमा एसएसडब्लु अन्तर्गत एक वर्षमा करिब २० हजार नेपाली श्रमिक पठाउन सकिने अनुमान व्यवसायीले गरेका छन् । एसएसडब्लु अन्तर्गतका श्रमिकको मासिक न्यूनतम तलब करिब दुई लाख रुपियाँ रहेको छ । जापानमा निश्चित सिपयुक्त श्रमिक ल्याउने सम्बन्धमा प्रचलित कानुन, नियमावली, निर्देशिका र अन्य सम्बन्धित कानुनी प्रावधान, विधि र प्रक्रियाबमोजिम मागपत्र प्रमाणीकरण गर्ने कार्य आरम्भ गरिएको भन्दै नेपाली राजदूतावासले प्रमाणीकरणका लागि आवश्यक कागजातका सम्बन्धमा राजदूतावासको वेबसाइटमा राखेर सहजीकरण गरेको बताएको छ ।एसएसडब्लु अन्तर्गत नर्सिङ, स्याहारसुसार, निर्माण, भवन सरसफाइ तथा व्यवस्थापन, पानीजहाज निर्माण र पानीजहाज मेसिनरी उद्योग, अटोमोबाइल, औद्योगिक मेसिनरी उत्पादन तथा इलेक्ट्रोनिक्स उद्योग, होटेल, उड्डयन, खाना र पेय पदार्थको उत्पादन उद्योग, खाद्यसेवा उद्योग, कृषिलगायतका १४ क्षेत्रमा श्रमिक पठाउन सकिने बताइएको छ । नेपाल र जापानबिच सन् २०१९ मा नै सम्झौता भए पनि श्रम, रोजगार तथा सामाजिक सुरक्षा मन्त्रालयले कार्यविधि नबनाउँदा समस्या थियो । श्रम मन्त्रालयले २०८० फागुनमा जापानमा निश्चित सिपयुक्त श्रमिक पठाउनेसम्बन्धी कार्यविधि, २०८० स्वीकृत गरेको थियो । श्रम मन्त्रालयका सहसचिव पीताम्बर घिमिरेले केही ढिला भए पनि जापानको रोजगारी सुनिश्चित गर्न कार्यविधि अनुसार दूतावासले माग प्रमाणीकरण सुरु भएपछि श्रमिक जाने बताउनुभयो । मन्त्रालयका अनुसार जापानस्थित राष्ट्रिय तथा बहुराष्ट्रिय कम्पनीले नेपालबाट श्रमिक लैजाने सबै सर्त पूरा गरिसकेकाले वार्षिक २० हजारभन्दा बढी दक्ष नेपाली श्रमिकको माग गर्ने आकलन छ ।वैदेशिक रोजगार विभागका महानिर्देशक कमलप्रसाद भट्टराईले श्रम स्वीकृति लिएर विदेश गएका श्रमिकमध्ये जापानबाट खासै गुनासो नआउने गरेकाले उत्कृष्ट र नेपालीले रुचाएको श्रम गन्तव्य भएको बताउनुभयो । पाँच वर्षअघि जापानको श्रम बजारमा नेपाली लैजाने विषयमा समझदारी भएपछि धेरै नेपाली युवाले तालिम र भाषा परीक्षा सिकेर बसेका छन्  । विभागको तथ्याङ्क अनुसार आव २०८२/८३ को पहिलो तीन महिनामा जापानका लागि करिब छ हजार नेपालीले श्रम स्वीकृति लिएर गएका छन् । यसमध्ये सबैभन्दा धेरै रेस्टुरेन्ट व्यवसायमा श्रमिकका रूपमा कार्यरत छन् ।",
      "link": "https://gorkhapatraonline.com/news/178713",
      "image": "https://gorkhapatraonline.com/storage/media/314874/conversions/japan-flage-original-thumb.jpg"
    }
  ]
}