{
  "date": "2025-08-03T10:39:00.982Z",
  "news": [
    {
      "slug": "166221",
      "title": "वैदेशिक रोजगारीको पीडा :  एक वर्षमा पन्ध्र सयको ज्यान गयो",
      "timestamp": 1754179200000,
      "source": "gp",
      "content": "वैदेशिक रोजगारीमा कतार जानुभएका नुवाकोटका ३४ वर्षीय निश्चल तामाङ सुतेकै अवस्थामा मृत्यु भयो । दिनभर काम गरेर राति खाना खाएर सन्चै सुतेका निश्चल त्यसपछि नबिझिएको उहाँका साथीले परिवारलाई जानकारी गराउनुभयो ।",
      "longContent": "काठमाडौँ, साउन १८ गते । वैदेशिक रोजगारीमा कतार जानुभएका नुवाकोटका ३४ वर्षीय निश्चल तामाङ सुतेकै अवस्थामा मृत्यु भयो । दिनभर काम गरेर राति खाना खाएर सन्चै सुतेका निश्चल त्यसपछि नबिझिएको उहाँका साथीले परिवारलाई जानकारी गराउनुभयो । घटना अघिल्लो वर्ष भदौको हो । मृतक निश्चलसँगै बसेका साथी विकास तामाङ र किशोर थापाले दिनभरि कामको पेलान, मानसिक चिन्ता र खानपिन राम्रो नभएकै कारण निश्चलको मृत्यु भएको बताउनुभयो । निश्चलको काम चर्को गर्मीमा कडा परिश्रमिक गर्नुपथ्र्यो । उहाँका परिवारका अनुसार सुरुको तीन महिना काम गरेको तलबसमेत नपाएका निश्चलले लामो सङ्र्घषपछि बल्ल तलब पाउन थाल्नुभएको थियो । तलब पाए पनि सम्झौता अनुसार नपाएका निश्चललाई कामको बोझ, जाँदा लिएको ऋणको बोझ र परिवार विछोडको चिन्ताले सधैँ निराशा व्यक्त गर्ने गरेको साथी किशोर र विकासलाई उद्धृत गर्दै उहाँकी श्रीमती नीलम तामाङले भन्नुभयो । निश्चल यस्ता घटनाको एउटा प्रतिनिधिमूलक पात्र मात्रै हो । वैदेशिक रोजगारीका लागि विभिन्न देशमा पुगेर ज्यान गुमाउनेको सङ्ख्या ठुलो छ । वैदेशिक रोजगार बोर्डका अनुसार आव २०८१/८२ मा वैदेशिक रोजगारीका लागि विभिन्न मुलुक पुगेका एक हजार ५१७ जनाको मृत्यु भएको छ । बोर्डको आँकडामा देखिने सङ्ख्या श्रम स्वीकृति लिएर गई ज्यान गुमाएका मृतकका परिवारले वैदेशिक रोजगार बोर्डबाट आर्थिक सहायता लिएका आधारमा तयार पारिएको हो । श्रम स्वीकृति नलिएका वा करार अवधि सकिएको अवस्थामा विदेशमा ज्यान गुमाउनेको सङ्ख्यासमेत जोड्दा अझ भयावह अवस्था छ । यसको यकिन तथ्याङ्क सरकारसँग छैन । बोर्डका अनुसार नेपालीले मलेसिया, कतार, साउदी अरब, संयुक्त अरब इमिरेट्स (युएई), कुवेत, बहराइन, रोमानिया, दक्षिण कोरियालगायत मुलुकमा विभिन्न कारणले ज्यान गुमाएका छन् । युवालाई पर्याप्त सिप तथा तालिम नहुनु त्यस्तै गन्तव्य मुलुकमा सुरक्षाको ग्यारेन्टीबिना काममा लगाइनुलगायत कारण ठुलो सङ्ख्यामा नेपालीले ज्यान गुमाउने गरेका छन् । वैदेशिक रोजगारीका क्रममा विदेशमा मृत्यु हुनेको सङ्ख्या क्रमशः बढेको छ । बोर्डका अनुसार आव २०८०/८१ मा एक हजार ३४६ शव आएका थिए भने गत आवमा २०८१/८२ मा एक हजार ५१७ वटा शव आए । जुन अघिल्लो आवमा भन्दा गत आवमा १७१ शव बढी हो । बोर्डका निर्देशक एवम् सूचना अधिकारी गुरुदत्त सुवेदीले वैदेशिक रोजगारीमा जान श्रम स्वीकृति लिनेको सङ्ख्या बढेसँगै वैदेशिक रोजगारीका क्रममा मृत्यु हुनेको सङ्ख्या पनि बढेको जानकारी दिनुभयो । वैदेशिक रोजगारीका क्रममा विदेशमा आफ्नो आफन्त गुमाएका परिवारका सदस्यले बोर्डको सचिवालयबाट १० लाख रुपियाँ आर्थिक सहायता पाउँदै आएका छन् । बोर्डका अनुसार आव २०६५/६६ देखि हालसम्म वैदेशिक रोजगारीका क्रममा मृत्यु भएका १४ हजार ८६२ जनाको परिवारलाई आर्थिक सहायता स्वरूप पाँच अर्ब ९७ करोड ६४ लाखभन्दा बढी रकम उपलब्ध गराइएको छ । वैदेशिक रोजगार विभागका अनुसार गएको आव २०८१/८२ मा आठ लाख ३९ हजार २६६ जनाले श्रम स्वीकृति लिएका थिए । दैनिक औसतमा दुई हजार २०३ जना श्रम स्वीकृति लिएर जाँदा चार वटा शव काठको बन्द बाकस विदेशबाट नेपालको अन्तर्राष्ट्रिय त्रिभुवन विमानस्थलमा आइपुग्छन् । अघिल्लो आव २०८०/८१ मा सात लाख ४३ हजार ५९५ जना नेपाली वैदेशिक रोजगारीमा गएका थिए । सो अवधिमा वैदेशिक रोजगारीमा गएका एक हजार ३४६ मृतक परिवारका आफन्तले आर्थिक सहायता लिएका थिए । बोर्डले गत आवमा वैदेशिक रोजगारीका क्रममा बिरामी, अङ्गभङ्ग भएका ८६७ जनालाई आर्थिक सहायतास्वरूप २४ करोड ९९ लाख रुपियाँ उपलब्ध गराएको छ । अघिल्लो आवमा ६५३ जनालाई आर्थिक सहायता स्वरूप १९ करोड ४६ लाख ८५ हजार रुपियाँ उपलब्ध गराइएको थियो । आव २०७९/८० मा वैदेशिक रोजगारीका क्रममा अङ्गभङ्ग तथा गम्भीर बिरामी भएका ३८९ जनालाई नौ करोड ९७ लाख आठ हजार रुपियाँ आर्थिक सहायता प्रदान गरिएको थियो ।  मृतक श्रमिकका परिवारलाई दिँदै आएको आर्थिक सहायता रकम स्थानीय तहमा निवेदन दिएर अनलाइनमार्पmत कागजात चेकजाँच गर्ने प्रविधिको विकास गरेसँगै सेवाग्राही सङ्ख्या बढेको बोर्डको दाबी छ । यसै गरी यसअघि वैदेशिक रोजगार कल्याणकारी कोषमा रहेको रकम विदेशमा मृत्यु भएको अवस्थामा मात्र श्रमिकका आफन्तले पाउने वैदेशिक रोजगार ऐनको व्यवस्था संशोधन गरी श्रम स्वीकृतिको अवधिमा नेपालमा रहँदा मृत्यु भए पनि १० लाख रुपियाँ पाउने निर्णय भएपछि सहयोग लिनेको सङ्ख्या बढेको बोर्डका कार्यकारी निर्देशक डा. द्वारिका उप्रेतीको भनाइ छ ।वैदेशिक रोजगारीका क्रममा अधिकांशको मुत्युका कारण कार्यस्थलको दुर्घटना र सडक दुर्घटनामा मृत्यु हुने गरेको छ । कतिपय नेपालीले सुतेकै ठाउँमा विविध कारणले मृत्युवरण गर्ने गरेका छन् । मृत्यु हुनेमध्ये अधिकांश सडक दुर्घटना, प्राकृतिक मृत्यु, आत्महत्याको ठुलो सङ्ख्या छ । वैदेशिक रोजगारका विज्ञ रामेश्वर नेपालले वैदेशिक रोजगारमा मृत्यु हुनुको प्रमुख कारण विदेश जानेलाई अपेक्षा धेरै देखाइने तर पर्याप्त सूचना नहुनु, धोकापूर्ण श्रमिक भर्ना प्रक्रिया रहेको बताउनुभयो । वैदेशिक रोजगारीमा जाने युवालाई समयमै आधारभूत विषयमा पर्याप्त सूचना दिएर पठाउन सकियो भने विदेशमा हुने मृत्युका घटनालाई धेरै हदसम्म नियन्त्रण गर्न सकिन्छ तर यस विषयमा सरकारी निकायको ध्यान नगएको उहाँको आरोप छ ।",
      "link": "https://gorkhapatraonline.com/news/166221",
      "image": "https://gorkhapatraonline.com/storage/media/293198/conversions/3445-original-thumb.jpg"
    },
    {
      "slug": "166219",
      "title": "भारतमा उत्पादन घट्दा नेपाली चिया निर्यात बढ्यो",
      "timestamp": 1754179200000,
      "source": "gp",
      "content": "मुलुकबाट गत वर्ष साढे चार अर्ब रुपियाँ बराबरको चिया निर्यात भएको छ । भन्सार विभागको तथ्याङ्क अनुसार आर्थिक वर्ष २०८१/८२ मा चार अर्ब ५८ करोड ६९ लाख रुपियाँ बराबरको एक करोड ५५ लाख ९८ हजार केजी चिया निर्यात भएको छ । अघिल्लो आव २०८०/८१ मा तीन अर्ब ६२ करोड रुपियाँ बराबरको एक करोड ३९ लाख १६ हजार केजी निर्यात भएको छ ।",
      "longContent": "काठमाडौँ, साउन १८ गते । मुलुकबाट गत वर्ष साढे चार अर्ब रुपियाँ बराबरको चिया निर्यात भएको छ । भन्सार विभागको तथ्याङ्क अनुसार आर्थिक वर्ष २०८१/८२ मा चार अर्ब ५८ करोड ६९ लाख रुपियाँ बराबरको एक करोड ५५ लाख ९८ हजार केजी चिया निर्यात भएको छ । अघिल्लो आव २०८०/८१ मा तीन अर्ब ६२ करोड रुपियाँ बराबरको एक करोड ३९ लाख १६ हजार केजी निर्यात भएको छ । अघिल्लो आवको तुलनामा झन्डै एक अर्ब रुपियाँ बराबरको बढी चिया निर्यात भएको विभागको तथ्याङ्कले देखाएको छ । अन्तर्राष्ट्रिय बजारमा माग बढेसँगै गत वर्ष भारतमा चियाको उत्पादन कम हुँदा स्वदेशी चियाको निर्यातमा उलेख्य वृद्धि भएको हो । चिया तथा कफी विकास बोर्डका प्रवक्ता डा. दीपक खनालले गत वर्ष भारतमा चियाको उत्पादन कम भई खपत बढ्दा नेपाली चियाको निर्यात बढी भएको जानकारी दिनुभयो । पछिल्लो समय नेपाली चियाको गुणस्तर क्रमिक रूपमा सुधार भई अन्तर्राष्ट्रिय बजारमा पहिचान क्रमिक रूपमा बढाउँदै गएकाले पनि निर्यातमा वृद्धि भएको उहाँको भनाइ छ । स्वदेशी चिया परीक्षणबाट उच्च गुणस्तरको पाइएकाले चीनमा अवार्डसमेत प्राप्त गरिसकेको छ । गत आवमा निर्यात साढे चार अर्बको हुँदा चियाको आयात भने पाँच देखि सात करोड रुपियाँको मात्र भएको बोर्डले जनाएको छ । बोर्डका अनुसार नेपालमा २१ हजार हेक्टर क्षेत्रफलमा वार्षिक एक करोड ७० लाख केजी उत्पादन हुने गरेको छ । उत्पादन भएको ५५ प्रतिशत चिया अन्तर्राष्ट्रिय बजारमा निर्यात हुने र ४५ प्रतिशत चिया आन्तरिक बजारमा खपत हुने गरेको छ । अन्तर्राष्ट्रिय बजारमा चियाको माग बढ्दै गए पनि उत्पादन भने बढ्न नसकेको तथ्याङ्कले देखाएको छ । बोर्डका अनुसार सिटिसी चिया भारत र अर्थोडक्स चिया तेस्रो मुलुक निर्यात हुन्छ । नेपालको चिया अन्तर्राष्ट्रिय बजारमा माग उच्च रहेकाले किसान चिया खेतीमा आकर्षित भएका हुन् । चिया बगान, उद्योगमा करिब ६० हजारले रोजगारी पाएका छन् । चिया खेतीमा लगानी बढाए उत्पादन बढाउन सकिने बोर्डले जनाएको छ । नेपाली चिया भारतसहित अमेरिका, अस्ट्रेलिया, चीन, चेक रिपब्लिक, डेनमार्क, फ्रान्स, जर्मनी, इटाली, जापान, कोरिया, नर्वे, फिलिपिन्स, कतार, साउदी अरब, सिङ्गापुर, स्विट्जरल्यान्ड, थाइल्यान्ड, बेलायतलगायत मुलुकमा निर्यात भएको छ ।नेपालमा उत्पादित अर्थोडक्स चियालाई अन्तर्राष्ट्रिय बजारमा ब्रान्डिङ गर्न ‘ट्रेडमार्क’ समेत तयार गरिएको छ । ‘नेपाल टी क्वालिटी फ्रम दी हिमालय’ ब्रान्डमा चिया निर्यात हुने गरेको छ ।पूर्वी नेपालको सङ्खुवासभा, ताप्लेजुङ, तेह्रथुम, पाँचथर, धनकुटा, इलाम, झापालगायत जिल्लामा चियाको व्यावसायिक खेती हुन्छ । पूर्वी पहाडी जिल्ला मात्र नभएर पछिल्ला वर्ष बागमती प्रदेश, गण्डकी, लुम्बिनी, सुदूरपश्चिमलगायत प्रदेशमा पनि विस्तार भएको छ ।",
      "link": "https://gorkhapatraonline.com/news/166219",
      "image": "https://gorkhapatraonline.com/storage/media/293196/conversions/tea-jasbire_Kokila-Dhakal-original-thumb.jpg"
    },
    {
      "slug": "166218",
      "title": "बझाङ माथिल्लो सेतीको वित्तीय व्यवस्थापन सम्पन्न",
      "timestamp": 1754179200000,
      "source": "gp",
      "content": "सुदूरपश्चिम प्रदेशको बझाङमा निर्माण हुने २१६ मेगावाट क्षमताको बझाङ माथिल्लो सेती जलविद्युत् आयोजना निर्माणका लागि कुमारी बैङ्कको नेतृत्वमा ऋण लगानी हुने गरी वित्तीय व्यवस्थापन सम्झौता भएको छ ।",
      "longContent": "गोरखापत्र समाचारदाताकाठमाडौँ, साउन १८ गते । सुदूरपश्चिम प्रदेशको बझाङमा निर्माण हुने २१६ मेगावाट क्षमताको बझाङ माथिल्लो सेती जलविद्युत् आयोजना निर्माणका लागि कुमारी बैङ्कको नेतृत्वमा ऋण लगानी हुने गरी वित्तीय व्यवस्थापन सम्झौता भएको छ । उक्त आयोजनाका लागि कुमारी बैङ्कको नेतृत्व तथा एनएमबी बैङ्कको सहनेतृत्वमा माछापुच्छ्रे बैङ्क, हाइड्रोइलेक्ट्रिसिटी इन्भेस्टमेन्ट एन्ड डेभलपमेन्ट कम्पनी, लक्ष्मी सनराइज बैङ्क, नेपाल इन्भेस्टमेन्ट मेगा बैङ्क, प्रभु बैङ्क, नेपाल एसबिआई बैङ्क, एनआइसी एसिया बैङ्क, कृषि विकास बैङ्क, लुम्बिनी विकास बैङ्क, साङ्ग्रिला डेभलपमेन्ट बैङ्क, कामना सेवा विकास बैङ्क र आइसिएफसी फाइनान्सले सहवित्तीयकरणमा ऋण लगानी गर्ने गरी शुक्रबार सम्झौता भएको हो । सम्झौतामा कुमारी बैङ्कका तर्फबाट प्रमुख कार्यकारी अधिकृत रामचन्द्र खनाल र प्रवर्धक कम्पनी समृद्धि इनर्जी लिमिटेडका तर्फबाट अध्यक्ष शैलेन्द्र गुरागाईंले हस्ताक्षर गरेका छन् ।बझाङको साइपाल गाउँपालिका–४ र ५ मा निर्माण हुने सो आयोजना ४१ अर्ब ६९ करोड रुपियाँ लगातमा तयार हुने अनुमान छ । यसमध्ये ७० प्रतिशत ऋण र ३० प्रतिशत स्वपुँजीको अनुपातमा लगानी गरिँदै छ ।  आयोजनाले नेपाल विद्युत् प्राधिकरणसँग २०८० साल साउनमा विद्युत् खरिद सम्झौता गरेको छ भने २०८१ वैशाखमा विद्युत् उत्पादन अनुमति पाइसकेको छ । आयोजनाबाट २०८८ सालको असार मसान्तभित्र व्यावसायिक उत्पादन सुरु गर्ने लक्ष्यसहित अघि बढाइएको गुरागाईंले जानकारी दिनुभयो ।आयोजनाबाट वार्षिक १,२२९.६६ गिगावाट घण्टा विद्युत् उत्पादन हुने प्रक्षेपण गरिएको छ । उत्पादित विद्युत् आयोजनास्थलमै निर्माण गरिने २२० केभीको स्विचयार्डबाट ३० किलोमिटर लामो २२० केभी डबल सर्किट प्रसारण लाइनमार्फत राष्ट्रिय प्रसारण ग्रिड कम्पनी लिमिटेडको प्रस्तावित चार सय केभी बझाङ सबस्टेसनमार्फत राष्ट्रिय ग्रिडमा जोडिने छ ।",
      "link": "https://gorkhapatraonline.com/news/166218",
      "image": "https://gorkhapatraonline.com/storage/media/293195/conversions/bajhang-original-thumb.jpg"
    },
    {
      "slug": "166216",
      "title": "दोहोरो आइजिनको व्यवस्था खारेज गर्न इप्पानको माग",
      "timestamp": 1754179200000,
      "source": "gp",
      "content": "स्वतन्त्र ऊर्जा उत्पादकहरूको संस्था, नेपाल (इप्पान) ले कम्पनीको सेयर अभौतिकीकरणमा दोहोरो आइजिन नम्बर राख्ने व्यवस्था हटाउनका लागि चार वटा निकायको ध्यानाकर्षण गराएको छ ।",
      "longContent": "गोरखापत्र समाचारदाताकाठमाडौँ, साउन १८ गते । स्वतन्त्र ऊर्जा उत्पादकहरूको संस्था, नेपाल (इप्पान) ले कम्पनीको सेयर अभौतिकीकरणमा दोहोरो आइजिन नम्बर राख्ने व्यवस्था हटाउनका लागि चार वटा निकायको ध्यानाकर्षण गराएको छ ।सिडिएस एन्ड क्लियरिङ लिमिटेड (सिडिएससी) ले कम्पनीहरूको सेयर सूचीकरण गर्दा सर्वसाधारण र प्रवर्धकलाई छुट्टाछुट्टै इन्टरनेसनल सेक्युरिटिज आइडेन्टिफिकेसन नम्बर (आइजिन) कायम गर्ने भन्दै नेपाल धितोपत्र बोर्ड (सेबोन) मा प्रस्ताव लगेपछि इप्पानले अर्थमन्त्री, संसद्को अर्थसमिति, सेबोन र सिडिएससीको ध्यानाकर्षण गराएको हो ।सिडिएससीको उक्त प्रस्तावले संस्थापक लगानीकर्ता, निजी क्षेत्र, वैदेशिक लगानीकर्ता, सेयरमा लगानी गर्ने आमसर्वसाधारणमा अन्योलता थपेर बढी निराशा पैदा हुने अवस्था सिर्जना भएको भन्दै यो प्रस्ताव कार्यान्वयन गर्न नहुने इप्पानको भनाइ छ । इप्पानले एक विज्ञप्ति जारी गर्दै यस्तो व्यवस्था कार्यान्वयन भएमा नेपालको पुँजी बजारमा लागु भइरहेको प्रचलित कानुन, अन्तर्राष्ट्रिय मान्यता र स्थापित अभ्यासविपरीतको कार्य हुन जाने दाबी गरेको छ । नेपालको पुँजी बजारमा दीर्घकालीन प्रभाव पर्नुका साथै नेपालप्रति अन्तर्राष्ट्रिय जगत्को दृष्टिकोणमा समेत नकारात्मक प्रभाव पार्ने इप्पानको भनाइ छ । यस्तो व्यवस्थाले नेपाली निजी क्षेत्र तथा गैरआवासीय नेपाली समुदायको लगानीका साथै प्रत्यक्ष वैदेशिक लगानीमा समेत असर पर्नुका साथै स्वदेशी पुँजी सङ्कलन, गैरआवासीय नेपालीमार्फत आउने लगानी र विदेशी लगानी व्यवस्थापनमा समेत ठुलो कठिनाइ हुने पनि इप्पानले ध्यानाकर्षण गराएको छ ।यसले नेपालमा निजी क्षेत्रले विभिन्न उद्योग व्यवसायमा गरेको लगानीमा विश्वास गुम्नुका साथै वैदेशिक लगानीकर्तामा समेत नेपालको लगानी वातावरणप्रति गम्भीर आशङ्का उत्पन्न भएको इप्पानको भनाइ छ ।“सिडिएससीको यो प्रस्तावले नेपालको एउटा कानुनलाई हेरेर लगानी गरेको विदेशी लगानीकर्ताले आफ्नो सेयर बेचेर लगानी फिर्ता लिन नै नसक्ने अवस्था बन्ने छ,” इप्पानका अध्यक्ष गणेश कार्कीले भन्नुभयो, “यसले सरकारको वैदेशिक लगानी प्रवर्धन नीति, पुँजीबजारको सुदृढीकरण र समग्र आर्थिक सुधार लक्ष्यप्रति नै नकारात्मक प्रभाव पार्ने छ ।” सिडिएससीले अघि सारेको दोहोरो आइजिनको ठुलो असर ऊर्जा क्षेत्रका कम्पनीमा हुने पनि इप्पानको भनाइ छ । यो व्यवस्थाले आइपिओ जारी गरी सेयर अभौतिकीकरण प्रक्रियामा रहेका कम्पनी, आइपिओ जारी गरी लकिङ अवधि सकिन लागेका कम्पनी र आइपिओको पाइप लाइनमा रहेका कम्पनीसमेत नराम्ररी प्रभावित भई यसले समग्र पुँजी बजारलाई दीर्घकालसम्म नकारात्मक प्रभाव पार्दै नेपालको अर्थतन्त्रमा पनि ठुलो असर पर्ने इप्पानको भनाइ छ ।सिडिएससीको यस्तो निर्णयले लकिङ अवधिमै रहेका विभिन्न ५८ उद्योगको ८७ अर्ब रुपियाँ बराबरको र ऊर्जा कम्पनीको मात्र ४७ कम्पनीको ५३ अर्ब रुपियाँ बराबरको र आइपिओको पाइप लाइनमा रहेका ४३ कम्पनीको ४१ अर्ब रुपियाँ बराबरको पुँजी बन्धक हुने भई पुँजी बजारमा ठुलो प्रभाव पार्ने इप्पानले जनाएको छ ।",
      "link": "https://gorkhapatraonline.com/news/166216",
      "image": "https://gorkhapatraonline.com/storage/media/293193/conversions/445-original-thumb.jpg"
    },
    {
      "slug": "166215",
      "title": "कर्जा तिरे पनि ऋणी कालो सूचीमा",
      "timestamp": 1754179200000,
      "source": "gp",
      "content": "वालिङका एक व्यवसायीले बैङ्कको ऋण तिरिसक्दा पनि कालो सूचीमा राखिरहेको पाइएको छ । नेपाल इन्भेस्टमेन्ट मेघा बैङ्कको स्याङ्जाको वालिङ शाखाबाट आफ्नो सम्पूर्ण कर्जा चुक्ता गरेका एक व्यवसायीको नाम कालो सूचीमा परेको छ ।",
      "longContent": "पुतलीबजार समाचारदातापुतलीबजार (स्याङ्जा), साउन १८ गते । वालिङका एक व्यवसायीले बैङ्कको ऋण तिरिसक्दा पनि कालो सूचीमा राखिरहेको पाइएको छ । नेपाल इन्भेस्टमेन्ट मेघा बैङ्कको स्याङ्जाको वालिङ शाखाबाट आफ्नो सम्पूर्ण कर्जा चुक्ता गरेका एक व्यवसायीको नाम कालो सूचीमा परेको छ । वालिङ नगरपालिका–९ स्थित आँधीखोला मार्टका सञ्चालक दीपक श्रेष्ठले गत असार ३२ गते बैङ्कसँगको सम्पूर्ण बक्यौता रकम तिरेर आफूमाथिको कर्जामुक्तिको ढोका खोलेको महसुस गर्नुभएको थियो तर साउन ४ गते कर्जा सूचना केन्द्रमा बुझ्दा आफ्नो नाम कालो सूचीमा देखेपछि उहाँ चकित पर्नुभयो । पीडित व्यवसायी भन्नुहुन्छ, “कर्जाको साँवाब्याज तिरेँ तर मेरो नाम त कालो सूची पु¥याए छन् ।”“मैले ३२ गते नै सबै कर्जा चुक्ता गरेको छु तर आज साउन १७ गतेसम्म पनि कुनै प्रतिक्रिया छैन । बैङ्कले तीन दिनभित्र कालो सूचीबाट ‘रिलिज’ गर्नुपर्ने हो,” उहाँले भन्नुभयो, “त्यसको सट्टा, मलाई र मेरो कम्पनीलाई बैङ्कले बदनाम गर्ने काम गरेको छ ।” कर्जा सूचना केन्द्रको कालो सूचीमा नाम परेका व्यवसायीका लागि समस्या त्यत्तिमै सीमित हुँदैन । नयाँ कर्जा लिन, बैङ्क ग्यारेन्टी पाउन, कम्पनीको वित्तीय कारोबार गर्न र ठुला सम्झौतामा संलग्न हुनसमेत असम्भव जस्तै बन्छ । जसको प्रत्यक्ष असर व्यवसायमा र व्यक्तिको प्रतिष्ठामा पनि पर्छ । यो एउटा सामान्य मानवीय त्रुटि भएको नेपाल इन्भेस्टमेन्ट मेघा बैङ्क, वालिङ शाखाका प्रबन्धक कुमार केसीले बताउनुभयो ।“असार मसान्तको राति पैसा आयो, २९ गते नै कालो सूचीको प्रक्रिया अगाडि बढेको रहेछ,” उहाँले भन्नुभयो, “दुई मिनेटमा नै कर्जा चुक्ता भएको प्रमाण केन्द्रीय कार्यालयमा पठाएका थियौँ, कसरी यो घटना भयो हामी नै अन्योलमा छौँ ।”",
      "link": "https://gorkhapatraonline.com/news/166215",
      "image": "https://gorkhapatraonline.com/storage/media/293192/conversions/Nimb-waling-original-thumb.jpg"
    },
    {
      "slug": "166157",
      "title": "यातायातबाट साढे चार करोड राजस्व",
      "timestamp": 1754092800000,
      "source": "gp",
      "content": "लमजुङमा पूर्वाधार विकास कार्यालयले यातायात सेवा प्रवाहबाट एक वर्षको अवधिमा चार करोड ६६ लाख ५८ हजार सात सय ७० रुपियाँ राजस्व सङ्कलन गरेको छ ।",
      "longContent": "नवीनराज कुइँकेललमजुङ, साउन १७ गते । लमजुङमा पूर्वाधार विकास कार्यालयले यातायात सेवा प्रवाहबाट एक वर्षको अवधिमा चार करोड ६६ लाख ५८ हजार सात सय ७० रुपियाँ राजस्व सङ्कलन गरेको छ ।आर्थिक वर्ष २०८१–८२ मा सवारी कर, आयकर, नवीकरण र रुट पर्मिट लगायतको सेवा बापत राजस्व सङ्कलन भएको हो । पूर्वाधार विकास कार्यालय लमजुङका लेखा सहायक उत्तम गुरुङका अनुसार गत आर्थिक वर्षमा चार पाङ्ग्रे सवारी साधनबाट मात्रै एक करोड ८९ लाख ६२ हजार तीन सय पाँच रुपियाँ राजस्व सङ्कलन भएको छ ।दुई पाङ्ग्रे सवारी साधनको सवारी कर एवं नवीकरणबाट दुई करोड १८ लाख ११ हजार दुईसय ४० रुपियाँ राजस्व सङ्कलन भएको कार्यालयले जनाएको छ । कार्यालयले सवारी इजाजत र नवीकरण बापत २७ लाख ६३ हजार एक सय रुपियाँ राजस्व सङ्कलन गरेको जनाएको छ । त्यसैगरी यातायात क्षेत्रको रुट पर्मिट र पटके शिर्षकमा नौ लाख ३२ हजार दुईसय रुपियाँ राजस्व सङ्कलन भएको छ । सोही रकममा सवारी आयकर २१ लाख ८९ हजार नौसय २५ रुपियाँ गरी चार करोड ६६ लाख ५८ हजार सात सय ७० रुपियाँ राजस्व सङ्कलन भएको कार्यालयले जनाएको छ । कार्यालयका अनुसार सबैभन्दा बढी गत चैत्र महिनामा ९५ लाख, ८१ हजार पाँच सय ८० रुपियाँ राजस्व सङ्कलन भएको छ भने सबैभन्दा कम जेठ महिनामा १५ लाख ९८ हजार तीन सय ५० रुपियाँ राजस्व सङ्कलन भएको थियो । सो बाहेक साउनमा २० लाख ८६ हजार आठसय ३० रुपियाँ, भदौ महिनामा २३ लाख ३२ हजार दुई सय ४० रुपियाँ, असोजमा ३५ लाख ७९ हजार सात सय ७५ रुपियाँ, कात्तिकमा ३९ लाख दुई हजार ५५ रुपियाँ, मङ्सिरमा ४४ लाख ९७ हजार ६ सय २५ रुपियाँ, पुस महिनामा ४३ लाख ३२ हजार पाँच सय ५० रुपियाँ, माघ महिनामा ३७ लाख ३५ हजार तीन सय ५५ रुपियाँ राजस्व सङ्कलन भएको छ ।त्यस्तै फागुनमा ४४ लाख २८ हजार आठसय ८० रुपियाँ, वैशाखमा २७ लाख ८७ हजार चार सय ३० रुपियाँ र असार महिनामा ३७ लाख ९६ हजार एकसय ४० रुपियाँ राजस्व सङ्कलन भएको पूर्वाधार विकास कार्यालय लमजुङले जनाएको छ ।",
      "link": "https://gorkhapatraonline.com/news/166157",
      "image": "https://gorkhapatraonline.com/storage/media/293093/conversions/purbadhar-office-lamjung-original-thumb.jpg"
    },
    {
      "slug": "166149",
      "title": "जलार्पण गर्ने तीर्थयात्रीको घुइँचो",
      "timestamp": 1754092800000,
      "source": "gp",
      "content": "रूपन्देहीको सैनामैना नगरपालिका अन्तर्गत रहेको पर्रोहा परमेश्वर शिव ज्योतिर्लिङ्ग बोलबमधाममा जलार्पण गर्ने तीर्थयात्रीको घुइँचो लागेको छ ।",
      "longContent": "बुटवल समाचारदाताबुटवल, साउन १७ गते । रूपन्देहीको सैनामैना नगरपालिका अन्तर्गत रहेको पर्रोहा परमेश्वर शिव ज्योतिर्लिङ्ग बोलबमधाममा जलार्पण गर्ने तीर्थयात्रीको घुइँचो लागेको छ ।  हरेक वर्षको साउन महिनामा कपिलवस्तुको लक्ष्मणघाट, गुल्मी, स्याङ्जा र पाल्पाको सङ्गम रिडी, पश्चिम नवलपरासीको त्रिवेणी र तनहुँको देवघाटबाट जल उठाएर पर्रोहा परमेश्वर शिव ज्योतिर्लिङ्गमा जलार्पण गर्ने तीर्थयात्रुको ठुलो भिड नै लाग्ने गरेको छ । पर्रोहा बोलबमधाममा हरेक वर्षको गुरुपूर्णिमादेखि रक्षाबन्धनसम्म बोलबमधाम जलार्पण तथा श्रावणी मेला हुँदै आएको छ । यसैबिच त्रिवेणीबाट जल लिएर पर्रोहा बोलबमधामतर्फ आउँदै गरेको तीर्थयात्रीको टोलीलाई बुटवलमा शुक्रबार बुटवल उपमहानगरपालिकाका प्रमुख खेलराज पाण्डेले स्वागत गर्नुभएको छ । जलार्पण यात्रा टोलीमा व्यासाचार्य किशोरकुमार गौतमसहितको करिब ४५० जनाको टोली रहेको छ । पर्रोहा परमेश्वर शिव ज्योतिर्लिङ्ग बोलबमधामका अध्यक्ष चित्रबहादुर कार्कीले  पर्रोहा बोलबमधाममा रहेको पुरानो खण्डित नन्दीलाई नारायणी नदीको किनारमा रहेको प्रसिद्ध धार्मिकस्थल गजेन्द्रमोक्षधाममा विधिपूर्वक जलसमाधि गरिएको जानकारी दिनुभयो । धार्मिक यात्राले आपसी सद्भाव, आस्था र विश्वास बढाउने विश्वास गरिएको धामका अध्यक्ष कार्कीले बताउनुभयो । हरेक वर्ष साउन महिनाभर पर्रोहा बोलबमधाम मन्दिरको व्यवस्थापन समितिको आयोजनामा विभिन्न प्रसिद्ध तीर्थस्थलबाट जल ल्याएर धाममा जलार्पण गर्ने परम्परा रहेको छ । धामका संरक्षक ब्यासाचार्य पण्डित किशोरकुमार गौतम पहेँलो गेरुवावस्त्र धारण गरी बोलबम यात्रा गर्दै यहाँस्थित शिव ज्योतिर्लिङ्गमा पवित्र गङ्गाजल अर्पण गरेमा पुण्य प्राप्ति हुने, बाढी, पहिरो, नदी कटान, भूक्षय जस्ता प्राकृतिक प्रकोप र वर्षायाममा लाग्ने विभिन्न रोगव्याधिबाट मुक्ति मिल्ने बताउनुहुन्छ ।",
      "link": "https://gorkhapatraonline.com/news/166149",
      "image": "https://gorkhapatraonline.com/storage/media/293075/conversions/bolbom-toli-lai-swagat-original-thumb.jpg"
    },
    {
      "slug": "166147",
      "title": "किसानलाई प्रोत्साहन अनुदान",
      "timestamp": 1754092800000,
      "source": "gp",
      "content": "वालिङ नगरपालिकाले नगरभित्र व्यावसायिक कृषि गर्दै आएका किसानलाई उत्पादनमा आधारित प्रोत्साहन अनुदान वितरण गरेको छ । विभिन्न खेती गर्दै आएका २३६ किसानलाई नगरपालिकाले गत आवको बजेट अन्तर्गत ३० लाख रुपियाँ बराबरको प्रोत्साहन अनुदान प्रदान गरेको हो ।",
      "longContent": "पुतलीबजार समाचारदातापुतलीबजार, साउन १७ गते । वालिङ नगरपालिकाले नगरभित्र व्यावसायिक कृषि गर्दै आएका किसानलाई उत्पादनमा आधारित प्रोत्साहन अनुदान वितरण गरेको छ । विभिन्न खेती गर्दै आएका २३६ किसानलाई नगरपालिकाले गत आवको बजेट अन्तर्गत ३० लाख रुपियाँ बराबरको प्रोत्साहन अनुदान प्रदान गरेको हो ।मुख्य बाली अन्तर्गत सुन्तला जातका फलफूल, तरकारी, मौरी, च्याउ, मसला बाली, रैथाने बाली, उखु र ड्रागन फ्रुट लगाएका किसानलाई  प्रोत्साहन अनुदान वितरण गरिएको हो । उत्पादन, क्षेत्रफल तथा बिक्री वितरणमा आधारित प्रोत्साहन अनुदान कार्यक्रम सञ्चालन कार्यविधि–२०८१ को मापदण्ड अनुसार न्यूनतम आठ हजारदेखि एक लाखसम्म नगद वितरण गरिएको नगर उपप्रमुख कविता तिवारी गैरेले बताउनुभयो । कृषि क्षेत्रमा वालिङलाई आत्मनिर्भर बनाउने अभियानमा नगरपालिका लागेको बताउँदै तिवारी भन्नुहुन्छ, “किसानलाई प्रोत्साहन गर्न बिनाब्याज बिउ पुँजी लगानी, प्रोत्साहन अनुदानलगायतका कार्यक्रम सञ्चालन गरेका छौँ । किसानले ढुक्कसँग उत्पादन गर्नुहोस्, बजारको ग्यारेन्टी स्थानीय सरकारले गर्छ ।” वालिङ नगरपालिकाले मुक्तिनाथ विकास बैँकसँगको सहकार्यमा बाख्रापालन गर्ने किसानलाई बिनाधितो व्यवसाय प्रवर्धनमा लगानी र बजार ग्यारेन्टीको अभियान सञ्चालन गरेको उपप्रमुख तिवारीले बताउनुभयो । उत्पादनशील अवस्थाका न्यूनतम ३० बोट सुन्तला जातका फलफूल र कफी  लगाएका किसानलाई प्रतिबोट तीनदेखि पाँच सय रुपियाँसम्म प्रोत्साहन अनुदान वितरण गरिएको छ । यस्तै न्यूनतम दुई रोपनी क्षेत्रफलमा एकै प्रकारको तरकारी, मसला, उखु तथा रैथाने बाली लगाएका  किसानलाई प्रतिरोपनी कुल उत्पादन लागतको २० प्रतिशतसम्म प्रोत्साहन अनुदान प्रदान गरिएको कृषि शाखा प्रमुख सुवासचन्द्र अर्यालले बताउनुभयो । न्यूनतम ५० वटा मुढा वा परालको पोकामा व्यावसायिक च्याउ खेती गरेका किसानलाई प्रतिमुढा वा पोका दुई सय रुपियाँसम्म प्रोत्साहन अनुदान प्रदान गरिएको अर्यालको भनाइ छ । पछिल्लो समय अत्यधिक लोकप्रिय बन्दै गएको ड्र्यागन खेती गर्ने किसानलाई लक्ष्य गर्दै न्यूनतम ५० वटा पिल्लरमा ड्र्यागन फलाएका कृषकले प्रतिपिल्लर दुई सय रुपियाँ अनुदान पाएका छन् । वालिङ–१, धरमपानीका कृषक कृष्ण ढुङ्गानाले पछिल्लो चार वर्षदेखि ड्र्यागन खेती गर्दै आउनुभएको छ । यस पटकको प्रोत्साहन अनुदानबापत नगद एक लाख रुपियाँ पाएपछि उहाँ निकै उत्साहित हुनुहुन्छ । उहाँ भन्नुहुन्छ, “नियमित उत्पादन भइरहे पनि पहिले यति ठुलो सहयोग पाइएन । अब त अझै उत्साह थपिएको छ ।”नगरपालिकाको यो कार्यक्रम लागु भएसँगै वालिङ नगरभित्र व्यावसायिक तरकारी तथा फलफूल खेती गर्ने उद्यमीको सङ्ख्या पनि बढेको छ । छ महिनामा मात्र एक लाख ३३ हजार ७७७ केजी तरकारी त्रियासी कृषि उपज तथा बजार व्यवस्थापन सहकारी संस्थामा सङ्कलन भएको छ ।",
      "link": "https://gorkhapatraonline.com/news/166147",
      "image": "https://gorkhapatraonline.com/storage/media/293066/conversions/kisan--original-thumb.jpg"
    },
    {
      "slug": "166099",
      "title": "कोदो खेतीमा अग्रसर हुन आग्रह",
      "timestamp": 1754092800000,
      "source": "gp",
      "content": "‘कोदोजन्य परिकारको आहार : खाद्य सुरक्षा र स्वस्थ जीवनको आधार’ नाराका साथ विविध कार्यक्रम गरी देशव्यापी रूपमा पहिलो कोदो दिवस मनाइएको छ । सरकारले कोदोजन्य बालीको आयात रोक्न र उत्पादन बढाउन पहिलो पटक साउन १६ गते राष्ट्रिय कोदो दिवस मनाउने घोषणा गरेको थियो ।",
      "longContent": "गोरखापत्र समाचारदाताकाठमाडौँ, साउन १७ गते । ‘कोदोजन्य परिकारको आहार : खाद्य सुरक्षा र स्वस्थ जीवनको आधार’ नाराका साथ विविध कार्यक्रम गरी देशव्यापी रूपमा पहिलो कोदो दिवस मनाइएको छ । सरकारले कोदोजन्य बालीको आयात रोक्न र उत्पादन बढाउन पहिलो पटक साउन १६ गते राष्ट्रिय कोदो दिवस मनाउने घोषणा गरेको थियो ।कोदो दिवसका अवसरमा भक्तपुरको चाँगुनारायणमा आयोजित कार्यक्रमलाई सम्बोधन गर्दै कृषि तथा पशुपन्छी विकासमन्त्री रामनाथ अधिकारीले मुलुकको बढ्दो खाद्यान्न आयात कम गर्न महत्वपूर्ण भूमिका निर्वाह गर्ने भएकाले कोदो खेतीमा अग्रसर हुन कृषकलाई आग्रह गर्नुभयो ।पहिलो राष्ट्रिय कोदो दिवसका अवसरमा आयोजित कार्यक्रममा उहाँले बढ्दो आयातको खाडल कम गर्न र निरोगी नेपालको लक्ष्य हासिल गर्न कोदो खेती सबैभन्दा उत्तम विकल्प भएको बताउनुभयो । मन्त्री अधिकारीले जलवायु परिवर्तनका कारण उत्पन्न सुक्खा तथा खडेरी जस्ता अवस्थामा पनि कोदो उत्पादनमा कुनै असर नपर्ने भएकाले कोदो खेती प्रवर्धन गर्न सरकारले कार्यक्रम र बजेटसहित कृषकसँग सहकार्य अघि बढाउने निर्णय गरेको पनि जानकारी दिनुभयो । गत वर्ष दुई लाख २५ हजार हेक्टरमा भएको कोदो खेतीबाट तीन लाखभन्दा बढी मेट्रिक टन उत्पादन भएकोमा यस वर्ष त्यो तथ्याङ्कमा उल्लेख्य रूपमा वृद्धि गर्ने गरी सरकारले कार्यक्रम अघि बढाएको मन्त्री अधिकारीले जानकारी दिनुभयो ।हरेक वर्ष ५० अर्ब बढी रुपियाँ धान चामलको आयातमा बिदेसिने गरेकोमा यस वर्ष सुक्खाले थप २० प्रतिशत धान उत्पादन घढ्ने भएकाले सम्भावित खाद्यान्न सङ्कट न्यूनीकरण गर्न कोदो उत्पादन अभियानमा सबै किसान जोडिनु आवश्यक भएको उहाँले बताउनुभयो ।",
      "link": "https://gorkhapatraonline.com/news/166099",
      "image": "https://gorkhapatraonline.com/storage/media/292993/conversions/kodoooo-original-thumb.jpg"
    },
    {
      "slug": "166097",
      "title": "सय दिनको कामले विपन्नलाई मलम",
      "timestamp": 1754092800000,
      "source": "gp",
      "content": "गुल्मीको सत्यवती गाउँपालिका–६, जोहाङ पिपलनेटाकी ४० वर्षीय सरिता ढकाल अब गाईपालनको सुरमा हुनुहुन्छ ।",
      "longContent": "रेसुङ्गा समाचारदातारेसुङ्गा (गुल्मी), साउन १७ गते । गुल्मीको सत्यवती गाउँपालिका–६, जोहाङ पिपलनेटाकी ४० वर्षीय सरिता ढकाल अब गाईपालनको सुरमा हुनुहुन्छ । उहाँले प्रधानमन्त्री रोजगार कार्यक्रम अन्तर्गत एक सयदिने कामबाट पाएको ६८ हजार रुपियाँ र गाउँपालिकाले अनुदान दिएको २५ हजार रुपियाँको पुँजीबाट एउटा उन्नत गाई खरिद गरेको बताउनुभयो । यससँगै ढकालकोमा दुई वटा गाई छन् । केही समयमै दुई वटा गाईको दुध बेचेरै महिनामा ४० देखि ५० हजार कमाइ गर्ने ढकालले बताउनुभयो । पिपलनेटाकै ४१ वर्षीय सरस्वती ढकालले पनि एक सय दिन काम गरेको र गाउँपालिकाको अनुदानबाट मुर्रा भैँसी ल्याउनुभएको छ । उहाँले घरमा भएको गाई र भैँसीको गरेर दैनिक १७ लिटर दुध बेचेर मासिक ३५ हजार रुपियाँ आम्दानी गरिरहनुभएको छ । प्रधानमन्त्री रोजगारमा परदेशबाट फर्किएका पनि जोडिएका छन् । हात भाँचिएपछि कुवेतबाट फर्किन बाध्य सत्यवती गाउँपालिका–५, हँसराका ३१ वर्षीय शिखम काउचालाई पनि एक सय दिनको कामले ठुलो राहत दियो । भारतमा रक्त क्यान्सरबाट श्रीमान् बितेपछि छोराछोरीको लालनपालन काँधमा बोकेकी हँसराकी ३९ वर्षीय राधा विकले प्रधानमन्त्री रोजगारले जीविकोपार्जनमा ठुलो सहयोग पुगेको बताउनुभयो । जोहाङकी दीर्घकुमारी सार्की चार वर्षदेखि प्रधानमन्त्री रोजगार कार्यक्रममा आबद्ध हुनुहुन्छ । सडक मर्मत, ढलान गर्ने, गोडेटो बाटोमा सिँढी बनाउने, पहिरो सफा गर्ने, नाली खन्ने कामले रोजीरोटी चलेको छ । ११ वर्ष पहिले गम्भीर रोगका कारण श्रीमान् गुमाएकी उहाँलाई पाँच छोरीको लालनपालन र पढाइमा प्रधानमन्त्री रोजगार कार्यक्रमले राहत दिएको छ । सत्यवती गाउँपालिकाले प्रत्येक वडाबाट योजना छनोट गरेर परिणाम देखिने गरी २६ योजनाको काम सय दिनमा गरेको छ । गाउँपालिकाले आव २०८१/८२ मा प्रधानमन्त्री रोजगारका श्रमिकमार्फत एक सय दिनमा ८१३ मिटर सडक ढलान, ३५ मिटर नाली, ३० मिटर पर्खाल, १६५ मिटर पदमार्गलगायत गरेर २६ वटा योजना निर्माण गरेको गाउँपालिकाका रोजगार संयोजक सुवास आचार्यले जानकारी दिनुभयो । आव २०८१/८२ मा सत्यवती गाउँपालिकामा ४५ पुरुष र ३५ महिला गरेर ८० जनाले रोजगारी पाएका थिए । आव २०८०/८१ मा ९५ जनाले रोजगारी पाएका थिए ।सत्यवती गाउँपालिकाका प्रमुख प्रशासकीय अधिकृत कमलप्रसाद भुसालले प्रधानमन्त्री रोजगार कार्यक्रमले सिपविहीन आर्थिक अवस्था कमजोर भएका व्यक्तिलाई राज्यले न्यूनतम रोजगारी दिँदा गरिबी निवारण गर्न सहयोग पुगेको बताउनुभयो । प्रधानमन्त्री रोजगार कार्यक्रमका लागि गाउँपालिकाले ५० लाख र सङ्घीय सरकारबाट ५३ लाख ५२ हजार रुपियाँ बजेट विनियोजन भएको सत्यवती गाउँपालिकाका अध्यक्ष टीकाराम पाण्डेले जाकारी दिनुभयो ।",
      "link": "https://gorkhapatraonline.com/news/166097",
      "image": "https://gorkhapatraonline.com/storage/media/292991/conversions/Pradhanmantree-1(1)-original-thumb.jpg"
    },
    {
      "slug": "166096",
      "title": "अमलेखगन्जदेखि लोथरसम्म पाइप लाइन विस्तार सुरु",
      "timestamp": 1754092800000,
      "source": "gp",
      "content": "दोस्रो चरणको पेट्रोलियम पाइप लाइन परियोजनाको निर्माण सुरु भएको छ । बाराको अमलेखगन्जदेखि चितवनको लोथरसम्म पाइप लाइन विस्तार औपचारिक रूपमा सुरु भएको हो ।  तीन महिनालाई पुग्ने पेट्रोलियम भण्डारणगृह निर्माण गर्ने सरकारको लक्ष्य अनुसार पाइप लाइन विस्तारसँगै भण्डारणगृहको काम अघि बढेको हो ।",
      "longContent": "लक्ष्मी सापकोटा/वसन्त पराजुलीचितवन, साउन १७ गते । दोस्रो चरणको पेट्रोलियम पाइप लाइन परियोजनाको निर्माण सुरु भएको छ । बाराको अमलेखगन्जदेखि चितवनको लोथरसम्म पाइप लाइन विस्तार औपचारिक रूपमा सुरु भएको हो । तीन महिनालाई पुग्ने पेट्रोलियम भण्डारणगृह निर्माण गर्ने सरकारको लक्ष्य अनुसार पाइप लाइन विस्तारसँगै भण्डारणगृहको काम अघि बढेको हो । नेपाल आयल निगमले शुक्रबार लोथरमा परियोजनाको फिल्ड कार्यालय स्थापना गरेर दोस्रो चरणको पेट्रोलियम पाइप लाइन विस्तारको काम थालेको हो । राप्ती नगरपालिका–१, लोथरस्थित करिब २३ बिघा १२ कट्ठा जग्गामा अत्याधुनिक सुविधासहितको ग्रिन फिल्ड टर्मिनल निर्माण गरिने निगमले जनाएको छ ।इन्डियन आयल कर्पोरेसन (आइओसी) को मोतीहारी डिपोमा रहेको पम्प हाउसबाटै लोथरसम्म पाइपलाइनका लागि पेट्रोलियम पदार्थ पम्पिङ गर्ने व्यवस्था गरिने निगमले जनाएको छ । अमलेखगन्जदेखि लोथरसम्मको ६२ किलोमिटरको दुरीमा १०.७५ इन्चको पाइपलाइन बिछ्याइने निगमले जनाएको छ ।परियोजना प्रमुख प्रदीपकुमार यादवले पाइप लाइन विस्तारको सबै कागजी प्रक्रिया पूरा भएको र भोलिदेखि सडक निर्माण गर्ने, आइओसीसँग समन्वय गर्ने काम सुरु हुने र तीन वर्षभित्र निर्माण सम्पन्न गरेर सञ्चालनमा ल्याउने बताउनुभयो । पाइप लाइन परियोजनाबाट पेट्रोलिमय पदार्थ ढुवानी गर्दा वातावरणीय प्रभाव न्यून हुने, पेट्रोलिमय पदार्थको चोरी तथा मिसावट कम हुने उहाँको भनाइ छ । निगमले स्थानीयसँग समन्वय गरेर काम अघि बढाउने प्रतिबद्धता व्यक्त गर्दै उहाँले परियोजनाका तर्फबाट स्थानीयलाई रोजगारीलगायत व्यवस्था गरिने बताउनुभयो । राप्ती नगरपालिका–१ का वडाध्यक्ष सिद्धलाल स्याङ्तानले चितवनकै गौरवको परियोजना यस क्षेत्रमा कार्यान्वयनमा आउँदा स्थानीय खुसी भएको बताउनुभयो । पाइप लाइनबाट २७३ किलोलिटर प्रतिघण्टाको गतिमा तेल आपूर्ति गर्न सकिने निगमका सहायक प्रबन्धक अनुपम पराजुलीले जानकारी दिनुभयो । पूर्वपश्चिम राजमार्गको समानान्तर पाइप लाइन निर्माण गरिने छ । पाइप लाइनबाट वार्षिक दुई करोड टन इन्धन ढुवानी गर्न सकिने सहायक प्रबन्धक पराजुलीले जानकारी दिनुभयो । लोथरमा १६० वर्गमिटरको क्षेत्रफलमा पाइप लाइन स्टेसन निर्माण हुने छ ।त्यस स्थानमा पेट्रोल भण्डारणका लागि ११ हजार किलोलिटर क्षमताका तीन वटा ठाडा ट्याङ्की निर्माण हुने छन् । यस्तै डिजेल भण्डारणका लागि १५ हजार पाँच सय किलोलिटर क्षमताका तीन वटा र मटितेल भण्डारणका लागि आठ सय किलोलिटर क्षमताका दुई वटा ट्याङ्की निर्माण गरिने छ ।यसै हवाई इन्धनका लागि तीन हजार छ सय किलोलिटर क्षमताका तीन वटा ट्याङ्की निर्माण गरिने निगमले जनाएको छ । लोथरमा बन्ने नयाँ डिपोमा ९१ हजार नौ सय किलोलिटर पेट्रोलियम पदार्थ भण्डारण हुने छ । यसबाहेक दुई वटा ट्रान्समिक्स ट्याङ्की निर्माण गरिने छ ।पाइप लाइनसहित भण्डारणगृह निर्माण लागत १४ अर्ब नौ करोड ६० लाख रुपियाँ लाग्ने अनुमान गरिएको छ । भारतको मोतीहारीदेखि अमलेखगन्जसम्म सञ्चालनमा ल्याइएको अन्तरदेशीय पेट्रोलियम पाइप लाइन अमलेखगन्ज–लोथरसम्म विस्तार गरी लोथरमा भण्डारण गृहसहितको सुविधा सम्पन्न डिपो निर्माण गर्ने समझदारी भएको थियो ।सो सम्झौतामा निर्माण सुरु भएको ५४ महिनामा परियोजना सञ्चालनमा ल्याइने उल्लेख छ । इन्डियन आयल कर्पोरेसनले सो परियोजनाको विस्तृत अध्ययन प्रतिवेदन (डिपिआर) तयार गरिसकेको छ ।भारतको मोतीहारीदेखि बाराको अमलेखगन्जसम्मको ६९ किलोमिटर लामो अन्तरदेशीय पेट्रोलियम पाइपलाइन परियोजना २०७६ देखि सञ्चालनमा आएको हो । सुरुवाती चरणमा डिजेल र मटितेल पाइप लाइनमार्फत आयात गरिएकामा पछि पेट्रोलियम पदार्थ पनि ल्याइएको छ ।",
      "link": "https://gorkhapatraonline.com/news/166096",
      "image": "https://gorkhapatraonline.com/storage/media/293007/conversions/Petrol-PHOTO-2025-08-01-19-33-17-original-thumb.jpg"
    },
    {
      "slug": "166095",
      "title": "विश्व बैङ्क र जापानले बढाए ब्याजदर",
      "timestamp": 1754092800000,
      "source": "gp",
      "content": "नेपालका दुई विकास साझेदारले ऋणको ब्याजदर बढाएका छन् । अर्थ मन्त्रालयका अनुसार बहुपक्षीय विकास साझेदार विश्व बैङ्क समूह र द्विपक्षीय विकास साझेदार जापानले सहुलियतपूर्ण ऋणको ब्याजदर बढाएका हुन् ।",
      "longContent": "गोरखापत्र समाचारदाताकाठमाडौँ, साउन १७ गते । नेपालका दुई विकास साझेदारले ऋणको ब्याजदर बढाएका छन् । अर्थ मन्त्रालयका अनुसार बहुपक्षीय विकास साझेदार विश्व बैङ्क समूह र द्विपक्षीय विकास साझेदार जापानले सहुलियतपूर्ण ऋणको ब्याजदर बढाएका हुन् । यससँगै विश्व बैङ्क समूहले नेपाललाई उपलब्ध गराउँदै आएको सहुलियतपूर्ण ऋणको ब्याजदर ०.७५ प्रतिशतबाट १.५० प्रतिशत पुगेको छ । त्यस्तै जापान सरकारले नेपाललाई उपलब्ध गराउने ऋणको ब्याजदर अबदेखि १.९० प्रतिशत हुने छ । विश्व बैङ्कले नेपालको प्रतिव्यक्ति आम्दानी बढेको कारण देखाउँदै ब्याजदर बढाएको अर्थ मन्त्रालयका सहसचिव धनीराम शर्माले बताउनुभयो । “लगातार तीन वर्ष नेपालको प्रतिव्यक्ति आम्दानी विश्व बैङ्कले तोकेको थे्रसहोल्डभन्दा माथि रहेकाले ब्याजदर बढाउने जानकारी आएको छ,” उहाँले भन्नुभयो, “विश्व बैङ्क समूहको नीतिकै कारण यस्तो ब्याजदर बढेको हो ।” त्यस्तै विश्व बैङ्कले नेपालको ऋण भुक्तानी अवधि पनि ४० प्रतिशतबाट घटेर ३० प्रतिशत पु¥याएको उहाँले जानकारी दिनुभयो । त्यस्तै जापान सरकारले पनि नेपाललाई ब्याजदर बढाएको जानकारी गराएको मन्त्रालयले जनाएको छ । द्विपक्षीय सहायता सम्बन्धमा सम्बन्धित देशको नीतिले फरक पार्ने भएकाले जापान सरकारको पछिल्लो नीति अनुसार नेपालको ब्याजदर परिवर्तन भएको सहसचिव शर्माले बताउनुभयो । विश्व बैङ्क नेपालको सबैभन्दा ठुलो विकास साझेदार हो । त्यस्तै जापान द्विपक्षीय साझेदारमध्ये ठुलो विकास साझेदारमा पर्छ । नेपालले अहिलेसम्म यस्ता विकास साझेदारबाट सहुलियतपूर्ण ऋण मात्र लिँदै आएको छ । सरकार आफैँले अहिलेसम्म व्यावसायिक ऋण भने लिएको छैन । नेपालको बजेटको स्रोतमध्ये विकास साझेदारले उपलब्ध गराउने यस्तो ऋण पनि महìवपूर्ण हिस्सा हो ।",
      "link": "https://gorkhapatraonline.com/news/166095",
      "image": "https://gorkhapatraonline.com/storage/media/292989/conversions/Xbadfb-original-thumb.jpg"
    },
    {
      "slug": "166094",
      "title": "जुलाईमा आए सत्तरी हजार पर्यटक",
      "timestamp": 1754092800000,
      "source": "gp",
      "content": "सन् २०२५ को पहिलो सात महिनामा करिब साढे छ लाख पर्यटक नेपाल भित्रिएका छन् । नेपाल पर्यटन बोर्डका अनुसार सन् २०२५ को जनवरीदेखि जुलाईसम्म छ लाख ४७ हजार ८८२ जना बाह्य पर्यटक नेपाल भित्रिएका हुन् ।",
      "longContent": "गोरखापत्र समाचारदाताकाठमाडौँ, साउन १७ गते । सन् २०२५ को पहिलो सात महिनामा करिब साढे छ लाख पर्यटक नेपाल भित्रिएका छन् । नेपाल पर्यटन बोर्डका अनुसार सन् २०२५ को जनवरीदेखि जुलाईसम्म छ लाख ४७ हजार ८८२ जना बाह्य पर्यटक नेपाल भित्रिएका हुन् । जसमध्ये जुलाई महिनामा मात्रै ७० हजार १९३ जना अन्तर्राष्ट्रिय पर्यटकले नेपाल भ्रमण गरेका छन् । सन् २०२४ को जुलाईमा ६४ हजार ५९८ विदेशी पर्यटक नेपाल आएका थिए ।बोर्डका कार्यकारी अधिकृत दीपकराज जोशीले भन्नुभयो, “सङ्ख्यात्मक रूपमा पछिल्लो समय नेपाल आउने पर्यटकको सङ्ख्या बढ्दै गएको छ । भारतीय र चिनियाँ पर्यटकको आगमनमा समेत सुधार आइरहेको र भिजिट नेपाल दशक अन्तर्गत सञ्चालन भइरहेका कार्यक्रमले समेत प्रवर्धनमा जोड पुगेको छ ।”पर्यटकको आगमन दरले नेपालको पर्यटन पुनरुत्थान र नेपाल विश्वभर फेरि एक पटक लोकप्रिय गन्तव्यका रूपमा स्थापित हुँदै गइरहेको उहाँले जानकारी दिनुभयो ।  बोर्डका अनुसार जुलाईमा कुल आगमनमध्ये पहिलोमा भारत, दोस्रोमा चीन, तेस्रोमा अमेरिका, चौथोमा बङ्गलादेश र पाँचौँमा बेलायतबाट सबैभन्दा बढी पर्यटक छन् ।बोर्डका अनुसार सन् २०२५ को जनवरीमा ७९ हजार ९९१ जना पर्यटक आएका थिए । यस्तै गरी फेब्रुअरीमा ९६ हजार ८८०, मार्चमा एक लाख २१ हजार ६८७, अप्रिलमा एक लाख १६ हजार ४९०, मेमा ८६ हजार २१६, जुनमा ७६ हजार ४२४ जना पर्यटकले नेपाल भ्रमण गरेका थिए ।",
      "link": "https://gorkhapatraonline.com/news/166094",
      "image": "https://gorkhapatraonline.com/storage/media/292988/conversions/Tourist-Visit-Taplejung-original-thumb.jpg"
    },
    {
      "slug": "166085",
      "title": "चार दशकपछि ब्युँत्याइयो ‘बेठी’",
      "timestamp": 1754092800000,
      "source": "gp",
      "content": "धनकुटाको महालक्ष्मी नगरपालिका–२ का यत्नबहादुर कटुवालको खेतमा धान रोप्दा यो पटक बेग्लै रौनक थियो । बर्खामा धान रोपाइँ गर्न सबै रोपाहार, बाउसे, जोताहा समस्या हुने गरेकामा यो पटक सो समस्या भोग्नु परेन । अझ उत्साहका साथ गाउँले भेला भए, खेत जोत्न, बाउसे गर्न, रोपाइँ गर्न सघाए । यो सबैको कारण थियो कटुवालले रोपाइँमा बेठी लगाउनु ।",
      "longContent": "कविराज घिमिरे हिले, साउन १७ गते । धनकुटाको महालक्ष्मी नगरपालिका–२ का यत्नबहादुर कटुवालको खेतमा धान रोप्दा यो पटक बेग्लै रौनक थियो । बर्खामा धान रोपाइँ गर्न सबै रोपाहार, बाउसे, जोताहा समस्या हुने गरेकामा यो पटक सो समस्या भोग्नु परेन । अझ उत्साहका साथ गाउँले भेला भए, खेत जोत्न, बाउसे गर्न, रोपाइँ गर्न सघाए । यो सबैको कारण थियो कटुवालले रोपाइँमा बेठी लगाउनु । लोप हुँदै गएको बेठी परम्पराले सबै गाउँलेलाई आकर्षण ग¥यो र कटुवाललाई खेत रोपाइँ सहज मात्रै भएन गाउँलेलाई निकै रमाइलोसमेत भयो । गाउँभरिका मान्छे भेला भएर रोपाइँसँगै नौमती बाजा बजाएर कोही असारे भाकामा दोहोरी खेलिरहेका थिए त कोही हिलो खेल्दै रोपाइँ गरिरहेका थिए । कटुवालले करिब ५५ रोपनीमा धान खेती गर्दै आउनुभएको छ । उहाँले बेठी लगाएको दिन २५ रोपनी खेत एकैदिनमा रोपाइँ भयो । सामान्यतया २५ रोपनी खेत रोपाइँ गर्न करिब एक हप्ता लाग्ने गरेकोमा यो पटक बेठीको कारण एक दिनमै रोपाइँ सकिएको कटुवाल बताउनुहुन्छ । बेठी लगाएको दिन नौ हल गोरु, एक सयभन्दा बढी रोपाहार र बाउसे भेला भएको कटुवालको भनाइ छ । “बेठीका कारण रोपाइँ निक्कै सहज भयो, आधा खेत एकै दिनमा रोपियो, बाँकी अलिअलि गर्दै रोपियो । अघिल्ला वर्षमा हुने कामदार समस्या सामना गर्नु परेन । रमाइलो भएपछि सबै स्थानीय भेला भई निःस्वार्थ सहयोग आदानप्रदान भयो,” कटुवाल भन्नुहुन्छ । धनकुटाको महालक्ष्मीमा मात्र नभई जिल्लामै करिब चार दशकपछि बेठी लागेको हो । कटुवालसहित स्थानीय पदम श्रेष्ठ र खोजबहादुर श्रेष्ठले समेत बेठी लगाई खेत रोपाइँ गर्नुभयो । जिल्लामा असार १५ मा बेठीको झल्को दिने गरी गरिने कार्यक्रमबाहेक कृषकले बेठी लगाउने परम्परा अन्त्य भएको थियो तर यो वर्षबाट यहाँ पुनः बेठी परम्परा सुरु भएको हो । जग्गा बाँझिने क्रम बढ्दै गएकाले रोपाइँमा उत्साह ल्याउन तथा लोपोन्मुख परम्परा जोगाउन बेठी लगाइएको पदम श्रेष्ठ बताउनुहुन्छ । गाउँमा एकै वर्ष तीन वटा बेठी लाग्दा गाउँले पनि निकै उत्साही थिए । महालक्ष्मी नगरपालिका–२ का वडाध्यक्ष तथा स्थानीय पदम रखाल भन्नुहुन्छ, “यो वर्षको रोपाइँ रोपाइँ जस्तो नभएर चाडपर्व जस्तै गरी बित्यो किनकि गाउँमा बेठी लागेको थियो, बेग्लै उल्लास थियो ।” धनकुटा लेगुवाका दुर्गा पुरी बेठीले पुरानो परम्परा जोगाउन मद्दत गरेको बताउनुहुन्छ । पछिल्ला पुस्तामाझ बिरानो बन्दै गएको बेठी एक सिकाइको माध्यम बन्ने उहाँको भनाइ छ । विरोधका कारण हराएको बेठी करिब चार दशकअघिसम्म बर्खा लागेसँगै धनकुटाका गाउँहरूमा बेग्लै रौनक हुन्थ्यो । गाउँभरिका मान्छे भेला भई बेठी लगाउने चलन थियो । धनकुटालगायत आसपासका जिल्लामा जेठबाट रोपाइँ सुरु भएर साउनसम्म हुने गरेको छ तर रोपाइँमा पहिले पहिले जस्तो नौमती बाजा बजाएर असारे भाकामा बाउसे र रोपाहारले दोहोरी गाउँदै धान रोपाइँ गर्ने ‘बेठी’ परम्परा अहिले देखिन छाडेको धनकुटा नगरपालिका वडा नम्बर ५ का ज्येष्ठ नागरिक भोलानाथ घिमिरे बताउनुहुन्छ । बेठी लगाउने परम्परा हराउनुको पछाडि अनौठो कारण छ । पहिले पहिले मुखिया, जिम्मावाल, बाबुसाहेब आदिको रोपाइँमा बेठी लगाउने चलन थियो । त्यसताका कसैलाई ज्याला दिइँदैनथ्यो । खाजाका भरमा दिनभर काम गर्नुपर्ने चलन भए पनि समाजमा बिस्तारै आर्थिक, सामाजिक चेत फैलिँदै गएपछि ज्याला र अन्य सुविधाको माग हुन थाल्यो । किसानले हुनेखानेको रमाइलोका रूपमा बेठी परम्परालाई अथ्र्याउन थाले र व्रmमशः समाजबाट बेठी लगाउने प्रथाको अन्त्य भएको धनकुटाको साँगुरीगढी गाउँपालिका–३, कुसेटारका स्थानीय कृष्णगोविन्द ढुङ्गाना बताउनुहुन्छ ।",
      "link": "https://gorkhapatraonline.com/news/166085",
      "image": "https://gorkhapatraonline.com/storage/media/292978/conversions/bethi-1-original-thumb.jpg"
    },
    {
      "slug": "166079",
      "title": "दोस्रो चरणको पेट्रोलिमय पाइपलाइन निर्माण सुरू",
      "timestamp": 1754006400000,
      "source": "gp",
      "content": "बाराको अमलेखगन्जदेखि चितवनको लोथरसम्म पाइपलाइन विस्तार गर्ने कार्य अघि बढेको छ। नेपाल आयल निगमले आज लोथरमा परियोजनाको फिल्ड कार्यालय स्थापना गरेर दोस्रो चरणको पेट्रोलियम पाइपलाइन विस्तारको काम शुभारम्भ गरेको हो।",
      "longContent": "चितवन, साउन १६ गते। बाराको अमलेखगन्जदेखि चितवनको लोथरसम्म पाइपलाइन विस्तार गर्ने कार्य अघि बढेको छ। नेपाल आयल निगमले आज लोथरमा परियोजनाको फिल्ड कार्यालय स्थापना गरेर दोस्रो चरणको पेट्रोलियम पाइपलाइन विस्तारको काम शुभारम्भ गरेको हो। राप्ती नगरपालिका–१ लोथरस्थित करिब २३ बिघा १२ कठ्ठा जग्गामा अत्याधुनिक सुविधासहितको ग्रीन फिल्ड टर्मिनल निर्माण गरिने निगमले जनाएको छ। आइओसीको मोतिहारी डिपोमा रहेको पम्प हाउसबाटै लोथरसम्म पाइपलाइनका लािग पेट्रोलियम पदार्थ पम्पिङ गर्ने व्यवस्था गरिने निगमले जनाएको छ। अमलेखगन्जदेखि लोथरसम्मको दूरी ६२ किलोमिटरको दूरीमा १०.७५ इन्चको पाइपलाइन बिच्छयाइने निगमले जनाएको छ। परियोजना प्रमुख प्रदीपकुमार यादवले पेट्रोलियम पाइपलाइन विस्तार परियोजना आजदेखि सुरू भएको बताउनुभयो। “सम्पूर्ण कागजी प्रक्रिया पूरा भएको छ, अब कार्यान्वयन सुरू भयो”, उहाँले भन्नुभयो, “भोलिबाट सडक निर्माण गर्ने, आइओसीसँग समन्वय गर्ने काम सुरू हुन्छ, तीन वर्षभित्र निर्माण सम्पन्न गरेर सञ्चालनमा ल्याउछौँ।” यादवले पाइपलाइन परियोजनाबाट पेट्रोलिमय पदार्थ ढुवानी गर्दा वातावरणीय प्रभाव न्यून हुने, पेट्रोलिमय पदार्थको चोरी तथा मिसावट कम हुने उहाँको भनाइ छ। निगमले स्थानीयसँग समन्वय गरेर काम अघि बढाउने प्रतिबद्धता व्यक्त गर्दै उहाँले परियोजनाका तर्फबाट स्थानीयलाई रोजगारीलगायत व्यवस्था गरिने बताउनुभयो। निगमका उपनिर्देशक रामहरि निरौलाले निर्धारित समयमै परियोजना सम्पन्न हुने उल्लेख गर्दै टयाङ्करबाट इन्धन ढुवानी गर्ने समय विस्तारै हट्दै जाने विश्वास व्यक्त गर्नुभयो। राप्ती नगरपालिका–१ का वडाध्यक्ष सिद्धलाल स्याङ्तानले चितवनकै गौरवको परियोजना यस क्षेत्रमा कार्यान्वयनमा आउँदा स्थानीय खुसी भएको बताउनुभयो। “यो राप्ती नगरपालिकाको मात्रै नभई चितवनको गौरव हो, परियोजनाको सफलतापूर्वक कार्यान्वयनबाट यस क्षेत्रको आर्थिक आयआर्जन गर्ने, जीविकोपार्जनमा सहज हुनेछ। परियोजनालाई सफल बनाउन राप्ती नगरपालिका तयार छ”, उहाँले भन्नुभयो। पाइपलाइन परियोजना विस्तारको कार्य सुरू भएपछि लोथरका स्थानीयले खुसी व्यक्त गरेका छन्। उक्त परियोजना निर्माणबाट यस क्षेत्रका स्थानीयको जीविकोपार्जनमा सहज तथा स्थानीय उत्पादनको खपत, रोजगारी सिर्जनालगायत क्षेत्रमा सहयोग पुग्ने विश्वास व्यक्त गरिएको छ। पाइपलाइनबाट दुई सय ७३ किलोलिटर प्रतिघण्टाको गतिमा तेल आपूर्ति गर्न सकिने निगमका सहायक प्रबन्धक अनुपम पराजुलीले जानकारी दिनुभयो। पूर्वपश्चिम राजमार्गको समानान्तर पाइपलाइन निर्माण गरिनेछ। ६२ किलोमिटर लामो पाइपलाइनमा जुनसुकै बेला नियमित रूपले ३२ सय किलोलिटर इन्धन भण्डारण भइरहेको हुनेछ। पाइपलाइनबाट वार्षिक २० मिलियन टन इन्धन ढुवानी गर्न सकिने सहायक प्रबन्धक पराजुलीले जानकारी दिनुभयो। लोथरमा एक सय ६० वर्गमिटरको क्षेत्रफलमा पाइपलाइन स्टेशन निर्माण हुनेछ। त्यसस्थानमा पेट्रोल भण्डारणका लागि ११ हजार किलोलिटर क्षमताका तीन वटा भर्टिकल ट्याङ्की निर्माण हुनेछ। यस्तै डिजेल भण्डारणका लागि १५ हजार ५०० किलोलिटर क्षमताका तीन वटा र मट्टितेल भण्डारणका लागि आठ सय किलोलिटर क्षमताका दुई वटा टयाङ्की निर्माण गरिनेछ। यसै हवाई इन्धनका लागि तीन हजार छ सय किलोलिटर क्षमताका तीन वटा टयाङ्क निर्माण गरिने निगमले जनाएको छ। लोथरमा बन्ने नयाँ डिपोमा ९१ हजार ९०० किलोलिट पेट्रोलियम पदार्थ भण्डारण हुनेछ। यसबाहेक दुई वटा ट्रान्समिक्स टयाङ्क निर्माण गरिनेछ। पाइपलाइनसहित भण्डारण गृह निर्माण लागत १४ अर्ब नौ करोड ६० लाख लाग्ने अनुमान गरिएको छ। भारतको मोतिहारीदेखि अमलेखगन्जेसम्म सञ्चालनमा ल्याइएको अन्तरदेशीय पेट्रोलियम पाइप २०८१ जेठमा गर्नुभएको भारत भ्रमणका क्रममा भारतीय समकक्षीसँग अमलेखगन्ज–लोथर पेट्रोलियम पाइपलाइन र लोथरमा भण्डारण गृहसहितको सुविधा सम्पन्न डिपो निर्माण गर्ने समझदारी भएको थियो। सो समझदारीमा दुवै देशका सरकारीस्तरका पेट्रोलियम कम्पनीले आपसी सम्झौता गरी निर्माण कार्य प्रारम्भ गर्ने उल्लेख थियो। सोही समझदारीअनुसार गत असोज १७ गते इण्डियन आयल कर्पोरेशन र नेपाल आयल निगमबीच बिटुबी सम्झौता भएको थियो। सो सम्झौतामा निर्माण कार्य सुरू भएको ५४ महिनामा परियोजना सञ्चालनमा ल्याउने उल्लेख छ। इण्डियन आयल कर्पोरेशनले सो परियोजनाको विस्तृत अध्ययन प्रतिवेदन ९डिपीआर० तयार गरिसकेको छ। भारतको मोतिहारीदेखि बाराको खमलेखगन्जसम्मको  ६९ किलोमिटर लामो अन्तरदेशीय पेट्रोलियम पाइपलाइन परियोजना २०७६ सालदेखि सञ्चालनमा आएको हो। सुरूआती चरणमा डिजेल र मट्टितेल पाइपलाइनमार्फत आयात गरिएकामा केही समय अघिदेखि पेट्रोलियम पदार्थ पनि पाइपलाइनबाट ल्याइएको छ। सो परियोजना निर्माण भएपछि नेपालका पश्चिमी र उत्तरी क्षेत्रमा पेट्रोलियम पदार्थको आपूर्तिमा सजह हुने विश्वास व्यक्त गरिएको छ। विसं २०२७ सालमा मुलुकभर पेट्रोलियम पदार्थको आपूर्ति, भण्डारण र वितरण कार्यका लागि निगमको स्थापना भएको थियो। रासस",
      "link": "https://gorkhapatraonline.com/news/166079",
      "image": "https://gorkhapatraonline.com/storage/media/292969/conversions/petrolium-pipeline-original-thumb.jpg"
    },
    {
      "slug": "166063",
      "title": "बङ्गलादेशद्वारा अमेरिकी भन्सार शुल्कको स्वागत",
      "timestamp": 1754006400000,
      "source": "gp",
      "content": "वासिङ्टनसँगको अन्तिम वार्तापछि बङ्गलादेशले संयुक्त राज्य अमेरिकासँगको व्यापार वार्ताको नतिजालाई स्वागत गरेको छ ।",
      "longContent": "ढाका, साउन १६ गते । वासिङ्टनसँगको अन्तिम वार्तापछि बङ्गलादेशले संयुक्त राज्य अमेरिकासँगको व्यापार वार्ताको नतिजालाई स्वागत गरेको छ । आफ्ना मुख्य कपडा क्षेत्रका प्रतिस्पर्धीहरूसँगको तुलनामा बङ्गलादेशले अमेरिकामा यसको निर्यातमा २० प्रतिशत कर दर सुरक्षित गरेको छ ।  बङ्गलादेश सरकारका मुख्य सल्लाहकारले जारी गरेको प्रेस विज्ञप्तिअनुसार तयारी पोसाक निर्यातमा देशको सापेक्षिक प्रतिस्पर्धात्मकता अप्रभावित रहेको छ । “हामीले हाम्रा प्रतिबद्धताहरू हाम्रो राष्ट्रिय हित र क्षमतासँग मेल खाने कुरा सुनिश्चित गर्न सावधानीपूर्वक वार्ता गर्यौँ”, बङ्गलादेशका राष्ट्रिय सुरक्षा सल्लाहकार तथा मुख्य वार्ताकार खलिलुर रहमानले भन्नुभयो, “हाम्रो कपडा उद्योगको संरक्षण शीर्ष प्राथमिकता थियो, तर हामीले अमेरिकी कृषि उत्पादनहरूमा हाम्रो खरिद प्रतिबद्धताहरूलाई पनि केन्द्रित गर्यौँ, यसले हाम्रो खाद्य सुरक्षा लक्ष्यहरूलाई समर्थन गर्छ र अमेरिकी कृषि राज्यहरूसँग सदभावना बढाउँछ ।”विज्ञप्ति अनुसार बङ्गलादेश सम्भावित ३५ प्रतिशत पारस्परिक भन्सार शुल्कबाट बच्न सफल भएको छ । “त्यो हाम्रो कपडा क्षेत्र र यसमा निर्भर लाखौँ मानिसका लागि राम्रो समाचार हो । हामीले आफ्नो विश्वव्यापी प्रतिस्पर्धात्मकता पनि संरक्षित गरेका छौँ र विश्वको सबैभन्दा ठूलो उपभोक्ता बजारमा पहुँच गर्ने नयाँ अवसरहरू खोलेका छौँ”, रहमानले भन्नुभयो । अमेरिकी राष्ट्रपति डोनाल्ड ट्रम्पले द्विपक्षीय व्यापार सम्झौतालाई अन्तिम रूप दिन अगस्ट १ को समयसीमा अघि ७० देशबाट आयातमा ४१ प्रतिशतसम्म नयाँ आयात भन्सार शुल्क लगाउने घोषणा गर्नुभएको छ ।  ट्रम्पको व्यापक कार्यकारी आदेश आर्थिक सुधार, व्यापार सन्तुलन र राष्ट्रिय सुरक्षा सहयोगका प्रतिबद्धताहरूसित व्यापार पहुँचलाई जोड्ने व्यापक अमेरिकी रणनीतिको एक हिस्सा हो । प्रेस विज्ञप्ति अनुसार व्यापारिक घाटा कम गर्न मद्दत गर्न देशहरूले अमेरिकी सामानहरू खरिद गर्ने स्पष्ट प्रतिबद्धता गर्न आवश्यक थियो । संलग्न मुद्दाहरूको दायरालाई ध्यानमा राख्दै वार्ता प्रक्रिया जटिल र समय खपत भएको छ । भन्सार शुल्क राहत अमेरिकी निर्यातमा भन्सार शुल्कमा कटौती मात्र नभई गैर–शुल्क अवरोधहरू, व्यापार असन्तुलन र सुरक्षा मामिलाहरूमा अमेरिकी चिन्ताहरूलाई सम्बोधन गर्ने देशको इच्छासँग जोडिएको थियो । विज्ञप्तिमा उजागर गरिएको राष्ट्रपति ट्रम्पको कार्यकारी आदेशले प्रत्येक देशको भन्सार शुल्क दरले यी सबै क्षेत्रमा यसको प्रतिबद्धताको गहिराइलाई प्रतिबिम्बित गर्नेछ भनी स्पष्ट पारेको छ । रासस/एएनआई",
      "link": "https://gorkhapatraonline.com/news/166063",
      "image": "https://gorkhapatraonline.com/storage/media/292942/conversions/tax-in-car-(1)-original-thumb.jpg"
    },
    {
      "slug": "166057",
      "title": "कृषि ज्ञान केन्द्रमा ट्युबवेलका लागि आवेदन बुझाउन किसानको भीड",
      "timestamp": 1754006400000,
      "source": "gp",
      "content": "कृषि ज्ञान केन्द्र धनुषामा स्यालो ट्युबवेलका लागि आवेदन दिने किसानको भीड लागेको छ । कृषि ज्ञान केन्द्रले स्यालो ट्युबवेल जडानका लागि आवेदन माग गरेपछि निवेदन बुझाउने किसानको भीड लागेको हो ।",
      "longContent": "विजयकुमार साह ढल्केबर, साउन १६ गते । कृषि ज्ञान केन्द्र धनुषामा स्यालो ट्युबवेलका लागि आवेदन दिने किसानको भीड लागेको छ । कृषि ज्ञान केन्द्रले स्यालो ट्युबवेल जडानका लागि आवेदन माग गरेपछि निवेदन बुझाउने किसानको भीड लागेको हो । केन्द्रका कृषि प्राविधिक गणेश अधिकारीले सुक्खा एवं खडेरीबाट तत्काल राहतका लागि भूमिगत सिँचाइ व्यवस्थापन सहयोग कार्यक्रमअन्तर्गत स्यालो ट्युबवेल जडानका लागि आवेदन मागरिएको बताउनुभयो । उहाँले शुक्रबारसम्म ११ सयभन्दा बढी आवेदन प्राप्त भएको जानकारी दिनुभयो । उहाँका अनुसार निवदेन बुझाउने समय आइतबारसम्म रहेकाले यो संख्या अझै बढ्छ । प्राविधिक अधिकारीले कार्यालयले उपलब्ध गराउने स्यालो ट्युबवेलभन्दा बढी सङ्ख्यामा निवदेन प्राप्त भइरहेको बताउनुभयो । उहाँले भन्नुभयो, ‘कार्यालसँग दुई सयको हाराहारीमा स्यालो ट्युबवेल जडान गर्ने बजेट छ । तर निवदेन त्यसको दोब्बर प्राप्त भएको छ ।’ उहाँले प्राप्त निवेदनको छानबिन गरी मापदण्ड पुगेका किसानको खेतबारीमा स्यालो ट्युबवेल जडान प्रक्रिया अगाडि बढाउने बताउँदै यस वर्ष प्रर्याप्त वर्षा नभएकाले सिँचाइको विकल्प स्यालो ट्युबवेलतर्फ आकर्षण बढेको बताउनुभयो । आवेदन दिन आएका किसान रामचन्द्र महतोले लामो समयदेखि वर्षा नभएकाले धान रोपाइँ रोकिएको बताउनुभयो । उहाँले भन्नुभयो, ‘यस वर्ष समयमा पानी परेन । खेत सबै सुक्खा छ । यसैगरीे सबैला नगरपालिकाका अर्का किसान श्यामबाबु यादवले सिँचाइको सुविधा नहुँदा धान खेती गर्न समस्या भएको बताउनुभयो । कृषि ज्ञान केन्द्र धनुषाले साउन १२ गते सूचना प्रकाशित गरेर सात दिनभित्र आवश्यक कागजातसहित निवेदन पेस गर्न आह्वान गरेको थियो । आवेदन पेस गर्नका लागि किसान १० रुपियाँको हुलाक टिकट टाँस भएको आवेदन फारम, नागरिकताको प्रतिलिपि, स्थानीय तहको सिफारिस, जग्गाधनी पुर्जाको प्रतिलिपि र जडान गर्ने कित्ताको प्रमाणित नक्सालगायतका कागजातहरू माग गरेको छ ।",
      "link": "https://gorkhapatraonline.com/news/166057",
      "image": "https://gorkhapatraonline.com/storage/media/292952/conversions/kishan-original-thumb.jpg"
    },
    {
      "slug": "166048",
      "title": "विश्व व्यापारलाई पुनः आकार दिन दर्जनौँ देशमाथि कर लगाउने ट्रम्पको आदेश",
      "timestamp": 1754006400000,
      "source": "gp",
      "content": "अमेरिकी राष्ट्रपति डोनाल्ड ट्रम्पले बिहीबार दर्जनौँ व्यापारिक साझेदारहरूमा पुनः कर लगाउने आदेश दिनुभएको छ । यो अमेरिकी अर्थतन्त्रलाई फाइदा पुर्याउन विश्वव्यापी व्यापार पुनर्निर्माण गर्ने उहाँको मुख्य रणनीति हो ।",
      "longContent": "वासिङ्टन, साउन १६ गते । अमेरिकी राष्ट्रपति डोनाल्ड ट्रम्पले बिहीबार दर्जनौँ व्यापारिक साझेदारहरूमा पुनः कर लगाउने आदेश दिनुभएको छ । यो अमेरिकी अर्थतन्त्रलाई फाइदा पुर्‍याउन विश्वव्यापी व्यापार पुनर्निर्माण गर्ने उहाँको मुख्य रणनीति हो ।तथापि थप वार्ताको ढोका खुला राख्ने एक सानो राहतमा ह्वाइट हाउसले यी उपायहरू पहिले अपेक्षा गरिएझैँ शुक्रबार नभएर एक साताभित्र लागू हुने बताएको छ । यी करहरू कच्चा आर्थिक शक्तिको प्रदर्शन हुन् जसलाई ट्रम्पले अमेरिकी निर्यातकर्ताहरूलाई बलियो स्थितिमा राख्ने र विदेशी आयातलाई बाहिर राखेर घरेलु उत्पादनलाई प्रोत्साहन दिने भनेर हेर्नुहुन्छ ।तर बलियो दृष्टिकोणले विश्वको सबैभन्दा ठूलो अर्थतन्त्रमा मुद्रास्फीति र अन्य नकारात्मक प्रभावको डर बढाएको छ । साथै युरोपेली सङ्घ (इयु) र जापानसहितका द्विपक्षीय व्यापार सम्झौताको प्रभावकारितामाथि प्रश्नहरू झुन्डिरहँदा ट्रम्पको योजनाको नतिजा अनिश्चित रहेको छ । कार्यकारी आदेशमा ट्रम्पको नयाँ उपायहरूले अप्रिलमा अनुचित व्यापारिक अभ्यासहरूको हवाला दिएर ‘पारस्परिक’ भन्सार शुल्क सुरु गर्दा लगाइएको हालको १० प्रतिशत स्तरबाट झन्डै ७० अर्थतन्त्रमा कर बढाउँछ ।व्यापारिक साझेदार अनुसार फरक फरक हुने करका उच्च स्तरहरू ४१ प्रतिशतसम्म हुन्छन् । ट्रम्पले अप्रिलमा धम्की दिइएका केही करका स्तरहरू पनि समायोजन गर्नुभयो । स्विट्जरल्यान्डले अब उच्च ३९ प्रतिशत भन्सार शुल्क र थाइल्यान्डले कम १९ प्रतिशत दरको सामना गर्नुपर्नेछ । ताइवानी उत्पादनहरूमा भन्सार शुल्क २० प्रतिशतमा संशोधन गरियो, तर यसका राष्ट्रपति लाइ चिङ–तेले अझ कम स्तर खोज्ने वाचा गर्नुभएको छ ।ट्रम्पले क्यानाडाली सामानहरूमा छुट्टै ३५ प्रतिशत कर बढाउनुभएको छ । यद्यपि एनबिसीको अन्तर्वार्तामा उहाँले थप वार्ताका लागि खुला रहेको सङ्केत गर्नुभयो । क्यानाडा र मेक्सिकोले छुट्टै भन्सार शुल्क व्यवस्थाको सामना गर्छन् । तर उत्तर अमेरिकी व्यापार सम्झौता अन्तर्गत संयुक्त राज्य अमेरिकामा प्रवेश गर्ने आयातका लागि छुटहरू कायम छन् । “यसमा कुनै शङ्का छैन-विगत केही महिनामा सम्पन्न भएको कार्यकारी आदेश र सम्बन्धित सम्झौताहरूले दोस्रो विश्वयुद्धदेखि अन्तर्राष्ट्रिय व्यापारलाई नियन्त्रण गर्ने व्यापार नियम पुस्तकलाई धुजा धुजा पारेको छ”, एसिया सोसाइटी पोलिसी इन्स्टिच्युटका वरिष्ठ उपाध्यक्ष वेन्डी कटलरले भन्नुभयो, “हाम्रा साझेदारहरूले संयुक्त राज्य अमेरिका बिना यसलाई संरक्षण गर्न सक्छन् कि सक्दैनन् भन्ने खुला प्रश्न हो ।”-उन्मत्त वार्ता-नयाँ कर्तव्य र साझेदारहरूसँगको सम्झौताको घोषणाका साथसाथै वार्ताको उन्मत्त शृङ्खलाको बीचमा वासिङ्टनले दुई पटक उनीहरूको कार्यान्वयन स्थगित गरेपछि बढाइएका भन्सार शुल्कहरू आएको हो । बिहीबार मात्रै, ट्रम्पले विद्यमान छुटसहित २५ प्रतिशतको स्तर कायम राख्दै मेक्सिकोका उत्पादनहरूमा भन्सार शुल्क वृद्धि गर्न ढिलाइ गरिरहेको घोषणा गर्नुभयो । उहाँका समकक्षी क्लाउडिया सेनबामसँगको वार्तापछि ९० दिनको स्थगन भएको थियो ।उनासी वर्षीय रिपब्लिकन ट्रम्पले आफ्नो संरक्षणवादी ब्रान्डको कडा-दक्षिणपन्थी राजनीतिमा भन्सार शुल्कलाई मुख्य भाग बनाउनुभएको छ । बिहीबार, उहाँले अमेरिकी अर्थतन्त्रमा शुल्कबिना ‘बाँच्ने वा सफल हुने कुनै सम्भावना छैन’ भनी दाबी गर्नुभयो । तर पछिल्लो आक्रमण ट्रम्पको आपात्कालीन आर्थिक शक्तिको प्रयोग विरुद्ध कानुनी चुनौतीहरूको बीचमा आएको छ । तल्लो अदालतले राष्ट्रपतिले आफ्नो अधिकार नाघेको भनेपछि अमेरिकी पुनरावेदन अदालतले बिहीबार विभिन्न देशलाई लक्षित गर्ने ट्रम्पको व्यापक भन्सार शुल्कहरू विरुद्धका मुद्दाहरूमा तर्कहरू सुनेको थियो ।ट्रम्पले यस वर्ष भन्सार राजस्वमा वृद्धि भएको बताउनुभएको छ भने अर्थशास्त्रीहरूले भन्सार शुल्कले मुद्रास्फीति बढाउन सक्ने चेतावनी दिएका छन् । उहाँको नीतिका समर्थकहरूले तिनीहरूको प्रभाव एक पटकको मात्र हुने तर्क गर्छन् तर विश्लेषकहरू थप स्थायी प्रभावहरू मापन गर्न थप आँकडाको प्रतीक्षा गरिरहेका छन् ।-चीन प्रश्न चिह्न-वासिङ्टनसँग उच्च धम्कीपूर्ण भन्सार शुल्कबाट बच्नका लागि सम्झौता गर्न सफल भएका देशहरू भियतनाम, जापान, इन्डोनेसिया, फिलिपिन्स, दक्षिण कोरिया र इयु थिए । बेलायत पनि संयुक्त राज्य अमेरिकासँग एउटा सम्झौतामा पुगेको थियो । यद्यपि बेलायतलाई सुरुमा उच्च ‘पारस्परिक’ भन्सार शुल्कहरूद्वारा लक्षित गरिएको थिएन ।क्यानाडाका लागि यसको ३५ प्रतिशत शुल्कबाट बच्न ट्रान्सशिप गरिएका सामानहरूले अझ उच्च स्तरहरूको सामना गर्नुपर्ने ह्वाइट हाउसको ‘फ्याक्ट सिट’ ले बताएको छ । प्रधानमन्त्री मार्क कार्नीले सेप्टेम्बरमा संयुक्त राष्ट्रसङ्घीय महासभामा प्यालेस्टिनी राज्यलाई मान्यता दिने योजना घोषणा गर्नुभएपछि वासिङ्टनसँग यसको व्यापारिक सम्बन्धले नयाँ खतराको सामना गर्नु परेको थियो ।यद्यपि ट्रम्पको पछिल्लो आदेशले अप्रिलमा सुरुमा लक्षित नगरिएका इक्वेडर, घाना र आइसल्यान्डसहितका धेरै देशमा १५ प्रतिशतसम्म कर बढाएको देखिन्छ । उल्लेखनीय रूपमा यस नाटकबाट बहिष्कृत चीन थियो । चीनले अगस्ट १२ को अन्तिम मिति सामना गरिरहेको छ । त्यस मितिबाट भन्सार शुल्कहरू उच्च स्तरमा फर्कन सक्छन् । वासिङ्टन र बेइजिङले एक समयमा जवाफी भन्सार शुल्कहरू तीन अङ्कको स्तरमा पुर्याएका थिए, तर दुवै देशले अस्थायी रूपमा यी भन्सार शुल्कहरू घटाउन सहमति जनाएका छन् र आफ्नो युद्धविराम विस्तार गर्न काम गरिरहेका छन् । रासस/एएफपी",
      "link": "https://gorkhapatraonline.com/news/166048",
      "image": "https://gorkhapatraonline.com/storage/media/292920/conversions/trump-original-thumb.jpg"
    },
    {
      "slug": "166021",
      "title": "खडेरीले धान खेती सुक्दै",
      "timestamp": 1754006400000,
      "source": "gp",
      "content": "नियमित वर्षा नहुँदा बागलुङका किसानले लगाएको धान खेती सुक्न थालेको छ । असारमा रोपिएको धानमा सिँचाइको अभावमा गह्रा फाट्ने, धान सुक्ने र केही ठाउँमा रोपाइँ नै गर्न नसक्ने भएपछि किसान चिन्तित बनेका छन् ।",
      "longContent": "ढोरपाटन समाचारदाता बागलुङ, साउन १६ गते । नियमित वर्षा नहुँदा बागलुङका किसानले लगाएको धान खेती सुक्न थालेको छ । असारमा रोपिएको धानमा सिँचाइको अभावमा गह्रा फाट्ने, धान सुक्ने र केही ठाउँमा रोपाइँ नै गर्न नसक्ने भएपछि किसान चिन्तित बनेका छन् । सिँचाइको अभाव र रोगको प्रकोपले किसान मर्कामा परेका छन् । जिल्लामा हालसम्म ९० प्रतिशत रोपाइँ गरिए पनि बाँकी १० प्रतिशत जमिनमा खडेरीका कारण रोपाइँ हुन सकेको छैन । खडेरीका कारण धान खेती सुक्नुका साथै डडुवा, गाबा कुइने र बेरुवा जस्ता रोगले रोपो मर्न थालेको बानपा–४, कुडुँलेका किसान तारानाथ सापकोटाले बताउनुभयो ।  सापकोटाले भन्नुभयो, “पानी नहुँदा रोपेको धान सुक्न थालेको छ । पानीका लागि तँछाडमछाड गर्नुपर्ने अवस्था छ ।” नरोपिएको जमिन बाँझै रहेको किसानको भनाइ छ । रोपिएको धानमा समेत सुक्खा र रोगको समस्या देखिएको अर्का किसान धुव्र पौडेलले बताउनुभयो ।  गत वर्ष असारभित्रै धान रोपाइँ सक्ने गरिए पनि यो वर्ष साउनको मध्यसम्म पनि कतिपय ठाउँमा रोपाइँ हुन नसकेको जगबहादुर पुनले बताउनुभयो । पुनले भन्नुभयो, “सिँचाइका लागि पानीको अभावमा किसानबिच झगडासमेत हुने गरेको छ ।” जिल्लामा ३० हजार ५३० हेक्टरमा जमिनमा धान खेती हुँदै आएकामा ४५ हजार एक हेक्टरमा वर्षापछि मात्र खेती गरिँदै आएको छ । अधिकांश ठाउँमा सिँचाइको व्यवस्था नहुँदा किसान आकाशको पानीको भर पर्नुपर्ने बाध्यता रहेको छ । सिँचाइ नपुगेका ठाउँमा मूल फुटेपछि मात्र रोपाइँ गर्ने गरिएको छ । यस वर्ष मनसुन कम सक्रिय भएकाले पर्याप्त पानी नपर्दा केही स्थानमा रोपाइँ प्रभावित भएको कृषि ज्ञान केन्द्रका सूचना अधिकारी सन्तोष अधिकारीले बताउनुभयो । धानलाई आवश्यक पर्ने पानी अपुग भएकोले उत्पादनसमेत कमी हु नसक्ने उहाँको भनाइ छ । यहाँ चैते धान १० हेक्टर र बर्खे धान पाँच हजार सात सय छ हेक्टरमा खेती हुँदै आएको छ । बलेवा, गलकोट, मूलपानी, सिगाना, जैमिनी, बडीगाड, बुर्तिवाङ र काठेखोला क्षेत्रमा धान खेती बढी हुने गरेको छ । जिल्लाको तल्लो भागमा वर्षमा दुई पटक धान खेती हुने गर्छ । स्थानीय जातका मसिनो, गुडुरा, गोला, कनजिरा, बिर्मफुलेसँगै खुमल–४, जेठो बुढो, लुम्ले–२, युएस–३१२, जिटी–७० र बासमती धान यहाँ खेती हुँदै आएको छ । मनसुनको अनिश्चित र सिँचाइ सुविधाको कमीले यस वर्ष बागलुङको धान खेतीमा गिरावट आउने किसानले आकलन गरेका छन् ।",
      "link": "https://gorkhapatraonline.com/news/166021",
      "image": "https://gorkhapatraonline.com/storage/media/292848/conversions/dhan-kheti-sukeko-,-Baglung-original-thumb.jpg"
    },
    {
      "slug": "165986",
      "title": "आशावान् युवा समृद्धिका आधार : प्रम",
      "timestamp": 1754006400000,
      "source": "gp",
      "content": "प्रधानमन्त्री केपी शर्मा ओलीले हिम्मत नहार्ने र भविष्यप्रति आशावान् युवा उद्यमीले ‘समृद्ध नेपाल, सुखी नेपाली’ को राष्ट्रिय आकाङ्क्षा पूरा गर्न योगदान दिने बताउनुभएको छ ।",
      "longContent": "गोरखापत्र समाचारदाताकाठमाडौँ, साउन १६ गते । प्रधानमन्त्री केपी शर्मा ओलीले हिम्मत नहार्ने र भविष्यप्रति आशावान् युवा उद्यमीले ‘समृद्ध नेपाल, सुखी नेपाली’ को राष्ट्रिय आकाङ्क्षा पूरा गर्न योगदान दिने बताउनुभएको छ । प्रधानमन्त्री निवास, बालुवाटारमा बिहीबार औद्योगिक व्यवसाय विकास प्रतिष्ठानद्वारा आयोजित ‘प्रधानमन्त्रीसँग स्टार्टअप उद्यमी’ कार्यक्रममा प्रधानमन्त्री ओलीले नेपाललाई विकसित भएको देख्न चाहने र सुन्दर भविष्यको कल्पना र योजनामा लाग्ने युवाको योगदान मुलुकको प्रगतिका लागि महत्वपूर्ण हुने विचार व्यक्त गर्नुभयो । भविष्यलाई परित्याग गरिएमा केही पनि बाँकी नरहने भएकाले विकसित मुलुकको सुन्दर भविष्यप्रति आशावादी भएर हामी सक्छौँ भन्ने भावका साथ लाग्नुपर्नेमा उहाँले जोड दिनुभयो । मुलुक सन् २०२६ मा विकासशील मुलुकका रूपमा स्तरोन्नति हुन लागेको भन्दै प्रधानमन्त्री ओलीले आधुनिकीकरण र उत्पादन वृद्धिका उपायमा लाग्न युवा उद्यमीलाई आग्रह गर्नुभयो । “हामी सन् २०२६ मा विकासशील मुलुकमा स्तरोन्नति हुँदै छौँ । त्यसपछि विकसितमा पुग्ने छौँ”, उहाँले भन्नुभयो, “हाम्रो देश अरूले आएर बनाइदिँदैन । हामीले नै बनाउने हो ।” नवप्रवर्तनमा लागेका युवा उद्यमीले प्रविधिको प्रयोग, विकास र अभ्यासका आधारमा आधुनिकीकरण र उत्पादन वृद्धि गर्न सक्ने विचार उहाँले व्यक्त गर्नुभयो । मुलुकमा नकारात्मकता फैलाउन केही व्यक्ति उद्यत रहेको भन्दै उहाँले त्यस्ता नकारात्मक पक्षको पछि नलागी सिर्जनशीलता र उद्यमशीलता प्रवर्धन गर्दै जान प्रधानमन्त्री ओलीले युवालाई प्रेरित गर्नुभयो । उहाँले भन्नुभयो, “हामी सबै लागेमा नेपाल बन्छ ।” कार्यक्रममा नेपाली उद्यमीका विविध उत्पादन स्टलको प्रधानमन्त्रीले अवलोकन गर्नुभएको थियो ।",
      "link": "https://gorkhapatraonline.com/news/165986",
      "image": "https://gorkhapatraonline.com/storage/media/292810/conversions/KP-PHOTO-2025-07-31-14-03-02-original-thumb.jpg"
    },
    {
      "slug": "165985",
      "title": "सुनको मूल्य बढ्दै आयात घट्दै",
      "timestamp": 1754006400000,
      "source": "gp",
      "content": "सुनको मूल्य बढ्दै गएपछि आयात परिणाम घट्दै गएको छ । निरन्तर मूल्य बढ्दा आन्तरिक बजारमा खपत घटेर आयातमा उल्लेख्य कमी आएको हो । सुनको आयात घट्दा सुनबाट सङ्कलन हुने राजस्वमा समेत कमी आएको छ ।",
      "longContent": "काठमाडौँ, साउन १६ गते । सुनको मूल्य बढ्दै गएपछि आयात परिणाम घट्दै गएको छ । निरन्तर मूल्य बढ्दा आन्तरिक बजारमा खपत घटेर आयातमा उल्लेख्य कमी आएको हो । सुनको आयात घट्दा सुनबाट सङ्कलन हुने राजस्वमा समेत कमी आएको छ । नेपाल सुनचाँदी व्यवसायी महासङ्घका अनुसार पछिल्लो पाँच वर्षमा सुनको मूल्य तोलामा एक लाख दुई हजार रुपियाँले बढेको छ । आर्थिक वर्ष २०७७/७८ मा प्रतितोला ९२ हजार चार सय रुपियाँ रहेको सुनको मूल्य बढेर अहिले एक लाख ९३ हजार छ सय रुपियाँ पुगेको छ ।  महासङ्घका अनुसार एक वर्षको अवधिमा बजारमा सुनको मूल्य तोलामा झन्डै ४९ हजार रुपियाँले बढेको छ ।आन्तरिक कारण मात्र नभई अन्तर्राष्ट्रिय बजारमा सुनको मूल्य बढ्दा त्यसको प्रभाव स्थानीय बजारमा पर्ने गर्दछ । अन्तर्राष्ट्रिय बजारमा सुनको मूल्य बढ्नुको कारणमा अमेरिकी केन्द्रीय बैङ्कको ब्याजदर, अमेरिकी डलरको प्रभुत्व कमजोर बनाउन चीनले सुनलाई महत्व दिनु, केन्द्रीय बैङ्कहरूले सुन खरिद बढाउनु, भूराजनीतिक द्वन्द्व र आर्थिक गतिविधिमा सुस्तता देखिनुलगायत रहेका छन् । भन्सार विभागका अनुसार आव २०७७/७८ मा तीन हजार ९२४ केजी सुन आयात भएकोमा गत आव २०८१/८२ मा घटेर एक हजार ३८९ केजीमा झरेको छ । सुनचाँदी व्यवसायी तेजरत्न शाक्यले मूल्य बढ्दा बजारमा सुनको माग न्यून हुँदा आयातमा समेत कमी आएको बताउनुभयो । “सामान्य अवस्थामा वार्षिक पाँच हजारदेखि सात हजार पाँच सय केजी सुन आयात हुने गरेको थियो,” उहाँले भन्नुभयो, “पछिल्लो समय निरन्तर सुनको मूल्य बढेसँगै उपभोक्ताको क्रयशक्ति न्यून हुँदा बजारमा सुनको माग बढ्न सकेको छैन ।” गत आव २०८१/८२ मा त सुनको आयात ५० प्रतिशतले घटेको छ । भन्सार विभागको तथ्याङ्क अनुसार आव २०८१/८२ मा १७ अर्ब १२ करोड ८९ लाख ५० हजार रुपियाँ बराबरको एक हजार ३८९ केजी सुन आयात भएको छ । अघिल्लो आव २०८०/८१ मा २३ अर्ब ६५ करोड ३९ लाख १६ हजार रुपियाँ बराबरको दुई हजार ६५१ केजी सुन आयात भएको थियो । गत आवमा सुनको आयात घट्दा राजस्व सङ्कलनसमेत आधाले घटेर एक अर्ब ८५ करोड ६८ लाख ६० हजार रुपियाँ सङ्कलन भएको छ । अघिल्लो आवमा सुन आयातबाट तीन अर्ब ६४ करोड ८३ लाख सात हजार रुपियाँ राजस्व सङ्कलन भएको थियो ।गत आवको बजेटमार्फत सुनको भन्सार महसुल बढाएर २० प्रतिशत पुगेको थियो । व्यवसायीको विरोधपछि गत कात्तिकमा भन्सार महसुल २० प्रतिशतबाट घटाइएको थियो । त्यसको प्रभावले गर्दा पनि सुनको आयातमा कमी भएको शाक्यको भनाइ छ ।  सरकारले चालु आव २०८२/८३ को बजेटमार्फत सुनको कारोबारमा दुई प्रतिशत विलासिता कर र हिराजडित गहनामा १३ प्रतिशत मूल्य अभिवृद्धि कर (भ्याट) लगाएको छ । यसको असरले गर्दा पनि सुनको आयातमा कमी भएको व्यवसायीको भनाइ छ । विलासिता कर र भ्याट फिर्ता गर्नुपर्ने मागसहित व्यवसायी विरोधमा उत्रेपछि सरकारले करको विषयमा अध्ययन गर्न कार्यदल गरेको थियो । कार्यदलले अन्तिम प्रतिवेदन पेस नगरेकाले पनि कर र भ्याट यथावत् रहेको व्यवसायीको भनाइ छ । सुनमा लगाएको विलासिता करले सुन थप महँगो हुँदा कारोबार न्यून भएको भएको व्यवसायीको भनाइ छ । मुख्य बजारका सुन पसलमा सामान्य कारोबार भए पनि अन्य पसल भने सुनसान रहेका छन् ।",
      "link": "https://gorkhapatraonline.com/news/165985",
      "image": "https://gorkhapatraonline.com/storage/media/292809/conversions/2332-original-thumb.jpg"
    },
    {
      "slug": "165983",
      "title": "सहरी क्षेत्रमा कोदोको खपत बढ्दै",
      "timestamp": 1754006400000,
      "source": "gp",
      "content": "सरकारले पहिलो पटक राष्ट्रिय कोदो दिवस मनाउन लागेको छ । ‘कोदोजन्य परिकारको आहार : खाद्य सुरक्षा र स्वस्थ जीवनको आधार’ भन्ने नारासाथ शुक्रबार कोदो दिवस मनाउन लागिएको हो ।",
      "longContent": "गोरखापत्र समाचारदाताकाठमाडौँ, साउन १७ गते । सरकारले पहिलो पटक राष्ट्रिय कोदो दिवस मनाउन लागेको छ । ‘कोदोजन्य परिकारको आहार : खाद्य सुरक्षा र स्वस्थ जीवनको आधार’ भन्ने नारासाथ शुक्रबार कोदो दिवस मनाउन लागिएको हो । कृषि तथा पशुपन्छी विकास मन्त्रालय र विभिन्न कृषक सङ्गठनले कोदो दिवस मनाउन लागेका हुन् । कोदो बालीको प्रवर्धन गर्नुका साथै खेती विस्तार गर्न कोदो दिवस मनाउन लागिएको मन्त्रालयले जनाएको छ । उक्त मन्त्रालयका अनुसार आर्थिक वर्ष २०८०/८१ दुई लाख २४ हजार ९३५ हेक्टर क्षेत्रफलमा तीन लाख ७३२ मेट्रिक टन कोदो उत्पादन भएको छ । कोदोजन्य बालीको उत्पादकत्व प्रतिहेक्टर १.३३ मेट्रिक टन रहेको छ ।कोदोजन्य बालीमा उन्नत प्रविधिको प्रयोग, सिँचाइ, मलखादको व्यवस्था गर्न सके उत्पादन तथा उत्पादकत्व बढाउन सकिने सम्भावना रहेको छ । कोदोका परिकार स्वास्थ्यका लागि लाभदायक मानिने भएकाले पनि पछिल्लो समय सहरी क्षेत्रमा कोदोको खपत बढ्दै गएको छ । बजारमा माग बढ्न थालेपछि स्थानीय उत्पादनले माग धान्न नसक्दा बाहिरी मुलुकबाट आयात हुने गरेको छ । भन्सार विभागको तथ्याङ्क अनुसार आव २०८१/८२ मा ७६ करोड ६३ लाख ८६ हजार बराबरको करिब १८ हजार ३१६ मेट्रिक टन कोदोजन्य वस्तुको आयात भएको छ । सोही वर्ष ९४ लाख सात हजार बराबरको ७० मेट्रिक टन कोदोजन्य वस्तु निर्यात भएको थियो । कृषि विभागका महानिर्देशक प्रकाशकुमार सञ्जेलले स्थानीय उत्पादन माग धान्न नसक्दा ठुलो परिणाममा कोदो आयात भइरहेकाले कोदोजन्य बालीको आयात रोक्नका लागि उत्पादन तथा उत्पादकत्व बनाउन आवश्यक रहेको बताउनुभयो । कोदोजन्य बालीले साना किसानको आयआर्जन बढाउन, खाद्य तथा पोषण सुरक्षा गर्न, दिगो विकास लक्ष्य हासिल गर्न सहयोग पुग्ने उहाँको भनाइ छ । कोदोको रोटी, ढिँडो र सातु जस्ता परम्परागत परिकारका साथै केक, ब्रेड, चाउमिन, कुकिज, बिस्कुट, पिज्जा, दुनट जस्ता आधुनिक परिकारमा विविधीकरण गरेर कोदोजन्य बालीको उपभोग बढाउन सकिने उहाँको भनाइ छ । कोदोजन्य बालीमा प्रोटिन, फाइबर, भिटामिन, आइरन, क्याल्सियम, म्याग्नेसियमलगायतका तत्व पाइन्छ । नेपाल कृषि अनुसन्धान परिषद् (नार्क) ले कोदोजन्य कोदोका छ वटा, चिनोको एक, कागुनोको एक गरी आठ वटा जात उन्मोचन गरेको छ । राष्ट्रिय जिन बैङ्कमा हालसम्म कोदोजन्य बालीका एक हजार १४० नमुना सुरक्षित राखिएको छ ।",
      "link": "https://gorkhapatraonline.com/news/165983",
      "image": "https://gorkhapatraonline.com/storage/media/292805/conversions/kodo-kheti-original-thumb.jpg"
    },
    {
      "slug": "165982",
      "title": "बिमालेख सरल बनाउन आग्रह",
      "timestamp": 1754006400000,
      "source": "gp",
      "content": "बिमालेखका प्रावधान सरल रूपमा नेपाली भाषामा हुनुपर्ने तथा बिमाप्रतिको विश्वास बढ्ने गरी काम गर्न आग्रह गरिएको छ । बिमाप्रतिको विश्वास बढ्ने गरी काम गर्नुपर्ने तथा बिमालेखका प्रावधान सरल रूपमा नेपाली भाषामा हुनुपर्ने सरोकारवालाको आग्रह छ ।",
      "longContent": "गोरखापत्र समाचारदाताललितपुर, साउन १६ गते । बिमालेखका प्रावधान सरल रूपमा नेपाली भाषामा हुनुपर्ने तथा बिमाप्रतिको विश्वास बढ्ने गरी काम गर्न आग्रह गरिएको छ । बिमाप्रतिको विश्वास बढ्ने गरी काम गर्नुपर्ने तथा बिमालेखका प्रावधान सरल रूपमा नेपाली भाषामा हुनुपर्ने सरोकारवालाको आग्रह छ ।बिमा कम्पनीले बिमा सर्भेयरले प्रतिवेदन बुझाएपछि क्षतिको निश्चित प्रतिशत भुक्तानी दिनुपर्ने, बिमा गराउँदा बिमालेखका सबै प्रावधानबारे स्पष्ट जानकारी गराउनुपर्ने उनीहरूको भनाइ थियो । इन्जिनियरिङ बिमासम्बन्धी समस्या तथा चुनौतीका सम्बन्धमा नेपाल बिमा प्राधिकरणले आयोजना गरेको छलफलका सहभागीले यस्तो बताएका हुन् । साथै बिमालेख नवीकरण, दाबी भुक्तानीका चरण तथा दाबी भुक्तानीबारे अनलाइनका माध्यमबाट बिमितलाई जानकारी दिने व्यवस्था हुनुपर्ने तथा डिएलपी र एक्सेससम्बन्धी विषयसमेत उनीहरूले उठाएका थिए ।नेपाल निर्माण व्यवसायी महासङ्घका अध्यक्ष रवि सिंहले बिमा गरेपछि सुरक्षित भइन्छ भन्नेबारे सबैलाई बुझाउनुपर्ने, दबाब र प्रभावले दाबी भुक्तानी पाउने अवस्था आउन नहुने, बिमालेख जारी गर्दा गलत कुरालाई प्रोत्साहन गर्न नहुने र बिमालाई बाध्यकारी नभई विश्वसनीय बनाउनुपर्ने बताउनुभयो ।बिमा प्राधिकरणका कार्यकारी निर्देशक सुशीलदेव सुवेदीले इन्जिनियरिङ बिमा अन्तर्गत देखिएका समस्या समाधानका लागि सम्बद्ध सरकारी निकाय, बिमा कम्पनी र निर्माण व्यवसायीसँग छलफल गरी निष्कर्ष निकालिने बताउनुभयो ।इन्जिनियरिङ बिमासम्बन्धी प्राविधिक विषयमा नीतिगत तहमा सम्बद्ध निकाय, नियामक र संस्थासँग छलफल गरी अगाडि बढ्ने उल्लेख गर्दै उहाँले करिब ९० प्रतिशत बिमालेख नेपाली भाषामा भए पनि बिमा गर्दा बिमालेख राम्रोसँग नपढेका कारण समस्या आउने गरेको बताउनुभयो ।प्राधिकरणका निर्देशक निर्मल अधिकारीले म्याद थप भएका ठेक्काको बिमालेख नवीकरण गर्ने सम्बन्धमा त्यस्ता ठेक्काको सङ्ख्या कति छ भन्ने यकिन भएपछि स्पष्ट गरिने जानकारी दिनुभयो । नेपाल बिमक सङ्घका अध्यक्ष वीरेन्द्र बैदवारले बिमा घोषणा गर्दा सही रूपमा गर्नुपर्ने, बिमा बेच्ने र लिनेले बिमाका प्रावधानलाई एउटै अर्थमा बुझ्नुपर्ने र स्वदेशी पुनर्बिमा कम्पनीले रक्षावरण गरे म्याद थप भएका ठेक्काको बिमालेख नवीकरण गर्न समस्या नहुने बताउनुभयो ।यसै गरी निर्जीवन बिमा कम्पनीका प्रमुख कार्यकारी अधिकृतले सबैले बिमालाई बाध्यताका रूपमा नभई आवश्यकताका रूपमा बुझ्नुपर्ने, बिमालेखका प्रावधान पढेर मात्र बिमा गर्नुपर्ने, अन्तर्राष्ट्रिय अभ्यास र आवश्यकताका आधारमा बिमा लेखका प्रावधान थपिँदै गएको र बिमा दरमा खासै समस्या नहेकोलगायतका विचार व्यक्त गर्नुभयो । कार्यक्रममा नेपाल बिमक सङ्घका पदाधिकारी तथा निर्जीवन बिमा कम्पनी र पुनर्बिमा कम्पनीका प्रमुख कार्यकारी अधिकृत तथा नेपाल निर्माण व्यवसायी महासङ्घका पदाधिकारी र निर्माण व्यवसायीको सहभागिता थियो ।",
      "link": "https://gorkhapatraonline.com/news/165982",
      "image": "https://gorkhapatraonline.com/storage/media/292804/conversions/beema-pradhikaran-insirance-authority_FK2mR5IDo9-original-thumb.jpg"
    },
    {
      "slug": "165980",
      "title": "एक अर्ब पचासी करोड सहयोग",
      "timestamp": 1754006400000,
      "source": "gp",
      "content": "सरकारले एक वर्षमा वैदेशिक रोजगारीका क्रममा मृत्यु, अङ्गभङ्ग, बिरामी तथा मृतकका आफन्त र अन्य कल्याणकारी कार्यका लागि एक अर्ब ८५ करोड १२ लाख रुपियाँ आर्थिक सहयोग गरेको छ ।",
      "longContent": "गोरखापत्र समाचारदाता काठमाडौँ, साउन १६ गते । सरकारले एक वर्षमा वैदेशिक रोजगारीका क्रममा मृत्यु, अङ्गभङ्ग, बिरामी तथा मृतकका आफन्त र अन्य कल्याणकारी कार्यका लागि एक अर्ब ८५ करोड १२ लाख रुपियाँ आर्थिक सहयोग गरेको छ । वैदेशिक रोजगार बोर्डले बिहीबार पत्रकार सम्मेलन गरी आर्थिक वर्ष २०८१/८२ मा एक हजार ५१७ जना वैदेशिक रोजगारीका क्रममा ज्यान गुमाएका श्रमिकका आफन्तलाई एक अर्ब दुई करोड ३४ लाख रुपियाँ आर्थिक राहत वितरण गरेको जानकारी गराएको हो । बोर्डका कार्यकारी निर्देशक डा. द्वारिका उप्रेतीले गत आवमा वैदेशिक रोजगारीका क्रममा अङ्गभङ्ग र बिरामी भएर आएका ८६७ श्रमिकलाई २४ करोड ९९ लाख रुपियाँ सहयोग उपलब्ध गराएको जानकारी दिनुभयो । बोर्डले यस्ता व्यक्तिको अवस्था र विशेषज्ञ चिकित्सकले गरेको सिफारिसका आधारमा न्यूनतम ५० हजारदेखि अधिकतम १० लाख रुपयाँसम्म राहत रकम उपलब्ध गराएको पनि उहाँले जानकारी दिनुभयो । गत आवमा मात्रै विभिन्न देशबाट आएका एक हजार ८६ वटा शव ढुवानी गरेर मृतकको घरसम्म पु¥याउँदा मात्रै तीन करोड २५ लाख रुपियाँ खर्च भएको तथ्य बोर्डले सार्वजनिक गरेको छ । यस्तै यस अवधिमा वैदेशिक रोजगारमा समस्या परेका २२५ जना श्रमिकको उद्धार तथा खोजतलास गर्दा ११ लाख, ४१८ वटा शव झिकाउँदा तीन करोड २५ लाख रुपियाँ खर्च भएको बोर्डले जनाएको छ । वैदेशिक रोजगारीमा गएका श्रमिकका परिवारलाई गम्भीर खालका स्वास्थ्य समस्या भएमा ५० हजार रुपियाँसम्म आर्थिक सहयोग गर्ने व्यवस्था अनुसार ४४२ श्रमिकका परिवारको औषधोपचारका लागि एक करोड ६८ लाख रुपियाँ खर्च भएको छ ।",
      "link": "https://gorkhapatraonline.com/news/165980",
      "image": "https://gorkhapatraonline.com/storage/media/292802/conversions/Untitled-1-original-thumb.jpg"
    },
    {
      "slug": "166310",
      "title": "बाइस वर्षदेखि फरार पौडेल पक्राउ",
      "timestamp": 1754179200000,
      "source": "gp",
      "content": "लागुऔषध मुद्दामा कैद तथा जरिवाना तोकिएर २२ वर्षदेखि फरार आँधीखोला गाउँपालिका–४ का ४८ वर्षीय रामचन्द्र पौडेललाई प्रहरीले पक्राउ गरेको छ ।",
      "longContent": "अर्जुन काफ्लेस्याङ्जा, साउन १८ गते । लागुऔषध मुद्दामा कैद तथा जरिवाना तोकिएर २२ वर्षदेखि फरार आँधीखोला गाउँपालिका–४ का ४८ वर्षीय रामचन्द्र पौडेललाई प्रहरीले पक्राउ गरेको छ । कास्की जिल्ला अदालतबाट २०५९ वैशाख २३ गते १० महिना १८ दिन कैद तथा पाँच हजार जरिवाना तोकिएर फरार पौडेललाई आइतबार प्रहरीले पक्राउ गरेको हो । प्रहरी नायब उपरीक्षक प्रसन्नराज चौधरीले पक्राउ परेका पौडेललाई आवश्यक कारबाहीका लागि प्रक्रिया अगाडि बढाएको बताउनुभयो । यस्तै सुनका गर–गहनाहरू तथा नगद चार हजार चोरी भएको झुट्टा निवेदन दिने हिले बस्ने ४१ वर्षीया चन्द्रकुमारी गुरूङ र ३८ वर्षीय धनराज गुरूङलाई प्रहरी पक्राउ गरेको छ । आँधीखोला गाउँपालिका–१ मा आफ्नै घरबाट ७.५ तोला सुन र चार हजार नगद चोरी भएको उजुरी पश्चात अनुसन्धान गर्दा दुई जनाको मिलाेमतोमा लुकाइछिपाई राखेको अवस्थामा बरामद गरिएको प्रहरीले जनाएको छ । दुबै जनालई आवश्यक कानुनी प्रक्रिया अगाडि बढाएको प्रनाउ चौधरीले बताउनुभयो ।",
      "link": "https://gorkhapatraonline.com/news/166310",
      "image": "https://gorkhapatraonline.com/storage/media/293354/conversions/arrest-original-thumb.jpg"
    },
    {
      "slug": "166290",
      "title": "राहदानी छपाइ : राज्यलाई करिब एक अर्ब ३५ करोड बचत हुने",
      "timestamp": 1754179200000,
      "source": "gp",
      "content": "अब दुईवटा फरक प्याकेजमार्फत नयाँ राहदानी छापिने भएको छ । राहदानी विभागले ६४ लाख नयाँ राहदानी छपाइका लागि दुई नयाँ कम्पनीलाई प्याकेज एक र प्याकेज दुईअन्तर्गत छनौट गरी राहदानी छपाइको प्रक्रिया अघि बढाएको हो ।",
      "longContent": "काठमाडौँ, साउन १८ गते । अब दुईवटा फरक प्याकेजमार्फत नयाँ राहदानी छापिने भएको छ । राहदानी विभागले ६४ लाख नयाँ राहदानी छपाइका लागि दुई नयाँ कम्पनीलाई प्याकेज एक र प्याकेज दुईअन्तर्गत छनाेट गरी राहदानी छपाइको प्रक्रिया अघि बढाएको हो ।हाल खरिद भइरहेको प्रति राहदानी १०.१३ भन्दा आगामी खरिदबाट प्रति राहदानी अमेरिकी डलर १.५२ सस्तो पर्न जाने र यस हिसाबले ६४ लाख राहदानी खरिद गर्दा महँगी हिसाब नगर्दासमेत पहिलाको खरिदभन्दा राज्यलाई करिब एक अर्ब ३५ करोड बचत हुने भएकाे छ । प्याकेज एक अन्तर्गत प्रि–इनरोलमेन्ट, इनरोलमेन्ट डाटा मेनेजमेन्ट र डेलिभरी सिस्टमको ठेक्का जर्मन कम्पनी म्युहलबाउर आइडी सर्भिसलाई एक अर्ब ५५ करोडमा ठेक्का दिइएको छ । प्याकेज दुईको ठेक्का पनि जर्मनीकै भेरिडास कम्पनीलाई ६ अर्ब ११ करोडमा प्रदान गरिएको छ । दुई कम्पनीसँग छुट्टाछुट्टै सम्झौताको तयारी भएकोमा प्याकेज दुईको भेरिडाससँग गत सोमबार हस्ताक्षर भएको विभागले जनाएको छ । प्याकेज एकको कम्पनीसँग एक दुई दिनभित्र सम्झौताको तयारी भएको छ । विभागका महानिर्देशक तीर्थ अर्यालका अनुसार, पहिलेको कम्पनीको सम्झौता अवधि सकिएकाले नयाँ छपाइका लागि दुई कम्पनी प्रतिस्पर्धात्मक टेण्डरमार्फत छनाेट भएको जानकारी दिनुभयो । जर्मनीकै दुईवटा कम्पनी छनाेट हुँदा हाल काम गरिरहेको कम्पनीले नपाएपछि पुनरवलोकनसँगै विवादको अवस्था पनि सिर्जना भएको थियो । सन् २०२० मा २० लाख विद्यतुीय राहदानी छपाइका लागि छनाेट भएको आइडिमियाले पटक पटक म्याद थप गरेर ७० लाखभन्दा बढी राहदानी छापिसकेको छ । थोरैमात्र राहदानी मौज्दात रहेकाले छिटो नयाँ राहदानी छपाइ गर्नुपर्ने दबाब विभागलाई आइपरेको छ ।त्यसमा विभागको कुनै स्वार्थ नभएको र जसले कम मूल्यमा काम गर्न सक्छ उसलाई ठेक्का दिइएको  अर्यालले प्रष्ट पार्नुभएको छ । विभागले २०८१ मङ्सिर १३ गते दुबै प्याकेजका लागि सार्वजनिक खरिद अनुगमन कार्यालयको वेब पोर्टलबाट बोलपत्र प्रकाशित गरेको र सार्वजनिक खरिदसम्बन्धी कानुनमा रहेका प्रावधानहरू तथा यसको मर्मलाई पूर्णरूपमा पालना गरी सबै योग्य बोलपत्रदाताले विना भेदभाव भाग लिन पाउन् भनी बोलपत्र तयार गरी प्रकाशित गरेको थियो । ती बोलपत्रहरू सार्वजनिक खरिद अनुगमन कार्यालयको वेब पेजमा रहेकाले सबैले हेर्न र विश्लेषण गर्न सकिने विभागले जनाएको छ । बोलपत्रको सूचनामा जनाइए अनुसार विसं २०८१ को फागुन ९ गते दुबै बोलपत्र खोलिएको र ४ वटा कम्पनीले बोलपत्र पेस गरेका थिए ।महानिर्देशक अर्यालले भन्नुभयो, “अन्तर्राष्ट्रिय ठेक्कामा नेपालको राम्रो पक्ष भनेको सुरक्षण मुद्रणसम्बन्धी टेन्डरहरु खुला राखेको छ, जुन संसारका कुनै पनि देशले गर्दैनन् ।”कम्पनीहरुले आह्वानका लागि समय नपुग्ने भनेपछि पहिलो पटक तीस दिन र दोस्रो पटक १० दिन म्याद थपिएको थियो । विभागले नियमित प्रक्रियामा काम गर्दा शङ्का गर्नुपर्ने अवस्था नरहेको भन्दै सार्वजनिक खरिद ऐन र नियमावली अनुसार प्रतिस्पर्धामा जो सबभन्दा सस्तो मूल्यका थिए र पास भएकाहरु नै प्रक्रियामा गएको प्रष्ट पारेको छ ।मूल्याङ्कन कार्य प्रचलित कानुनका प्रावधान तथा विभागको आवश्यकताका आधारमा प्रतिस्पर्धाको दायरा फराकिलो हुनेगरी पारदर्शी र खरिदको प्राविधिक जटिलताका कारण सम्बन्धित क्षेत्रका विज्ञहरूबाट नै प्राविधिक पक्षको मूल्याङ्कन होस् भनेर विभागका अतिरिक्त परराष्ट्र मन्त्रालय तथा अन्य निकायका विज्ञ रहने गरी मूल्याङ्कन समिति तथा प्राविधिक समिति गठन गरी बोलपत्रहरूको मूल्याङ्कनको कार्य गरिएको विभागको भनाइ छ ।बोलपत्र कागजातमा बोलपत्रदाताको प्राविधिक अनुभव तथा विभिन्न वित्तीय अवस्थाका आधारमा सार्वजनिक खरिद अनुगमन कार्यालयले निर्धारण गरेको मापदण्ड अनुसार योग्यता तय गरिएको र छनाेट भएका बोलपत्रदाताले ती सबै योग्यता पूरा गरेकाले सुरक्षण मुद्रणको क्षेत्रमा अन्तर्राष्ट्रिय अनुभव भएका कम्पनीले तोकिएको गुणस्तर अनुसार निर्धारित समयमा सेवा दिने सक्ने आश्वस्त भई कम्पनी छनाेट गरिएको हो । पासपोर्ट खरिदको काम विगतमा एउटै प्याकेजमा गरिएकोमा अहिले किन दुई प्याकेज बनाउनुपरेको भन्ने प्रश्न पनि आएको प्रसङ्गमा विभागको भनाइ छ– प्रतिस्पर्धाको दायरा फराकिलो भई सस्तोमा वस्तु आपूर्ति गर्न तथा विभागको पहुँच बढाई ज्ञान हस्तान्तरण गर्न र आगामी दिनमा खरिद गर्दा एकाधिकार कम गरी लचकता ल्याउनका लागि पनि यसले फाइदा पुर्‍याएको छ ।  त्यसैगरी, सुरक्षण मुद्रणसम्बन्धी ऐन, २०८१ अनुसार एक आर्थिक वर्षका लागि मात्र खरिद गर्नुपर्नेमा ५ वर्षका लागि किन खरिद गर्नुपरेको भन्ने प्रश्न जायज नरहेको विभागको भनाइ पनि विभागको छ । सुरक्षण मुद्रण ऐनमा एक आर्थिक वर्षका लागि मात्र खरिद गर्नुपर्ने भन्ने व्यवस्था कतै छैन । विभागले नै डेढ वर्ष पहिल्यै ५ वर्षका लागि सेवा खरिद गर्नेसम्बन्धी प्रक्रिया अघि बढाएको हो । केही कम्पनीले पुनरावेदनका लागि निवेदन दिएकोमा पुनरावेदन समितिले पनि विभागले गरेको निर्णयलाई सदर गरेपछि थप प्रक्रिया अघि बढेको हो । महानिर्देशक अर्याले थप्नुभयो, सोही अनुसार खरिद प्रक्रियासम्बन्धी सम्झौता गर्नका लागि अगाडि बढेका छौँ, अबको डेढ हप्ताभित्र नयाँ राहदानी छपाइसम्बन्धी दुबै सम्झौताको कार्यान्वयन सुरु हुनेछ । सर्त अनुसार सम्झौता गरेको दुई सय दश दिनभित्रमा छनाेट भएका कम्पनीहरुले राहदानी छपाइ गरेर विभागलाई दिनुपर्ने हुन्छ ।अर्काे कुरा, एक वर्षका लागि मात्र खरिद गर्नु किन पनि व्यावहारिक हुँदैन भने विभागले सन् २०२० मा २ वर्षका लागि खरिद गर्दा महँगाे परेको र खरिद व्यवस्थापनका हिसाबले पनि नमिल्दो देखिएको थियो । यसबाहेक नयाँ खरिद गर्दा राहादानीको स्पेसिफिकेसन परिवर्तन हुने भएकाले बारम्बार राहदानीको स्पेसिफिकेसन परिवर्तन भएमा राहदानीको विश्वसनीयतामा पनि ह्रास आउने खतरा रहने विभागले औँल्याएको छ ।  यसरी छापिनेछ नयाँ राहदानीछनाेट भएका कम्पनीले नेपालको आवश्यकता अनुसार प्रतिदिन ६ घण्टामा ६ हजारप्रति राहदानी छपाइ गर्नुपर्नेछ । महानिर्देशक अर्यालले भन्नुभयो, “त्यसरी छाप्दैगर्दा ९९.७ प्रतिशत उपलब्धताकोे बेन्च मार्क तोकेका छौँ, छनाेट भएका कम्पनीले त्यो माग पूरा गर्छाैँ भन्ने प्रतिबद्धता दिएको छ ।”काम गर्दैगर्दा दुईवटा मेसिनले छपाइ गर्नेछ । कुनै समस्या आइपरेका खण्डमा अर्को मेसिन थाती रहने सर्तमा कम्पनीले स्वीकृति जनाएका छन् । एउटा मेसिनले घण्टाको पाँच सयका दरले छ घण्टामा तीन हजार र दुईवटा मेसिनले गर्दा दैनिक छ हजार राहदानी छपाइ हुने अनुमान गरिएको छ । महानिर्देशक अर्यालले भन्नुभयो, ‘‘पहिलाकोमा तुलना गर्दा राहदानी छपाइ एक अर्बभन्दा पनि कम पर्ने देखिन्छ, फेरि पहिलाको भन्दा अहिले महँगी पनि बढेको छ, त्यस हिसाबले पनि हेरिनुपर्छ ।’’विभागका अनुसार, उक्त सम्झौताबमोजिम पहिलो प्याकेजका लागि प्रति राहदानी १.७४ अमेरिकी डलर तथा दोस्रो प्याकेजका लागि प्रति राहदानी ६.८७ पर्नेछ । जुन पहिलेको तुलनामा निकै सस्तो भएको दाबी विभागको छ । हाल खरिद भइरहेको प्रति राहदानी १०.१३ भन्दा आगामी खरिदबाट प्रति राहदानी १.५२ अमेरिकी डलर सस्तो पर्न जाने र यस हिसाबले ६४ लाख राहदानी खरिद गर्दा पहिलाको खरिदभन्दा राज्यलाई करिब एक अर्ब ३५ करोड बचत हुने विभागको भनाइ छ । बोलपत्र स्वीकृत भएका दुबै कम्पनीले आगामी फागुन २५ गतेभित्र दुबै सेवाको डिजाइन, आपूर्ति, जडान, परीक्षणलगायतका सम्पूर्ण कार्य सम्पन्न गरी सेवा सञ्चालन गर्नुपर्नेछ । खुला, पारदर्शी तथा फराकिलो प्रतिस्पर्धाबाट मात्र यो मूल्य कायम हुन सकेको पनि विभागको भनाइ छ ।विभागका प्रवक्ता शत्रुध्वन पोखरेलका अनुसार, प्राविधिक रुपमा विभागले खरिद गर्दा राहदानी नै किनेको हैन । सोलुसन अर्थात राहदानी बनाउने कुरा किनेको हो । त्यसले जे जे चाहिन्छ त्यो आवश्यकता पूरा गर्ने सामग्री सबै कम्पनीले ल्याउनुपर्छ कम्पनीको दायित्वमा तोकिएको छ । उहाँले प्रवक्ता पोखरेलले भन्नुभयो, “त्यो पनि गछौँ भनेका छन् । त्यसैले पनि छनाेट नहुने आधार दुई कम्पनीका हकमा रहेन ।” सर्भरको अन्योल छैनआधुनिक ब्लेड सर्भर नराखेर र्याक सर्भरका लागि अनुमति दिइएको भन्ने विवाद उठेको छ । विभागका सूचना प्रविधि निर्देशक सुनिलकुमार केसीले ब्लेड र र्याक सर्भर भन्नाले त्यसको बनावटका हिसाबले फरक भए पनि काम सोही गर्ने भएकाले तात्विक फरक नभएको औँल्याउनुभयो । दुबै सर्भरमा लाग्ने भनेको र्याम र सिपियु नै हो । स्टोरेज कार्ड र हार्ड डिस्क पनि उस्तै लाग्ने हो । दुबैले काम गर्ने भनेको उही सिपियु र र्यामकै आधारमा हो । मात्र फरक भनेको ब्लेड सर्भरमा छुट्टै च्यासिस चाहिन्छ । उहाँले प्रष्ट्याउनुभयो, “ब्लेड सर्भरमा सेन्टल युनिट दिन मिल्दो रहेछ भने र्याकमा इन्डिभिजुअल रुपमा दिनुपर्छ । यसो हुँदा अलिकति तार देखिने र नदेखिने मात्र फरक हो ।” पावरतर्फ पनि ब्लेड सर्भरमा सेन्टल हुँदो रहेछ र्याकमा इन्डिभिजुअल दिइन्छ । महानिर्देशक अर्यालले ब्लेड सर्भरमा च्यासिस बिग्रियो भने अर्को फेरेर राख्न मिल्छ तर त्यही ब्राण्डको चाहिने बताउनुभयो । एउटा लटमा छ वटा ब्लेड र एउटा च्यासिस हुन्छ । तर च्यासिस बिग्रियो भने पूरै फेर्न महँगो पर्छ । र्याकको सवालमा बिग्रियो भने अर्को कम्पनीको पनि फेर्न मिल्छ । र्याक सर्भर ब्लेडभन्दा पुरानो प्रविधि हो तर पछि विकास भएको ब्लेड सर्भरसँगै समानान्तर रुपमा निरन्तर विश्वमा प्रयोग भइरहेको छ । सहजताकै कारण नेपालमा अधिकांश र्याक सर्भरको प्रयोग भइरहेका छन् । कुलिङ सिस्टममा ब्लेड सर्भरमा आफै आउने भयो भने र्याकमा छुट्टै राख्नुपर्छ । टेण्डरमा कुन सर्भर सिस्टम राख्ने भन्ने स्पष्ट नगरिए पनि एक ठाउँमा ब्लेड सर्भर हो भने त्यसको च्यासिस पनि हुनुपर्छ भनेर खुलाइएको छ । परफरमेन्सको हकमा प्याकेजमै आन्तरिकरुपमा एकैचोटि विभागबाट तीनसय जनासम्मले र सबैतिरबाट तीन हजार जनाले ‘लगइन’ गर्न मिल्ने सर्भर हुनेछ । दुई करोड आवेदनहरुलाई एकैचोटि प्रशोधन गर्न सक्ने, एक लाख तथ्याङ्क भण्डारण गर्न सक्ने भनेर न्यूनतम रुपमा तोकिएको छ । त्यसमा पूरै सर्त पूरा गर्ने प्रतिबद्धता कम्पनीले जनाएको छ ।केसीले थप्नुभयो, “हामीले तीन ठाउँका लागि सर्भर प्रस्ताव गरेका छौँ, एउटा विभागमा रहन्छ, अर्को हेटौँडामा र त्यसको आर्काइभ चाहिँ सिंहदरबारस्थित आइडिएमसीमा बस्छ ।” त्यहाँ सानो क्षमताको मात्र रहन्छ भने विभाग र हेटौँडामा भने ठूलो क्षमताका रहनेछ । राहादानी छपाइका लागि विसं २०८० असार १२ को परराष्ट्रमन्त्रीस्तरको निर्णयअनुसार कम्तीमा ५ वर्षका लागि आवश्यक पर्ने विद्युतीय राहदानी अन्तर्राष्ट्रिय बोलपत्रको माध्यमबाट यथाशीघ्र खरीद गर्ने प्रक्रिया अगाडि बढाउने निर्णय भएको थियो । त्यसपछि राहादानी खरिद प्रक्रियालाई सहजीकरण गर्न विभिन्न निकायका विषयविज्ञसमेत रहने गरी राहदानी विभागका महानिर्देशकको संयोजकत्वमा विसं २०८० चैत ३० गते तत्कालीन उपप्रधानमन्त्री तथा परराष्ट्र मन्त्रीस्तरको निर्णयअनुसार खरिद समिति गठन भएको र समितिले सम्बन्धित क्षेत्रका विशेषज्ञ रहने गरी बोलपत्र कागजातको प्राविधिक विनिर्देशन टेक्निकल स्पेसिफिकेसनको मस्यौदा तयार गर्नका लागि प्राविधिक उपसमिति गठन गरेको जानकारी पनि विभागले दिएको छ ।",
      "link": "https://gorkhapatraonline.com/news/166290",
      "image": "https://gorkhapatraonline.com/storage/media/293306/conversions/राहदानी-original-thumb.jpg"
    },
    {
      "slug": "166266",
      "title": "प्रधानमन्त्री ओली आज राति तुर्कमेनिस्तानको भ्रमणमा जानुहुँदै",
      "timestamp": 1754179200000,
      "source": "gp",
      "content": "प्रधानमन्त्री केपी शर्मा ओली नेपाली प्रतिनिधिमण्डलको नेतृत्व गर्दै आइतबार राति ११ः५५ बजे फ्लाई दुबईको उडानबाट दुबई हुँदै तुर्कमेनिस्तान भ्रमणमा जानुहुँदै छ ।",
      "longContent": "काठमाडौँ, साउन १८ गते । प्रधानमन्त्री केपी शर्मा ओली नेपाली प्रतिनिधिमण्डलको नेतृत्व गर्दै आइतबार राति ११ः५५ बजे फ्लाई दुबईको उडानबाट दुबई हुँदै तुर्कमेनिस्तान भ्रमणमा जानुहुँदैछ ।यही साउन २० देखि २३ गतेसम्म (५ देखि ८ अगस्ट)अवाजा सहरमा आयोजना हुने सम्मेलनमा तुर्कमेनिस्तानका राष्ट्रपति सेरदार बेरदिमुहामेदोभ र संयुक्त राष्ट्रसङ्घका महासचिव एन्टोनियो गुटेरेसको औपचारिक निमन्त्रणामा प्रधानमन्त्री ओली त्यहाँ जान लाग्नुभएको हो ।सम्मेलनमा कम विकसित राष्ट्रहरूको विश्वव्यापी समन्वय ब्यूरोको अध्यक्षका रूपमा समेत प्रधानमन्त्री ओलीले सम्बोधन गर्नुहुने कार्यक्रम छ । उहाँले सम्मेलनको एक उच्चस्तरीय गोलमेच बैठकको सहअध्यक्षता गर्नुका साथै अन्य विविध कार्यक्रममा पनि सम्बोधन गर्ने कार्यक्रम रहेको परराष्ट्र मन्त्रालयले जनाएको छ । नेपाल हाल एलएलडिसीहरूको अध्यक्षसमेत छ ।लगभग ४४ करोड जनसङ्ख्या भएको अफ्रिका, एसिया, युरोप र दक्षिण अमेरिकामा अवस्थित ३२ भूपरिवेष्टित विकासशील देशहरूले भाग लिने उक्त सम्मेलनमा समुद्रमा प्रत्यक्ष क्षेत्रीय पहुँचको अभाव र विश्व बजारबाट तिनीहरूको दुर्गमता र अलगावसँग सम्बन्धित विषयमा छलफल हुनेछ ।ती मुलुकहरुको अन्तर्राष्ट्रिय व्यापार अन्य देश हुँदै पारवहनमा निर्भर रहने हुनाले अतिरिक्त सीमापार गर्ने ठाउँ र प्रमुख बजारबाट लामो दूरी, बोझिलो पारवहन प्रक्रिया र अपर्याप्त पूर्वाधारसँगै यातायात तथा अन्य लेनदेन लागतको कुल लागतमा उल्लेखनीय वृद्धि गर्ने भएकाले भूपरिवेष्टित विकासशील देशहरूको प्रतिस्पर्धात्मक क्षमता बढाउन सम्मेलन केन्द्रित हुनेछ ।सम्मेलनका अवसरमा प्रधानमन्त्री ओलीले विभिन्न देशका प्रतिनिधिमण्डल प्रमुखसँग र संयुक्त राष्ट्रसङ्घ तथा अन्य अन्तर्राष्ट्रिय संस्थाका उच्चपदस्थ पदाधिकारीसँग भेटवार्ता गर्नुहुनेछ ।उहाँको भ्रमण टोलीमा श्रीमती राधिका शाक्य, प्रमुख सल्लाहकार विष्णुप्रसाद रिमाल, प्रतिनिधिसभाका सदस्य सूर्यबहादुर थापा क्षेत्री, प्रधानमन्त्रीका प्रमुख स्वकीय सचिव राजेश बज्राचार्य, निजी चिकित्सक प्रा. डा. दिव्यासिंह शाह, परराष्ट्र मन्त्रालयका सचिव अमृतबहादुर राई, उच्चपदस्थ सरकारी अधिकारी, अफिसियल मिडियाकर्मी र सुरक्षाकर्मीसमेत सहभागी हुनुहुनेछ । प्रधानमन्त्री ओली यही साउन २३ गते राति स्वदेश फर्कने कार्यक्रम छ ।भूपरिवेष्टित विकासशील देशहरू समुद्रमा प्रत्यक्ष क्षेत्रीय पहुँच नभएका कारण अन्तर्राष्ट्रिय व्यापार, कनेक्टिभिटी र आर्थिक विकाससँग सङ्घर्ष गरिरहेका छन् । विश्वव्यापी बजारबाट अलग्गिएको र पर्याप्त यातायात तथा खाद्य पूर्वाधार विकास गर्ने साधनबिना, भूपरिवेष्टित विकासशील देशहरूले दिगो विकास लक्ष्यहरू प्राप्त गर्न गम्भीर चुनौतीको सामना गरिहेको सन्दर्भमा यो तेस्रो सम्मेलन हुनलागेको हो ।सम्मेलनले समस्याका लागि नवीन समाधान, रणनीतिक साझेदारी र बढ्दो लगानीले यी चुनौतीलाई सम्बोधन गर्न र यी राष्ट्रहरूको पूर्ण क्षमतालाई आकलन गर्न मद्दत गर्ने ठानिएको छ । सम्मेलनले यी देशहरूलाई सहयोग गरेर आपसी समान र समृद्ध भविष्य निर्माण गर्न टेवा दिनेछ ।भूपरिवेष्टित विकासशील देशहरूसम्बन्धी दोस्रो संयुक्त राष्ट्र सम्मेलन सन् २०१४ नोभेम्बर ३–५ मा अस्ट्रियाको भियनामा आयोजना गरिएको थियो । उक्त सम्मेलनले ‘अल्माटी’ कार्ययोजनाको कार्यान्वयनको समीक्षा गर्दै नयाँ र उदीयमान चुनौतीको सामनाका लागि साझेदारी तथा अवसरका सन्दर्भमा अन्तर्राष्ट्रिय, क्षेत्रीय, उपक्षेत्रीय र राष्ट्रिय अन्तर्राष्ट्रिय व्यापार तथा पारवहन यातायात सहयोग नीतिहरू पहिचान गर्नु र पारवहन यातायात प्रणालीहरूको विषयमा छलफल गरेको थियो ।भ्रमणको सम्पूर्ण तयारी पूरा भएको परराष्ट्र मन्त्रालयले जनाएको छ । प्रधानमन्त्री केपी शर्मा ओलीले हिजो शनिवार राष्ट्रपति रामचन्द्र पौडेलसमक्ष भेट गर्दै आफ्नो तुर्कमेनिस्तान भ्रमणबारे अवगत गराउनुभएको छ ।",
      "link": "https://gorkhapatraonline.com/news/166266",
      "image": "https://gorkhapatraonline.com/storage/media/293309/conversions/pm-kp-sharma-oli-original-thumb.jpg"
    },
    {
      "slug": "166221",
      "title": "वैदेशिक रोजगारीको पीडा :  एक वर्षमा पन्ध्र सयको ज्यान गयो",
      "timestamp": 1754179200000,
      "source": "gp",
      "content": "वैदेशिक रोजगारीमा कतार जानुभएका नुवाकोटका ३४ वर्षीय निश्चल तामाङ सुतेकै अवस्थामा मृत्यु भयो । दिनभर काम गरेर राति खाना खाएर सन्चै सुतेका निश्चल त्यसपछि नबिझिएको उहाँका साथीले परिवारलाई जानकारी गराउनुभयो ।",
      "longContent": "काठमाडौँ, साउन १८ गते । वैदेशिक रोजगारीमा कतार जानुभएका नुवाकोटका ३४ वर्षीय निश्चल तामाङ सुतेकै अवस्थामा मृत्यु भयो । दिनभर काम गरेर राति खाना खाएर सन्चै सुतेका निश्चल त्यसपछि नबिझिएको उहाँका साथीले परिवारलाई जानकारी गराउनुभयो । घटना अघिल्लो वर्ष भदौको हो । मृतक निश्चलसँगै बसेका साथी विकास तामाङ र किशोर थापाले दिनभरि कामको पेलान, मानसिक चिन्ता र खानपिन राम्रो नभएकै कारण निश्चलको मृत्यु भएको बताउनुभयो । निश्चलको काम चर्को गर्मीमा कडा परिश्रमिक गर्नुपथ्र्यो । उहाँका परिवारका अनुसार सुरुको तीन महिना काम गरेको तलबसमेत नपाएका निश्चलले लामो सङ्र्घषपछि बल्ल तलब पाउन थाल्नुभएको थियो । तलब पाए पनि सम्झौता अनुसार नपाएका निश्चललाई कामको बोझ, जाँदा लिएको ऋणको बोझ र परिवार विछोडको चिन्ताले सधैँ निराशा व्यक्त गर्ने गरेको साथी किशोर र विकासलाई उद्धृत गर्दै उहाँकी श्रीमती नीलम तामाङले भन्नुभयो । निश्चल यस्ता घटनाको एउटा प्रतिनिधिमूलक पात्र मात्रै हो । वैदेशिक रोजगारीका लागि विभिन्न देशमा पुगेर ज्यान गुमाउनेको सङ्ख्या ठुलो छ । वैदेशिक रोजगार बोर्डका अनुसार आव २०८१/८२ मा वैदेशिक रोजगारीका लागि विभिन्न मुलुक पुगेका एक हजार ५१७ जनाको मृत्यु भएको छ । बोर्डको आँकडामा देखिने सङ्ख्या श्रम स्वीकृति लिएर गई ज्यान गुमाएका मृतकका परिवारले वैदेशिक रोजगार बोर्डबाट आर्थिक सहायता लिएका आधारमा तयार पारिएको हो । श्रम स्वीकृति नलिएका वा करार अवधि सकिएको अवस्थामा विदेशमा ज्यान गुमाउनेको सङ्ख्यासमेत जोड्दा अझ भयावह अवस्था छ । यसको यकिन तथ्याङ्क सरकारसँग छैन । बोर्डका अनुसार नेपालीले मलेसिया, कतार, साउदी अरब, संयुक्त अरब इमिरेट्स (युएई), कुवेत, बहराइन, रोमानिया, दक्षिण कोरियालगायत मुलुकमा विभिन्न कारणले ज्यान गुमाएका छन् । युवालाई पर्याप्त सिप तथा तालिम नहुनु त्यस्तै गन्तव्य मुलुकमा सुरक्षाको ग्यारेन्टीबिना काममा लगाइनुलगायत कारण ठुलो सङ्ख्यामा नेपालीले ज्यान गुमाउने गरेका छन् । वैदेशिक रोजगारीका क्रममा विदेशमा मृत्यु हुनेको सङ्ख्या क्रमशः बढेको छ । बोर्डका अनुसार आव २०८०/८१ मा एक हजार ३४६ शव आएका थिए भने गत आवमा २०८१/८२ मा एक हजार ५१७ वटा शव आए । जुन अघिल्लो आवमा भन्दा गत आवमा १७१ शव बढी हो । बोर्डका निर्देशक एवम् सूचना अधिकारी गुरुदत्त सुवेदीले वैदेशिक रोजगारीमा जान श्रम स्वीकृति लिनेको सङ्ख्या बढेसँगै वैदेशिक रोजगारीका क्रममा मृत्यु हुनेको सङ्ख्या पनि बढेको जानकारी दिनुभयो । वैदेशिक रोजगारीका क्रममा विदेशमा आफ्नो आफन्त गुमाएका परिवारका सदस्यले बोर्डको सचिवालयबाट १० लाख रुपियाँ आर्थिक सहायता पाउँदै आएका छन् । बोर्डका अनुसार आव २०६५/६६ देखि हालसम्म वैदेशिक रोजगारीका क्रममा मृत्यु भएका १४ हजार ८६२ जनाको परिवारलाई आर्थिक सहायता स्वरूप पाँच अर्ब ९७ करोड ६४ लाखभन्दा बढी रकम उपलब्ध गराइएको छ । वैदेशिक रोजगार विभागका अनुसार गएको आव २०८१/८२ मा आठ लाख ३९ हजार २६६ जनाले श्रम स्वीकृति लिएका थिए । दैनिक औसतमा दुई हजार २०३ जना श्रम स्वीकृति लिएर जाँदा चार वटा शव काठको बन्द बाकस विदेशबाट नेपालको अन्तर्राष्ट्रिय त्रिभुवन विमानस्थलमा आइपुग्छन् । अघिल्लो आव २०८०/८१ मा सात लाख ४३ हजार ५९५ जना नेपाली वैदेशिक रोजगारीमा गएका थिए । सो अवधिमा वैदेशिक रोजगारीमा गएका एक हजार ३४६ मृतक परिवारका आफन्तले आर्थिक सहायता लिएका थिए । बोर्डले गत आवमा वैदेशिक रोजगारीका क्रममा बिरामी, अङ्गभङ्ग भएका ८६७ जनालाई आर्थिक सहायतास्वरूप २४ करोड ९९ लाख रुपियाँ उपलब्ध गराएको छ । अघिल्लो आवमा ६५३ जनालाई आर्थिक सहायता स्वरूप १९ करोड ४६ लाख ८५ हजार रुपियाँ उपलब्ध गराइएको थियो । आव २०७९/८० मा वैदेशिक रोजगारीका क्रममा अङ्गभङ्ग तथा गम्भीर बिरामी भएका ३८९ जनालाई नौ करोड ९७ लाख आठ हजार रुपियाँ आर्थिक सहायता प्रदान गरिएको थियो ।  मृतक श्रमिकका परिवारलाई दिँदै आएको आर्थिक सहायता रकम स्थानीय तहमा निवेदन दिएर अनलाइनमार्पmत कागजात चेकजाँच गर्ने प्रविधिको विकास गरेसँगै सेवाग्राही सङ्ख्या बढेको बोर्डको दाबी छ । यसै गरी यसअघि वैदेशिक रोजगार कल्याणकारी कोषमा रहेको रकम विदेशमा मृत्यु भएको अवस्थामा मात्र श्रमिकका आफन्तले पाउने वैदेशिक रोजगार ऐनको व्यवस्था संशोधन गरी श्रम स्वीकृतिको अवधिमा नेपालमा रहँदा मृत्यु भए पनि १० लाख रुपियाँ पाउने निर्णय भएपछि सहयोग लिनेको सङ्ख्या बढेको बोर्डका कार्यकारी निर्देशक डा. द्वारिका उप्रेतीको भनाइ छ ।वैदेशिक रोजगारीका क्रममा अधिकांशको मुत्युका कारण कार्यस्थलको दुर्घटना र सडक दुर्घटनामा मृत्यु हुने गरेको छ । कतिपय नेपालीले सुतेकै ठाउँमा विविध कारणले मृत्युवरण गर्ने गरेका छन् । मृत्यु हुनेमध्ये अधिकांश सडक दुर्घटना, प्राकृतिक मृत्यु, आत्महत्याको ठुलो सङ्ख्या छ । वैदेशिक रोजगारका विज्ञ रामेश्वर नेपालले वैदेशिक रोजगारमा मृत्यु हुनुको प्रमुख कारण विदेश जानेलाई अपेक्षा धेरै देखाइने तर पर्याप्त सूचना नहुनु, धोकापूर्ण श्रमिक भर्ना प्रक्रिया रहेको बताउनुभयो । वैदेशिक रोजगारीमा जाने युवालाई समयमै आधारभूत विषयमा पर्याप्त सूचना दिएर पठाउन सकियो भने विदेशमा हुने मृत्युका घटनालाई धेरै हदसम्म नियन्त्रण गर्न सकिन्छ तर यस विषयमा सरकारी निकायको ध्यान नगएको उहाँको आरोप छ ।",
      "link": "https://gorkhapatraonline.com/news/166221",
      "image": "https://gorkhapatraonline.com/storage/media/293198/conversions/3445-original-thumb.jpg"
    },
    {
      "slug": "166213",
      "title": "‘कुलिङ अफ पिरियड’ मा गम्भीर त्रुटि",
      "timestamp": 1754179200000,
      "source": "gp",
      "content": "सङ्घीय निजामती सेवा विधेयकको प्रतिवेदनमा त्रुटि भएको भन्ने सम्बन्धमा अध्ययन तथा छानबिन गर्न गठित विशेष समितिले सैद्धान्तिक सहमति अनुसार प्रतिवेदन लेखन नहुनु गम्भीर त्रुटि भएको निष्कर्ष निकालेको छ । छानबिन समितिले पाएको चार कार्यादेशमध्ये दुई विषयमा प्रतिवेदन लेखन सकिएको छ । शनिबार समिति अन्य विषयमा प्रवेश गरे पनि निष्कर्षमा पुगिसकेको छैन ।",
      "longContent": "काठमाडौँ, साउन १८ गते । सङ्घीय निजामती सेवा विधेयकको प्रतिवेदनमा त्रुटि भएको भन्ने सम्बन्धमा अध्ययन तथा छानबिन गर्न गठित विशेष समितिले सैद्धान्तिक सहमति अनुसार प्रतिवेदन लेखन नहुनु गम्भीर त्रुटि भएको निष्कर्ष निकालेको छ । छानबिन समितिले पाएको चार कार्यादेशमध्ये दुई विषयमा प्रतिवेदन लेखन सकिएको छ । शनिबार समिति अन्य विषयमा प्रवेश गरे पनि निष्कर्षमा पुगिसकेको छैन । मानवीय त्रुटिका कारण प्रतिवेदनमा ‘कुलिङ अफ पिरियड’ बारे तादात्म्यता नमिलेको जिकिर भइरहँदा छानबिन समितिले जिकिर अस्वीकार गरेको हो । कुलिङको व्यवस्था निष्प्रभावी हुनुमा नियतवश र चलाखीपूर्ण काम भएको समितिको बुझाइ छ तर प्रतिवेदनको भाषामा भने ‘गम्भीर त्रुटि’ शब्द प्रयोग भएको छ । समिति सदस्यहरूका अनुसार कार्यादेशको पहिलो र चौथो बुँदामा प्रतिवेदन लेखन सम्पन्न भई दोस्रो बुँदामा प्रवेश भएको छ । तादात्म्यता नमिली त्रुटिपूर्ण प्रतिवेदन लेखनमा को–को संलग्न भएको भन्ने दोस्रो बुँदामा विशेष समिति प्रवेश गरेको छ । दोस्रो विषय टुङ्गिएपछि संलग्न व्यक्तिलाई के कस्तो कारबाही हुने भन्ने तेस्रो बुँदामा समिति प्रवेश गर्ने छ ।   “पहिलो र चौथो बुँदाका विषयमा हामीले सहमतिमै निचोड निकालेको छौँ । कुलिङ अफ पिरियडका विषयमा प्रतिवेदन लेखनमा सामान्य मानवीय त्रुटि नभई यो गम्भीर त्रुटि भएको निष्कर्ष हाम्रो छ । सहमतिका लागि गम्भीर त्रुटि शब्द प्रयोग भए पनि यो काम चलाखीपूर्ण र नियतवश भएको भन्ने सबैको साझा बुझाइ छ,” समितिका एक सदस्यले भन्नुभयो ।  निजामती तथा अन्य सरकारी सेवाबाट अवकाश पाएका कर्मचारीले संवैधानिक तथा सरकारी नियुक्ति दुई वर्षसम्म लिन नपाउने सैद्धान्तिक सहमति राज्य व्यवस्था तथा सुशासन समितिमा भएको थियो तर लेखनका क्रममा उक्त व्यवस्था खण्डित हुने गरी प्रतिवेदन तयार भएको थियो । प्रतिवेदनमार्फत थप भएको विधेयकको दफा ८२ (४) मा निजामती तथा अन्य सरकारी सेवाबाट अवकाश पाएकाले दुई वर्षसम्म संवैधानिक र सरकारी नियुक्ति बन्देज गरेकोमा लगत्तैको उपदफा ५ ले सरकारको स्वीकृतिमा नियुक्ति लिन पाउने गरी व्यवस्था भएको थियो । मूल प्रावधानलाई सँगैको अर्को उपदफाले निष्प्रभावी बनाएको थियो ।  छानबिन समितिले प्रतिवेदन लेखनमा उक्त त्रुटिको सुरुवात उपसमितिबाटै भएको पाएको छ । यस्तै उपसमितिदेखि नै ‘कुलिङ अफ पिरियड’ समेटिएको दफा ८२ को व्यवस्थामा गम्भीर छलफल नगरी ‘स्किप’ (बेवास्ता) गरिएको निष्कर्ष समितिको छ । समितिमा भएको सहमतिविपरीत थप भएको लिखित प्रतिवेदनसमेत छानबिनका क्रममा फेला परेको छ । समितिको सैद्धान्तिक सहमतिविपरीत कानुन कार्यान्वयनको व्यवस्थालगायतमा केही बेहोरा थपिएको प्रतिवेदन छानबिनका क्रममा फेला परेको हो ।समिति स्रोतका अनुसार शनिबार दोस्रो बुँदामा प्रवेश भएसँगै जिम्मेवार पदाधिकारीको भूमिकाबारे छलफल भएको छ । प्रतिवेदन त्रुटिमा मुख्य जिम्मेवार समिति सभापति र सचिव हुनुपर्ने साझा धारणा दलहरूको छ तर जिम्मेवार पदाधिकारीलाई के कस्तो कारबाही हुने भन्नेमा समिति निष्कर्षमा पुगेको छैन । राजनीतिक नेतृत्व सभापतिलाई संवैधानिक र कानुनी सीमाभित्र रहेर कस्तो कारबाही गर्न सकिन्छ भन्नेबारे समितिमा यसअघि नै छलफल भइसकेको छ । यस्तै सचिवलाई सम्बन्धित सेवाको कानुन अनुसार के कस्तो कारबाही वा नसिहत दिने भन्नेमा परामर्श भइरहेको स्रोतले बतायो । समिति सचिवसँगै उक्त प्रतिवेदन लेखनअघि र पछि उच्च प्रशासकको भूमिका र परिस्थितिजन्य घटनाक्रमलाई प्रतिवेदनमा समेट्ने सहमति भए पनि जिम्मेवार गराउन सकिने वा नसकिनेमा समिति निष्कर्षमा पुगेको छैन । समिति सचिवालय तथा सम्बन्धित मन्त्रालयबाट प्रतिवेदन तयारीमा संलग्न कर्मचारीलाई आगामी दिनका लागि सचेत गराउने तयारीमा विशेष समिति छ । असार १५ गते प्रतिनिधि सभाले विधेयक पारित गरेको थियो । पारितको भोलिपल्ट मात्रै समितिमा भएको सहमति अनुसार प्रतिवेदन तयार नभएको विषय बाहिर आएको थियो । विषय बाहिर आएपछि दलीय परामर्शमा असार २३ गते प्रतिनिधि सभाले छानबिनका लागि विशेष समिति बनाएको थियो । साउन १९ गतेसम्म प्रतिवेदन सभामा पेस गर्ने तयारी समितिको छ ।",
      "link": "https://gorkhapatraonline.com/news/166213",
      "image": "https://gorkhapatraonline.com/storage/media/293190/conversions/nijamati-bidheyak-original-thumb.jpg"
    },
    {
      "slug": "166209",
      "title": "शौचालयछेउमै आकस्मिक कक्षका बिरामी",
      "timestamp": 1754179200000,
      "source": "gp",
      "content": "बिरामी परीक्षणका लागि गुहार लगाइरहेका छन् । चिकित्सक र नर्सहरू आकस्मिक कक्षमा आएका बिरामी व्यवस्थापनसँगै स्वास्थ्य परीक्षणमा व्यस्त छन् । अस्पताल व्यवस्थापनमा खटिएका कर्मचारी बेला बेला आउँछन्, एकैछिनमा हराउँछन् ।",
      "longContent": "काठमाडौँ, साउन १८ गते । बिरामी परीक्षणका लागि गुहार लगाइरहेका छन् । चिकित्सक र नर्सहरू आकस्मिक कक्षमा आएका बिरामी व्यवस्थापनसँगै स्वास्थ्य परीक्षणमा व्यस्त छन् । अस्पताल व्यवस्थापनमा खटिएका कर्मचारी बेला बेला आउँछन्, एकैछिनमा हराउँछन् । डाक्टरले आफैँ शय्याको प्रबन्ध गरेर बिरामीको उपचार सुरु गर्छन् । प्रायः भिड रहने वीर अस्पतालको आकस्मिक कक्षको व्यवस्थापनमा खटिने कर्मचारीको लापर्बाहीले बिरामी मर्माहत हुन्छन् किनभने वीर अस्पतालको आकस्मिक कक्षको भद्रगोल दृश्यले उपचार गर्न जाने बिरामी र कुरुवामाथि आहत पुग्छ । अस्पताल प्रशासनले वीर अस्पतालको आकस्मिक कक्ष व्यवस्थित गर्दैन । बरु शौचालय र फोहोर सङ्कलनका लागि राखिएका डब्बाछेउ शय्यामा बिरामी राख्दै आएको छ । बिरामी कुरुवा कमलप्रसाद मण्डलका अनुसार अस्पताल प्रशासन र कर्मचारीले ‘जहाँ खाली छ, त्यहीँ बिरामी राख्नू’ भन्छन् । उहाँले भन्नुभयो, “अर्धचेत अवस्थाका बिरामी ल्याउँदा शौचालयछेउमा बेडमा राख्न भनेपछि दुई तीन घण्टा त्यहीँ राख्नुपर्‍यो । अनि डाक्टर आएपछि अगाडि बेड खाली गरेर सारेपछि मात्रै थप परीक्षण भयो ।”उहाँ मात्रै होइन, नुवाकोटबाट दिदीको उपचारका लागि आएकी सुनिता तामाङको अवस्था पनि उस्तै थियो । उहाँले भन्नुभयो, “शौचालयछेउमै त राख्न नलगाउनुपर्ने हो । यहाँ बिरामी भएर उपचारका लागि आउँदा अर्को रोग थपिने डर हुँदोरहेछ ।”‘आकस्मिक कक्ष विस्तार चाँडै’देशको सबैभन्दा पुरानो वीर अस्पतालको १३६ वर्षको इतिहासमा स्वास्थ्य सेवामा नवीन आयाम थपेकै छ । निजी अस्पतालमा गएर उपचार गर्न नसक्ने देशैभरिका नागरिकको विश्वास र भरोसा वीर अस्पतालकै उपचार सेवामा छ तर वीर अस्पताल जानु भनेको मृत्यु निम्त्याउनु हो भन्ने अवस्थामा नागरिकको मनोभावना सिर्जना हुँदा अस्पताल प्रशासनले चाँडै सेवा विस्तार हुने प्रस्ट पारेको छ । वीर अस्पतालका उपनिर्देशक डा. समाज गौतमले भन्नुभयो, “भौतिक संरचना र जनशक्ति पर्याप्त नहुँदा केही समस्या भएकै छ तर आकस्मिक कक्षमा आउने बिरामीलाई फोहोर सङ्कलन गर्ने डब्बा र शौचालयको छेउमा राख्न मिल्दै मिल्दैन ।”उहाँले वीर अस्पतालको संरचनागत सुधार प्राथमिकतामा राख्नुपर्ने बताउँदै आकस्मिक कक्ष पनि फराकिलो बनाइने प्रस्ट पार्नुभयो । उहाँले भन्नुभयो, “बिरामी बढेको बढ्यै छन् । कोठा विस्तार गर्न र भवन बनाउन पनि ठाउँ छैन । आकस्मिक कक्ष भएको स्थानलाई फराकिलो बनाउने काम सुरु हुँदै छ । ठेक्का दिइसकेको छ । आकस्मिक कक्षलाई विस्तार गरिने छ ।”डा. गौतमका अनुसार आकस्मिक कक्षको उत्तरतर्फको ढोकादेखि पूर्वतर्फको ढोकासम्म विस्तार गरेर फराकिलो बनाइने छ । उहाँले पाँच सात महिनामा काम पूरा हुने बताउँदै बिरामीले दुःख पाउने गरेको विषयमा आफूहरू गम्भीर रहेको प्रस्ट पार्नुभयो । उहाँले भन्नुभयो, “नयाँ भवन हस्तान्तरण गरेको पाँच वर्षसम्म संरचना बदल्न नपाउने भएकाले आकस्मिक कक्ष भएकै स्थानलाई विस्तार गर्ने तयारी छ । आकस्मिक कक्षलाई सुविधासम्पन्न बनाउने र एक तलामाथिको आधा भागलाई पनि आकस्मिक कक्षका लागि प्रयोग गरिने छ ।”मापदण्ड पालना गर्नै पर्छ : स्वास्थ्य मन्त्रालय स्वास्थ्य तथा जनसङ्ख्या मन्त्रालयले अस्पतालले बिरामीलाई शौचालय र फोहोर राख्ने ठाउँको छेउमा राख्न नमिल्ने बताएको छ । स्वास्थ्य मन्त्रालयका प्रवक्ता डा. प्रकाश बुढाथोकीले आकस्मिक कक्ष मापदण्ड अनुसार सञ्चालन गर्नुपर्ने बताउनुभयो । उहाँले आकस्मिक कक्षमा तुलनात्मक रूपमा बढी बिरामी आउने र आकस्मिक कक्षमा आएका बिरामीलाई फिर्ता गर्न नमिल्ने बताउनुभयो । उहाँले एउटै शय्यामा दुई तीन जना नै राखेर भए पनि, शय्या थपेर पनि सेवा दिइरहेको बताउनुभयो । उहाँले वीर अस्पतालको आकस्मिक कक्षलाई व्यवस्थित गर्न ७० वटा शय्या थप्नका लागि बजेट विनियोजन भइसकेको बताउनुभयो ।उहाँले भन्नुभयो, “हाम्रोमा नियमित स्वास्थ्य परीक्षण गर्ने बानी छैन । अलि गम्भीर भइसकेपछि मात्रै अस्पताल जाने बानीले पनि आकस्मिक कक्षमा भिड लाग्ने गरेको छ । जनशक्ति र पूर्वाधारको अध्यावधिक र विस्तार भएको छैन । यति भन्दै गर्दा अस्पतालले न्यूनतम सेवा मापदण्ड पालना गर्नै पर्छ ।”डा. बुढाथोकीले न्यूनतम सेवा मापदण्ड अनुसार प्रत्येक वर्ष स्वमूल्याङ्कन पनि हुने, मन्त्रालय र विभागबाट अनुगमन गरिने र सुधारका प्रयास पनि भइरहेको बताउनुभयो । उहाँले भन्नुभयो, “शय्याको छेउमा एउटा सानो डस्टबिन हुनु पर्छ तर सङ्क्रामक र गल्ने फोहोर राख्ने ठुला डस्टबिन शय्याको छेउमै राख्न मिल्दैन । निश्चित दुरीमा राखे पनि प्रत्येक दिन खाली गर्नु पर्छ । प्रत्येक ‘सिफ्ट’ मा सफाइ गर्नु पर्छ ।”",
      "link": "https://gorkhapatraonline.com/news/166209",
      "image": "https://gorkhapatraonline.com/storage/media/293186/conversions/Bir_Hospital_Emergency_Service_Doctor_AA_Saun_17_Gate2-original-thumb.jpg"
    },
    {
      "slug": "166207",
      "title": "न्यून चापीय रेखा उत्तरतर्फ, आइतबारदेखि वर्षा सघन हुने",
      "timestamp": 1754092800000,
      "source": "gp",
      "content": "न्यून चापीय रेखा उत्तरतर्फ भएकाले फेरि केही दिन वर्षाको गतिविधि बढ्ने जल तथा मौसम विज्ञान विभागले जनाएको छ । आज पनि देशभर बदली भई ठाउँ ठाउँमा वर्षा भएको छ । यो क्रम आइतबारदेखि झन् बढ्ने विभागको भनाइ छ ।",
      "longContent": "काठमाडौँ, साउन १७ गते । न्यून चापीय रेखा उत्तरतर्फ भएकाले फेरि केही दिन वर्षाको गतिविधि बढ्ने जल तथा मौसम विज्ञान विभागले जनाएको छ । आज पनि देशभर बदली भई ठाउँ ठाउँमा वर्षा भएको छ । यो क्रम आइतबारदेखि झन् बढ्ने विभागको भनाइ छ । भोलिदेखि न्यून चापीय रेखा उत्तरतर्फ गएकाले तराईमा समेत वर्षा हुने देखिएको जल तथा मौसम विज्ञान विभाग, मौसम पूर्वानुमान महाशाखाकी मौसमविद् शान्ति कँडेलले जानकारी दिनुभयो । उहाँका अनुसार हाल देशभर मनसुनी वायुको प्रभाव रहनुका साथै मनसुनको न्यून चापीय रेखा सरदर स्थानभन्दा केही उत्तरतर्फ अवस्थित छ ।वर्षा हुने प्रणाली सक्रिय भएकाले अबको तीन दिन वर्षाका गतिविधि बढ्ने मौसमविद् कँडेलले बताउनुभयो । अहिले कोशी र बागमती प्रदेशका थोरै स्थानमा हल्कादेखि मध्यम वर्षा भइरहेको उहाँले जानकारी दिनुभयो । महाशाखाले राति कोशी, गण्डकी र लुम्बिनी प्रदेशका एक–दुई स्थानमा भारी वर्षाको सम्भावना रहेको जनाएको छ ।आगामी केही दिन मधेश प्रदेशलगायत देशभर मनसुन थप सक्रिय हुने देखिएकाले सर्वसाधारण तथा सबै सरोकार भएका निकायमा पछिल्लो मौसमी सूचनाको जानकारी लिन महाशाखाले आज साँझ बुलेटिनमार्फत अनुरोध गरेको छ ।तराई क्षेत्रमा आइतबार रातिदेखि साधारणतया बदली रही अधिकांश स्थानमा मेघगर्जन, चट्याङसहित मध्यमदेखि भारी वर्षा हुने सम्भावना रहेको मौसमविद् कँडेलले बताउनुभयो । उहाँका अनुसार आइतबार कोशी, सुदूरपश्चिम र लुम्बिनी प्रदेशका केही ठाउँमा भारी वर्षाको सम्भावना रहेकाले आवश्यक सतर्कता अपनाउन अनुरोध गरिएको छ । सोमबार कोशी, मधेश, लुम्बिनी र सुदूरपश्चिम प्रदेशका केही क्षेत्रमा भारी वर्षा हुने जनाइएको छ ।पछिल्लो ६ घण्टामा सिन्धुपाल्चोकको गोब्रेमा ८२ दशमलव आठ मिलिमिटर वर्षा भएको छ । यस्तै अर्घाखाँचीमा ७२ दशमलव पाँच, दाङको पदमपुरमा ७२ दशमलव दुई मिलिमिटर पानी परेको छ । अन्य अधिकांश स्थानमा हल्कादेखि मध्यम वर्षा भएको महाशाखाले जनाएको छ।",
      "link": "https://gorkhapatraonline.com/news/166207",
      "image": "https://gorkhapatraonline.com/storage/media/293184/conversions/barsa-hune-original-thumb.jpg"
    },
    {
      "slug": "166192",
      "title": "पानी परेपछि किसानलाई राहत",
      "timestamp": 1754092800000,
      "source": "gp",
      "content": "लामो खडेरीपछि शुक्रबारदेखि मौसममा देखापरेको परिवर्तनले किसानलाई राहत दिएको छ । बर्दीबास लगायतका चुरे भेगमा शुक्रबार राति यो वर्षकै ठुलो पानी परेको बताइएको छ ।",
      "longContent": "रवीन्द्र उप्रेतीबर्दिबास, साउन १७ गते । लामो खडेरीपछि शुक्रबारदेखि मौसममा देखा परेको परिवर्तनले किसानलाई राहत दिएको छ । बर्दीबास लगायतका चुरे भेगमा शुक्रबार राति यो वर्षकै ठुलो पानी परेको बताइएको छ । खोलाहरूमा यसपाली पहिलो पटक बाढी आएको छ । सुकेका कुलोहरूमा पानी बग्न थालेका छन् । मध्य रातदेखि सुरु भएको वर्षा बिहानसम्म पनि सिमसिम परिरहेको थियो । लामो खडेरीपछि मनसुन अनुकुल हुँदै गएको सङ्केत गरेपछि यहाँका कृषक उत्साहित भएका छन् । शनिबार पनि उत्तरी भेगका बर्दीबास लगायत कतिपय ठाउँमा झमझम पानी परेको छ । पानी परेपछि सुकेका कुलो पानीले भरेको छ । रोपेको र धाँजा फाटेका खेतलाई राहत मिलेको कृषकहरूले जनाएका छन् । बर्दीबास–५, टुटेश्वरका बालकुमार आलेले बाँझो रहेका १० कट्ठा खेतमा खेताला लगाएर रोपाइँ सुरु गर्नुभएको छ । कृषि ज्ञान केन्द्र महोत्तरीका प्रमुख देवानन्द रायले दक्षिणी भेगमा कम पानी परे पनि चुरे क्षेत्रको वर्षाले खोला र कुलो भरिएको बताउनुभयो । उहाँले भन्नुभयो, ‘चुरे भेगमा परेको पानीले दक्षिणी भेगमा सुकेका कुलोहरु भरिएका छन् । वर्षाले धान खेतलाई थोरै भए पनि त्राण दिएको छ ।’कृषि विकाश निर्देशनालयका अनुसार मधेशमा धान रोपाइँ हुने कूल क्षेत्रफल तीन लाख ७२ हजार ६४५ हेक्टरमध्ये साउन १६ गतेसम्म जम्मा ५७ प्रतिसत अर्थात दुई लाख १३ हजार ४३८ हेक्टरमा मात्र रोपाइँ भएको छ । निर्देशनालयका बाली संरक्षण अधिकृत सुदीप चौधरीले मौसम अनुकूल हुदै गएकाले आउँदो साता रोपाइँ प्रतिसतमा उल्लेख्य बृद्धि हुने बताउनुभयो ।",
      "link": "https://gorkhapatraonline.com/news/166192",
      "image": "https://gorkhapatraonline.com/storage/media/293159/conversions/b-1-original-thumb.jpg"
    },
    {
      "slug": "166188",
      "title": "धरानमा तिजको रमझम",
      "timestamp": 1754092800000,
      "source": "gp",
      "content": "हरितालिका तिज आउन महिना बाँकी रहँदै धरानमा तिजको रमझम सुरु भएको छ। पहिले गाउँघरमा विवाह गरी गएको दिदीबहिनीलाई माइतमा बोलाई दर खुवाउने प्रचलन रहे पनि आजभोलि गाउँघरदेखि सहरबजारसम्म तिजको स्वागतका लागि दर खाने, नाचगान गर्ने, मेहेन्दी लगाउनेजस्ता कार्यक्रम आयोजना हुन थालेको हो ।",
      "longContent": "निशा राई धरान, साउन १७ गते । हरितालिका तिज आउन महिना बाँकी रहँदै धरानमा तिजको रमझम सुरु भएको छ। पहिले गाउँघरमा विवाह गरी गएको दिदीबहिनीलाई माइतमा बोलाई दर खुवाउने प्रचलन रहे पनि आजभोलि गाउँघरदेखि सहर बजारसम्म तिजको स्वागतका लागि दर खाने, नाचगान गर्ने, मेहेन्दी लगाउनेजस्ता कार्यक्रम आयोजना हुन थालेको हो । उधोग वाणिज्य सङ्घ सुनसरीको सभा हलमा धरान मनिहारी तथा उपहार व्यापार सङ्‌घद्वारा आयोजित मनिहारी तिज उत्सवको कार्यक्रम आयोजना गरेको थियो । नेपाली समाजमा महिलाहरूबिच एकता र सांस्कृतिक सद्भाव, सहिष्णुता कायम गर्दै चाडपर्वहरूले महिला सशक्तीकरणमा महत्त्वपूर्ण भूमिका खेल्दै आएको धरान उपमहानगरपालिकाको उपप्रमुख आइन्द्रबिक्रम बेघाले बताउनुभयो ।पछिल्लो समय महिलाहरू पनि आत्मनिर्भर भई व्यापार व्यवसाय गरी आर्थिक विकासको क्षेत्रमा अब्बल हुन थालेका छन् । महिलाहरूलाई रचनात्मक, सिर्जनात्मक हुँदै आर्थिक रूपमा सबल सक्षम हुन तिज पर्वले प्रेरणा दिने महिलाको बुझाइ छ । बहुभाषिक बहुसांस्कृतिक विविधतायुक्त सहर धरानमा सांस्कृतिक सद्भावलाई बाह्य तत्त्वले खलबल्याउन खोजे पनि यहाँको विशिष्टता भनेकै सद्भाव रहेको उहाँहरूको भनाइ छ । नेपाली समाजमा महिलाहरूबिच एकता र सांस्कृतिक सद्भाव, सहिष्णुता कायम गर्दै चाडपर्वहरूले महिला सशक्तीकरणमा महत्त्वपूर्ण भूमिका खेल्दैआएको उहाँले बताउनुभयो । धरान बहुभाषिक बहुसांस्कृतिक विविधतायुक्त मिश्रण सहर भएकाले धरानमा सबै जाति धर्मको संस्कार, संस्कृतिलाई सम्मान गर्दै सबै जाती, धर्मका मानिसहरूले सरिक भई मनाउने गरेकाले धरान बहुजातीय सांस्कृतिक सहरको रूपमा स्थापित भएको  बेघाले बताउनुभयो ।सुनसरी उद्योग वाणिज्य सङ्घका निवर्तमान अध्यक्ष बिजय श्रेष्ठले एक व्यक्तिले कमाएर सबै परिवार बसेर खाने प्रवृत्ति भएकाले नेपाल आर्थिक उन्नतिमा पछाडि परेको बताउनुभयो। आर्थिक विकासको क्षेत्रमा महिला अघि बढेर व्यावसायिक गतिविधिमा अग्रसर नभएसम्म देशको अर्थतन्त्र सबल नहुने भन्नुभयो ।  कार्यक्रममा गोरखापत्रकर्मी निशा राईलाई सम्मान गरिएको छ । नेपाली महिलाहरूको महान् चाड हरितालिका तिजको पूर्वसन्ध्यामा आयोजित तिज उत्सव कार्यक्रमबिच राईलाई दुई हजार ५ सय रुपियाँसहित सम्मानपत्रले सम्मानित गरिएको छ । उत्सवमा नृत्य प्रतियोगिताका साथै मेहन्दी लगाउने प्रतियोगिता समेत भएको मनिहारी तथा उपहार व्यापार सङ्घका अध्यक्ष रामस्वरूप शर्माले बताउनुभयो ।तिजलाई हिन्दु महिलाहरू विशेषगरी विवाहित महिलाहरूले श्रीमानको दीर्घायूका लागि कठोर ब्रत बस्ने प्रचलन रहेको छ । अविवाहित युवतिहरुले पनि ब्रत बसी  नाचगान गर्ने गर्छन् ।भाद्र शुक्ल द्वितीयादेखि पञ्चमीसम्म विवाहित महिलाहरूले श्रीमानका दीर्घायूका लागि कठार ब्रत बस्ने प्रचलन रहेको छ भने अविवाहिताहरुले पनि ब्रत बस्दै पूजा गर्दै नाचगान गर्ने गर्छन् । भाद्र शुक्ल द्वितीयादेखि पञ्चमीसम्म चार दिन विषेश रूपमा मनाइने यो पर्वमा भगवान शिवको पूजा आरधना गरिनुका साथै ब्रत सुरु हुनु केही दिनअघिदेखि विभिन्न परिकारका खानाहरू बनाई मनोरञ्जन गर्ने गर्छन् । हिमालयपुत्री पार्वतीले भगवान् शिवको स्वास्थ्य अवस्था राम्रो होस् भन्ने उद्देश्यले कठोर रूपमा पहिलो पटक ब्रत राखेको धार्मिक विश्वासका साथ हिन्दु महिलाहरूले यो पर्व मनाउँदै आएका छन् । उत्सवमा महिला सञ्जालकी अध्यक्ष साबित्री ईवरामलगायत विभिन्न सङ्घ संस्थाका प्रतिनिधिहरू, धरान र इटहरीका व्यावसायिक महिलाहरूको सहभागिता थियो ।",
      "link": "https://gorkhapatraonline.com/news/166188",
      "image": "https://gorkhapatraonline.com/storage/media/293149/conversions/teej--original-thumb.jpg"
    },
    {
      "slug": "166187",
      "title": "राष्ट्रपति पौडेल र प्रधानमन्त्री ओलीबिच भेटवार्ता",
      "timestamp": 1754092800000,
      "source": "gp",
      "content": "प्रधानमन्त्रीको निजी सचिवालयका अनुसार शनिबार दिउँसो राष्ट्रपति कार्यालय शीतल निवास पुगेर प्रधानमन्त्री ओलीले राष्ट्रपतिसँग भेट गर्नुभएको हो।",
      "longContent": "काठमाडौँ, साउन १७ गते। प्रधानमन्त्री केपी शर्मा ओलीले राष्ट्रपति रामचन्द्र पौडेलसँग भेटवार्ता गर्नुभएको छ। प्रधानमन्त्रीको निजी सचिवालयका अनुसार शनिबार दिउँसो राष्ट्रपति कार्यालय शीतल निवास पुगेर प्रधानमन्त्री ओलीले राष्ट्रपतिसँग भेट गर्नुभएको हो।भेटमा प्रधानमन्त्री ओलीले तुर्कमेनिस्तानको अवाजा सहरमा आयोजना हुने भूपरिवेष्टित विकासशील राष्ट्रहरूको तेस्रो संयुक्त राष्ट्रसङ्घीय सम्मेलनमा नेपालको सहभागिताका बारेमा जानकारी गराउनुभएको राष्ट्रपतिको स्वकीय सचिवालयले जनाएको छ  । प्रधानमन्त्री  ओली साउन २० देखि २३ गतेसम्म आयोजना हुने सम्मेलनमा सहभागी हुन त्यसतर्फ जान लाग्नुभएको छ ।",
      "link": "https://gorkhapatraonline.com/news/166187",
      "image": "https://gorkhapatraonline.com/storage/media/293154/conversions/pm-president-meeting-original-thumb.jpg"
    },
    {
      "slug": "166181",
      "title": "आनन्द आश्रमको वैचारिक गोष्ठी सम्पन्न",
      "timestamp": 1754092800000,
      "source": "gp",
      "content": "आदिखोला–६, फापरथुममा आनन्दआश्रम ज्ञान केन्द्रको ३० औँ अध्याय एवं साहित्यिक तथा वैचारिक गोष्ठी शनिबार सम्पन्न भएको छ ।",
      "longContent": "अर्जुन काफ्ले स्याङ्जा, साउन १७ गते । आदिखोला–६ फापरथुममा आनन्दआश्रम ज्ञान केन्द्रको ३० औँ अध्याय एवं साहित्यिक तथा वैचारिक गोष्ठी शनिबार सम्पन्न भएको छ ।  गोष्ठीमा फेदीखोला साहित्य प्रतिष्ठानका अध्यक्ष हिमालयजङ्ग बानियाले साहित्यले मानवलाई सुसंस्कृत र सभ्य बनाउने बताउनुभयो । आनन्दआश्रमको अभियानले ग्रामीण समाजलाई निकै उन्नत बनाउन महत्त्वपूर्ण भूमिका खेलेको बानियाले बताउनुभयो । गोष्ठीमा साहित्यकार दिवाकर सुवेदी, शिखा सुनार, सबिन जिटी, सूर्य जिटी र विनिता जिटीले कविता र कथा सुनाउनुभएको थियो । यस्तै, टिकाराम ढकाल वनपाले, संरक्षक त्रिलोचन ढकाल, डाक्टर ऋषिराम ढकाल र रिदम ढकालले आनन्दआश्रमका गतिविधि र भाबी योजना सम्बन्धमा प्रकाश पार्नुभएको थियो ।",
      "link": "https://gorkhapatraonline.com/news/166181",
      "image": "https://gorkhapatraonline.com/storage/media/293143/conversions/sahityaa--original-thumb.jpg"
    },
    {
      "slug": "166180",
      "title": "सहिदका सङ्कल्प पूरा गर्न दृढताका साथ लाग्नुपर्छ : प्रधानमन्त्री ओली",
      "timestamp": 1754092800000,
      "source": "gp",
      "content": "प्रधानमन्त्री केपी शर्मा ओलीले वाम-लोकतान्त्रिक आन्दोलनका अग्रज र सहिदका सङ्कल्पलाई पूरा गर्न दृढताका साथ लाग्नुपर्ने बताउनुभएको छ।",
      "longContent": "ललितपुर, साउन १७ गते । प्रधानमन्त्री केपी शर्मा ओलीले वाम-लोकतान्त्रिक आन्दोलनका अग्रज र सहिदका सङ्कल्पलाई पूरा गर्न दृढताका साथ लाग्नुपर्ने बताउनुभएको छ।तुल्सीलाल स्मृति प्रतिष्ठानद्वारा शनिबार आयोजित २८ औँ तुल्सीलाल स्मृति दिवसको कार्यक्रममा प्रधानमन्त्री ओलीले देशभक्तिपूर्ण आन्दोलन र समृद्धिको सपना पूरा गर्न आजको पुस्ता दृढताका साथ अघि बढ्नुपर्नेमा जोड दिनुभएको हो।नेकपा (एमाले) का अध्यक्षसमेत रहनुभएका प्रधानमन्त्री ओलीले तुल्सीलालले निष्ठा र त्यागको राजनीतिका आधारमा देखाएको आदर्शलाई पछ्याउँदै अघि बढ्ने सङ्कल्प गर्नुपरेको बताउनुभयो। उहाँले संविधानसभाबाट गणतन्त्र ल्याउने अग्रजहरूको लामो समयदेखिको दूरदृष्टिकै आधारमा संविधानसभाले नेपालको संविधान बनाएको स्मरण गर्नुभयो।कार्यक्रममा प्रतिष्ठानद्वारा सञ्चालित काठमाडौँ उपत्यकाव्यापी माध्यमिक विद्यालयस्तरीय हाजिरीजवाफ प्रतियोगिताका विजेतालाई पुरस्कार प्रदान गरिएको थियो भने प्रा शयामसुन्दर शेर्पाको बुद्धका विचारसम्बन्धी पुस्तक विमोचन गरिएको थियो।",
      "link": "https://gorkhapatraonline.com/news/166180",
      "image": "https://gorkhapatraonline.com/storage/media/293131/conversions/pm-oli1-original-thumb.jpg"
    },
    {
      "slug": "166172",
      "title": "ठुलो परिमाणको गाँजासहित नौ जना प्रक्राउ",
      "timestamp": 1754092800000,
      "source": "gp",
      "content": "सिराहा प्रहरीले शनिबार प्रतिबन्धित लागुऔषध गाँजासहित नौ जनालाई नियन्त्रणमा लिएको छ । जिल्लाको औरही गाउँपालिका–४,  कमलपुरबाट १०३ किलो गाँजासहित नौ जनालाई नियन्त्रणमा लिएको हो ।",
      "longContent": "विनय कर्णकल्याणपुर (सप्तरी), साउन १७ गते । सिराहा प्रहरीले शनिबार प्रतिबन्धित लागुऔषध गाँजासहित नौ जनालाई नियन्त्रणमा लिएको छ । जिल्लाको औरही गाउँपालिका–४, कमलपुरबाट १०३ किलो गाँजासहित नौ जनालाई नियन्त्रणमा लिएको हो ।पक्राउ पर्नेहरूमा गोलबजार नगरपालिका-१, मुक्सारका ४२ वर्षीय जयराम जोशी, ३० वर्षीय शिवकुमार सदा, २२ वर्षीय कृष्ण सदा, १८ वर्षीय सुरज सदा र १७ वर्षीय पशुपति सदा रहेका छन् । त्यसैगरी सोही ठाउँका ३२ वर्षीय जीवछ साह, औरही गाउँपालिका-३ का ४२ वर्षीय राजेन्द्र यादव, भारतको मधुवनी जिल्ला कुमरखद ग्राम पञ्चायत-१४ का ३९ वर्षीय वैजनाथ चौधरी र ३० वर्षीय रमेश कामतलाई पक्राउ गरिएको जिल्ला प्रहरी कार्यालय सिराहाले जनाएको छ ।प्रक्राउ परेका उनीहरूको साथबाट पाँच वटा बोरामा भरिएको करिब १०३ किलो लागुऔषध गाँजा बरामद गरिएको जिल्ला प्रहरी कार्यालय सिराहाका प्रमुख प्रहरी उपरीक्षक अनन्तराम शर्माले जानकारी दिनुभयो । विशेष सूचनाका आधारमा उनीहरूलाई नियन्त्रणमा लिएर लागुऔषध सम्बन्धी मुद्दामा अनुसन्धान अघि बढाइएको उहाँले बताउनुभयो ।",
      "link": "https://gorkhapatraonline.com/news/166172",
      "image": "https://gorkhapatraonline.com/storage/media/293113/conversions/arrest-original-thumb.jpg"
    },
    {
      "slug": "166168",
      "title": "१० करोड ७१ लाख रुपियाँको काठ बिक्री",
      "timestamp": 1754092800000,
      "source": "gp",
      "content": "अर्घाखाँचीमा १० करोड ७१ लाख २९२ रुपियाँको काठ बिक्री भएको छ । आर्थिक वर्ष २०८१–८२ मा सामुदायिक वनले ६ करोड ३९ लाख ५० हजार र निजी तथा आवादी वनले चार करोड ३१ लख रुपियाँकोे काठ बिक्री गरेको डिभिजन वन कार्यालय अर्घाखाँचीले जनाएको छ ।",
      "longContent": "राधा नेपाली सन्धिखर्क, साउन १७ गते । अर्घाखाँचीमा १० करोड ७१ लाख २९२ रुपियाँको काठ बिक्री भएको छ । आर्थिक वर्ष २०८१–८२ मा सामुदायिक वनले ६ करोड ३९ लाख ५० हजार र निजी तथा आवादी वनले चार करोड ३१ लख रुपियाँकोे काठ बिक्री गरेको डिभिजन वन कार्यालय अर्घाखाँचीले जनाएको छ । कार्यालयका अनुसार २०८१–८२ मा दुई लाख ४० हजार क्युफिट काठ उत्पादन भएकोमध्ये एक लाख १६ हजार क्युफिट काठ बिक्री भएको थियो । ६५४ चट्टा दाउरा उत्पादन भएकोमध्ये ३५१ चट्टा बिक्री भएको कार्यालयका सूचना अधिकारी केशर खड्काले जानकारी दिनुभयो । जिल्लाका ६ पालिकामा ३१ वटा समुदायिक वन रहेका छन् । काठ बिक्रीबाट जिल्लामा राम्रो आम्दानी हुनेगरेको डिभिजन वन कार्यालयले जनाएको छ । आम्दानीको ४० प्रतिशत रकम वन संरक्षण व्यवस्थापनमा छुट्याउने गरिएको खड्काले बताउनुभयो । बाँकी रकम स्थानीयदेखि केन्द्रसम्म कर बुझाउँदा खर्च हुने गरेको छ । जिल्लाको ७३ हजार २०८ हेक्टर क्षेत्रफलमा जंगल रहेको छ । जसमा ३४ हजार २४२ हेक्टर क्षेत्रफलमा सामुदायिक वन रहेको छ । वनको आम्दानीबाट  सामुदायिक वनले भवन निर्माणदेखि सामुदायिक विकासमा खर्च हुने गरेको छ । खड्काले भन्नुभयो, “वन कार्यालयको कार्यक्रम अन्तर्गत वित्तीय प्रगति ९५.६७ र प्रशासनिकतर्फ ८५.५४ प्रगति भएको छ ।”वन क्षेत्रमा आम्दानी हुने बोटबिरुवा रोपण गर्नुपर्ने कार्यालयले जोड दिएको छ । काठसँगै जडिबुटीहरुको पनि संकलन र प्रशोधनमा ध्यान दिनुपर्ने कार्यालयले जनाएको छ । वन संरक्षणसँगै बोटविरुवा रोपण र जंगललाई आगोलागीबाट जोगाउन अभियानहरु सञ्चालनको योजनाहरु बनाइएको खड्काले बताउनुयो ।",
      "link": "https://gorkhapatraonline.com/news/166168",
      "image": "https://gorkhapatraonline.com/storage/media/293107/conversions/Baaan-original-thumb.jpg"
    },
    {
      "slug": "166166",
      "title": "श्रीमानद्वारा श्रीमतीको हत्या",
      "timestamp": 1754092800000,
      "source": "gp",
      "content": "मकवानपुरको मकवानपुरगढी गाउँपालिका–५, स्थित बुङदोलमा एक श्रीमानले श्रीमतीको हत्या गरेका छन् । ससुराली घरमा बस्दै आएका ४५ वर्षीय मानबहादुर शिवभक्तिले श्रीमतीको हत्या गरेका हुन् ।",
      "longContent": "राममणि दाहालमकवानपुर, साउन १७ गते । मकवानपुरको मकवानपुरगढी गाउँपालिका–५,  बुङदोलमा एक श्रीमानले श्रीमतीको हत्या गरेका छन् । ससुराली घरमा बस्दै आएका ४५ वर्षीय मानबहादुर शिवभक्तिले श्रीमतीको हत्या गरेका हुन् । जिल्ला प्रहरी कार्यालय मकवानपुरका अनुसार मानबहादुरले शनिबार बिहान ६ः०० बजेको समयमा घरमा कोही नभएको अवस्थामा ४० वर्षीया श्रीमती दुर्गालक्ष्मी शिवभक्तीको घाँटी थिची हत्या गरेको प्रहरीले जनाएको छ ।  जिल्ला प्रहरी कार्यालय मकवानपुरका प्रहरी नायब उपरीक्षक श्यामु अर्यालले श्रीमतीको हत्यापछि मानबहादुर बिहान ८ः३० बजे जिल्ला प्रहरी कार्याललय मकवानपुरमा आई आत्मसमर्पण गरेका छन् । निजलाई नियन्त्रणमा लिई अनुसन्धान भइरहेको उहाँले बताउनुभयो । निज मानबहादुरसँग सोधपुछ गर्दा श्रीमती प्यारालाइसिसको बिरामी रहेको र  हिँड्डुल गर्न नसक्ने अवस्थामा रहेकाले तनावमा आएर श्रीमतीको घाँटी थिची हत्या गरेको उनले प्रहरीसमक्ष बयान दिएका छन् ।  घटनाबारे अनुसन्धान भइरहेको प्रहरीको भनाइ छ ।",
      "link": "https://gorkhapatraonline.com/news/166166",
      "image": "https://gorkhapatraonline.com/storage/media/293117/conversions/death-1-original-thumb.jpg"
    },
    {
      "slug": "166164",
      "title": "मुस्ताङका युवा तीन दिनदेखि बेपत्ता",
      "timestamp": 1754092800000,
      "source": "gp",
      "content": "मुस्ताङ बारागुङ मुक्तिक्षेत्र गाउँपालिका–२, पुटाकका एक युवा तीन दिनदेखि बेपत्ता भएका छन् । घरबाट खुर्पानी बेच्न रानीपौवा, मुक्तिनाथ क्षेत्रमा जानुभएका ३२ बर्षिय ढावा छिरिङ गुरुङ साउन १४ गते बिहानदेखि बेपत्ता भएको परिवारका सदस्यले जनाएका छन् ।",
      "longContent": "हरिकृष्ण शर्मा मुक्तिनाथ (मुस्ताङ), साउन १७ गते । मुस्ताङ बारागुङ मुक्तिक्षेत्र गाउँपालिका–२, पुटाकका एक युवा तीन दिनदेखि बेपत्ता भएका छन् । घरबाट खुर्पानी बेच्न रानीपौवा, मुक्तिनाथ क्षेत्रमा जानुभएका ३२ वर्षीय ढावा छिरिङ गुरुङ साउन १४ गते बिहानदेखि बेपत्ता भएको परिवारका सदस्यले जनाएका छन् । केही समय शरीरमा चोट लागेपछि आराम गरी काममा फर्किनुभएका गुरुङ घरबाट निस्केपछि सम्पर्कविहीन भएको श्रीमती सुनिता गुरुङले बताउनुभयो । श्रीमती गुरुङले भन्नुभयो, ‘‘घरबाट निस्किएपछि अहिले फोन सम्पर्क हुँदैन, खोजीकार्यका लागि जिल्ला प्रहरी कार्यालयमा निवेदन दिएकी छु ।’’ बेपत्ता हुनुभएका गुरुङलाई साउन १५ गते जोमसोम बजारमा देखिएको र त्यहाँबाट ट्याक्सीमा छिमेकी म्याग्दी जिल्लाको सदरमुकाम बेनीबजारमा गएको बताइए पनि मोवाइल अफ रहेको श्रीमती गुरुङको भनाइ छ । निलो ज्याकेट, जिनस पाइन्ट, आर्मी जुत्ता घाँटीमा कालो माला लगाएको र अनुहारको बणक कालो, कपाल आर्मीको हुलिया हुने स्टाइल, पछाडि ढाडमा चोट लागेको अवस्थामा घाउ रहेकाले खोजीकार्यमा सहयोग गर्ने परिवारले अपिल गरेका छन् । बेपत्ता हुनुभएका गुरुङको घरमा श्रीमती र एक छोरा छन् । यता जिल्ला प्रहरी कार्यालय मुस्ताङले बेपत्ता गुरुङको खोजीकार्य भइरहेको जनाएको छ ।",
      "link": "https://gorkhapatraonline.com/news/166164",
      "image": "https://gorkhapatraonline.com/storage/media/293116/conversions/man-lost-mustang--(1)-original-thumb.jpg"
    },
    {
      "slug": "166159",
      "title": "खोल्सामा खसेर एकको मृत्यु",
      "timestamp": 1754092800000,
      "source": "gp",
      "content": "नवलपुरको गैँडाकोट नगरपालिका–१४, नगरटाँडीस्थित भित्री सडकबाट २० मिटर तल खोल्सामा खसेर एक जनाको मृत्यु भएको छ ।",
      "longContent": "बोमलाल गिरीनवलपुर, साउन १७ गते । नवलपुरको गैँडाकोट नगरपालिका–१४, नगरटाँडीस्थित भित्री सडकबाट २० मिटर तल खोल्सामा खसेर एक जनाको मृत्यु भएको छ ।जिल्ला प्रहरी कार्यालयका सूचना अधिकारी, प्रहरी नायब उपरीक्षक मधु नेपालका अनुसार खोल्सामा खसेर आज देवचुली नगरपालिका–१६, रहजर निवासी ५१ वर्षीय किसान न्यौपानेको मृत्यु भएको हो ।शुक्रबार साँझ घरबाट नगरटाँडीस्थित जाली फ्याक्ट्रीमा काम खोज्न जान्छु भनी साइकल लिइ हिडेका उहाँको आज शव भेटिएको छ । उहाँलाई स्थानीयले मृत अवस्थामा देखेपछि प्रहरीलाई खबर गरेको प्रहरीले जनाएको छ । घटनास्थल नजिकै साइकल फेला परेको र उहाँ साइकलबाट लडेर खोल्सामा खसेको हुन सक्ने प्रहरीले अनुमान गरेको छ । प्रहरीले घटनाको थप अनुसन्धान भइरहेको प्रहरीको भनाइ छ ।",
      "link": "https://gorkhapatraonline.com/news/166159",
      "image": "https://gorkhapatraonline.com/storage/media/293091/conversions/death-1-original-thumb.jpg"
    },
    {
      "slug": "166157",
      "title": "यातायातबाट साढे चार करोड राजस्व",
      "timestamp": 1754092800000,
      "source": "gp",
      "content": "लमजुङमा पूर्वाधार विकास कार्यालयले यातायात सेवा प्रवाहबाट एक वर्षको अवधिमा चार करोड ६६ लाख ५८ हजार सात सय ७० रुपियाँ राजस्व सङ्कलन गरेको छ ।",
      "longContent": "नवीनराज कुइँकेललमजुङ, साउन १७ गते । लमजुङमा पूर्वाधार विकास कार्यालयले यातायात सेवा प्रवाहबाट एक वर्षको अवधिमा चार करोड ६६ लाख ५८ हजार सात सय ७० रुपियाँ राजस्व सङ्कलन गरेको छ ।आर्थिक वर्ष २०८१–८२ मा सवारी कर, आयकर, नवीकरण र रुट पर्मिट लगायतको सेवा बापत राजस्व सङ्कलन भएको हो । पूर्वाधार विकास कार्यालय लमजुङका लेखा सहायक उत्तम गुरुङका अनुसार गत आर्थिक वर्षमा चार पाङ्ग्रे सवारी साधनबाट मात्रै एक करोड ८९ लाख ६२ हजार तीन सय पाँच रुपियाँ राजस्व सङ्कलन भएको छ ।दुई पाङ्ग्रे सवारी साधनको सवारी कर एवं नवीकरणबाट दुई करोड १८ लाख ११ हजार दुईसय ४० रुपियाँ राजस्व सङ्कलन भएको कार्यालयले जनाएको छ । कार्यालयले सवारी इजाजत र नवीकरण बापत २७ लाख ६३ हजार एक सय रुपियाँ राजस्व सङ्कलन गरेको जनाएको छ । त्यसैगरी यातायात क्षेत्रको रुट पर्मिट र पटके शिर्षकमा नौ लाख ३२ हजार दुईसय रुपियाँ राजस्व सङ्कलन भएको छ । सोही रकममा सवारी आयकर २१ लाख ८९ हजार नौसय २५ रुपियाँ गरी चार करोड ६६ लाख ५८ हजार सात सय ७० रुपियाँ राजस्व सङ्कलन भएको कार्यालयले जनाएको छ । कार्यालयका अनुसार सबैभन्दा बढी गत चैत्र महिनामा ९५ लाख, ८१ हजार पाँच सय ८० रुपियाँ राजस्व सङ्कलन भएको छ भने सबैभन्दा कम जेठ महिनामा १५ लाख ९८ हजार तीन सय ५० रुपियाँ राजस्व सङ्कलन भएको थियो । सो बाहेक साउनमा २० लाख ८६ हजार आठसय ३० रुपियाँ, भदौ महिनामा २३ लाख ३२ हजार दुई सय ४० रुपियाँ, असोजमा ३५ लाख ७९ हजार सात सय ७५ रुपियाँ, कात्तिकमा ३९ लाख दुई हजार ५५ रुपियाँ, मङ्सिरमा ४४ लाख ९७ हजार ६ सय २५ रुपियाँ, पुस महिनामा ४३ लाख ३२ हजार पाँच सय ५० रुपियाँ, माघ महिनामा ३७ लाख ३५ हजार तीन सय ५५ रुपियाँ राजस्व सङ्कलन भएको छ ।त्यस्तै फागुनमा ४४ लाख २८ हजार आठसय ८० रुपियाँ, वैशाखमा २७ लाख ८७ हजार चार सय ३० रुपियाँ र असार महिनामा ३७ लाख ९६ हजार एकसय ४० रुपियाँ राजस्व सङ्कलन भएको पूर्वाधार विकास कार्यालय लमजुङले जनाएको छ ।",
      "link": "https://gorkhapatraonline.com/news/166157",
      "image": "https://gorkhapatraonline.com/storage/media/293093/conversions/purbadhar-office-lamjung-original-thumb.jpg"
    },
    {
      "slug": "166150",
      "title": "मधेशमा ५७ प्रतिशत रोपाइँ, चार जिल्ला अति प्रभावित",
      "timestamp": 1754092800000,
      "source": "gp",
      "content": "सङ्घीय सरकारद्वारा तीन महिनाका लागि घोषित विपद् सङ्कटग्रस्त क्षेत्र मधेश प्रदेशमा आधाभन्दा बढी खेतीयोग्य जमिनमा धान रोपाइँ भएको छ । मधेश प्रदेशभरी ५७.२७ प्रतिशत हेक्टर क्षेत्रफल खेतीयोग्य जमिनमा धान रोपाइँ भएको हो ।",
      "longContent": "जनकपुर, साउन १७ गते । सङ्घीय सरकारद्वारा तीन महिनाका लागि घोषित विपद् सङ्कटग्रस्त क्षेत्र मधेश प्रदेशमा आधाभन्दा बढी खेतीयोग्य जमिनमा धान रोपाइँ भएको छ । मधेश प्रदेशभरी ५७.२७ प्रतिशत हेक्टर क्षेत्रफल खेतीयोग्य जमिनमा धान रोपाइँ भएको हो ।मधेश प्रदेशमा पाँच लाख ४२ हजार ५८०.७८ हेक्टर क्षेत्रफल जमिन खेतीयोग्य रहेको छ । जमध्ये तीन लाख ७२ हजार ६४५ हेक्टर क्षेत्रफल जग्गमा धान रोपाइँ हुने गरेकामा अहिलेसम्म दुई लाख १३ हजार ३४८.९५ हेक्टर क्षेत्रफल जमिनमा मात्र धान रोपाइँ भएको मधेश प्रदेशको भूमि व्यवस्था, कृषि तथा सहकारी मन्त्रालयले जनाएको छ ।  मधेशका चार जिल्लाको धान रोपाइँ अवस्था भने सन्तोषजनक रहेको तथ्याङ्कले देखाएको छ । तथ्याङ्कअनुसार सबभन्दा बढी बारा र पर्सामा धान रोपाइँ भएको छ । पर्सामा ८५ र बारामा ८३ प्रतिशत हेक्टर क्षेत्रफलमा धान रोपाइँ भएको छ । यस्तै रौतहटमा ७३ र सर्लाहीमा ६५ प्रतिशत क्षेत्रफलमा धान रोपाइँ भएको सो मन्त्रालयका वरिष्ठ पशु विकास अधिकृत डा. सरोज चौधरीले जानकारी दिनुभएको छ । यी चार जिल्लामा धान रोपाइँ सन्तोषजनक रहेको उहाँको भनाइ छ ।मधेश सरकारले सुक्खा क्षेत्र घोषणा गरेको मधेश प्रदेशका आठ जिल्लामध्ये चार जिल्लाको धान रोपाइँ अवस्था नाजुक रहेको छ । यतिबेलासम्ममा करिब ८०–८५ प्रतिशत रोपाइँ भइसक्नुपर्नेमा महोत्तरी, सप्तरी र धनुषामा गरी तीन जिल्लामा अझैपनि ५० प्रतिशतभन्दा कम क्षेत्रफलमा धान रोपाइँ भएको छ । महोत्तरी ३९.७३, सप्तरीमा ४० र धनुषामा ४० प्रतिशत हेक्टर क्षेत्रफलमा मात्र धान रोपाइँ भएको उहाँले बताउनुभयो । सिरहामा पनि ५० प्रतिशत हेक्टर क्षेत्रफलमा मात्र धान रोपाइँ भएको छ ।बेलाबखतको सानो वर्षाले खेतको माटो हिलाम्मे पार्न नसकिने हुँदा बोरिङ (स्यालो ट्युवेल) निर्विकल्प उपाय भएको किसान बौआलाल यादवले बताउनुभयो । अकाशे पानीको भरमा तीन विघा धान खेती गर्दै आउनु भएको उहाँले भन्नुभयो, ‘‘पानी नपर्दा बोरिङले पनि पानी कम दिन थालेको छ । धानको बिउ ब्याडमै सुकिसकेको छ । अब थप रोपाइँभन्दा रोपेको रोपालाई कसरी जोगाउने चिन्ता छ ।’’असारदेखि भदौसम्म धान रोपाइँको मुख्य महिना हो । असार र साउन महिनाको धान रोपाइँले राम्रो उत्पादन दिने गरिन्छ, अर्का किसान श्याम यादवले सङ्कट पूर्वसरकारको तयारी हुँदैन, सङ्कट आइपरेपछि तयारीका लागि योजना बनाउनेतिर सक्रियता देखाउने चलन छ । यसले पनि अहिलेको समस्या निम्त्याएको उहाँको बुझाइ छ । अन्नदाता किसानको समस्या समाधानका लागि सरकारको प्रमुख एजेण्डा कहिले पनि बन्न नसकेको उहाँले किसानलाई सिँचाइ, मलखाद, विउविजन, सवसिडि, सर्वसुलभ ऋण, विद्युतलगायतको समस्या यथावत रहेको बताउनुभयो ।कृषि तथा सहकारीमन्त्री जनार्दनसिंह क्षेत्रीले कमला र बागमती नदीको पानी डाइभर्ट गरेर सिँचाइ सुविधा विस्तार नै दीर्घकालीन उपाय रहेको बताउनुभयो । मधेश मरुभूमि नबनोस् भन्न ठुला र दीर्घकालीन योजनामा लगानी अपरिहार्य रहेको उहाँले भन्नुभयो, “मधेशको बाली सुक्यो भने खाद्यान्नको अभाव पहाडसम्म हुन्छ ।’’ सरकारले सिँचाइ, मल आपूर्ति, र दीर्घकालीन कृषि रणनीति निर्माणमा एकीकृत योजना बनाउन नसके मधेशको कृषि सम्भावनाले गुम्ने खतरा देखिएको उहाँले भन्नुभयो ।उहाँले थप्नुभयो, ‘‘कमला, बागमती, कोशी लगायतको नदीमा पानी बगिरहेको छ, तर छेउको खेतमा सिँचाइका लागि किसान तडपिरहेको छ ।’’ यी नदीहरुमा खेर गइहरेको पानीलाई बाँधेर पूर्व–पश्चिम दिशामा कैनलमार्फत पानी पुर्‍याउन सकिएमा सधैँको लागि सुक्खाबाट मुक्त हुन सक्छ, उहाँले बताउनुभयो ।  यता मधेशका कृषि मन्त्रालयले तत्काल सिँचाइ सुविधा पुर्‍याउन मातहत जिल्लास्थित कृषि ज्ञान केन्द्रमार्फत सिँचाइ व्यवस्थापन सहयोग कार्यक्रमअन्तर्गत स्यालो ट्युवेल/समरसिबल ट्युवेल/सोलार पम्प प्रणाली जडान तथा सञ्चालनका लागि आवेदन पेस गर्न सूचना जारी गरिसकेको छ । आवेदनमा किसानहरुको उत्साहपूर्वक सहभागिता देखिने गरेको छ ।",
      "link": "https://gorkhapatraonline.com/news/166150",
      "image": "https://gorkhapatraonline.com/storage/media/293051/conversions/Hariyo-Dhan-original-thumb.jpg"
    },
    {
      "slug": "166126",
      "title": "खडेरी भोगिरहेको मधेशमा भारी वर्षा",
      "timestamp": 1754092800000,
      "source": "gp",
      "content": "शनिबार मधेश प्रदेशका केही जिल्लाहरुमा भारी वर्षा भएको छ । पछिल्लो २४ घण्टामा मधेशका केही जिल्लाहरुमा भारी वर्षा भएको जल तथा मौसम पूर्वानुमान महाशाखाले जनाएको छ ।",
      "longContent": "काठमाडौँ, साउन १७ गते । शनिबार मधेश प्रदेशका केही जिल्लाहरुमा भारी वर्षा भएको छ । पछिल्लो २४ घण्टामा मधेशका केही जिल्लाहरुमा भारी वर्षा भएको जल तथा मौसम पूर्वानुमान महाशाखाले जनाएको छ । बर्खाको समयमा लामो समयसम्म वर्षा नभएपछि मधेश प्रदेशलाई सरकारले सङ्कटग्रस्त क्षेत्र घोषणा गरेको थियो । शनिबार बिहान गरिएको मापन अनुसार धनुषा जिल्लाको तुल्सी केन्द्रमा ६३.८ मिलिमिटर वर्षा भएको छ । धनुषाकै हर्दिनाथमा ५१ मिलिमिटर वर्षा मापन भएको महाशाले जनाएको छ । यस्तै रौतहटको गौरमा ४४.६ र बाराको अमलेखगन्जमा ४६.४ मिलिमिटर वर्षा भएको छ । २४ घण्टामा ५० देखि १०० मिलिमिटर वर्षा हुनुलाई मौसम विज्ञानमा भारी वर्षा भएको मानिन्छ भने १० देखि ५० मिलिमिटरसम्मलाई मध्यम वर्षा भएको मानिन्छ ।यसैगरी, महाशाखाले मधेश प्रदेशका अन्य जिल्लामा पनि हल्कादेखि मध्यम वर्षा भएको जनाएको छ । सर्लाहीमा ३७.६, महोत्तरीको गौशाला स्टेशनमा ३२.४ मिलिमिटर वर्षा भएको छ भने सिरहा र सप्तरीमा भने वर्षा कम भएको छ ।आइतबार पनि मधेशमा मध्यमदेखि भारी वर्षा हुने प्रक्षेपण गरिएको छ । मनसुनको न्यून चापीय रेखा सरदर स्थानबाट उत्तरतिर (नेपालतिर) सर्ने क्रममा रहेकाले थप वर्षा हुने सम्भावना रहेको मौसमविद्को पूर्वानुमान छ ।यसैगरी, गण्डकी र लुम्बिनी प्रदेशलगायत देशका पहाडी भू–भागका धेरै स्थानहरूमा तथा तराई भू–भागका केही स्थानहरूमा मेघगर्जनरचट्याङ सहित मध्यम वर्षाको सम्भावना रहेको छ । कोशी, गण्डकी र लुम्बिनी प्रदेशका एक–दुई स्थानमा शनिबार भारी वर्षाको सम्भावना रहेको महाशाखाले जनाएको छ ।आज राति देशभर साधारणतया बदली रहनेछ । कोशी, मधेश, बागमती, गण्डकी प्रदेशका धेरै स्थानहरूमा तथा बाँकी प्रदेशका केही स्थानहरूमा मेघगर्जनरचट्याङसहित मध्यम वर्षाको सम्भावना रहेको छ । कोशी प्रदेशका एक–दुई स्थानमा भारी वर्षाको पनि सम्भावना रहेको छ ।",
      "link": "https://gorkhapatraonline.com/news/166126",
      "image": "https://gorkhapatraonline.com/storage/media/293023/conversions/GxTv5MXWgAAun9j-original-thumb.jpg"
    },
    {
      "slug": "166096",
      "title": "अमलेखगन्जदेखि लोथरसम्म पाइप लाइन विस्तार सुरु",
      "timestamp": 1754092800000,
      "source": "gp",
      "content": "दोस्रो चरणको पेट्रोलियम पाइप लाइन परियोजनाको निर्माण सुरु भएको छ । बाराको अमलेखगन्जदेखि चितवनको लोथरसम्म पाइप लाइन विस्तार औपचारिक रूपमा सुरु भएको हो ।  तीन महिनालाई पुग्ने पेट्रोलियम भण्डारणगृह निर्माण गर्ने सरकारको लक्ष्य अनुसार पाइप लाइन विस्तारसँगै भण्डारणगृहको काम अघि बढेको हो ।",
      "longContent": "लक्ष्मी सापकोटा/वसन्त पराजुलीचितवन, साउन १७ गते । दोस्रो चरणको पेट्रोलियम पाइप लाइन परियोजनाको निर्माण सुरु भएको छ । बाराको अमलेखगन्जदेखि चितवनको लोथरसम्म पाइप लाइन विस्तार औपचारिक रूपमा सुरु भएको हो । तीन महिनालाई पुग्ने पेट्रोलियम भण्डारणगृह निर्माण गर्ने सरकारको लक्ष्य अनुसार पाइप लाइन विस्तारसँगै भण्डारणगृहको काम अघि बढेको हो । नेपाल आयल निगमले शुक्रबार लोथरमा परियोजनाको फिल्ड कार्यालय स्थापना गरेर दोस्रो चरणको पेट्रोलियम पाइप लाइन विस्तारको काम थालेको हो । राप्ती नगरपालिका–१, लोथरस्थित करिब २३ बिघा १२ कट्ठा जग्गामा अत्याधुनिक सुविधासहितको ग्रिन फिल्ड टर्मिनल निर्माण गरिने निगमले जनाएको छ ।इन्डियन आयल कर्पोरेसन (आइओसी) को मोतीहारी डिपोमा रहेको पम्प हाउसबाटै लोथरसम्म पाइपलाइनका लागि पेट्रोलियम पदार्थ पम्पिङ गर्ने व्यवस्था गरिने निगमले जनाएको छ । अमलेखगन्जदेखि लोथरसम्मको ६२ किलोमिटरको दुरीमा १०.७५ इन्चको पाइपलाइन बिछ्याइने निगमले जनाएको छ ।परियोजना प्रमुख प्रदीपकुमार यादवले पाइप लाइन विस्तारको सबै कागजी प्रक्रिया पूरा भएको र भोलिदेखि सडक निर्माण गर्ने, आइओसीसँग समन्वय गर्ने काम सुरु हुने र तीन वर्षभित्र निर्माण सम्पन्न गरेर सञ्चालनमा ल्याउने बताउनुभयो । पाइप लाइन परियोजनाबाट पेट्रोलिमय पदार्थ ढुवानी गर्दा वातावरणीय प्रभाव न्यून हुने, पेट्रोलिमय पदार्थको चोरी तथा मिसावट कम हुने उहाँको भनाइ छ । निगमले स्थानीयसँग समन्वय गरेर काम अघि बढाउने प्रतिबद्धता व्यक्त गर्दै उहाँले परियोजनाका तर्फबाट स्थानीयलाई रोजगारीलगायत व्यवस्था गरिने बताउनुभयो । राप्ती नगरपालिका–१ का वडाध्यक्ष सिद्धलाल स्याङ्तानले चितवनकै गौरवको परियोजना यस क्षेत्रमा कार्यान्वयनमा आउँदा स्थानीय खुसी भएको बताउनुभयो । पाइप लाइनबाट २७३ किलोलिटर प्रतिघण्टाको गतिमा तेल आपूर्ति गर्न सकिने निगमका सहायक प्रबन्धक अनुपम पराजुलीले जानकारी दिनुभयो । पूर्वपश्चिम राजमार्गको समानान्तर पाइप लाइन निर्माण गरिने छ । पाइप लाइनबाट वार्षिक दुई करोड टन इन्धन ढुवानी गर्न सकिने सहायक प्रबन्धक पराजुलीले जानकारी दिनुभयो । लोथरमा १६० वर्गमिटरको क्षेत्रफलमा पाइप लाइन स्टेसन निर्माण हुने छ ।त्यस स्थानमा पेट्रोल भण्डारणका लागि ११ हजार किलोलिटर क्षमताका तीन वटा ठाडा ट्याङ्की निर्माण हुने छन् । यस्तै डिजेल भण्डारणका लागि १५ हजार पाँच सय किलोलिटर क्षमताका तीन वटा र मटितेल भण्डारणका लागि आठ सय किलोलिटर क्षमताका दुई वटा ट्याङ्की निर्माण गरिने छ ।यसै हवाई इन्धनका लागि तीन हजार छ सय किलोलिटर क्षमताका तीन वटा ट्याङ्की निर्माण गरिने निगमले जनाएको छ । लोथरमा बन्ने नयाँ डिपोमा ९१ हजार नौ सय किलोलिटर पेट्रोलियम पदार्थ भण्डारण हुने छ । यसबाहेक दुई वटा ट्रान्समिक्स ट्याङ्की निर्माण गरिने छ ।पाइप लाइनसहित भण्डारणगृह निर्माण लागत १४ अर्ब नौ करोड ६० लाख रुपियाँ लाग्ने अनुमान गरिएको छ । भारतको मोतीहारीदेखि अमलेखगन्जसम्म सञ्चालनमा ल्याइएको अन्तरदेशीय पेट्रोलियम पाइप लाइन अमलेखगन्ज–लोथरसम्म विस्तार गरी लोथरमा भण्डारण गृहसहितको सुविधा सम्पन्न डिपो निर्माण गर्ने समझदारी भएको थियो ।सो सम्झौतामा निर्माण सुरु भएको ५४ महिनामा परियोजना सञ्चालनमा ल्याइने उल्लेख छ । इन्डियन आयल कर्पोरेसनले सो परियोजनाको विस्तृत अध्ययन प्रतिवेदन (डिपिआर) तयार गरिसकेको छ ।भारतको मोतीहारीदेखि बाराको अमलेखगन्जसम्मको ६९ किलोमिटर लामो अन्तरदेशीय पेट्रोलियम पाइपलाइन परियोजना २०७६ देखि सञ्चालनमा आएको हो । सुरुवाती चरणमा डिजेल र मटितेल पाइप लाइनमार्फत आयात गरिएकामा पछि पेट्रोलियम पदार्थ पनि ल्याइएको छ ।",
      "link": "https://gorkhapatraonline.com/news/166096",
      "image": "https://gorkhapatraonline.com/storage/media/293007/conversions/Petrol-PHOTO-2025-08-01-19-33-17-original-thumb.jpg"
    },
    {
      "slug": "166092",
      "title": "‘सूचना प्रविधि क्षेत्रमा प्रचुर सम्भावना’",
      "timestamp": 1754092800000,
      "source": "gp",
      "content": "सञ्चार तथा सूचना प्रविधिमन्त्री पृथ्वी सुब्बा गुरुङले सूचना प्रविधिको क्षेत्रमा रोजगारीको प्रशस्तै सम्भावना रहेको बताउनुभएको छ ।",
      "longContent": "गोरखापत्र समाचारदाताकाठमाडौँ, साउन १७ गते । सञ्चार तथा सूचना प्रविधिमन्त्री पृथ्वी सुब्बा गुरुङले सूचना प्रविधिको क्षेत्रमा रोजगारीको प्रशस्तै सम्भावना रहेको बताउनुभएको छ । काठमाडौँमा शुक्रबार आयोजित ‘केसीसी एक्जिबिसन–२०२५’ को उद्घाटन गर्दै मन्त्री गुरुङले देशलाई सूचना प्रविधिमा दक्ष जनशक्तिको आवश्यकता रहेको बताउनुभयो । युवाले सूचना प्रविधि (आइटी) क्षेत्रमा अब्बल भई सिर्जनात्मक भविष्य बनाउनमा जोड दिनुपर्ने बताउँदै मन्त्री गुरुङले सूचना प्रविधिले गरेको विकासका कारण विदेशमा धेरै मुलुक अगाडि बढेको जानकारी दिनुभयो । नेपालमा सूचना प्रविधिको विकासका थुप्रै सम्भावना रहे पनि प्रशस्त जनशक्तिको अभाव, प्रभावकारी नीतिको अभाव र आइटी इन्फ्रास्ट्रक्चरको कमीका कारण व्यवहारमा उतार्न चुनौती खेप्नु परेको मन्त्री गुरुङले बताउनुभयो । उहाँले भन्नुभयो, “तर पनि एआईलाई नै भविष्यको लक्ष्य निर्धारण गरेर अब्बल बन्छु भन्ने सिर्जनशील युवाका लागि नेपालमै रोजगारी पाउने अवसर बिस्तारै राज्यले निर्माण गर्दै छ ।”“यो वर्ष हामी आइटीसम्बन्धी इन्फ्रास्टक्चरको निर्माण गर्नेदेखि फोरजीको विस्तार र फाइभजीको आरम्भ गर्ने तयारीमा छौँ,” नेपाल सरकारका प्रवक्तासमेत रहनुभएका मन्त्री गुरुङले भन्नुभयो, “अबको विकास भनेको सूचना प्रविधिको समृद्धि नै हो ।”",
      "link": "https://gorkhapatraonline.com/news/166092",
      "image": "https://gorkhapatraonline.com/storage/media/292985/conversions/ps-g-original-thumb.jpg"
    },
    {
      "slug": "166090",
      "title": "फेरिँदै सिंहदरबार वैद्यखाना : बाउन्न प्रकारका औषधी बनाउँदै",
      "timestamp": 1754092800000,
      "source": "gp",
      "content": "पछिल्लो १० वर्षमा सिंहदरबार वैद्यखाना विकास समिति इतिहासकै खराब मोडमा गुज्रियो । एक करोड रुपियाँको टेन्डर गर्दा ठेकेदारले २० लाख रुपियाँभन्दा कमको जडीबुटी आपूर्ति गर्ने गरेको निकट इतिहास थियो ।",
      "longContent": "काठमाडौँ, साउन १७ गते । पछिल्लो १० वर्षमा सिंहदरबार वैद्यखाना विकास समिति इतिहासकै खराब मोडमा गुज्रियो । एक करोड रुपियाँको टेन्डर गर्दा ठेकेदारले २० लाख रुपियाँभन्दा कमको जडीबुटी आपूर्ति गर्ने गरेको निकट इतिहास थियो । व्यवस्थापकीय पक्षमा गम्भीर लापर्बाही हुनु र कार्यकारी निर्देशक पटक पटक परिवर्तन गर्दा सिंहदरबार वैद्यखाना ‘बदनाम’ थियो तर आर्थिक वर्ष २०८१/८२ मा सिंहदरबार वैद्यखाना कोमाबाट बौरिएर आफ्नो गतिमा फर्किने प्रयासमा लागेको देखिएको छ । सिंहदरबार वैद्यखाना विकास समितिले चालु आवमा बजेट वृद्धि, समयमै जडीबुटी लिने र व्यवस्थापकीय पक्षमा आमूल परिवर्तन गरेर आयुर्वेदिक औषधी उत्पादन दोब्बर बनाउने लक्ष्य राखेको छ । सिंहदरबार वैद्यखानाका कार्यकारी निर्देशक डा. प्रदीप केसीका अनुसार गत आर्थिक वर्षमा अविपत्तिकर चूर्ण, अश्वगन्धा चूर्ण, पञ्चसकार चूर्ण, यष्ठमधू चूर्ण, शतावरी ग्रानुल्स, सन्दीपन चूर्ण, सितोपलादि चूर्ण, हरिद्रा खण्ड, हिग्वाष्टक चूर्ण, त्रिफला चूर्णसहित ५२ प्रकारका आयुर्वेदिक औषधी उत्पादन गरिएको छ । उहाँले गत आवकै लक्ष्य अनुसार गोक्षुरादी गुग्गुलु, लाक्षा गुग्गुलु, गन्धक रसायन, चन्द्रोदय, प्रवाल पञ्चामृत, बृहतवातचिन्तामणि रस, वसन्तकुसुमाकर रस, मकरध्वज, रससिन्दुर र स्वर्ण वसन्त मालती रस उत्पादनकै क्रममा रहेको बताउनुभयो । डा. केसीले भन्नुभयो, “आव २०८१/८२ मै निर्धारित लक्ष्य अनुसार विपादीकान्त मलहम, शक्तिवर्धक योग, निम्वादी तेल, कफइन्ड, लिभकेयर, अशोकारिस्ट, अश्वगन्धारिस्ट, दशमुलारिस्ट, अर्जुनारिस्ट, अर्शकुठार रस, डाइबियर, श्वेतपर्पटी र टङ्कण भष्म चाँडै उत्पादन सुरु गरिने छ । हाम्रो लक्ष्य अनुसार काम गर्न केही प्राविधिक चुनौती छन् । तथापि हामी लक्ष्यप्रति दृढ छौँ ।”स्वर्णिम इतिहास, अस्तव्यस्त वर्तमान मल्लकालीन शासनमा तत्कालीन शासक प्रताप मल्लले १६ औँ शताब्दीमा हनुमानढोका दरबारमा स्थापना गर्नुभएको थियो । विसं १९०४ मा जङ्गबहादुर राणाले थापाथलीमा सारेको र १९९० मा थापाथलीमा आगलागीपश्चात् जुद्धशमशेरले सिंहदरबारमा सारेपछि सिंहदरबार वैद्यखाना नाम राखिएको इतिहास पाइन्छ । २०१६ सालदेखि जिल्ला औषधालयमा औषधी पठाउने व्यवस्था रहेको र २०५१ सालमा सिंहदरबार वैद्यखाना विकास समितिमा परिणत गरी २०५२ साउन ८ गतेदेखि समिति अन्तर्गत सञ्चालित छ । डा. केसीका अनुसार समितिको नेतृत्व र कार्यालय प्रमुख अस्थिर हुँदा पनि सिंहदरबार वैद्यखाना लथालिङ्ग भएको हो । कार्यकारी निर्देशक डा. केसीले सरकारी निकायको हकमा रहेको द्विविधा र दरबन्दीविहीन हुँदा, ज्ञान र सिपको पुस्तान्तरणको चर्को समस्या हुँदा, कुशल र दक्ष जनशक्तिको अभाव, तालिम र विषय विज्ञताको अभाव, भौतिक संरचना जीर्ण र भताभुङ्ग हुँदा लक्ष्य अनुसार काम गर्न नसकिएको स्वीकार गर्नुभयो । उहाँले कच्चा पदार्थको आपूर्ति नियमित गरिएको बताउँदै आयुर्वेदिक औषधीमा आत्मनिर्भर बन्ने गरी काम अघि बढाइएको जानकारी दिनुभयो । उहाँले भन्नुभयो, “बर्सौं पुराना मेसिनरी औजार र उपकरण छन् । जीर्ण भवन र जिएमपी मापदण्डमा कमजोरी छन् । अनुसन्धान र विकास तथा प्रयोगशालाको स्तरोन्नति भएको छैन । समग्र रूपमा सुधार गरिएमा हामी राम्ररी काम गर्न सक्छौँ ।”आधा मात्रै आम्दानी सिंहदरबार वैद्यखानाको आम्दानीभन्दा खर्च अहिले पनि दुई गुणा बढी छ । आव २०८१/८२ मा दुई करोड ९० लाख ९४ हजार ५३९ रुपियाँ आम्दानी भएको छ । डा. केसीका अनुसार चार करोड ९५ लाख ९८ हजार ९२२ रुपियाँ खर्च भएको छ । उहाँले आव २०८०/८१ मा एक करोड ४८ लाख ४४ हजार ९०१ आम्दानी र पाँच करोड ५२ लाख ४४ हजार ६२५ रुपियाँ खर्च भएको बताउनुभयो । त्यसै गरी २०७९/८० मा एक करोड ३४ लाख ८३ हजार ९२६ रुपियाँ आम्दानी हुँदा खर्च तीन करोड ५१ लाख ८९ हजार २२४ रुपियाँ खर्च भएको छ ।",
      "link": "https://gorkhapatraonline.com/news/166090",
      "image": "https://gorkhapatraonline.com/storage/media/292983/conversions/Singhadurbar-baidhyaa-khana-1604923287-original-thumb.jpg"
    },
    {
      "slug": "166089",
      "title": "राष्ट्रसङ्घीय परिषद्को अध्यक्षमा नेपाल निर्वाचित",
      "timestamp": 1754092800000,
      "source": "gp",
      "content": "नेपाल संयुक्त राष्ट्रसङ्घको प्रमुख अङ्गमध्ये एक आर्थिक तथा सामाजिक परिषद् (इकोसक) को अध्यक्षमा निर्वाचित भएको छ ।",
      "longContent": "गोरखापत्र समाचारदाताकाठमाडौँ, साउन १७ गते । नेपाल संयुक्त राष्ट्रसङ्घको प्रमुख अङ्गमध्ये एक आर्थिक तथा सामाजिक परिषद् (इकोसक) को अध्यक्षमा निर्वाचित भएको छ । राष्ट्रसङ्घको मुख्यालयमा आयोजित विशेष समारोहमा न्युयोर्कस्थित संयुक्त राष्ट्रसङ्घका लागि नेपालका स्थायी प्रतिनिधि लोकबहादुर थापाले परिषद्को अध्यक्षता ग्रहण गर्नुभयो । उहाँ परिषद्को २०२६ सत्रका लागि अध्यक्ष निर्वाचित हुनुभएको थियो । संयुक्त राष्ट्रसङ्घका लागि नेपालको स्थायी नियोगका अनुसार परिषद्का निवर्तमान अध्यक्ष तथा क्यानडाका स्थायी प्रतिनिधि बब रेले अध्यक्षको प्रतीक हस्तान्तरण गर्दै थापालाई परिषद्को पद हस्तान्तरण गर्नुभएको थियो । नवनिर्वाचित अध्यक्ष थापाले विश्वका दबाबपूर्ण विकासात्मक चुनौतीको समावेशी, समन्वित र परिणाममुखी समाधानलाई आकार दिन परिषद्को भूमिकालाई अगाडि बढाउने प्रतिबद्धता व्यक्त गर्नुभयो । परिषद्मा हुने संवादका लागि एउटा मञ्चका रूपमा मात्र नभई अधिकार तथा सामाजिक न्याय वितरणका लागि उत्प्रेरकका रूपमा परिषद्लाई पुनर्जीवित गर्नुपर्नेमा जोड दिनुभयो । नेपालको अध्यक्षता दिगो विकास एजेन्डा–२०३० का साथै बहुपक्षीयताप्रतिको यसको स्थायी प्रतिबद्धता र विश्वास निर्माण गर्न, बहुपक्षीयतालाई सुदृढ पार्न र अझ न्यायपूर्ण, समावेशी र पुनरुत्थानशील विश्वको प्राप्तिमा अर्थपूर्ण योगदान गर्नमा केन्द्रित हुने पनि उहाँले प्रस्ट पार्नुभयो ।सन् २०२६ को सत्रका लागि परिषद्को उपाध्यक्षका रूपमा अल्जेरिया, आर्मेनिया, डोमिनिकन गणराज्य र स्पेन निर्वाचित भएका छन् ।",
      "link": "https://gorkhapatraonline.com/news/166089",
      "image": "https://gorkhapatraonline.com/storage/media/292982/conversions/Lok-Bahadur--original-thumb.jpg"
    }
  ]
}