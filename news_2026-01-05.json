{
  "date": "2026-01-05T09:42:18.991Z",
  "news": [
    {
      "slug": "186685",
      "title": "इटहरीमा रमडा होटेल सञ्चालनमा आउने",
      "timestamp": 1767571200000,
      "source": "gp",
      "content": "कोशी प्रदेशको इटहरीमा अन्तर्राष्ट्रियस्तरको होटेल रमडा बाई विन्डम इटहरी सञ्चालनमा आउने भएको छ । होटेल व्यवसायी देशबन्धु बस्नेत (अजित) ले अमेरिकी चेन होटेल ब्रान्ड होटेल विन्डम होटल्स एन्ड रिसोट्र्स अन्तर्गतको मिड–स्केल ब्रान्ड रमडा बाई विन्डम भित्र्याउनुभएको हो ।",
      "longContent": "गोरखापत्र समाचारदाताकाठमाडौँ, पुस २१ गते । कोशी प्रदेशको इटहरीमा अन्तर्राष्ट्रियस्तरको होटेल रमडा बाई विन्डम इटहरी सञ्चालनमा आउने भएको छ । होटेल व्यवसायी देशबन्धु बस्नेत (अजित) ले अमेरिकी चेन होटेल ब्रान्ड होटेल विन्डम होटल्स एन्ड रिसोट्र्स अन्तर्गतको मिड–स्केल ब्रान्ड रमडा बाई विन्डम भित्र्याउनुभएको हो । एक महिनाभित्र सञ्चालनमा आउन लागेको उक्त होटेलमा ८१ वटा कोठा रहने छन् जसमा डिलक्स सिङ्गल ५७, डिलक्स डबल १४, एक्जिक्युटिभ दुई, जुनियर स्विट छ र स्विट दुई कोठा रहने छन् ।होटेलमा टेरेस बार, अल डे डाइनिङ रेस्टुरेन्ट, कफी सप, दुई वटा ब्याङ्क्वेट हल, मिटिङ रुम, आउटडोर लाउन, पुल बार, स्विमिङ पुल, जिम र स्टिम र साउनाको सुविधा उपलब्ध हुने जनाइएको छ । व्यावसायिक बैठकदेखि विवाह तथा सामाजिक कार्यका लागि होटेल उपयुक्त हुने छ । होटेलले ८० जनाभन्दा बढी स्थानीयलाई प्रत्यक्ष रोजगारीको अवसरसमेत प्रदान गर्दै छ ।नेपाल उद्योग वाणिज्य महासङ्घको पर्यटन तथा हवाई यातायात समितिका सभापतिसमेत रहेका बस्नेतका अनुसार नेपालको पर्यटकीय सम्भावनालाई थप उजागर गर्न पूर्वी नेपालमै पहिलो पटक अमेरिकी चेन होटेल ब्रान्ड भित्र्याइएको हो ।",
      "link": "https://gorkhapatraonline.com/news/186685",
      "image": "https://gorkhapatraonline.com/storage/media/328293/conversions/Photo_5-original-thumb.jpg"
    },
    {
      "slug": "186683",
      "title": "कृषि वैज्ञानिक पलायन बढ्दो",
      "timestamp": 1767571200000,
      "source": "gp",
      "content": "मुलुकमा रोजगारी नपाएर दैनिक दुई हजारभन्दा बढी जनशक्ति विदेश गइरहेका बेला भएको जागिरसमेत छोडेर जाने क्रम बढ्दै गएको छ । पछिल्लो समय कृषिक्षेत्रमा काम गर्ने कृषि वैज्ञानिक विदेश पलायन हुने गरेका छन् ।",
      "longContent": "काठमाडौँ, पुस २१ गते । मुलुकमा रोजगारी नपाएर दैनिक दुई हजारभन्दा बढी जनशक्ति विदेश गइरहेका बेला भएको जागिरसमेत छोडेर जाने क्रम बढ्दै गएको छ । पछिल्लो समय कृषिक्षेत्रमा काम गर्ने कृषि वैज्ञानिक विदेश पलायन हुने गरेका छन् । नेपाल कृषि अनुसन्धान परिषद् (नार्क) मा काम गर्ने कृषि वैज्ञानिक अन्यन्त्र पलायन हुन थालेपछि अनुसन्धानको काम प्रभावित भएको छ । अनुसन्धान र उन्नत प्रविधि विकास गर्ने निकायमा जनशक्ति अभावले प्रभावकारी रूपमा काम हुन नसकेको नार्कले जनाएको छ । नार्कका अनुसार हाल ६० प्रतिशत जनशक्ति रिक्त रहेको र ४० प्रतिशत कर्मचारीको भरमा कृषि अनुसन्धानको काम भइरहेको छ । हाल एक हजार ८२३ कर्मचारीको दरबन्दी रहेकोमा आठ सय जना कार्यरत छन् । जसमा ४१० जना वैज्ञानिकको दरबन्दी रहेकोमा १८० जना कार्यरत रहेको नार्कले जनाएको छ । वैज्ञानिकको सङ्ख्या आधाभन्दा कम हुँदा अनुसन्धानको काममा प्रत्यक्ष असर परेको नार्कले जनाएको छ । राजनीतिक हस्तक्षेप, ऐन, नियमन, विनियमावली समय अनुकूल नहुनु र वैज्ञानिकका लागि आकर्षक सेवा सुविधा नहुँदा जागिर छाडेर जाने गरेका हुन् । नार्कका प्रवक्ता निर्देशक डा. भानुभक्त पोखरेलले कृषि वैज्ञानिक नहुँदा अनुसन्धानको काममा प्रत्यक्ष असर परेको जानकारी दिनुभयो । पछिल्लो समय कृषि वैज्ञानिक अध्ययन गर्न विदेश जाने र पछि नआउने प्रवृत्ति बढ्दै गएकाले अनुसन्धान र उन्नत प्रविधि विकासमा असर परेको उहाँको भनाइ छ । “कृषि वैज्ञानिकले जतिबेला पनि काम गर्नु पर्छ, सेवा सुविधा अन्य सरह छ,” उहाँले भन्नुभयो, “जसका कारणले गर्दा पनि अधिकांश कृषि वैज्ञानिक अध्ययन गर्न विदेश गएर नफर्कने गरेका छन् ।” धान, मकै, गहुँ, कोदो, जौ, फापर, कोसेबाली, तेलबाली र पशुजन्य अनुसन्धानमा वैज्ञानिक अभाव रहेको उहाँले जानकारी दिनुभयो । कृषि वैज्ञानिक अभावले उन्नत प्रविधि विकासमा असर परेको उहाँको भनाइ छ । नार्कका अनुसार जनशक्ति अभावले नार्कका प्रादेशिक कार्यालय न्यून जनशक्तिको भरमा सञ्चालनमा छन् ।  ऐन नियम समय अनुकूल नहुनु, वैज्ञानिकका लागि आकर्षण सेवा सुविधा नहुनु, राजनीतिक हस्तक्षेप र लामो समयसम्म कर्मचारीको बढुवा नभएकाले पनि नार्कमा कर्मचारीको आकर्षण घट्दै गएको उहाँको भनाइ छ । वैज्ञानिकलाई एउटा अनुसन्धान गर्न लामो समय लाग्ने र प्राविधिक भएकाले जतिबेला पनि खट्नुपर्ने हुँदा नार्कमा वैज्ञानिकलाई टिकाइराख्न आकर्षक सेवा सुविधा उपलब्ध गराइनुपर्ने उहाँको भनाइ छ । २०७४ सालदेखि नयाँ भर्ना नखुल्दा कृषि अनुसन्धानमा असर परेको उहाँको भनाइ छ । कृषि अनुसन्धान र विकास गर्ने भनेर स्वायत्त संस्थानका रूपमा २०४८ सालमा नार्क स्थापना भए पनि कृषि तथा पशुपन्छी विकासमन्त्री अध्यक्ष हुने व्यवस्था राजनीति हस्तक्षेप बढी हुने गरेको उहाँको भनाइ छ । पछिल्लो तीन वर्षसम्म नार्कमा प्रमुख कार्यकारी निर्देशकको पद खाली रहेको थियो । केही समयअघि नयाँ कार्यकारी आए पनि लामो समयसम्म प्रमुखविहीन हुँदा काममा प्रत्यक्ष प्रभाव परेको नार्कले जनाएको छ । नार्कले हालसम्म धान बालीमा दुई सय, मकैमा ७५, गहुँमा ६० वटा उन्नत जात विकास गरिसकेको छ । खाद्यान्न, दलहन, तेलहन, फलफूल र पशुपन्छी गरेर एक हजार आठ सय नयाँ जात विकास गरिसकेको नार्कले जनाएको छ । उन्नत जातको विकासले खाद्यान्न उत्पादन बढाउन सहयोग पुग्छ ।स्थानीय उत्पादनले माग धान्न नसकेर वार्षिक ठुलो परिणाममा खाद्यान्न आयात भइरहेका बेला अनुसन्धान गर्ने निकायमा पर्याप्त जनशक्ति नहुँदा यसले ठुलो असर पार्ने देखिन्छ । नार्कमा अनुसार एउटा उन्नत जात विकास गर्न वैज्ञानिकलाई चारदेखि पाँच वर्ष लाग्ने गर्छ । नार्कले हाल ४५० वटा विभिन्न अनुसन्धानमूलक कार्यक्रम सञ्चालन गरिरहेको जनाएको छ । सातै प्रदेशमा रहेका नार्कका हरेक कार्यालयले स्रोत बिउ तथा वस्तु उत्पादन गरेर वितरण गर्ने गर्छ । प्रत्येक वर्ष अन्नबाली, दाल, तेलहनको एक हजार टन स्रोत बिउ उत्पादन गरेर वितरण गर्ने गरेको नार्कले जनाएको छ । यस्तै फलफूल र तरकारीका पाँच लाख बेर्ना उत्पादन र माछाका तीन करोड भुरा उत्पादन गरेर वितरण गर्ने गरेको छ । प्राविधिक जनशक्ति अभावले उन्नत प्रविधिको अनुसन्धानमा असर परेको नार्कले जनाएको छ । कृषि विभागका महानिर्देशक प्रकाशकुमार सञ्जेलले तीन तहको सरकार भएपछि प्राविधिक लिङ्केज टुटेकाले पनि नार्कले विकास गरेका उन्नत जात पुग्न समय लाग्ने जानकारी दिनुभयो ।",
      "link": "https://gorkhapatraonline.com/news/186683",
      "image": "https://gorkhapatraonline.com/storage/media/328291/conversions/NARC-Building-1024x540-original-thumb.jpg"
    },
    {
      "slug": "186681",
      "title": "श्रमिकको लागत रोजगारदाताले बेहोर्ने गरी साउदी अरबसँग श्रम समझदारी",
      "timestamp": 1767571200000,
      "source": "gp",
      "content": "नेपाल सरकारले साउदी अरब जाने नेपाली श्रमिकको लागत खर्च रोजगारदाताले बेहोर्ने गरी श्रम समझदारी (एमओयु) को तयारी गरेको छ । नेपाल सरकारको श्रम, रोजगार तथा सामाजिक मन्त्रालय र साउदी सरकारको मानव संसाधन तथा सामाजिक विकास मन्त्रालयबिच आगामी जनावरी २५ र २६ तारिखमा साउदी अरबमा हुन लागेको",
      "longContent": "गोरखापत्र समाचारदाता काठमाडौँ, पुस २१ गते । नेपाल सरकारले साउदी अरब जाने नेपाली श्रमिकको लागत खर्च रोजगारदाताले बेहोर्ने गरी श्रम समझदारी (एमओयु) को तयारी गरेको छ । नेपाल सरकारको श्रम, रोजगार तथा सामाजिक मन्त्रालय र साउदी सरकारको मानव संसाधन तथा सामाजिक विकास मन्त्रालयबिच आगामी जनावरी २५ र २६ तारिखमा साउदी अरबमा हुन लागेको ग्लोबल कन्फ्रेन्समा श्रम समझदारी गर्ने गरी तयारी भएको हो । श्रम, रोजगार तथा सामाजिक सुरक्षा मन्त्रालयले साउदीसँग चरणबद्ध रूपमा वार्ता गरी श्रम सम्झौताको मसौदा तयार गरी स्वीकृतिका लागि मन्त्रीपरिषद्मा पठाएको थियो । गत साता बसेको नेपाल सरकार मन्त्रीपरिषद्का बैठकबाट मसौदा स्वीकृत गरेसँगै साउदीसँग श्रम सम्झौता गर्न बाटो खुलेको छ । नेपालीको पहिलो श्रम गन्तव्य देश साउदी अरबसँग लामो समयदेखि श्रम समझदारी हुन सकेको थिए । सन् २०१० देखि नै साउदी अरबसँग श्रम सम्झौताको प्रयास हुँदै आएको थियो तर सफल भने हुन थिएन । श्रम मन्त्रालयका प्रवक्ता पीताम्बर घिमिरेले साउदी अरब र नेपालबिच श्रम समझदारीका लागि लगभग सबै तयारी भइसकेकाले अब जसरी पनि हुने बताउनुभयो । साउदीसँगको यस प्रकारको समझदारीले नेपाल श्रमिकले अन्र्ताष्ट्रिय मानव अधिकारको सिद्धान्त अनुसारका अधिकार प्राप्त गर्ने र रोजगारदाताले लागत खर्च बेहोर्ने गरी ‘इम्प्लोयर पे पोलिसी’ अनुसारको सुविधा प्राप्त गर्ने छन् । यसका लागि मन्त्रालयले विगतमा भएका श्रम समझदारीपत्रको समेत विस्तृत समीक्षा गरिरहेको र श्रमिक पठाउने देश श्रम शोषण र मानव अधिकार उल्लङ्घनका विषयमा सरकारले शून्य सहनशीलता नीति अपनाए अनुरूप नै समझदारीको तयारी भएको उहाँले जानकारी दिनुभयो ।  सन् २०३४ मा हुने फिफा विश्वकप आयोजनाको तयारीस्वरूप साउदीले विगतमा श्रम नीतिमा सुधार गरिरहेको छ । ‘मोडर्न डे स्लेभरी’ मानिने कफाला प्रणालीमा सन् २०२१ को मार्चदेखि नै सुधार गरिसकेको छ भने श्रम ऐनमा परिवर्तन गरी आप्रवासी श्रमिकको न्यूनतम पारिश्रमिक तथा सेवा सुविधाको सुनिश्चित गरेको छ । यसअघि नै साउदी फन्डको प्रयोग गरी नेपालमा अन्तर्राष्ट्रियस्तरको तालिम उपलब्ध गराउने उद्देश्यले राष्ट्रिय व्यावसायिक प्रशिक्षण प्रतिष्ठानसँग साझेदारी गरेको थियो । प्रवक्ता घिमिरेका अनुसार घरेलु श्रमिकको सम्झौतालाई थाती राखेर सामान्य र सिपयुक्त श्रमिकको सिप प्रमाणीकरण कार्यक्रमसम्बन्धी श्रम समझदारी गर्ने भएको हो । मन्त्रीपरिषद्बाट पारित भएको श्रम समझदारीपत्र साउदी अरबमा पठाउने तयारी छ । त्यसपछि दुवै पक्षको अनुकूल हुने गरी साउदीमा हुने ग्लोबल कन्नफ्रेन्सकै बेलामा हस्ताक्षर हुन्छ । गत जेठ अन्तिम साता जेनेभामा श्रम, रोजगार तथा सामाजिक सुरक्षामन्त्री शरद्सिंह भण्डारी र साउदी अरबको अन्तर्राष्ट्रिय मामिलाका उपमन्त्री तारिक अल हमदबिच घरेलु श्रमिकसम्बन्धी समझदारीलाई बाँकी राखेर सामान्य श्रम समझदारी गर्ने सहमति भएको थियो । अन्तर्राष्ट्रिय श्रम सङ्गठन (आइएलओ) को मापदण्ड अनुसार श्रमिकको अधिकार, व्यवसायजन्य स्वास्थ्य सुरक्षा, रोजगारदाता परिवर्तन, श्रमिकको न्यायोचित भर्ना गर्ने विषय सम्झौतामा समावेश गरिएका छन् । चर्को लागत शुल्क, दोहोरो करारपत्रको अन्त्य, न्यूनतम तलबको सुनिश्चित र शवलाई छिटो स्वदेश पठाउने विषयलाई पनि सम्बोधन गरिएको मन्त्रालयले जनाएको छ । साउदी अरबमा हाल चार लाख नेपाली कार्यरत छन् । सबैभन्दा बढी निर्माण र सेवा क्षेत्रमा कार्यरत छन् । पछिल्लो १० वर्षमा साउदीमा मात्रै १३ लाख ५२ हजार आठ जनाले श्रम गरिसकेका छन् । जसमा श्रमिक एक लाख ११ हजार महिला छन् । आर्थिक वर्ष २०८१/८२ मा पुनः श्रम स्वीकृतिसहित एक लाख ५२ हजार जना गएका थिए । श्रम समझदारी नहुँदा साउदीमा कार्यरत नेपाली श्रमिकले न्यूनतम पारिश्रमिक र सामाजिक सुरक्षालगायतका विषयमा समस्या भोग्दै आएका छन् ।",
      "link": "https://gorkhapatraonline.com/news/186681",
      "image": "https://gorkhapatraonline.com/storage/media/328289/conversions/saudi-arabia-original-thumb.jpg"
    },
    {
      "slug": "186630",
      "title": "नेप्से परिसूचकमा दोहोरो अङ्कको गिरावट",
      "timestamp": 1767484800000,
      "source": "gp",
      "content": "यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचकमा दोहोरो अङ्कको गिरावट देखिएको छ ।",
      "longContent": "काठमाडौँ,  पुस २० गते । यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचकमा दोहोरो अङ्कको गिरावट देखिएको छ । आज नेप्से परिसूचक १० दशमलव २९ अङ्कले घटेर दुई हजार ६१० दशमलव ६३ को बिन्दुमा कायम भएको हो ।३२३ कम्पनीको एक करोड दुई लाख ७४ हजार १२६ कित्ता शेयर ७९ हजार ७०२ पटक खरिदबिक्री हुँदा रू. पाँच अर्ब एक करोड ७५ लाख ८७ हजार २९४ बराबरको कारोबार भएको नेप्सेले जनाएको छ ।  आजको कारोबारमा होटल तथा पर्यटन समूह शून्य दशमलव ६२, उत्पादन तथा प्रशोधन एक दशमलव ०४ र व्यापार समूह शून्य दशमलव ३४ प्रतिशतले बढेको छ भने अरु सबै समूहको उपसूचक घटेको छ । बैंकिङ शून्य दशमलव १४, विकास बैंक शून्य दशमलव ८०, वित्त शून्य दशमलव १३, जलविद्युत शून्य दशमलव ४९, लगानी शून्य दशमलव ३२, जीवन बीमा शून्य दशमलव ८८, लघुवित्त शून्य दशमलव ३२, म्युचुअल फन्ड शून्य दशमलव २९, निर्जीवन बीमा शून्य दशमलव ८६ र अन्य समूह एक दशमलव ६९ प्रतिशतले घटेको छ ।विन नेपाल लघुवित्त वित्तीय संस्था लिमिटेड र श्रीनगर एग्रीटेक इन्डस्ट्रिज लिमिटेडको शेयर मूल्यमा आज सकारात्मक सर्किट लागेको छ । सबैभन्दा धेरै घट्नेमा भने न्यादी हाइड्रोपावर लिमिटेडको शेयर मूल्य चार दशमलव ३२ प्रतिशतले घटेको छ ।कारोबार रकमका आधारमा आज सबैभन्दा धेरै एसवाई प्यानल नेपाल लिमिटेडको सबैभन्दा धेरै ३० करोड, ६५ लाख, ८५ हजार, ७६ बराबरको शेयर किनबेच भएको छ । त्यस्तै कारोबार भएका शेयर सङ्ख्याका आधारमा सबैभन्दा धेरै एनआईसी एसिया बैंक लिमिटेडको छ लाख ३४ हजार ७४९ कित्ता शेयर किनबेच भएको छ । रासस",
      "link": "https://gorkhapatraonline.com/news/186630",
      "image": "https://gorkhapatraonline.com/storage/media/328191/conversions/Stock-exchange-original-thumb.jpg"
    },
    {
      "slug": "186545",
      "title": "उपभोक्ताले पाउने छन् सस्तोमा सामान",
      "timestamp": 1767484800000,
      "source": "gp",
      "content": "सरकारले भन्सार कार्यालयमा सुरु गरेको कारोबार मूल्यको आधारमा गरिने भन्सार मूल्याङ्कन प्रणालीले वैध व्यापार बढ्ने र यसले वस्तुको मूल्य घटाउनेसम्मको प्रभाव पार्ने देखिएको छ । अर्कोतिर भन्सार प्रक्रिया पारदर्शी बन्ने र राज्यले प्राप्त गर्ने राजस्व सङ्कलन पनि बढ्ने अपेक्षा गरिएको छ ।",
      "longContent": "काठमाडौँ, पुस २० गते । सरकारले भन्सार कार्यालयमा सुरु गरेको कारोबार मूल्यको आधारमा गरिने भन्सार मूल्याङ्कन प्रणालीले वैध व्यापार बढ्ने र यसले वस्तुको मूल्य घटाउनेसम्मको प्रभाव पार्ने देखिएको छ । अर्कोतिर भन्सार प्रक्रिया पारदर्शी बन्ने र राज्यले प्राप्त गर्ने राजस्व सङ्कलन पनि बढ्ने अपेक्षा गरिएको छ । भन्सार कार्यालयले राख्ने सन्दर्भ पुस्तिकाका आधारमा वस्तुको मूल्याङ्कन गर्ने र त्यसैको आधारमा भन्सार महसुल सङ्कलन गर्ने परम्परा तोड्दै सरकारले देशैभरका कार्यालयमा वस्तुको प्रचलित कारोबारलाई आधार मानेर मूल्याङ्कन सुरु गरेको छ । जसलाई उद्योगी व्यवसायी तथा व्यापार विज्ञले समेत सकारात्मक मानेका छन् । त्यति मात्र होइन यसको कार्यान्वयनमा भन्सारका कर्मचारीलाई थप चनाखो बनाउनुपर्नेमा उनीहरूको जोड छ । कारोबार मूल्य लागु हुँदा त्यसको लाभ सरकार, व्यापारी र उपभोक्तासम्मलाई हुने भएकाले सरोकारवाला सबैले यसको स्वागत पनि गरेका छन् ।  व्यापार विज्ञ रविशङ्कर सैँजु कारोबार मूल्य लागु भएपछि सही मूल्यमा व्यापारीले सामान ल्याउँदा ग्राहकलाई सामान सस्तो पर्न जाने बताउनुहुन्छ । यसले नेपालको व्यापार प्रणालीलाई अधिक पुर्वानुमानयोग्य पारदर्शी बनाउने हुँदा विदेशी लगानीकर्ताका लागि समेत आकर्षण हुने उहाँको भनाइ छ । “प्रमाणित गर्न सकिने कागजातका आधारमा मूल्याङ्कन छिटो हुने हुँदा नियमन पालना गर्ने व्यापारीका लागि सीमानाकामा हुने ढिलाइ घटाउँछ,” उहाँले भन्नुभयो ।   पछिल्लो व्यवस्थाले कागजमा सामानको मूल्य कम देखाएर कम शुल्क तिर्ने आयातकर्ताको बानीलाई नियन्त्रण गर्ने सैँजुको बुझाइ छ । वास्तविक मूल्यको इन्भ्वाइस निर्माण गरेर, सामानको वास्तविक मूल्य, शुल्क र मूल्य अभिवृद्धि कर (भ्याट) लगाउन सकिने हुँदा राजस्व बढाउन सहयोग पुग्ने उहाँले बताउनुभयो । ‘कारोबार मूल्य लागु भएपछि व्यापार सुविधा र दक्षतामा सुधार आउनका साथै अवैध वित्तीय प्रवाह नियन्त्रण हुन्छ,” उहाँले भन्नुभयो । व्यवसायीले बढी बिल बनाएर सामान ल्याउन सक्ने हुँदा यसमा भन्सार कर्मचारी सचेत हुनुपर्ने उहाँको भनाइ छ । नेपाल चेम्बर अफ कमर्सका अध्यक्ष कमलेश अग्रवालले कारोबार मूल्यका आधारमा भन्सार मूल्याङ्कन गर्दा व्यापारलाई पारदर्शी बनाई गैरकानुनी कारोबार नियन्त्रण हुने बताउनुभयो । “यस अघि लागु भएको सन्दर्भ मूल्यले विकृति बढेको थियो,” उहाँले भन्नुभयो, “कारोबार मूल्य लागु भएपछि उद्यमी व्यवसायीको मनोबल उच्च बनाएको छ ।”  बहुराष्ट्रिय कम्पनी, एजेन्सीमार्फत आउने सामान, भारतबाट जिएसटी मूल्य लागु भएर आउने सामान, प्रतीतपत्र (एलसी) खोलेर आउने सामान, प्रतिष्ठित कम्पनी र ग्रिन च्यानलबाट आउने सामानलाई भन्सारमा सिधै छोड्ने र शङ्का लागेका सामान रोक्नुपर्ने उहाँको भनाइ छ । भन्सारमा हुने अनावश्यक झन्झट प्रक्रिया रोकिने हुँदा कारोबार मूल्यले आयातनिर्यात व्यापारलाई थप सहज बनाउने उहाँको भनाइ छ । व्यवसायीले इमानदारीपूर्वक कारोबार गर्ने र भन्सारका कर्मचारीले समयमा सामान जाँचपास गरे यसलाई प्रभावकारी रूपमा कार्यान्वयन गर्न सकिने उहाँको भनाइ छ । भन्सार विभागका सूचना अधिकारी किशोर बर्तौलाले कारोबार मूल्य लागु गर्दा व्यापारलाई पारदर्शी बनाई राजस्व सङ्कलन वृद्धि हुने जानकारी दिनुभयो । कारोबार मूल्यमा भन्सार मूल्याङ्कन हुँदा सही तथ्यमा आधारित व्यापार हुने हुँदा बढी र कम मूल्याङ्कन हुने, डलर बाहिर जाने समस्या हटेर अर्थतन्त्रमा सकारात्मक प्रभाव पार्ने उहाँको भनाइ छ । अर्थमन्त्री रामेश्वरप्रसाद खनालले सन्दर्भ मूल्यको साटो कारोबार मूल्य लागु गर्दा वस्तुको मूल्य बजारले निर्धारण गर्ने हुँदा प्रक्रियागत सरलीकरण हुने बताउनुभएको थियो । शुक्रबार आफ्नो फेसबुकमा लेख्दै उहाँले आगामी दिनमा भन्सारलाई उत्पादन र निर्यातमा आधारित अर्थतन्त्र मेरुदण्डका रूपमा विकास गर्नु पर्नेमा जोड दिनुभएको थियो । निजी क्षेत्रले नक्कली बिलबीजक जारी गर्नुपर्ने बाध्यताको अन्त्य गर्दै व्यवसायीलाई परिवर्तन अनुरूप वास्तविक कारोबार र सही कागजात मात्र पेस गरी इमानदार हुन उहाँको आग्रह थियो ।",
      "link": "https://gorkhapatraonline.com/news/186545",
      "image": "https://gorkhapatraonline.com/storage/media/328107/conversions/Bhansar-mulyankan-photo-original-thumb.jpg"
    },
    {
      "slug": "186543",
      "title": "‘सुरक्षा भए लगानी गर्न तयार’",
      "timestamp": 1767484800000,
      "source": "gp",
      "content": "सरकारले सुरक्षाको प्रत्याभूति गराए नेपालको निजी क्षेत्र थप लगानी गर्न तयार रहेको नेपाल उद्योग वाणिज्य महासङ्घका अध्यक्ष चन्द्रप्रसाद ढकालले बताउनुभएको छ ।  चितवन उद्योग वाणिज्य सङ्घको ५९ औँ वार्षिक साधारण सभाका अवसरमा शनिबार आयोजित कार्यक्रममा उहाँले यसमा महासङ्घले पनि समन्वय गर्ने बताउनुभएको हो । कार्यक्रममा अध्यक्ष ढकालले निजी क्षेत्रलाई सम्मानको दृष्टिले हेर्नुपर्नेमा जोड दिनुभयो ।",
      "longContent": "भरतपुर समाचारदाता भरतपुर, पुस २० गते । सरकारले सुरक्षाको प्रत्याभूति गराए नेपालको निजी क्षेत्र थप लगानी गर्न तयार रहेको नेपाल उद्योग वाणिज्य महासङ्घका अध्यक्ष चन्द्रप्रसाद ढकालले बताउनुभएको छ ।चितवन उद्योग वाणिज्य सङ्घको ५९ औँ वार्षिक साधारण सभाका अवसरमा शनिबार आयोजित कार्यक्रममा उहाँले यसमा महासङ्घले पनि समन्वय गर्ने बताउनुभएको हो । कार्यक्रममा अध्यक्ष ढकालले निजी क्षेत्रलाई सम्मानको दृष्टिले हेर्नुपर्नेमा जोड दिनुभयो ।व्यवसायी तथा लगानीकर्तालाई सामन्तीका रूपमा हेर्ने प्रवृति हुँदा आन्दोलनको निसानामा निजी क्षेत्र पर्न थालेको उहाँको भनाइ थियो । रोजगारी सिर्जना र अर्थतन्त्रमा ठुलो योगदान निजी क्षेत्रकै रहेकाले सरकारले लगानीको वातावरण बनाउनुपर्ने उहाँको धारणा थियो । “ढुक्कसँग लगानी गरेर राज्यलाई कर तिरेर आम्दानी गर्न सक्ने वातावरण सरकारले बनाउनु पर्छ,” उहाँले भन्नुभयो । कार्यक्रममा विभिन्न राजनीतिक दलका नेताहरूले नेपालको आर्थिक विकासमा उद्योगी व्यवसायीको भूमिका महत्वपूर्ण भएको बताउनुभएको थियो । लगानीका लागि सुरक्षित वातावरण बनाउने जिम्मेवारी सरकारको हुने उहाँहरूको भनाइ थियो । दुईबर्से कार्यकालका लागि अधिवेशनले नयाँ नेतृत्व चयन गर्दै सोमबार सम्पन्न हुने छ ।",
      "link": "https://gorkhapatraonline.com/news/186543",
      "image": "https://gorkhapatraonline.com/storage/media/328048/conversions/chandra-dhakal-1-original-thumb.jpg"
    },
    {
      "slug": "186542",
      "title": "‘लगानीको वातावरण अपरिहार्य’",
      "timestamp": 1767484800000,
      "source": "gp",
      "content": "लुम्बिनी प्रदेशका मुख्यमन्त्री चेतनारायण आचार्यले आर्थिक विकासका लागि लगानीको वातावरण बनाउनु अपरिहार्य भएको बताउनुभएको छ । नेपाल औद्योगिक क्षेत्र उद्योग महासङ्घको २५ औँ वार्षिक साधारण सभाका अवसरमा शनिबार आयोजित कार्यक्रममा उहाँले लगानीकर्ताको लगानी सुरक्षित नभएसम्म उद्योग व्यवसाय फस्टाउन नसक्ने बताउनुभयो ।",
      "longContent": "नेपालगन्ज समाचारदातानेपालगन्ज, पुस २० गते  । लुम्बिनी प्रदेशका मुख्यमन्त्री चेतनारायण आचार्यले आर्थिक विकासका लागि लगानीको वातावरण बनाउनु अपरिहार्य भएको बताउनुभएको छ । नेपाल औद्योगिक क्षेत्र उद्योग महासङ्घको २५ औँ वार्षिक साधारण सभाका अवसरमा शनिबार आयोजित कार्यक्रममा उहाँले लगानीकर्ताको लगानी सुरक्षित नभएसम्म उद्योग व्यवसाय फस्टाउन नसक्ने बताउनुभयो । प्रदेशभित्रका उद्योग व्यवसायलाई सुदृढ पार्न प्रदेश सरकारले सबै सरकारी निकायमा स्थानीयस्तरमा उत्पादन भएका उपलब्ध नेपाली उत्पादनलाई मात्र प्रयोग गर्नुपर्ने निर्णय कार्यान्वयन गरेको जानकारी दिनुभयो । उद्योग व्यवसाय दर्ता, सञ्चालन र नियमनमा झन्झटिलो प्रक्रिया, कानुन र ऐनहरू खारेज गरेर सहज, सरल र व्यवसायमैत्री नितिनियम बनाउनुपर्नेमा उहाँको जोड थियो । कार्यक्रममा औद्योगिक क्षेत्र व्यवस्थापन लिमिटेडका अध्यक्ष बाबुराम पन्थले औद्योगिक क्षेत्रभित्र रहेका उद्योगको समस्या समाधानमा गरिरहेको बताउनुभयो । नेपाल औद्योगिक क्षेत्र उद्योग महासङ्घका अध्यक्ष एजाज आलमले उद्योगी व्यवसायीको मनोबल बढाउने, लगानी सुरक्षित गर्ने तथा उत्पादन वृद्धि गर्ने खालका नीति निर्माणमा जोड दिनुभयो ।",
      "link": "https://gorkhapatraonline.com/news/186542",
      "image": "https://gorkhapatraonline.com/storage/media/328047/conversions/mukhymantri-aachary-original-thumb.jpg"
    },
    {
      "slug": "186540",
      "title": "लोपोन्मुख चिनो घरबाटै बिक्री",
      "timestamp": 1767484800000,
      "source": "gp",
      "content": "मुगुको विभिन्न गाउँबस्तीमा फल्ने लोपोन्मुख रैथाने खाद्यबाली चिनो अहिले घरबाटै बिक्री हुन थालेको छ । स्थानीय व्यापारी जिल्लाका गाउँबस्तीमै आएर चिनो खरिद गर्न थालेपछि किसान पनि खुसी भएका छन् ।",
      "longContent": "मुगु समाचारदातामुगु, पुस २० गते । मुगुको विभिन्न गाउँबस्तीमा फल्ने लोपोन्मुख रैथाने खाद्यबाली चिनो अहिले घरबाटै बिक्री हुन थालेको छ । स्थानीय व्यापारी जिल्लाका गाउँबस्तीमै आएर चिनो खरिद गर्न थालेपछि किसान पनि खुसी भएका छन् । छायानाथ रारा नगरपालिका–६ का स्थानीय व्यापारी खड्क्या ऐडी चिनोले औषधीको काम गर्ने प्रचारपछि खोजेर खानेको सङ्ख्या बढ्न थालेको बताउनुभयो । गाउँघरमा मन नपराएको रैथाने चिनो पछिल्लो समय नेपालका विभिन्न सहरमा माग अत्यधिक बढ्दै गएको उहाँले बताउनुभयो । सुर्खेत, काठमाडौँ, बुटवल, नेपालगन्ज,भैरहवाका विभिन्न सहरमा चिनोको उपभोक्ता बढ्दै गएपछि उहाँले मुगुबाट चिनो सङ्कलन गर्ने सङ्कलनकर्ताबाट मगाएर सहरमा बेच्ने गरेको जानकारी दिनुभयो । उहाँका अनुसार धेरै जसो मधुमेह र उच्च रक्तचापका बिरामीले चिनोको खोजीमा आउने भएकाले सहर बजारमा यो चामलको माग बढेको छ । छायानाथ रारा नगरपालिका–७ का किसान रामबहादुर रावलका अनुसार कुनै समयमा चिनोको माग नहुँदा गाउँमा यसको खेती नै हराएको थियो । पछिल्लो समय स्थानीय व्यापारी चिनो खोज्दै गाउँमै पुग्न थालेपछि अहिले चिनो उत्पादन गर्नेको सङ्ख्या पनि वृद्धि हुँदै गएको छ । स्थानीय व्यापारीलाई प्रतिकेजी ६० रुपियाँका दरले चिनो बिक्री हुँदै आएको छ । सरकारले आव २०७९/८० को बजेटमा कर्णाली प्रदेशका रैथाने बाली संरक्षण गर्ने घोषणा गरेको थियो तर सरकारको उक्त नीति खाद्य व्यवस्था तथा व्यापार कम्पनी लिमिटेड शाखा मुगुमा लागु भएको छैन । कम्पनीको मुगु शाखाका प्रमुख केशव गिरीका अनुसार जिल्लाका रैथाने बाली खरिद गर्नलाई कुनै पनि त्यस्तो पत्र नआएको हुनाले जिल्ला शाखाबाट यस्ता रैथाने बालीहरू किसानबाट खरिद हुन नसकेको हो । छायानाथ रारा नगरपालिकाका सूचना अधिकारी लोगराज भट्टका अनुसार कृषि विकास कार्यालय शाखा मुगुको तथ्याङ्क अनुसार जिल्लामा २१ हेक्टर जमिनमा रैथाने बाली चिनो लगाएका छन् । जसबाट ४२ मेट्रिक टन उत्पादन भएको छ । उहाँका अनुसार नगरभित्रका किसानलाई रैथाने बाली उत्पादनमा संरक्षण गर्नलाई अनुदानको व्यवस्था गरिएको छ ।",
      "link": "https://gorkhapatraonline.com/news/186540",
      "image": "https://gorkhapatraonline.com/storage/media/328045/conversions/Chino-Bali-original-thumb.jpg"
    },
    {
      "slug": "186539",
      "title": "आर्थिक वृद्धिदर औसतभन्दा बढी हुने",
      "timestamp": 1767484800000,
      "source": "gp",
      "content": "राष्ट्र बैङ्कले गरेको मौद्रिक सहजताका कारण विस्तार हुँदै गएको हुँदा आर्थिक वृद्धि औसतभन्दा बढी हुने देखिएको छ । नेपाल राष्ट्र बैङ्क आर्थिक अनुसन्धान विभागले तयार गरेको आर्थिक गतिविधि अध्ययन (एकीकृत) वार्षिक प्रतिवेदन (आर्थिक वर्ष २०८१/८२) का अनुसार यस्तो देखिएको हो ।",
      "longContent": "गोरखापत्र समाचारदाताकाठमाडौँ, पुस २० गते । राष्ट्र बैङ्कले गरेको मौद्रिक सहजताका कारण विस्तार हुँदै गएको हुँदा आर्थिक वृद्धि औसतभन्दा बढी हुने देखिएको छ । नेपाल राष्ट्र बैङ्क आर्थिक अनुसन्धान विभागले तयार गरेको आर्थिक गतिविधि अध्ययन (एकीकृत) वार्षिक प्रतिवेदन (आर्थिक वर्ष २०८१/८२) का अनुसार यस्तो देखिएको हो ।प्रतिवेदनका अनुसार विश्वव्यापी रूपमा इन्धन तथा खाद्य वस्तुको मूल्यमा गिरावट, कर्जा तथा निक्षेपको घट्दो ब्याजदर, जलविद्युत् उत्पादनमा उल्लेख्य वृद्धि, बाह्य पर्यटकको आगमनमा वृद्धिसँगै निर्यात र रेमिट्यान्स आप्रवाहमा पनि वृद्धि भएका कारण आर्थिक वृद्धि औसतभन्दा बढी हुने देखिएको हो । चालु आव २०८२/८३ मा मुद्रास्फीतिको चाप कम रहेको प्रतिवेदनमा उल्लेख छ । समीक्षा अवधिमा आर्थिक क्रियाकलाप अघिल्लो वर्षको तुलनामा सकारात्मक हुने अनुमान प्रतिवेदनमा छ ।अर्थतन्त्रमा तरलता पर्याप्त रहेको, सरकारले सुशासन प्रवर्धन गर्दै पुनर्निर्माण अघि बढाएको, साना र तयारी नपुगेका आयोजनामा बजेट स्थगन गर्दै परियोजना प्राथमिकीकरण गरिएका लगायतका कार्यहरूले अर्थतन्त्र चलायमान भई आर्थिक गतिविधि बढ्ने अनुमान रहको प्रतिवेदनमा उल्लेख छ ।राष्ट्रिय तथ्याङ्क कार्यालयका अनुसार आव २०८१/८२ मा नेपालको आर्थिक वृद्धिदर उपभोक्ताको मूल्यमा ४.६ प्रतिशत र प्रचलित मूल्यमा ४.० प्रतिशत रहने प्रारम्भिक अनुमान छ । आव २०८०/८१ मा नेपालको आर्थिक वृद्धिदर ३.७ प्रतिशत रहेको संशोधित अनुमान छ ।आव २०८१/८२ को कुल गार्हस्थ उत्पादनमा कृषि, उद्योग र सेवा क्षेत्रको योगदान क्रमशः २५.२ प्रतिशत, १२.८ प्रतिशत र ६२.० प्रतिशत रहने प्रारम्भिक अनुमान छ ।यस्तै आव २०८१/८२ मा मुलुकको कुल गार्हस्थ उत्पादनमा बागमती प्रदेशको हिस्सा सबैभन्दा धेरै ३६.५ प्रतिशत रहेको छ भने कोशी प्रदेशको हिस्सा १५.९ प्रतिशत रहको छ । कर्णाली प्रदेशको हिस्सा भने सबैभन्दा कम ४.२ प्रतिशत रहेको छ । प्रतिवेदन अनुसार गत असार मसान्तसम्म बैङ्क तथा वित्तीय संस्थाले प्रवाह गरको कुल कर्जामा औद्योगिक क्षेत्र कर्जाको अंश ३०.४२ प्रतिशत रहेको छ ।२०८१ असार मसान्तको तुलनामा २०८२ असार मसान्तमा बैङ्क तथा वित्तीय संस्थाको निक्षेप १२.५ प्रतिशतले र कर्जा प्रवाह ८.२ प्रतिशतले वृद्धि भएको छ । गत असार मसान्तमा औसत कर्जा निक्षेप अनुपात ७६.६ प्रतिशत रहेको छ । बैङ्क तथा वित्तीय संस्थाको कुल निक्षेप तथा कर्जामा बागमती प्रदेशको अंश उच्च रहेको छ । कुल निक्षेपमा बागमती प्रदेशको अंश ६५.८ प्रतिशत र कुल कर्जामा ५९.५ प्रतिशत रहेको छ । आव २०८१/८२ मा कुल वस्तु निर्यात ८१.८ प्रतिशतले वृद्धि भई दुई खर्ब ७७ अर्ब तीन करोड पुगेको छ भने कुल वस्तु आयात १३.३ प्रतिशतले वृद्धि भई १८ खर्ब चार अर्ब १२ करोड पुगेको छ ।",
      "link": "https://gorkhapatraonline.com/news/186539",
      "image": "https://gorkhapatraonline.com/storage/media/328044/conversions/NRB_1-original-thumb.jpg"
    },
    {
      "slug": "186428",
      "title": "यस्तो छ आजका लागि कालीमाटीको कृषिउपज थोक मूल्य",
      "timestamp": 1767398400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  पुस १९  गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु १२०, गोलभेँडा ठूलो (भारतीय) प्रतिकिलो रु १२०, गोलभेँडा सानो (लोकल) प्रतिकिलो रु ९०, गोलभेँडा सानो (टनेल) प्रतिकिलो रु १००, गोलभेँडा सानो (भारतीय) प्रतिकिलो रु ९६, गोलभेँडा सानो (तराई) प्रतिकिलो रु ९६, आलु रातो प्रतिकिलो रु ३२, आलु रातो (भारतीय) प्रतिकिलो रु २७, प्याज सुकेको (भारतीय) प्रतिकिलो रु ५५ रहेको छ । यस्तै, गाजर (लोकल) प्रतिकिलो रु ७०, गाजर (तराई) प्रतिकिलो रु ६५, बन्दा (लोकल) प्रतिकिलो रु ४५, बन्दा (तराई) प्रतिकिलो रु ३५, बन्दा (नरिबल) प्रतिकिलो रु ४०, काउली स्थानीय प्रतिकिलो रु ७०, काउली स्थानीय (ज्यापू) प्रतिकिलो रु ८०, काउली तराई प्रतिकिलो रु ५५, रातो मूला प्रतिकिलो रु ४०, सेतो मूला (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ६०, भन्टा डल्लो प्रतिकिलो रु ७०, मकै बोडी प्रतिकिलो रु ६० कायम भएको छ । त्यसैगरी, मटरकोसा प्रतिकिलो रु १००, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो रु ९०, घिउ सिमी (राजमा) प्रतिकिलो रु १५०, टाटे सिमी प्रतिकिलो रु ८०, तिते करेला प्रतिकिलो रु ११०, लौका प्रतिकिलो रु ७०, परबर (तराई) प्रतिकिलो रु १६०, घिरौँला प्रतिकिलो रु ११०, फर्सी पाकेको प्रतिकिलो रु ४०, हरियो फर्सी (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ४०, सलगम प्रतिकिलो ९०, भिन्डी प्रतिकिलो ११०, सखरखण्ड प्रतिकिलो ८०, बरेला प्रतिकिलो रु ७०, पिँडालु प्रतिकिलो रु ९० र स्कुस प्रतिकिलो रु ३० कायम गरिएको छ ।रायोसाग प्रतिकिलो रु ४०, पालुङ्गो प्रतिकेजी रु ८०, चमसुर प्रतिकिलो रु ८०, तोरीको साग प्रतिकिलो रु ५०, मेथीको साग प्रतिकिलो रु ८०, हरियो प्याज प्रतिकिलो रु ६०, बकुला प्रतिकिलो रु ९०, तरुल प्रतिकिलो रु ७०, च्याउ (कन्य) प्रतिकिलो रु १२०, च्याउ (डल्ले) प्रतिकिलो रु ४०० र कुरिलो प्रतिकिलो रु २,४०० निर्धारण गरिएको छ ।ब्रोकाउली प्रतिकिलो रु १२०, चुकुन्दर प्रतिकिलो रु ८०, रातो बन्दा प्रतिकिलो रु १५०, जिरीको साग प्रतिकिलो रु १५०, गाँठकोभी प्रतिकिलो रु ८५, सेलरी प्रतिकिलो रु ३००, पार्सले प्रतिकिलो रु ७००, सौफको साग प्रतिकिलो रु ८०, पुदिना प्रतिकिलो रु ३००, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३५०, केरा (दर्जन) रु २००, कागती प्रतिकिलो रु ९०, अनार प्रतिकिलो रु ३५०, सुन्तला (नेपाली) प्रतिकिलो रु ११०, तरबुजा हरियो प्रतिकिलो रु १००, मौसम प्रतिकिलो रु ११०, जुनार प्रतिकिलो रु १२०, भुइँकटहर प्रतिगोटा रु १५५, काँक्रो (लोकल) प्रतिकिलो रु ११०, काँक्रो (हाइब्रिड) प्रतिकिलो रु ५०, निबुवा प्रतिकिलो रु ७०, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, लप्सी प्रतिकिलो रु ७५, स्ट्रबेरी प्रतिकिलो रु ५००, किबी प्रतिकिलो रु ३५०, सरिफा प्रतिकिलो रु २०० र एभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ७५, अदुवा प्रतिकिलो रु ८०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु १००, खुर्सानी हरियो (बुलेट) प्रतिकिलो रु १२०, खुर्सानी हरियो (अकबरे) प्रतिकिलो रु ४००, खुर्सानी हरियो (माछे) प्रतिकिलो रु १००, भेडे खुर्सानी प्रतिकिलो रु १००, हरियो लसुन प्रतिकिलो रु १००, हरियो धनियाँ प्रतिकिलो रु ११०, लसुन सुकेको (चाइनिज) प्रतिकिलो रु ४४०, लसुन सुकेको (नेपाली) प्रतिकिलो रु २८०, छ्यापी सुकेको प्रतिकिलो रु २००, छ्यापी हरियो प्रतिकिलो रु १८०, माछा सुकेको प्रतिकिलो रु १,०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु २५०, राजा च्याउ प्रतिकिलो रु ३०० र सिताके च्याउ प्रतिकिलो रु १,००० निर्धारण गरिएको छ । रासस",
      "link": "https://gorkhapatraonline.com/news/186428",
      "image": "https://gorkhapatraonline.com/storage/media/327857/conversions/adrhs-original-thumb.jpg"
    },
    {
      "slug": "186406",
      "title": "निर्यात बढाउन दीर्घकालीन योजना आवश्यक",
      "timestamp": 1767398400000,
      "source": "gp",
      "content": "बढ्दो आयातलाई कम गरी निर्यात बढाउन दीर्घकालीन योजना आवश्यक रहेको व्यवसायीहरूले बताएका छन् ।   नेपाल निर्यात परिषद्ले दसौँ निर्यात दिवसका अवसरमा शुक्रबार आयोजना गरेको पत्रकार सम्मेलनमा मुलुकको आर्थिक विकासका लागि निर्यात क्षेत्रलाई राष्ट्रिय प्राथमिकतासाथ अगाडि बढाउनुपर्नेमा व्यवसायीहरूले जोड दिएका हुन् ।",
      "longContent": "गोरखापत्र समाचारदाताकाठमाडौँ, पुस १९ गते । बढ्दो आयातलाई कम गरी निर्यात बढाउन दीर्घकालीन योजना आवश्यक रहेको व्यवसायीहरूले बताएका छन् । नेपाल निर्यात परिषद्ले दसौँ निर्यात दिवसका अवसरमा शुक्रबार आयोजना गरेको पत्रकार सम्मेलनमा मुलुकको आर्थिक विकासका लागि निर्यात क्षेत्रलाई राष्ट्रिय प्राथमिकतासाथ अगाडि बढाउनुपर्नेमा व्यवसायीहरूले जोड दिएका हुन् । परिषद्का अध्यक्ष नरेशलाल श्रेष्ठले निर्यात व्यापार अर्थतन्त्रका आधारका रूपमा रहेकाले यसलाई दिगो बनाउन नीतिगत, स्थायित्व, लगानीमैत्री वातावरण र निर्यात प्रवर्धनका कार्यक्रम प्रभावकारी रूपमा कार्यान्वयन गर्न आवश्यक रहेको बताउनुभयो । निर्यात व्यापारबाट देशमा उत्पादन, रोजगारी, आम्दानी तथा पुँजी प्रवाहमा सिधा सकारात्मक प्रभाव पर्ने भएकाले निर्यातयोग्य नयाँ नयाँ वस्तुको विकास गरी दीर्घकालीन योजना बनाएर अगाडि बढ्न आवश्यक रहेको उहाँको भनाइ छ । “कुल वैदेशिक व्यापारमा निर्यातको योगदान न्यून रहेकाले व्यापार घाटा बढ्दै गएको छ,” उहाँले भन्नुभयो, “भटमास तेल, पाम तेल जस्ता वस्तुले निर्यातको ठुलो हिस्सा ओगटेको भए पनि कच्चा पदार्थ आयात गर्नुपर्दा निर्यातमा दिगो हुँदैन ।” नेपालबाट वस्तु निर्यात गरेर व्यापार गर्ने ठाउँमा पछिल्लो समय श्रम शक्ति निर्यात भइरहेको, कृषिजन्य उत्पादन बढाएर निर्यात गर्न सकियो भने आयात प्रतिस्थापन गर्न सकिने ठुलो सम्भावना रहेको र निर्यात बढाउनका लागि निर्यातमा अनुदान दिइँदै आएकोमा गत आर्थिक वर्ष २०८१/८२ देखि रोकिएकाले यसलाई निरन्तरता गर्नुपर्ने उहाँको भनाइ छ । परिषद्का महासचिव हरि ढकालले निर्यात बढाउन कच्चा पदार्थ स्वदेशमा उत्पादन गरी निर्यातयोग्य वस्तु पहिचान गर्न आवश्यक रहेको बताउनुभयो ।परिषद्का अनुसार निर्यातमा पूर्वाधार अभाव, उच्च यातायात लागत, दक्ष जनशक्तिको कमी, साना उद्यमी तथा निर्यातकर्तालाई सहुलियतपूर्ण कर्जा तथा वित्तीय सुविधा उपलब्ध नहुनु, निर्यातमूलक उत्पादनको गुणस्तर र ताजा अवस्था काम राख्ने कोल्ड स्टोरेज र गोदामको कमी, राजनीति अस्थिरता र नीतिगत अन्योलता, ऊर्जा, कच्चा पदार्थ र उत्पादन लागत उच्च हुँदा प्रतिस्पर्धा गर्न नसक्नुलगायतका समस्याले निर्यात बढ्न सकेको छैन ।",
      "link": "https://gorkhapatraonline.com/news/186406",
      "image": "https://gorkhapatraonline.com/storage/media/327834/conversions/aayat-niryat-original-thumb.jpg"
    },
    {
      "slug": "186404",
      "title": "विषादी बेचबिखनमै बेथिति, प्राविधिकभन्दा एग्रोभेटकै भरमा किसान",
      "timestamp": 1767398400000,
      "source": "gp",
      "content": "किसानले विषादीको प्रयोगबारे ७४ प्रतिशत सल्लाह एग्रोभेट सञ्चालकसँग नै लिने गरेका छन् । कृषि तथा वन विज्ञान विश्वविद्यालयले गरेको एक अध्ययन अनुसार विषादीको प्रयोग कसरी गर्ने भनेर ७४ प्रतिशत किसानले एग्रोभेटकै सल्लाह लिने गरेको पाइएको हो ।",
      "longContent": "काठमाडौँ, पुस १९ गते । किसानले विषादीको प्रयोगबारे ७४ प्रतिशत सल्लाह एग्रोभेट सञ्चालकसँग नै लिने गरेका छन् । कृषि तथा वन विज्ञान विश्वविद्यालयले गरेको एक अध्ययन अनुसार विषादीको प्रयोग कसरी गर्ने भनेर ७४ प्रतिशत किसानले एग्रोभेटकै सल्लाह लिने गरेको पाइएको हो । विसं २०७१ असारदेखि कालीमाटी फलफूल तथा तरकारी बजारमा सरकारले विषादी परीक्षण सुरु गरेको थियो । त्यसपछि निरन्तर रूपमा ताजा तरकारीमा प्रयोग हुने विषादीको परीक्षण त भएको छ तर धेरै तरकारी उपभोक्ताले प्रयोग गरिसकेपछि मात्रै विषादीयुक्त हुने थाहा हुन्छ । कृषि तथा वन विज्ञान मन्त्रालयसँगै विभिन्न जिल्लामा कृषि विकास कार्यालयले गरेको अध्ययनले किसानले विषादीको प्रयोग एग्रोभेटसँगको परामर्शमा धेरै गर्ने गरेका छन् । जिल्ला कृषि विकास कार्यालय काभ्रेका प्रमुख कुलप्रसाद दवाडीले ठुला व्यावसायिक फर्मले दक्ष प्राविधिकको सल्लाह लिने भए पनि आमकिसानले भने एग्रोभेटकै सल्लाह लिने गरेको पाइएको बताउनुभयो । तीन तहका सरकारसँग कृषि प्राविधिक भए पनि सीमित सङ्ख्यामा हुँदा र काम गर्नुपर्ने क्षेत्र धेरै हुँदा कृषिक्षेत्रमा सोचे जसरी काम गर्न नसकेको बताउनुभयो । सङ्घीय सरकारसँग वडामा हुने कृषि गतिविधिको जानकारी पाउने संयन्त्र केही वर्षयता पूर्ण रूपमा ध्वस्त बनेपछि कृषिका समस्या झनै बढेको उहाँले बताउनुभयो । तरकारीमा विषादीको प्रयोगबारे सञ्चार माध्यमले खेलेको सकारात्मक भूमिकापछि विषादीको प्रयोगबारे भएका धेरै अध्ययनले विषादी प्रयोग गर्ने किसान विज्ञसँग नभएर एग्रोभेटसँग पुग्ने गरेको पाइएको छ । कृषि उत्पादनमा केकस्ता विषादी कसरी प्रयोग भइरहेका छन् भन्नेबारे किसानले जानेका छैनन् । “अझै पनि किसानले विषादीलाई औषधीका रूपमा व्याख्या गर्ने गरेका छन्,” लामो समयदेखि जैविक विषादीको महत्वबारे कृषक पाठशाला सञ्चालन गर्नुभएका अम्बिका हमालले बताउनुभयो । “एक मात्रा विषादी छर्किएर तरकारीमा रोग नलागोस् भन्ने किसानको चाहनाले विषादीको प्रयोग बढाइरहेको छ,” हमालले भन्नुभयो । एक पटक राम्रो भएपछि त्यही विषादीको भाँडो बोकेर किसान एग्रोभेटसम्म पुग्ने गरेका छन् । कृषि तथा वन विज्ञान विश्वविद्यालयले पर्सा, मकवानपुरलगायतका व्यावसायिक फर्ममा र आमकिसानसँग गरेको अध्ययनमा विषादीको प्रयोग कसरी गर्ने भनेर ७४ प्रतिशत किसानले एग्रोभेटकै सल्लाह लिने गरेको पाइएको हो । आफूखुसी अघिल्लो सिजनमा प्रयोग गरेको विषादीको भाँडो देखाएर फेरि त्यही विषादी प्रयोग गर्ने किसान १० प्रतिशत छन् । छिमेकीको खेती राम्रो देखेर उनीहरूसँग सल्लाह गर्ने छ प्रतिशत, कृषि केन्द्रमा जाने पाँच प्रतिशत र विज्ञसँग सल्लाह गर्ने किसान चार प्रतिशत मात्रै छन् । यसले किसान अझै पनि विषादीको प्रयोगमा एग्रोभेटकै भरमा रहेको अध्ययनले देखाएको छ । त्यसरी एग्रोभेटमा विषादी बेच्ने र परामर्श दिने एग्रोभेट सञ्चालकको शैक्षिकयोग्यता कक्षा ११ सम्मको मात्रै देखिएको छ । उनीहरूले अनुभवका आधारमा मात्रै विषादी बेचिरहेका छन् । विषादी बेचबिखनमा भने उनीहरूको अनुभव १०.३८ वर्षको छ । किसानले आफ्नो बालीमा देखिएको समस्याको मौखिक वर्णन गरेपछि सोही आधारमा पसलेले विषादी उपलब्ध गराउने गरेको अध्ययनले देखाउँछ । केही समययता स्मार्ट फोनमा फोटो र भिडियो खिचेर पठाउने र सोही आधारमा विषादीको प्रयोग गर्ने क्रम पनि बढेको छ । विषादी बिक्री केन्द्रले ६६ प्रतिशत कृषकले गरेको समस्याको वर्णनकै आधारमा, २१ प्रतिशत किसानले माग गरे अनुसार, सात प्रतिशत खेतबारी र बालीको अनुगमन निरीक्षणपछि र चार प्रतिशत मात्रै प्राविधिक तथा विज्ञको सिफारिसमा विषादी बेच्ने गरेको अध्ययनले देखाएको छ । विषादी बेच्दा करिब ९६ प्रतिशत अवस्थामा विषादीको मात्राबारे कुरा सुझाए पनि विषादी छर्केपछि कुर्ने समयलगायत प्राविधिक ज्ञान भने कम दिने गरेका छन् । यसैले कालीमाटी बजारमा जाने तरकारीमा विषादीको मात्रा देखिएको हुन सक्ने अग्रणी किसान महेश्वर दाहालले बताउनुभयो । रासायनिक विषादीको साटो जैविक विषादीको प्रयोगमा ध्यान दिन आवश्यक हुने उहाँले स्पष्ट पार्नुभयो । तरकारीको मूल्यमा आउने परिवर्तनले पनि किसानले विषादी प्रयोगपछि कुर्ने समयबारे ध्यान नदिएको उहाँले बताउनुभयो । “एकैदिनमा तरकारीको मूल्यमा आकाश जमिनको फरक पर्छ । एक दिन कुर्दा पनि लाखौँ रुपियाँ घाटा पर्ने भएपछि किसानले कुर्ने समयको ख्याल नगरी राम्रो मूल्य आएपछि तरकारी टिपिहाल्छन् । पछि परीक्षणमा विषादी पुष्टि भएको हुन सक्छ,” दाहालले भन्नुभयो । त्यसको उपचार भनेको रासायनिक विषादी घटाउने र जैविक विषादी बढाउनु भएको उहाँको सुझाव छ । विषादी किन्न आउनेमा प्रौढ पुरुषको ५७ र महिला ३२ प्रतिशत र १३ प्रतिशत बालबालिका हुने गरेको अध्ययनले देखाउँछ । विषादी महिला तथा बालबालिकाको सहज पहुँचमा देखिएकाले विषादी सेवन गरेर आत्महत्या गर्ने महिला र बालबालिका बढेकाले त्यसलाई नियमन गर्न आवश्यक रहेको हमालले बताउनुभयो । उहाँले तरकारी धेरै उत्पादन हुने जिल्लामा विषादीको प्रयोग गरेर हुने आत्महत्याको दरमा निकै बढी छ । “यो भनेको सहजै विषादी किन्न पाउँदा त्यसले पारेको असर हो,” हमालले भन्नुभयो । ५१ प्रतिशत पसलेले विषादीलाई मूल्यवान् सामान जसरी आकर्षक देखाएर सजाएर राख्ने गरेका छन् । धेरैले विषादी बेचेको बिल नदिने, दैनिक बेचबिखनमा लेखा नराख्ने, स्टक दुरुस्त नराख्ने र विषादीसँगै त्यसको हानी र असरबारे पर्चा पनि नदिने गरेको पाइएको छ । अध्ययन अनुसार वैशाख, जेठ, साउन, भदौ, मङ्सिर र चैतमा धेरै विषादी बिक्री हुने गरेको छ । मधेश, कोशी, लुम्बिनी, बागमतीका केही जिल्लामा अझै पनि किराना पसल र पान पसलमा समेत घातक विषादी बेच्ने गरेको पाइएको अध्ययनले देखाउँछ ।",
      "link": "https://gorkhapatraonline.com/news/186404",
      "image": "https://gorkhapatraonline.com/storage/media/327833/conversions/bisadi-ai-original-thumb.jpg"
    },
    {
      "slug": "186403",
      "title": "प्रविधिमैत्री भन्सार प्रणाली आवश्यक : अर्थमन्त्री खनाल",
      "timestamp": 1767398400000,
      "source": "gp",
      "content": "अर्थमन्त्री रामेश्वरप्रसाद खनालले राजस्व प्रणाली सुदृढ गर्ने प्रमुख आधारका रूपमा भन्सार व्यवस्थापन सुधारलाई अघि बढाउनुपर्ने बताउनुभएको छ । भन्सार विभागले शुक्रबार आयोजना गरेको भन्सार व्यवस्थापन गोष्ठीको उद्घाटन गर्दै उहाँले प्रविधिमैत्री, पारदर्शी र उत्तरदायी भन्सार प्रणालीबिना आर्थिक स्थायित्व सम्भव नहुने बताउनुभयो ।",
      "longContent": "गोरखापत्र समाचारदाताकाठमाडौँ, पुस १९ गते । अर्थमन्त्री रामेश्वरप्रसाद खनालले राजस्व प्रणाली सुदृढ गर्ने प्रमुख आधारका रूपमा भन्सार व्यवस्थापन सुधारलाई अघि बढाउनुपर्ने बताउनुभएको छ । भन्सार विभागले शुक्रबार आयोजना गरेको भन्सार व्यवस्थापन गोष्ठीको उद्घाटन गर्दै उहाँले प्रविधिमैत्री, पारदर्शी र उत्तरदायी भन्सार प्रणालीबिना आर्थिक स्थायित्व सम्भव नहुने बताउनुभयो ।भन्सार प्रक्रियामा सुधार नहुँदासम्म राजस्व चुहावट नियन्त्रण र वैदेशिक व्यापार सहजीकरण चुनौतीपूर्ण हुने भन्दै उहाँले डिजिटल प्रविधिको अधिकतम प्रयोग, जोखिममा आधारित जाँच प्रणाली र कर्मचारीको क्षमता अभिवृद्धिलाई प्राथमिकता दिनुपर्ने बताउनुभयो । उपभोगमा आधारित अर्थतन्त्रबाट उत्पादनमा आधारित अर्थतन्त्र निर्माण गर्ने र कर प्रशासनले पनि स्वाभाविकै रूपमा त्यसलाई सहयोग पु¥याउने हुनुपर्ने उहाँको भनाइ थियो ।सरकारले कानुन परिवर्तन नगरी, प्रक्रियागत सरलीकरण गरेर तथा नियमावली परिवर्तन गरेर या प्रणालीलाई सुधार गरेर केही सुधारको पहल गरेको बताउँदै उहाँले भन्सार प्रशासन वा राजस्व व्यवस्थापनमा मात्रै नभई महालेखा नियन्त्रक कार्यालय अन्तर्गतका करिब सबै निकायमा त्यो गर्ने क्रममा रहेको जानकारी दिनुभयो ।सो अवसरमा अर्थमन्त्री खनालले भन्सार मूल्याङ्कन डाटाबेस प्रणाली कार्यान्वयन हुन बाँकी रहेका कार्यालयमा प्रणालीको शुभारम्भ गर्नुभयो ।अर्थ मन्त्रालयका राजस्व सचिव भूपाल बरालले भन्सार मूल्याङ्कन डाटाबेस प्रणाली अन्तर्राष्ट्रिय अभ्यास भएको भन्दै प्रणाली आफैँमा पूर्ण नहुने बताउनुभयो । यसको सफल कार्यान्वयनका लागि सबै सरोकारवालासँग सहकार्य हुनुपर्ने भन्दै उहाँले प्रणालीसँगै कार्यशैलीमा पनि सुधारको आवश्यकता औँल्याउनुभयो ।भन्सार विभागका महानिर्देशक श्यामप्रसाद भण्डारीले भन्सार सुधार प्रशासनिक विकल्प नभई आर्थिक आवश्यकता भएको बताउनुभयो । उहाँले प्रविधिमा आधारित प्रणाली, पारदर्शी कार्यशैली र जवाफदेही प्रशासनमार्फत मात्रै राजस्व चुहावट नियन्त्रण र व्यापार सहजीकरण सम्भव हुने स्पष्ट पार्नुभयो ।नेपाल उद्योग वाणिज्य महासङ्घका अध्यक्ष चन्द्र ढकालले भन्सार कार्यालयमा सुरु भएको अनलाइन भ्यालुएसनको स्वागत गर्दै निजी क्षेत्रले बारम्बार उठाउँदै आएको विषय सम्बोधन भएकोमा धन्यवाद दिनुभयो ।पछिल्लो समय अर्थ मन्त्रालयले निजी क्षेत्रका धेरै सुझावलाई सुन्ने र कार्यान्वयन गर्ने गरेको भन्दै नयाँ सरकार आएपछि निजी क्षेत्रमा धेरै सकारात्मक काम भएको उहाँले बताउनुभयो ।नेपाल उद्योग परिसङ्घका अध्यक्ष वीरेन्द्रराज पाण्डेले भन्सार प्रशासनको प्रविधिसँगै मानसिकतामा पनि सुधार गर्नुपर्ने आवश्यकता औँल्याउनुभयो । नेपाल चेम्बर अफ कमर्सका वरिष्ठ उपाध्यक्ष दीपक मल्होत्राले भन्सार प्रशासनको दायित्व राजस्व सङ्कलन मात्रै नभएर व्यापार सहजीकरण पनि भएको बताउनुभयो ।विभागका उपमहानिर्देशक अमृत लम्सालले भन्सार विभागको समसामयिक प्रस्तुतीकरण गर्दै पछिल्लो पाँच महिनामा मुलुकको आयात उल्लेख्य रूपमा बढे पनि सोही अनुपातमा राजस्व सङ्कलन हुन नसक्नु चिन्ताको विषय बनेको बताउनुभयो ।शनिबारसम्म चल्ने गोष्ठीमा भन्सार एजेन्ट, उद्योगी–व्यापारी, भन्सार प्रशासनका उच्च अधिकारी तथा नीति निर्माताको सहभागिता छ । सहभागीले भन्सार नीतिमा स्थायित्व, स्वचालित प्रणालीको विस्तार र निजी क्षेत्रसँग सहकार्य बढाउनुपर्नेमा जोड दिएका थिए ।",
      "link": "https://gorkhapatraonline.com/news/186403",
      "image": "https://gorkhapatraonline.com/storage/media/327830/conversions/rameswor-khanal-1-1024x576-original-thumb.jpg"
    },
    {
      "slug": "186401",
      "title": "घट्यो हवाई भाडा",
      "timestamp": 1767398400000,
      "source": "gp",
      "content": "इन्धनको मूल्य घटेसँगै आन्तरिकतर्फको हवाई भाडा पनि घटाइएको छ । एक रुपियाँ मात्रै पनि तलमाथि हुँदा स्वचालित रूपमा थपघट हुने इन्धनको मूल्य यसपालि प्रतिलिटर छ रुपियाँका दरले घटेपछि देशका अधिकांश गन्तव्यको हवाई भाडा घटाइएको हो ।",
      "longContent": "गोरखापत्र समाचारदाताकाठमाडौँ, पुस १९ गते । इन्धनको मूल्य घटेसँगै आन्तरिकतर्फको हवाई भाडा पनि घटाइएको छ । एक रुपियाँ मात्रै पनि तलमाथि हुँदा स्वचालित रूपमा थपघट हुने इन्धनको मूल्य यसपालि प्रतिलिटर छ रुपियाँका दरले घटेपछि देशका अधिकांश गन्तव्यको हवाई भाडा घटाइएको हो ।  नेपाल नागरिक उड्डयन प्राधिकरणका अनुसार यसअघि प्रतिलिटर १३४ रुपियाँ रहेको हवाई इन्धनको मूल्य घटेर १२८ रुपियाँ कायम भएपछि सुगम र दुर्गमतर्फको हवाई भाडा समायोजन गरिएको छ । नयाँ भाडादर अनुसार शुक्रबारदेखि फ्युल सरचार्ज प्रतिसिट प्रतिमिनेट ६८.९ रुपियाँ तोकिएको छ ।काठमाडौँबाट सबैभन्दा टाढाको गन्तव्य धनगढीको भाडा सबैभन्दा धेरै घटेको छ । यस उडानमा २६५ रुपियाँ घटेर पाँच हजार ६५५ रुपियाँ भाडा कायम गरिएको छ । त्यस्तै सबैभन्दा कम काठमाडौँ–सिमरा रुटमा ५५ रुपियाँले हवाई भाडा घटेको छ ।",
      "link": "https://gorkhapatraonline.com/news/186401",
      "image": "https://gorkhapatraonline.com/storage/media/327828/conversions/Domestic-Air-original-thumb.jpg"
    },
    {
      "slug": "186400",
      "title": "जापानमा प्रशिक्षार्थी श्रमिक पठाउन सहज",
      "timestamp": 1767398400000,
      "source": "gp",
      "content": "सरकारले जापानमा इन्टरनेसल ट्रेनिङ कोअपरेसन अर्गनाइजेसन (जिट्को) मार्फत प्रशिक्षार्थीको श्रमिक पठाउने निर्देशिका खारेज गरेसँगै वैदेशिक रोजगार व्यवसायी कम्पनीबाट जापानमा श्रमिक पठाउने बाटो खुलेको छ । मन्त्रीपरिषद्को यसै साताको बैठकले जिट्कोमार्फत जापानमा प्राविधिक (अभ्यासार्थी) श्रमिक पठाउने निर्देशिका–२०६६ खारेज गरेसँगै म्यानपावरबाट जापानमा श्रमिक पठाउने बाटो खुलेको हो ।",
      "longContent": "गोरखापत्र समाचारदाता काठमाडौँ, पुस १९ गते । सरकारले जापानमा इन्टरनेसल ट्रेनिङ कोअपरेसन अर्गनाइजेसन (जिट्को) मार्फत प्रशिक्षार्थीको श्रमिक पठाउने निर्देशिका खारेज गरेसँगै वैदेशिक रोजगार व्यवसायी कम्पनीबाट जापानमा श्रमिक पठाउने बाटो खुलेको छ । मन्त्रीपरिषद्को यसै साताको बैठकले जिट्कोमार्फत जापानमा प्राविधिक (अभ्यासार्थी) श्रमिक पठाउने निर्देशिका–२०६६ खारेज गरेसँगै म्यानपावरबाट जापानमा श्रमिक पठाउने बाटो खुलेको हो । श्रम, रोजगार तथा सामाजिक सुरक्षा मन्त्रालयले जिट्को निर्देशिका–२०६६ जापानमा प्राविधिक (अभ्यासार्थी) श्रमिक पठाउने निर्देशिका जारी गरेको थियो । कार्यक्रम प्रभावकारी नभएको भन्ने श्रम मन्त्रालयको सिफारिसका आधारमा सरकारले यसलाई खारेज गरेको हो । श्रम मन्त्रालयका सहसचिव पीताम्बर घिमिरेको संयोजकत्वमा केही समयअघि गठित समितिले उक्त कार्यक्रमको औचित्व सकिएको भन्दै खारेज गर्न सिफारिस गरेको थियो । संयोजक सहसचिव घिमिरेले जापानमा नेपाली श्रमिक पठाउन सन् २०१७ देखि नयाँ कार्यक्रम लागु गरेपछि पुरानो निर्देशिकाको औचित्य नरहेको देखिएकाले त्यसको खारेज गर्न सिफारिस गरिएको जानकारी दिनुभयो । नेपाल र जिट्कोबिच सन् २००३ मा विभिन्न क्षेत्रमा प्रशिक्षार्थी श्रमिक पठाउने सम्झौता भएको थियो ।",
      "link": "https://gorkhapatraonline.com/news/186400",
      "image": "https://gorkhapatraonline.com/storage/media/327827/conversions/japan-tokyo-original-thumb.jpg"
    },
    {
      "slug": "186356",
      "title": "नयाँ वर्षमा एआई प्रभाव, सेयर बजारको स्थिति सुदृढ",
      "timestamp": 1767312000000,
      "source": "gp",
      "content": "एसियाली सेयर बजारले सन् २०२६ को सुरुआत सकारात्मक रूपमा गरेका छन् । यद्यपि टोकियो र साङ्घाई बजार बिदाका कारण बन्द रहेकाले कारोबारको मात्रा भने कम देखिएको छ । लगानीकर्ता अहिले संयुक्त राज्य अमेरिकाको वाल स्ट्रिटबाट नयाँ सङ्केतको प्रतीक्षामा छन् ।",
      "longContent": "टोकियो, पुस १८ गते । एसियाली सेयर बजारले सन् २०२६ को सुरुआत सकारात्मक रूपमा गरेका छन् । यद्यपि टोकियो र साङ्घाई बजार बिदाका कारण बन्द रहेकाले कारोबारको मात्रा भने कम देखिएको छ । लगानीकर्ता अहिले संयुक्त राज्य अमेरिकाको वाल स्ट्रिटबाट नयाँ सङ्केतको प्रतीक्षामा छन् ।सन् २०२५ मा विश्व सेयर बजारले उल्लेखनीय वृद्धि देखाएको थियो । अमेरिकाको एस एन्ड पी ५०० सूचकाङ्क १६.४ प्रतिशतले बढ्यो भने प्रविधि केन्द्रित नास्ड्याक २०.४ प्रतिशतले उकालो लागेको थियो । बेलायतको एफटीएसई सूचकाङ्कले पनि १६ वर्षयताकै उत्कृष्ट क्रिसमस प्रदर्शन गरेको थियो ।एसियामा दक्षिण कोरियाको सेयर बजार सन् २०२५ मा करिब ७५ प्रतिशतले उकालो लागेको थियो । हङकङको हाङ सेङ सूचकाङ्क २८ प्रतिशतले बढ्यो भने जापानको निक्केई २२५ सूचकाङ्क २६ प्रतिशतभन्दा बढीले उक्लिएको थियो । विश्लेषक काइल रोड्डाका अनुसार नयाँ वर्षको सुरुआतसँगै सबैको प्रश्न एउटै हुन्छ-के यो वृद्धि निरन्तर रहला ? बजारको साझा धारणा अनुसार यो सकारात्मक प्रवृत्ति जारी रहने अपेक्षा गरिएको छ । उहाँका अनुसार अमेरिकी अर्थतन्त्रमा वृद्धिदर बढ्ने, मुद्रास्फीति नियन्त्रणमा रहने र ब्याजदर घट्ने अनुमान गरिएको छ, जसले सेयर बजारलाई थप बल पुर्‍याउनेछ । शुक्रबार हङकङको सेयर बजार २.२ प्रतिशतले बढ्यो । चिप डिजाइन कम्पनी बिरेन टेक्नोलोजिज आफ्नो प्रारम्भिक सार्वजनिक निष्कासन (आईपीओ)पछि ८० प्रतिशतले उकालो लाग्यो । उक्त कम्पनीले ७० करोड अमेरिकी डलरभन्दा बढी रकम सङ्कलन गरेको छ, जसले कृत्रिम बौद्धिकता (एआई) सम्बन्धी लगानीप्रति लगानीकर्ताको चासो अझै बलियो रहेको देखाएको छ । यसैबिच, चिनियाँ खोज इन्जिन कम्पनी बाइडुले आफ्नो एआई चिप इकाइ ‘कुनलुनसिन’ हङकङमा सूचीकृत हुने प्रक्रिया अघि बढाएको घोषणा गरेपछि बाइडुको सेयर करिब ७ प्रतिशतले बढ्यो ।ताइपेई, सिड्नी, जकार्ता, मनिला र सिङ्गापुरका सेयर बजार पनि उकालो लागेका छन् । दक्षिण कोरियाको कोस्पी सूचकाङ्क १.७ प्रतिशतले बढ्यो । सामसुङ इलेक्ट्रोनिक्सको सेयर ३ प्रतिशतले बढेको छ, जहाँ कम्पनीका उच्च ब्यान्डविथ मेमोरी चिपप्रति ग्राहकको सकारात्मक प्रतिक्रिया आएको बताइएको छ । यसैबिच, नयाँ वर्षको सुरुआतसँगै सुन र चाँदीजस्ता बहुमूल्य धातुको मूल्य पनि बढेको छ । सुनको मूल्य ०.६४ प्रतिशत र चाँदीको मूल्य १.५ प्रतिशतले वृद्धि भएको छ । रासस/एएफपी",
      "link": "https://gorkhapatraonline.com/news/186356",
      "image": "https://gorkhapatraonline.com/storage/media/327746/conversions/AI-original-thumb.jpg"
    },
    {
      "slug": "186328",
      "title": "सुनचाँदीको मूल्यमा सामान्य वृद्धि",
      "timestamp": 1767312000000,
      "source": "gp",
      "content": "पछिल्ला केही दिनयता स्थानीय बजारमा सुनचाँदीको मूल्यमा सामान्य गिरावट आएकामा आज दुवै धातुको मोल केही बढेको छ ।",
      "longContent": "काठमाडौँ,  पुस १८ गते ।  पछिल्ला केही दिनयता स्थानीय बजारमा सुनचाँदीको मूल्यमा सामान्य गिरावट आएकामा आज दुवै धातुको मोल केही बढेको छ । आज छापावाल सुन प्रतितोला  दुई लाख ६२ हजार ५०० र त्यति नै चाँदीको मोल चार हजार ५२५ कायम भएको नेपाल सुनचाँदी व्यवसायी महासङ्घले जनाएको छ ।बिहीबार छापावाल सुनको मूल्य प्रतितोला दुई लाख ५९ हजार ६०० र त्यति नै चाँदीको मोल चार हजार ४१५ कायम भएको थियो । अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा एक औँस सुन चार हजार ३७२ र त्यति नै चाँदी ७३ अमेरिकी डलरमा खरिदबिक्री भइरहेको छ । रासस",
      "link": "https://gorkhapatraonline.com/news/186328",
      "image": "https://gorkhapatraonline.com/storage/media/327709/conversions/_gold-original-thumb.jpg"
    },
    {
      "slug": "186293",
      "title": "यस्तो छ आजका लागि कृषिउपजको थोक मूल्य",
      "timestamp": 1767312000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, पुस १८  गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठुलो (नेपाली) प्रतिकिलो रु १२०, गोलभेँडा ठुलो (भारतीय) प्रतिकिलो रु १२०, गोलभेँडा सानो (लोकल) प्रतिकिलो रु ९०, गोलभेँडा सानो (टनेल) प्रतिकिलो रु ९०, गोलभेँडा सानो (भारतीय) प्रतिकिलो रु १००, गोलभेँडा सानो (तराई) प्रतिकिलो रु १००, आलु रातो प्रतिकिलो रु ३२, आलु रातो (भारतीय) प्रतिकिलो रु २७, प्याज सुकेको (भारतीय) प्रतिकिलो रु ५५ रहेको छ । यस्तै, गाजर (लोकल) प्रतिकिलो रु ८०, गाजर (तराई) प्रतिकिलो  ७०, बन्दा (लोकल) प्रतिकिलो ४५, बन्दा (तराई) प्रतिकिलो रु ३५, बन्दा (नरिबल) प्रतिकिलो रु ४०, काउली स्थानीय प्रतिकिलो रु ७०, काउली स्थानीय (ज्यापू) प्रतिकिलो रु ८०, काउली तराई प्रतिकिलो रु ५५, रातो मूला प्रतिकिलो रु ४०, सेतो मूला (लोकल) प्रतिकिलो रु २५, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ६०, भन्टा डल्लो प्रतिकिलो रु ७०, मकै बोडी प्रतिकिलो रु ६० कायम भएको छ । त्यसैगरी, मटरकोसा प्रतिकिलो रु ९०, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो ९०, घिउ सिमी (राजमा) प्रतिकिलो १५०, टाटे सिमी प्रतिकिलो रु ७०, तिते करेला प्रतिकिलो रु ११०, लौका प्रतिकिलो रु ७०, परबर (तराई) प्रतिकिलो रु १६०, घिरौँला प्रतिकिलो रु ११०, फर्सी पाकेको प्रतिकिलो रु ४०, हरियो फर्सी (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ४०, सलगम प्रतिकिलो ९०, भिन्डी प्रतिकिलो ११०, सखरखण्ड प्रतिकिलो ८०, बरेला प्रतिकिलो रु ६०, पिँडालु प्रतिकिलो रु ९० र स्कुस प्रतिकिलो रु ३० कायम गरिएको छ ।रायोसाग प्रतिकिलो रु ५०, पालुङ्गो प्रतिकेजी रु ७०, चमसुर प्रतिकिलो रु ८०, तोरीको साग प्रतिकिलो रु ५०, मेथीको साग प्रतिकिलो रु १००, हरियो प्याज प्रतिकिलो रु ६०, बकुला प्रतिकिलो रु ११०, तरुल प्रतिकिलो रु ७०, च्याउ (कन्य) प्रतिकिलो रु १२०, च्याउ (डल्ले) प्रतिकिलो रु ३५० र कुरिलो प्रतिकिलो रु २,२०० निर्धारण गरिएको छ ।ब्रोकाउली प्रतिकिलो रु १२०, चुकुन्दर प्रतिकिलो रु ८०, रातो बन्दा प्रतिकिलो रु २००, जिरीको साग प्रतिकिलो रु १५०, गाँठकोभी प्रतिकिलो रु ८५, सेलरी प्रतिकिलो रु ३००, पार्सले प्रतिकिलो रु ७००, सौफको साग प्रतिकिलो रु ९०, पुदिना प्रतिकिलो रु ५००, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३५०, केरा (दर्जन) रु २००, कागती प्रतिकिलो रु ९०, अनार प्रतिकिलो रु ३५०, सुन्तला (नेपाली) प्रतिकिलो रु ११०, तरबुजा हरियो प्रतिकिलो रु १००, मौसम प्रतिकिलो रु ११०, जुनार प्रतिकिलो रु १२०, भुइँकटहर प्रतिगोटा रु १५५, काँक्रो (लोकल) प्रतिकिलो रु ११०, काँक्रो (हाइब्रिड) प्रतिकिलो रु ४०, निबुवा प्रतिकिलो रु ७०, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, लप्सी प्रतिकिलो रु ७५, स्ट्रबेरी प्रतिकिलो रु ५००, किबी प्रतिकिलो रु ३५०, सरिफा प्रतिकिलो रु २०० र एभोकाडो प्रतिकिलो रु ३५० निर्धारण गरिएको छ यसैगरी, अमला प्रतिकिलो रु ७५, अदुवा प्रतिकिलो रु ८०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु ११०, खुर्सानी हरियो (बुलेट) प्रतिकिलो रु ११०, खुर्सानी हरियो (माछे) प्रतिकिलो रु १००, भेडे खुर्सानी प्रतिकिलो रु ९०, हरियो लसुन प्रतिकिलो रु ८०, हरियो धनियाँ प्रतिकिलो रु १२०, लसुन सुकेको (चाइनिज) प्रतिकिलो रु ५००, लसुन सुकेको (नेपाली) प्रतिकिलो रु २८०, छ्यापी सुकेको प्रतिकिलो रु २००, छ्यापी हरियो प्रतिकिलो रु १८०, माछा सुकेको प्रतिकिलो रु १,०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु २५०, राजा च्याउ प्रतिकिलो रु ३०० र सिताके च्याउ प्रतिकिलो रु १,००० निर्धारण गरिएको छ ।  रासस",
      "link": "https://gorkhapatraonline.com/news/186293",
      "image": "https://gorkhapatraonline.com/storage/media/327603/conversions/adrhs-original-thumb.jpg"
    },
    {
      "slug": "186264",
      "title": "साढे पाँच अर्ब रुपियाँ बिमा दाबी भुक्तानी",
      "timestamp": 1767312000000,
      "source": "gp",
      "content": "गत भदौमा जेनजी आन्दोलनका क्रममा भएका भौतिक तथा अन्य क्षतिको साढे पाँच अर्ब रुपियाँ दाबी रकम बिमितलाई भुक्तानी गरिएको छ । क्षतिको निर्जीवन बिमा कम्पनीमा परेका तीन हजार ३१६ वटा बिमा दाबीको करिब २३ अर्ब ४७ करोड रुपियाँ दाबी रकममध्ये हालसम्ममा अग्रिम भुक्तानीसमेत गरी करिब पाँच अर्ब ४८ करोड २५ लाख बिमितलाई भुक्तानी गरिएको नेपाल बिमा प्राधिकरणले जनाएको छ ।",
      "longContent": "गोरखापत्र समाचारदाताकाठमाडौँ, पुस १८ गते । गत भदौमा जेनजी आन्दोलनका क्रममा भएका भौतिक तथा अन्य क्षतिको साढे पाँच अर्ब रुपियाँ दाबी रकम बिमितलाई भुक्तानी गरिएको छ । क्षतिको निर्जीवन बिमा कम्पनीमा परेका तीन हजार ३१६ वटा बिमा दाबीको करिब २३ अर्ब ४७ करोड रुपियाँ दाबी रकममध्ये हालसम्ममा अग्रिम भुक्तानीसमेत गरी करिब पाँच अर्ब ४८ करोड २५ लाख बिमितलाई भुक्तानी गरिएको नेपाल बिमा प्राधिकरणले जनाएको छ ।प्राधिकरणमा १४ निर्जीवन बिमा कम्पनी र चार लघु निर्जीवन बिमा कम्पनीबाट प्राप्त अद्यावधिक तथ्याङ्क अनुसार अग्रिम भुक्तानीसमेत गरी भुक्तानी भएको कुल दाबी रकममध्ये सम्पत्ति बिमातर्फ ७१२ वटा बिमा दाबीको करिब १९ अर्ब पाँच करोडमध्ये करिब तीन अर्ब ९३ करोड ५९ लाख र मोटर बिमातर्फ दुई हजार ३२१ वटा बिमा दाबीको करिब तीन अर्ब ४६ करोड १६ लाखमध्ये करिब एक अर्ब ३९ करोड २५ लाख रुपियाँ भुक्तानी भएको छ ।यसै गरी इन्जिनियरिङ तथा ठेक्का जोखिम बिमातर्फ २२६ वटा बिमा दाबीको करिब ५५ करोड ३९ लाखमध्ये करिब आठ करोड ३६ लाख, परिवहन बिमातर्फ १२ वटा बिमा दाबीको करिब एक करोड ६९ लाखमध्ये करिब एक करोड ५५ लाख र अन्य बिमातर्फ ४५ वटा बिमा दाबीको करिब ३८ करोड ४० लाखमध्ये करिब पाँच करोड रुपियाँ अग्रिम भुक्तानीसमेत गरी दाबी रकम भुक्तानी भएको प्राधिकरणले जनाएको छ ।पुनर्बिमाको करिब तीन अर्ब दुई करोड भुक्तानीजेनजी आन्दोलनका क्रममा भएका भौतिक तथा अन्य क्षतिको बिमा दाबी भुक्तानीका लागि नेपाल पुनर्बिमा कम्पनीले निर्जीवन बिमा कम्पनीहरूलाई करिब तीन अर्ब दुई करोड अग्रिम भुक्तानीसहित पुनर्बिमा दाबी भुक्तानी गरेको छ ।नेपाल पुनर्बिमा कम्पनीमा विभिन्न १४ निर्जीवन बिमा कम्पनीबाट परेका दुई हजार ८६३ वटा पुनर्बिमा दाबीको कुल दाबी रकम करिब १६ अर्ब ६२ करोड ६६ लाख रुपियाँ रहेको प्राधिकरणले जनाएको छ ।बाढीपहिरोको १९ करोड ६४ लाखगत असोज १८ गतेयताको अविरल वर्षा तथा बाढीपहिरोका कारण भएको भौतिक तथा अन्य क्षतिको हालसम्ममा १९ करोड ६४ लाख रुपियाँ बिमितलाई भुक्तानी भएको छ ।निर्जीवन बिमा कम्पनीमा परेका ७९९ वटा प्रारम्भिक बिमा दाबीको करिब चार अर्ब १९ करोड प्रारम्भिक दाबी रकममध्ये हालसम्ममा २०९ वटा दाबीको उक्त रकम भुक्तानी भएको प्राधिकरणले जनाएको छ ।विभिन्न १३ निर्जीवन बिमा कम्पनी र दुई लघु निर्जीवन बिमा कम्पनीबाट प्राप्त अद्यावधिक तथ्याङ्क अनुसार निर्जीवन बिमा कम्पनीबाट सम्पत्ति बिमातर्फ ४१९ वटा प्रारम्भिक दाबीको प्रारम्भिक दाबी रकम करिब तीन अर्ब ५८ करोड ५४ लाखमध्ये ५३ वटा बिमा दाबीको १६ करोड ४४ लाख रुपियाँ र इन्जिनियरिङ तथा ठेक्का जोखिम बिमातर्फ १०७ वटा बिमा दाबीको करिब ५२ करोड ३० लाखमध्ये नौ वटा दाबीको करिब एक करोड ४० लाख भुक्तानी भएको छ ।यसै गरी कृषि तथा बाली बिमातर्फ २१७ वटा प्रारम्भिक बिमा दाबीको करिब चार करोड १७ लाख प्रारम्भिक बिमा दाबीमध्ये १२७ वटा दाबीको करिब ५० लाख, मोटर बिमा (निजी) तर्फ ४० वटा दाबीको करिब दुई करोड ८२ लाख दाबी रकममध्ये १७ वटा दाबीको करिब एक करोड २७ लाख र सामुद्रिक बिमातर्फ चार वटा प्रारम्भिक बिमा दाबीको करिब १० लाख ६५ हजार प्रारम्भिक बिमा दाबी रकममध्ये तीन वटा दाबीको करिब तीन लाख २७ हजार दाबी रकम बिमितलाई भुक्तानी भएको छ ।यस्तै मोटर बिमा (सार्वजनिक) तर्फ १० वटा दाबीको करिब एक करोड १९ लाख र लघुबिमातर्फ दुई वटा प्रारम्भिक दाबीको करिब १२ लाख रुपियाँ प्रारम्भिक बिमा दाबी रकम भुक्तानी हुन बाँकी रहेको छ ।",
      "link": "https://gorkhapatraonline.com/news/186264",
      "image": "https://gorkhapatraonline.com/storage/media/327564/conversions/hotel-and-business-on-fire_sagar_SGR4421-original-thumb.jpg"
    },
    {
      "slug": "186262",
      "title": "जङ्गली जनावरबाट जोगाउन च्याउ खेती",
      "timestamp": 1767312000000,
      "source": "gp",
      "content": "जङ्गली जनावर बँदेल र बाँदरले अन्नबाली सखाप पारेर हैरान भएका किसानलाई च्याउ खेती वरदान हुने सम्भावना देखिएको छ ।   पछिल्ला वर्षमा व्यावसायिक रूपमा च्याउ खेतीतर्फ किसानको आकर्षण बढ्दै गएको कृषि ज्ञान केन्द्र डडेलधुराले जनाएको छ । डडेलधुरामा उत्पादित च्याउ सुदूरपश्चिमका पहाडी जिल्लासँगै तराईका जिल्ला कैलाली, कञ्चनपुरमा निर्यात गरिँदा किसानले मनग्गे आम्दानी गर्न सफल भएका छन् ।",
      "longContent": "अमरगढी समाचारदाताडडेलधुरा, पुस १८ गते ।  जङ्गली जनावर बँदेल र बाँदरले अन्नबाली सखाप पारेर हैरान भएका किसानलाई च्याउ खेती वरदान हुने सम्भावना देखिएको छ । पछिल्ला वर्षमा व्यावसायिक रूपमा च्याउ खेतीतर्फ किसानको आकर्षण बढ्दै गएको कृषि ज्ञान केन्द्र डडेलधुराले जनाएको छ । डडेलधुरामा उत्पादित च्याउ सुदूरपश्चिमका पहाडी जिल्लासँगै तराईका जिल्ला कैलाली, कञ्चनपुरमा निर्यात गरिँदा किसानले मनग्गे आम्दानी गर्न सफल भएका छन् । जिल्ला समन्वय समितिका प्रमुख गगनसिंह भण्डारीले आफूले च्याउ खेतीबारे बुझेको बताउँदै जङ्गली जनावरले सताएका किसानका लागि च्याउ खेती राम्रो सम्भावना भएको उल्लेख गर्नुभयो । थोरै जमिनमा टनेल निर्माण गरी राम्रो उत्पादनसँगै मनग्गे आम्दानी गर्न सकिने भएकाले जङ्गली जनावरको हैरानीबाट समेत किसानले मुक्ति पाउने उहाँको भनाइ छ ।  हाल नेपालका ७० जिल्लामा च्याउको व्यावसायिक खेती गरिँदै आएको र वार्षिक १४ हजार मेट्रिक टन उत्पादन हुने गरेको तथ्याङ्क रहेको उहाँले बताउनुभयो ।केही वर्षयता डडेलधुराका ११ किसानले च्याउको व्यावसायिक उत्पादन गर्दै आएको कृषि ज्ञान केन्द्र प्रमुख नरेन्द्र पनेरूले जानकारी दिनुभयो । उहाँका अनुसार डडेलधुरामा वार्षिक छ हजार सात सय किलोग्राम च्याउ उत्पादन हुने गरेको छ । बजारको समस्या नहुने भएकाले च्याउ खेतीतर्फ किसानको आकर्षण बढ्दै गएको उहाँले बताउनुभयो । प्रतिकेजी चार सय रुपियाँसम्म किसानले पाउने भएकाले आम्दानीको राम्रो स्रोत च्याउ बन्दै गएको उहाँको भनाइ छ । हाल डडेलधुरामा ठुलो मात्रामा कन्ये प्रजाति र केही मात्रामा सिताके प्रजातिको च्याउ उत्पादन भइरहेको उहाँले जानकारी दिनुभयो ।",
      "link": "https://gorkhapatraonline.com/news/186262",
      "image": "https://gorkhapatraonline.com/storage/media/327561/conversions/chyau-kheti-original-thumb.jpg"
    },
    {
      "slug": "186261",
      "title": "आन्तरिक राजस्वको काम स्थानीय तहबाट",
      "timestamp": 1767312000000,
      "source": "gp",
      "content": "आन्तरिक राजस्व कार्यालयले दिने सेवा बिहीबारदेखि स्थानीय तहबाट सुरु भएको छ । बिहीबार टीकापुर नगरपालिकाबाट स्थायी लेखा नम्बर जारी गरी सेवा सुरु गरिएको हो । यसअघि आन्तरिक राजस्व कार्यालय करदाता सेवा कार्यालय लम्कीले दिइरहेको सेवा अब टीकापुर नगरपालिकाको आन्तरिक राजस्व शाखाबाट दिइने छ ।",
      "longContent": "टीकापुर समाचारदाताटीकापुर, पुस १८ गते । आन्तरिक राजस्व कार्यालयले दिने सेवा बिहीबारदेखि स्थानीय तहबाट सुरु भएको छ । बिहीबार टीकापुर नगरपालिकाबाट स्थायी लेखा नम्बर जारी गरी सेवा सुरु गरिएको हो । यसअघि आन्तरिक राजस्व कार्यालय करदाता सेवा कार्यालय लम्कीले दिइरहेको सेवा अब टीकापुर नगरपालिकाको आन्तरिक राजस्व शाखाबाट दिइने छ । स्थायी लेखा नम्बर जारी गर्ने टीकापुर नगरपालिका सुदूरपश्चिममा पहिलो पालिका भएको छ । पहिले धनगढी पुगेर गर्ने काम करदाता सेवा कार्यालय लम्कीसम्म आएको र त्यो सेवा अब स्थानीय तहमा आउँदा नागरिकलाई धेरै सजिलो भएको स्थानीय व्यापारी नारायण न्यौपानेले बताउनुभयो ।सेवाको सुरुवात गर्दै टीकापुर नगरपालिकाका प्रमुख रामलाल डगौरा थारूले लम्कीमा पुगेर घन्टौँ लाइन लाग्नुपर्ने अवस्था अन्त्य भएको र यहाँका व्यवसायी, संस्था र व्यक्तिलाई सहज हुने बताउनुभयो । मङ्सिर २८ देखि एक हप्ताको तालिम दिएर व्यक्तिगत र व्यावसायिक स्थायी लेखा नम्बर जारी गर्न र संशोधन गर्न सिकाइएको र त्यही अनुसार पहिलो दिन दुई वटा स्थायी लेखा नम्बर जारी गरेको नगरपालिकाको राजस्व शाखाका कर्मचारी वृन्दा उपाध्यायले बताउनुभयो ।आन्तरिक राजस्व कार्यालय धनगढीका प्रमुख अधिकृत भीमप्रसाद काफ्लेले अब सेवाग्राहीले नजिक सेवा पाउने तथा स्थानीय तह र सङ्घीय सरकारको राजस्व पनि बढ्ने गरी प्रशासनिक र वित्तीय सङ्घीयता कार्यान्वयन भएको उल्लेख गर्नुभयो ।प्रमुख प्रशासकीय अधिकृत सुमन धितालले नागरिकलाई सेवा पुग्ने भएकाले भएको स्रोतसाधनको उच्च प्रयोग गर्दै स्थानीय तहले सेवा दिन लागेको बताउनुभयो । करदाता सेवा कार्यालय खारेज गरी सो काम स्थानीय तहबाटै गर्ने नेपाल सरकारको २०८२ कात्तिक १७ गतेको निर्णय अनुसार आन्तरिक राजस्वको काम स्थानीय तहबाट सुरु गरिएको हो ।",
      "link": "https://gorkhapatraonline.com/news/186261",
      "image": "https://gorkhapatraonline.com/storage/media/327560/conversions/Tikapur-आन्तरिक-राजश्व-कार्यालयबाट-टीकापुर-नगरपालिकालाई-सेवा-हस्तान्तरण-original-thumb.jpg"
    },
    {
      "slug": "186258",
      "title": "भेटिन्छ विषादी हुँदैन कारबाही",
      "timestamp": 1767312000000,
      "source": "gp",
      "content": "सरकारी निकायबिच समन्वय नहुँदा तरकारीमा प्रयोग हुने विषादी परीक्षणको प्रभावकारी परिणाम आउन सकेको छैन । कृषि तथा पशुपन्छी विकास मन्त्रालय अन्तर्गत रहेको केन्द्रीय कृषि प्रयोगशालाले केही निश्चित समूहका विषादी तरकारीमा भए वा नभएको परीक्षण गर्ने गरेको छ तर त्यसको नतिजा हेर्दा प्रभाव देखाउन नभएर दबाबमा गरिएको स्पष्ट बुझ्न सकिन्छ । जसको प्रत्यक्ष मारमा आमउपभोक्ता परेका छन् ।",
      "longContent": "काठमाडौँ, पुस १८ गते । सरकारी निकायबिच समन्वय नहुँदा तरकारीमा प्रयोग हुने विषादी परीक्षणको प्रभावकारी परिणाम आउन सकेको छैन । कृषि तथा पशुपन्छी विकास मन्त्रालय अन्तर्गत रहेको केन्द्रीय कृषि प्रयोगशालाले केही निश्चित समूहका विषादी तरकारीमा भए वा नभएको परीक्षण गर्ने गरेको छ तर त्यसको नतिजा हेर्दा प्रभाव देखाउन नभएर दबाबमा गरिएको स्पष्ट बुझ्न सकिन्छ । जसको प्रत्यक्ष मारमा आमउपभोक्ता परेका छन् ।सो प्रयोगशाला अन्तर्गत काठमाडौँको कालीमाटी तरकारी बजारमा रहेको विषादी अवशेष द्रुत विश्लेषण एकाइले देशभरबाट आउने तरकारीमध्ये केहीको नमुना लिएर अर्गानोफस्फेट र कार्बामेन्ट दुई समूहका विषादी तरकारीमा प्रयोग भए/नभएको परीक्षण गर्दै आएको छ । परीक्षणका लागि लिएका नमुनामध्ये केहीमा खान अयोग्य वा उच्च विषादी भेटियो भने तरकारी नष्ट गर्ने त छँदै छ । त्यस्तो तरकारी कहाँ उत्पादन भएर कुन बजार, पसल र उपभोक्तासम्म आएकोबारे स्पष्ट जानकारी दिने जिम्मेवारी कालीमाटीका हकमा कृषि मन्त्रालय अन्तर्गतको कालीमाटी फलफूल तथा तरकारी बजार विकास समितिको हो । समितिका कार्यकारी निर्देशक प्रद्युम्नराज पाण्डेले कालीमाटी बजारमा भित्रिएका तरकारीमा विषादी परीक्षण गर्दा उच्च देखियो भने तुरुन्तै तरकारी नष्ट गर्ने र पसलेमार्फत तरकारी उत्पादक किसानको विवरण लिएर कारबाही प्रक्रिया अगाडि बढाउन सम्बन्धित कृषि विकास कार्यालयलाई पत्राचार गर्ने गरेको बताउनुभयो । कृषि कार्यालयमा पत्र पठाउँदा उपलब्ध भएसम्म किसानको नाम, फार्मको नाम र सम्पर्क नम्बरसहित परीक्षण गर्दा भेटिएको विषादीको मात्रा उल्लेख गरेर आवश्यक कारबाही प्रक्रिया अगाडि बढाउन पत्रमार्फत आग्रह गर्ने गरेको पनि उहाँले जानकारी दिनुभयो । समितिका अनुसार कालीमाटीमा पुस ८ गते काठमाडौँको नागार्जुन नगरपालिका र ११ गते काठमाडौँकै चन्द्रागिरि नगरपालिकाबाट आएको रायोको सागमा उच्च विषादी भेटिएपछि सम्बन्धित पालिकाका किसानलाई आवश्यक कारबाहीका लागि ललितपुर कृषि विकास कार्यालयमा पत्राचार गरिएको छ । ललितपुर कृषि विकास कार्यालयले कालीमाटी फलफूल तथा तरकारी बजार विकास समितिबाट पछिल्लो पटक काठमाडौँको दुई स्थानमा उत्पादित रायोको सागमा उच्च विषादी भेटिएको जानकारीसहितको पत्र प्राप्त चाहिँ भएको तर त्यसबारेमा कुनै कदम नचालेको जनाएको छ । सो कार्यालयका सूचना अधिकारी क्रान्ति राईले कालीमाटी समितिबाट तरकारीमा उच्च विषादी भेटिएको भनेर आएको पत्रको कुनै कारबाही अगाडि नबढेको स्वीकार गर्नुभयो । उहाँले भन्नुभयो, “समितिले पठाएको पत्रका आधारमा मात्रै सम्बन्धित किसानको फार्म ट्र्याकिङ गरेर खोज्ने काम सहज देखिएन, एउटाको नाम पठाएको हुन्छ, खोज्दा १० जनासम्मको नाम जुध्छ । त्यसकारण पछिल्लो समयमा कार्यालयले पत्रको कारबाहीमा पछाडि लाग्न छोडेको छ ।” यस्तै धादिङ कृषि विकास कार्यालयका सूचना अधिकारी जयराम अधिकारीले तरकारीमा उच्च विषादी भेटिएपछि आउने पत्रका आधारमा कारबाही गर्न नसकेको स्वीकार गर्नुभयो । उहाँका अनुसार धादिङमा उत्पादन भएको तरकारी एउटा सहकारीमा सङ्कलन भएर कालीमाटी बजारमा जान्छ भने अर्को किसानबाट सिधै कालीमाटी बजारका व्यापारीसम्म पुग्छ । किसानबाट सिधै व्यापारीसम्म पुग्ने तरकारीमा विषादी भेटियो भने पहिचान गरेर सचेत गराउने गरेको तर सहकारीमार्फत सङ्कलन भएर जाने तरकारी कसको भन्ने पत्ता लगाउनै गाह्रो हुने भएकाले हेरेर मात्रै छोड्ने गरेको सूचना अधिकारी जयरामले स्वीकार गर्नुभयो ।व्यावसायिक रूपमा तरकारी उत्पादन गर्ने किसानलाई विषादी प्रयोगबारे चेतना कम नभएको दाबी गर्दै उहाँले भन्नुभयो, “व्यावसायिक किसानलाई तरकारीमा कुन र कति विषादी प्रयोग गर्ने ? विषादी प्रयोग गरेको कति दिनमा तरकारी टिपेर बजार पठाउने ? भन्ने सबै जानकारी छ तर उहाँहरूको छोटो समयमा धेरै कमाउने महत्वाकाङ्क्षा राख्नुहुन्छ अनि यस्ता समस्या आउँछन् ।”  केन्द्रीय कृषि प्रयोगशाला अन्तर्गतका प्रयोगशालाले विषादी अवशेष द्रुत विश्लेषण एकाइ (आरबिपिआर) विधिबाट कालीमाटीसहित देशका १२ स्थानमा तरकारीमा कार्बामेन्ट र अर्गानोफस्फेट समूहका विषादी परीक्षण गर्छ । सो प्रयोगशालाका अनुसार चालु आव २०८२/८३ को मङ्सिरसम्म देशभरका १२ वटा प्रयोगशालामार्फत १३ हजार ९३२ नमुना परीक्षण गराउँदा ८२ वटा खान अयोग्य वा उच्च विषादी भेटिएको छ । सो अवधिमा काठमाडौँको प्रयोगशालाले एक हजार ९७२ नमुना परीक्षण गर्दा २० वटामा उच्च विषादी भेटिएको केन्द्रीय कृषि प्रयोगशालाका प्रमुख डा. शान्ता कार्कीले जानकारी दिनुभयो । उहाँका अनुसार सो अवधिमा कास्कीमा एक हजार ३१० नमुना परीक्षण गर्दा २१ वटामा खान नहुने विषादी भेटिएको छ भने दुई वटा केही दिन पर्खेर पुनः परीक्षण गरेर मात्रै खानयोग्य भए खाने मिल्ने भनिएको छ । यस्तै नवलपरासी (कावासोती) मा रहेको एकाइमा ७६४ नमुना परीक्षण गरिएकामा १२ वटामा खान नहुने विषादी भेटिएको छ भने १० वटामा केही दिन पर्खेर पुनः परीक्षण गर्दा योग्य भए खान मिल्ने विषादीको मात्रा भेटिएको छ । त्यसै गरी कैलालीको अत्तरियामा एक हजार २९८ वटा परीक्षण गर्दा नौ वटामा उच्च विषादी भेटिएको छ । बाँकेको नेपालगन्जमा पाँच, धनुषाको ढल्केबरमा चार, झापाको बिर्तामोडमा तीन, सुर्खेतको वीरेन्द्रनगरमा दुई र सुनसरीको धरान, सर्लाहीको लालबन्दी, सिन्धुलीको सिन्धुलीमाडी, रुपन्देहीको बुटवलको प्रयोगशालामा एक/एक नमुनामा उच्च विषादी भेटिएको केन्द्रीय प्रयोगशालाले जनाएको छ ।",
      "link": "https://gorkhapatraonline.com/news/186258",
      "image": "https://gorkhapatraonline.com/storage/media/327557/conversions/Bisadi-tarkari-original-thumb.jpg"
    },
    {
      "slug": "186257",
      "title": "राजनीतिक उथलपुथलपछि पनि बढे पर्यटक",
      "timestamp": 1767312000000,
      "source": "gp",
      "content": "गत भदौको जेनजी आन्दोलनका कारण नेपाल भित्रने पर्यटक घट्न सक्ने अनुमानविपरीत विदेशी पर्यटकको सङ्ख्या भने बढेको छ ।  नेपाल पर्यटन बोर्डले बिहीबार सार्वजनिक गरेको पर्यटक आगमनसम्बन्धी विश्लेषणात्मक तथ्याङ्क अनुसार सन् २०२५ मा ११ लाख ५८ हजार ४५९ विदेशी पर्यटकले नेपाल भ्रमण गरेका छन् । जुन त्यसअघिको सन् २०२४ को तुलनामा करिब ११ हजारले बढी हो । सो वर्ष ११ लाख ४७ हजार ५४८ विदेशी पर्यटक नेपाल भित्रिएका थिए ।",
      "longContent": "गोरखापत्र समाचारदाताकाठमाडौँ, पुस १८ गते । गत भदौको जेनजी आन्दोलनका कारण नेपाल भित्रने पर्यटक घट्न सक्ने अनुमानविपरीत विदेशी पर्यटकको सङ्ख्या भने बढेको छ ।नेपाल पर्यटन बोर्डले बिहीबार सार्वजनिक गरेको पर्यटक आगमनसम्बन्धी विश्लेषणात्मक तथ्याङ्क अनुसार सन् २०२५ मा ११ लाख ५८ हजार ४५९ विदेशी पर्यटकले नेपाल भ्रमण गरेका छन् । जुन त्यसअघिको सन् २०२४ को तुलनामा करिब ११ हजारले बढी हो । सो वर्ष ११ लाख ४७ हजार ५४८ विदेशी पर्यटक नेपाल भित्रिएका थिए । रोचक तथ्याङ्क के छ भने जेनजी आन्दोलनपछि नेपाल भित्रिने पर्यटक अघिल्लो वर्षको तुलनामा उल्लेख्य रूपमा बढेका छन् । जेनजी आन्दोलन भएको सेप्टेम्बरपछिका तीन महिनामा पर्यटक आगमन बढेको बोर्डको तथ्याङ्कले देखाउँछ ।  बोर्डका अनुसार अक्टोबरमा एक लाख २८ हजार ४४३ पर्यटक भित्रिएका थिए जबकि त्यसअघि २०२४ को अक्टोबरमा एक लाख २४ हजार ३९३ पर्यटक नेपाल आएका थिए । त्यस्तै नोभेम्बरमा एक लाख १६ हजार ५५३ पर्यटक भित्रिँदा २०२४ को नोभेम्बरमा एक लाख १४ हजार ४९६ जना नेपाल आएको तथ्याङ्क छ । डिसेम्बरमा पनि पर्यटकको सङ्ख्या त्यसअघिको वर्षको तुलनामा बढेको छ । गत डिसेम्बरमा ९८ हजार १९० पर्यटक नेपाल आएकोमा सन् २०२४ को सोही महिनामा ९२ हजार मात्रै आएका थिए ।पछिल्ला केही वर्षयता नेपाल भित्रिने समग्र पर्यटकको सङ्ख्या पनि निरन्तर वृद्धि देखिन्छ । सन् २०२३ मा १० लाख १४ हजार ८८२ पर्यटक नेपाल आएकोमा सन् २०२४ मा एक लाख ४० हजारभन्दा बढी पर्यटकको सङ्ख्या बढेको तथ्याङ्कले देखाउँछ । नेपाल घुम्नेमा भारतीय बढीनेपाल भ्रमणमा आउनेमा सबैभन्दा धेरै भारतीय पर्यटक रहेका छन् । बोर्डका अनुसार सन् २०२५ मा दुई लाख ९२ हजार भारतीय पर्यटक नेपाल भ्रमणमा आएका छन् । यो त्रिभुवन अन्तर्राष्ट्रिय विमानस्थल हुँदै नेपाल आउने पर्यटकको मात्र सङ्ख्या हो । भारतपछि सबैभन्दा धेरै संयुक्त राज्य अमेरिकाका पर्यटकले नेपाल भ्रमण गरेका छन् । गत वर्ष एक लाख १२ हजार ३१६ अमेरिकी पर्यटक नेपाल आएको बोर्डले जनाएको छ । त्यसअघि सन् २०२४ मा एक लाख ११ हजार २१७ अमेरिकी पर्यटक नेपाल आएका थिए । अमेरिकापछि धेरै पर्यटक आउने सूचीमा चीन रहेको छ । बोर्डका अनुसार ९५ हजार ४८० चिनियाँ पर्यटकले नेपाल भ्रमण गरेका थिए । त्यसपछि ५७ हजार ५४५ जना बङ्गलादेशका पर्यटक नेपाल आएका छन् । एसियाली मुलुकमध्ये थाइल्यान्ड, जापान, दक्षिण कोरिया, मलेसियाबाट पनि नेपालमा उल्लेख्य सङ्ख्यामा पर्यटक आएको तथ्याङ्कले देखाउँछ । युरोपेली मुलुकबाट नेपाल भ्रमणमा आउने पर्यटकको सङ्ख्या सन् २०२४ को तुलनामा सात हजारले बढेर सन् २०२५ मा दुई लाख २१ हजार पुगेको छ । युरोेपेली मुलुकमध्ये संयुक्त अधिराज्यबाट ५८ हजार ६८४ पर्यटक नेपाल आएका छन् । त्यसपछि जर्मनी, फ्रान्स, रसिया, इटाली, स्पेनलगायत मुलुक रहेका छन् । आसियान क्षेत्रमा अस्टे«ेलियाबाट आउने पर्यटक पनि बढेका छन् । सन् २०२४ को तुलनामा पाँच हजार बढेर ४९ हजार ३५७ जना अस्टे«लियाका पर्यटकले नेपाल भ्रमण गरेको बोर्डको तथ्याङ्क छ । अफ्रिकाबाट नेपाल घुम्न आउनेको सङ्ख्या भने सामान्य घटेको छ । सन् २०२५ मा चार हजार ३२० जना अफ्रिका महादेशका पर्यटक नेपाल भ्रमण आएका छन् । त्यसअघि सन् २०२४ मा चार हजार ४५६ पर्यटक नेपाल आएका थिए । मध्यपूर्वको चासोमा नेपालपहिले खासै नेपाललाई गन्तव्य नबनाउने मध्यपूर्वका पर्यटकको रोजाइमा नेपाल पनि पर्न थालेको तथ्याङ्कले देखाउँछ । पछिल्लो समय पदयात्रा तथा हिमाल आरोहणमा समेत सो क्षेत्रका पर्यटकको चासो बढ्न थालेपछि त्यसको लाभ नेपालले पाएको छ । बोर्डका अनुसार सन् २०२५ मा २० हजार पाँच सय जना सो क्षेत्रका पर्यटक नेपाल आएका छन् जबकि सन् २०२४ मा १६ हजार छ सय जना सो क्षेत्रका पर्यटक नेपाल आएका थिए । मध्यपूर्व क्षेत्रमध्ये सबैभन्दा धेरै इजरायलबाट ११ हजार आठ सय पर्यटक आएका छन् । त्यसपछि टर्की, संयुक्त अरब इमिरेट्स, साउदी अरबलगायतका मुलुकका छन् ।",
      "link": "https://gorkhapatraonline.com/news/186257",
      "image": "https://gorkhapatraonline.com/storage/media/327556/conversions/2111-original-thumb.jpg"
    },
    {
      "slug": "186256",
      "title": "क्रिप्टो कारोबारमा युवा संलग्नता बढी",
      "timestamp": 1767312000000,
      "source": "gp",
      "content": "कानुनी प्रतिबन्ध हुँदाहुँदै पनि नेपालमा प्रविधि प्रयोगमार्फत अभौतिक सम्पत्तिको कारोबार गर्ने क्रम व्यापक भएको नेपाल राष्ट्र बैङ्कको एक अध्ययन प्रतिवेदनले औँल्याएको छ । नेपालमा अभौतिक सम्पत्ति कारोबारबारे राष्ट्र बैङ्कको वित्तीय जानकारी एकाइले सार्वजनिक गरेको रणनीतिक विश्लेषण प्रतिवेदनले क्रिप्टोकरेन्सी जस्ता अभौतिक सम्पत्तिको कारोबारमा युवापुस्ता धेरै संलग्न रहेको औँल्याएको छ ।",
      "longContent": "गोरखापत्र समाचारदाताकाठमाडौँ, पुस १८ गते । कानुनी प्रतिबन्ध हुँदाहुँदै पनि नेपालमा प्रविधि प्रयोगमार्फत अभौतिक सम्पत्तिको कारोबार गर्ने क्रम व्यापक भएको नेपाल राष्ट्र बैङ्कको एक अध्ययन प्रतिवेदनले औँल्याएको छ । नेपालमा अभौतिक सम्पत्ति कारोबारबारे राष्ट्र बैङ्कको वित्तीय जानकारी एकाइले सार्वजनिक गरेको रणनीतिक विश्लेषण प्रतिवेदनले क्रिप्टोकरेन्सी जस्ता अभौतिक सम्पत्तिको कारोबारमा युवापुस्ता धेरै संलग्न रहेको औँल्याएको छ ।प्रतिवेदन अनुसार पछिल्ला चार वर्षमा अभौतिक सम्पत्ति कारोबार भएकोबारे कुल ६५८ वटा कारोबारको जानकारी प्राप्त भएको छ । सन् २०२१ मा १३ वटा कारोबार रिपोर्ट भएकामा २०२२ मा १७३ पुगेका छन् भने सन् २०२४ मा २५२ वटा यस्ता कारोबार घटना रिपोर्ट भएको देखिएको छ । सन् २०२५ को मध्य जुलाईसम्म ८२ वटा यस्ता घटना रेकर्ड भएको छ । प्रतिवेदनले अवैध अभौतिक सम्पत्ति कारोबारमा २१ देखि ४० वर्ष उमेर समूहका व्यक्तिको संलग्नता बढी देखिएको छ । अभौतिक सम्पत्तिको कारोबारपछिको भुक्तानी वाणिज्य बैङ्कमार्फत नै बढी हुने गरेका कारण यस्तो शङ्कास्पद कारोबारको रिपोर्ट पनि वाणिज्य बैङ्कहरूबाट सबैभन्दा धेरै प्राप्त भएको प्रतिवेदनमा उल्लेख छ । प्रतिवेदन अनुसार अध्ययन सन् २०२१ जनवरी १ देखि २०२५ जुलाई १५ सम्म वाणिज्य बैङ्कहरूबाट छ सय वटा शङ्कास्पद कारोबार रिपोर्ट राष्ट्र बैङ्कमा प्राप्त भएका थिए । त्यसपछि विकास बैङ्कबाट ४८ वटा उजुरी विकास बैङ्कबाट प्राप्त भएका छन् ।  प्रतिवेदनले विशेष गरी युवापुस्ताका विद्यार्थी यस्तो कारोबारमा बढी संलग्न रहेको पाइएको औँल्याएको छ । प्रतिवेदन अनुसार शङ्कास्पद कारोबारमा संलग्नमध्ये २१ देखि ४० वर्षका युवाको हिस्सा ९२ प्रतिशत छ । अझ २६ देखि ३० वर्षसम्मका मात्रै ३५ प्रतिशत रहेको देखिन्छ । पेसागत रूपमा २९ प्रतिशत विद्यार्थी छन् भने २१ प्रतिशत कर्मचारी छन् । यसले क्रिप्टो, बेटिङ जस्ता अवैध र अभौतिक कारोबारमा युवा संलग्न हुने र रकम भुक्तानीका लागि बैङ्किङ प्रणाली र हुन्डीको प्रयोग हुने गरेको प्रतिवेदनले औँल्याएको छ ।",
      "link": "https://gorkhapatraonline.com/news/186256",
      "image": "https://gorkhapatraonline.com/storage/media/327554/conversions/Kripto-original-thumb.jpg"
    },
    {
      "slug": "186776",
      "title": "गोरखा–काठमाडौँ एकीकरण पदयात्रा सुरु",
      "timestamp": 1767571200000,
      "source": "gp",
      "content": "नेपाल एकीकरण अभियानमा प्रयोग भएको पदमार्गमा पर्यटन विकास गर्ने उद्देश्यले नेपाली सेनाले सुरु गरेको एकीकरण पदयात्राको सातौँ शृङ्खला आजदेखि सुरु भएको छ ।",
      "longContent": "गोरखा, पुस २१ गते। नेपाल एकीकरण अभियानमा प्रयोग भएको पदमार्गमा पर्यटन विकास गर्ने उद्देश्यले नेपाली सेनाले सुरु गरेको एकीकरण पदयात्राको सातौँ शृङ्खला आजदेखि सुरु भएको छ । यही पुस २७ गते काठमाडौँको हनुमानढोका दरबारसम्म पुग्नेगरी आज बिहान गोरखा दरबारको हनुमान भञ्ज्याङबाट पदयात्रा सुरु भएको हो ।पदयात्राको जिल्ला समन्वय समितिका प्रमुख मोहन थापा, गोरखा नगरपालिकाका प्रमुख कृष्ण राना मगर,  नेपाली सेनाका पृतनापछि भोलानाथ थापा, गोरखाका प्रमुख जिल्ला अधिकारी तुलसी श्रेष्ठलगायतले शुभारम्भ गर्नुभयो ।\tनेपाली सेनाको गोरखास्थित रुद्रध्वज गणका अधिकृत कमान्डसहितको टोलीलाई टर्च र नेपाली सेनाको पहिलो पाँच कम्पनी श्रीनाथ, कालिबक्स, पुरानो गोरख, बर्दबहादुर र सबुज गणको झन्डा प्रदान गरी पदयात्राको शुभारम्भ गरिएको सो गणका गणपति विरोध रिजालले जानकारी दिनुभयो । उहाँहरूलाई गोरखा दरबार परिसरमा एक कार्यक्रममा टर्च र झन्डा हस्तान्तरण गरेर बिदाइ गरिएको थियो । पदयात्रामा निस्किएको टोली सोमबार पीपलथोक, ताप्ले, अश्राङ, बोर्लाङ हुँदै घाटबेँसी पुगेर धादिङको नेपाली सेनाको पदयात्री टोलीलाई टर्च र झन्डा बुझाउने छ । धादिङको गणले नुवकोटको गणलाई र नुवाकोटले काठमाडौँको गणलाई यात्रा हस्तान्तरण गर्नेछ ।पृथ्वी जयन्ती तथा राष्ट्रिय एकता दिवसका अवसरमा पुस २७ गते हनुमानढोका दरबारमा आयोजना हुने कार्यक्रमका लागि सो टोली पुस २६ साँझसम्म हनुमानढोकास्थित गुल्मलाई टर्च र झन्डा हस्तान्तरण कार्यक्रम छ । ३०४औँ पृथ्वी जयन्ती तथा राष्ट्रिय एकता दिवस मनाउने क्रममा गोरखाबाट पदयात्रा सुरु गरिएको नेपाली सेनाले जनाएको छ ।एकीकरण मार्गमा रहेको ऐतिहासिक स्मारक, कोट र गढी संरक्षण, प्रचारप्रसार तथा विकास गर्ने उद्देश्यले २०७६ सालदेखि नेपाली सेनाले सो पदयात्रा सुरु गरेको हो ।रासस",
      "link": "https://gorkhapatraonline.com/news/186776",
      "image": "https://gorkhapatraonline.com/storage/media/328439/conversions/202601051417-ef497796-7481-4f55-ac57-623063d2caa5_medium-original-thumb.jpg"
    },
    {
      "slug": "186774",
      "title": "प्रतिनिधिसभा निर्वाचनका लागि उम्मेदवार छनोट गर्दै एमाले",
      "timestamp": 1767571200000,
      "source": "gp",
      "content": "आगामी फागुन २१ गते हुने प्रतिनिधिसभा निर्वाचनका लागि नेपाल कम्युनिष्ट पार्टी (एमाले) ले देशभर उम्मेदवार सिफारिस गर्ने प्रक्रियालाई गति दिएको छ ।",
      "longContent": "काठमाडौँ, पुस २१ गते ।आगामी फागुन २१ गते हुने प्रतिनिधिसभा निर्वाचनका लागि नेपाल कम्युनिष्ट पार्टी (एमाले) ले देशभर उम्मेदवार सिफारिस गर्ने प्रक्रियालाई गति दिएको छ ।पार्टी केन्द्रको निर्देशनअनुसार जिल्ला र निर्वाचन क्षेत्रीय कमिटीहरूले उम्मेदवार सिफारिस गरिरहेका छन् ।सिफारिसका क्रममा कतिपय जिल्लाबाट एकल नाम पठाइएको छभने केही जिल्लाबाट एकभन्दा बढी आकाङ्क्षीको नाम सिफारिस गरिएको छ । केही जिल्लाले सबै इच्छुक उम्मेदवारको नामसमेत केन्द्रमा पठाएका छन् ।एमाले सचिव महेश बस्नेतका अनुसार हालसम्म २४ वटा निर्वाचन क्षेत्रबाट एकल नाम सिफारिस भइसकेको छ ।एकल सिफारिस भएका उम्मेदवार र निर्वाचन क्षेत्रहरूमा नेकपा (एमाले) का अध्यक्ष केपी शर्मा ओली–झापा–५, उपाध्यक्ष विष्णु पौडेल–रुपन्देही–२, महासचिव शङ्कर पोखरेल–दाङ–२, उपमहासचिव लेखराज भट्ट–कैलाली–४, एमाले सचिव महेश बस्नेत– भक्तपुर–२ बाट सिफारिस हुनुभएको छ ।त्यस्तै, एमाले नेताहरू प्रदीप ज्ञवाली–गुल्मी–१, ईश्वर पोखरेल–काठमाडौँ–५, लीलानाथ श्रेष्ठ–सिरहा–३, अजय गुप्ता–रौतहट–१, हरि उप्रेती–सर्लाही–३, तिलक महत–नवलपुर–२, मिलन गुरुङ–गोरखा–२, बद्री मैनाली–नुवाकोट–१, सूर्य ढकाल–बाँके–१, दलबहादुर सुनार–बाँके–३, विश्राम चौधरी–कपिलवस्तु–१, सुहाङ नेम्वाङ–इलाम–२, लक्ष्मी महतो कोइरी–महोत्तरी–१ सिफारिस हुनुभएको छ ।साथै, प्रतिनिधिसभा निर्वाचनका लागि सिफारिस हुनुभएका नेताहरूमा ध्रुव शाही–सुर्खेत–१, कलाधर देवकोटा–सुर्खेत–२, गुलाबजङ्ग शाह–सल्यान, मणिराम फुयाल–काठमाडौँ–२ (प्रस्ताव), दामोदर भण्डारी–बैतडी,गणेश ठगुन्ना–दार्चुला रहनुभएको छ ।सचिव बस्नेतका अनुसार अन्य केही निर्वाचन क्षेत्र र जिल्लाहरूले पनि सर्वसम्मत रूपमा एकल नाम चयन गरिसकेका छन्भने केही स्थानमा उम्मेदवार छनोटको प्रक्रिया अझै जारी छ । सबै जिल्ला र निर्वाचन क्षेत्रबाट आएका सिफारिस केन्द्रमा पुगेपछि उम्मेदवारको अन्तिम टुङ्गो लगाउने छ ।रासस",
      "link": "https://gorkhapatraonline.com/news/186774",
      "image": "https://gorkhapatraonline.com/storage/media/328434/conversions/uml-original-thumb.jpg"
    },
    {
      "slug": "186771",
      "title": "वीरगञ्जका मुख्य क्षेत्रमा निषेधाज्ञा जारी",
      "timestamp": 1767571200000,
      "source": "gp",
      "content": "धार्मिक तथा सामाजिक विषयलाई लिएर उत्पन्न तनाव र सम्भावित झडपको जोखिमलाई दृष्टिगत गर्दै जिल्ला प्रशासन कार्यालय पर्साले निषेधाज्ञा जारी गरेको छ ।",
      "longContent": "वीरगञ्ज, पुस २१ गते । धार्मिक तथा सामाजिक विषयलाई लिएर उत्पन्न तनाव र सम्भावित झडपको जोखिमलाई दृष्टिगत गर्दै जिल्ला प्रशासन कार्यालय पर्साले निषेधाज्ञा जारी गरेको छ । वीरगञ्ज महानगरपालिकाका मुख्य तथा संवेदनशील क्षेत्रहरूमा निषेधाज्ञा जारी गरिएको हो । जिल्ला सुरक्षा समितिको निर्णयअनुसार पुस २१ गते दिउँसो १ बजेदेखि अर्को आदेश नभएसम्मका लागि यो निषेधाज्ञा लागू भएको हो । प्रमुख जिल्ला अधिकारी भोला दाहालद्वारा जारी सूचना अनुसार स्थानीय प्रशासन ऐन, २०२८ को दफा ६ (३ क) बमोजिम शान्ति सुरक्षा कायम राख्नका लागि तोकिएका क्षेत्रहरूभित्र कुनै पनि किसिमको भेला, सभा, जुलुस तथा प्रदर्शन गर्न पूर्णरूपमा प्रतिबन्ध लगाइएको छ । निषेधाज्ञा लागू भएका क्षेत्रहरूमा पूर्वमा बसपार्क क्षेत्र, पश्चिममा सिर्सिया पुल, उत्तरमा पावर हाउस चोक र दक्षिणमा शङ्कराचार्य गेट हुन् । प्रशासनले उक्त आदेशको उल्लङ्घन गर्ने जोसुकैलाई नियन्त्रणमा लिई कानुनबमोजिम कडा कारबाही गर्ने चेतावनी दिएको छ । पछिल्लो समय सुरक्षा संवेदनशीलता बढेको अवस्थामा शान्ति कायम गर्न यो कदम चालिएको हो ।",
      "link": "https://gorkhapatraonline.com/news/186771",
      "image": "https://gorkhapatraonline.com/storage/media/328430/conversions/5f1c38a83f02f_birgung-original-thumb.jpg"
    },
    {
      "slug": "186770",
      "title": "गर्भमा लिङ्ग पहिचान गराए एक वर्षसम्म कैद",
      "timestamp": 1767571200000,
      "source": "gp",
      "content": "स्वास्थ्य तथा जनसंख्या मन्त्रालयले गर्भमा रहेको शिशुको लिङ्ग पहिचान गर्ने वा गराउने कार्य गरे एक वर्षसम्म कैदको सजाय हुने स्पष्ट पारेको छ।",
      "longContent": "काठमाडौँ, पुस २१ गते । स्वास्थ्य तथा जनसङ्ख्या मन्त्रालयले गर्भमा रहेको शिशुको लिङ्ग पहिचान गर्ने वा गराउने कार्य गरे एक वर्षसम्म कैदको सजाय हुने स्पष्ट पारेको छ। स्वास्थ्य तथा जनसङ्ख्या मन्त्रालयअन्तर्गत राष्ट्रिय स्वास्थ्य शिक्षा, सूचना तथा सञ्चार केन्द्रले सूचना जारी गर्दै गर्भमै लिङ्ग पहिचान गर्नु वा गराउनु गैरकानुनी रहेको स्पष्ट पारेको हो । मन्त्रालयका अनुसार कसैले गर्भमा रहेको भ्रूणको लिङ्ग पहिचान हुने कुनै कार्य गर्न र गराउन हुँदैन । यदि सो कार्य गरे वा गराएमा तीन महिनादेखि एक वर्षसम्म कैदको सजाय हुने कानुनी व्यवस्था छ । “गर्भमा रहेको भ्रूणको लिङ्ग पहिचान हुने कुनै पनि परीक्षण, प्रविधि वा प्रक्रियाको प्रयोग गर्न पाइँदैन । कसैले यस्तो कार्य गरे वा गराएमा एक वर्षसम्म कैद सजाय हुने व्यवस्था छ।” सूचनामा उल्लेख छ छोरीको जन्म सुनिश्चित गर्न र विभेदपूर्ण लिङ्ग छनोट अन्त्य गर्न सबै नागरिक, स्वास्थ्यकर्मी तथा स्वास्थ्य संस्थालाई कानुनको पूर्ण पालना गर्न मन्त्रालयले आग्रह गरेको छ। लिङ्गका आधारमा हुने भेदभावले सामाजिक असन्तुलन सिर्जना गर्ने भएकाले यस्ता अभ्यास रोक्न सबैको सहकार्य आवश्यक रहेको मन्त्रालयको भनाइ छ। छोरी र छोराबीच समान व्यवहार गर्दै सुरक्षित मातृत्व र शिशु स्वास्थ्यलाई प्राथमिकतामा राख्न मन्त्रालयले अनुरोध गरेको छ । मन्त्रालयका अनुसार गर्भको शिशुको लिङ्ग पहिचान गर्नु चिकित्सकीय आचारसंहिताविपरीत तथा कानुनद्वारा दण्डनीय अपराध हो । मुलुकी अपराध संहिता २०७४ को दफा १८८ को उपदफा ७ र ८ मा एवम् सुरक्षित मातृत्व तथा प्रजनन स्वास्थ्य अधिकार ऐन २०७५ को दफा १७ मा गर्भको लिङ्ग पहिचान गर्ने कार्यलाई कानुनतः दण्डनीय अपराध मानेको छ ।",
      "link": "https://gorkhapatraonline.com/news/186770",
      "image": "https://gorkhapatraonline.com/storage/media/328431/conversions/helth-(3)-original-thumb.jpg"
    },
    {
      "slug": "186769",
      "title": "मार्ग खुलेको १७ वर्षपछि भिरकाटे–दोवा सडक स्तरोन्नति",
      "timestamp": 1767571200000,
      "source": "gp",
      "content": "अन्नपूर्ण गाउँपालिका–१ भिरकाटेदेखि दोवा जोड्ने सडकमार्ग खुलेको १७ वर्षपछि स्तरोन्नति सुरु गरिएको छ ।",
      "longContent": "म्याग्दी, पुस २१ गते । अन्नपूर्ण गाउँपालिका–१ भिरकाटेदेखि दोवा जोड्ने सडकमार्ग खुलेको १७ वर्षपछि स्तरोन्नति सुरु गरिएको छ । विसं २०६६ मा स्थानीयले करिब रु एक करोड चन्दा सङ्कलन गरी भिरकाटेदेखि दोवा जोड्ने आठ दशमलव दुई किलोमिटर सडकमार्ग खोलेका थिए । मार्गखुलेदेखि हालसम्म सामान्य मर्मतको भरमा जिप, ट्याक्टर र मोटरसाइकल मात्र सञ्चालन हुँदै आएको साँघुरो, ग्रेड र घुम्ती नमिलेको सडकको अन्नपूर्ण गाउँपालिकाले स्तरोन्नति थालेको हो । सडक स्तरोन्नतिका लागि गाउँपालिकाले चालु आर्थिक वर्षमा रु एक करोड बजेट विनियोजन गरेको थियो । रु ६५ लाखमा ठेक्का सम्झौता गरेको भण्डारी निर्माण सेवाले बगरदेखि सुनारीटोल खण्डमा काम थालेको वडा सदस्य बिर्खबहादुर गर्बुजाले बताउनुभयो । “भिरकाटेस्थित कालीगण्डकी नदीमा मोटरेबल पुल बन्नुअघि नै ‘ट्र्याक’ खुलेको भिरकाटे–दोवा सडकमा यसपालि हालसम्मकै धेरै बजेट विनियोजन भएको हो,” उहाँले भन्नुभयो, “तत्कालीन जिविसको रु १० लाख अनुदानका साथै रु ९१ लाख चन्दा सहयोग जुटाएर सडक निर्माण गरिएको थियो ।”योजनामार्फत हाल तीनदेखि चार मिटर फराकिलो सडकलाई छ मिटरका दरले फराकिलो बनाएर, नाली, पर्खाल निर्माण, ३४० मिटरमा ढलान र ६० मिटर ग्राभेल गर्न थालिएको अन्नपूर्ण गाउँपालिकाका प्राविधिक गौरव भट्टले बताउनुभयो । फराकिलो पार्ने, नाली र पर्खाल निर्माण सकेर ढलान गर्न थालिएको उहाँले बताउनुभयो । हाल तीनदेखि चार मिटर फराकिलो सडकमा जिप, मोटरसाइकल र ट्याक्टर मात्र चल्छन् । साँघुरो, घुम्ती र ग्रेड नमिलेको सडकमा जोखिमपूर्ण यात्रा गर्नुपर्ने बाध्यता छ । निर्माण कम्पनीका प्रतिनिधि मनोज भण्डारीले यही पुस महिनाभित्र सम्पन्न गर्ने लक्ष्यसहित उपकरण, मजदुर परिचालन र निर्माण सामग्री व्यवस्थापन गरेको बताउनुभयो । आगामी चैत महिनासम्म ठेक्काको म्याद रहेपछि लक्ष्यअघि नै सम्पन्न गरिने उहाँले बताउनुभयो । गत वर्ष रु ३० लाखबाट मारका क्षेत्रमा सडक स्तरोन्नति गरेको गण्डकी प्रदेश सरकारले चालु आर्थिक वर्षमा रु २५ लाख बिनियोजन गरेर योजनालाई निरन्तरता दिएको छ । सडक स्तरोन्नति भएपछि दोवाका ३०० घरपरिवार लाभान्वित हुनेछन् । भिरकाटे–दोवा सडकलाई प्राथमिकता प्राप्त आयोजनामा समेटेर गाउँपालिकाले आगामी वर्षको बजेटमा निरन्तरता दिनाका साथै सङ्घीय र प्रदेश सरकारसँग पनि थप बजेट माग गरिएको अन्नपूर्ण गाउँपालिकाका अध्यक्ष भारतकुमार पुनले बताउनुभयो । रासस",
      "link": "https://gorkhapatraonline.com/news/186769",
      "image": "https://gorkhapatraonline.com/storage/media/328423/conversions/Untitled-3-original-thumb.jpg"
    },
    {
      "slug": "186656",
      "title": "स्वास्थ्य सतर्कता अपनाउन चिकित्सकहरुको आग्रह",
      "timestamp": 1767571200000,
      "source": "gp",
      "content": "देशको विभिन्न भूभागमा चिसो बढ्दै जाँदा शीतलहर र हिमपातका कारण जनजीवन प्रभावित हुन थालेको छ। जाडोयाममा तापक्रम घट्दा स्वास्थ्यमा असर पर्न थालेको छ।",
      "longContent": "काठमाडौँ, पुस २१ गते । देशको विभिन्न भूभागमा चिसो बढ्दै जाँदा शीतलहर र हिमपातका कारण जनजीवन प्रभावित हुन थालेको छ। जाडोयाममा तापक्रम घट्दा स्वास्थ्यमा असर पर्न थालेको छ। स्वास्थ्य तथा जनसङ्ख्या मन्त्रालयका अनुसार चिसोका कारण रुघाखोकी, ज्वरो, दम बढ्ने, सास फेर्न गाह्रो हुने तथा शीताङ्क ( हाइपोथर्मिया ) जस्ता समस्या स्वास्थ्य देखिन थालेका छन् । पछिल्ला वर्षहरूमा जाडोयाममा वायु प्रदूषण बढ्ने हुँदा मुटु, फोक्सो, मस्तिष्कलगायत अङ्गमा गम्भीर असर पर्नुका साथै दम, क्यान्सरजस्ता दीर्घ स्वास्थ्य समस्या निम्तिने मन्त्रालयका प्रवक्ता डा. प्रकाश बुढाथोकी बताउनुहुन्छ । शुक्रराज ट्रपिकल तथा सरुवा रोग अस्पतालमा रुघा, खोकी लाग्ने, घाँटी दुख्ने, स्वर बस्ने, कोल्ड डाइरिया हुने, चिसोको कारणले वान्ता हुनेजस्ता स्वास्थ्य समस्या लिएर बिरामी पुग्छन् । सरुवा रोग विशेषज्ञ डा. शेरबहादुर पुनले जाडोमा श्वासप्रश्वाससम्बन्धी र भाइरलजन्य समस्याले दु:ख दिने बताउनुहुन्छ । त्यो बाहेक जाडोमा रोटा भाइरस, कोल्ड डाइरिया, रुघाखोकी, घाँटी दुख्ने, टन्सिल, निमोनिया, दम लगायतका स्वास्थ्य समस्या निम्तिने गर्छन् । उहाँ भन्नुहुन्छ, “मौसम परिवर्तनसँगै मौसमी फ्लु, कोल्ड डाइरिया, रुघाखोकी, दम, घाँटी खसखस गर्ने, भाइरल इन्फेक्सन, निमोनिया, रोटा भाइरस, झाडापखाला, बान्ता हुने टाउको दुख्ने एलर्जी हुनेजस्ता स्वास्थ्य समस्या लिएर अस्पतालमा पुग्ने गर्छन् ।” जाडोमा चिसो हावा, घाम कम लाग्ने, बन्द कोठामा धेरै समय बिताउने र भीडमा जाँदा भाइरस र श्वासप्रश्वाससँग सम्बन्धित समस्या निम्तिने डा. पुनको भनाइ छ । बालबालिका, गर्भवती, वृद्धवृद्धा र दीर्घरोगीहरू, रोगप्रतिरोधात्मक क्षमता कम भएका मानिस बढी जोखिममा हुन्छन् ।जाडोमा देखिने स्वास्थ्य समस्या रुघाखोकी जाडो मौसममा विभिन्न श्वास प्रश्वाससम्बन्धी विभिन्न समस्या देखिने गर्दछ । जाडोमा बढी धुलो धुवाँले यस्तो समस्या बढी मात्रामा देखिने डा. पुन बताउनुहुन्छ । भाइरस सक्रिय हुने भएकाले नाकबाट पानी बग्ने, हाछ्युँ आउने, घाँटी दुख्ने, ज्वरो आउने, दुई हप्ता वा सोभन्दा बढीसम्म सुख्खा खोकी लाग्ने, टाउको दुख्ने, मांसपेशी तथा जोर्नी दुख्ने, नाकबाट पानी बग्नेजस्ता लक्षण देखिने डा. पुनको भनाइ छ ।  मौसमी फ्लु डा. पुनका अनुसार मौसमी फ्लु विशेषगरी जाडो मौसममा बढी देखिने गर्छ । यो इन्फ्लुएन्जा भाइरसका कारणले लाग्ने सङ्क्रामक रोग हो । भाइरसजन्य सङ्क्रमणले सबै उमेर समूहका मानिसलाई दुःख दिने भए पनि दीर्घरोगी, गर्भवती वृद्धवृद्धा तथा रोग प्रतिरोधात्मक क्षमता कम भएका व्यक्तिहरु यसको जोखिममा बढी पर्ने डा. पुन बताउनुहुन्छ ।मौसमी फ्लु ‘ए’, ‘बि’, ‘सी’, ‘डी’  गरी चार प्रकारका हुन्छन् । बर्ड फ्लु, स्वाइन फ्लु र हङ्कङ फ्लुमा कडा लक्षण देखिने डा. पुनको भनाइ छ । फ्लुलाई सामान्य रुघाखोकी त हो नि भनेर धेरैले हेलचेक्राइँ गर्ने गर्दछन् । कडा खालको निमोनिया देखिएर मानिसको मृत्युसमेत हुने भएकाले हेलचेक्राइँ नगर्न चिकित्सकको सुझाव छ । कोल्ड डाइरिया जाडोमा विशेषगरी बालबालिकामा देखिने समस्या कोल्ड डाइरिया हो । कोल्ड डाइरिया रोटा भाइरसका कारणले देखिन्छ । यो भाइरस जाडो मौसममा सक्रिय हुने चिकित्सको भनाइ छ । कोल्ड डाइरिया बालबालिकाहरुको मृत्यु हुने मुख्य कारणमध्येको एक हो । रोटा भाइरसबाट विशेषगरी पाँच वर्षमुनिका बालबालिका प्रभावित हुने गर्छन् । यसलाई हेलचेक्राइँ गर्दा बिरामीको ज्यानै जान सक्ने चिकित्सक बताउँछन् ।जाडो मौसममा नोरा भाइरसका कारणले गर्दा झाडापखाला लाग्ने बान्ता हुने जस्ता स्वास्थ्य समस्या देखिने गर्दछन् । सरकारले रोटा भाइरस विरुद्धको खोप नियमित खोपमा समावेश गरी निःशुल्क दिँदैआएको छ।निमोनिया जाडोमा विशेषगरी बालबालिका र वृद्धवृद्धालाई निमोनियाको समस्याले दु:ख दिने गर्छ । निमोनिया फोक्सोमा हुने सङ्क्रमण रोग हो । निमोनिया ब्याक्टेरिया, फङ्गल र भाइरसको कारणले लाग्ने गर्छ । उच्च ज्वरो आउने, सास फेर्न गाह्रो हुने, कोखा हान्ने, नाक थुनिएर मुखले सास फेर्नेजस्ता लक्षण देखिन्छन् ।ब्रोंकाइटिस यो समस्या भाइरस र ब्याक्टेरियाका कारणले बढी देखिने गर्छ । चिसो हावा र सङ्क्रमणका कारण फोक्सोको नली सुन्निएर लामो समयसम्म खोकी लाग्ने समस्या निम्त्याउँछ । दमचिसो हावा, धुलो र प्रदूषण धूमपान, दीर्घ श्वासप्रश्वास समस्या भएका मानिसलाई दमको समस्याले जाडोमा बढी दुःख दिन्छ । दम भएका मानिसलाई श्वासनली साँघुरो भएर वा सुन्निएर श्वास फेर्न गाह्रो हुने, घ्यार-घ्यार हुने, खोकी लाग्नेजस्ता लक्षण देखिने चिकित्सकको भनाइ छ ।कतिपय अवस्थामा एलर्जीले गर्दा पनि दम हुनेगर्छ । चिसोमा तापक्रम परिवर्तन हुँदा सिगान, खकार बन्ने प्रक्रिया बढी हुने हुँदा श्वासनली हुँदै फोक्सोसम्म इन्फेक्सन भई श्वासनली साँघुरो वा सुन्निएर राम्रोसँग अक्सिजन जान नपाई दम बढ्ने गर्छ । उपचार सतर्कता अपनाए जाडोमा देखिने श्वासप्रश्वास र भाइरसजन्य रोगबाट बच्न सकिन्छ । जथाभावी औषधी किनेर नखान डा. पुनको आग्रह छ ।उहाँ भन्नुहुन्छ, “रुघाखोकी लाग्नसाथ आफूखुसी औषधी खाने प्रचलन बढ्दै गएको छ । सामान्य रुघाखोकी लाग्नासाथ एन्टिबायोटिक खाँदा थप जटिल स्वास्थ्य समस्या निम्तिने हुँदा चिकित्सकको परामर्शबिना औषधी नखानु उपयुक्त हुन्छ ।” दीर्घरोगीले सामान्य रुघाखोकी लाग्नसाथ चिकित्सक परामर्श लिन उहाँले अनुरोध गर्नुभयो। सामान्य मानिस सङ्क्रमित भएमा झोलिलो खानेकुरा खाँदै घरमा आराम गर्दा आफैँ निको हुँदै जान्छ । औषधी खानै परेमा स्वास्थ्यकर्मीको परामर्शमा मात्रै खान उहाँको सुझाव छ । बच्ने उपाय चिसोका कारण बालबालिका, वृद्धवृद्धा, गर्भवती तथा दीर्घरोगीहरू बढी जोखिममा पर्ने भएकाले अतिरिक्त सावधानी अपनाउन स्वास्थ्य तथा जनसङ्ख्या मन्त्रालयका प्रवक्ता डा. प्रकाश बुढाथोकीको सुझाव छ ।  उहाँले चिसोबाट बच्न शरीरको सबै भाग ढाकिनेगरी बाक्लो तथा न्यानो लुगा लगाउन, कोठालाई न्यानो राख्दै पर्याप्त हावा ओहोरदोहोर हुने व्यवस्था मिलाउन, आमाको दुध खाने उमेरका बालबालिकालाई नियमित स्तनपान गराउन र सबै उमेर समूहले तातो तथा पोषिलो खाना पर्याप्त मात्रामा सेवन गराउन आग्रह गर्नुभयो । जाडो मौसममा धूमपान तथा मद्यपान नगर्न उहाँको आग्रह छ । धूम्रपान तथा मद्यपानले श्वासप्रश्वास तथा हृदयरोगसम्बन्धी समस्या बढाउन सक्छ। त्यसैगरी, कोठाभित्र आगो, हिटर, मकल, कोइला ब्रिकेटजस्ता बालेका अवस्थामा झ्यालढोका पूर्णरूपमा बन्द नगर्न र बालबालिकालाई आगो बालिएको स्थानमा एक्लै नछोड्न उहाँको आग्रह छ । यसो नगर्दा श्वास फेर्ने नलीमा असर पर्नुका साथै ज्यानसमेत जोखिममा पर्न सक्छ । खोक्दा हाच्छिउँ गर्दा मुख र नाक छोप्न, शारीरिक रुपमा सक्रिय हुने र प्रशस्त पौष्टिकयुक्त र झोलिलो खानेकुरा खान, सम्भव भएसम्म बिरामी हुँदा घरमै आराम गर्ने, बेलाबेलामा साबुनपानीले हात धुने वा स्यानिटाइजरको प्रयोग गर्ने । हातले आँखा, नाक वा मुख नछुन सरुवा रोग विशेषज्ञ डा. पुनकाे आग्रह छ । न्यानो लुगा लगाउन, धुवाँ–धुलोबाट जोगिन, पोषणयुक्त सन्तुलित आहार लिन, भिटामिन ‘सी’ युक्त फलफूल तथा मौसमी ताजा खाद्यवस्तु सेवन गर्न, सरसफाइमा ध्यान दिन । श्वासप्रश्वासजन्य रोगबाट बच्न भीडभाडमा मास्क प्रयोग गर्न आग्रह गर्नुभयो ।  ज्वरो आउनु, खोकी लाग्नु, दम बढ्नु, सास फेर्न गाह्रो हुनु, छाती दुख्ने वा लामो समयसम्म खोकी लागेमा ढिला नगरी स्वास्थ्य संस्थामा जाँच गराउन उहाँको अनुरोध छ। जोखिम समूहलाई फ्लु, निमोनिया, रोटा भाइरसविरुद्धको खोप लगाउन उहाँको सुझाव छ । खोप लगाउँदा सङ्क्रमण भए पनि यसबाट हुने जोखिम कम हुन्छ ।",
      "link": "https://gorkhapatraonline.com/news/186656",
      "image": "https://gorkhapatraonline.com/storage/media/328410/conversions/cbf5d77a-4f31-42ca-a2c9-314ce1fc0cd7-original-thumb.jpg"
    },
    {
      "slug": "186759",
      "title": "धार्मिक कर्मकाण्डसम्बन्धी तालिम",
      "timestamp": 1767571200000,
      "source": "gp",
      "content": "सोलुखुम्बु जिल्लामा दलित तथा पिछडिएका समुदायलाई लक्षित गर्दै धार्मिक कर्मकाण्डसम्बन्धी तालिम सुरु भएको छ। हिन्दु धर्ममा गरिने विभिन्न धार्मिक विधि, पूजापाठ तथा संस्कारबारे व्यावहारिक सीप प्रदान गर्ने उद्देश्यले एक साताको तालिम आयोजना गरिएको हो।",
      "longContent": "गार्डेन राई सोलुखुम्बु, पुस २१ गते । सोलुखुम्बु जिल्लामा दलित तथा पिछडिएका समुदायलाई लक्षित गर्दै धार्मिक कर्मकाण्डसम्बन्धी तालिम सुरु भएको छ। हिन्दु धर्ममा गरिने विभिन्न धार्मिक विधि, पूजापाठ तथा संस्कारबारे व्यावहारिक सीप प्रदान गर्ने उद्देश्यले एक साताको तालिम आयोजना गरिएको हो।माप्यदुधकोशी गाउँपालिकाको आयोजनामा सुरु भएको तालिममा गाउँपालिकाका सातवटै वडाबाट प्रतिनिधित्व हुनेगरी ११ जना दलित समुदायका व्यक्तिहरूको तालिममा सहभागिता छ। तालिममा जन्म, विवाह, मृत्यु संस्कार, चाडपर्वलगायत धार्मिक कार्यमा गरिने विभिन्न कर्मकाण्डबारे जानकारी दिइँदै सहभागीलाई आधारभूत रूपमा धार्मिक कार्य सम्पन्न गर्न सक्षम बनाउने लक्ष्य लिइएको छ।गाउँपालिकाका अध्यक्ष बुद्धिकिरण राईले गाउँघरमा अझै पनि छुवाछूतको प्रचलन पूर्णरूपमा अन्त्य हुन नसकेको अवस्थामा दलित समुदायका अगुवालाई धार्मिक कर्मकाण्डसम्बन्धी सीप प्रदान गर्नु आवश्यक रहेको बताउनुभयो । संविधानले छुवाछूतविरुद्ध स्पष्ट कानुनी व्यवस्था गरे पनि व्यवहारमा समस्या कायमै रहेको उल्लेख गर्दै उहाँले समुदायभित्रै दक्ष जनशक्ति तयार पारेर समाधान खोज्न पालिका अघि बढेको बताउनुभयो।गाउँघरमा दलित समुदायको घरमा धार्मिक कार्य वा मृत्यु संस्कार गर्नुपर्दा ब्राह्मण समुदायका पुरोहितहरू उपस्थित नहुने समस्या रहेको सहभागीहरूको भनाइ छ। उता, दलित समुदायको घरमा कर्मकाण्ड गरेमा सामाजिक बहिष्कार र जातीय दण्डको डर हुनेगरेको गुनासो ब्राह्मण समुदायका पुरोहितहरूले बताएका छन् । उद्घाटन सत्रलाई सम्बोधन गर्दै गाउँपालिकाका उपाध्यक्ष गौरव राईले दलित तथा पिछडिएका समुदाय समाजको अभिन्न अङ्ग भएकाले समानताको अभ्यास भाषणमा मात्र नभई  व्यवहारमा उतार्न आवश्यक रहेको उल्लेख गर्नुभयो । छुवाछूत कागजमा अन्त्य भए पनि व्यवहारमा कायम रहेकोप्रति दुःख व्यक्त गर्दै उहाँले त्यसको समाधानका लागि पालिकाले विभिन्न कार्यक्रममार्फत पहल गरिरहेको बताउनुभयो ।स्थानीय दलित अगुवा विकुमार विश्वकर्माले सोलुखुम्बुमा दलित समुदायका लागि यस्तो तालिम आयोजना हुनु स्वागतयोग्य भएको बताउनुभयो । उहाँले यस्ता कार्यक्रमले समुदायको मनोबल उच्च हुनुका साथै समाजमा व्याप्त नकारात्मक सोच परिवर्तन गर्न सहयोग पुग्ने विश्वास व्यक्त गर्नुभयो ।जनप्रिय आधारभूत विद्यालयका प्रधानाध्यापक जगबहादुर विश्वकर्माले तालिमपछि दलित समुदायका व्यक्तिहरूको क्षमता अभिवृद्धि हुनुका साथै भविष्यमा आर्थिक आम्दानीको अवसरसमेत खुल्ने बताउनुभयो ।धार्मिक कर्मकाण्डले धार्मिक जीवनलाई व्यवस्थित, सुसंस्कृत र आध्यात्मिक बनाउने भएकाले सबै समुदायमा यससम्बन्धी दक्ष जनशक्ति आवश्यक रहेको सहभागीहरूको भनाइ छ। तालिममा स्थानीय पुरोहित कृष्णप्रसाद घिमिरेले सहजीकरण गर्नुभएको छ ।",
      "link": "https://gorkhapatraonline.com/news/186759",
      "image": "https://gorkhapatraonline.com/storage/media/328396/conversions/unnamed-original-thumb.jpg"
    },
    {
      "slug": "186753",
      "title": "शिक्षक विद्यार्थीलाई न्यानो कपडा",
      "timestamp": 1767571200000,
      "source": "gp",
      "content": "भार्सेली समाज हङकङको सहयोगमा भार्सेका सवै विद्यालयका शिक्षक तथा विद्यार्थीलाई न्यानो कपडा (ट्रयाकसुट) वितरण गरिएको छ ।",
      "longContent": "टोपलाल अर्यालरेसुङ्गा (गुल्मी), पुस २१ गते । भार्सेली समाज हङकङको सहयोगमा भार्सेका सबै विद्यालयका शिक्षक तथा विद्यार्थीलाई न्यानो कपडा (ट्रयाकसुट) वितरण गरिएको छ । सत्यवती गाउँपालिका –८ भार्सेको जनसहयोग माध्यमिक विद्यालयका २० जना शिक्षक स्टाफ र ११५ जना बिद्यार्थीलाई न्यानो कपडा (ट्रयाकसुट) वितरण गरिएको अगुवा नरबहादुर बुढाथोकी ‘नरु’ ले जानकारी दिनुभयो ।भार्सेली समाज हङकङले तीन वर्षदेखि विद्यालयमा निरन्तर कपडा वितरण गरिरहेको छ ।  विद्यार्थीलाई विद्यालयप्रति आकर्षण गराउने र चिसोबाट बच्न पनि सहयोग पुग्ने उद्देश्यले भार्सेली समाज हङकङका अध्यक्ष लेफ्टिनेण्ट कुलबहादुर बुढाथोकीको अगुवाइमा विद्यालयका शिक्षक स्टाफ र विद्यार्थीलाई कपडा वितरण गरिएको छ । भार्सेकै दबुङ्ग आधारभूत विद्यालय र पैयाँपाटा बालशिक्षामा समेत ३५ जना शिक्षक तथा विद्यार्थीलाई न्यानो कपडा वितरण गरिने अगुवा बुढाथोकीले बताउनुभयो । भार्सेली समाज हङकङका अध्यक्ष लेफ्टिनेण्ट बुढाथोकीले भार्से बाहेकका विद्यालयमा पनि स्टेशेनरी तथा प्रविधि सहयोग गर्दै आउनुभएको छ । सहयोगी थापा परिवारले अहिले पनि जुहाङ्गकै गुरुङ्ग गाउँमा स्टेशनरी प्रदान गरेको छ । सत्यवती गाउँपालिका –८ का वडाध्यक्ष होमबहादुर रानाले भासेली समाज हङकङ र लेफ्टिनेण्ट बुढाथोकीको गाउँप्रतिको सामाजिक भावना उत्कृष्ट रहेको बताउनुभयो ।",
      "link": "https://gorkhapatraonline.com/news/186753",
      "image": "https://gorkhapatraonline.com/storage/media/328386/conversions/posak-original-thumb.jpg"
    },
    {
      "slug": "186744",
      "title": "एक दिन लम्बियो बागलुङ महोत्सव",
      "timestamp": 1767571200000,
      "source": "gp",
      "content": "बागलुङ महोत्सव एक दिन लम्बिने भएको छ । पुस ११ गतेदेखि सुरु भएको महोत्सव मङ्गलबारसम्म चल्ने भएको हो । यसअघि सोमबारसम्मलाई महोत्सवको अवधि तोकिएको थियो ।",
      "longContent": "नवराज नेपाली बागलुङ (गलकोट), पुस २१ गते । बागलुङ महोत्सव एक दिन लम्बिने भएको छ । पुस ११ गतेदेखि सुरु भएको महोत्सव मङ्गलबारसम्म चल्ने भएको हो । यसअघि सोमबारसम्मलाई महोत्सवको अवधि तोकिएको थियो । महोत्सवको समापन समारोह मङ्गलबार हुने आयोजक बागलुङ उद्योग वाणिज्य सङ्घका अध्यक्ष राजनकुमार शाक्यले जानकारी दिनुभयो । मङ्गलबार चर्चित गायिका रचना रिमाललगायतका कलाकारको साङ्गीतिक प्रस्तुति रहने उहाँले बताउनुभयो । भलिबल, लोक दोहोरीलगायत प्रतियोगिताको फाइनल प्रतिस्पर्धा सोमबार हुने जनाइएको छ । सोमबार गायक प्रकाश दुतराज, विष्णु खत्री, गायिका प्रीति आलेलगायत कलाकारले प्रस्तुति दिनेछन् । महोत्सवमा खुला प्रदेशस्तरीय पुरूष तथा महिला भलिबल, खुला राष्ट्रिय दोहोरी गीत प्रतियोगिता, पञ्चेबाजा प्रदर्शनी तथा प्रतियोगिता, भोले छुने प्रतियोगिता, सामूहिक नृत्य, वक्तृत्वकला, लठो तान्ने, घैंटाफोर, तारो हान्नेलगायत विविध खेलकुद प्रतियोगिता आयोजना गरिएको छ।महोत्सवमा सांस्कृतिक झाँकी, स्थानीय खाना प्रवर्धन, सुन्तला, हस्तकला, कृषि तथा पशु, औद्योगिक उत्पादन, स्थानीय जडीबुटी, सूचना प्रविधि आदिको प्रदर्शनी तथा बिक्रीकक्ष छन् । आठ लाख दर्शकले मेला अवलोकन गर्ने अनुमान गरिएको सङ्घका पूर्वअध्यक्ष एवं सुरक्षा व्यवस्थापन उपसमितिका संयोजक नरेश कँडेलले बताउनुभयो।महोत्सवको प्रतिटिकट  १० रुपियाँ मानव सेवा आश्रम बागलुङलाई सहयोग गरिनेभएको छ । टिकटबाट उठेको रकमबाट नेपाल पत्रकार महासङ्घ, बागलुङको संस्थागत विकास र जिल्लाको खेलकुद विकासमा सहयोग गरिने जनाइएको छ।महोत्सवबाट बचेको रकम व्यवसायीहरूको कल्याणकारी कोष, बागलुङ बजारमा सिसी क्यामेरा जडान तथा मर्मत, स्वास्थ्यका लागि खेलकुद कोष, अक्षयकोष निर्माण, कोसेली घर सञ्चालन आदिमा खर्च गरिने जनाइएको छ । महोत्सवमा दुई करोड २० लाख रुपियाँ आम्दानी हुने र एक करोड ७० लाख रुपियाँ खर्च हुने आयोजकको अनुमान छ । महोत्सवमा दुई सयभन्दा बढी व्यावसायिक  ‘स्टल’ छन् ।",
      "link": "https://gorkhapatraonline.com/news/186744",
      "image": "https://gorkhapatraonline.com/storage/media/328374/conversions/Mahotsab1-original-thumb.jpg"
    },
    {
      "slug": "186683",
      "title": "कृषि वैज्ञानिक पलायन बढ्दो",
      "timestamp": 1767571200000,
      "source": "gp",
      "content": "मुलुकमा रोजगारी नपाएर दैनिक दुई हजारभन्दा बढी जनशक्ति विदेश गइरहेका बेला भएको जागिरसमेत छोडेर जाने क्रम बढ्दै गएको छ । पछिल्लो समय कृषिक्षेत्रमा काम गर्ने कृषि वैज्ञानिक विदेश पलायन हुने गरेका छन् ।",
      "longContent": "काठमाडौँ, पुस २१ गते । मुलुकमा रोजगारी नपाएर दैनिक दुई हजारभन्दा बढी जनशक्ति विदेश गइरहेका बेला भएको जागिरसमेत छोडेर जाने क्रम बढ्दै गएको छ । पछिल्लो समय कृषिक्षेत्रमा काम गर्ने कृषि वैज्ञानिक विदेश पलायन हुने गरेका छन् । नेपाल कृषि अनुसन्धान परिषद् (नार्क) मा काम गर्ने कृषि वैज्ञानिक अन्यन्त्र पलायन हुन थालेपछि अनुसन्धानको काम प्रभावित भएको छ । अनुसन्धान र उन्नत प्रविधि विकास गर्ने निकायमा जनशक्ति अभावले प्रभावकारी रूपमा काम हुन नसकेको नार्कले जनाएको छ । नार्कका अनुसार हाल ६० प्रतिशत जनशक्ति रिक्त रहेको र ४० प्रतिशत कर्मचारीको भरमा कृषि अनुसन्धानको काम भइरहेको छ । हाल एक हजार ८२३ कर्मचारीको दरबन्दी रहेकोमा आठ सय जना कार्यरत छन् । जसमा ४१० जना वैज्ञानिकको दरबन्दी रहेकोमा १८० जना कार्यरत रहेको नार्कले जनाएको छ । वैज्ञानिकको सङ्ख्या आधाभन्दा कम हुँदा अनुसन्धानको काममा प्रत्यक्ष असर परेको नार्कले जनाएको छ । राजनीतिक हस्तक्षेप, ऐन, नियमन, विनियमावली समय अनुकूल नहुनु र वैज्ञानिकका लागि आकर्षक सेवा सुविधा नहुँदा जागिर छाडेर जाने गरेका हुन् । नार्कका प्रवक्ता निर्देशक डा. भानुभक्त पोखरेलले कृषि वैज्ञानिक नहुँदा अनुसन्धानको काममा प्रत्यक्ष असर परेको जानकारी दिनुभयो । पछिल्लो समय कृषि वैज्ञानिक अध्ययन गर्न विदेश जाने र पछि नआउने प्रवृत्ति बढ्दै गएकाले अनुसन्धान र उन्नत प्रविधि विकासमा असर परेको उहाँको भनाइ छ । “कृषि वैज्ञानिकले जतिबेला पनि काम गर्नु पर्छ, सेवा सुविधा अन्य सरह छ,” उहाँले भन्नुभयो, “जसका कारणले गर्दा पनि अधिकांश कृषि वैज्ञानिक अध्ययन गर्न विदेश गएर नफर्कने गरेका छन् ।” धान, मकै, गहुँ, कोदो, जौ, फापर, कोसेबाली, तेलबाली र पशुजन्य अनुसन्धानमा वैज्ञानिक अभाव रहेको उहाँले जानकारी दिनुभयो । कृषि वैज्ञानिक अभावले उन्नत प्रविधि विकासमा असर परेको उहाँको भनाइ छ । नार्कका अनुसार जनशक्ति अभावले नार्कका प्रादेशिक कार्यालय न्यून जनशक्तिको भरमा सञ्चालनमा छन् ।  ऐन नियम समय अनुकूल नहुनु, वैज्ञानिकका लागि आकर्षण सेवा सुविधा नहुनु, राजनीतिक हस्तक्षेप र लामो समयसम्म कर्मचारीको बढुवा नभएकाले पनि नार्कमा कर्मचारीको आकर्षण घट्दै गएको उहाँको भनाइ छ । वैज्ञानिकलाई एउटा अनुसन्धान गर्न लामो समय लाग्ने र प्राविधिक भएकाले जतिबेला पनि खट्नुपर्ने हुँदा नार्कमा वैज्ञानिकलाई टिकाइराख्न आकर्षक सेवा सुविधा उपलब्ध गराइनुपर्ने उहाँको भनाइ छ । २०७४ सालदेखि नयाँ भर्ना नखुल्दा कृषि अनुसन्धानमा असर परेको उहाँको भनाइ छ । कृषि अनुसन्धान र विकास गर्ने भनेर स्वायत्त संस्थानका रूपमा २०४८ सालमा नार्क स्थापना भए पनि कृषि तथा पशुपन्छी विकासमन्त्री अध्यक्ष हुने व्यवस्था राजनीति हस्तक्षेप बढी हुने गरेको उहाँको भनाइ छ । पछिल्लो तीन वर्षसम्म नार्कमा प्रमुख कार्यकारी निर्देशकको पद खाली रहेको थियो । केही समयअघि नयाँ कार्यकारी आए पनि लामो समयसम्म प्रमुखविहीन हुँदा काममा प्रत्यक्ष प्रभाव परेको नार्कले जनाएको छ । नार्कले हालसम्म धान बालीमा दुई सय, मकैमा ७५, गहुँमा ६० वटा उन्नत जात विकास गरिसकेको छ । खाद्यान्न, दलहन, तेलहन, फलफूल र पशुपन्छी गरेर एक हजार आठ सय नयाँ जात विकास गरिसकेको नार्कले जनाएको छ । उन्नत जातको विकासले खाद्यान्न उत्पादन बढाउन सहयोग पुग्छ ।स्थानीय उत्पादनले माग धान्न नसकेर वार्षिक ठुलो परिणाममा खाद्यान्न आयात भइरहेका बेला अनुसन्धान गर्ने निकायमा पर्याप्त जनशक्ति नहुँदा यसले ठुलो असर पार्ने देखिन्छ । नार्कमा अनुसार एउटा उन्नत जात विकास गर्न वैज्ञानिकलाई चारदेखि पाँच वर्ष लाग्ने गर्छ । नार्कले हाल ४५० वटा विभिन्न अनुसन्धानमूलक कार्यक्रम सञ्चालन गरिरहेको जनाएको छ । सातै प्रदेशमा रहेका नार्कका हरेक कार्यालयले स्रोत बिउ तथा वस्तु उत्पादन गरेर वितरण गर्ने गर्छ । प्रत्येक वर्ष अन्नबाली, दाल, तेलहनको एक हजार टन स्रोत बिउ उत्पादन गरेर वितरण गर्ने गरेको नार्कले जनाएको छ । यस्तै फलफूल र तरकारीका पाँच लाख बेर्ना उत्पादन र माछाका तीन करोड भुरा उत्पादन गरेर वितरण गर्ने गरेको छ । प्राविधिक जनशक्ति अभावले उन्नत प्रविधिको अनुसन्धानमा असर परेको नार्कले जनाएको छ । कृषि विभागका महानिर्देशक प्रकाशकुमार सञ्जेलले तीन तहको सरकार भएपछि प्राविधिक लिङ्केज टुटेकाले पनि नार्कले विकास गरेका उन्नत जात पुग्न समय लाग्ने जानकारी दिनुभयो ।",
      "link": "https://gorkhapatraonline.com/news/186683",
      "image": "https://gorkhapatraonline.com/storage/media/328291/conversions/NARC-Building-1024x540-original-thumb.jpg"
    },
    {
      "slug": "186679",
      "title": "आयोगलाई ओलीको लिखित जवाफ",
      "timestamp": 1767571200000,
      "source": "gp",
      "content": "‘भदौ २३ र २४ को घटनासम्बन्धी जाँचबुझ आयोग’ ले नेकपा (एमाले) का अध्यक्ष तथा पूर्वप्रधानमन्त्री केपी शर्मा ओलीको बयान बुझेको छ । भदौ २३ र २४ गतेको जेनजी आन्दोलनका सन्दर्भमा जाँचबुझ एवं अध्ययन गर्न गठित उच्चस्तरीय न्यायिक जाँचबुझ आयोगले आइतबार तत्कालीन प्रधानमन्त्री ओलीको जवाफ लिएको हो ।",
      "longContent": "गोरखापत्र समाचारदाता काठमाडौँ, पुस २१ गते । ‘भदौ २३ र २४ को घटनासम्बन्धी जाँचबुझ आयोग’ ले नेकपा (एमाले) का अध्यक्ष तथा पूर्वप्रधानमन्त्री केपी शर्मा ओलीको बयान बुझेको छ । भदौ २३ र २४ गतेको जेनजी आन्दोलनका सन्दर्भमा जाँचबुझ एवं अध्ययन गर्न गठित उच्चस्तरीय न्यायिक जाँचबुझ आयोगले आइतबार तत्कालीन प्रधानमन्त्री ओलीको जवाफ लिएको हो । यसअघि ओलीले सिंहदरबारस्थित जाँचबुझ आयोगमा गएर बयान नदिने बताउँदै आउनुभएको थियो । आइतबार आयोगको टोली पत्रसहित ओली निवास गुन्डुमै पुगेर लिखित जवाफ लिई फर्केको हो । आयोगका प्रवक्ता विज्ञानराज शर्माका अनुसार ओलीले भदौ २३ र २४ गतेको घटनाका सन्दर्भमा लिखित जवाफ आयोगलाई बुझाउनुभएको छ । प्रवक्ता शर्माले भन्नुभयो, “उहाँको लिखित बयान आएको छ । बयान अध्ययन गरेर स्थानहदसहित विषयमा निर्णय हुन्छ । साथै आयोगले प्रतिवेदन लेखन कार्य पनि सुरु गर्ने छ ।” ओलीले के बयान दिनुभयो भन्ने शर्माले खुलाउन चाहनुभएन । “त्यो कुरा प्रतिवेदनमै आउँछ,” उहाँको भनाइ थियो । यसअघि असोज १२ गते आयोगले तत्कालीन प्रधानमन्त्रीसहित पाँच जनालाई विदेश भ्रमणमा रोक लगाउन पत्राचार गरेको थियो । आयोगले तत्कालीन प्रधानमन्त्री ओली, पूर्वगृहमन्त्री रमेश लेखकसहितलाई आयोगको स्वीकृतिबिना काठमाडौँ उपत्यका छाड्न नपाउने व्यवस्था गर्न गराउनका लागि सम्बन्धित निकायमा पत्राचार गर्ने निर्णय भएको थियो । गृह मन्त्रालयका पूर्वसचिव गोकर्णमणि दुवाडी, राष्ट्रिय अनुसन्धानका पूर्वप्रमुख हुतराज थापा र काठमाडौँका पूर्वप्रमुख जिल्ला अधिकारी छविलाल रिजाललाई पनि काठमाडौँ उपत्यका छाड्न नपाउने निर्णय गरेको थियो । पूर्व  गृहमन्त्री लेखकसहितको स्थानहद फुकुवा भइसकेको छ । मानव अधिकार आयोगले लियो बयानएमालेका अध्यक्ष एवं पूर्वप्रधानमन्त्री ओलीसँग राष्ट्रिय मानव अधिकार आयोगले पनि बयान लिएको छ । आयोगको अनुसन्धान समितिले ओलीसँग आइतबार अढाई घण्टा बयान लिएको हो । आयोगका सदस्य एवं अनुसन्धान समिति संयोजक डा. लिली थापाका अनुसार भदौ २३ र २४ गतेको जेनजी आन्दोलनका क्रममा देशका तत्कालीन कार्यकारी प्रमुख र सुरक्षा परिषद् अध्यक्ष रहनुभएका ओलीसँग प्रदर्शनका सन्दर्भमा बयान लिइएको छ । ओली–प्रचण्ड भेटयसैबिच नेपाल कम्युनिस्ट पार्टी (एमाले) का अध्यक्ष केपी शर्मा ओली र नेपाली कम्युनिस्ट पार्टी (नेकपा) का संयोजक पुष्पकमल दाहाल ‘प्रचण्ड’ बिच आइतबार भेटवार्ता भएको छ । प्रचण्डका प्रमुख स्वकीय सचिव गोविन्द आचार्यले ललितपुरको च्यासलमा भएको भेटवार्तामा निर्वाचनको वातावरण बनाउने विषयमा कुराकानी केन्द्रित भएको जानकारी दिनुभयो । “उहाँहरूबिच च्यासलमा २५ मिनेट एक्लाएक्लै भेट भएको छ,” आचार्यले भन्नुभयो, “उहाँहरूबिच समसामयिक राजनीतिक, चुनावी वातावरण कसरी बनाउने भनेर कुराकानी भएको छ ।”दुई नेताबिच शनिबार बिहानै भेटवार्ता गर्ने कार्यक्रम तय भएको थियो ।  शनिबार सङ्खुवासभा रहनुभएका प्रचण्ड फर्कन ढिला भएकाले भेटवार्ता आइतबार सरेको हो । राष्ट्रिय सभा निर्वाचन, फागुन २१ गते हुने प्रतिनिधि सभा निर्वाचनमा मिलेर जाने विषयमा उहाँहरूबिच कुराकानी भएको छ ।  भेटवार्ताबारे विस्तृत खुलाइएको भने छैन ।प्रचण्ड आइतबार साँझ भारतको दिल्ली प्रस्थान गर्नुभएको छ । नेपाली समाज भारतको आयोजनामा नयाँ दिल्लीमा हुने ‘एकता सन्देश सभा तथा साक्षात्कार कार्यक्रम’ मा सहभागी हुन प्रचण्ड भारत प्रस्थान गर्नुभएको जनाइएको छ ।",
      "link": "https://gorkhapatraonline.com/news/186679",
      "image": "https://gorkhapatraonline.com/storage/media/328287/conversions/2345-original-thumb.jpg"
    },
    {
      "slug": "186676",
      "title": "आमसहमति नबन्दा डिजिटल मतदान असम्भव",
      "timestamp": 1767571200000,
      "source": "gp",
      "content": "सरकारका प्रवक्ता एवं सञ्चार तथा सूचना प्रविधिमन्त्री जगदीश खरेलले फागुन २१ गते हुने निर्वाचनमा सूचना प्रविधिको प्रयोग गरेर मतदानको व्यवस्था गर्न उचित भए पनि आमसहमति नबन्दा यस पटक त्यो सम्भव हुन नसकेको बताउनुभएको छ ।",
      "longContent": "गोरखापत्र समाचारदाताकाठमाडौँ, पुस २१ गते । सरकारका प्रवक्ता एवं सञ्चार तथा सूचना प्रविधिमन्त्री जगदीश खरेलले फागुन २१ गते हुने निर्वाचनमा सूचना प्रविधिको प्रयोग गरेर मतदानको व्यवस्था गर्न उचित भए पनि आमसहमति नबन्दा यस पटक त्यो सम्भव हुन नसकेको बताउनुभएको छ ।आइसिटी अवार्ड, २०२५ का विजेतासँग आइतबार मन्त्रालयमा भएको छलफलमा मन्त्री खरेलले त्यस्तो बताउनुभएको उहाँको सचिवालयले जनाएको छ । उहाँले आगामी निर्वाचन सही नेतृत्व चयन गर्ने उपयुक्त अवसर भएकाले राम्रो नेतालाई सदनमा पठाउन सबैसँग आग्रह गर्नुभयो । नेपाललाई ‘डिजिटल हाइवे’ मा अगाडि बढाउने गरी काम भइरहेको बताउँदै उहाँले त्यसका लागि नीतिगत सुधारका काम भइरहेको जानकारी दिनुभयो । उहाँले भन्नुभयो, “डिजिटल नेपालको मार्गदिशा बनाएर मुलुकलाई अगाडि बढाउन खोजिरहेका छौँ, त्यसको भविष्य भनेको तपाईं सूचना प्रविधिको क्षेत्रमा नवीनतम सिर्जना र योगदान गरिरहेका व्यक्ति तथा संस्था नै हो ।”मन्त्री खरेलले विजेतालाई सूचना प्रविधि क्षेत्रको विकासका लागि सम्बन्धित मन्त्रालयसम्म जोडिनका लागि पुलको भूमिका निर्वाह गर्न सम्पर्क मन्त्रालयका रूपमा सञ्चार मन्त्रालयले भूमिका खेल्ने विश्वास दिलाउनुभयो । उहाँले सरकार गठन भएको तीन महिनाभित्रै ‘राष्ट्रिय आर्टिफिसियल इन्टेलिजेन्स (एआई) नीति’ पारित गरिएको र डिजिटल नेपालको नीतिगत व्यवस्थाका लागि तयारी भइरहेको जानकारी दिनुभयो ।मन्त्री खरेलले सूचना प्रविधिको विकासका साथै डिजिटल नेपाल निर्माणका लागि यस क्षेत्रका विज्ञ सरोकारवालासँग नवप्रवर्तन, स्टार्टअप, उद्यमशीलता र सूचना प्रविधिको क्षेत्रमा सरकारसँग समन्वय र सहकार्य गरेर काम गर्नुपर्नेमा जोड दिनुभयो । आइसिटी फाउन्डेसनका अध्यक्ष राजन लम्सालले स्टार्टअप र इनोभेसनलाई प्रवर्धन गर्ने र नेपालको डिजिटल इकोसिस्टमलाई बलियो बनाउने उद्देश्य अनुरूप हरेक वर्ष अवार्डको आयोजना भइरहेको र यसले अन्तर्राष्ट्रियस्तरसम्म नेपालमा र नेपालीले विकास गरेका प्रविधि, टेक प्रडक्टको विस्तारमा सहयोग पु¥याउनुका साथै युवालाई प्रोत्साहन र हौसला प्रदान गर्ने विश्वास व्यक्त गर्नुभयो ।सो अवसरमा उपस्थित विभिन्न विधाका आइसिटी अवार्ड विजेताले डिजिटल नेपालका लागि सूचना प्रविधि क्षेत्रको नीतिगत र संरचनागत सुधार गरिनुपर्नेमा जोड दिए ।",
      "link": "https://gorkhapatraonline.com/news/186676",
      "image": "https://gorkhapatraonline.com/storage/media/328284/conversions/digital-voting-original-thumb.jpg"
    },
    {
      "slug": "186675",
      "title": "समानान्तर तयारीमा आयोग",
      "timestamp": 1767571200000,
      "source": "gp",
      "content": "कार्यवाहक प्रमुख निर्वाचन आयुक्त रामप्रसाद भण्डारीले निर्वाचन आयोगले प्रतिनिधि सभा र राष्ट्रिय सभा दुवैतर्फको चुनावको तयारी समानान्तर रूपमा गरिरहेको बताउनुभएको छ । कार्यवाहक प्रमुख भण्डारीले पुराना र नयाँ सबै राजनीतिक शक्ति चुनावका लागि तयार भइसकेकोले आयोग चुनावी तयारीमा पूर्ण रूपमा लागेको बताउनुभएको हो ।",
      "longContent": "काठमाडौँ, पुस २१ गते । कार्यवाहक प्रमुख निर्वाचन आयुक्त रामप्रसाद भण्डारीले निर्वाचन आयोगले प्रतिनिधि सभा र राष्ट्रिय सभा दुवैतर्फको चुनावको तयारी समानान्तर रूपमा गरिरहेको बताउनुभएको छ । कार्यवाहक प्रमुख भण्डारीले पुराना र नयाँ सबै राजनीतिक शक्ति चुनावका लागि तयार भइसकेकोले आयोग चुनावी तयारीमा पूर्ण रूपमा लागेको बताउनुभएको हो । निर्वाचन आयोगमा अन्य आयोगका प्रतिनिधिसँगको छलफलमा भण्डारीले आयोगले राष्ट्रिय सभा र प्रतिनिधि सभामा गरी २९३ विधायक निर्वाचित गराउने प्रक्रियामा रहेको बताउनुभयो । उहाँले भन्नुभयो, “हामी अहिले राष्ट्रिय सभासमेत गरी २९३ जना विधायक निर्वाचित गराउन कम्मर कसेर लागेका छौँ । राष्ट्रिय सभामा १८ जनाका लागि माघ ११ मा निर्वाचन गर्छौं । ११० समानुपातिक र १६५ पहिलो हुने निर्वाचित हुने निर्वाचन प्रणालीबाट गरी २७५ जना प्रतिनिधि सभाका लागि निर्वाचित गर्छौं । समानान्तर रूपमा हामी सबै निर्वाचनका कार्यक्रम एकै पटक सञ्चालन गरिरहेका छौँ ।”अन्य आयोग तथा विभिन्न सरोकारवाला समुदायले उठाएका कतिपय माग सम्बोधनका लागि संविधान र कानुन संशोधन आवश्यक रहेको उहाँले बताउनुभयो । आरक्षित निर्वाचन क्षेत्रका सुझाव कार्यान्वयनका लागि पनि संविधान संशोधन आवश्यक रहेको उहाँको भनाइ थियो । नयाँ व्यवस्थामा प्रवेश गर्दा बृहत् राजनीतिक परामर्शसमेतको आवश्यकता पर्ने भनाइ भण्डारीको थियो । उहाँले निर्वाचन प्रचार सामग्रीलाई बहुभाषामा तयार पार्न निर्वाचन आयोगले अन्य आयोगसँग सहकार्य गर्ने बताउनुभयो । निर्वाचन प्रचारप्रसारका कामलाई चरणबद्ध र व्यवस्थित रूपमा सञ्चालन गरिरहेको पनि उहाँको भनाइ छ । मतदाता शिक्षा प्रवर्धनका लागि परम्परागत घरदैलो कार्यक्रमसँग डिजिटल प्लेटफर्मको प्रयोगलाई पनि आयोगले प्राथमिकता दिएको उहाँले बताउनुभयो । कार्यवाहक प्रमुख भण्डारीले भन्नुभयो, “पहिले जस्तो घरदैलो प्रक्रिया एउटा भयो तर अहिले सामाजिक सञ्जाल प्लेटफर्मलाई पनि हामीले अधिकतम प्रयोग गर्छौं । निर्वाचनका सन्दर्भमा आयोगले पनि विविध सामग्री उत्पादन गरेर प्रयोग गर्छ ।” उहाँले महिलाका लागि आरक्षित निर्वाचन क्षेत्रको व्यवस्था गर्नसमेत प्रशस्त परामर्शको आवश्यकता रहेको बताउनुभयो । फागुन २१ गतेको निर्वाचनमा नयाँ विषयलाई समावेश गरेर जान समयसीमाका कारण कठिन रहेको उहाँको भनाइ थियो । आयोगले निर्वाचन तयारीलगायतका विषयमा आइतबार थारू, मुस्लिम, आदिवासी जनजाति, समावेशी, मधेशीलगायतका आयोगका पदाधिकारीसँग छलफल गरेको हो । छलफलमा आयोग पदाधिकारीले विविध पक्षमा सुझावसमेत प्रस्तुत गरेका थिए ।मुख्य निर्वाचन अधिकृत र अधिकृत नियुक्त निर्वाचन आयोगले आसन्न प्रतिनिधि सभा सदस्य निर्वाचनका लागि मुख्य निर्वाचन अधिकृत र निर्वाचन अधिकृत नियुक्त गरेको छ । न्याय परिषद्को परामर्शमा ७७ जिल्ला न्यायाधीशलाई मुख्य निर्वाचन अधिकृत र न्याय सेवा आयोगको परामर्शमा ८८ कर्मचारीलाई निर्वाचन अधिकृत नियुक्त गरिएको हो । मुख्य निर्वाचन अधिकृत जिल्ला न्यायाधीश रहने व्यवस्था छ । यस्तै न्याय, कानुन सरकारी वकिल समूहका उपसचिव सरहका कर्मचारी निर्वाचन अधिकृत नियुक्त हुने व्यवस्था छ । प्रतिनिधि सभा सदस्य निर्वाचन ऐनको दफा ८ बमोजिम मुख्य निर्वाचन अधिकृत र निर्वाचन अधिकृत नियुक्त गरिएको निर्वाचन आयोगका प्रवक्ता नारायणप्रसाद भट्टराईले जानकारी दिनुभयो । भट्टराईका अनुसार पुस २५ गतेदेखि लागु हुने गरी नियुक्त गरिएको हो । मुख्य निर्वाचन अधिकृत र निर्वाचन अधिकृतले माघ २ गतेदेखि आफू खटिएको स्थानमा पुगेर कार्यालय स्थापन गरी निर्वाचन कार्यक्रम सञ्चालन गर्नुपर्ने छ ।",
      "link": "https://gorkhapatraonline.com/news/186675",
      "image": "https://gorkhapatraonline.com/storage/media/328283/conversions/rrr_3-original-thumb.jpg"
    },
    {
      "slug": "186674",
      "title": "नेपालमा सवारी खरिद तीव्र : प्रदूषण र जामको मारमा सहर",
      "timestamp": 1767571200000,
      "source": "gp",
      "content": "नेपालमा जति सवारीसाधन भित्रन्छन् र सञ्चालन हुन्छन्, ती सबै सहरकेन्द्रित हुँदा सहरी जनजीवन थेगिनसक्नु प्रदूषणको मार खेप्न बाध्य छ । त्यति मात्र होइन, बढ्दो सवारी चापले राजधानीलगायतका केही मुख्य सहरमा ट्राफिक व्यवस्थापन नै अस्तव्यस्त हुने गर्छ, यद्यपि सहरको ट्राफिकिङलाई कसरी व्यवस्थापन गर्ने भन्ने विषयमा सरकार तथा सरोकारवाला निकायले ठोस रणनीति बनाएर कार्यान्वयन गर्न सकिरहेका छैनन् ।",
      "longContent": "काठमाडौँ, पुस २१ गते । नेपालमा जति सवारीसाधन भित्रन्छन् र सञ्चालन हुन्छन्, ती सबै सहरकेन्द्रित हुँदा सहरी जनजीवन थेगिनसक्नु प्रदूषणको मार खेप्न बाध्य छ । त्यति मात्र होइन, बढ्दो सवारी चापले राजधानीलगायतका केही मुख्य सहरमा ट्राफिक व्यवस्थापन नै अस्तव्यस्त हुने गर्छ, यद्यपि सहरको ट्राफिकिङलाई कसरी व्यवस्थापन गर्ने भन्ने विषयमा सरकार तथा सरोकारवाला निकायले ठोस रणनीति बनाएर कार्यान्वयन गर्न सकिरहेका छैनन् । लाखौँको सङ्ख्यामा बर्सेनि थपिने सवारीसाधन गुड्ने सहरका सडक सबैतिर चौडा हुने अवस्था छैन, जसले सडक जामको अवस्था दिनानुदिन कहालीलाग्दो बन्दै गएको छ । सवारी खरिदमा देखिएको तीव्रताले सहरी सडकको अवस्था झनै अस्तव्यस्त हुने सङ्केत गरेको सरोकारवालाको भनाइ छ । कतिपय विदेशी मुलुकको तुलनामा नेपालको सडक सञ्जाल पर्याप्त छ तर सवारी सञ्चालनको वितरण नमिल्दा सडक प्रदूषण बढेको उनीहरूको भनाइ छ । यहाँ सञ्चालन हुने सार्वजनिक सवारीसाधन व्यवस्थित र भरपर्दो हुन नसक्दा निजी सवारीसाधन खरिदमा वृद्धि भएको र नेपाल भित्रने सवारीसाधनमध्ये ८१ प्रतिशत सवारी सहरमा गुड्ने यातायातविज्ञ आशिष गजुरेल बताउनुहुन्छ । चार लाख सवारीसाधन दर्ता मुलुकमा गएको एक वर्षको अवधिमा करिब चार लाख वटा नयाँ सवारीसाधन दर्ता भएका छन् । आर्थिक वर्ष २०८१/८२ मा सो सङ्ख्यामा सवारीसाधन दर्ता भएको हो । नेपाल राष्ट्र बैङ्कले सार्वजनिक गरेको आर्थिक गतिविधि अध्ययन २०८१/८२ को वार्षिक प्रतिवेदनमा पछिल्लो एक वर्षमा मुलुकको सात वटै प्रदेशमा कार, जिप, भ्यान, बस, ट्रक, मोटरसाइकल, स्कुटरसहित सबै प्रकारका सवारीसाधन गरी जम्मा तीन लाख ७६ हजार ३९३ वटा सवारीसाधन दर्ता भएको जनाइएको छ । नेपाल राष्ट्र बैङ्कका सहायक प्रवक्ता एवं सूचना अधिकारी सुमन न्यौपानेका अनुसार आव २०८०/८१ को तुलनामा गत आव (२०८१/८२) मा ३७.८ प्रतिशतले नयाँ सवारीसाधन दर्ता बढेको हो । राष्ट्र बैङ्कको प्रतिवेदन अनुसार सो अवधिमा बागमती प्रदेशमा सबैभन्दा धेरै र कर्णाली प्रदेशमा सबभन्दा कम सवारीसाधन दर्ता भएका छन् । सो अवधिमा बागमती प्रदेशमा एक लाख ३५ हजार ८६६ सवारीसाधन दर्ता भएका छन् । आव २०८०/८१ को तुलनामा गत आव (२०८१/८२) मा यस प्रदेशमा सवारी दर्ता ३६.१ प्रतिशतले बढेको हो । त्यसै गरी यस अवधिमा सबभन्दा कम कर्णाली प्रदेशमा तीन हजार ९७७ वटा नयाँ सवारीसाधन दर्ता भएका छन् । यस प्रदेशमा आव २०८०/८१ को तुलनामा गत आव (२०८१/८२) मा सवारीसाधन दर्ता १.१ प्रतिशतले वृद्धि भएको प्रतिवेदनमा उल्लेख छ । त्यसै गरी सवारीसाधन सबभन्दा बढी दर्ता हुनेमा लुम्बिनी प्रदेश दोस्रो स्थानमा छ । यस प्रदेशमा सो अवधिमा ८४ हजार ४६९ वटा नयाँ सवारी दर्ता भएका हुन् । आव २०८०/८१ को तुलनामा गत आव (२०८१/८२) मा यस प्रदेशमा सवारी दर्ता २२.४ प्रतिशतले बढेको हो । त्यसै गरी गत आव (२०८१/८२) मा मधेश प्रदेशमा ६८ हजार २५९ वटा सवारीसाधन दर्ता भएका छन् । आव २०८०/८१ को तुलनामा गत आव (२०८१/८२) मा यस प्रदेशमा सवारी दर्ता १८.१ प्रतिशतले बढेको हो । त्यसै गरी कोशी प्रदेशमा ५१ हजार १३४ वटा (१३.६ प्रतिशतले बढेको), गण्डकी प्रदेशमा १७ हजार ९६७ वटा (४.८ प्रतिशतले बढेको) र सुदूरपश्चिम प्रदेशमा १४ हजार ७२१ वटा (३.९ प्रतिशतले बढेको) नयाँ सवारी दर्ता भएको सहायक प्रवक्ता एवं सूचना अधिकारी न्यौपानेले जानकारी दिनुभयो ।प्रशस्त सडक सञ्जालविश्वका अन्य मुलुकको तुलनामा नेपालमा भएका सवारीसाधनका लागि प्रशस्त सडक पूर्वाधारको विकास भएको बताइएको छ । यातायात व्यवस्था विभागका निर्देशक तथा गणेशमानसिंह राईका अनुसार अहिले नेपालभरि कुल ५८ लाख सवारीसाधनको दर्ता छ भने एक लाख किलोमिटरभन्दा बढी सडक सञ्जाल सञ्चालनमा छन् ।यातायातविज्ञ आशिष गजुरेलले यहाँ रहेका सवारीसाधनका लागि अहिले सञ्चालनमा रहेका सडक पूर्वाधार पर्याप्त रहे पनि सवारीसाधन सहरकेन्द्रित भएका हुनाले सहरी क्षेत्रमा चाप देखिएको बताउनुहुन्छ । अन्य मुलुकमा रहेका सवारीसाधन देशभरि नै छरिएर रहेका हुन्छन् तर यहाँका सवारीसाधन केही सहरमा मात्र थुप्रिएका र त्यहाँ बढी चाप हुुनुका साथै ट्राफिक व्यवस्थापनमा समस्या देखिएको उहाँको भनाइ छ ।उहाँले भन्नुभयो, “दर्ता भएका सवारीसाधन गाउँ गाउँमा छरिने हो भने कुनै समस्या नै हुँदैन तर सवारीसाधन ठुला सहरमा मात्र जम्मा हुँदा ट्राफिक जाम र चाप देखिएको हो । मुलुकको क्षेत्रफलको अनुपातमा यहाँ सवारीसाधन बढी भएको होइन र सवारीसाधनको अनुपातमा सडक सञ्जाल पनि कम छैन । मात्र सवारीसाधनको व्यवस्थापन हुन नसकेको हो ।” नेपालको सन्दर्भमा अहिलेसम्म मानव संसाधनको विकास तथा अवसर सहरकेन्द्रित भएकाले जनघनत्व पनि सहरमा बढी भएको र यहाँ सवारीसाधन थुप्रिएको उहाँको भनाइ छ । मुलुकमा रहेका सवारीसाधनमध्ये ८१ प्रतिशतभन्दा बढी यहाँका मुख्य सहरमा थुप्रिएका छन् । “काठमाडौँ उपत्यकामा सडकमा मात्र १५ लाख वटा सवारीसाधन गुड्छन् तर मनाङ, मुस्ताङलगायतका हिमाली र कतिपय पहाडी जिल्लाका सडक र राजमार्गमा सवारीसाधन नै भेटिँदैनन् । कतिपय गाउँबस्ती सडक सञ्जालले जोडिएका छन् तर त्यहाँ सवारीसाधन नै छैनन्,” उहाँले भन्नुभयो, “यदि सवारीसाधन मुलुकको हरेक ठाउँमा समानुपातिक वितरण गर्ने हो भने केही सहरमा देखिएको सवारीसाधनको चाप स्वतः घटेर जान्छ तर जहाँ जनघनत्व हुन्छ, त्यहाँ नै सवारीसाधनको चाप हुने स्वाभाविक नै हुन्छ ।”भरपर्दो नहुँदा सङ्ख्यामा वृद्धियहाँ रहेका सार्वजनिक सवारीसाधन व्यवस्थित र भरपर्दो हुन नसक्दा निजी सवारीसाधन खरिदमा वृद्धि भएको यातायातविज्ञ आशिष गजुरेलको धारणा छ । उहाँ भन्नुहुन्छ, “अन्य मुलुकमा सार्वजनिक सवारीसाधनको गन्तव्यसम्म पुग्न सकिने समय निर्धारण गरिएको हुन्छ । त्यसमा तलमाथि हुँदैन । तलमाथि भएको अवस्थामा सवारीसाधनले सेवाग्राहीलाई क्षतिपूर्ति तिर्नुपर्ने हुन्छ तर नेपालमा गन्तव्यसम्म पुग्ने कुनै निश्चित समय नै हुँदैन । सेवाग्राहीको समय र सुविधालाई कुनै ध्यान दिइँदैन । त्यही भएर यहाँ व्यक्तिपिच्छे सवारीसाधन खरिद गरिँदा बर्सेनि सङ्ख्यामा वृद्धि हुँदै गएको छ ।” त्यसै गरी अन्य मुलुकमा सहर वा गाउँमा निजी सवारीसाधनका लागि स्टेसन तोकिएको हुन्छ । त्यहाँ अनिवार्य रूपमा सवारीसाधन राखेर त्यहाँबाट सार्वजनिक यातायातमा यात्रा गर्नुपर्ने हुन्छ । जसले गर्दा सहरको भित्री क्षेत्रमा सवारीसाधनको चाप हुँदैन तर नेपालमा त्यस्तो प्रणालीको विकास हुन नसकेकाले पनि सहरी क्षेत्रमा सवारीसाधनको अत्यधिक चाप देखिएको उहाँ बताउनुहुन्छ ।एक हजार ८९ किलोमिटर कालोपत्रसडक विभागका सहायक प्रवक्ता तथा सूचना अधिकारी ई. शुभञ्जय दाहालले पछिल्लो एक वर्षमा दुई लेनको कालोपत्र एक हजार ८९ किलोमिटर, चार लेन वा सोभन्दा बढी १४६ किलोमिटर कालोपत्र, ९६ किलोमिटर ढलान सडक, २८७ किलोमिटर ग्राभेल सडक र ३०१ किलोमिटर नयाँ सडकको ट्र्याक खोलिएको जानकारी दिनुभयो ।",
      "link": "https://gorkhapatraonline.com/news/186674",
      "image": "https://gorkhapatraonline.com/storage/media/328281/conversions/455-original-thumb.jpg"
    },
    {
      "slug": "186673",
      "title": "पर्यटकीय गन्तव्य बन्यो कालु पाँडे पार्क",
      "timestamp": 1767571200000,
      "source": "gp",
      "content": "नेपालको ऐतिहासिक स्थलका रूपमा परिचित चन्द्रागिरिको काजी कालु पाँडे पार्कसहित आसपासको क्षेत्र रमणीय बन्दै गएको छ । काठमाडौँ उपत्यकाको धुवाँधुलोसहितको प्रदूषणबाट थोरै टाढाको यो क्षेत्र अहिले आन्तरिक तथा बाह्य पर्यटनको राम्रो थलो बनेको हो ।",
      "longContent": "काठमाडौँ, पुस २१ गते । नेपालको ऐतिहासिक स्थलका रूपमा परिचित चन्द्रागिरिको काजी कालु पाँडे पार्कसहित आसपासको क्षेत्र रमणीय बन्दै गएको छ । काठमाडौँ उपत्यकाको धुवाँधुलोसहितको प्रदूषणबाट थोरै टाढाको यो क्षेत्र अहिले आन्तरिक तथा बाह्य पर्यटनको राम्रो थलो बनेको हो । स्वदेशी मात्र नभएर विदेशी पर्यटक पनि हाइकिङ, साइकल यात्रा, हिमाल अवलोकन र पैदलयात्राका लागि पुग्ने गरेको चन्द्रगिरि नगरपालिकाका उपप्रमुख वसन्ती श्रेष्ठले बताउनुभयो । उहाँका अनुसार विभिन्न पर्यटकीय सङ्घ संस्थाले हाइकिङ रुट नै बनाएर त्यहाँ पर्यटक पु¥याउने गरेका छन् । त्यति मात्र होइन, प्राचीन इन्द्रदह र आसपासका क्षेत्रमा पिकनिक स्पटको निर्माण गरेर आमनागरिकलाई पुग्न सहज बनाइएको छ । उहाँले भन्नुभए जस्तै कालु पाँडे पार्क, इन्द्रदह, स्विट्जरल्यान्ड पार्क, मदन स्मारक पार्कलगायतका खुला स्थानमा पिकनिक स्पट बनाइएका छन् । परिवारसहित बौद्धबाट घुम्न पुग्नुभएका साम्देन लामाले भन्नुभयो, “पहिलो पटक आएको अर्गानिक लाग्यो, बच्चाहरूलाई घोडा चढाउन पनि पाइयो, स्वच्छ हावा खान पाउँदा दिल खुसी भयो ।” शुक्रबार र शनिबार स्थानीय तथा आसपासका जिल्लाबाट ठुलो सङ्ख्यामा पिकनिक खान जानेको घुइँचो लाग्ने गरेको छ । नेपाल एकीकरणका नेतृत्वकर्ता राजा पृथ्वीनारायण शाहका प्रमुख सेनानी काजी कालु पाँडेको नामबाट पहाड र पार्कको नामकरण गरिएको छ । त्यहाँ उहाँको पूर्ण कदको सालिकसँगै समाधिस्थल आगन्तुकको अत्यधिक आकर्षणको क्षेत्र मानिन्छ । गोरखामा जन्मनुभएका काजी कालु पाँडे सन् १७५७ ताका पृथ्वीनारायण शाहको काठमाडौँ उपत्यका आक्रमणका क्रममा उपत्यकाको उत्तरपश्चिम डाँडामा खटिनुभएको थियो । काठमाडौँका तत्कालीन मल्ल राजाका सैनिकसँगको युद्धमा उक्त डाँडामै काटिन पुगेका थिए । मृत्युपछि स्थानीयले त्यहीँ उहाँको समाधिस्थल बनाएका थिए । त्यो बेला सुरुवातमा कीर्तिपुरमा आक्रमण गर्ने योजनाका साथ गोर्खाली सेना उक्त डाँडा हुँदै भित्रिएका थिए । नेपाल एकीकरणपछि उक्त स्थानलाई काजी कालु पाँडेले वीरगति प्राप्त गरेको ऐतिहासिक स्थलका रूपमा पहिचान गराइएको पार्कमा उल्लिखित लेखमा पाइन्छ । वर्तमानमा काठमाडौँको पश्चिमी डाँडाको कुनातर्फ चन्द्रागिरि नगरपालिका–१ मा पर्छ । उपत्यका जितेपछि पाँडेको समाधिस्थलनजिकै पृथ्वीनारायण शाहले गोरखाको मनकामनाको सानो स्वरूप सम्मानका साथ स्थापना गर्नुभएको थियो । उहाँले मनकामनाको भक्त भएकाले त्यहीँ पुगेर दर्शन र पूजा गर्दै गोर्खा मनकामनाको स्मरण गर्नुहुन्थ्यो भन्ने लोक कथन छ । स्विट्जरल्यान्ड पार्कनजिकैको अर्को डाँडामा विन्ध्यावासिनी मन्दिर अर्को धार्मिक पर्यटकीय क्षेत्र हो । यो मन्दिरमा दर्शनार्थीको घुइँचो लाग्न थालेको छ ।  आमनागरिकको  चाप बढ्दै जाँदा थप व्यवस्थित गर्नुपर्ने अवस्था भने देखिएको उपमेयर श्रेष्ठ बताउनुहुन्छ । कालु पाँडे समाधिस्थलनजिकै हिमाल र काठमाडौँ उपत्यका हेर्न दर्शनटुप्पो बनाइएको छ । प्राचीन इन्द्रदह व्यवस्थापन तथा हरियाली कायम गर्न पालिकाले काम गरिरहेको उहाँले बताउनुभयो । उक्त डाँडाबाट उत्तरपश्चिम फैलिएको गणेश हिमाल, लाङटाङ हिमालसँगैका हिमशृङ्खला दृश्यावलोकन गर्न पाइन्छ । सोही स्थानमा पर्यटकलाई केही दिन राख्ने उद्देश्यसहित नगरपालिकाले स्थानीयलाई घरबास सञ्चालनका लागि अग्रसर गराउन थालेको छ । स्थानीय उत्पादनसहित रमाउने सुविधा भविष्यमा दिइने नगरपालिकाले जनाएको छ । त्यहाँ पुग्न मुख्य सडक हुँदै नैकाप, सीतापाइला, बलम्बु, थानकोट, नागढुङ्गाको वाणभन्ज्याङ गाउँ हुँदै पैदल वा सवारीसाधनमा करिब एक घण्टामा पुग्न सकिन्छ । पैदल जाँदा भने करिब तीन घण्टाको यात्रा रहन्छ ।",
      "link": "https://gorkhapatraonline.com/news/186673",
      "image": "https://gorkhapatraonline.com/storage/media/328279/conversions/Untitled-1-original-thumb.jpg"
    },
    {
      "slug": "186671",
      "title": "युएनडिपीको कर्मचारी भन्दै ठगी गर्ने युवक पक्राउ",
      "timestamp": 1767484800000,
      "source": "gp",
      "content": "संयुक्त राष्ट्रसंघीय विकास कार्यक्रम (युएनडिपी) को कर्मचारी हुँ भन्दै ठगी गर्ने एक युवकलाई लमजुङ प्रहरीले पक्राउ गरेको छ।",
      "longContent": "नवीनराज कुइँकेललमजुङ, पुस २० गते । संयुक्त राष्ट्रसंघीय विकास कार्यक्रम (युएनडिपी) को कर्मचारी हुँ भन्दै ठगी गर्ने एक युवकलाई लमजुङ प्रहरीले पक्राउ गरेको छ।शिक्षा, स्वास्थ्य तथा कृषि क्षेत्रमा सहयोग दिलाउने प्रलोभनमा विभिन्न व्यक्ति तथा संस्थाबाट रकम असुल्ने चितवनको खैरहनी नगरपालिका १३ घर भएका २५ वर्षीय सुजन सिलवाललाई प्रहरीले नियन्त्रणमा लिएको हो।प्रहरीका अनुसार सिलवालले केही दिनदेखि आफूलाई युएनडिपीको कर्मचारी भनी परिचय दिँदै लमजुङका विभिन्न गाउँहरूमा ठगी गर्दैआएका थिए । उनले विभिन्न वडा कार्यालय, कृषि फार्म तथा विद्यालयहरूमा पुगेर भौतिक पूर्वाधार विकास तथा अनुदान सहयोग उपलब्ध गराउने प्रलोभन देखाएर रकम असुल्ने गरेको भेटिएको छ ।सोही बहानामा उनले निवेदन शुल्क, प्रतिलिपि सेवा शुल्क तथा दस्तुर भन्दै रकम असुली ठगी गर्दै हिँडेको गोप्य सूचनाको आधारमा प्रहरीले निगरानी बढाएको थियो। प्रहरी टोलीले खोजतलास गर्ने क्रममा पुस १८ गते साँझ लमजुङको दोर्दी ४ बाट सिलवाललाई शंकास्पद अवस्थामा फेला पारी पक्राउ गरेको जिल्ला प्रहरी कार्यालय लमजुङका प्रमुख प्रहरी नायव उपरीक्षक रेशम बोहोराले जानकारी दिनुभयो ।प्रारम्भिक अनुसन्धानबाट खुले अनुसार सिलवालले युएनडिपीमा जागिर लगाइदिने भन्दै एकजना सहयोगी राखेको र सोही भ्रममा पारी भाडाको सवारी साधन र चालकसमेत लिएर हिँड्ने गरेको प्रहरीले जनाएको छ ।",
      "link": "https://gorkhapatraonline.com/news/186671",
      "image": "https://gorkhapatraonline.com/storage/media/328277/conversions/arrest2-original-thumb.jpg"
    },
    {
      "slug": "186665",
      "title": "मकवानपुरमा सुमो दुर्घटना अपडेट : छ जनाको मृत्यु",
      "timestamp": 1767484800000,
      "source": "gp",
      "content": "मकवानपुरको भीमफेदी गाउँपालिका वडा नम्बर ६ जुरिखेतमा भएको सुमो दुर्घटनामा छ जनाको मृत्यु भएको छ।",
      "longContent": "राममणि दाहालमकवानपुर, पुस २० गते। मकवानपुरको भीमफेदी गाउँपालिका वडा नम्बर ६ जुरिखेतमा भएको सुमो दुर्घटनामा छ जनाको मृत्यु भएको छ।भीमफेदी–कुलेखानी–काठमाडौँ सडक खण्डमा आइतबार साँझ ना १ ज १७७८ नं. को सुमो गाडीमा सवार नौ जनामध्ये दुर्घटनामा परी छ जनाको मृत्युभएको जिल्ला प्रहरी कार्यालय मकवानपुरले जनाएको छ। जिल्ला प्रहरी कार्यालय मकवानपुरका प्रहरी नायव उपरीक्षक पुष्कर बोगटीले मृत्यु भएकाको पहिचान खुल्न बाँकी रहेको जानकारी दिनुभयो। उहाँका अनुसार काठमाडौँबाट हेटौँडातर्फ आउँदै गरेको सुमो गाडी सडकबाट करिब एक सय मिटर तल खोल्सामा खसेर दुर्घटना भएको हो। घाइते तीन जनाको हेटौँडा अस्पतालमा उपचार भइरहेको छ ।",
      "link": "https://gorkhapatraonline.com/news/186665",
      "image": "https://gorkhapatraonline.com/storage/media/328269/conversions/Accident--News--Photo-Makawanpur-original-thumb.jpg"
    },
    {
      "slug": "186663",
      "title": "न्यायालय बलियो भएमात्र नागरिकलाई ढुक्क हुने अवस्था हुन्छः प्रधान न्यायाधीश राउत",
      "timestamp": 1767484800000,
      "source": "gp",
      "content": "प्रधान न्यायाधीश प्रकाशमान सिंह राउतले न्यायालय बलियो भएमात्र नागरिकलाई ढुक्क हुने अवस्था हुने बताउनुभएको छ।",
      "longContent": "काठमाडौँ, पुस २० गते। प्रधान न्यायाधीश प्रकाशमान सिंह राउतले न्यायालय बलियो भएमात्र नागरिकलाई ढुक्क हुने अवस्था हुने बताउनुभएको छ।सर्वोच्च अदालतमा आज आयोजित प्रधान सम्पादक, सम्पादक तथा वरिष्ठ पत्रकारहरुसँगको छलफलमा प्रधान न्यायाधीश राउतले अदालतमाथि श्रृङ्खलावद्ध प्रहारले न्यायालय कमजोर हुने भएकाले न्यायालय बलियो भए मात्रै नागरिकलाई ढुक्क हुने अवस्था हुने बताउनुभयो।“श्रृङ्खलावद्ध प्रहारले अदालतलाई कमजोर बनाउने काम भएको छ, न्यायाधीश डरायो भने राज्यको चौथो अङ्ग पनि सुरक्षित हुँदैन,” उहाँले भन्नुभयो, “प्रेस स्वतन्त्रता र सम्मानमा कहालीलाग्दो दिन आउन सक्छ, न्यायालय बलियो हुँदा नागरिकलाई ढुक्क हुने अवस्था हुन्छ।”न्यायापालिका, अदालत, न्यायाधीशमाथि लक्षित गरी सुनियोजित तरिकाले आपत्तिजनक टिप्पणी गरिएको उल्लेख गर्दै प्रधान न्यायाधीश राउतले भन्नुभयो, “न्यायाधीशका तस्वीर उल्टो बनाएर छापिएको छ, सुनियोजितरुपमा राखिएको छ।”न्यायालयको स्वस्थ आलोचना गर्न र टिप्पणी गर्न कुनै समस्या नभएको उल्लेख गर्दै उहाँले भन्नुभयो, “लोकतन्त्रमा, खुल्ला समाजमा, बहुलवादमा संविधानप्रदत्त अधिकारको भरपुर उपयोग गर्न पाइन्छ, त्यो हेक्का हामीलाई छ, तर स्वस्थकर आचोचना होस, अतिरञ्जना नहोस।”प्रधान न्यायाधीश राउतले अदालत भनेको अत्यन्तै संवेदनशील संस्था भएको उल्लेख गर्दै सत्य, तथ्य र प्रमाणका आधारमा मात्रै मुद्दालाई हेर्नुपर्ने बताउनुभयो। “अदालतबाट धेरै कुरा बुझाउन सकिएको छैन होला, त्यो अपेक्षा सञ्चारमाध्यमसँग छ,” प्रधान न्यायाधीश राउतले भन्नुभयो, “अदालतमा विधि, प्रक्रिया हुन्छ, मुद्दामा तथ्य, प्रमाण, कानुन हेर्नुपर्छ, त्यो कस्ले बुझ्छ रु त्यति गर्दा पनि गल्ती भएमा जिल्ला हुँदै, उच्च हुँदै चित्त नबुझेको अवस्थामा सर्वोच्च अदालतमा आउने सक्ने संवैधानिक व्यवस्था छ।”प्रधान न्यायाधीश राउतले अभिव्यक्ति स्वतन्त्रताको अधिकतम प्रयोग गर्ने व्यक्ति पत्रकार भएको उल्लेख गर्दै न्यायालयविरुद्ध घृणा फैलाउने काम भयो र त्यसको असर न्यायमा पर्यो भन्ने गम्भीर असरपर्ने बताउनुभयो। “हामी सच्चिनुपर्ने ठाउँमा सच्चिन्छौँ, तर नियतबस अदालत र न्यायाधीशको हुर्मत लिने छुट पनि कसैलाई हुँदैन, कहीँ हामी हाम्रै कमीकमजोरीका कारणले त समस्यामा परेका छैनौँ, निर्मम समीक्षा गरिरहेका छौँ।”देशको सम्वेदनशील घडीमा आशा, भरोसा, विश्वासको पुञ्ज मुलुकका सञ्चारमाध्यम नै भएको, न्यायालयको गरिमा बढाउनका लागि स्वस्थ आलोचना र सुझाव राख्न आग्रह गर्दै भन्नुभयो, “न्यायालयप्रति स्वस्थ्य आलोचना गर्नुस, तर वदनियत राखेर नगर्नुस, यो सबैलाई चाहिने संस्था हो, जुन दिन यो संस्था धरमराउन थाल्छ, तब धेरै असहज परिस्थितिको सिर्जना हुन सक्छ।”सर्वोच्च अदालतका वरिष्ठतम् न्यायाधीश सपना प्रधान मल्लले देश अस्थिर, जटिल र तरलतातर्फ गइरहेको अवस्थामा स्थिरता दिनुपर्ने जरुरी भएको उल्लेख गर्दै न्यायालय विश्वासिलो बनाउन जरुरी भएको बताउनुभयो।न्यायालयमा भौतिकरुपमा क्षति भएपनि न्यायको दीप मर्न नदिने गरी काम गरिरहेको उल्लेख गर्दै उहाँले भन्नुभयो, “न्यायापालिका अस्त्रविहीन निकाय हो, हामीमाथि अस्त्रको रूपमा कुनै माध्यमको प्रयोग भइरहेको छ, न्यायालय र प्रेस एकअर्काका परिपूरक भएकाले हामीलाई सुधार गर्नुपर्ने विषय उजागर गरिदिनुभएको छ, न्यायालय आभारी छ।”वरिष्ठतम् न्यायाधीश मल्लले मुलुक जटिल अवस्थामा गइरहको र त्यसका असर न्यायापालिकामा पनि देखिएकाले सल्लाह/सुझावका लागि कार्यक्रमको आयोजना गरिएको उल्लेख गर्दै उहाँले भावना बढी फैलाउने तर सत्यको खोजी नगर्नेजस्तो समस्या देखिएकाले लोकतन्त्रका दुई खम्बा न्यायालय र प्रेस मिलेर काम गर्नुपर्ने भनाइ राख्नुभयो।  छलफलमा विभिन्न सञ्चारमाध्यमका प्रधान सम्पादक, सम्पादक, वरिष्ठ पत्रकारहरुले न्यायालयको  आदेश/फैसला सरल भाषामा सबैले बुझने खालको हुँदा बुझन सहज हुने, घृणास्पद अभिव्यक्ति र अभिव्यक्ति स्वतन्त्रतालाई छुटुयाएर हेर्नुपर्ने, आफ्नो हक÷अधिकारको प्रयोग गर्दा अर्काको अधिकार हनन् नहुने तरिकाले अभिव्यक्ति दिनुपर्ने, सामाजिक सञ्जालमा आएका सूचनालाई समाचारको रुपमा हेर्न नहुने, स्वतन्त्र न्यायापालिको गरिमामा असर पर्ने गरी विषयवस्तु प्रस्तुत नभएकालगायत धारणा राख्नुभएको थियो।",
      "link": "https://gorkhapatraonline.com/news/186663",
      "image": "https://gorkhapatraonline.com/storage/media/328275/conversions/RS_KTMRATL9838-original-thumb.jpg"
    },
    {
      "slug": "186662",
      "title": "नेपाललाई ‘डिजिटल हाइवे’ मा अगाडि बढाउने काम भइरहेको छ : सञ्चारमन्त्री खरेल",
      "timestamp": 1767484800000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेलले नेपाललाई ‘डिजिटल हाइवे’ मा अगाडि बढाउने गरी काम गरिरहेको बताउनुभएको छ।",
      "longContent": "काठमाडौँ, पुस  २० गते। सञ्चार तथा सूचना प्रविधिमन्त्री जगदीश खरेलले नेपाललाई ‘डिजिटल हाइवे’ मा अगाडि बढाउने गरी काम गरिरहेको बताउनुभएको छ। आइसिटी अवार्ड–२०२५का विजेतासँग आइतबार मन्त्रालयमा भएको छलफलमा मन्त्री खरेलले डिजिटल नेपालका लागि नीतिगत सुधारका काम भइरहेको उल्लेख गर्नुभयो।सञ्चारमन्त्री खरेलले भन्नुभयो,“डिजिटल नेपालको रोडम्याप बनाएर मुलुकलाई अगाडि बढाउन खोजिरहेका छौँ, त्यसको भविष्य भनेको तपाईं सूचना प्रविधिको क्षेत्रमा नवीनतम सिर्जना र योगदान गरिरहेका व्यक्ति तथा संस्थाहरु नै हो।”मन्त्री खरेलले सूचना प्रविधि क्षेत्रको विकासका लागि सम्बन्धित मन्त्रालयसम्म जोडिनका लागि पुलको भूमिका निर्बाह गर्न सम्पर्क मन्त्रालयको रुपमा सञ्चारमन्त्रालयले भूमिका खेल्ने विश्वास दिलाउनुभयो।उहाँले सूचना प्रविधिको विकासका लागि बजेट प्रयाप्त नभएको, नीतिगत उल्झनका साथै भएका नीतिको समेत कार्यान्वयनमा सिथिलताका कारण यस क्षेत्रको यथोचित विकास र प्रगति हुन नसकेको उल्लेख गर्नुभयो।उहाँले सरकार गठन भएको तीन महिनाभित्रै ‘राष्ट्रिय आर्टिफिसियल इन्टेलिजेन्स (एआई) नीति’ पारित गरेको जानकारी गराउँदै डिजिटल नेपालको नीतिगत व्यवस्थाका लागि तयारी भइरहेको जानकारी दिलनुभयो।अवार्ड विजेतासँग मन्त्रालयले अन्तरक्रिया गरेर राज्यले यस क्षेत्रप्रतिको सम्मान गरेको बताउनुभयो। उहाँले भन्नुभयो,“निजी क्षेत्रबाट कुनै संस्थाको अग्रसरतामा तपाईंहरु सम्मानित हुनुभएको छ, जहाँ सरकार जोडिएकै हुन्छ, त्यसैले यो सम्मान राज्यको सम्मान हो। तपाईंहरुको सवाल डेढ घण्टासम्म सुनेर ग्रहण गरेका छौँ।”मन्त्री खरेलले सूचना प्रविधिको विकासका साथै डिजिटल नेपाल निर्माणका लागि यस क्षेत्रका विज्ञ सरोकारसँग नवप्रवर्तन, स्टार्टअप, उद्यमशीलता र सूचना प्रविधिको क्षेत्रमा सरकारसँग समन्वय र सहकार्य गरेर काम गर्नुपर्नेमा जोड दिनुभयो।मन्त्री खरेलले फागुन २१ गते हुने निर्वाचनमा सूचना प्रविधिको प्रयोग गरेर मतदानको व्यवस्था गर्न उचित भए पनि आमसहमति नबन्दा यसपटक त्यो सम्भव हुन नसकेको बताउनुभयो। आगामी निर्वाचन सही नेतृत्व चयन गर्ने उपयुक्त अवसर भएकाले राम्रो नेतालाई सदनमा पठाउन उहाँको आग्रह थियो।आइसिटी फाउण्डेशनका अध्यक्ष राजन लम्सालले स्टार्टप र इन्नोभेसनलाई प्रवर्द्धन गर्ने र नेपालको डिजिटल इकोसिस्टमलाई बलियो बनाउने उद्देश्य अनुरुप हरेक वर्ष अवार्डको आयोजना भइरहेको र यसले अन्तर्राष्ट्रिय स्तरसम्म नेपालमा र नेपालीले विकास गरेका प्रविधि, टेक प्रडक्टको विस्तारमा सहयोग पुर्याउनुका साथै युवालाई प्रोत्साहन र हौसला प्रदान गर्ने विश्वास व्यक्त गर्नुभयो।कार्यक्रममा उपस्थित विभिन्न विधाका आइसिटी अवार्ड विजेतनाले डिजिटल नेपालका लागि सूचना प्रविधि क्षेत्रको नीतिगत र संरचनागत सुधार गरिनुपर्नेमा जोड दिएका छन्। डिजिटल नेपालका लागि सरकार र निजी क्षेत्र एवं विज्ञ सरोकारवालाले गर्न सक्ने पहलकदमीबारे सुझावसमेत प्रस्तुत गरेका थिए।",
      "link": "https://gorkhapatraonline.com/news/186662",
      "image": "https://gorkhapatraonline.com/storage/media/328255/conversions/award-winners-meetup-original-thumb.jpg"
    },
    {
      "slug": "186660",
      "title": "बालेन र कुलमान पक्षलाई समेट्न रास्वपाले थप्यो चार पदाधिकारी",
      "timestamp": 1767484800000,
      "source": "gp",
      "content": "राष्ट्रिय स्वतन्त्र पार्टी (रास्वपा) ले पद मिलान गर्न चार जना पदाधिकारी थप गर्ने निर्णय गरेको छ ।",
      "longContent": "काठमाडौँ, पुस २० गते ।  राष्ट्रिय स्वतन्त्र पार्टी (रास्वपा) ले पद मिलान गर्न चार जना पदाधिकारी थप गर्ने निर्णय गरेको छ । रास्वपाका प्रवक्ता मनिष झाले आइतबार पार्टी केन्द्रीय कार्यालयमा बसेको केन्द्रीय समिति बैठकले उपसभापति, महामन्त्री, सहमहामन्त्री र सहप्रवक्ता एक–एक पद थप गर्ने निर्णय गरेको जानकारी दिनुभयो । उहाँका अनुसार उज्यालो नेपाल पार्टी र काठमाडौँ महानगरपालिकाका प्रमुख बालेन्द्र शाहसँग एकता पश्चात पदीय समायोजनका लागि चार जना पदाधिकारीको पद थप गरिएको हो । झाले विवेकशीलसँग पार्टी समायोजनपछि आएकामध्ये सात जनालाई केन्द्रीय समितिमा मनोनयन गर्ने निर्णय भएको बताउनुभयो । मनोनयन भएका सदस्यहरूमा समीक्षा बाँस्कोटा, प्रकाशचन्द्र परियार, सुरज प्रधान, नवराज थापा, आशुतोष प्रधान, धनेज थापा, रञ्जु दर्शना रहनुभएको छ । उहाँले भन्नुभयो, “विवेकशील पार्टी रास्वपासँग एकीकरण भएपश्चात त्यो पार्टीको नेतृत्व तहमा रहनुभएका सात जनालाई आजदेखि केन्द्रीय समितिमा मनोनित गरेका छौँ । त्यस्तै पार्टीको समायोजनको बाँकी प्रक्रिया र प्रत्यक्ष निर्वाचन प्रक्रियाका लागि पार्टी उपसभापति डा. स्वर्णिम वाग्लेको नेतृत्वमा प्रत्यक्ष निर्वाचनको तयारीका लागि कार्यदल गठन गरेका छौँ ।”उहाँले पार्टी समायोजनको प्रक्रिया थप अगाडि बढाउन पार्टी महामन्त्रीको नेतृत्वमा दुई वटा कार्यदल गठन भएको जानकारी पनि दिनुभयो ।उहाँले भन्नुभयो, “पार्टी समायोजन प्रक्रियाको थप प्रक्रिया अगाडि बढाउनको लागि पार्टी महामन्त्रीज्यूको नेतृत्वमा दुईवटा कार्यदल पनि गठन भएको छ । त्यस्तै, पार्टीमा थप दलहरु समेत आवद्ध भएको अवस्थामा दुई जना उपसभापति, एक जना महामन्त्री, एक जना सहमहामन्त्री र एक जना सहप्रवक्ता थप्ने निर्णय पनि केन्द्रीय समितिले पास गरेको छ ।”उहाँले पार्टीको समायोजनको बाँकी प्रक्रिया र प्रत्यक्ष निर्वाचन प्रक्रियाको कामहरु अगाडि बढाउनको लागि पार्टी उपसभापति डा. स्वर्णिम वाग्लेको नेतृत्वमा कार्यदल समेत गठन गर्ने निर्णय गरेको बताउनु भयो ।",
      "link": "https://gorkhapatraonline.com/news/186660",
      "image": "https://gorkhapatraonline.com/storage/media/328253/conversions/Manish-jha-original-thumb.jpg"
    },
    {
      "slug": "186658",
      "title": "मानव अधिकार आयोगमा एमाले अध्यक्ष ओलीको बयान",
      "timestamp": 1767484800000,
      "source": "gp",
      "content": "नेकपा (एमाले) का अध्यक्ष तथा तत्कालीन प्रधानमन्त्री केपी शर्मा ओलीले राष्ट्रिय मानव अधिकार आयोगमा बयान दिनुभएको छ ।",
      "longContent": "काठमाडौँ, पुस २० गते । नेकपा (एमाले) का अध्यक्ष तथा तत्कालीन प्रधानमन्त्री केपी शर्मा ओलीले राष्ट्रिय मानव अधिकार आयोगमा बयान दिनुभएको छ । गत भदौ २३ र २४ गते भएको जेन–जी प्रदर्शनका क्रममा भएको हिंसात्मक घटनाको छानबिनका सिलसिलामा आयोगले ओलीसँग सोधपुछ गरेको हो।ओलीसँग आन्दोलनका बेला भएको घटनाबारे विस्तृत सोधपुछ भएको बताइएको छ । आयोगले यसअघि काठमाडौँ महानगरपालिकाका मेयर बालेन्द्र साह, तत्कालीन गृहमन्त्री रमेश लेखकलगायतसँग बयान लिइसकेको छ । आयोगले अन्य सरोकारवाला तथा सुरक्षा निकायका उच्च अधिकारीसँग पनि बयान लिइसकेको जनाएको छ ।आयोगमा बयान दिएर फर्किनुहुँदै नेकपा (एमाले) का अध्यक्ष तथा तत्कालीन प्रधानमन्त्री केपी शर्मा ओली। तस्बिरः न्युज एजेन्सी नेपाल",
      "link": "https://gorkhapatraonline.com/news/186658",
      "image": "https://gorkhapatraonline.com/storage/media/328273/conversions/kp-sharma-oli-original-thumb.jpg"
    },
    {
      "slug": "186657",
      "title": "हत्या आरोपमा चार युवा पक्राउ",
      "timestamp": 1767484800000,
      "source": "gp",
      "content": "ओखलढुङ्गामा घटेका दुईवटा विभत्स हत्या तथा लुटपाट घटनामा संलग्न भएको आरोपमा प्रहरीले चार जनालाई पक्राउ गरेको छ ।",
      "longContent": "शेरबहादुर राईओखलढुङ्गा, पुस २० गते । ओखलढुङ्गामा घटेका दुईवटा विभत्स हत्या तथा लुटपाट घटनामा संलग्न भएको आरोपमा प्रहरीले चार जनालाई पक्राउ गरेको छ ।नेपाल प्रहरी केन्द्रीय अनुसन्धान ब्युरो (सिआइबी), कोशी प्रदेश प्रहरी कार्यालय विराटनगर तथा जिल्ला प्रहरी कार्यालय ओखलढुङ्गाको संयुक्त टोलीले उनीलाई पक्राउ गरी सार्वजनिक गरेको हो । पक्राउ पर्नेमा ओखलढुङ्गाको चिशंखुगढी गाउँपालिका –३ का २८ वर्षीय मिलन भन्ने संगम राई, सोही गाउँपालिकाको वडा –४ का ३० वर्षीय विनोद राई, ३० वर्षीय प्रकाश भुजेल र वडा नम्बर–८ का दोर्जे भनिने अशोक भुजेल रहेका छन् । जिल्ला प्रहरी कार्यालय ओखलढुङ्गाका अनुसार पहिलो घटना २०८२ असोज २६ गते राति करिब १२ बजे सिद्धिचरण नगरपालिका –४ चार्खुमा भएको थियो । स्थानीय ५२ वर्षीया रत्नकुमारी कटवाल (कार्की) को घरमा प्रवेशगरी अभियुक्तहरूले धारिलो हतियार प्रहार गरेर हत्या गरेका थिए भने घरमा रहेको नगद तथा गरगहना लुटपाट गरेका थिए । यसैगरी, दोस्रो घटना चिशंखुगढी गाउँपालिका –६ भदौरेमा पाँच दिनअघि भएको थियो । ६० वर्षीय शोभितमान थापा मगर र उनकी श्रीमती रत्नमाया थापा मगरमाथि कुटपिट तथा धारिलो हतियार प्रहार गरी हत्या गरिएको थियो । अभियुक्तहरूले उनीहरूको घरबाट सुनचाँदी, नगद र मोबाइलसमेत लुटपाट गरेका थिए । प्रहरीले दुवै घटनामा संलग्न रहेको आरोपमा चारै जनालाई पक्राउ गरी पत्रकार सम्मेलनमार्फत सार्वजनिक गरेको जनाएको छ । पक्राउ परेकामाथि कर्तव्य ज्यान, डाँका तथा हातहतियार खरखजानासम्बन्धी कसुरमा जिल्ला अदालत ओखलढुङ्गाबाट म्याद थपगरी अनुसन्धान अघि बढाइएको प्रहरी निरीक्षक विक्रमबहादुर भट्टराईले बताउनुभयो । प्रहरीले उनीहरूको साथबाट हत्या तथा लुटपाटमा प्रयोग भएको चक्कु, ७.६५ एमएमका गोलीका खोका, मोबाइल, गरगहना तथा नगदसमेत बरामद गरेको जनाएको छ ।",
      "link": "https://gorkhapatraonline.com/news/186657",
      "image": "https://gorkhapatraonline.com/storage/media/328246/conversions/pakrau-original-thumb.jpg"
    },
    {
      "slug": "186655",
      "title": "एफएनजे बागलुङले मिडिया मेला गर्ने",
      "timestamp": 1767484800000,
      "source": "gp",
      "content": "नेपाल पत्रकार महासंघ बागलुङ शाखाले आगामी चैतमा मिडिया मेला आयोजना गर्ने भएको छ । महासंघले आगामी चैत २० र २१ गते मिडिया मेला गर्ने तयारी थालेको अध्यक्ष राम थापा ‘अविरल’ ले जानकारी दिनुभयो ।",
      "longContent": "रामकृष्ण बोहराबागलुङ, पुस २० गते । नेपाल पत्रकार महासंघ बागलुङ शाखाले आगामी चैतमा मिडिया मेला आयोजना गर्ने भएको छ । महासंघले आगामी चैत २० र २१ गते मिडिया मेला गर्ने तयारी थालेको अध्यक्ष राम थापा ‘अविरल’ ले जानकारी दिनुभयो । मेलालाई प्रभावकारी र लाभदायी बनाउन नविन सोच र उद्देश्यसाथ काम थालिएको थापाको भनाइ छ । महासंघले मेलाको कार्यविधि र गतिविधि तयारी गरिरहेको छ । प्रारम्भिक रुपमा प्रवचन कार्यक्रम, प्यानल डिस्कशन, बागलुङको पत्रकारिता र पत्रकारिताका विभिन्न आयाम, स्थानीय विकास र पर्यटनजस्ता विषय समावेश हुनेछन् । यो वर्ष महासंघको स्थापनाको रजत वर्ष पनि हो । तसर्थ रजत वर्षको अवसरमा ऐतिहासिक पुस्तक प्रकाशन गर्ने लक्ष्य पनि राखिएको छ । प्रकाशित पुस्तक विमोचन पनि सोही समयमा हुनेछ । बागलुङमा जन्मेर देशको विभिन्न स्थानमा रहेका पत्रकारको पुनरमिलन कार्यक्रम गर्ने ‘मिट एण्ड ग्रिट’ त्यो बागलुङ–यो बागलुङ तस्बिर प्रदर्शनी राख्ने पनि तय भएको छ । त्यसबाहेक सञ्चार सामग्री र उपकरण प्रदर्शनी, परम्परागतदेखि आधुनिक सामग्री उक्त बेलामा प्रदर्शनीमा राखिनेछ । यसअघि महासंघले ‘धौलागिरिको पत्रकारिता’ नामक पुस्तक प्रकाशित गरेर ऐतिहासिक पृष्ठभूमिबारे आम नागरिकलाई जानकारी गराउने र दस्तावेजीकरण गराइसकेको छ ।",
      "link": "https://gorkhapatraonline.com/news/186655",
      "image": "https://gorkhapatraonline.com/storage/media/328244/conversions/Fnj-Office-Photo-original-thumb.jpg"
    },
    {
      "slug": "186653",
      "title": "विस्थापित छोटी भन्सार पुनर्स्थापना गर्न माग",
      "timestamp": 1767484800000,
      "source": "gp",
      "content": "बाँकेको उद्योगी व्यवसायीहरुको छाता संगठन नेपालगन्ज उद्योग वाणिज्य संघले शसस्त्र द्वन्द्वमा विस्थापित भएका जिल्लाका छोटी भन्सारहरु पुनस्र्थापना गर्न माग गरेको छ ।",
      "longContent": "सिराज खान नेपालगन्ज, पुस २० गते । बाँकेको उद्योगी व्यवसायीहरुको छाता संगठन नेपालगन्ज उद्योग वाणिज्य संघले शसस्त्र द्वन्द्वमा विस्थापित भएका जिल्लाका छोटी भन्सारहरु पुनर्स्थापना गर्न माग गरेको छ । खुला सीमाना र अवैध आयातका कारण नेपालगन्ज लगायत बाँके जिल्लाका उद्योग व्यवसाय धराशायी हुँदैगएको जनाउँदै नाकामा कडाइ गर्नुका साथै विस्थापित छोटी भन्सार पुनर्स्थापना गर्न माग गरिएको हो । नेपालगन्ज उद्योग वाणिज्य संघका अध्यक्ष टंक धामीले शसस्त्र द्वन्द्वका बेला बन्द गरिएका जिल्लाको छोटी भन्सार कार्यालय अझै पुनस्र्थापना नहुँदा विभिन्न नाकाबाट अवैध आयात निर्यात बढेकाले तत्काल ती भन्सार कार्यालय सञ्चालन गर्न संघले माग गरेको बताउनुभयो । उहाँका अनुसार बाँकेको सुइया बगौडास्थित कटकुइया, नरैनापुर, भगवानपुर, खडैचा होलिया, हिरमिनियाको भघोटना, साई गाउँ र साइगाउँ पश्चिमतर्फको उढरापुर नाकामा पहिले रहेका छोटी भन्सार कार्यालयहरु पुन सञ्चालन गर्नु अति आवश्यक भएको छ । अध्यक्ष धामीले भन्नुभयो, “लामो समयदेखि ती छोटी भन्सार कार्यालय पुनस्र्थापना नहुँदा एकातर्फ राजस्व चुहावट बढ्दै गएर राजस्व संकलनको लक्ष्य पूरा हुन सकेको छैन भने अर्कोतर्फ अधिकांश छोटी भन्सार कार्यालयका भौतिक संरचनाहरु काम नलाग्नेगरी जिर्ण भएको छ ।” नरैनापुर, खडैचा, साई गाउँमा छोटी भन्सार रहेका भवन अहिले भत्किएर काम नलाग्ने अवस्थामा पुगेको छ । नेपालगन्ज उद्योग वाणिज्य संघका पूर्व अध्यक्ष तथा व्यवसायी कृष्णप्रसाद श्रेष्ठले गाउँको बाटोबाट भित्रिने मालसामानको भन्सार गर्ने छोटी भन्सार पुनः स्थापना नगरिँदा भारतसँग सीमा जोडिएका ग्रामीण क्षेत्रको बाटोबाट खुलेआम चोरी तस्करी हुनेगरेको बताउनुभयो । उहाँले छोटी भन्सार नभएका नाकाबाट पैदल, मोटरसाइकल र साइकलमा राखेर दैनिक ठुलो परिमाणको मालसामान राजस्व छलेर नेपाल भित्रिने गरेकाले नेपालगन्जको व्यापार व्यवसाय संकटमा परेको बताउनुभयो । बाँकेको सीमाना भारतसँग ६५ किलोमिटर खुला रहेको छ । साइड नाकाहरुमा नेपाली सुरक्षाकर्मीको उपस्थिति रहे पनि भन्सार छली हुने गरेको नरैनापुर गाउँपालिकाका अध्यक्ष ईश्तियाक अहमद शाहले बताउनुभयो ।",
      "link": "https://gorkhapatraonline.com/news/186653",
      "image": "https://gorkhapatraonline.com/storage/media/328242/conversions/Narainapur-choti-bhansar-original-thumb.jpg"
    }
  ]
}