{
  "date": "2025-05-10T01:32:23.634Z",
  "news": [
    {
      "slug": "154290",
      "title": "निजी विद्यालयमा वाणिज्यको अनुगमन",
      "timestamp": 1746835200000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागले सेवाप्रदायक संस्था निजी विद्यालयकेन्द्रित अनुगमन सुरु गरेको छ ।",
      "longContent": "गोरखापत्र समाचारदाता काठमाडौँ, वैशाख २७ गते । वाणिज्य, आपूर्ति तथा उपभोक्ता संरक्षण विभागले सेवाप्रदायक संस्था निजी विद्यालयकेन्द्रित अनुगमन सुरु गरेको छ । विभागले बिहीबारदेखि निजी विद्यालयका बेथितिकेन्द्रित भएर अनुगमन गरेको हो । विभागका अनुसार विभागको अनुगमन टोलीले शुक्रबार ललितपुरको जेम्स स्कुल र प्रिमियर इन्टरनेसनल स्कुललाई तीन दिनभित्र सम्पूर्ण कागजातसहित विभागमा उपस्थित हुन निर्देशन दिएको छ । यस्तै विभागले बिहीबार भक्तपुरको मोडर्न इङ्लिस स्कुलको स्थलगत अनुगमन गरेर तीन दिनभित्र सम्पूर्ण विवरणसहित विभागमा उपस्थित हुन निर्देशन दिएको थियो । विभागका महानिर्देशक कुमार दाहालले निजी विद्यालयमा शिक्षक कर्मचारीलाई असाध्यै न्यूनतम दिने तर विद्यार्थीसँग भर्ना, वार्षिक र ट्युसनका फरक फरक शीर्षकमा मनलाग्दी शुल्क लिने गरेको गुनासो आउने क्रम बढेपछि विभागले विद्यालयकेन्द्रित अनुगमन थालेको जानकारी दिनुभयो । उहाँका अनुसार विद्यालयको अनुगमनका क्रममा विद्यालयले फरक फरक शीर्षकमा विद्यार्थीसँग लिने शुल्क, शिक्षक कर्मचारीलाई दिने पारिश्रमिक वा सेवा सुविधालगायतको विवरण मागिएको छ । विभागका अनुसार निजी विद्यालयले प्रत्येक वर्ष विद्यार्थीसँग भर्ना शुल्क लिने गरेको, वार्षिक र ट्युसन शुल्क मनलाग्दी भएको भन्ने धेरै गुनासो आएको छ । कानुन अनुसार मासिक ट्युसन शुल्कको दुई महिनाभन्दा बढीको वार्षिक शुल्क लिन नपाउने व्यवस्था छ तर निजी विद्यालयले छ महिनाको ट्युसन शुल्क बराबरको रकम वार्षिक शुल्कमा लिने गरेको पाइएको छ । विभागका महानिर्देशक दाहालले विद्यालयसँग विवरण माग गरिएकाले कानुनविपरीत शुल्क लिएको प्रमाणित भएमा जुनसुकै विद्यालय कानुन अनुसार कारबाहीको भागिदार हुने बताउनुभयो । विद्यालयको अनुगमन सुरुवात हो, यसलाई अभियानका रूपमा सञ्चालन गरिने र सम्पूर्ण विद्यालयको स्थलगत अनुगमन गरेर विवरण माग गरिने उहाँको भनाइ छ ।",
      "link": "https://gorkhapatraonline.com/news/154290",
      "image": "https://gorkhapatraonline.com/storage/media/271968/conversions/school_1-original-thumb.jpg"
    },
    {
      "slug": "154288",
      "title": "लगानी वृद्धिको नीति लिन परिसङ्घको सुझाव",
      "timestamp": 1746835200000,
      "source": "gp",
      "content": "नेपाल उद्योग परिसङ्घले आगामी आर्थिक वर्ष २०८२/८३ को बजेटका लागि अर्थ मन्त्रालयलाई सुझाव पेस गर्दै लगानी वृद्धिलाई सहज गर्ने गरी बजेट ल्याउन आग्रह गरेको छ ।",
      "longContent": "गोरखापत्र समाचारदाताकाठमाडौँ, वैशाख २७ गते । नेपाल उद्योग परिसङ्घले आगामी आर्थिक वर्ष २०८२/८३ को बजेटका लागि अर्थ मन्त्रालयलाई सुझाव पेस गर्दै लगानी वृद्धिलाई सहज गर्ने गरी बजेट ल्याउन आग्रह गरेको छ ।परिसङ्घले अर्थमन्त्री विष्णुप्रसाद पौडेलसमक्ष शुक्रबार सुझाव पेस गर्दै निजी क्षेत्रलाई विकासको इन्जिनका रूपमा लिई आत्मविश्वाससाथ लगानी वृद्धि गर्ने नीति अवलम्बन गरी यस्ता आर्थिक नीति आगामी १० वर्षसम्म स्थिर हुने सुनिश्चितता गर्न आग्रह गरेको छ ।परिसङ्घका तर्फबाट सुझाव प्रस्तुत गर्दै परिसङ्घका अध्यक्ष राजेशकुमार अग्रवालले ‘समृद्धिका लागि जे पनि’ को भावनासहित लगानीको वातावरण निर्माण गर्न आवश्यक रहेको बताउनुभयो । उहाँले आगामी १० वर्षका लागि लगानी वर्ष घोषणा गरी लगानी प्रवर्धन गर्ने नीति लिन आग्रह गर्नुभयो ।स्वदेशी उद्योगको विकास तथा प्रवर्धन गर्न सरकार तथा निजी क्षेत्रको सहकार्यलाई थप जोड दिनुपर्ने बताउँदै उहाँले आयातलाई सामान्य नियमन तथा आन्तरिक उत्पादनमा सामान्य सहुलियत उपलब्ध गराउँदा स्वदेशमा लगानी बढ्ने, उत्पादन वृद्वि हुने एवं आत्मनिर्भरतातर्फ जान सक्ने वस्तुको पहिचान गरी यस्ता उद्योगलाई प्रोत्साहन गर्न आयात निरुत्साहन गरिनुपर्ने बताउनुभयो ।यस्तै परिसङ्घले तयारी वस्तुमा लागेको भन्सारदर भन्दा सो वस्तु उत्पादन गर्न प्रयोग हुने कच्चा पदार्थमा लाग्ने भन्सार दर कम्तीमा एक तह कम हुने कानुनी व्यवस्था (औद्योगिक व्यवसाय ऐन, २०७६ को दफा २५ को उपदफा (घ) रहेकोमा यस्तो फरक कम्तीमा दुई तहको हुने व्यवस्था गर्न सुझाएको छ ।आगामी वर्ष नेपालमा विद्यमान अनेक थरिका करलाई एकीकृत गर्दै सीमित प्रकारका करहरू (आयकर, भन्सार, अन्तःशुल्क तथा मूल्य अभिवृद्धि कर) मात्र रहने व्यवस्था गर्न, मूल्य अभिवृद्धि करलाई बहुदरको (०, ५, १३ तथा १८) बनाई यस करमा आबद्ध हुनुपर्ने न्यूनतम कारोबारको सीमालाई कम गरी सबैलाई यसै करमा आबद्ध गर्न परिसङ्घले सुझाव दिएको छ ।",
      "link": "https://gorkhapatraonline.com/news/154288",
      "image": "https://gorkhapatraonline.com/storage/media/271966/conversions/images-original-thumb.jpg"
    },
    {
      "slug": "154286",
      "title": "बुटवल औद्योगिक क्षेत्र साँघुरो",
      "timestamp": 1746835200000,
      "source": "gp",
      "content": "बुटवलका उद्योगीले बुटवल औद्योगिक क्षेत्रमा जग्गा अभावका कारण उद्योग विस्तार गर्न समस्या परेको भन्दै मोतीपुर औद्योगिक क्षेत्र छिटो निर्माण गर्न आग्रह गरेका छन् ।",
      "longContent": "बुटवल समाचारदाताबुटवल, वैशाख २७ गते । बुटवलका उद्योगीले बुटवल औद्योगिक क्षेत्रमा जग्गा अभावका कारण उद्योग विस्तार गर्न समस्या परेको भन्दै मोतीपुर औद्योगिक क्षेत्र छिटो निर्माण गर्न आग्रह गरेका छन् ।  बुटवल औद्योगिक क्षेत्र २०३२ सालमा निर्माण भएको हो । औद्योगिक क्षेत्रमा ६० वटा उद्योग सञ्चालनमा छन् । ती उद्योगले ३८० रोपनी क्षेत्रफल जग्गा ओगटेका छन् । औद्योगिक क्षेत्रमा थप जग्गा नभएका कारण उद्योगको क्षमता विस्तारमा समस्या परेको भन्दै मोतीपुर औद्योगिक क्षेत्र छिटो निर्माण गर्न उद्योगीको आग्रह छ । बुटवल औद्योगिक क्षेत्रमा रहेको मेटल कास्ट उद्योगका सञ्चालक निश्चल शर्माले बुटवल औद्योगिक क्षेत्रको जग्गा साँघुरो भइसकेको बताउनुभयो । उहाँले २०५२ सालमा उद्योग स्थापना गर्दाकै जग्गामा अहिले उद्योग चलाउनु परेको भन्दै मोतीपुर औद्योगिक क्षेत्र छिटो बनाउन आग्रह गर्नुभयो । उहाँको उद्योगमा ठुला परियोजनाका लागि फलामका सामान उत्पादन तथा मर्मतसम्भारको काम हुन्छ । उहाँले जग्गा साँघुरो हुँदा काम गर्न कठिनाइ भएको बताउनुभयो । मेटल कास्ट उद्योगलाई मात्रै होइन, २०६६ सालमा स्थापना भएको युनाइटेड प्लास्टिक उद्योगलाई पनि जग्गा साँघुरो भएको छ । उद्योगका प्रबन्ध निर्देशक तुलसीबहादुर गुरुङले बुटवल औद्योगिक क्षेत्रमा उद्योगलाई आवश्यक थप जग्गा नभएकाले समस्या परेको बताउनुभयो । यसैबिच बुटवल उद्योग वाणिज्य सङ्घ रुपन्देहीको टोलीले बुटवल औद्योगिक क्षेत्रसहित बुटवलका विभिन्न उद्योगमा स्थलगत अवलोकन गर्नुका साथै उद्योगका समस्या सङ्कलन गरेको थियो ।  सङ्घका अध्यक्ष हरिप्रसाद अर्यालले बुटवल औद्योगिक क्षेत्रका उद्योगीले उद्योगको क्षमता अनुसार ठाउँ साँघुरो भएको बताउँदै मोतीपुर औद्योगिक क्षेत्र छिटो बनाउन आग्रह गरेको बताउनुभयो । अध्यक्ष अर्यालले उद्योगीले बुटवल औद्योगिक क्षेत्रमा डेडिकेटेड फिडरको व्यवस्था रहे पनि विद्युत् जानेआउने समस्या नरोकिएका कारण उद्योग चलाउन समस्या परेको गुनासो गरेको बताउनुभयो । बुटवल औद्योगिक क्षेत्रमा अधिकांश उद्योग प्लास्टिक र फेब्रिकेसनका छन् । यो प्रकृतिका उद्योगका लागि चौबिसै घण्टा विद्युत्को आवश्यकता पर्छ । बुटवल औद्योगिक क्षेत्र उद्योग सङ्घका वरिष्ठ उपाध्यक्ष प्रज्वल थान्जुका अनुसार केही मिनेट मात्रै विद्युत् अवरुद्ध हुँदा उद्योगले धेरै नोक्सान बेहोर्नु पर्छ ।बुटवल उद्योग वाणिज्य सङ्घका वरिष्ठ उपाध्यक्ष टङ्कप्रसाद गैरेले उद्योगीका समस्या पहिचान गर्न स्थलगत अवलोकन गरिएको र प्राप्त सुझाव सल्लाहका आधारमा समस्या समाधानका लागि सङ्घले रणनीति तय गर्ने बताउनुभयो ।बुटवल उद्योग वाणिज्य सङ्घ रुपन्देहीका उद्योग उपाध्यक्ष सुरज भट्टराईले उद्योगहरूको स्थलगत अवलोकनबाट प्राप्त भएका सुझाव सङ्घमा छलफल गरी स्थानीयस्तरमा हुन सक्ने समस्यामा सङ्घले पहल गर्ने र माथिल्लो निकायमा राख्नुपर्ने विषयमा नेपाल उद्योग वाणिज्य महासङ्घमार्फत समाधानका लागि पहल र पैरवी गरिने बताउनुभयो ।",
      "link": "https://gorkhapatraonline.com/news/154286",
      "image": "https://gorkhapatraonline.com/storage/media/271964/conversions/butwal-industrial-Zone-original-thumb.jpg"
    },
    {
      "slug": "154285",
      "title": "खरबुजा बेच्न चटारो",
      "timestamp": 1746835200000,
      "source": "gp",
      "content": "नदीआसपास बसोबास गर्ने कैलालीका किसानलाई खरबुजा बिक्री गर्न भ्याइनभ्याइ भएको छ ।",
      "longContent": "धनगढी समाचारदाताधनगढी, वैशाख २७ गते । नदीआसपास बसोबास गर्ने कैलालीका किसानलाई खरबुजा बिक्री गर्न भ्याइनभ्याइ भएको छ । उत्पादन राम्रो भएपछि किसानलाई खरबुजा बिक्रीको चटारो भएको हो । धनगढी उपमहानगरपालिकाभित्रका किसानले धनगढी बजारमा पुर्‍याएर आफ्नो उत्पादन बिक्री गरिरहेका छन् । वैशाख दोस्रो साताबाट खरबुजा पाक्न सुरु भएकाले बिक्री गर्न दौडधुप बढेको धनगढी उपमहानगरपालिका–९, बङ्गरा कटानका कृषक सियाराम चौधरीले बताउनुभयो । “साँझ बारीबाट टिपेर खरबुजा ल्याउने र भोलिपल्ट बिहानैदेखि बयलगाडामा राखेर बजारमा बिक्री गर्ने गरेको छु,” उहाँले भन्नुभयो, “दैनिक एक बयलगाडा खरबुजा बेच्ने काम भइरहेको छ ।”कृषक चौधरीले मोहना नदी बगरमा यस वर्ष सात कट्ठा जमिनमा व्यावसायिक खरबुजा खेती गर्नुभएको छ । विगत सात वर्षदेखि खरबुजा खेती गर्दै आएको उहाँले जानकारी दिनुभयो । किसानले मोहनासहित खुटिया, शिवगङ्गा नदी बगरमा खरबुजा खेती गरेका छन् । यस वर्ष सबैभन्दा बढी धनगढी उपमहानगरपालिका–१७ को पथरी, धुरझन्नास्थित खुटिया नदीमा खरबुजा खेती भएको जनाइएको छ । त्यस्तै मोहना नदी बगरको बङ्गरा कटान, घुइँयाघाट, जुगेडा क्षेत्रमा पनि धेरथोर किसानले व्यावसायिक खरबुजा खेती गरेका छन् । सबै क्षेत्रका किसानको खरबुजा बिक्रीको केन्द्र धनगढी बजार बनेको छ । उनीहरू बयलगाडामा राखेर टोल टोल डुल्दै आफ्नो उत्पादन बिक्री गरिरहेका छन् । विगत वर्षदेखि करिब १७ कट्ठा जमिनमा खरबुजा खेती गर्दै आएका पथरीका हरिराम चौधरीले हरेक दिन धनगढी बजार पुगेर खरबुजा बिक्री गर्ने गरेको जानकारी दिनुभयो । गाउँका धेरै किसान आफ्नो उत्पादन बयलगाडामा लिएर बिहानै धनगढी बजार पुग्ने गरेको उहाँको भनाइ छ । सुरुमा उत्पादन कम भएको बेला प्रतिकेजी ५० रुपियाँसम्ममा बिक्री भएको खरबुजा धनगढी बजारमा अहिले प्रतिकेजी ३० रुपियाँमा बिक्री भइरहेको छ । किसानको उत्पादन बढेपछि खरबुजाको मूल्य घटेको हो । प्रत्येक दिन एक किसानले तीनदेखि छ हजारसम्मको खरबुजा बिक्री गरिरहेका बताइएको छ । बारीमा पाके अनुसार कुनै दिन एक/दुई क्विन्टलभन्दा बढी कुनै दिन त्योभन्दा कम खरबुजा बिक्रीका लागि ल्याउने गरेको उनीहरूको भनाइ छ । खरबुजा बिक्री गरेर धान खेतीका लागि कृषि बिउबिजन जोहो गर्न र परिवारको खर्च धान्न सजिलो हुने गरेको कृषक सियारामले बताउनुभयो । “यो काममा मेहनत पनि बढी छ, फाइदा पनि छ,” उहाँले भन्नुभयो, “घाममा बयलगाडा डुलाउँदै खरबुजा बिक्री गर्नु पर्छ ।”खरबुजा गर्मीयाममा खानका लागि फलदायी मानिन्छ । यहाँका नदी बगरमा थारू समुदायका व्यक्तिसहित भारतीयले पनि व्यावसायिक खरबुजा खेती गर्दै आएका छन् ।",
      "link": "https://gorkhapatraonline.com/news/154285",
      "image": "https://gorkhapatraonline.com/storage/media/271963/conversions/223-original-thumb.jpg"
    },
    {
      "slug": "154193",
      "title": "तोलामा एक हजार चार सयले घट्यो सुन",
      "timestamp": 1746748800000,
      "source": "gp",
      "content": "अन्तर्राष्ट्रिय बजारमा सुनको मूल्यमा सामान्य कमी आएसँगै त्यसको प्रभाव स्थानीय बजारमा पनि परेको छ । बिहीबारको तुलनामा आज तोलामा रु एक हजार ४०० घटेको छ । चाँदीमा भने प्रतितोला रु पाँचले वृद्धि भएको छ ।",
      "longContent": "काठमाडौँ,  वैशाख २५ गते । अन्तर्राष्ट्रिय बजारमा सुनको मूल्यमा सामान्य कमी आएसँगै त्यसको प्रभाव स्थानीय बजारमा पनि परेको छ । बिहीबारको तुलनामा आज तोलामा रु. एक हजार ४०० घटेको छ । चाँदीमा भने प्रतितोला रु. पाँचले वृद्धि भएको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु. एक लाख ९० हजार ८०० कायम भएको छ । त्यसैगरी, एक तोला चाँदी रु. एक हजार ९६० मा बेचबिखन भइरहेको छ । बिहीबार प्रतितोला सुन रु. एक लाख ९२ हजार २०० र त्यति नै परिमाणको चाँदी रु. एक हजार ९५५ मा खरिदबिक्री भएको थियो । अन्तर्राष्ट्रिय बजारमा आज एक औँस सुन तीन हजार ३३३ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/154193",
      "image": "https://gorkhapatraonline.com/storage/media/271793/conversions/_gold-original-thumb.jpg"
    },
    {
      "slug": "154170",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1746748800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  वैशाख २६ गते ।    कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (भारतीय) प्रतिकिलो रु ७०, गोलभेँडा सानो (लोकल) प्रतिकिलो रु ६०, गोलभेँडा सानो (भारतीय) प्रतिकिलो रु ३५, गोलभेँडा सानो (तराई) प्रतिकिलो रु ४५, आलु रातो प्रतिकिलो रु ३६, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ६०, गाजर (तराई) प्रतिकिलो रु ३०, बन्दा (लोकल) प्रतिकिलो रु १५, काउली (स्थानीय) प्रतिकिलो रु ७०, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ३५, भन्टा डल्लो प्रतिकिलो रु ४०, तने बोडीको मूल्य प्रतिकिलो रु ८० कायम गरिएको छ ।\tयसैगरी, मटरकोसा प्रतिकिलो रु १००, घिउ सिमी (लोकल) प्रतिकिलो रु ६०, घिउ सिमी (हाइब्रिड) प्रतिकिलो रु ६०, भटमास कोसा प्रतिकिलो रु १५०, तितो करेला प्रतिकिलो रु २०, लौका प्रतिकिलो रु २५, परबर (लोकल) प्रतिकिलो रु ५०, परबर (तराई) प्रतिकिलो रु ६०, चिचिण्डो प्रतिकिलो रु ४०, घिरौला प्रतिकिलो रु ३०, झिगुनी प्रतिकिलो रु ८०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु २५, हरियो फर्सी (डल्लो) प्रतिकिलो रु ३०, सलगम प्रतिकेजी रु ८०, भिण्डी प्रतिकिलो रु ४५ कायम गरिएको छ । यस्तै, सखरखण्ड प्रतिकिलो ६०, बरेला प्रतिकिलो रु ५०, पिँडालु प्रतिकिलो रु ९०, स्कूस प्रतिकिलो रु ५०, रायो साग प्रतिकिलो रु ६०, पालुङ्गो साग प्रतिकिलो ८०, चमसुरको साग रु ८०, तोरीको साग प्रतिकिलो रु ३५, मेथीको साग प्रतिकिलो रु ८०, प्याज हरियो प्रतिकिलो रु ५०, बकुला प्रतिकिलो रु ५०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३५०, कुरिलो प्रतिकिलो रु ६०० निर्धारण गरिएको छ ।निगुरो प्रतिकिलो रु ४५, ब्रोकाउली प्रतिकिलो रु ८०, चुकुन्दर प्रतिकिलो रु ६०, सजीवन प्रतिकिलो रु ८०, कोइरालो प्रतिकिलो रु १८०, रातो बन्दा प्रतिकिलो रु ६०, जिरीको साग प्रतिकिलो रु ६५, ग्याठकोभी प्रतिकेजी रु ६०, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु १००, पुदिना प्रतिकिलो रु २४०, गान्टे मूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३४०, केरा (दर्जन) रु १६०, कागती प्रतिकिलो रु २८०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १४०, तरबुजा हरियो प्रतिकिलो रु ५०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३०, रुख कटहर प्रतिकिलो रु ८०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, स्ट्रबेरी (भुइँऐसेलु) प्रतिकिलो रु २५०, किबी प्रतिकिलो रु ४६०, आभोकाडो प्रतिकिलो रु ६४० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ७०, खुर्सानी हरियो (माछे) प्रतिकिलो रु ५०, खुर्सानी हरियो (अकबरे) प्रतिकेजी रु ४००, भेडे खुर्सानी प्रतिकिलो रु ७५, लसुन हरियो प्रतिकिलो रु १००, हरियो धनिया प्रतिकिलो रु १००, लसुन सुकेको चाइनिज प्रतिकिलो रु ३००, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १६०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ ।  रासस",
      "link": "https://gorkhapatraonline.com/news/154170",
      "image": "https://gorkhapatraonline.com/storage/media/271760/conversions/tarkari-original-thumb.jpg"
    },
    {
      "slug": "154153",
      "title": "प्रसारण लाइन निर्माणमा प्राविधिक त्रुटि ?",
      "timestamp": 1746748800000,
      "source": "gp",
      "content": "म्याग्दी, वैशाख २६ गते । राहुघाट बेसिनमा निर्माणको अन्तिम चरणमा पुगेका चारवटा जलविद्युत् आयोजनाबाट उत्पादित विद्युत्लाई केन्द्रीय प्रणालीमा आबद्ध गराउन प्राविधिक हिसाबले त्रुटिपूर्ण प्रसारण लाइन बनाएका छन् । जलविद्युत् आयोजनाले डाँडाखेत–राहुघाट १३२ केभी क्षमताको भन्दा मुनि २२० केभी क्षमताको प्रसारण लाइनको तार पर्ने र दुईवटा प्रसारण लाइनको तारको दूरी मापदण्डभन्दा कम हुने गरेर ‘क्रसिङ’ बनाएका हुन् । रघुगङ्गा गाउँपालिका–३ पिप्लेमा उत्तरबाट दक्षिणतर्फ आउने आयोजनाको र पश्चिमबाट पूर्व दिशातर्फ जाने डाँडाखेत–राहुघाटको प्रसारण लाइन एकापसमा ‘क्रसिङ’ हुन्छ । प्राविधिक हिसाबले बढी क्षमताको प्रसारण लाइनको तार कम क्षमताको लाइनभन्दा माथि हुनुपर्छ । क्रसिङ हुने ठाउँमा १३२ केभीको लाइनको माथिल्लो तारदेखि २२० केभीको तलको तार बीचको दूरी चार दशमलव पाँच हुनुपर्ने मापदण्ड छ । म्याग्दी नदी र सहायक खोलामा निर्माणाधीन जलविद्युत् आयोजनाबाट उत्पादन हुने विद्युत्लाई केन्द्रीय ग्रिडमा जोड्न नेपाल विद्युत् प्राधिकरणले मालिका गाउँपालिका–७ डाँडाखेतबाट रघुगङ्गा गाउँपालिका–३ अम्बाङ जोड्ने २५ किलोमिटर लामो १३२ केभी क्षमताको प्रसारण लाइन र दुवै ठाउँमा सबस्टेशन निर्माण अन्तिम चरणमा पुर्याएको छ ।डाँडाखेत–राहुघाट प्रसारण लाइनको ‘एपीटु’ र ‘एपीथ्री’ नम्बरको टावरको बीचमा जलविद्युत् आयोजनाले बनाएको प्रसारण लाइन क्रसिङ हुन्छ । सन् २०२१ देखि निर्माण सुरू भएको डाँडाखेत–राहुघाट प्रसारण लाइन निर्माणमा ढिलाइ भएपछि एक सय ३० दशमलव आठ मेगावाट क्षमताका चारवटा आयोजनाले अम्बाङको सबस्टेशनका विकल्पमा २२० केभी क्षमताको दाना–खुर्कोट प्रसारण लाइनमा जोड्न पिप्लेबाट तिल्केनीचौरसम्म वैकल्पिक प्रसारण लाइन बनाएका हुन् । राहुघाट बेसिनमा ३७।५ मेगावाटको चिमखोला–राहुघाट–मङ्गले, ४८.५ मेगावाटको अपर राहुघाट, २१.३ मेगावाटको ठूलोखोला र २३.५ मेगावाटको माथिल्लो ठूलोखोला जलविद्युत् आयोजना परीक्षण उत्पादनको तयारीमा छन् । डाँडाखेत–राहुघाट प्रसारण लाइन आयोजनाका प्रमुख रोशन अग्रवालले जलविद्युत् आयोजनाहरूले समन्वय नगरी मापदण्डविपरीत जथभावी टावर बनाएर प्राविधिक हिसाबले त्रुटिपूर्ण प्रसारण लाइन बनाएका बताउनुभयो । “जलविद्युत् आयोजनाले हाम्रो लाइन मुनि बनाएको लाइन हटाउन नौ महिनादेखि पत्राचार गरे पनि अटेरी र बेवास्ता गरेका छन्”, उहाँले भन्नुभयो, “१३२ केभीभन्दा माथि तार पर्ने गरेर अर्को टावर बनाएर लाइन तान्ने सहमति पनि कार्यान्वयन नगर्दा उनीहरूलाई समस्या पर्ने अवस्था आएको हो ।”यस विषयमा प्रतिक्रिया लिन ठूलोखोलाका प्रतिनिधि गोपाल निउरे, अपर राहुघाट र चिमखोला–मङ्गले–राहुघाटको प्रवर्द्धक तुदी पावरका प्रतिनिधि इन्द्र ढकाललाई सम्पर्क गर्दा उहाँहरूले फोन उठाउनु भएन । तुदी पावरका आवासीय इञ्जिनियर प्रकाश तिमिल्सिनाले सहमतिअनुसार १३२ केभीको भन्दा २२० केभीको तार माथि पर्ने गरेर अग्लो टावर बनाउने तयारी गरेको प्रतिक्रिया दिनुभयो ।",
      "longContent": "म्याग्दी, वैशाख २६ गते । राहुघाट बेसिनमा निर्माणको अन्तिम चरणमा पुगेका चारवटा जलविद्युत् आयोजनाबाट उत्पादित विद्युत्लाई केन्द्रीय प्रणालीमा आबद्ध गराउन प्राविधिक हिसाबले त्रुटिपूर्ण प्रसारण लाइन बनाएका छन् । जलविद्युत् आयोजनाले डाँडाखेत–राहुघाट १३२ केभी क्षमताको भन्दा मुनि २२० केभी क्षमताको प्रसारण लाइनको तार पर्ने र दुईवटा प्रसारण लाइनको तारको दूरी मापदण्डभन्दा कम हुने गरेर ‘क्रसिङ’ बनाएका हुन् । रघुगङ्गा गाउँपालिका–३ पिप्लेमा उत्तरबाट दक्षिणतर्फ आउने आयोजनाको र पश्चिमबाट पूर्व दिशातर्फ जाने डाँडाखेत–राहुघाटको प्रसारण लाइन एकापसमा ‘क्रसिङ’ हुन्छ । प्राविधिक हिसाबले बढी क्षमताको प्रसारण लाइनको तार कम क्षमताको लाइनभन्दा माथि हुनुपर्छ । क्रसिङ हुने ठाउँमा १३२ केभीको लाइनको माथिल्लो तारदेखि २२० केभीको तलको तार बीचको दूरी चार दशमलव पाँच हुनुपर्ने मापदण्ड छ । म्याग्दी नदी र सहायक खोलामा निर्माणाधीन जलविद्युत् आयोजनाबाट उत्पादन हुने विद्युत्लाई केन्द्रीय ग्रिडमा जोड्न नेपाल विद्युत् प्राधिकरणले मालिका गाउँपालिका–७ डाँडाखेतबाट रघुगङ्गा गाउँपालिका–३ अम्बाङ जोड्ने २५ किलोमिटर लामो १३२ केभी क्षमताको प्रसारण लाइन र दुवै ठाउँमा सबस्टेशन निर्माण अन्तिम चरणमा पुर्याएको छ ।डाँडाखेत–राहुघाट प्रसारण लाइनको ‘एपीटु’ र ‘एपीथ्री’ नम्बरको टावरको बीचमा जलविद्युत् आयोजनाले बनाएको प्रसारण लाइन क्रसिङ हुन्छ । सन् २०२१ देखि निर्माण सुरू भएको डाँडाखेत–राहुघाट प्रसारण लाइन निर्माणमा ढिलाइ भएपछि एक सय ३० दशमलव आठ मेगावाट क्षमताका चारवटा आयोजनाले अम्बाङको सबस्टेशनका विकल्पमा २२० केभी क्षमताको दाना–खुर्कोट प्रसारण लाइनमा जोड्न पिप्लेबाट तिल्केनीचौरसम्म वैकल्पिक प्रसारण लाइन बनाएका हुन् । राहुघाट बेसिनमा ३७।५ मेगावाटको चिमखोला–राहुघाट–मङ्गले, ४८.५ मेगावाटको अपर राहुघाट, २१.३ मेगावाटको ठूलोखोला र २३.५ मेगावाटको माथिल्लो ठूलोखोला जलविद्युत् आयोजना परीक्षण उत्पादनको तयारीमा छन् । डाँडाखेत–राहुघाट प्रसारण लाइन आयोजनाका प्रमुख रोशन अग्रवालले जलविद्युत् आयोजनाहरूले समन्वय नगरी मापदण्डविपरीत जथभावी टावर बनाएर प्राविधिक हिसाबले त्रुटिपूर्ण प्रसारण लाइन बनाएका बताउनुभयो । “जलविद्युत् आयोजनाले हाम्रो लाइन मुनि बनाएको लाइन हटाउन नौ महिनादेखि पत्राचार गरे पनि अटेरी र बेवास्ता गरेका छन्”, उहाँले भन्नुभयो, “१३२ केभीभन्दा माथि तार पर्ने गरेर अर्को टावर बनाएर लाइन तान्ने सहमति पनि कार्यान्वयन नगर्दा उनीहरूलाई समस्या पर्ने अवस्था आएको हो ।”यस विषयमा प्रतिक्रिया लिन ठूलोखोलाका प्रतिनिधि गोपाल निउरे, अपर राहुघाट र चिमखोला–मङ्गले–राहुघाटको प्रवर्द्धक तुदी पावरका प्रतिनिधि इन्द्र ढकाललाई सम्पर्क गर्दा उहाँहरूले फोन उठाउनु भएन । तुदी पावरका आवासीय इञ्जिनियर प्रकाश तिमिल्सिनाले सहमतिअनुसार १३२ केभीको भन्दा २२० केभीको तार माथि पर्ने गरेर अग्लो टावर बनाउने तयारी गरेको प्रतिक्रिया दिनुभयो ।",
      "link": "https://gorkhapatraonline.com/news/154153",
      "image": "https://gorkhapatraonline.com/storage/media/271790/conversions/adfhsdfbn-original-thumb.jpg"
    },
    {
      "slug": "154146",
      "title": "एनसेलको पहिलो ‘एनसेल सप इन सप’ भैरहवामा",
      "timestamp": 1746748800000,
      "source": "gp",
      "content": "एनसेलले भैरहवामा बिहीबारदेखि ‘एनसेल सप इन सप’ सञ्चालनमा ल्याएको छ ।",
      "longContent": "गोरखापत्र समाचारदाताकाठमाडौँ, वैशाख २६ गते । एनसेलले भैरहवामा बिहीबारदेखि ‘एनसेल सप इन सप’ सञ्चालनमा ल्याएको छ । भैरहवाको मैलावरमा रहेको एनसेलको आधिकारिक खुद्रा विक्रेता न्यु लुम्बिनी एटुजेड मोबाइलसँगको साझेदारीमा एनसेलले आफ्नो यो पहिलो सप इन सप सञ्चालन गरेको जनाइएको छ । एनसेलका चिफ अफ स्टाफ स्टिवन रोड्रिगेजले यो एनसेल सप इन सपको उद्घाटन गर्नुभयो । सप इन सपबाट ग्राहकले एनसेलका सेवा सुविधासम्बन्धी साधारण सोधपुछदेखि सम्पूर्ण सेवा एनसेल सेन्टरबाट जस्तै गरी लिन सक्ने कम्पनीले जनाएको छ । ग्राहकले सिम लिने, रिचार्ज गर्ने, केवाइसी अपडेट गर्ने, सिम स्वामित्व पुनः प्रमाणीकरण गर्ने, लोकप्रिय सधैँ अन रिन्युअल जस्ता प्याक, सेवा, सुविधा लिने, ई सिममा स्तरोन्नति गर्ने, इन्टरनेट सेटिङ मिलाउनेलगायतका विविध ग्राहक सेवा लिन सक्ने जनाइएको छ ।आइतबारदेखि शुक्रबार हप्ताको छ दिन यस सप इन सपले ग्राहकलाई सेवा प्रदान गर्ने छ । एनसेलले देशका विभिन्न भागमा ३३ वटा एनसेल सेन्टर पनि सञ्चालन गर्दै आएको छ ।",
      "link": "https://gorkhapatraonline.com/news/154146",
      "image": "https://gorkhapatraonline.com/storage/media/271729/conversions/Ncell-pr-final-original-thumb.jpg"
    },
    {
      "slug": "154145",
      "title": "बजेटबारे स्थानीय सरकारसँग छलफल",
      "timestamp": 1746748800000,
      "source": "gp",
      "content": "सुदूरपश्चिम प्रदेश सरकारले आगामी आर्थिक वर्ष २०८२/८३ को बजेटबारे बिहीबार प्रदेशका पालिकासँग छलफल गरेको छ ।",
      "longContent": "कैलाली समाचारदाताधनगढी, वैशाख २६ गते । सुदूरपश्चिम प्रदेश सरकारले आगामी आर्थिक वर्ष २०८२/८३ को बजेटबारे बिहीबार प्रदेशका पालिकासँग छलफल गरेको छ । प्रदेश तथा स्थानीय शासन सबलीकरण कार्यक्रम प्रादेशिक सहयोग एकाइले धनगढीमा आयोजना गरेको नीति तथा कार्यक्रम र बजेटसम्बन्धी छलफलमा नौ वटै जिल्लाका पालिकासँग छलफल गरिएको हो । त्यस अवसरमा मुख्यमन्त्री कमलबहादुर शाहले सही रूपमा परिचालन हुने बजेट निर्माण गर्न आवश्यक रहेको औँल्याउनुभयो । उहाँले बजेट निर्माणमा त्रुटि गर्न छुट नरहेको उल्लेख गर्दै थप्नुभयो, “बजेट निर्माणमा हामीले सधैँ त्रुटि गरिरहने र जनताले सधैँ गुनासो गरिरहने परिपाटी दोहोर्‍याउने हो भने सङ्घीय संरचनामा उभिएको अर्थै भएन ।”उहाँले तीन तहकै सरकारबिचको सम्बन्धलाई प्रगाढ बनाउन आवश्यक रहेको औँल्याउनुभयो । अस्तित्व स्विकार्न नसक्ने परिपाटीका कारण समस्या भइरहेको भन्दै मुख्यमन्त्री शाहले सबैले सबैका अस्तित्व स्विकार्न आवश्यक रहेको जोड दिनुभयो । छलफलमा प्रदेश नीति तथा योजना आयोगका उपाध्यक्ष डा. जीवन रानाले सरकारको नीति तथा कार्यक्रम र बजेटको सन्दर्भमा कार्यपत्र प्रस्तुत गर्नुभएको थियो । छलफलमा ८८ वटै पालिकाका प्रमुख, उपप्रमुखको उपस्थिति रहेको थियो । कार्यक्रममा जिल्लागत योजनाबारे छलफल गरिएको छ ।",
      "link": "https://gorkhapatraonline.com/news/154145",
      "image": "https://gorkhapatraonline.com/storage/media/271728/conversions/Chief-Minister-original-thumb.jpg"
    },
    {
      "slug": "154144",
      "title": "निर्यात प्रवर्धनमा लाग्न आग्रह",
      "timestamp": 1746748800000,
      "source": "gp",
      "content": "उद्योग, वाणिज्य तथा आपूर्तिमन्त्री दामोदर भण्डारीले सरकारले औद्योगिक विकास, स्वदेशी उत्पादनको बजारीकरण र निर्यात प्रवर्धनका लागि विभिन्न नीतिगत सुधार र सहजीकरणका प्रयास गरिरहेको बताउनुभएको छ ।",
      "longContent": "गोरखापत्र समाचारदाताकाठमाडौँ, वैशाख २६ गते । उद्योग, वाणिज्य तथा आपूर्तिमन्त्री दामोदर भण्डारीले सरकारले औद्योगिक विकास, स्वदेशी उत्पादनको बजारीकरण र निर्यात प्रवर्धनका लागि विभिन्न नीतिगत सुधार र सहजीकरणका प्रयास गरिरहेको बताउनुभएको छ । शुक्रबारदेखि यहाँ सुरु भएको नेपाल अन्तर्राष्ट्रिय व्यापार मेला २०२५ को १० औँ संस्करणलाई उद्घाटन गर्दै उहाँले यस्तो बताउनुभएको हो ।सरकारले रुग्ण उद्योगको पुनरुत्थान, नयाँ औद्योगिक सम्भावनाको पहिचान र लगानीमैत्री वातावरण निर्माणलाई प्राथमिकतामा राखेको जानकारी उहाँले दिनुभयो । निजी क्षेत्रले भने अनुसार नीतिगत सुधारका लागि सरकारले काम गरिरहको उल्लेख गर्दै उहाँले नेपाली उद्योगी व्यवसायीलाई उत्पादन र उत्पादकत्व वृद्धि गरी निर्यात प्रवर्धनमा लाग्न आग्रह गर्नुभयो ।हालै संसद्मा पेस भएको नीति तथा कार्यक्रममा औद्योगिक विकास तथा निजी क्षेत्र प्रवर्धनलाई प्राथकितामा राखिएको बताउँदै उहाँले देशको आर्थिक विकासमा सरकार निजी क्षेत्रको साथमा रहेको उल्लेख गर्नुभयो । मेलाले नेपाली वस्तुको गुणस्तर र मौलिकतालाई विश्व बजारमा स्थापित गर्न र स्वदेशी उत्पादनको ब्रान्डिङ गर्न मेलाले सहयोग पुर्‍याउने बताउँदै नेपाली व्यवसायीलाई आफ्नो प्रतिस्पर्धात्क क्षमता बढाउन मन्त्री भण्डारीले आग्रह गर्नुभयो । नेपाल उद्योग वाणिज्य महासङ्घका वरिष्ठ उपाध्यक्ष अञ्जन श्रेष्ठले नेपाली उत्पादनको अन्तर्राष्ट्रिय बजार प्रवर्धन र मुलुकको आर्थिक विकासमा मेलाले महत्वपूर्ण योगदान पुर्‍याउने बताउनुभयो । मुलुकको अर्थतन्त्र अझै पनि जटिल मोडमा रहेको र बजारमा माग बढ्न नसकेको अवस्थामा आफूहरूले मेला आयोजना गरेर बजारमा सकारात्मक सन्देश दिन खाजेको उहाँको धारणा थियो ।",
      "link": "https://gorkhapatraonline.com/news/154144",
      "image": "https://gorkhapatraonline.com/storage/media/271727/conversions/maxresdefault-original-thumb.jpg"
    },
    {
      "slug": "154143",
      "title": "कुलेखानी तेस्रोको एउटा युनिटमा समस्या",
      "timestamp": 1746748800000,
      "source": "gp",
      "content": "मकवानपुरमा रहेको कुलेखानी जलविद्युत् आयोजना विद्युत् अधिक माग हुने समयमा पनि पूर्ण क्षमतामा सञ्चालनमा आउन सकेको छैन ।",
      "longContent": "राममणि दाहालमकवानपुर, वैशाख २६ गते । मकवानपुरमा रहेको कुलेखानी जलविद्युत् आयोजना विद्युत् अधिक माग हुने समयमा पनि पूर्ण क्षमतामा सञ्चालनमा आउन सकेको छैन । आयोजनाका तीन वटा केन्द्रमध्ये भीमफेदी गाउँपालिकाको सानुटारस्थित कुलेखानी जलविद्युत् तेस्रो जलविद्युत् केन्द्रको एउटा युनिटमा समस्या आएपछि एक साताभन्दा लामो समयदेखि पूर्ण क्षमतामा सञ्चालनमा नल्याएको हो ।कुलेखानी जलविद्युत् तेस्रो जलविद्युत् केन्द्रको दुई वटा युनिटमध्ये एउटा युनिटको जेनेरेटरको प्लेटमा खराबी आएपछि गत मङ्गलबारदेखि मर्मत भइरहेको केन्द्रका प्रमुख प्रसन्नमणि ताम्राकारले जानकारी दिनुभयो । उहाँले आइसोलेसन प्लेटमा समस्या आएपछि फेर्ने काम भएको भन्दै टर्बाइन र जेनेरेटरको एलाइनमेन्ट मिलाउने काम भइरहेको बताउनुभयो । “चिनियाँ प्राविधिकबाट काम भइरहेको छ, एलाइनमेन्ट नमिलाउँदा समस्या आउँछ,” केन्द्र प्रमुख ताम्राकारले भन्नुभयो, “मर्मत गरेर सञ्चालनमा ल्याउन अझै दुई/तीन दिन लाग्छ ।” कुलेखानीको तीन वटै केन्द्र गरी १०६ मेगावाटको रहेको छ । कुलेखानी प्रथम ६०, दोस्रो ३२ र तेस्रो केन्द्र १४ मेगावाट क्षमतामा रहेको छ । हाल तेस्रो मर्मतका क्रममा रहेकाले पहिलो पूर्ण क्षमतामा सञ्चालन गर्दा पानी खेर जाने भएको पूर्ण क्षमतामा सञ्चालनमा नरहेको उहाँको भनाइ छ । “कुलेखानी आयोजनाबाट मागका आधारमा र विद्युत् आपूर्तिलाई सन्तुलित बनाउन उत्पादन गर्ने हो,” उहाँले भन्नुभयो, “कुलेखानी प्रथमबाट करिब ४० मेगावाट उत्पादन भइरहेको छ, दोस्रो पूर्ण क्षमतामा र तेस्रोको क्षमताको आधा मात्र उत्पादन भइरहेको छ । कुलेखानी आयोजनाबाट विद्युत् अधिक माग भएको समयमा विद्युत् उत्पादन हुँदै आएको छ । कुलेखानी तेस्रोमा सात/सात मेगावाट क्षमताका दुई वटा युनिट रहेका छन् ।”",
      "link": "https://gorkhapatraonline.com/news/154143",
      "image": "https://gorkhapatraonline.com/storage/media/271726/conversions/2323-original-thumb.jpg"
    },
    {
      "slug": "154142",
      "title": "महसुल विवाद निरूपणमा आयोगको सक्रियता आवश्यक",
      "timestamp": 1746748800000,
      "source": "gp",
      "content": "ऊर्जा, जलस्रोत तथा सिँचाइमन्त्री दीपक खड्काले डेडिकेटेड र ट्रङ्क लाइन महसुल विवाद निरूपणमा विद्युत् नियमन आयोगले भूमिका खेल्नुपर्ने बताउनुभएको छ । आयोगको छैटौँ वार्षिकोत्सव समारोहलाई सम्बोधन गर्दै उहाँले यो विवाद अब छिट्टै टुङ्गिनुपर्ने पनि बताउनुभयो ।",
      "longContent": "गोरखापत्र समाचारदाताकाठमाडौँ, वैशाख २६ गते । ऊर्जा, जलस्रोत तथा सिँचाइमन्त्री दीपक खड्काले डेडिकेटेड र ट्रङ्क लाइन महसुल विवाद निरूपणमा विद्युत् नियमन आयोगले भूमिका खेल्नुपर्ने बताउनुभएको छ । आयोगको छैटौँ वार्षिकोत्सव समारोहलाई सम्बोधन गर्दै उहाँले यो विवाद अब छिट्टै टुङ्गिनुपर्ने पनि बताउनुभयो ।नेपाल विद्युत् प्राधिकरणले सार्वजनिक गरेको पछिल्लो विवरण अनुसार प्रिमियमबापतको महसुल र ब्याज तथा जरिबाना गरी करिब २३ अर्ब रुपियाँ विभिन्न उद्योगबाट असुल हुन बाँकी छ । प्राधिकरणको सञ्चालक समितिले निर्णय गरेरै यही वैशाख मसान्तभित्र महसुलमा चित्त नबुझेको भए पुनरवलोकका लागि आउन पनि भनेको छ तर उद्योगीले प्राधिकरणले आफूहरूलाई प्रमाणित बिल नदिएको भन्दै पुनरवलोकनमा जान नसकिने बताउँदै आएका छन् । ऊर्जामन्त्री खड्काले कार्यक्रममा यो समस्याको निराकरणमा विद्युत् नियमन आयोगको भूमिकाप्रति पनि असन्तुष्टि जनाउनुभयो । “प्राधिकरणले बिल दिएको भन्छ । उद्योगीहरू त्यो बिल होइन भन्दै आएका छन्, यति लामो समय भइसक्यो, नियामक रहेको आयोगले त यसमा छिनोफानो गर्नु पर्‍यो नि,” उहाँले प्रश्न गर्नुभयो, “तिनुपर्नेले रकम नतिर्ने, उठाउनुपर्नेले नउठाउने, यस्तो पनि हुन्छ ?” उद्योगीले टिओडी विवरण, आधिकारिक बिल दिनूस् भन्ने र प्राधिकरणले बिल पठाइसकेका छौँ भन्ने विवादास्पद अवस्थाको निरूपण आयोगबाट हुनुपर्ने मन्त्री खड्काको भनाइ छ । सरकारले यो महसुल नउठाउन कहिल्यै नभनेको पनि उहाँको जिकिर थियो ।कार्यक्रममा आयोगका अध्यक्ष रामप्रसाद धितालले यो विषयमा कुनै प्रतिक्रिया भने जनाउनुभएन । वार्षिकोत्सव समारोहलाई सम्बोधन गर्दै उहाँले आयोग पाँचबर्से मार्गचित्र बनाएर काम गरिरहेको जानकारी दिनुभयो । उहाँले विद्युत् क्षेत्रमा निजी क्षेत्रको लगानीलाई प्रवर्धन गर्दै प्रतिस्पर्धात्मक अभिवृद्धि तथा उपभोक्तालाई सेवाप्रदायक छनोटको अवसर प्रदान गर्ने दिशामा कार्यरत रहेको जानकारी गराउनुभयो ।",
      "link": "https://gorkhapatraonline.com/news/154142",
      "image": "https://gorkhapatraonline.com/storage/media/271725/conversions/Energy-Minister-Photo-original-thumb.jpg"
    },
    {
      "slug": "154141",
      "title": "मकैको बिउमा आत्मनिर्भर, किसान भने आयातित नै रोज्छन्",
      "timestamp": 1746748800000,
      "source": "gp",
      "content": "तराई, भित्री मधेश र मध्य पहाडी क्षेत्रका किसानले भारत र चीनबाट आयातित वर्णशङ्कर जातको मकैमा रुचि राख्दा सरकारले विकास र सिफारिस गरेका मकैका बिउ भने ओझेलमा परेका छन् ।",
      "longContent": "काठमाडौँ, वैशाख २६ गते । तराई, भित्री मधेश र मध्य पहाडी क्षेत्रका किसानले भारत र चीनबाट आयातित वर्णशङ्कर जातको मकैमा रुचि राख्दा सरकारले विकास र सिफारिस गरेका मकैका बिउ भने ओझेलमा परेका छन् । राष्ट्रिय बिउबिजन केन्द्र रामपुरबाट नेपालकै रैथाने र हावापानी सुहाउँदा ४१ जातलाई उपयुक्त रहेको सिफारिस गरेको छ । तीमध्ये १० वटा वर्णशङ्कर र ३१ वटा उन्नत जात छन् । सिफारिस गरिएका जातका मकै कम्तीमा ९० दिनदेखि अधिकतम १८० दिनसम्ममा पाक्ने र तराई, पहाड र हिमाली क्षेत्रमा फल्ने फरक फरक जातका छन् । बिउबिजन तथा गुण नियन्त्रण केन्द्रले ११४ जातका मकै नेपालमा उपयुक्त भएको सिफारिस गरेको छ । तीमध्ये २०३३ सालमा सफल प्रयोग भएको रामपुर कम्पोजिटसँग अत्याधिक ताप सहन गर्न सक्ने क्षमता छ । अहिले नेपालमा बिउ अभाव भएको भनिएका ठाउँमा सो मकै उपयुक्त हुने राष्ट्रिय बिउबिजन केन्द्रका संयोजक तीर्थराज रिजालले जानकारी दिनुभयो । लामो समयको अध्ययन अनुसन्धानबाट सिफारिस भएको र समुद्री सतहदेखि पाँच हजार मिटरसम्ममा खेती हुने खालका मकैका बिउ सिफारिस गरिएको बताउनुभयो । सरकारी र गैरसरकारी क्षेत्रबाट कृषकसम्म समयमै प्रचार हुन नसक्दा नेपाली बिउ ओझेलमा परेको पनि उहाँले स्पष्ट पार्नुभयो । राष्ट्रिय बिउबिजन केन्द्रले मकैको बुवाआमा तयार पारेर कम्पनीलाई उपलब्ध गराउने र सोही आधारमा कम्पनीले उत्पादन गर्ने गरेको उहाँले बताउनुभयो तर सममयै उत्पादन हुन नसक्नु र नेपाली कम्पनीले ठुलो मात्रामा उत्पादन गर्न नसक्दा किसान आयातित वर्णशङ्करतर्फ आकर्षित भएको हुन सक्ने उहाँले बताउनुभयो । सरकारीस्तरबाट नै नेपाली बिउलाई प्रोत्साहन गर्न र कम्पनीसँग समन्वय गर्न आवश्यक हुने उहाँले बताउनुभयो । तराईमा हुने रामपुर कम्पोजिट, मध्यपहाडमा देउती उच्च पहाडमा हुने गणेशलगायतका सबै बिउको राम्रोसँग प्रचार हुन नसकेको उहाँले उल्लेख गर्नुभयो । नेपालमै सिफारिस भएको मकै तोकिएकै क्षेत्रमा मात्रै रोपिन्छ र शतप्रतिशत सफल पनि भएको छ तर आयातित वर्णशङ्करको मकैको बिउमा हुने गडबडीले घोगा नलाग्ने र घोगामा दान नलाग्ने समस्या देखिने गरेको छ । किसानले पटक पटक आन्दोलन गर्ने परेको किसान अगुवा ज्ञानेन्द्र दाहालले बताउनुभयो । उहाँले अघिल्लो वर्ष ४० रोपनी बारीमा रोपेको सफल भएपछि यो वर्ष रामपुर कम्पोजिटलाई दुई सय रोपनीमा विस्तार गरिएको बताउनुभयो तर धेरै किसान वर्णशङ्करमै आकर्षित भएकाले स्थानीय जातको प्रोत्साहन आवश्यक रहेको उल्लेख गर्नुभयो । धेरै आयातित वर्णशङ्कर सात सय मिटरभन्दा कम उचाइमा फल्ने सिफारिस भए पनि एक हजार पाँच सय मिटरसम्म पनि रोपिँदै आएको छ तर त्यसबारे सरकारी र निजी क्षेत्रबाट कुनै अनुसन्धान नै सुरु गरिएको छैन । कृषक आफैँले त्यस्ता मकैको बिउको माग गर्ने गरेका छन् । किसानले पछिल्लो समय आकर्षक प्याकेजिङ र सर्वसुलभ भएसँगै अन्तर्राष्ट्रिय कम्पनीका वर्णशङ्करमा बिउमा ध्यान दिने गरेका हुन् ।  कृषि प्रसार अधिकृत कृष्ण धितालले सिफारिस भएका स्थानीय जातको मकैको राम्रोसँग प्रसार हुन नसक्दा विदेशी बिउले जरा गाडेको उल्लेख गर्नुभयो । तराई, भित्री, मधेश, पहाडी र उच्च पहाडी जिल्लामा लाग्ने मकैको बिउ भए पनि त्यसबारे किसानसम्म प्रसार हुन नसक्दा नेपाली बिउले बजार लिन नसकेको उहाँले स्पष्ट पार्नुभयो । वरिष्ठ कृषि प्रसार अधिकृत कुलप्रसाद दवाडीले नेपाल मकैको बिउमा आत्मनिर्भर रहे पनि किसानसम्म नेपाली बिउको प्रचार हुन नसक्दा आयातित वर्णशङ्कर बिउमा किसानको आकर्षण बढेको जानकारी दिनुभयो ।नेपालमा उत्पादित बिउको राम्रो प्याकेजिङ छैन, जसको कारणले किसानले चम्किला आकर्षक बिउका प्याकेटमा बिउ मात्रै किन्ने गर्दा नेपाली बिउ ओझेलमा परेको उहाँले उल्लेख गर्नुभयो । किसानस्तरमा बिउको महìव बुझाएर स्थानीय रोग प्रतिरोधात्मक क्षमता भएका बिउ प्रोत्साहन गर्ने कार्यक्रम सरकारले ल्याउनु आवश्यक रहेको सुझाव दिनुभयो । केही नेपाली कम्पनी युनिक सिड, लुम्बिनी सिड र गोरखा सिड कम्पनीले स्थानीय जातका बिउ उत्पादन गरे पनि पर्याप्त नहुँदा किसानसम्म पुग्न सकेका छैनन् । एकातिर नेपाली कम्पनीको उत्पादन कम हुँदा समस्या परेको छ भने विदेशी कम्पनीले बलियो मार्केटिङ पोलिसी बनाएर बजार नै कब्जा जस्तै गरेका छन् । वितरकलाई बिउ बेच्ने लक्ष्य दिएर हरेक वर्ष बिउ कम्पनीले वितरकलाई विदेश भ्रमणसमेत गराउने गरेका छन्, जसका कारणले वितरण स्थानीय बिउलाई प्राथमिकतामा राख्दैनन् । स्थानीय बिउमा नाफासमेत कम हुने भन्दै व्यापारीले त्यसलाई प्राथमिकता दिने गरेका छैनन् । छिटो पाक्ने नयाँ जात सिफारिसको तयारी राष्ट्रिय बिउबिजन केन्द्रले असारसम्ममा छिटो पाक्ने जातको बिउ बिउबिजन गुणस्तर तथा नियन्त्रण केन्द्रमा सिफारिस गर्ने तयारी थालेको छ । केन्द्रले अनुमोदन गरेर राष्ट्रिय बिउ नियन्त्रण केन्द्रमा पठाएपछि त्यहाँ अनुमोदन भएपछि व्यावसायिक उत्पादनका लागि आउने संयोजक रिजालले उल्लेख गर्नुभयो । यस कार्यक्रममार्फत नेपालमा अहिलेसम्म उन्नत जातका लागि ३१ वटा मकैका बिउका जात सिफारिस गरिएको छ, जुन नेपाली जनताले रुचाएका छन् । उच्च पहाडका लागि गणेश १ र २, मध्यपहाडका लागि मनकामना १, ३, ५, ७ र ९ जात सिफारिस गरिएको छ । यस्तै तराईका लागि रामपुर जातका मकै सिफारिस गरिएको छ । अब सिफारिस गर्न लागिएका मकै तराई र मध्यपहाडी क्षेत्रका लागि उपयुक्त हुने उहाँले दाबी गर्नुभयो । किसानलाई चाँडो पाक्ने खालका मकै पनि सिफारिस गरिएको छ । जसमा अरुण १, २, ३, ४, ५, ६ जातका रहेका छन् । यी मकै लगाएको ८० देखि ९० दिनमा तयारी हुने गर्छन् । अन्य मकै १२० देखि १५० दिनसम्म लाग्ने गर्दछन् । कार्यालयले हाइब्रिड मकैतर्फ अहिलेसम्म १० जात सिफारिस गरेको छ । अहिले तीन जात सिफारिसको चरणमा रहेको र त्यसपछि हाइब्रिडको सङ्ख्या १३ पुग्ने छ । सिफारिस गर्न लागिएका जात सिएएच १५११, सिएएच ११८७, सिएएच १९ छन् । यी मकैमा तापक्रम सहन सक्ने क्षमता भएकाले भित्री मधेश र तराईका जिल्लाका लागि सिफारिसको काम भइरहेको रिजालले बताउनुभयो । २०७७ सालदेखि हामीले कुनै जातको मकै सिफारिस भएको छैन । किसानले नरुचाएका आठ वटा जातलाई सूचीबाट हटाइसकिएको छ भने पाँच वटा जातलाई सूचीबाट हटाउन सिफारिसको तयारी थालिएको छ । चलनचल्तीमा नआएका, रोग र किराले समस्या बनाएका यस्ता जातलाई सूचीबाट हटाउन सिफारिस गरिने गरिन्छ ।",
      "link": "https://gorkhapatraonline.com/news/154141",
      "image": "https://gorkhapatraonline.com/storage/media/271724/conversions/makai-ko-biu--(1)-original-thumb.jpg"
    },
    {
      "slug": "154092",
      "title": "कृषि एम्बुलेन्समा गाउँको तरकारी बजारमा",
      "timestamp": 1746662400000,
      "source": "gp",
      "content": "कृषि एम्बुलेन्सको व्यवस्था भएपछि गाउँ–घरमा उत्पादन भएका तरकारी सदरमुकाम बेसीसहर झर्न थालेको छ।",
      "longContent": "नवीनराज कुइँकेललमजुङ, वैशाख २५ गते। कृषि एम्बुलेन्सको व्यवस्था भएपछि गाउँ–घरमा उत्पादन भएका तरकारी सदरमुकाम बेसीसहर झर्न थालेको छ। बेसीसहर नगरपालिकाले किसानको उत्पादन बजारीकरण गर्न कृषि एम्बुलेन्सको व्यवस्था गरेपछि हरियो तरकारी तथा फलफूल बजार ल्याउन सजिलो भएको हो। तरकारी सङ्कलनका लागि नगरपालिकाले एकता कृषि सहकारी संस्थालाई कृषि एम्बुलेन्स सञ्चालनको जिम्मेवारी दिएको छ। सहकारीले गाउँ गाउँमा पुगेर तरकारी संकलन गरि बजारमा ल्याउने गरेको छ।सहकारीले गाउँको तरकारी संकलनका लागि रुटिङ (समय तालिका) बनाएको छ।  साताव्यापी तालिका तोकेर गाउँको तरकारी ‘किसान घरमा’ ल्याउन सुरु गरेको एकता कृषि सहकारी संस्थाका अध्यक्ष हरिबहादुर घिमिरले बताउनुभयो। तालिका अनुसार आइतबार बेसीशहर–१ स्थित नयाँगाउँ, धिमिरे, वडा नम्बर–२ को हटिया र भकुण्डेको तरकारी संकलन हुनेछ। सोमबार बेसीशहर–२ को चिसापानी, वडा नम्बर–५ को पुरानोकोट, वडा नम्बर–४ को नाल्मा, वडा नम्बर–३ को गाउँ र रानीकुवाको तरकारी संकलन गरिने छ। त्यसैगरी मंगलबार बडा नम्बर–१० को सालडाँडा, वडा नम्बर ११ को बस्नेत गाउँ, स्याउता, तिलहार, रामचोकबेसी, वडा नम्बर १ को उदिपुरका किसानको तरकारी संकलन गरिने एकता कृषि सहकारी संस्थाले जनाएको छ।कृषि एम्बुलेन्सले बुधबार वडा नम्बर ९ को बिम्दाबेसी, साम्दी, दिहीथोक, पाखाथोक र बिहीबार वडा नम्बर ७ को वनथोक, वडा नम्बर ६ को मकैडाँडा, सारिङ, भलमशेरा, बेलौती बिसौनाको तरकारी संकलन गरी बजारमा ल्याउने भएको छ। शुक्रबार वडा नम्बर १० को खासुरबेसी, बाँझाखेतबाट तरकारी संकलन हुनेछ भने शनिबार अत्यावश्यक स्थानमा पुग्ने कृषि सहकारी संस्थाका अध्यक्ष घिमिरेले बताउनुभयो।कृषि एम्बुलेन्स सञ्चालन भएपछि किसानका उत्पादन बजारमा ल्याउन सहज भएको नगरप्रमुख गुमानसिंह अर्यालले बताउनुभयो। उहाँले किसानले उत्पादन गरेका तरकारीको मुख्य समस्या नै बजारीकरण रहेकाले त्यसको निराकरणमा पालिका लागेको उहाँले बताउनुभयो। स्वामित्व नगरपालिकामै रहनेगरी आगामी असार मसान्तसम्म सञ्चालन तथा व्यवस्थानका लागि एकता कृषि सहकारी संस्थालाई कृषि एम्बुलेन्स प्रदान गरिएको बेसीशहर नगरपालिकाका नगर उपप्रमुख पद्मा गुरुङले जानकारी दिनुभयो। कृषि एम्बुलेन्सबाट बजार ल्याइएको तरकारी विक्री गर्नका लागि सहकारीले बेसीसहर बजारमा ‘किसान घर’ सञ्चालन गर्दै आएको छ।",
      "link": "https://gorkhapatraonline.com/news/154092",
      "image": "https://gorkhapatraonline.com/storage/media/271646/conversions/krishi-ambulense-original-thumb.jpg"
    },
    {
      "slug": "154048",
      "title": "तोलामा छ सयले बढ्यो सुन",
      "timestamp": 1746662400000,
      "source": "gp",
      "content": "अन्तर्राष्ट्रिय बजारमा सुनको मूल्यमा सामान्य वृद्धि भएसँगै त्यसको प्रभाव स्थानीय बजारमा पनि परेको छ । आज तोलामा छ सयले वृद्धि भएको छ ।",
      "longContent": "काठमाडौँ,  वैशाख २५  गते ।  अन्तरराष्ट्रिय बजारमा सुनको मूल्यमा सामान्य वृद्धि भएसँगै त्यसको प्रभाव स्थानीय बजारमा पनि परेको छ । आज तोलामा छ सयले वृद्धि भएको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य एक लाख ९२ हजार २०० कायम भएको छ । त्यसैगरी, एक तोला चाँदी एक हजार ९५५ मा बेचबिखन भइरहेको छ । बुधबार प्रतितोला सुन एक लाख ९१ हजार ६०० र त्यति नै परिमाणको चाँदी एक हजार ९६५ मा खरिदबिक्री भएको थियो । अन्तर्राष्ट्रिय बजारमा आज एक औँस सुन तीन हजार ३९५ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/154048",
      "image": "https://gorkhapatraonline.com/storage/media/271592/conversions/_gold-original-thumb.jpg"
    },
    {
      "slug": "154014",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1746662400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  वैशाख २५ गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (भारतीय) प्रतिकिलो रु ७०, गोलभेँडा सानो (लोकल) प्रतिकिलो रु ६०, गोलभेँडा सानो (भारतीय) प्रतिकिलो रु ४५, गोलभेँडा सानो (तराई) प्रतिकिलो रु ४५, आलु रातो प्रतिकिलो रु ३५, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ६०, गाजर (तराई) प्रतिकिलो रु ३०, बन्दा (लोकल) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ७०, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ३५, भन्टा डल्लो प्रतिकिलो रु ४०, तने बोडीको मूल्य प्रतिकिलो रु ८० कायम गरिएको छ ।\tयसैगरी, मटरकोसा प्रतिकिलो रु ९०, घिउ सिमी (लोकल) प्रतिकिलो रु ७०, घिउ सिमी (हाइब्रिड) प्रतिकिलो रु ७०, टाटे सिमी प्रतिकिलो रु ८०, भटमास कोसा प्रतिकिलो रु १५०, तितो करेला प्रतिकिलो रु २५, लौका प्रतिकिलो रु २५, परबर (लोकल) प्रतिकिलो रु ६०, चिचिण्डो प्रतिकिलो रु ४०, घिरौला प्रतिकिलो रु ३०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु २५, हरियो फर्सी (डल्लो) प्रतिकिलो रु ३०, सलगम प्रतिकेजी रु ८०, भिण्डी प्रतिकिलो रु ५० कायम गरिएको छ । यस्तै, सखरखण्ड प्रतिकिलो ६०, बरेला प्रतिकिलो रु ५०, पिँडालु प्रतिकिलो रु ९०, स्कूस प्रतिकिलो रु ५०, रायो साग प्रतिकिलो रु ६०, पालुङ्गो साग प्रतिकिलो ९०, चमसुरको साग रु ९०, तोरीको साग प्रतिकिलो रु ३५, मेथीको साग प्रतिकिलो रु ८०, प्याज हरियो प्रतिकिलो रु ६०, बकुला प्रतिकिलो रु ५०, तरुल प्रतिकिलो रु १००, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३२०, कुरिलो प्रतिकिलो रु ६०० निर्धारण गरिएको छ ।निगुरो प्रतिकिलो रु ५०, ब्रोकाउली प्रतिकिलो रु ७०, चुकुन्दर प्रतिकिलो रु ६०, सजीवन प्रतिकिलो रु १००, कोइरालो प्रतिकिलो रु १९०, रातो बन्दा प्रतिकिलो रु ६०, जिरीको साग प्रतिकिलो रु ६५, ग्याठकोभी प्रतिकेजी रु ६०, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु १००, पुदिना प्रतिकिलो रु २४०, गान्टे मूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३४०, केरा (दर्जन) रु १६०, कागती प्रतिकिलो रु २८०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १४०, तरबुजा हरियो प्रतिकिलो रु ५०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३०, रुख कटहर प्रतिकिलो रु ८०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, उखु प्रतिगोटा रु ८०, स्ट्रबेरी (भुइँऐसेलु) प्रतिकिलो रु २५०, किबी प्रतिकिलो रु ४६०, आभोकाडो प्रतिकिलो रु ६४० निर्धारण गरिएको छ ।यसैगरी, अदुवा प्रतिकिलो रु १००, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ८०, खुर्सानी हरियो (माछे) प्रतिकिलो रु ५०, खुर्सानी हरियो (अकबरे) प्रतिकेजी रु ४००, भेडे खुर्सानी प्रतिकिलो रु ८०, लसुन हरियो प्रतिकिलो रु १००, हरियो धनिया प्रतिकिलो रु १००, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १६०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ । रासस",
      "link": "https://gorkhapatraonline.com/news/154014",
      "image": "https://gorkhapatraonline.com/storage/media/271525/conversions/adrhs-original-thumb.jpg"
    },
    {
      "slug": "154002",
      "title": "यस्तो छ आजका लागि विदेशी मुद्राको विनिमय दर",
      "timestamp": 1746662400000,
      "source": "gp",
      "content": "काठमाडौँ, वैशाख २५ गते । नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३५ रुपैयाँ ४३ पैसा र बिक्रीदर १३६ रुपैयाँ ०३ पैसा कायम भएको छ । युरोपियन युरो एकको खरिददर १५३ रुपैयाँ ९५ पैसा र बिक्रीदर १५४ रुपैयाँ ६३ पैसा, युके पाउन्ड स्ट्रलिङ एकको खरिददर १८० रुपैयाँ ८० पैसा र बिक्रीदर १८१ रुपैयाँ ६० पैसा, स्विस फ्र्याङ्क एकको खरिददर १६४ रुपैयाँ ३७ पैसा र बिक्रीदर १६५ रुपैयाँ ०९ पैसा कायम गरिएको छ । अष्ट्रेलियन डलर एकको खरिददर ८७ रुपैयाँ ७० पैसा र बिक्रीदर ८८ रुपैयाँ ०९ पैसा, क्यानेडियन डलर एकको खरिददर ९८ रुपैयाँ १९ पैसा र बिक्रीदर ९८ रुपैयाँ ६३ पैसा, सिङ्गापुर डलर एकको खरिददर १०४ रुपैयाँ ९२ पैसा र बिक्रीदर १०५ रुपैयाँ ३९ पैसा निर्धारण गरिएको छ । जापानी येन १० को खरिददर ९ रुपैयाँ ४५ पैसा र बिक्रीदर ९ रुपैयाँ ४९ पैसा, चिनियाँ युआन एकको खरिददर १८ रुपैयाँ ७४ पैसा र बिक्रीदर १८ रुपैयाँ ८३ पैसा, साउदी अरेबियन रियाल एकको खरिददर ३६ रुपैयाँ ११ पैसा र बिक्रीदर ३६ रुपैयाँ २६ पैसा, कतारी रियाल एकको खरिददर ३७ रुपैयाँ १५ पैसा र बिक्रीदर ३७ रुपैयाँ ३२ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रुपैयाँ १५ पैसा र बिक्रीदर चार रुपैयाँ १६ पैसा, युएई दिराम एकको खरिदर ३६ रुपैयाँ ८७ पैसा र बिक्रीदर ३७ रुपैयाँ ०४ पैसा, मलेसियन रिङ्गेट एकको खरिददर ३१ रुपैयाँ ८५ पैसा र बिक्रीदर ३२ रुपैयाँ ०९ पैसा, साउथ कोरियन वन एक सयको खरिददर ९ रुपैयाँ ७३ पैसा र बिक्रीदर ९ रुपैयाँ ७८ पैसा, स्विडिस क्रोनर एकको खरिददर १४ रुपैयाँ ११ पैसा र बिक्रीदर १४ रुपैयाँ १७ पैसा र डेनिस क्रोनर एकको खरिददर २० रुपैयाँ ६३ पैसा र बिक्रीदर २० रुपैयाँ ७२ पैसा तोकिएको छ । राष्ट्र बैङ्कले हङकङ डलर एकको खरिददर १७ रुपैयाँ ४५ पैसा र बिक्रीदर १७ रुपैयाँ ५३ पैसा, कुवेती दिनार एकको खरिददर ४४१ रुपैयाँ ७४ पैसा र बिक्रीदर ४४३ रुपैयाँ ७० पैसा, बहराइन दिनार एकको खरिददर ३५९ रुपैयाँ २० पैसा र बिक्रीदर ३६० रुपैयाँ ७९ पैसा, ओमनी रियाल एकको खरिददर ३५१ रुपैयाँ ७७ पैसा र बिक्रीदर ३५३ रुपैयाँ ३३ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैङ्कले यो विनिमय दरलाई आवश्यकताअनुसार जुनसुकै समयमा पनि संशोधन गर्न सक्ने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको वेबसाइटमा उपलब्ध हुने जनाइएको छ ।",
      "longContent": "काठमाडौँ, वैशाख २५ गते । नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३५ रुपैयाँ ४३ पैसा र बिक्रीदर १३६ रुपैयाँ ०३ पैसा कायम भएको छ । युरोपियन युरो एकको खरिददर १५३ रुपैयाँ ९५ पैसा र बिक्रीदर १५४ रुपैयाँ ६३ पैसा, युके पाउन्ड स्ट्रलिङ एकको खरिददर १८० रुपैयाँ ८० पैसा र बिक्रीदर १८१ रुपैयाँ ६० पैसा, स्विस फ्र्याङ्क एकको खरिददर १६४ रुपैयाँ ३७ पैसा र बिक्रीदर १६५ रुपैयाँ ०९ पैसा कायम गरिएको छ । अष्ट्रेलियन डलर एकको खरिददर ८७ रुपैयाँ ७० पैसा र बिक्रीदर ८८ रुपैयाँ ०९ पैसा, क्यानेडियन डलर एकको खरिददर ९८ रुपैयाँ १९ पैसा र बिक्रीदर ९८ रुपैयाँ ६३ पैसा, सिङ्गापुर डलर एकको खरिददर १०४ रुपैयाँ ९२ पैसा र बिक्रीदर १०५ रुपैयाँ ३९ पैसा निर्धारण गरिएको छ । जापानी येन १० को खरिददर ९ रुपैयाँ ४५ पैसा र बिक्रीदर ९ रुपैयाँ ४९ पैसा, चिनियाँ युआन एकको खरिददर १८ रुपैयाँ ७४ पैसा र बिक्रीदर १८ रुपैयाँ ८३ पैसा, साउदी अरेबियन रियाल एकको खरिददर ३६ रुपैयाँ ११ पैसा र बिक्रीदर ३६ रुपैयाँ २६ पैसा, कतारी रियाल एकको खरिददर ३७ रुपैयाँ १५ पैसा र बिक्रीदर ३७ रुपैयाँ ३२ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रुपैयाँ १५ पैसा र बिक्रीदर चार रुपैयाँ १६ पैसा, युएई दिराम एकको खरिदर ३६ रुपैयाँ ८७ पैसा र बिक्रीदर ३७ रुपैयाँ ०४ पैसा, मलेसियन रिङ्गेट एकको खरिददर ३१ रुपैयाँ ८५ पैसा र बिक्रीदर ३२ रुपैयाँ ०९ पैसा, साउथ कोरियन वन एक सयको खरिददर ९ रुपैयाँ ७३ पैसा र बिक्रीदर ९ रुपैयाँ ७८ पैसा, स्विडिस क्रोनर एकको खरिददर १४ रुपैयाँ ११ पैसा र बिक्रीदर १४ रुपैयाँ १७ पैसा र डेनिस क्रोनर एकको खरिददर २० रुपैयाँ  ६३ पैसा र बिक्रीदर २० रुपैयाँ ७२ पैसा तोकिएको छ । राष्ट्र बैङ्कले हङकङ डलर एकको खरिददर १७ रुपैयाँ ४५ पैसा र बिक्रीदर १७ रुपैयाँ ५३ पैसा, कुवेती दिनार एकको खरिददर ४४१ रुपैयाँ ७४ पैसा र बिक्रीदर ४४३ रुपैयाँ ७० पैसा, बहराइन दिनार एकको खरिददर ३५९ रुपैयाँ २० पैसा र बिक्रीदर ३६० रुपैयाँ ७९ पैसा, ओमनी रियाल एकको खरिददर ३५१ रुपैयाँ ७७ पैसा र बिक्रीदर ३५३ रुपैयाँ ३३ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैङ्कले यो विनिमय दरलाई आवश्यकताअनुसार जुनसुकै समयमा पनि संशोधन गर्न सक्ने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको वेबसाइटमा उपलब्ध हुने जनाइएको छ ।",
      "link": "https://gorkhapatraonline.com/news/154002",
      "image": "https://gorkhapatraonline.com/storage/media/271512/conversions/money-exchange-original-thumb.jpg"
    },
    {
      "slug": "153996",
      "title": "विज्ञापन एजेन्सी र विक्रेतालाई सम्मान",
      "timestamp": 1746662400000,
      "source": "gp",
      "content": "गोरखापत्र दैनिकको १२५ औँ वार्षिक उत्सव तथा गोरखापत्र संस्थानको ६३ औँ वार्षिकोत्सवका अवसरमा विभिन्न विज्ञापन एजेन्सी तथा बिक्री सेन्टरलाई सम्मान गरिएको छ ।",
      "longContent": "गोरखापत्र समाचारदाताकाठमाडौँ, वैशाख २५ गते । गोरखापत्र दैनिकको १२५ औँ वार्षिक उत्सव तथा गोरखापत्र संस्थानको ६३ औँ वार्षिकोत्सवका अवसरमा विभिन्न विज्ञापन एजेन्सी तथा बिक्री सेन्टरलाई सम्मान गरिएको छ । बुधबार आयोजित कार्यक्रममा तीन विज्ञापन एजेन्सी र तीन बिक्री एजेन्टलाई सम्मान गरिएको हो । सम्मानित हुने विज्ञापन एजेन्सीमा जोइन मिडिया प्रालि पहिलो, फ्युचर हब मिडिया मल्टिप्रपोज प्रालि दोस्रो र अल मिडिया प्रालि तेस्रो रहेका छन् । त्यस्तै बिक्री एजेन्टमा पवित्रा कार्की काठमाडौँ, दुर्गा थपलिया भरतपुर चितवन र ज्ञानेन्द्रबहादुर श्रेष्ठ, श्रेष्ठ बुक्स एन्ड न्युज सेन्टर रहेका छन् ।",
      "link": "https://gorkhapatraonline.com/news/153996",
      "image": "https://gorkhapatraonline.com/storage/media/271506/conversions/Ajency-paraskrkit-_keshab-gurung-(4)-original-thumb.jpg"
    },
    {
      "slug": "153993",
      "title": "राष्ट्र बैङ्कले बुझायो बजेट सुझाव",
      "timestamp": 1746662400000,
      "source": "gp",
      "content": "नेपाल राष्ट्र बैङ्कले आगामी आर्थिक वर्ष २०८२/८३ को बजेटमा समेट्नुपर्ने सुझावसहितको प्रतिवेदन सरकारलाई बुझाएको छ ।",
      "longContent": "गोरखापत्र समाचारदाताकाठमाडौँ, वैशाख २५ गते । नेपाल राष्ट्र बैङ्कले आगामी आर्थिक वर्ष २०८२/८३ को बजेटमा समेट्नुपर्ने सुझावसहितको प्रतिवेदन सरकारलाई बुझाएको छ । नेपाल राष्ट्र बैङ्कका कायममुकायम गभर्नर डा. नीलम ढुङ्गाना तिम्सिनाले उपप्रधानमन्त्री एवं अर्थमन्त्री विष्णुप्रसाद पौडेललाई बुधबार पूर्वबजेटकालीन समीक्षा प्रतिवेदन बुझाउनुभएको हो । राष्ट्र बैङ्कले अध्ययनमा आधारित रहेर प्रतिवेदन तयार गरेको जनाएको छ । कायममुकायम गभर्नर तिम्सिनाले देशका विभिन्न ठाउँमा पुगेर अध्ययन तथा छलफल गरी प्रतिवेदन तयार पारेको सो क्रममा जानकारी गराउनुभयो । अर्थमन्त्री पौडेलले प्रतिवेदनले आगामी वर्षको बजेट निर्माणमा महत्वपूर्ण सहयोग पुर्‍याउने बताउनुभयो । आगामी बजेट निर्माणको तीव्र तयारीमा रहेको मन्त्रालयले मन्त्रालयगत छलफल सम्पन्न गरेर अहिले विभिन्न सरोकारवालासँग सुझावका लागि छलफल तथा अन्तर्क्रिया गरिरहेको छ । संवैधानिक व्यवस्था अनुरूप जेठ १५ गते नै बजेट सार्वजनिक गर्नुपर्ने भएकाले मन्त्रालयले तालिका नै बनाएर बजेट निर्माणको प्रक्रिया अघि बढाइरहेको छ । आगामी आवका लागि राष्ट्रिय योजना आयोगले १८ खर्ब रुपियाँको बजेट सीमा निर्धारण गरेको छ । स्रोतको दबाबमा रहेको मन्त्रालयले यस पटक नयाँ आयोजनाभन्दा क्रमागत आयोजनालाई प्राथमिकता दिने र अनौपचारिक क्षेत्रलाई समेत करको दायरामा ल्याउने तयारी गरिरहेको छ ।",
      "link": "https://gorkhapatraonline.com/news/153993",
      "image": "https://gorkhapatraonline.com/storage/media/271503/conversions/NRB-PHOTO-2025-05-07-15-42-27-original-thumb.jpg"
    },
    {
      "slug": "153992",
      "title": "अन्तर्राष्ट्रिय उडानको माग गर्दै व्यवसायीको धर्ना",
      "timestamp": 1746662400000,
      "source": "gp",
      "content": "गौतम बुद्ध अन्तर्राष्ट्रिय विमानस्थलबाट नियमित उडान माग गर्दै उद्योगी व्यवसायीले विमानस्थलको मुख्य प्रवेशद्वारमा धर्ना दिएका छन् ।",
      "longContent": "भैरहवा समाचारदाताभैरहवा, वैशाख २५ गते । गौतम बुद्ध अन्तर्राष्ट्रिय विमानस्थलबाट नियमित उडान माग गर्दै उद्योगी व्यवसायीले विमानस्थलको मुख्य प्रवेशद्वारमा धर्ना दिएका छन् । लामो समयदेखि विमानस्थल पूर्ण क्षमतामा सञ्चालनको माग गरिरहेका उद्योगी व्यवसायीले माग सुनुवाइ नभएपछि विरोध सभासहित बुधबार धर्ना दिएका हुन् । उद्योग व्यापार सङ्गठन, रुपन्देही (चेम्बर अफ कमर्स) को अगुवाइमा बुधबार बिहान १० देखि ११ बजेसम्म विमानस्थलको मुख्य प्रवेशद्वार छेकेर धर्ना र प्रदर्शन गरिएको हो । धर्नामा दर्जनौँ सङ्घ संस्था ब्यानरसहित सहभागी थिए । सहभागीले विमानस्थल सञ्चालनको माग लेखिएका प्लेकार्डसमेत बोकेर धर्ना दिएका थिए ।प्रदर्शनमा सहभागीले अन्तर्राष्ट्रिय उडानलाई निरन्तरता दिन यसअघि गरिएका वाचा पूरा गर्न सरकारसँग माग गरेका छन् । उद्योग व्यापार सङ्गठन, रुपन्देहीका अध्यक्ष दर्पण श्रेष्ठले विमानस्थल सञ्चालनका लागि मुलुकका सबै राजनीतिक दलका प्रमुख, पूर्व र वर्तमान प्रधानमन्त्रीलाई ज्ञापनपत्र बुझाउँदासमेत कुनै सुनुवाइ नभएपछि दबाबपूर्ण आन्दोलनमा उत्रिनु परेको बताउनुभयो ।“यसअघि ज्ञापनपत्र, छलफलमार्फत विमानस्थल सञ्चालनका लागि दबाब सिर्जना गर्दै आयौँ तर सरकारले सुनेन,” उहाँले भन्नुभयो, “बाध्य भएर धर्नामा उत्रिएका हौँ ।” उहाँले सरकारले अझै नियमित उडानको वातावरण नबनाए थप आन्दोलन गर्ने बताउनुभयो । दबाबमूलक धर्ना कार्यक्रमको बेवास्ता नगर्न उद्योगी व्यवसायीको चेतावनी छ ।अन्तर्राष्ट्रिय विमानस्थल प्रवेशद्वार छेकेर उनीहरूले ब्यानर र प्लेकार्ड प्रदर्शन गरेका थिए । उनीहरूले विमानस्थल सञ्चालनका लागि आवश्यक म्यानपावर, भिसा र मेडिकल सेन्टर तत्काल खोल्न माग गरेका थिए । “आवश्यक कार्यालय नै नखोले कसरी विमानस्थल चल्छ ?” सरकारसँग प्रश्न गर्दै अध्यक्ष श्रेष्ठले भन्नुभयो, “निजी क्षेत्र आत्महत्या गर्ने अवस्थामा पुग्दासमेत सरकारले केही सुनेन ।”चेम्बर अफ कमर्स लुम्बिनी प्रदेशका अध्यक्ष टङ्कप्रसाद पोखरेलले विमानस्थल के कारणले ठप्प भइरहेको छ भन्नेबारे सरकारले जानकारी दिनुपर्ने बताउनुभयो । “यो चर्को घाममा सडकमा दबाब कार्यक्रम गर्ने हाम्रो पनि रहर होइन,” उहाँले भन्नुभयो, “तर सरकारले हाम्रो माग सुनेन, व्यवसायी ऋणमा डुबेको देखेन, त्यसैले बाध्य भएर सङ्घर्षका कार्यक्रम गर्नु परेको हो ।” उहाँले निजी क्षेत्रले लगातार विमानस्थल नियमित सञ्चालनको माग गरे पनि सरकारले नसुनेको दुःखेसो गर्नुभयो ।सिद्धार्थ उद्योग वाणिज्य सङ्घका अध्यक्ष नेत्रप्रसाद आचार्यले सरकारले पटक पटक अन्तर्राष्ट्रिय उडान सञ्चालन गर्ने वाचा गरे पनि पूरा गर्न नसकेकोमा चिन्ता गर्नुभयो । “ज्ञापनपत्र र छलफल कार्यक्रमले दबाब पुग्नै छाडेपछि निजी क्षेत्र सडकमा उत्रिन बाध्य भएको हो,” उहाँले भन्नुभयो, “अब पनि सुनुवाइ नभए कडा आन्दोलनमा उत्रिन तयार छौँ ।” नेपाल उद्योग वाणिज्य महासङ्घ लुम्बिनी प्रदेश अध्यक्ष कुलप्रसाद न्यौपाने, सिद्धार्थ सञ्जाल रुपन्देही अध्यक्ष अनिलकुमार ज्ञवाली, उद्योग व्यापार सङ्गठनका पूर्वअध्यक्ष नारायणप्रसाद भण्डारी, सङ्गठनकी महासचिव लक्ष्मी अधिकारी, लुम्बिनी इँटा उद्योग व्यवसायी सङ्घका अध्यक्ष अजयकुमार गुप्ता, सिद्धार्थनगर–४ का अध्यक्ष मुक्तिनाथ यादव, मोबाइल व्यवसायी सङ्घका अध्यक्ष बैजनाथ गुप्तालगायतले बोल्दै निजी क्षेत्र उठ्नै नसक्ने अवस्थामा पुग्दासमेत विमानस्थल सञ्चालनमा सरकारले बेवास्ता गरिरहेको बताउनुभयो । अर्बौं लगानी जोखिममा पर्दा राज्यले नदेखे झैँ गर्नु विडम्बना रहेको उनीहरूको भनाइ छ ।रुपन्देहीका उद्योगी व्यवसायीले एक वर्षअघि पनि दबाबपूर्ण कार्यक्रम सञ्चालन गरेका थिए । सिद्धार्थ होटेल सङ्घ नेपालका अध्यक्ष चन्द्रप्रकाश श्रेष्ठ (सिपी) का अनुसार त्यसबेला १५ दिन विमानस्थलबाहिर धर्ना दिइएको थियो । त्यतिले मात्र दबाब नपुगेपछि व्यावसायीको प्रतिनिधिमण्डलले काठमाडौँसम्म पुगेर विभागीय मन्त्रीलाई दबाब दिएका थिए ।",
      "link": "https://gorkhapatraonline.com/news/153992",
      "image": "https://gorkhapatraonline.com/storage/media/271502/conversions/Airport-dharna-original-thumb.jpg"
    },
    {
      "slug": "153991",
      "title": "मकै छर्ने बेलामा छैन मल",
      "timestamp": 1746662400000,
      "source": "gp",
      "content": "यो वर्ष समयमै वर्षा भएपछि मकै छर्न थालेका काभ्रेपलाञ्चोक, सिन्धुपाल्चोक, रामेछाप र दोलखाका किसान रासायनिक मल नपाउँदा चिन्तामा परेका छन् । नियमित तथा मौज्दात मल वितरणमै कमजोरी भएपछि यहाँ मलको हाहाकार देखिएको छ ।",
      "longContent": "काठमाडौँ, वैशाख २५ गते । यो वर्ष समयमै वर्षा भएपछि मकै छर्न थालेका काभ्रेपलाञ्चोक, सिन्धुपाल्चोक, रामेछाप र दोलखाका किसान रासायनिक मल नपाउँदा चिन्तामा परेका छन् । नियमित तथा मौज्दात मल वितरणमै कमजोरी भएपछि यहाँ मलको हाहाकार देखिएको छ । बाढीपहिरोको विपत्तिलाई भुलेर खेतीमा रमाउने प्रयासमा रहेका काभ्रेपलाञ्चोकका किसानले युरिया मल नपाउँदा मानसिक तनाव झेलिरहेका हुन् ।प्राकृतिक विपत्ति झेलेर पुरानै अवस्थामा फर्कन लागेका किसानलाई सहजै रासायनिक मल उपलब्ध गराउन काभ्रेलाई पहिलो प्राथमिकता दिन अनुरोध गरेर पत्र लेखे पनि त्यसो हुन नसक्दा युरिया मलको अभाव देखिएको कृषि सामग्री कम्पनीका अधिकारीले उल्लेख गरेका छन् । कृषि सामग्री कम्पनी काभ्रेका शाखा प्रबन्धक योगेन्द्रकुमार पराजुलीले नियमित तथा मौज्दात मल काभ्रेपलाञ्चोकमा कम आएकाले युरियामा समस्या देखिएको उल्लेख गर्नुभयो । कुनै समय वार्षिक १९ हजार मेट्रिक टन मल खपत गरेको काभ्रेलाई अहिले मुस्किलले आठ हजार मेट्रिक टन आउने गरेको छ । केन्द्रको मौज्दात मलबाट बागमती प्रदेशमा आएको मलको मौज्दातलाई भाग लगाउँदा काठमाडौँमा भन्दा काभ्रेपलाञ्चोक जिल्लामा कम मल उपलब्ध गराइएको छ । बागमती प्रदेशमा रहेको मल व्यवस्थापन समितिमा रहेको पाँच मेट्रिक टन मलमध्ये भागबन्डामा काभ्रेले ६० मेट्रिक टन मात्रै मल पाउँदा काठमाडौँले भने ७५ मेट्रिक टन पाएको छ । काठमाडौँमा भन्दा काभ्रेमा मलको आवश्यकता १० गुणा धेरै छ । काठमाडौँमा भाग लगाइएको मल कृषि सहकारीमार्फत व्यापारीसँग पुग्ने र कालोबजारी हुन सक्ने भन्दै किसानले चिन्ता व्यक्त गरेका छन् । प्रदेशले लगाइएको भागबन्डामा सिन्धुलीले ७५ मेट्रिक टन, सिन्धुपाल्चोकले ४०, मकवानपुरले ८०, नुवाकोटाले ६०, धादिङले ६०, भक्तपुरले १५ र ललितपुरले ३० मेट्रिक टन पाएका थिए । काभ्रेपलाञ्चोक नेपालमै सबैभन्दा धेरै रासायनिक मल खपत गर्ने जिल्ला भए पनि कम मल पाउँदा समस्या देखिएको शाखा प्रबन्धक पराजुलीले जानकारी दिनुभयो । बागमतीले पाएको अर्को पाँच सय मेट्रिक टन युरिया मल चैत महिनामै चैते धानका लागि भन्दै चितवन जिल्लालाई उपलब्ध गराइसकेको छ । मल वितरणका लागि समानुपातिक प्रणालीको विकास गर्ने भन्दै २०७४ साल मङ्सिर १ बाट नयाँ प्रणाली लागु भएपछि काभ्रेमा मलको समस्या सुरु भएको हो । त्यसअघि काभ्रेले वार्षिक १९ हजार मेट्रिक टनको मलको खपत गर्ने गरेकामा त्यसपछि कोटा प्रणालीले आठ हजार मेट्रिक टन आउने गरेको र बाँकी मल चर्को मूल्यमा किन्न किसान बाध्य छन् ।नेपालमै धेरै मल खपत गर्ने काभ्रेमा कोटा प्रणाली लागु भएपछि कम मल आउन थालेको हो । कोटा सुरु भएपछि मोरङले एक हजार एक सय मेट्रिक टन पाउँदा काभ्रेले ५४३ मेट्रिक टन मात्रै पाउने गरेको छ । काभ्रेमा अहिले ३५ हजार बोरा युरिया मल आवश्यक रहेकोमा मुस्किलले २० हजार बोरा आएको छ । समानुपातिक प्रणाली अनुसार कोशी प्रदेशले २१.५, मधेशले २६.५, गण्डकीले ४.९, लुम्बिनीले २०.६, सुदुरपश्चिमले ९.७, कर्णालीले दुई र बागमती प्रदेशले १४.८ प्रतिशत मल पाउने गर्छ । कुल मलको १० प्रतिशत मौज्दात केन्द्रमा रहने गर्दछ । सामाजिक सञ्जालमा ती जिल्लामा १० किलो मल लिन लामो लाइन बसेका तस्बिर र भिडियो सार्वजनिक हुन थालेका छन् । यसले आफूलाई झन् समस्यामा पारेको पबवन्धक पराजुलीले उल्लेख गर्नुभयो । तीन सय बोरा युरिया आवश्यक भएको कृषि सहकारीलाई ३० बोरा मल दिन नसक्ने अवस्था आएको उहाँले स्पष्ट पार्नुभयो । ‘‘चुरोट र रक्सी भने जति किन्न पाउने, सुर्ती र पराग गाउँ गाउँका पसलमा पाइने तर दुःख गर्छु, पसिना निकाल्छु र खेती गर्छु भन्दा मल नपाइने,” रोशी गाउँपालिका–९ का पूर्वदर्शन श्रेष्ठले भन्नुभयो । आफ्नो वडामा तीन सय बोरा मलको आवश्यकता भएकामा कृषि सामग्री केन्द्र लिमिटेडले ३० बोरा युरिया मल कोटामा दिएपछि मल लिएर जाने कि नजाने भन्ने दुबिधामा परेको उहाँले बताउनुभयो । १० किलो रासायनिक मलका लागि लाममा बस्नुभएको काभ्रेपलाञ्चोक जिल्लाको मण्डनदेउपुर नगरपालिका–७ का रवीन्द्र सापकोटाले युरिया मलको अभाव देखिएको उल्लेख गर्नुभयो । सरकारी अनुदानको रासायनिक मल खरिदको जिम्मा पाएको कृषि सामग्री कम्पनीले ७० र साल्ट ट्रेडिङ कर्पोरेसनले ३० प्रतिशत रासायनिक मल बिक्री गर्ने गरेका छन् । सिन्धुपाल्चोक साँगाचोकगढी नगरपालिकाका किसान रमेशबहादुर कार्कीले मलको माग अत्यधिक भएको र कृषि सामग्रीबाट उपलब्ध हुन नसक्दा समस्या देखिएको बताउनुभयो ।",
      "link": "https://gorkhapatraonline.com/news/153991",
      "image": "https://gorkhapatraonline.com/storage/media/271501/conversions/mal-Mandan-original-thumb.jpg"
    },
    {
      "slug": "153980",
      "title": "नेप्से परिसूचकमा उच्च अङ्कको वृद्धि",
      "timestamp": 1746576000000,
      "source": "gp",
      "content": "नेपाल स्टक एक्सेचन्ज (नेप्से) परिसूचकमा उच्च अङ्कको वृद्धि देखिएको छ । बुधबार नेप्से परिसूचक ६२ दशमलव २५ अङ्कले बढेर दुई हजार छ सय ७३ दशमलव ६९ को विन्दुमा कायम भएको हो । यो दुई दशमलव ३८ प्रतिशतको वृद्धि हो ।",
      "longContent": "काठमाडौँ, वैशाख २४ गते । नेपाल स्टक एक्सेचन्ज (नेप्से) परिसूचकमा उच्च अङ्कको वृद्धि देखिएको छ । बुधबार नेप्से परिसूचक ६२ दशमलव २५ अङ्कले बढेर दुई हजार छ सय ७३ दशमलव ६९ को विन्दुमा कायम भएको हो । यो दुई दशमलव ३८ प्रतिशतको वृद्धि हो ।आज नेप्सेमा कारोबार रकम पनि बढेर साढे १० अर्ब नाँघेको छ । तीन सय आठ कम्पनीको दुई करोड ७२ लाख ४५ हजार चार सय ५९ कित्ता शेयर ९९ हजार चीन सय पाँच पटक खरिदबिक्री हुँदा १० अर्ब ५१ करोड ८४ लाख छ हजार तीन सय ५२ बराबरको कारोबार भएको हो ।आजको कारोबारमा सबै समूहको उपसूचक बढेको छ । सबैभन्दा बढी वित्त समूह पाँच दशमलव ४७ र जलविद्युत् समूह तीन दशमलव १३ प्रतिशतले बढेको छ । बैंकिङ दुई दशमलव ९७, विकास बैँक दुई दशमलव ४०, होटल तथा पर्यटन एक दशमलव ५९, लगानी शून्य दशमलव ८१ र जीवन बिमा समूह दुई दशमलव ४४ प्रतिशतले बढेको छ । उत्पादन तथा प्रशोधन एक दशमलव १८, लघुवित्त दुई दशमलव २४, म्युचुअल फन्ड शून्य दशमलव ५७, निर्जीवन बिमा दुई दशमलव ६७, व्यापार शून्य दशमलव ५३ र अन्य समूह दुई दशमलव ५३ प्रतिशतले बढेको छ ।नेपाल माइक्रोइन्स्योरेन्स कम्पनी लिमिटेड र क्रेष्ट माइक्रोलाइफ इन्स्योरेन्स लिमिटेडको शेयर मूल्यमा आज सकारात्मक सर्किट लागेको छ । सबैभन्दा बढी न्यादी हाइड्रोपावर लिमिटेडको शेयर मूल्य चार दशमलव ५० प्रतिशतले घटेको छ ।कारोबार रकमका आधारमा आज सबैभन्दा बढी सानिमा माई हाइड्रोपावर लिमिटेडको ५९ करोड २० लाख ९६ हजार आठ सय २६ बराबरको शेयर किनबेच भएको छ । कारोबार सङ्ख्याका आधारमा सिङ्गटी हाइड्रोइनर्जी लिमिटेडको १४ लाख २६ हजार तीन सय ७९ कित्ता शेयर खरिदबिक्री भएको छ । रासस",
      "link": "https://gorkhapatraonline.com/news/153980",
      "image": "https://gorkhapatraonline.com/storage/media/271483/conversions/nepse1-original-thumb.jpg"
    },
    {
      "slug": "153959",
      "title": "तोलामा एक हजार सात सयले बढ्यो सुन",
      "timestamp": 1746576000000,
      "source": "gp",
      "content": "अन्तर्राष्ट्रिय बजारमा सुनको मूल्यमा वृद्धि भएसँगै त्यसको प्रभाव स्थानीय बजारमा पनि परेको छ । आज तोलामा  एक हजार ७०० ले वृद्धि भएको छ ।",
      "longContent": "काठमाडौँ,  वैशाख २४ गते ।  अन्तर्राष्ट्रिय बजारमा सुनको मूल्यमा वृद्धि भएसँगै त्यसको प्रभाव स्थानीय बजारमा पनि परेको छ । आज तोलामा  एक हजार ७०० ले वृद्धि भएको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य एक लाख ९१ हजार ६०० कायम भएको छ । त्यसैगरी, एक तोला चाँदी एक हजार ९६५ मा बेचबिखन भइरहेको छ । मङ्गलबार प्रतितोला सुन एक लाख ८९ हजार ९०० र त्यति नै परिमाणको चाँदी एक हजार ९६५ मा खरिदबिक्री भएको थियो ।अन्तरराष्ट्रिय बजारमा आज एक औँस सुन  तीन हजार ३९३ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/153959",
      "image": "https://gorkhapatraonline.com/storage/media/271447/conversions/gold1616-original-thumb.jpg"
    },
    {
      "slug": "153947",
      "title": "‘ब्रेक थ्रु’ पर्खिरहेको अर्थतन्त्र",
      "timestamp": 1746576000000,
      "source": "gp",
      "content": "प्रजातन्त्र पुनस्र्थापनापछिका साढे तीन दशक मुलुकको अर्थतन्त्र राजनीतिक उतारचढावका भुक्तभोगी बन्यो ।",
      "longContent": "प्रजातन्त्र पुनस्र्थापनापछिका साढे तीन दशक मुलुकको अर्थतन्त्र राजनीतिक उतारचढावका भुक्तभोगी बन्यो । छोटो समयमै बहुदलीय प्रजातन्त्र, सशस्त्र युद्ध, निरङ्कुश राजतन्त्र र गणतन्त्र जस्ता राजनीतिक उथलपुथलको सामना गर्नुपर्दा अर्थतन्त्रले स्थिर लय लिन सकेन । त्यसमाथि भूकम्प, बाढीपहिरोलगायतका प्राकृतिक विपत्ति र नाकाबन्दी जस्ता अन्तर्राष्ट्रिय समस्या थपिँदा अर्थतन्त्रले अपेक्षित गति लिन पाएन । परिणामस्वरूप आजपर्यन्त नेपालको अर्थतन्त्र संरचनात्मक सुधारकै बहसमा अल्झिनु परेको छ । अर्थतन्त्रका अल्पकालीन समस्या समाधानमै बढी केन्द्रित हुनुपर्दा दीर्घकालीन लाभ लिनुपर्ने विषयले प्राथमिकता पाएनन् । यसबिचमा अर्थतन्त्रले समस्या मात्र सामना गर्नु परेको भने पटक्कै होइन । यो त्यही समय हो, जसबाट नेपालले आफ्नो अर्थतन्त्रको चरित्रलाई उदारवादमा बदल्न सफल पनि भयो । विश्व अर्थतन्त्रमा नेपालको उपस्थिति यसै समयमा प्रस्ट देखियो । परम्परागत निर्वाहमुखी कृषि प्रणालीबाट सेवा क्षेत्रले नेतृत्व गरेको अर्थतन्त्र बन्नुमा पनि यो समयको देन छ । राजनीतिक उतारचढाव जस्तै अर्थतन्त्रले बेहोरेको आरोहअवरोहबिच पनि केही महत्वपूर्ण सफलता यसबिच प्राप्त भएका छन् । खास गरी गणतन्त्र घोषणायता अर्थतन्त्रको दिशा तय गर्ने कानुनी आधार यथेष्ट तयार भएका छन् । अर्थतन्त्रका प्रायः सबै क्षेत्रलाई समेट्ने गरी नियमनकारी निकाय स्थापित छन् । स्वदेशी तथा विदेशी लगानी प्रोत्साहित गर्ने विषयले प्राथमिकता पाएको छ । सार्वजनिक र निजी लगानीका क्षेत्रमा प्रस्ट भेद छ । आवधिक योजनालाई स्रोतको सामथ्र्य र परियोजनाको तयारी अवस्थासँग जोड्न थालिएको छ । सुधारका यिनै प्रयासकै कारण मुलुकको अर्थतन्त्रले कुनै समय आठ प्रतिशतसम्मको वृद्धिदर हासिल गर्न सफल भएको छ । निरन्तर तीन वर्ष छ प्रतिशतभन्दा माथिको आर्थिक वृद्धिको स्वाद लिएको एक दशक पनि नाघेको छैन । खुला बजारले खोलेको ढोका नेपाली अर्थतन्त्रका लागि साढे तीन दशकको सबैभन्दा ठुलो उपलब्धि भनेकै उदारवादी अर्थतन्त्रमार्फत खुला र प्रतिस्पर्धी बजारको सुनिश्चित हो । बहुदलीय प्रजातन्त्रको पुनस्र्थापनापछि तत्कालीन अर्थ राज्यमन्त्री महेश आचार्यले ल्याउनुभएको आर्थिक वर्ष २०४८/४९ को बजेटले खुला बजार नीति अङ्गीकार गर्दै निजी क्षेत्रलाई लगानीका लागि खुला गरिदिएको थियो । आचार्यले बजेटमै सरकारले अति आवश्यकबाहेक सार्वजनिक संस्थान सञ्चालन नगर्ने र लगानीका लागि निजी क्षेत्रलाई प्रोत्साहित गर्ने उल्लेख गर्नुभएको थियो । निजी क्षेत्रको प्रोत्साहनमार्फत अर्थतन्त्रमा समृद्धि ल्याउने विषयलाई उहाँले बजेटको उद्देश्यमै समावेश गर्नुभएको थियो । यसले निजी क्षेत्रलाई लगानी गर्ने आधार मात्र तयार गरेन, सार्वजनिक संस्थानका नाममा भइरहेको सरकारको अनावश्यक खर्चलाई रोक्न सम्भव बनायो ।निजी क्षेत्र लगानीमा प्रोत्साहित हुँदा धेरै क्षेत्रमा रोजगारी सिर्जना भएसँगै विश्व बजारको आधुनिक प्रविधि र सिप नेपालमा भित्र्याउन यस्तो नीतिले प्रभावकारी भूमिका खेल्यो । यही नीतिको परिणामस्वरूप अहिले मुलुकको अर्थतन्त्रमा निजी क्षेत्रको योगदान करिब ८० प्रतिशत पुगेको छ । लगानी प्राथमिकीकरण गर्न सरकारलाई पर्याप्त ठाउँ उपलब्ध भएको छ । सोही बजेटले लिएको नीतिमार्फत भएको परिवर्तनका कारण त्यसलाई नेपालको आर्थिक सुधारको प्रथम चरण भनेर अहिलेसम्म स्मरण गरिन्छ । सुधारको उक्त चरणलाई तत्कालीन सरकारले त्यसपछिका नीति तथा कार्यव्रmम, बजेटमार्फत पनि निरन्तरता दिएको थियो । जसको परिणामस्वरूप निजी लगानी प्रोत्साहित गर्ने धेरै नयाँ कानुन निर्माण भए । लगानी प्रवर्धन गर्नेमार्फत नभएर त्यतिबेलाको सरकार आमनागरिकले करका रूपमा राज्यलाई बुझाउने राजस्वको परिचालनमा पनि गम्भीर थियो । तत्कालीन अर्थमन्त्री डा. रामशरण महतले आव २०५३/५४ को बजेटमार्फत सार्वजनिक वित्त व्यवस्थापनमा अनुशासन कायम गर्ने प्रयास मात्र गर्नुभएन, करका नयाँ दर विस्तार गर्दै ग्रामीण अर्थतन्त्रको सुदृढीकरण गराउने, नियामकीय संस्थाको स्थापना र सबलीकरण गर्ने, अन्तर्राष्ट्रिय व्यापारमा निर्यातको हिस्सा बढाउन अनुदान उपलब्ध गराउने, आधुनिक कृषि प्रणालीका लागि किसानलाई प्रोत्साहित गर्ने, निजी क्षेत्रमैत्री सार्वजनिक प्रशासन सुनिश्चित गर्ने जस्ता पहिलो चरणको सुधारलाई निरन्तरता दिने प्रयास अघि सार्नुभएको थियो । प्रजातन्त्र पुनस्र्थापना र द्वन्द्वअघिसम्मको मुलुकको अर्थतन्त्रआर्थिक वर्ष\tअर्थतन्त्रको आकार (रु.)\tप्रतिव्यक्ति आय (रु.)२०४७/४८\tएक खर्ब २० अर्ब ३६ करोड\tपाँच हजार ९९०२०४८/४९\tएक खर्ब ४९ अर्ब ४१ करोड\tसात हजार ८१५२०४९/५०\tएक खर्ब ७१ अर्ब ४७ करोड\tनौ हजार ५९३२०५०/५१\tएक खर्ब ९९ अर्ब २७ करोड\t१० हजार ४१०२०५१/५२\tदुई खर्ब १९ अर्ब १८ करोड\t१० हजार ६१५२०५२/५३\tदुई खर्ब ४८ अर्ब ९१ करोड\t११ हजार ७८९मुलुकको समग्र अर्थतन्त्र विकासमार्फत समृद्धि हासिल गर्ने लक्ष्यसाथ अघि बढेको सरकारका लागि सशस्त्र युद्ध अवरोध बन्यो । राज्यपक्ष र द्वन्द्वरत पक्षको घानमा प¥यो अर्थतन्त्र । यसबिचमा राज्यले निर्माण गरेका ठुला संरचना मात्र भत्किएनन्, भर्खरै लगानीका लागि तयार देखिएको निजी क्षेत्रको आत्मबल पनि स्वात्तै घट्यो । द्वन्द्व व्यवस्थापन सरकारको प्राथमिकतामा पर्न थालेपछि अर्थतन्त्र छायामा प¥यो । सरकार र निजी क्षेत्रबाट लगानी बढ्न नसक्दा मुलुकको अर्थतन्त्रले विस्तार हुने पर्याप्त अवसर पाएन । द्वन्द्व सुरु हुँदा आव २०५१/५२ मा नेपालको अर्थतन्त्रको आकार दुई खर्ब १९ अर्ब रुपियाँको रहेकामा त्यसको १० वर्षपछि अर्थात् आव २०६१/६२ सम्म पुग्दा केवल पाँच खर्ब ३६ अर्ब रुपियाँ मात्र पुग्यो । जबकि प्रजातन्त्र पुनस्र्थापनापछि द्वन्द्व सुरु हुन थालेको छोटो समयमा नै मुलुकको अर्थतन्त्रको आकार दुई गुणाले बढेको देखिन्छ । द्वन्द्वग्रस्त अवस्थामा मुलुकको अर्थतन्त्रआर्थिक वर्ष\tअर्थतन्त्रको आकार (रु.)\tप्रतिव्यक्ति आय (रु.)२०५३/५४\tदुई खर्ब ८० अर्ब ५१ करोड\t१२ हजार ९५५२०५४/५५\tतीन खर्ब ८५ करोड\t१३ हजार ३९५२०५५/५६\tतीन खर्ब ४२ अर्ब चार करोड\t१५ हजार ५७७२०५६/५७\tतीन खर्ब ७९ अर्ब ४९ करोड\t१६ हजार ६०२२०५७/५८\tचार खर्ब ४१ अर्ब ५१ करोड\t१९ हजार ०७१द्वन्द्वकै बिच राज्यसत्ता हातमा लिएर तत्कालीन राजपरिवारका सदस्यले आफूनिकटका व्यापारीलाई मात्र छानेर व्यवसायका लागि इजाजत दिने, त्यसमा पनि ती सदस्यका लागि हिस्सा छुट्याइदिनुपर्ने जस्ता प्रवृत्तिका कारण अर्थतन्त्रको लाभ सीमित व्यक्तिले मात्र लिन पाउने अवस्था बन्यो । यस्तो प्रवृत्ति दोस्रो जनआन्दोलन सफल नहुँदासम्म निरन्तर रह्यो । तत्कालीन राजाको प्रत्यक्ष शासनकालमा अर्थतन्त्रको अवस्थाआर्थिक वर्ष\tअर्थतन्त्रको आकार (रु.)\tप्रतिव्यक्ति आय (रु.)२०५८/५९\tचार खर्ब ५९ अर्ब ४४ करोड\t१९ हजार ४१०२०५९/६०\tचार अर्ब ९२ अर्ब २३ करोड\t२० हजार ३४०२०६०/६१\tपाँच खर्ब ३६ अर्ब ७४ करोड\t२१ हजार ६९४२०६१/६२\tपाँच खर्ब ८९ अर्ब ४१ करोड\t२३ हजार ३००विसं २०६२/६३ को जनआन्दोलनपछि गणतन्त्र घोषणा र वर्तमान संविधान जारी हुँदाको अवस्थासम्म मुलुकको अर्थतन्त्रमा व्यापक परिवर्तन नभए पनि राजनीतिक रूपमा प्राप्त उपलब्धिले आर्थिक वृद्धिको आशा सञ्चार गर्न सफल भयो । गणतन्त्र घोषणायता मुलुकको अर्थतन्त्रको नेतृत्व निजी क्षेत्रले गर्ने वातावरण बन्यो । विदेशी लगानीको प्रतिबद्धता र घोषणाका लागि यो समय उर्वर बन्यो । दोस्रो जनआन्दोलनदेखि संविधान जारी नहुँदासम्मको अर्थतन्त्रआर्थिक वर्ष\tअर्थतन्त्रको आकार (रु.)\tप्रतिव्यक्ति आय (रु.)२०६२/६३\tछ खर्ब ५४ अर्ब ८ करोड\t२५ हजार २९०२०६३/६४\tसात खर्ब २७ अर्ब ८२ करोड\t२७ हजार ५२५२०६४/६५\tआठ खर्ब १५ अर्ब ६६ करोड\t३० हजार १७१२०६५/६६\tनौ खर्ब ९१ अर्ब ३१ करोड\t३५ हजार ८६५२०६६/६७\t११ खर्ब ८२ अर्ब ६८ करोड\t४१ हजार ८५१२०६७/६८\t१५ खर्ब ५९ अर्ब २२ करोड\t५८ हजार ८५१२०६८/६९\t१७ खर्ब ५८ अर्ब ३७ करोड\t६५ हजार ४८४२०६९/७०\t१९ खर्ब ४९ अर्ब २९ करोड\t७१ हजार ६२७२०७०/७१\t२२ खर्ब ३२ अर्ब ५२ करोड\t८० हजार ९४१२०७१/७२\t२४ खर्ब २३ अर्ब ६३ करोड \t८६ हजार ७००नयाँ संविधान घोषणापछि आर्थिक वृद्धिलाई सहयोग नपुग्ने, परम्परागत सोच र शैलीका दर्जनौँ कानुन विस्थापित भएर नयाँ कानुन निर्माण भए । कतिपयमा आवश्यकता अनुसार संशोधन भए । आर्थिकसम्बन्धी कानुन निर्माणमा निजी क्षेत्रको सुनिश्चितता बन्यो । गणतन्त्रको सबैभन्दा महत्वपूर्ण उपलब्धि भनेको वित्तीय सङ्घीयता बन्यो । तीन तहका सरकारले आफ्नो क्षेत्राधिकारभित्र रहेर कर उठाउन सक्ने, आफ्नो आवश्यकता अनुसारको बजेट निर्माण गर्न सक्ने र स्रोत परिचालनका लागि ऋण लिन सक्ने जस्ता अधिकार प्रत्यायोजन हुँदा प्रदेश र स्थानीय तहलाई आर्थिक अधिकार प्राप्त भयो । विकासनिर्माणका कामको अधिकार प्रदेश र स्थानीय तहमा उपलब्ध हुँदा यसले स्थानीय आवश्यकता मात्र पूरा गरेन, ग्रामीण अर्थतन्त्र निर्माणमा प्रभावकारी योगदान दियो । ग्रामीण तहमा आर्थिक गतिविधि बढाउन वित्तीय सङ्घीयताको भूमिका अतुलनीय छ । यसले अर्कातिर प्रदेश र स्थानीय तहलाई आर्थिक रूपमा आफूलाई सक्षम बनाउँदै जाने अघोषित प्रतिस्पर्धा पनि सिर्जना ग¥यो । सङ्घबाट हस्तान्तरण हुने अनुदानलाई पनि कार्यक्षमता र आवश्यकताका आधारमा वितरण गरेर न्यायिक बनाउने प्रयास गरिएको छ । सङ्घीयताको साँचो अर्थमा कार्यान्वयन गर्न वित्तीय सङ्घीयता सबैभन्दा सफल देखिन्छ ।  नयाँ संविधान जारीपछि अहिलेसम्मको अर्थतन्त्रआर्थिक वर्ष\tअर्थतन्त्रको आकार (रु.)\tप्रतिव्यक्ति आय (रु.)२०७२/७३\t२६ खर्ब आठ अर्ब १८ करोड\t९४ हजार ३९८२०७३/७४\t३० खर्ब ७७ अर्ब १४ करोड\tएक लाख १० हजार ३५७२०७४/७५\t३४ खर्ब ५५ अर्ब ९४ करोड\tएक लाख २२ हजार ८१५२०७५/७६\t३८ खर्ब ५८ अर्ब ९३ करोड\tएक लाख ३५ हजार ८८९२०७६/७७\t३८ खर्ब ८८ अर्ब ८७ करोड\tएक लाख ३५ हजार ६९२२०७७/७८\t४३ खर्ब ५२ अर्ब ५५ करोड\tएक लाख ५० हजार ४९५२०७८/७९\t४९ खर्ब ७६ अर्ब ५५ करोड\tएक लाख ७० हजार ५०६२०७९/८०\t५३ खर्ब ६६ अर्ब ९९ करोड\tएक लाख ८२ हजार १९६२०८०/८१\t५७ खर्ब नौ अर्ब नौ करोड\tएक लाख ९२ हजार ३१२०८१/८२\t६१ खर्ब सात अर्ब २२ करोड (अनु.)\tदुई लाख तीन हजार ५३८‘ब्रेक थ्रु’ को पर्खाइ विगत साढे तीन दशकमा मुलुकको अर्थतन्त्रले निकै ठुलो आकार ग्रहण गरेको छ । बहुदलीय प्रजातन्त्र पुनस्र्थापना हुँदा एक खर्ब २० अर्ब रुपियाँ मात्रको अर्थतन्त्र चालु आर्थिक वर्षसम्म आइपुग्दा करिब ५१ गुणाले बढेर ६१ खर्ब सात अर्ब पुग्ने अनुमान छ । आव २०४७/४८ मा वर्षभर औसतमा छ हजार कमाउने नेपालीको आय चालु आवसम्म करिब ३४ गुणाले बढेर दुई लाख तीन हजार रुपियाँ पुगेको छ । यसबिचमा खानेपानी, विद्युत्, दूरसञ्चारको पहुँच मुलुकका अधिकांश घरपरिवारमा पुगेको आर्थिक सर्वेक्षणले देखाउँछ । विद्यालय र स्वास्थ्य सेवाको पहुँच विस्तारमा राज्यको प्राथमिकताले यो सर्वसुलभ बन्दै गएको छ । बहुल युवा जनसङ्ख्या रहेको मुलुकमा सूचना प्रविधिको प्रभाव बढ्दो छ, जसले गर्दा यो क्षेत्र विदेशी मुद्रा भित्र्याउने सबैभन्दा ठुलो स्रोत बन्न पुगेको छ । होटेल तथा पर्यटकीय गतिविधिमा बढेको लगानीले पर्यटन क्षेत्र विदेशी मुद्रा आर्जनको भरपर्दो माध्यम बनेको छ । कृषि क्षेत्रमा आधुनिक उपकरणको प्रयोगमार्फत उत्पादकत्व बढाउन राज्यले ठुलो लगानी गरिरहेको छ । बढ्दो विश्व्यापीकरणका कारण मुलुकको अर्थतन्त्रमा सेवा क्षेत्रको योगदान बढ्दै गएको छ, कृषि क्षेत्रको योगदान घट्दो व्रmममा छ । अर्थतन्त्रमा देखिएका यी सुधारले मात्र समग्र अर्थतन्त्रको वास्तविक अवस्थाको चित्रण भने गर्दैन । मुलुकमा रोजगारी सिर्जना र मुद्रा पलायन रोक्न सक्ने सबैभन्दा ठुलो माध्यम उद्योग तथा उत्पादन क्षेत्रको योगदान अर्थतन्त्रमा निराशाजनक रूपले पाँच प्रतिशतभन्दा कम छ । आयातमा आधारित अर्थतन्त्रका कारण पुँजी निर्माण हुने व्रmम घट्दो छ । उपभोगमा ज्यादा खर्च गर्ने प्रवृत्तिले कुल गार्हस्थ बचत सात प्रतिशतभन्दा कम छ । आर्थिक वृद्धिलाई एकै पटक सकारात्मक धक्का दिन सक्ने ठुला आयोजना तोकिएको समयमा निर्माण नहुँदा लागत बढ्दै जाँदा त्यसको प्रतिफल प्राप्त हुने समय थप पर धकेलिएको छ । विकास आयोजना समयमै सम्पन्न नहुँदा नागरिकस्तरमा निराशा छ । विगत एक दशकयता सरकार आफैँले कुनै ठुलो परियोजना अघि बढाउन सकेको छैन । सम्पन्न भएका भैरहवा अन्तर्राष्ट्रिय विमानस्थल, पोखरा अन्तर्राष्ट्रिय विमानस्थल जस्ता केही ठुला परियोजना पनि व्यावसायिक योजनाको अभावमा दायित्वसमेत भुक्तान गर्न सक्ने अवस्थामा छैनन् । सार्वजनिक वित्ततर्फ चालु खर्च निरन्तर बढ्दो छ । पुँजी निर्माणमा सहयोग पुग्ने पुँजीगत खर्च लक्ष्य अनुसार गर्नै नसक्ने नियति बनेको छ । विगत एक दशकको बजेट विनियोजन र कार्यान्वयनको अवस्था हेर्ने हो भने नेपाल सरकारले बढीमा १२ देखि १३ खर्ब रुपियाँ मात्र खर्च गर्ने सामथ्र्य देखिन्छ तर क्षमताको आकलन नगरी प्रत्येक वर्ष बजेटको आकार बढाउने होडबाजीले चालु आवको बजेट १८ खर्ब रुपियाँ नाघे पनि खर्च गर्न सक्ने आधार छैन । यसले हाम्रो विनियोजन कुशलतामा गम्भीर समस्या रहेको देखाउँछ । खर्च बढ्दा सार्वजनिक ऋण लिने व्रmम बढ्दो छ । यद्यपि ऋण तिर्न सक्ने क्षमताका कारण सार्वजनिक ऋण नेपालका लागि त्यत्ति ठुलो समस्या भने अहिलेसम्म बनिसकेको छैन । आर्थिक गतिविधि बढ्न नसक्दा राजस्वको आधार पनि बढेको छैन । जसले गर्दा लक्ष्य अनुसार राजस्व सङ्कलन हुने अवस्था छैन । युवा जनशक्तिको परिचालनमा मुलुक चुक्दा अध्ययन र रोजगारीका लागि बाहिरिने सङ्ख्या बढ्दो छ । लगानीमैत्री प्रशासनको अभावमा निजी क्षेत्र हैरान छ । खुला बजारको नीति लिएको मुलुक पुनः लाइसेन्सराजतर्फ फर्किन थालेको केही दृष्टान्तले देखाउँछन् । नियामकीय संस्थाको नियुक्ति स्वार्थप्रेरित हुँदा नियामकहरू स्वतन्त्र हुन सकेका छैनन् । सूचना प्रविधिको युगसँग सामञ्जस्य हुने गरी हाम्रो प्रशासनिक प्रक्रिया तादात्म्य हुन नसक्दा त्यसले विदेशी लगानीकर्तामा त्यत्ति धेरै उत्साह थप्न सकेको छैन । उल्लिखित समस्या समाधान गर्ने सबैभन्दा ठुलो औजार भनेकै अर्थतन्त्रमा क्रमिक सुधार हो । मुलुकको अर्थतन्त्रमा सुधार देखिनासाथ लगानीकर्ता उत्साहित हुन्छन्, रोजगारी सिर्जना हुँदा बिदेसिनुपर्ने बाध्यता घट्छ, नागरिकमा निराशा कम हुँदै जान्छ । आसेपासेले मात्र लाभ पाउने अवस्थालाई अन्त्य गरेर प्रव्रिmया र प्रणालीलाई स्वचालित बनाउन सके मुलुकको अर्थतन्त्रले ‘बे्रक थु्र’ गर्न सक्छ । प्रणालीप्रति विश्वसनीयता बढाउँदै उत्पादन र लगानीमा प्रोत्साहित गर्ने, विश्व बजारमा प्रतिस्पर्धा गर्न सक्ने आवश्यक दक्ष जनशक्ति तयार गर्ने, आयोजना समयमै सम्पन्न गर्ने सुनिश्चितता गर्ने, विकासका कामको गुणस्तर सुधार गर्ने जस्ता विषयमा राज्य वास्तवमै गम्भीर हुने हो भने अर्थतन्त्रले नयाँ गति लिन सक्ने आधार तयार हुन्छ । साढे तीन दशकअघि सुरु भएको पहिलो चरणको आर्थिक सुधारको जगमा प्राप्त अहिलेसम्मको उपलब्धिलाई व्रmमिकता दिलाउँदै दोस्रो चरणको आर्थिक सुधारमा दृढ भए मात्र राजनीतिक प्रतिबद्धताले मूर्त रूप हासिल गर्न सक्छ ।",
      "link": "https://gorkhapatraonline.com/news/153947",
      "image": "https://gorkhapatraonline.com/storage/media/271386/conversions/dashain_shopping_crowd_ADHIKARI-KABIN00011-original-thumb.jpg"
    },
    {
      "slug": "154283",
      "title": "आतङ्कवादलाई निरुत्साही गर्नु पर्छ",
      "timestamp": 1746835200000,
      "source": "gp",
      "content": "नेपाली कांग्रेसले आतङ्कवादी गतिविधिलाई निरुत्साहित गर्नुपर्ने निष्कर्ष निकालेको छ ।",
      "longContent": "गोरखापत्र समाचारदाता काठमाडौँ, वैशाख २७ गते । नेपाली कांग्रेसले आतङ्कवादी गतिविधिलाई निरुत्साहित गर्नुपर्ने निष्कर्ष निकालेको छ । सभापति शेरबहादुर देउवा निवास बुढानीलकण्ठमा शुक्रबार सम्पन्न पदाधिकारी र पूर्वपदाधिकारी बैठकले असंलग्न परराष्ट्र नीतिलाई दृष्टिगत गर्दै पार्टी सधैँ आतङ्कवादी गतिविधिविरुद्ध रहने प्रस्ट पारेको हो । बैठकपछि प्रवक्ता डा. प्रकाशशरण महतले भारत र पाकिस्तानबिच बढेको तनावका सन्दर्भमा छलफल भएको बताउनुभयो । उहाँले भन्नुभयो, “कसैको पक्षमा उभिनेभन्दा पनि अहिले आतङ्कवादी गतिविधिको विपक्षमा उभिने हो । त्यसलाई संरक्षण गर्ने प्रवृत्ति हुनुहुन्न र आतङ्कवादलाई संरक्षण गर्नुहुँदैन भन्ने कांग्रेसको निष्कर्ष हो । हामी हाम्रा मित्रराष्ट्रलाई पनि यही आग्रह गर्दछौँ ।”उहाँले केही दिनअघि भारतको पहलगाममा निहत्था नागरिकको हत्याको निन्दा गर्दै विकसित परिस्थितिबारे छलफल भएको बताउनुभयो । उहाँले भन्नुभयो, “हामी जहिल्यै पनि आतङ्कवादविरुद्ध छौँ । आतङ्कवादविरुद्ध हुने कारबाहीलाई जायज ठान्छौँ र कसैले पनि आतङ्कवादलाई प्रश्रय नदिओस् भन्ने हो । युद्ध नहोस्, चाँडै शान्ति बहाल होस् भन्ने चाहन्छौँ । विश्वभरि हुने आतङ्कवादी गतिविधि निरुत्साहित गर्नु पर्छ भन्नेमा कांग्रेस प्रस्ट छ ।”टिआरसीबारे छलफल प्रवक्ता महतका अनुसार बैठकमा बेपत्ता पारिएका व्यक्तिको छानबिन र सत्य निरूपण तथा मेलमिलाप आयोगका पदाधिकारी र सदस्य नियुक्त गरेर सङ्क्रमणकालीन न्यायलाई टुङ्गोमा पु¥याउने सन्दर्भमा पनि छलफल भएको छ । उहाँले सरोकारवाला, राजनीतिक दल र द्वन्द्वपीडितसँग छलफल अघि बढाउने र यसलाई कुनै पक्ष वा विपक्ष नभई बेपत्ता र सत्य निरूपणको विषय टुङ्गो लगाउनुपर्नेमा कांग्रेस प्रस्ट रहेको बताउनुभयो । प्रवक्ता महतले भन्नुभयो, “सिफारिस समितिले आयोग पदाधिकारी र सदस्य टुङ्ग्याउने काम गरिरहेकै छ । सर्वोच्च अदालतको परिमार्जन गर्ने आदेशपछि कानुन निर्माण भयो तर संरचना बनेको छैन । चाँडो टुङ्ग्याउनु पर्छ भन्ने निष्कर्ष निकालिएको छ ।” उहाँले संवैधानिक निकायमा पदाधिकारी र सदस्य नियुक्ति एवं पदपूर्तिको विषय पनि छलफल भएको बताउनुभयो । साथै नेपाल राष्ट्र बैङ्कको गभर्नर नियुक्त गर्ने सन्दर्भमा पनि छलफल भएको छ । उहाँले भन्नुभयो, “व्यावसायिक व्यक्ति र राष्ट्र बैङ्कको नेतृत्व मौद्रिक र वित्त नीतिलाई समन्वयात्मक ढङ्गबाट अघि बढाउन सक्ने क्षमतावान व्यक्तिलाई नियुक्त गर्नु पर्छ । सभापति देउवाले चाँडै निर्णय हुने जानकारी बैठकमा गराउनुभयो ।” शिक्षा ऐन ल्याइने बैठकमा शिक्षा विधेयकलाई चाँडै टुङ्ग्याउने विषय छलफल भएको छ । प्रवक्ता महतका अनुसार सार्वजनिक विद्यालयलाई गुणस्तरीय बनाउने, संस्थागत विद्यालयलाई कायम राख्ने र निजी विद्यालयलाई कायम राख्दै भविष्यमा निजी विद्यालय स्थापना गर्न दिने गरी ऐन निर्माण गर्न कांग्रेसका पहल रहने बताउनुभयो । उहाँले निजी विद्यालयले शिक्षकको सेवासुविधाका सन्दर्भमा ध्यान दिनुपर्ने, अत्यधिक नाफामुखी नहुने, राज्यले नियमन गर्ने गरी कानुन निर्माण हुने बताउनुभयो ।",
      "link": "https://gorkhapatraonline.com/news/154283",
      "image": "https://gorkhapatraonline.com/storage/media/271961/conversions/Prakash-saran-original-thumb.jpg"
    },
    {
      "slug": "154282",
      "title": "आइपुग्यो हेमोफिलियाको औषधी",
      "timestamp": 1746835200000,
      "source": "gp",
      "content": "स्वास्थ्य तथा जनसङ्ख्यामन्त्री प्रदीप पौडेलले घोषणा गर्नुभएको रगत नजम्ने वंशाणुगत समस्या हेमोफिलिया रोगका बिरामीलाई वितरण गर्ने निःशुल्क औषधी नेपाल आएको छ ।",
      "longContent": "गोरखापत्र समाचारदाताकाठमाडौँ, वैशाख २७ गते । स्वास्थ्य तथा जनसङ्ख्यामन्त्री प्रदीप पौडेलले घोषणा गर्नुभएको रगत नजम्ने वंशाणुगत समस्या हेमोफिलिया रोगका बिरामीलाई वितरण गर्ने निःशुल्क औषधी नेपाल आएको छ । हेमोफिलिया रोग भएका बिरामीलाई निःशुल्क औषधी उपलब्ध गराउन स्वास्थ्य मन्त्रालय र विश्व हेमोफिलिया महासङ्घबिच गत फागुन ४ गते सम्झौता भएको थियो । स्वास्थ्य मन्त्रालय, व्यवस्थापन महाशाखा प्रमुख डा. पवनजङ्ग रायमाझीले सम्झौता अनुसारको औषधी स्वास्थ्य सेवा विभागमा आइपुगेको र अब वितरण प्रव्रिmया सुरु हुने जानकारी दिनुभयो । उहाँले पाँच प्रकारका औषधी आएको जानकारी दिँदै आवश्यकता अनुसार वितरण सूची तयार गरी अस्पतालमा पठाइने बताउनुभयो । सात वटै प्रदेशका अन्य थप १० प्रादेशिक अस्पतालमा औषधी पुग्ने व्यवस्था मन्त्रालयले मिलाएको छ । विश्व स्वास्थ्य सङ्गठनले नेपालमा पहिचान हुन नसकेका यस्ता करिब पाँच हजार बिरामी रहेको अनुमान गरेको छ । २०७८ को जनगणनामा २.२ प्रतिशतमा अपाङ्गता देखिएकामध्ये ०.८ मा हेमोफिलिया भएको हुन सक्ने अनुमान गरिएको छ ।",
      "link": "https://gorkhapatraonline.com/news/154282",
      "image": "https://gorkhapatraonline.com/storage/media/271960/conversions/66-original-thumb.jpg"
    },
    {
      "slug": "154281",
      "title": "उच्च प्रविधियुक्त प्रयोगशाला स्थापना",
      "timestamp": 1746835200000,
      "source": "gp",
      "content": "राष्ट्रिय जनस्वास्थ्य प्रयोगशालामा सङ्क्रामक रोग तथा महामारीका बेला सुरक्षित नमुना परीक्षण गर्ने उद्देश्यले उच्च प्रविधियुक्त प्रयोगशाला एकाइ स्थापना गरिएको छ ।",
      "longContent": "गोरखापत्र समाचारदाताकाठमाडौँ, वैशाख २७ गते । राष्ट्रिय जनस्वास्थ्य प्रयोगशालामा सङ्क्रामक रोग तथा महामारीका बेला सुरक्षित नमुना परीक्षण गर्ने उद्देश्यले उच्च प्रविधियुक्त प्रयोगशाला एकाइ स्थापना गरिएको छ । प्रयोगशाला उद्घाटन गर्दै स्वास्थ्य तथा जनसङ्ख्यामन्त्री प्रदीप पौडेलले प्रयोगशालालाई पछिल्ला दिनमा सबलीकरण गर्न मन्त्रालयले प्राथमिकतासाथ काम गरेको बताउनुभयो । उहाँले प्रयोगशाला परीक्षणमा नेपाललाई आत्भनिर्भर बनाउनका लागि मन्त्रालय प्रतिबद्ध रहेको जानकारी दिनुभयो । प्रयोगशालालाई पूर्ण क्षमताको केन्द्रीय प्रयोगशालाका रूपमा विकास गर्नु आवश्यक रहेको भन्दै उहाँले मन्त्रालयले सहयोगी भूमिकामा रहने बताउनुभयो ।मन्त्री पौडेलले स्वास्थ्य क्षेत्रका सहयोगी दातालाई प्रयोगशाला व्यवस्थित बनाउनका लागि सहकार्यका लागिसमेत आग्रह गर्नुभयो । मन्त्री पौडेलले नेपालमा परीक्षण सम्भव नभएका क्यान्सरका जटिल परीक्षणका लागि प्रयोगशालामा व्यवस्था मिलाउनुपर्ने बताउनुभयो । हाल राष्ट्रिय जनस्वास्थ्य प्रयोगशालाले विभिन्न सरकारी अस्पतालमा सम्भव नभएका परीक्षणका लागिसमेत सुपथ मूल्यमा व्यवस्था मिलाएको छ । नेपालमा पहिलो पटक निर्मित यो ल्याबको करिब चार करोड लागतमा निर्माण सम्पन्न भएको हो । प्रयोगशालाका निर्देशक डा. रञ्जन भट्टले नेपालमा प्राथमिकता प्राप्त ५२ रोग परीक्षणका लागि आवश्यक उपकरण विश्व स्वास्थ्य सङ्गठनले मन्त्रालयलाई हस्तान्तरण गरेको बताउनुभयो । उहाँले यसले परीक्षण सहज हुने विश्वास गरिएको बताउनुभयो । स्वास्थ्यमन्त्री पौडेलले आधारभूत तहसम्म अनिवार्य परीक्षण हुनुपर्ने सूचीसहितको पुस्तिका अनावरण गर्नुभयो ।",
      "link": "https://gorkhapatraonline.com/news/154281",
      "image": "https://gorkhapatraonline.com/storage/media/271959/conversions/helth-lab-1200x560_T3i7awL8HL-original-thumb.jpg"
    },
    {
      "slug": "154280",
      "title": "सडक बालबालिकामुक्त घोषणा गर्न निर्देशन",
      "timestamp": 1746835200000,
      "source": "gp",
      "content": "राष्ट्रिय बाल अधिकार परिषद्ले आगामी वैशाख मसान्तसम्म वडा, स्थानीय तह र जेठ मसान्तसम्म सातै प्रदेशले सडक बालबालिकामुक्त भएको घोषणा गर्न निर्देशन दिएको छ । यो निर्देशन सडक प्रदेश, स्थानीय तह र वडालाई निर्देशन दिइएको हो ।",
      "longContent": "गोरखापत्र समाचारदाता काठमाडौँ, वैशाख २७ गते । राष्ट्रिय बाल अधिकार परिषद्ले आगामी वैशाख मसान्तसम्म वडा, स्थानीय तह र जेठ मसान्तसम्म सातै प्रदेशले सडक बालबालिकामुक्त भएको घोषणा गर्न निर्देशन दिएको छ । यो निर्देशन सडक प्रदेश, स्थानीय तह र वडालाई निर्देशन दिइएको हो ।राष्ट्रिय बाल अधिकार परिषद्का संरक्षण अधिकृत रामबहादुर चन्दले सरकारको नीतिबमोजिम सडकमुक्त बालबालिका नभएको घोषणा गर्न लागेको जानकारी दिनुभयो । उहाँले भन्नुभयो, “देशैभरका वडालाई वैशाख मसान्त, ७५३ स्थानीय तहलाई जेठ १५ गते र सातै प्रदेशलाई जेठ मसान्तभित्र बालबालिकामुक्त भएको घोषणा गर्न परिपत्र गरिएको छ । यदि बालबालिका सडकमा पाए तत्काल उद्धार गरेर पुनस्र्थापना केन्द्रमा राख्ने व्यवस्था मिलाइने छ ।” उहाँका अनुसार प्रदेश र स्थानीय तहले आफ्नो अनुकूलतामा सडकमा बालबालिका नभएको अवस्था सिर्जना गर्ने कार्यक्रम गर्न सक्ने भएका छन् । उक्त जानकारी मन्त्रालय र परिषद्लाई गराउनुपर्ने छ । प्रदेश र स्थानीय तहले सडक बालबालिका नभएको घोषणा गरेपछि मात्रै सङ्घीय सरकारले कार्यक्रम गरेर घोषणा गर्ने तयारी गरेको हो । परिषद्ले २०७३ वैशाख २७ देखि २०८१ चैत मसान्तसम्म देशैभर दुई हजार ४८५ जना सडकबाट उद्धार गरिएको जनाएको छ । यस्तै आर्थिक वर्ष २०८१/८२ को साउनदेखि चैतसम्म १३६ जना बालबालिका सडकबाट उद्धार गरिएको संरक्षण अधिकृत चन्दले जानकारी दिनुभयो ।",
      "link": "https://gorkhapatraonline.com/news/154280",
      "image": "https://gorkhapatraonline.com/storage/media/271958/conversions/National-Council-on-Child-Rights-original-thumb.jpg"
    },
    {
      "slug": "154279",
      "title": "त्रासमा नेपाली विद्यार्थी",
      "timestamp": 1746835200000,
      "source": "gp",
      "content": "भारत र पाकिस्तानबिच आक्रमण प्रत्याक्रमणको क्रम सुरु भएको छ । दुई साताअघि जम्मु काश्मीरको पहलगाममा आतङ्कवादी समूहको आक्रमणपछि भारतले बुधबार आतङ्कवादीका संरचनालाई लक्षित गरी जवाफी आक्रमण गरेसँगै दुई देशबिच आक्रमण र प्रत्याक्रमणको सिलसिला सुरु भएको हो ।",
      "longContent": "काठमाडौँ, वैशाख २७ गते । भारत र पाकिस्तानबिच आक्रमण प्रत्याक्रमणको क्रम सुरु भएको छ । दुई साताअघि जम्मु काश्मीरको पहलगाममा आतङ्कवादी समूहको आक्रमणपछि भारतले बुधबार आतङ्कवादीका संरचनालाई लक्षित गरी जवाफी आक्रमण गरेसँगै दुई देशबिच आक्रमण र प्रत्याक्रमणको सिलसिला सुरु भएको हो । बुधबार भारतको आक्रमणपछि पाकिस्तानले आतङ्कवादको नाममा सैन्य इलाकामा भारतले आक्रमण गरेको भन्दै बिहीबार राति भारतीय सीमा क्षेत्रमा प्रत्याक्रमण गरेको हो । भारतको पश्चिमी सीमा क्षेत्रस्थित जम्मु, उधमपुर र पन्जाब प्रान्तका भारतीय सैन्य शिविर लक्षित गर्दै पाकिस्तानले आक्रमण गरेको जनाइएको छ । भारतीय सेनाको अतिरिक्त लोकसूचना महानिर्देशनालयले मध्यरातमा ड्रोन र अन्य अस्त्रसहित पश्चिमी सीमा क्षेत्रमा आक्रमण गरेको प्रस्ट्याएको छ । भारतीय सेनाले त्यसरी भएका आक्रमणको प्रत्यक्ष भिडियो प्रकाशन वा प्रसारण नगर्न चेतावनी दिएको छ । सञ्चार माध्यमले आधिकारिक सूचना मात्र प्रकाशन तथा प्रसारण गर्न उसले अनुरोध गरेको छ । सरकारविरोधी गतिविधि गरेको भन्दै भारतस्थित केही अनलाइन सञ्चार माध्यमलाई प्रतिबन्ध पनि लगाएको छ । नेपाली विद्यार्थी मारमाभारत र पाकिस्तान युद्धतिर लम्कँदै गर्दा दुई देशमा अध्ययनका लागि रहेका नेपाली विद्यार्थीमा त्रास छाएको छ । बुधबार भारतले र बिहीबार पन्जाबलगायतका स्थानमा पाकिस्तानको आक्रमणपछि नेपाली विद्यार्थीले आफूहरूको ज्यान असुरक्षित रहेको जानकारी दिँदै सुरक्षाको माग गरेका छन् । बिहीबार रातको आक्रमणपछि झन् त्रास बढेको बताउँदै उनीहरूले सामाजिक सञ्जालमार्फत सुरक्षाका लागि माग गरेका हुन् ।  यसैबिच नेपालको परराष्ट्र मन्त्रालयले हालै विकसित घटनाक्रमका सन्दर्भमा ती देशमा रहेका आफ्ना नागरिकको सुरक्षाका लागि सरकार तत्पर रहेको प्रस्ट पारेको छ । शुक्रबार मन्त्रालयले वक्तव्य जारी गर्दै पाकिस्तानमा अध्ययनरत नेपाली विद्यार्थी एवं अन्य नेपालीको सुरक्षा तथा हित सुनिश्चित गर्नेतर्फ नेपाल सरकार पूर्ण रूपमा सचेत रहेको प्रस्ट्याएको हो । वक्तव्यमा भनिएको छ, “यसका निमित्त पाकिस्तानस्थित नेपाली राजदूतावासले त्यहाँ रहेका सम्पूर्ण विद्यार्थी एवं नेपालीसँग निरन्तर सम्पर्कमा रही काम गरिरहेको छ ।”दुई देशबिचको तनावमा तत्कालै थप कुनै सहयोग आवश्यक परेमा नेपाली विद्यार्थी तथा उहाँका अभिभावक, आफन्त एवं त्यहाँ रहेका नेपालीले इस्लामावादस्थित नेपाली राजदूतावासमा सम्पर्क गर्न मन्त्रालयले अनुरोध गरेको छ ।वक्तव्यमार्फत दूतावासका निम्न फोन नम्बरमा जुनसुकै समयमा सम्पर्क गर्न भनिएको छ । जस अनुसार द्वितीय सचिव वृन्दा सुवेदी खड्का +९२ ३३१३२९३११९ र आर्सलन मेहमुद +९२ ३४०५१७४२६१ नम्बर रहेका छन् । साथै इमेल ठेगाना eonislamabad@mofa.gov.np मा पनि सम्पर्क गर्न सकिने मन्त्रालयले जनाएको छ ।",
      "link": "https://gorkhapatraonline.com/news/154279",
      "image": "https://gorkhapatraonline.com/storage/media/271957/conversions/1212-original-thumb.jpg"
    },
    {
      "slug": "154278",
      "title": "एसइई नतिजा तयारी, उत्तरपुस्तिका परीक्षण रातिसम्मै",
      "timestamp": 1746835200000,
      "source": "gp",
      "content": "करिब महिना दिनसम्म चलेको शिक्षक आन्दोलनका कारण माध्यमिक शिक्षा परीक्षा (एसइई) को नतिजा प्रकाशनको दबाबमा रहेको राष्ट्रिय परीक्षा बोर्डले उत्तरपुस्तिका परीक्षण कार्यलाई तीव्रता दिएको छ ।",
      "longContent": "काठमाडौँ, वैशाख २७ गते । करिब महिना दिनसम्म चलेको शिक्षक आन्दोलनका कारण माध्यमिक शिक्षा परीक्षा (एसइई) को नतिजा प्रकाशनको दबाबमा रहेको राष्ट्रिय परीक्षा बोर्डले उत्तरपुस्तिका परीक्षण कार्यलाई तीव्रता दिएको छ । शिक्षक आन्दोलनका क्रममा छुटेको कामलाई पूर्ति गर्ने गरी बोर्डले काम गरिरहेको छ । बोर्डका अनुसार मुलुकभरका ५० वटा केन्द्रबाट उत्तरपुस्तिका परीक्षण भइरहेको छ । जसमध्ये काठमाडौँ, भक्तपुर र ललितपुरमा एक/एक वटा केन्द्र छन् । यस पटक पाँच लाख १४ हजार थान उत्तरपुस्तिका परीक्षण गर्नु पर्छ । समयको दबाबका कारण उत्तरपुस्तिका परीक्षण गर्ने शिक्षक सङ्ख्या पनि बढाइएको छ । विगतमा दैनिक अधिकतम १० हजार जना शिक्षक उत्तरपुस्तिका परीक्षणमा सक्रिय हुने गरेकामा अहिले दैनिक न्यूनतम १५ हजार शिक्षक परिचालन गरिएको छ । परीक्षा बोर्ड (कक्षा १०) का परीक्षा नियन्त्रक डा. गणेश भट्टराईका अनुसार उत्तरपुस्तिका परीक्षण गर्न यस पटक विगतका भन्दा धेरै शिक्षकलाई अभिमुखीकरण पनि गराइएको थियो । एक जना शिक्षकले दैनिक एक सयको हाराहारीमा उत्तरपुस्तिका परीक्षण गर्ने गरेका छन् । बोर्डको आग्रह अनुसार केही जिल्लामा त रातको समयमा पनि उत्तरपुस्तिका परीक्षण हुने गरेको छ । भक्तपुरको केन्द्रमा बिहान ४ बजेदेखि स्कुल नखुल्दासम्म र साँझ विद्यालय बन्द भएपछि राति ११ बजेसम्म पनि उत्तरपुस्तिका परीक्षण गर्ने गरिएको छ । “शिक्षकहरू दिउँसोको समयमा पढाउन जानुपर्ने भएकाले बिहानबेलुकाको समय पारेर उत्तरपुस्तिका परीक्षण गर्ने गरिएको हो,” भट्टराईले भन्नुभयो, “भर्खरै आन्दोलनबाट फर्किएका कारण शिक्षकलाई विद्यालयबाट छुटाउन पनि मिल्दैन । आन्दोलन नभइदिएको भए यतिखेर उत्तरपुस्तिका परीक्षण कार्य सकिसक्थ्यो ।”भट्टराईले भन्नुभयो, “अवस्था सामान्य भएको भए उत्तरपुस्तिका परीक्षणका बेला शैक्षिक सत्र सकिएर बिदा भएको समय हुन्थ्यो, अहिले विद्यालय खुलेको समय भएकाले शिक्षकले पनि अतिरिक्त समयमा काम गर्नुपर्ने भएको छ ।”उत्तरपुस्तिका परीक्षण भइरहेको सबै जसो केन्द्रलाई अनुरोध गर्दै हरेक दिनको उत्तरपुस्तिका परीक्षणको अपडेट लिने गरिएको छ । सबै जसो जिल्लाको शिक्षा विकास तथा समन्वय एकाइमा उत्तरपुस्तिका परीक्षण हुने गरेको छ । परीक्षा नियन्त्रक भट्टराईका अनुसार मुलुकभरि औसतमा ३० प्रतिशत उत्तरपुस्तिका परीक्षणको काम सकिएको छ । केही जिल्लामा भने ६० प्रतिशतसम्म काम सकिएको पनि उहाँले बताउनुभयो । नेपाल शिक्षक महासङ्घको आह्वानमा काठमाडौँकेन्द्रित सडक प्रदर्शनका कारण उत्तरपुस्तिका परीक्षणको काम झन्डै एक महिना ढिलो गरी सुरु भएको हो । शिक्षकहरू गत चैत २० गतेदेखि वैशाख १७ गतेसम्म आन्दोलनमा थिए । १७ गते बुधबार शिक्षक र सरकारबिच सहमति भएपछि केही केन्द्रमा शुक्रबारबाट तथा अन्यमा गत शनिबारदेखि शिक्षकले उत्तरपुस्तिका परीक्षण सुरु गरेका हुन् । बोर्डले यसअघि परीक्षा सकिएको तीन महिनामा नतिजा निकाल्ने योजना बनाएको थियो । योजना अनुसार कापी परीक्षणको काम सुरु हुन्थ्यो भने असार ७ गते आसपासमा नतिजा सार्वजनिक गर्ने कार्यतालिका तयार गरेको थियो । बोर्डका अनुसार उत्तरपुस्तिका परीक्षण सकिएपछि नतिजा प्रकाशनसम्बन्धी कामका लागि थप एक महिना लाग्छ तर जनशक्तिको समस्याले पनि नतिजा प्रकाशन कार्य प्रभावित हुने गरेको छ । बोर्डमा विशेष गरी प्राविधिक जनशक्तिको अभाव छ ।",
      "link": "https://gorkhapatraonline.com/news/154278",
      "image": "https://gorkhapatraonline.com/storage/media/271956/conversions/National-Exam-Board-SEE-original-thumb.jpg"
    },
    {
      "slug": "154277",
      "title": "सीमा क्षेत्रमा कडा सुरक्षा निगरानी",
      "timestamp": 1746835200000,
      "source": "gp",
      "content": "भारतको काश्मीरस्थित पर्यटकीय क्षेत्र पहलगाममा दुई साताअधि आतङ्कवादी समूहले नेपाली युवा सुदीप न्यौपानेसहित २६ जना पर्यटकको हत्या गरेपछि भारत र पाकिस्तानबिच तनाव सुरु भएको छ । पछिल्ला घटनक्रमपछि समग्र सुरक्षाको विषयमा आमचासो हुनुका साथै  विभिन्न विश्लेषण भइरहेका छन् ।",
      "longContent": "काठमाडौँ, वैशाख २७ गते । भारतको काश्मीरस्थित पर्यटकीय क्षेत्र पहलगाममा दुई साताअधि आतङ्कवादी समूहले नेपाली युवा सुदीप न्यौपानेसहित २६ जना पर्यटकको हत्या गरेपछि भारत र पाकिस्तानबिच तनाव सुरु भएको छ । पछिल्ला घटनक्रमपछि समग्र सुरक्षाको विषयमा आमचासो हुनुका साथै  विभिन्न विश्लेषण भइरहेका छन् ।क्षेत्रीय सुरक्षामा देखिएका पछिल्ला घटनाक्रमपछि राष्ट्रिय सुरक्षा परिषद्को बैठकले अन्तर्राष्ट्रिय सीमानाकालगायत अन्तर्राष्ट्रिय विमानस्थलबाट हुने आवतजावतमाथि उच्च सुरक्षा निगरानी बढाएको छ । दुई देशबिचको तनावले तत्काल नेपालको राष्ट्रिय सुरक्षामा कुनै ठुलो असर नपर्ने भए पनि द्वन्द्व बढ्दै गएमा मुलुकको स्वतन्त्रता, सार्वभौमसत्ता, भौगोलिक अखण्डता र राष्ट्रिय एकतामा त्यसको असर पर्न नदिन सुरक्षा व्यवस्था थप मजबुत पारिएको छ । सैन्य तथा आणविक शक्तिराष्ट्रबिचको तनाव बढदै जाँदा सम्भावित क्षेत्रमा निगरानी बढाइएको छ । दुई मुलुकबिच युद्ध नै हुने अवस्था तत्काल नरहे पनि तनाव शान्त नभएसम्म राष्ट्रिय सुरक्षाका कम्पोनेन्टलाई असर पार्ने भएकाले सोही अनुसारको पूर्वतयारी र सतर्कता अपनाउन विज्ञले सुझाएका छन् । राष्ट्रिय अनुसन्धान विभागका पूर्वप्रमुख देवीराम शर्मा भारत र पाकिस्तानीबिचको तनावले नेपालको राष्ट्रिय सुरक्षामै तत्काल असर नपर्ने तर आर्थिक, पारवहन र पर्यटन क्षेत्रमा भने असर पर्न सक्ने बताउनुहुन्छ ।शर्मा भन्नुहुन्छ, “भारत–पाकिस्तानबिच तनावको मुख्य कारण अप्रिल २२ मा काश्मीरमा गरिएको आतङ्कवादी हमला हो । सो निन्दनीय घटनामा आतङ्कवादीले हिन्दु युवालाई मात्र जसरी निसानामा पारे त्यसको जवाफमा भारतले आतङ्कवादीमाथि निसाना गरेको हो । यसलाई पाकिस्तानमाथिको आक्रमणका रूपमा मात्र बुझ्न हुँदैन ।” उहाँले दुई देशबिचको तनाव अरू बढ्दै गएमा आतङ्कवादीले नेपालको सिमाना दुरुपयोग गर्न सक्ने भएकाले नेपालका सुरक्षा निकाय निकै चनाखो हुनुपर्ने बताउँदै गैरनागरिकको नेपाल आगमनलाई सूक्ष्म निगरानी गरी उनीहरूका सम्पूर्ण सूचना लिनुपर्ने बताउनुभयो । उहाँले नेपालसँग रहेका खुला सिमानामा सुरक्षाको चुनौती बढी हुने हुनाले पहाडी क्षेत्रलगायत जगेडामा रहेको सुरक्षाकर्मी सीमा क्षेत्रमा परिचालन गर्नुपर्ने र सुरक्षा निकायले नागरिकसँग सम्बन्ध सुधार गरी सूचना प्राप्त गर्ने अवस्था सिर्जना गर्नुपर्ने बताउनुभयो । भारत र पाकिस्तानले एकअर्का देशका नागरिकलाई देश निकाला गर्ने निर्णय गरिसकेको र बर्सौंदेखि एकअर्काको देशमा रहेका गौरनागरिक फर्किन असहज हुँदा खुला सिमाना भएका कारण नेपालतर्फ प्रवेश गर्ने सम्भावना रहेकाले सुरक्षा सतर्कता बढाउनुपर्ने शर्माले बताउनुभयो । यसका साथै उहाँले नेपालका अन्तर्राष्ट्रिय विमानस्थलको आवागमनमा पनि विशेष सतर्कता अपनाउनुपर्नेमा जोड दिनुभयो ।  रणनीतिक सुरक्षाका जानकार नेपाली सेनाका पूर्वरथी नेपाल भूषणचन्द भारतले पकिस्तानमाथि नभई आतङ्कवादीमाथि कारबाही सुरु गरेको बताउनुहुन्छ । चन्द भन्नुहुन्छ, “काश्मीरको पहलगाममा नेपाली युवा सुदीप न्यौपानेसहित २६ जना निर्दोष हिन्दु पर्यटकको जसरी हत्या भयो, भारतले पूर्वघोषित रूपमा नै यसको उचित जवाफ दिने बताइसकेको थियो । भारतको कारबाही पाकिस्तानमाथि भन्दा आतङ्कवादलक्षित देखिन्छ ।” उहाँले दुई देशबिच तनाव बढ्दै गएर युद्धको अवस्था सिर्जना भएमा नेपाललगायतका छिमेकी मुलुकमा आर्थिक, सामाजिक, सुरक्षालगायतका विषयमा प्रत्यक्ष असर पर्ने र यसबाट जोगिन उच्च सतर्कता अपनाउनुपर्ने जरुरी रहेको बताउनुभयो । उहाँ दुई देशबिच तनाव बढ्दै गए नेपाललले कूटनीतिक तटस्थता कायम गरी दुवै मुलुकलाई शान्तिपूर्ण अवस्थामा फर्काउन पनि पहल गर्नुपर्ने बताउहुन्छ । विशेष गरी भारत–पाकिस्तान द्वन्द्वका कारण भारत बसेर उग्रवादी गतिविधि गरिरहेका हुन सक्ने कतिपय समूहसमेत नेपालतिर मोडिन सक्ने सम्भावना रहेकाले उच्च सुरक्षा सतर्कता अपनाउनुपर्ने सुझाव सुरक्षाविज्ञहरूको  छ ।पाकिस्तानविरुद्ध सैनिक कारबाही ‘अपरेसन सिन्दूर’ सुरु गरेलगत्तै भारतले सीमा क्षेत्रमा सुरक्षा व्यवस्थालाई ‘उच्च सतर्कता’ बढाइएको छ । भूपरिवेष्ठित नेपाललाई तीन दिशाबाट भारतले घेरेको छ । दुई देशबिच करिब एक हजार आठ सय किलोमिटर खुला सिमानामा प्रहरी, सशस्त्र प्रहरी बल, राष्ट्रिय अनुसन्धान विभागको टोली परिचालन गरिएको छ ।पाकिस्तानमा रहेका आतङ्कवादी समूहहरू लुकिछिपी नेपाल प्रवेश गर्ने र भारतमाथि आक्रमण गरे नेपालमाथि ठुलो सुरक्षा चुनौती बढ्ने भएकाले सुरक्षा मजबुती अपनाइएको छ ।उच्च सुरक्षा सतर्कता विकसित क्षेत्रीय सुरक्षा परिस्थितिलाई ध्यानमा राख्दै नेपालसँग जोडिएका अन्तर्राष्ट्रिय सीमानाकामा सुरक्षा सतर्कता बढाइएको छ । सशस्त्र प्रहरीका प्रवक्ता कालीदास धौबजीका अनुसार नेपालसँग जोडिएका अन्तर्राष्ट्रिय खुला सीमाको दुरुपयोग नहोस् र गैरकानुनी आगमन नहोस् भनी पूर्वसचेतना अपनाइएको छ । सीमा सुरक्षाको जिम्मेवारी बोकेको सशस्त्र प्रहरीले सीमा क्षेत्रबाट हुन सक्ने अवैध घुसपैठलाई रोक्नका लागि भारतीय सशस्त्र सीमा बल (एसएसबी) सँगको समन्वयमा सिमानामा संयुक्त रूपमा गस्ती पट्रोल र खबर आदानप्रदानलाई तीव्रता दिएको छ । सशस्त्र प्रहरी बलले आठ सय ४४ स्थानमा चेक प्वाइन्ट चेकजाँच सुरु गरेको जनाएको छ । प्रवक्ता धौबजीले सीमा सुरक्षाका लागि तैनाथ सशस्त्र प्रहरीका एक ‘बोर्डर आउट पोस्ट’ (बिओपी) बाट अर्को बिओपीसम्म २४ घण्टा सीमा इलाकामा रहने गरी पट्रोलिङ सुरु गरिएको जानकारी दिनुभयो ।अनधिकृत घुसपैठ नियन्त्रण र निगरानीका लागि सीमा क्षेत्रमा पर्ने सबै बाहिनीपतिलाई प्रधान कार्यालयबाट विशेष निर्देशन दिइएको छ ।सीमा क्षेत्रलाई व्यवस्थित गर्न र हुन सक्ने अवैध घुसपैठलाई रोक्न नेपाल प्रहरी, राष्ट्रिय अनुसन्धान विभाग तथा स्थानीय जनप्रतिनिधि तथा सर्वसाधारणसँग समेत समन्वय गरी सीमा भएर आउजाउ गर्नेमाथि कडा निगरानी गरिएको छ ।  नेपाल–भारत सिमानामा परम्परादेखि चलिआएको परम्परागत आवतजावतलाई असहज तथा हैरानी नहोस् भन्नेतर्फ पनि सचेत हुँदै त्यस प्रकारको आवतजावतलाई सहजीकरण पनि गरिएको छ । नेपाल प्रहरीका केन्द्रीय प्रवक्ता रमेश थापाले सम्भावित सुरक्षा अवस्थाको आकलन गरी सुरक्षा सतर्कता अपनाइएको जानकारी दिनुभयो । भारत – पाकबिचको आक्रमण प्रत्याक्रमबाट हालसम्म पाकिस्तानतर्फ ३१ जना र भारततर्फ १५ जना मारिएको अन्तर्राष्ट्रिय सञ्चार माध्यले जनाएका छन् । अमेरिकी विदेश मन्त्रालयले सन् २०१९ मा सार्वजनिक गरेको आतङ्कवादसम्बन्धी रिपोर्टमा इन्डियन मुजाहिद्दीन (आइएम) नामक समूह भारत, नेपाल र पाकिस्तानमा सक्रिय रहेको उल्लेख गरेको थियो । भारतमा हुने आतङ्कवादी हमलामा यिनै समूहको हात रहेको भारतीय पक्षको आरोप छ ।",
      "link": "https://gorkhapatraonline.com/news/154277",
      "image": "https://gorkhapatraonline.com/storage/media/271955/conversions/45444444-original-thumb.jpg"
    },
    {
      "slug": "154276",
      "title": "विराटनगरमा ‘पोडवे’ को पहल",
      "timestamp": 1746835200000,
      "source": "gp",
      "content": "कोशी प्रदेशमा ‘पोडवे’ सेवा सञ्चालनका लागि अध्ययन गर्न सम्झौता भएको छ । वैशाख १८ र १९ गते कोशी प्रदेशमा भएको लगानी सम्मेलनमा कोशी प्रदेश सरकार र काठमाडौँ पोडवे कम्पनीबिच सम्झौता भएको हो ।",
      "longContent": "काठमाडौँ, वैशाख २७ गते ।  कोशी प्रदेशमा ‘पोडवे’ सेवा सञ्चालनका लागि अध्ययन गर्न सम्झौता भएको छ । वैशाख १८ र १९ गते कोशी प्रदेशमा भएको लगानी सम्मेलनमा कोशी प्रदेश सरकार र काठमाडौँ पोडवे कम्पनीबिच सम्झौता भएको हो ।  ‘पोडवे’ रेल प्रविधिमा आधारित सार्वजनिक यातायातको नवीन साधन हो । पोडवे यन्त्रको सहायताले तारको लिकमा गुड्ने अत्याधुनिक प्रविधि हो । रेलको अत्याधुनिक स्वरूप भएकाले यसलाई सार्वजनिक यातायातका क्षेत्रमा विकास गरिएको नयाँ प्रविधिका रूपमा लिइन्छ । सरकारले २०८० मङ्सिर ७ मा राजपत्रमा सूचना प्रकाशित गरी पोडवे सेवालाई कानुनी मान्यता दिइसकेको छ । काठमाडौँ पोडवे कम्पनीका उपाध्यक्ष नील भट्टराईले लगानी सम्मेलनमा पोडवे सञ्चालनको अध्ययन गर्न सम्झौता भएको जानकारी दिनुभयो । पहिलो चरणमा सो सेवा सञ्चालन गर्नका लागि प्राविधिक, वातावरणीय रूपमा उपयुक्त छ/छैन भनेर अध्ययन गरिने उहाँले जानकारी दिनुभयो । यस चरणमा सात किलोमिटरमा पोडवे सेवा सञ्चालन गर्न तीनदेखि पाँच अर्ब रुपियाँ लागत लाग्ने अनुमान गरिएको उहाँले जानकारी दिनुभयो । पहिलो पटक विराटनगरको रानी भन्सार कार्यालयदेखि विराटनगर बसपार्कसम्म सात किलोमिटर दुरीमा पोडवे सेवा सञ्चालन गर्न प्रस्ताव गरिएको उहाँले जानकारी दिनुभयो । भौगोलिक विकटता र यातायात सेवाको चाप बढी भएको क्षेत्रमा यो सेवा सञ्चालन गर्न थप प्रभावकारी हुने उहाँको भनाइ छ । यो सेवा कोशी प्रदेशका लागि मात्र नभएर देशकै लागि आर्थिक वृद्धि, पर्यटन र पूर्वाधार विकासलाई अगाडि बढाउन सहयोग पुग्ने उहाँको भनाइ छ । यातायातविज्ञ एवं नेपाल इन्टरमोडल यातायात विकास समितिका कार्यकारी निर्देशक आशिष गजुरेलले पोडवे सेवा सञ्चालनका लागि प्रारम्भिक रूपमा अध्ययन गर्न आवश्यक रहेको बताउनुभयो ।सडकभन्दा माथि गुड्ने हुनाले ट्राफिक जाम कम हुनुका साथै वातावरण प्रदूषण न्यूनीकरण हुने हुँदा निजी क्षेत्रबाट पोडवे सेवा सञ्चालन गर्न उपयुक्त रहेको उहाँको भनाइ छ । हाल दुबई र बेलारुसले उक्त प्रविधिमा आधारित पोडवे सञ्चालनमा ल्याइसकेका छन् । अमेरिका र भारतमा सञ्चालन हुने क्रममा छ । प्रतिघण्टा १५० किमी चल्ने मेट्रोरेलको जस्तै पोडवेले सुविधा दिने कम्पनीले जनाएको छ । पोडवे सञ्चालनका लागि छुट्टै ट्र्याकको आवश्यकता पर्छ । स्वचालित प्रविधिमा आधारित भएकाले पनि त्यसका लागि छुट्टै मार्ग निर्माण गर्नुपर्ने हुन्छ ।पोडवे कृत्रिम बौद्धिकता (एआई) ले नै नियन्त्रण गर्ने र सेवा अटोमेटिक हुने कम्पनीले जनाएको छ । एउटा विशेष नियन्त्रण कक्षले त्यसको सञ्चालन गर्ने छ । त्यसका लागि हरेक दुई/दुई किलोमिटरमा पोल निर्माण गर्न सकिन्छ । यात्रु चढाउन र ओराल्न अकासेपुल जस्तै संरचना तयार गर्नुपर्ने हुन्छ ।केबुलकारमा जस्तै पोडवे स्टेसनमा रोक्ने तथा झर्ने समयमा स्वचालित (अटोमेटिक) सुविधा प्राप्त हुने छ । हाल निर्माण भएका सडकको किनारा वा सडकको माथिबाट पोडवे हिँड्ने भएकाले पनि थप सजिलो हुने कम्पनीले जनाएको छ ।कम्पनीका अनुसार पोडवे सञ्चालन गर्दा दुर्घटनाको जोखिम कम हुनाका साथै समयमै सामान ढुवानी हुने तथा एकै पटक सय टन बराबरको सामान एक स्थानबाट अर्को स्थानमा लैजान सकिन्छ । यस प्रकारको यातायात सञ्चालनले बिजुलीको खपत बढाउन सहयोग पु¥याउने छ । बिजुलीबाट चल्ने हुँदा यो प्रविधिमा ढुवानी खर्च कम लाग्ने र कम समयमै पु¥याउन सकिनुका साथै पेट्रोल, डिजेलको खपत पनि कम हुने कम्पनीले जनाएको छ ।",
      "link": "https://gorkhapatraonline.com/news/154276",
      "image": "https://gorkhapatraonline.com/storage/media/271954/conversions/Untitled-1-original-thumb.jpg"
    },
    {
      "slug": "154275",
      "title": "पौडी खेल्न गएका किशोर कर्णालीमा बेपत्ता",
      "timestamp": 1746748800000,
      "source": "gp",
      "content": "कर्णाली नदीमा पौडी खेल्न गएका एक किशोर डुबेर बेपत्ता भएका छन् । कालीकोटको पचालझरना गाउँपालिकास्थित जारकोट नजिकै कर्णाली नदीमा पौडी खेल्ने क्रममा नदीमा डुबेर १६ वर्षीय बालक बेपत्ता भएका हुन् ।",
      "longContent": "प्रेमराज सिम्खडा कालीकोट, वैशाख २६ गते । कर्णाली नदीमा पौडी खेल्न गएका एक किशोर डुबेर बेपत्ता भएका छन् । कालीकोटको पचालझरना गाउँपालिकास्थित जारकोट नजिकै कर्णाली नदीमा पौडी खेल्ने क्रममा नदीमा डुबेर १६ वर्षीय बालक बेपत्ता भएका हुन् । बेपता हुनेमा नरहरिनाथ गाउँपालिका १ कोटबाडाका बिराज बिष्ट (विश्व) रहेको प्रहरीले जनाएको छ । जिल्ला प्रहरी कार्यलय कालीकोटका प्रमुख डिएसपि टेकबहादुर रावतले कर्णाली नदीमा पौडी खेल्ने क्रममा किशोर बेपत्ता भएको बताउनुभयो । बालक शुक्रबार नदीमा नुहाउन गएका थिए। बेपत्ता बालकको खोजीका लागि स्थानीयवासी, नेपाल प्रहरी खटेको रावतले बताउनभयो। हालसम्म बालकको अवस्था पत्ता लाग्न सकेको छैन।",
      "link": "https://gorkhapatraonline.com/news/154275",
      "image": "https://gorkhapatraonline.com/storage/media/271953/conversions/Badhi-original-thumb.jpg"
    },
    {
      "slug": "154273",
      "title": "महाराणा प्रतापको जन्मजयन्तीमा कार्यक्रम",
      "timestamp": 1746748800000,
      "source": "gp",
      "content": "संविधान सभा सदस्य कृपाराम रानाले रानाथारु भाषा चुनौतीको घेराबन्दीमा रहेको बताउनुभएको छ । शुक्रवार भारतको उत्तराखण्ड प्रदेशको खटिमा स्थित रानाथारु विकास भवनको हलमा आयोजित महाराणा प्रतापको जन्मजयन्तीको अवसरमा उहाँले सो कुरा बताउनुभएको हो ।",
      "longContent": "भवानी दत्त भट्टबेलौरी (कञ्चनपुर), वैशाख २६ गते । संविधान सभा सदस्य कृपाराम रानाले रानाथारु भाषा चुनौतीको घेराबन्दीमा रहेको बताउनुभएको छ । शुक्रवार भारतको उत्तराखण्ड प्रदेशको खटिमा स्थित रानाथारु विकास भवनको हलमा आयोजित महाराणा प्रतापको जन्मजयन्तीको अवसरमा उहाँले सो कुरा बताउनुभएको हो । राना थारु जातिको संस्कृतिमाथि आधुनिक परिवेश र अन्य समुदायको प्रभुत्व दिन प्रतिदिन बढ्दै जाँदा रानाथारु भाषा चुनौतीको घेराबन्दीमा रहेको उहाँले बताउनुभयो । रानाथारु समुदायको पहिचानको मुख्य आधार भाषा, संस्कृति रहन सहन, सामाजिक संरचना भएको हुँदा यसको संरक्षणमा समुदाय र राज्य दुवैले महत्वपूर्ण साथ दिनुपर्ने उहाँले बताउनुभयो ।  नेपाल भारतमा बोलिने रानाथारु भाषा रानाथारु समुदायको साझा भाषा भएकाले यसको संरक्षण सम्वर्धन हुँदै सरकारी तवरबाट जगेर्ना गर्नुपर्ने, सरकारी कामकाजी भाषाको मान्यता दिइनु पर्नेमा उहाँले जोड दिनुभयो । समुदायस्तरबाट यसको संरक्षण, सम्वर्धन र विकासको अभियान सञ्चालन गरिनुपर्ने अहिले मुख्य आवश्यकता रहेको उहाँले बताउनुभयो । महाराणा प्रतापको जन्मजयन्तीको अवसर पारी भारतको उत्तराखण्ड प्रदेशको खटिमास्थित भव्यताका साथ जन्मजयन्ती मनाइएको हो । कार्यक्रममा संविधान सभा सदस्य कृपाराम राना, कञ्चनपुरको लालझाडी गाउँपालिकाका अध्यक्ष निर्मल राना, नेपाल राना थारु समाजका केन्द्रीय अध्यक्ष कमलसिङ राना, नेपाल राना थारु समाज कञ्चनपुरका अध्यक्ष प्रेमवती राना लगायतको सहभागिता रहेको थियो । प्रत्येक वर्ष राना थारु समुदायले मे ९ मा विशेष कार्यक्रमको आयोजना गरी महाराणा प्रतापको जन्मजयन्ती मनाउँदै आएका छन् । भारतको खटिमा जिल्लास्थित उद्यमसिंह नगरमा उहाँको घोडामा चढेको प्रतिमा पनि बनाइएको छ । राना थारु समुदायले महाराणा प्रतापलाई पूर्वजको रुपमा मान्दैआएका छन् ।",
      "link": "https://gorkhapatraonline.com/news/154273",
      "image": "https://gorkhapatraonline.com/storage/media/271950/conversions/ranathau-3-original-thumb.jpg"
    },
    {
      "slug": "154268",
      "title": "बस र मोटरसाइकल ठोकिँदा एकको मृत्यु",
      "timestamp": 1746748800000,
      "source": "gp",
      "content": "लिसंखुपाखर गाउँपालिका –१ निङ्गालेमा शुक्रबार बेलुकी ५ बजे यात्रुबाहक बसको ठक्करले मोटरसाइकल चालकको मृत्यु भएको छ ।",
      "longContent": "चित्र मिजारसिन्धुपाल्चोक, बैशाख २६ गते । लिसंखुपाखर गाउँपालिका –१ निङ्गालेमा शुक्रबार बेलुकी ५ बजे यात्रुबाहक बसको ठक्करले मोटरसाइकल चालकको मृत्यु भएको छ ।दोलखाबाट काठमाडौंतर्फ जाँदै गरेको बा. प्र.०१–००६ ख ५९३४ नम्बरको बसले बिपरीतदिशाबाट आउँदै गरेको बा. ७० प ८२३८ नम्बरको मोटरसाइकललाई ठक्कर दिँदा दोलखा मेलुङ गाउँपालिका –६ निवासी २३ बर्षीय मोटरसाइकल चालक सुरेश रसाइलीको मृत्यु भएको जिल्ला प्रहरी कार्यालय सिन्धुपाल्चोकका पदाधिकारीले जनाउनु भएको छ । बसको ठक्करले गम्भीर घाइते भएका रसाइलीलाई सिन्धु सदाबहार अस्पताल खाडीचौर लगिएपछि चिकित्सकले मृत घोषणा गरेका थिए । बस चालक दोलखा कालिन्चोक –६ का २३ बर्षीय माधवबहादुर कार्कीलाई प्रहरी नियन्त्रणमा लिएको छ । ठक्कर दिने गाडी लामोसाँघु प्रहरी चौकीमा राखिएको छ ।",
      "link": "https://gorkhapatraonline.com/news/154268",
      "image": "https://gorkhapatraonline.com/storage/media/271940/conversions/Accident1-original-thumb.jpg"
    },
    {
      "slug": "154265",
      "title": "सगरमाथा संवादको अन्तिम तयारीमा छौँः परराष्ट्रमन्त्री",
      "timestamp": 1746748800000,
      "source": "gp",
      "content": "परराष्ट्रमन्त्री डा. आरजु राणा देउवाले नेपालले आयोजना गरेको सगरमाथा संवादको पहिलो संस्करणको अन्तिम तयारीमा नेपाल सरकार रहेको जानकारी दिनुभएको छ। मन्त्री डा. राणाको अध्यक्षतामा शुक्रबार परराष्ट्र मन्त्रालयमा बसेको सगरमाथा संवाद व्यवस्थापन समितिको बैठकमा उहाँले सो जानकारी गराउनुभएको हो।",
      "longContent": "काठमाडौँ, वैशाख १६ गते। परराष्ट्रमन्त्री डा. आरजु राणा देउवाले नेपालले आयोजना गरेको सगरमाथा संवादको पहिलो संस्करणको अन्तिम तयारीमा नेपाल सरकार रहेको जानकारी दिनुभएको छ। मन्त्री डा. राणाको अध्यक्षतामा शुक्रबार परराष्ट्र मन्त्रालयमा बसेको सगरमाथा संवाद व्यवस्थापन समितिको बैठकमा उहाँले सो जानकारी गराउनुभएको हो।उहाँले नेपालले यस्तो अन्तर्राष्ट्रिय सम्मेलन पहिलो पटक गर्न लागेको र एक स्थायी कूटनीतिक फोरमका रूपमा बर्सेनि आयोजना गर्ने निर्णय गरिसकेकोले यस कार्यक्रमलाई नेपालका लागि अत्यावश्यक तथा प्रभावकारी फोरमका रूपमा विकास गर्नेगरी परराष्ट्र मन्त्रालयले मिहिनेत गरिरहेको बताउनुभयो।  जलवायु परिवर्तन, हिमाल र मानव जातिको भविष्यका विषयमा केन्द्रित रहेर यही मे महिनाको १६ देखि १८ सम्म काठमाडौँमा आयोजना गरिएको यस कार्यक्रम अन्तर्राष्ट्रिय स्तरमा नेपालको उपस्थितिका लागि एक महत्त्वपूर्ण प्लेटफर्म भएकाले सरकारले यसलाई सफल पार्न लागिपरेको जानकारी मन्त्री डा. राणाले दिनुभयो।उहाँले भन्नुभयो “जलस्रोत तथा पर्यावरणको मुख्य स्रोतका रुपमा रहेका नेपालका हिमाल पग्लिने क्रम बढ्दै गएको तथा नेपालले जलवायु परिवर्तनको अकल्पनीय क्षति बेहोरिरहेको वर्तमान अवस्थाको सामूहिक वकालत गर्न तथा नेपालले विश्व मञ्चहरूमा उठाउँदै आएको जलवायु न्यायको आवाजलाई थप बुलन्द पार्न यो सम्मेलन महत्त्वपूर्ण हुनेछ।”  उहाँले जलवायु परिवर्तनसँग सम्बन्धित क्षेत्रीय र विश्वव्यापी महत्त्वका गम्भीर मुद्दामा छलफल गर्न विश्वव्यापी संवाद मञ्चका रूपमा सगरमाथा संवादको सुरुआत गरेको र यसवर्षको यो पहिलो संस्करण रहेको पनि स्पष्ट गर्नुभयो। मन्त्री डा. राणाले यस संवादमार्फत् जलवायु परिवर्तनबाट प्रभावित समुदाय, वैज्ञानिक, नीति निर्माता, पर्वतारोही, विश्वका नेता एवं अन्तर्राष्ट्रिय सङ्घसङ्गठनलाई छलफल र प्रतिबद्धताका लागि एकसाथ ल्याउने प्रयास नेपालले गरेको पनि बताउनुभयो।   सगरमाथा संवादको पहिलो संस्करणको व्यवस्थापन समिति संयोजक रहनुभएकी मन्त्री डा. राणाले अन्तर्राष्ट्रिय समुदायको उच्चस्तरीय सहभागिता गराउने प्रयास गरिएको र उत्साहजनक रूपमा उहाँहरूले सहभागिताको सुनिश्चित पनि गर्नुभएको जानकारी दिनुभयो।मन्त्री डा. राणाले यस स्तरको कार्यक्रम नेपालका लागि एउटा ठुलो अवसर भएकाले आआफ्ना स्थानबाट सक्दो योगदान गर्न परराष्ट्र तथा सम्बद्ध सबै मन्त्रालयका कर्मचारी, निजी क्षेत्र तथा विश्वमा रहेका सबै नेपाली नियोगलाई निर्देशन पनि दिनुभयो। बैठकमा वन तथा वातावरण मन्त्री ऐनबहादुर शाहीले आफ्ना मन्त्रालयले सगरमाथा संवादको अन्तिम तयारी गरिरहेको जानकारी गराउनुभएको थियो। परराष्ट्र मन्त्रालयका सचिव अमृतबहादुर राईले सगरमाथा संवादको तयारीका लागि भइरहेका कामका बारेमा जानकारी गराउनुभएको थियो।  अन्तर्राष्ट्रिय मञ्चमा अहिलेसम्म करिब दुई दर्जन मुलुकका उच्चस्तरीय प्रतिनिधि तथा ५० भन्दा बढी विभिन्न अन्तर्राष्ट्रिय सङ्घसङ्गठनले सहभागिताको सुनिश्चितता गरेका छन्।",
      "link": "https://gorkhapatraonline.com/news/154265",
      "image": "https://gorkhapatraonline.com/storage/media/271936/conversions/meeting12-original-thumb.jpg"
    },
    {
      "slug": "154263",
      "title": "भारतमा रहेका नेपालीलाई आपतकालीन सेवा प्राप्त हुने स्थान पहिचान गर्न अनुरोध",
      "timestamp": 1746748800000,
      "source": "gp",
      "content": "भारतको नयाँ दिल्लीस्थित नेपाली राजदूतावासले आपतकालीन सेवा प्राप्त हुन सक्ने नजिकको स्थानको पहिचान गर्न त्यहाँ रहेका नेपालीलाई अनुरोध गरेको छ।",
      "longContent": "काठमाडौँ, वैशाख २६ गते। भारतको नयाँ दिल्लीस्थित नेपाली राजदूतावासले आपतकालीन सेवा प्राप्त हुन सक्ने नजिकको स्थानको पहिचान गर्न त्यहाँ रहेका नेपालीलाई अनुरोध गरेको छ। नेपाली राजदूतावास, नयाँ दिल्लीले शुक्रबार ‘अत्यन्त जरुरी सूचना’ जारी गर्दै भारतको जम्मू-कश्मीर राज्यको पहलगाममा भएको आतङ्कवादी हमलापछि विकसित घटनाक्रमलाई मध्यनजर गर्दै भारतमा रहेका नेपालीलाई सचेत र सुरक्षित रहन आग्रह गरेको छ। राजदूतावासबाट जारी सूचनामा लेखिएको छ, भारतको जम्मू–कश्मिर राज्यको पहलगाममा भएको आतङ्कवादी हमलापछि विकसित घटनाक्रमलाई मध्यनजर गर्दै भारतमा रहेका नेपालीहरूलाई सचेत र सुरक्षित रहन एवम् सङ्कटकालीन अवस्थामा सुरक्षित र आपतकालीन सेवा प्राप्त हुन सक्ने नजिकको स्थानको पहिचान गर्न तथा भारत सरकारको आधिकारिक निकायबाट जारी भएका सुरक्षासम्बन्धी निर्देशनको पालना गर्न नेपाली राजदूतावास, नयाँदिल्ली अनुरोध गर्दछ।’",
      "link": "https://gorkhapatraonline.com/news/154263",
      "image": "https://gorkhapatraonline.com/storage/media/271949/conversions/Nepal-embassy-new-delhifinal-original-thumb.jpg"
    },
    {
      "slug": "154262",
      "title": "प्रेस युनियनले ‘लोमान्थाङ अन्तर्राष्ट्रिय मिडिया समिट’ गर्ने",
      "timestamp": 1746748800000,
      "source": "gp",
      "content": "नेपाल प्रेस युनियनको आयोजनामा ‘लोमान्थाङ अन्तर्राष्ट्रिय मिडिया समिट’ हुने भएको छ। शुक्रबार काठमाडौँमा पत्रकार सम्मेलन गरी यही वैशाख २७ देखि ३० गतेसम्म अन्तर्राष्ट्रिय मिडिया समिट हुने युनियनका केन्द्रीय अध्यक्ष शिव लम्सालले जानकारी दिनुभयो।",
      "longContent": "काठमाडौँ, वैशाख २६ गते। नेपाल प्रेस युनियनको आयोजनामा ‘लोमान्थाङ अन्तर्राष्ट्रिय मिडिया समिट’ हुने भएको छ। शुक्रबार काठमाडौँमा पत्रकार सम्मेलन गरी यही वैशाख २७ देखि ३० गतेसम्म अन्तर्राष्ट्रिय मिडिया समिट हुने युनियनका केन्द्रीय अध्यक्ष शिव लम्सालले जानकारी दिनुभयो।लम्सालका अनुसार लोमान्थाङ अन्तर्राष्ट्रिय मिडिया समिटको औपचारिक उद्घाटन शनिबार ललितपुर स्थित होटल हिमालयबाट मङ्गलबार उपल्लो मुस्ताङको लोमाङ्थानबाट घोषणापत्र जारी गर्दै समापन हुने छ।‘लोमान्थाङ अन्तर्राष्ट्रिय मिडिया समिट’को उद्घाटन उपराष्ट्रपति रामसहाय प्रसाद यादवले गर्नुहुने र सञ्चार तथा सूचना प्रविधिमन्त्री पृथ्वीसुब्बा गुरुङ, परराष्ट्रमन्त्री डा.आरजु राणा देउवालगायत विभिन्न देशका पत्रकारले सम्बोधन गर्ने कार्यक्रम रहेको अध्यक्ष लम्सालले जानकारी दिनुभयो ।लम्सालले भन्नुभयो, ‘‘नेपालको इतिहासमा पहिलो पटक नेपाल प्रेस युनियनले ‘लोमन्थाङ अन्तर्राष्ट्रिय मिडिया समिट’ आयोजना गर्न गइरहेको छ। नागरिक सम्वृद्धि र समृद्ध नेपालका लागि समाजका हरेक पक्षलाई उजागर गर्दै बहुआयामिक परिवर्तन र समाजको रूपान्तरणमा होस भन्ने हाम्रो उद्देश्य रहेको छ।’’उहाँले  विश्वका बदलिँदो परिवेशमा प्रविधिले निम्त्याएको अवसर र चुनौती तथा दक्षिण एसियामा मिडियाले भोग्नु परेका समस्या, दक्षिण एसियाको पत्रकारिताको प्रभावबारेमा दक्षिण एसियासहित विभिन्न ६ मुलुकबाट आएका विषय विज्ञको कार्यक्रममा प्रस्तुति रहने जानकारी दिनुभएको छ।समिटमा विश्व परिवेशलाई केन्द्रमा राखेर दक्षिण एसिया र नेपालको पत्रकारिताको बारेमा चिन्तन मनन गरिने आयोकले जनाएको छ। त्यसैगरी उक्त समिटमा नेपाली पत्रकारितामा पत्रकारले भोग्नु परेका कठिनाई अवसर र चुनौतीमा प्रस्तुति, छलफल सुझावसहितका निष्कर्ष निकाल्ने लक्ष्य राखिएको छ।समिट काठमाडौँदेखि पर्यटकीय नगरी पोखरा हुँदै धार्मिक तथा पर्यटकीय केन्द्र मुस्ताङसम्म वैशाख २७ गते देखि ३० गतेसम्म चल्ने छ।समिटिले बदलिँदो नेपालमा जनचाहना अनुरूपको पत्रकारिताको सन्दर्भमा अबको पत्रकारिताले सामाजिक वातावरणीय क्षेत्रमा पनि ध्यान दिन जरुरी देखिएकाले जलवायु परिवर्तनले निम्त्याएको सङ्कटका बारेमा बृहत् अन्तर्क्रिया तथा छलफल गरी जलवायु सङ्कट, समस्या पहिचान र पत्रकारिताको भूमिकालगायत विविध पक्षमा विश्लेषण गरिने छ। त्यसैगरी समिटमा नेपानी पत्रकारितामा पत्रकारले भोग्नु परेका कठिनाइ अवसर र चुनौतीमा प्रस्तुति, छलफल सुझावसहितका निष्कर्ष निकाल्ने लक्ष्य राखिएको अध्यक्ष लम्सालले जानकारी दिनुभयो। त्यसै गरी समिटिमा जलवाय परिवर्तनले निम्त्याएको जलवायु सङ्कट, समस्या पहिचान र पत्रकारिताको भूमिकालगायत विविध पक्षमा विश्लेषण हुने आयोजक संस्था नेपाल प्रेस युनियनले जनाएको छ।कार्यक्रमको पहिलो चरणमा ‘राजनीतिक दल, नागरिक समाज, लोकतन्त्र र पत्रकारिता ः को कति नजिक, को कति टाढा ?’ विषयमा  डा. हरि शर्माले कार्यपत्र प्रस्तुत गर्ने तथा पूर्वमन्त्री दिलेन्द्र बडु, पार्वत गुरूङ, रेखा शर्मा  तथा अन्तर्राष्ट्रिय प्रतिनिधि डा. भासिल सोतिरोभ र पत्रकार शिव गाउँलेले आफ्नो विशेष मन्तव्य राख्नुहुने छ।  विदेशी पत्रकारसहित करिब १५० पत्रकार सहभागी हुने मिडिया समिटको यात्रा काठमाडौँदेखि पोखरा हुँदै मुस्ताङको लोमाङथाङसम्म हुने प्रेस युनियनले जनाएको छ।समिटको दोस्रो दिन पर्यटकीय नगरी पोखरामा तीन वटा विषयगत सेसनमा प्रस्तुति तथा बहस पैरवी हुने छ। उक्त दिन पहिलो सत्रमा ‘जलवायु सङ्कट र पत्रकारिता’ दोस्रो सत्रमा ‘एआई र न्यू मिडिया इन साउथ एसिया’ तेस्रो सत्रमा ‘प्रेस स्वतन्त्रता र पत्रकारिता, अभ्यास तथा चुनौती’ विषयमा बहस र छलफल हुने अध्यक्ष लम्सालले जानकारी दिनुभयो।अध्यक्ष लम्सालले समिटको तेस्रो दिन पोखराखि मुस्ताङसम्म मिडिया यात्रा हुने र चौथो दिन मुस्ताङको जोमसोममा स्थानीय बासिन्दाका सहभागितामा जलवायु सङ्कटमा मिडियाको भूमिकाको बारेमा बृहत् अन्तर्क्रिया हुने पनि जानकारी दिनुभयो छ। सोही दिन लोमाङथाङ घोषणा पत्र जारी गर्दै कार्यक्रम समापन आयोजकले जनाएको छ।",
      "link": "https://gorkhapatraonline.com/news/154262",
      "image": "https://gorkhapatraonline.com/storage/media/271931/conversions/press-union-original-thumb.jpg"
    },
    {
      "slug": "154260",
      "title": "राष्ट्रपति पौडेलसँग माओवादी अध्यक्ष प्रचण्डको भेट",
      "timestamp": 1746748800000,
      "source": "gp",
      "content": "राष्ट्रपति रामचन्द्र पौडेलसँग पूर्व प्रधानमन्त्री एवम् नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल ‘प्रचण्ड’ले भेटवार्ता गर्नुभएको छ।",
      "longContent": "काठमाडौँ, वैशाख २६ गते। राष्ट्रपति रामचन्द्र पौडेलसँग पूर्व प्रधानमन्त्री एवम् नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल ‘प्रचण्ड’ले भेटवार्ता गर्नुभएको छ।सङ्घीय संसद् प्रतिनिधि सभाको प्रमुख प्रतिपक्षी दलका नेतासमेत रहनुभएका प्रचण्डले शुक्रबार दिउँसो राष्ट्रपति कार्यालयमा पुगेर राष्ट्रपति पौडेलसँग भेट गर्नुभएको हो।प्रचण्डको निजी सचिवालयका अनुसार राष्ट्रपति पौडेलसँग भेटमा समसामयिक परिस्थिति र राजनीतिको विषयमा छलफल भएको छ।",
      "link": "https://gorkhapatraonline.com/news/154260",
      "image": "https://gorkhapatraonline.com/storage/media/271926/conversions/president-with-prachanda-original-thumb.jpg"
    },
    {
      "slug": "154256",
      "title": "पाकिस्तानमा अध्ययनरत विद्यार्थीको सुरक्षामा सरकार सचेत छ : परराष्ट्र मन्त्रालय",
      "timestamp": 1746748800000,
      "source": "gp",
      "content": "मन्त्रालयले शुक्रबार प्रेस विज्ञप्ति जारी गर्दै हालै विकसित घटनाक्रमका सन्दर्भमा पाकिस्तानमा अध्ययनरत नेपाली विद्यार्थीको सन्दर्भमा सरकार सचेत रहेको र त्यहाँ रहेका विद्यार्थी एवम् नेपालीसँग निरन्तर सम्पर्कमा रही काम गरिरहेको बताएको छ ।",
      "longContent": "काठमाडौँ, वैशाख २६ गते । परराष्ट्र मन्त्रालयले पाकिस्तानमा अध्ययनरत नेपाली विद्यार्थीको सुरक्षाका लागि सरकार सचेत रहेको जनाएको छ । मन्त्रालयले शुक्रबार प्रेस विज्ञप्ति जारी गर्दै हालै विकसित घटनाक्रमका सन्दर्भमा पाकिस्तानमा अध्ययनरत नेपाली विद्यार्थीको सन्दर्भमा सरकार सचेत रहेको र त्यहाँ रहेका विद्यार्थी एवम् नेपालीसँग निरन्तर सम्पर्कमा रही काम गरिरहेको बताएको छ । मन्त्रालयद्वारा जारी विज्ञप्तिमा उल्लेख छ, ‘हालै विकसित घटनाक्रमका सन्दर्भमा पाकिस्तानमा अध्ययनरत नेपाली विद्यार्थी एवम् अन्य नेपालीको सुरक्षा तथा हित सुनिश्चित गर्ने तर्फ नेपाल सरकार पूर्णरूपमा सचेत छ । यसको निमित्त पाकिस्तानस्थित नेपाली राजदूतावासले त्यहाँ रहेका सम्पूर्ण विद्यार्थी एवम् नेपालीहरूसँग निरन्तर सम्पर्कमा रही काम गरिरहेको छ ।’पाकिस्तानमा तत्कालै कुनै सहयोग आवश्यक परेमा नेपाली विद्यार्थी तथा उहाँका अभिभावक, आफन्त एवम् त्यहाँ रहेका नेपालीले इस्लामवादस्थित नेपाली राजदूतावासको निम्न सम्पर्क नम्बरमा जुनसुकै समयमा सम्पर्क गर्न मन्त्रालयले जानकारी गराएको छ ।",
      "link": "https://gorkhapatraonline.com/news/154256",
      "image": "https://gorkhapatraonline.com/storage/media/271924/conversions/sdfhb-original-thumb.jpg"
    },
    {
      "slug": "154254",
      "title": "न्यायपूर्ण समाज निर्माणमा कानुन  जगतको दायित्व गहन : राष्ट्रपति",
      "timestamp": 1746748800000,
      "source": "gp",
      "content": "राष्ट्रपति रामचन्द्र पौडेलले नेपालको संविधानले व्यवस्था गरेको सङ्घीय लोकतान्त्रिक शासन व्यवस्थामा न्यायपूर्ण समाज निर्माणका लागि न्याय र कानुन जगतको महत्त्वपूर्ण दायित्व गहन रहेको बताउनुभएको छ ।",
      "longContent": "काठमाडौँ, वैशाख २६ गते । राष्ट्रपति रामचन्द्र पौडेलले नेपालको संविधानले व्यवस्था गरेको सङ्घीय लोकतान्त्रिक शासन व्यवस्थामा न्यायपूर्ण समाज निर्माणका लागि न्याय र कानुन जगतको महत्त्वपूर्ण दायित्व गहन रहेको बताउनुभएको छ ।कानुन दिवस–२०८२ का अवसरमा शुक्रबार आयोजना गरेको विशेष समारोहमा राष्ट्रपति पौडेलले नेपालको संविधानले सङ्घीय लोकतान्त्रिक गणतन्त्र, नागरिक स्वतन्त्रता, मौलिक अधिकार, मानव अधिकार, स्वतन्त्र, निष्पक्ष र सक्षम न्यायपालिका, कानुनी राज्यको अवधारणालगायतको व्यवस्था आत्मसात् गरेको बताउनुभयो ।राष्ट्रपति पौडेलले भन्नुभयो, “आजको यस दिनले न्याय र कानुनका क्षेत्रमा आबद्ध सबैको मन तथा मस्तिष्कमा सो गुरुत्तर दायित्वको बोध निरन्तर गराइरहनेछ भन्ने विश्वास लिएको छु ।”राज्यको कार्यकारिणी, विधायिकी र न्यायिक अधिकार एउटै निकायबाट प्रयोग भइरहेको तत्कालीन अवस्थामा यो ऐन (प्रधान न्यायालय ऐन, २००८) लागू भएपछि व्यावहारिक रुपमै शक्ति पृथकीकरण र स्वतन्त्र न्यायपालिकाको अवधारणाअनुरुप न्यायसम्पादनको कार्यको थालनी भएको हुँदा न्याय तथा कानुन जगत्मा यो दिनको विशेष महत्व रहेको राष्ट्रपति पौडेलले धारणा व्यक्त गर्नुभयो ।राष्ट्रपति पौडेलले नेपालको संविधानको मर्म एवम् वर्तमान आवश्यकताअनुरुप नयाँ कानुनको निर्माण र प्रचलित कानुनमा समसामयिक सुधार गरी आधुनिक पद्धति तथा प्रविधिसमेतको प्रयोगबाट आमनागरिकको न्यायमा सहज पहुँच स्थापित, मुद्दाको शीघ्र व्यवस्थापनमार्फत छिटोछरितो न्याय सम्पादन हुनुपर्ने बताउनुभयो । उहाँले विधिको शासन कायम तथा न्यायिक मूल्यमान्यतामा क्षयीकरण हुन नदिइ न्यायपालिकाको जनआस्था अभिवृद्धि गर्ने सुनिश्चतताका लागि कानुन दिवसले सबैमा सकारात्मक सोच, हौसला र प्रेरणा प्रदान गर्न सकोस् भन्ने शुभेच्छा प्रकट गर्नुभयो । रासस",
      "link": "https://gorkhapatraonline.com/news/154254",
      "image": "https://gorkhapatraonline.com/storage/media/271915/conversions/RatnaSherestha-KTM-26IMG_20250509_154152copy-original-thumb.jpg"
    },
    {
      "slug": "154249",
      "title": "लोकतन्त्रको विकल्प राजतन्त्र हुन सक्दैन : अध्यक्ष केसी",
      "timestamp": 1746748800000,
      "source": "gp",
      "content": "‘‘इतिहास बनिसकेको राजतन्त्र फर्काउने नाममा प्रतिगामी तत्त्व सल्बलाउन थालेका छन्’’ शुक्रबार दिउँसो राष्ट्रिय जनमोर्चाले बागलुङ बजारमा आयोजना गरेको विरोध सभालाई सम्बोधन गर्दै केसीले भन्नुभयो, ‘‘राष्ट्रमा समस्या आउँदा सबै संसदभित्र र बाहिर रहेका गणतन्त्रवादी शक्ति एकजुट हुनुको विकल्प छैन।’’",
      "longContent": "रामकृष्ण बोहराबागलुङ, वैशाख २६ गते। राष्ट्रिय जनमोर्चाका अध्यक्ष चित्रबहादुर केसीले लोकतान्त्रिक गणतन्त्रको विकल्प राजतन्त्र हुनै नसक्ने बताउनुभएको छ। ‘‘इतिहास बनिसकेको राजतन्त्र फर्काउने नाममा प्रतिगामी तत्त्व सल्बलाउन थालेका छन्’’ शुक्रबार दिउँसो राष्ट्रिय जनमोर्चाले बागलुङ बजारमा आयोजना गरेको विरोध सभालाई सम्बोधन गर्दै केसीले भन्नुभयो, ‘‘राष्ट्रमा समस्या आउँदा सबै संसदभित्र र बाहिर रहेका गणतन्त्रवादी शक्ति एकजुट हुनुको विकल्प छैन।’’राजवादी शक्तिको चलखेलले मुलुक फेरि अध्यारोतर्फ धकेलिन थालेको आशङ्का व्यक्त गर्दै केसीले धरापमा परेको लोकतान्त्रिक गणतन्त्रलाई बचाउन संसदमा रहेका राजनीतिक दलहरूले एकअर्का बिच रहेको मतभेदको विरोध गर्दै एकजुट हुनुपर्ने बताउनुभयो। २००७, ०४६ र ०६२/६३ सालमा सबै राजनीतिक दल एकजुट भएकै कारण राणा, पञ्चालय र राजतन्त्र ढलेको स्मरण गर्दै अध्यक्ष केसीले भन्नुभयो, ‘‘लोकतान्त्रिक गणतन्त्र रहे मतभेद गर्न पाइन्छ, नरहे के गर्ने ?’’  गणतन्त्रलाई फालेर फेरि राजतन्त्र सम्भव नै नभएको केसीको भनाइ थियो। जनताले दुई सय ४० वर्ष राजतन्त्र व्यहोरेको बताउँदै केसीले जनताको लामो सङ्घर्ष र ठुलो बलिदानपछि प्राप्त लोकतन्त्र, गणतन्त्र, धर्मनिरपेक्षतालाई जोगाउन परिवर्तनकारी सबै दल एक ठाउँमा उभिनुपर्ने केसीले धारणा व्यक्त गर्नुभयो। अध्यक्ष केसीले मुलुकको शिक्षा प्रणाली सुधार गर्न आवश्यक रहेको बताउनुभयो। राजनीतिक नेतृत्वले राष्ट्र र जनताको लागि राजनीति नगरी परिवारवादमा रमाउँदा अहिले लाखौं युवाले देशबाट पलायन भएको बताउनुभयो। केसीले नेपाली जनताले नेपालमा एकात्मक प्रणालीको विकल्प सङ्घात्मक प्रणाली हुन नसक्ने कुरा महसुस गरिसकेको दाबी गर्नुभयो। प्रदेश संरचनाको आर्थिक व्ययभारले देश धराशायी बनेको चर्चा गर्दै केसीले भन्नुभयो, ‘‘स्थानीय तहलाई थप सुदृढ र अधिकारसम्पन्न बनाउनुपर्ने आवश्यकता छ।’’",
      "link": "https://gorkhapatraonline.com/news/154249",
      "image": "https://gorkhapatraonline.com/storage/media/271907/conversions/Chitra-Bdr-Kc-Photo-original-thumb.jpg"
    },
    {
      "slug": "154241",
      "title": "भारत–पाकिस्तानबिचको पछिल्लो तनावबारे जानकारी",
      "timestamp": 1746748800000,
      "source": "gp",
      "content": "प्रधानमन्त्री केपी शर्मा ओलीसँग नेपालका लागि भारतीय राजदूत नवीन श्रीवास्तवले शुक्रबार भेट गर्नुभएको छ ।",
      "longContent": "काठमाडौँ, वैशाख २६ गते । प्रधानमन्त्री केपी शर्मा ओलीसँग नेपालका लागि भारतीय राजदूत नवीन श्रीवास्तवले शुक्रबार भेट गर्नुभएको छ । प्रधानमन्त्री निवास, बालुवाटारमा भएको भेटमा भारतको पहलगाममा गत २२ अप्रिलमा भएको आतङ्कवादी आक्रमणका कारण भारत–पाकिस्तानबिच उत्पन्न पछिल्लो तनाव र घटनाक्रमबारे राजदूत श्रीवास्तले प्रधानमन्त्री ओलीलाई जानकारी गराउनुभएको थियो । उहाँले आक्रमण भएको ठाउँमा भारतले जवाफी कारबाही गरेको तर जेट हमला गरेको भन्ने प्रचार सत्य नभएको स्पष्ट गर्नुभयो । राजदूत श्रीवास्तवले उक्त घटनाका सम्बन्धमा नेपाल सरकारबाट बिहीबार सार्वजनिक भएको वक्तत्वप्रति धन्यवाद व्यक्त गर्नुभएको थियो ।सो अवसरमा प्रधानमन्त्री ओलीले नेपाल विश्व शान्तिका पक्षमा रहेको उल्लेख गर्नुहुँदै सबै प्रकारका आतङ्कवादविरुद्ध आफ्नो दृढ अडान अनुरूप उक्त आतङ्कवादी हमलाको भर्सना गर्नुभयो । उहाँले नेपालले कुनै पनि द्वन्द्वरत शक्तिलाई आफ्ना छिमेकी राष्ट्रहरूविरुद्ध आफ्नो भूमि प्रयोग गर्न नदिने स्पष्ट गर्नुभएको थियो ।",
      "link": "https://gorkhapatraonline.com/news/154241",
      "image": "https://gorkhapatraonline.com/storage/media/271888/conversions/16c30c7f-70e4-44d0-87e9-fbcccc5fc49b-original-thumb.jpg"
    },
    {
      "slug": "154222",
      "title": "भारत–पाकिस्तान तनाव : सुरक्षा र कूटनीतिक सक्रियता बढाउन ध्यानाकर्षण",
      "timestamp": 1746748800000,
      "source": "gp",
      "content": "प्रतिनिधिसभा बैठकमा सांसदहरूले भारत–पाकिस्तान आक्रमणको विषयलाई प्राथमिकताका साथ उठाएका छन् । दुई देशबिच चलेको श्रृङ्खलाबद्ध आक्रमणले नेपाललाई पार्न सक्ने प्रभावको विषयमा गम्भीर बन्न सरकारको ध्यानाकर्षण गराएका हुन् ।",
      "longContent": "काठमाडौँ, वैशाख २६ गते । प्रतिनिधिसभा बैठकमा सांसदहरूले भारत–पाकिस्तान आक्रमणको विषयलाई प्राथमिकताका साथ उठाएका छन् । दुई देशबिच चलेको श्रृङ्खलाबद्ध आक्रमणले नेपाललाई पार्न सक्ने प्रभावको विषयमा गम्भीर बन्न सरकारको ध्यानाकर्षण गराएका हुन् । भारतमा रहेका नेपाली नागरिकको सुरक्षा र सीमाहरूमा सुरक्षा व्यवस्था चुस्त राख्नुपर्ने उनीहरूको माग छ । राष्ट्रिय स्वतन्त्र पार्टीका सांसद शिशिर खनाले नेपाल शान्तिको पक्षमा रहेको सन्देश विश्व समुदायलाई दिनुपर्नेमा जोड दिनुपर्ने बताउनुभयो ।सांसद खनालले सार्वजनिक वक्तव्यमा परराष्ट्र मन्त्रालयले आतङ्कवादविरुद्ध लिएको अडानको स्वागत गर्दै सम्भावित युद्धको अवस्थामा नेपालमा पर्नसक्ने प्रभावहरूको गम्भीर समीक्षा गर्नुपर्ने जानकारी दिनुभयो । उहाँले भारत–पाकिस्तानबिच युद्धको स्थिति उत्पन्न भएमा नेपालमा पर्नसक्ने सुरक्षा, आपूर्ति, र आर्थिक असरहरूका साथै ति देशहरूमा रहेका नेपालीहरूको अवस्थाबारे विश्लेषण गरी योजना बनाउन सरकारसँग माग गर्नुभयो । उहाँले भन्नुभयो, ‘‘आफ्नो छिमेकी मात्र होइन सार्कको अध्यक्षको नाताले यो क्षेत्रको शान्ति र स्थिरताको पक्षमा नेपालको स्वभाविक चासो हुनुपर्दछ । परराष्ट्र मन्त्रालयले ढिलै भए वक्तव्यमार्फत सार्वजनिक गरेको आतङ्कवादविरुद्धको अडानको स्वागत गर्दै भारत पाकिस्तानबिच युद्धको स्थिति बन्न गएमा नेपालमा पर्नसक्ने सुरक्षा, आपूर्ति र आर्थिक श्रृङ्खलाको असरका साथै पश्चिम भारत र पाकिस्तानमा रहेका नेपालीहरूमाथि पर्नसक्ने प्रभावसम्मको आँकलन गरी योजना निर्माणको माग गर्दछु ।’’नेकपा (एकीकृत समाजवादी)का सांसद शेरबहादुर कुँवरले भारत–पाकिस्तानबिच सम्भावित युद्धको असरबारे सचेत हुनुपर्ने बताउनुभयो । नेकपा (एमाले)का सांसद सरस्वती सुब्बाले भारत–पाकिस्तानबिच चुलिँदो तनावले नेपालमा पनि तत्काल असर पार्नसक्ने भन्दै सरकारलाई कूटनीतिक सक्रियता बढाउन आग्रह गर्नुभयो । उहाँले बढ्दो द्वन्द्व र अस्थिरताको प्रभाव नेपालमा प्रत्यक्ष देखिनसक्ने उल्लेख गर्नुभयो । भारत–पाकिस्तानबिचको तनाव नरोकिए भूराजनीतिक दबाब, कूटनीतिक असन्तुलन, खुला सीमाको सुरक्षा जोखिम, आर्थिक परनिर्भरता, आपूर्ति सङ्कट, हवाई यातायात, पर्यटन र व्यापार समेत प्रभावित हुनसक्ने उहाँको भनाइ छ । सांसद सुब्बाले नेपालले असंलग्न परराष्ट्र नीतिको मार्गबाट नहटिकन भारत र पाकिस्तान दुवैसँग संवाद र कुटनीतिक समन्वय विस्तार जोड दिनुभयो । उहाँले भन्नुभयो, ‘‘भारत–पाकिस्तानको हालको तनावले दक्षिण एसियामा व्यापक असर परिरहेको छ । जसको असर नेपालमा पनि तत्काल पर्नसक्छ । सभामुख महोदय नजिकको छिमेकीको अर्को छिमेकीसँग द्वन्द्व भयो भने हामीले भाग्नुपर्ने सम्भावित चुनौतीहरू, भूराजनीतिक दबाब, कूटनीतिक असन्तुलन, खुला सीमा सुरक्षा जोखिम, आर्थिक परनिर्भता र आपूर्तिमा सङ्कट, हवाई यातायात, पर्यटन र व्यापारमा समेत समस्या पर्नसक्ने भएको कारण नेपालले असंलग्न परराष्ट्र नीतिलाई कायम राख्दै भारत र पाकिस्तान दुवैसँग संवाद र कुटनीतिक सक्रियता बढाउनुपर्छ ।’’२२ अप्रिलमा पहलगाममा भएको आतङ्कवादी आक्रमणपछि भारत र पाकिस्तान आम्नेसाम्ने भएका छन् । पहलगाम आक्रमणमा पाकिस्तानलाई दोषी देखाएर भारतले जवाफी हमला सुरु गरेको थियो ।",
      "link": "https://gorkhapatraonline.com/news/154222",
      "image": "https://gorkhapatraonline.com/storage/media/271846/conversions/KRB-KTM-26IMG_9956copy-original-thumb.jpg"
    },
    {
      "slug": "154213",
      "title": "प्रदीप नेपाल खुलापनका पक्षपोषण गर्ने नेता : राष्ट्रपति पौडेल",
      "timestamp": 1746748800000,
      "source": "gp",
      "content": "राष्ट्रपति पौडेलले समवेदना पठाउँदै नेपाललाई भिन्न मतहरूलाई प्रष्ट ढङ्गले आफ्ना विचारलाई राख्ने नेपाल कठोर कम्युनिष्ट नियमबाट बाहिर निस्केर खुलापनका पक्षपोषण गर्ने नेता रहेको उल्लेख गर्नुभएको छ ।",
      "longContent": "काठमाडौँ, वैशाख २६ गते । राष्ट्रपति रामचन्द्र पौडेलले पूर्व मन्त्री तथा बामपन्थी नेता प्रदीप नेपालको निधनमा दुःख व्यक्त गर्दै परिवारलाई समवेदना पठाउनुभएको छ । राष्ट्रपति पौडेलले समवेदना पठाउँदै नेपाललाई भिन्न मतहरूलाई प्रष्ट ढङ्गले आफ्ना विचारलाई राख्ने नेपाल कठोर कम्युनिष्ट नियमबाट बाहिर निस्केर खुलापनका पक्षपोषण गर्ने नेता रहेको उल्लेख गर्नुभएको छ । उहाँले विचारमा कठोर, जीवनशैलीमा सरल, अनि बहसमा निर्भीक प्रदीप नेपाल सम्मानको अपेक्षा नगर्ने शालिन विद्रोही भएर पनि संयोजनकारी भूमिकामा अब्बल नेताका रूपमा आफूले महसुस गरेको बताउनुभयो । राष्ट्रपति पौडेलले राजनीतिमा भन्दा अगाडि नै सञ्जय थापाका नामबाट प्रगतिशील साहित्यका क्षेत्रमा पहिचान बनाइसक्नुभएका नेपाललाई विचारभन्दा सिर्जनालाई प्राथमिकता दिने उहाँ एक इमानदार र निष्ठानवान बामपन्थी भएको बताउनुभयो । राष्ट्रपति पौडेलले समवेदनामा भन्नुभएको छ, ‘‘उहाँका ‘नओइलाउने फूल’ (उपन्यास), ‘आकाश गङ्गाको तीरैतिर’ (उपन्यास), ‘देउमाईको किनार’ (उपन्यास), ‘पूर्वतिर’ (उपन्यास), ‘मुक्त आकाशको खोजी’ (संस्मरण) सहितका सृजनाहरू भावी पुस्ताका लागि मार्गदर्शक भएर रहने मैले विश्वास लिएको छु ।’’  राष्ट्रपति पौडेलले उहाँको निधनले लोकतान्त्रिक आन्दोलन तथा नेपाली साहित्यको क्षेत्रमा क्षति पुगेको आफूले महसुस गरेको उल्लेख गर्नुभएको छ । राष्ट्रपति पौडेलले पठाउनुभएको समवेदना सन्देश शुक्रबार नेपालको निवास काडाँघारी पुगेर राष्ट्रपतिका प्रेस सल्लाहकार किरण पोखरेलले हस्तान्तरण गर्नुभयो ।",
      "link": "https://gorkhapatraonline.com/news/154213",
      "image": "https://gorkhapatraonline.com/storage/media/271825/conversions/a966b4a4-d38d-46b8-99b5-623108ee574f-original-thumb.jpg"
    },
    {
      "slug": "154205",
      "title": "स्वास्थ्य स्वयंसेविकालाई मोबाइल उपहार",
      "timestamp": 1746748800000,
      "source": "gp",
      "content": "नवलपरासी पश्चिमस्थित बर्दघाट नगरपालिकाले सेवा अवधि पूरा गरेका महिला स्वास्थ्य स्व्यंसेविकालाई दुई लाख ५० हजार नगद प्रोत्साहन तथा १५ हजार मूल्य बराबरको मोबाइल फोन दिने घोषणा गरेको छ ।",
      "longContent": "कल्पना खरेलनवलपरासी पश्चिम, वैशाख २६ गते । नवलपरासी पश्चिमस्थित बर्दघाट नगरपालिकाले सेवा अवधि पूरा गरेका महिला स्वास्थ्य स्वयंसेविकालाई दुई लाख ५० हजार नगद प्रोत्साहन तथा १५ हजार मूल्य बराबरको मोबाइल फोन दिने घोषणा गरेको छ । बर्दघाट नगरपालिकालाई पूर्ण खोप एवं पूर्ण संस्थागत प्रसूति सेवायुक्त नगरपालिका सुनिश्चित्ता तथा दिगोपना घोषणा समारोहमा बोल्दै नगर प्रमुख शम्भुलाल श्रेष्ठले सो घोषणासहित प्रतिबद्धता व्यक्त गर्नुभएको हो ।पालिकाले यसअघि दिँदैआएको २ लाख प्रोत्साहन रकममा ५० हजार थप गरी अबको आर्थिक वर्षदेखि २ लाख ५० हजार र एक– एक थान मोबाइल उपलब्ध गराउन लागेको छ ।नगर प्रमुख श्रेष्ठले  भन्नुभयो, “स्वास्थ्य सेवा नागरिकको घरदैलोमा पुगाउन स्वयंसेविकाले रातदिन नभनी खटेर जुन योगदान दिनुभएको छ, त्यसको सम्मानस्वरूप यो निर्णय लिएको छु ।” कार्यक्रममा सहभागी स्वयंसेविकाले नगर प्रमुखको यो उद्घोषले निश्वार्थ सेवाभावमा खटिएका महिला स्वास्थ्य स्वयंसेविकाको कामको उच्च मुल्याङ्कन भएको भन्दै खुसी व्यक्त गरेका छन् । यस्तो प्रोत्साहनले आफुहरूमा अझ जिम्मेवार र उर्जाशील भएर समाज सेवामा लाग्न थप हौसला मिलेको समेत बताएका छन् । हाल बर्दघाट नगर क्षेत्रभित्र ४४ जना कार्यरत रहेका छन् ।",
      "link": "https://gorkhapatraonline.com/news/154205",
      "image": "https://gorkhapatraonline.com/storage/media/271912/conversions/soyem-sebika-original-thumb.jpg"
    },
    {
      "slug": "154169",
      "title": "सडकमा आमूल सुधार भएको छ",
      "timestamp": 1746748800000,
      "source": "gp",
      "content": "कर्णाली प्रदेशका मुख्यमन्त्री यामलाल कँडेलले प्रदेश सरकारको नेतृत्व गर्नुभएको एक वर्ष पुगेको छ ।",
      "longContent": "कर्णाली प्रदेशका मुख्यमन्त्री यामलाल कँडेलले प्रदेश सरकारको नेतृत्व गर्नुभएको एक वर्ष पुगेको छ । नेकपा (एमाले) भित्र निकै खरो स्वभावको नेताका रूपमा चिनिने मुख्यमन्त्री कँडेलले आफू सरकारबाहिर रहँदा र भित्र रहँदा पनि सरकारलाई निकै खबरदारी गर्नुहुन्थ्यो । कार्यशैलीको गति बढाउन सुझाव दिने गर्नुहुन्थ्यो । अहिले आफू मुख्यमन्त्री हुँदा उहाँले केही भिन्नता महसुस गर्नुभएको छ । विभिन्न कारणले चाहे जसरी र सोचे जसरी काम गर्न कठिन हुने रहेछ भन्ने उहाँको ठम्याइ छ । आफू मुख्यमन्त्री भएपछि सडकलगायतका पूर्वाधारमा केही महत्वपूर्ण काम भएको दाबी गर्दै उहाँले अझै धेरै योजना अघि सार्नुपर्ने बताउनुभयो । प्रस्तुत छ, मुख्यमन्त्री कँडेलसँग कर्णाली प्रदेशको समृद्धिका विषयमा गोरखापत्रका कर्णाली प्रदेश संयोजक ललित बसेलले गर्नुभएको कुराकानी :प्रजातन्त्र, लोकतन्त्र हुँदै सङ्घीय गणतन्त्रसम्मको यात्रा कुन रूपमा अघि बढिरहेको छ ?– हाम्रा अग्रजले जहानियाँ राणा शासनविरुद्ध गरेको सङ्घर्षपछि राणा शासन अन्त्य भई २००७ सालमा प्रजातन्त्र स्थापना भयो । त्यतिबेला प्रजातन्त्र भन्नु नै लोकसम्मत राज्य सञ्चालन गर्ने उन्नत व्यवस्था थियो । राजतन्त्रले कार्यकारी भूमिका खोज्ने र सक्रिय हुने लालसा देखाउँदा प्रजातान्त्रिक व्यवस्था लामो समय टिक्न सकेन । सक्रिय राजतन्त्रको थिचोमिचोका कारण प्रजातन्त्र प्राप्तिका लागि नेपाली जनताले ३० वर्ष लामो सङ्घर्ष गर्नु प¥यो ।नेपालको प्रजातन्त्रदेखि सङ्घीय गणतन्त्रसम्मको यात्रा निकै सङ्घर्षपूर्ण तर ऐतिहासिक रूपमा महत्वपूर्ण रहँदै आएको छ । २००७ सालमा प्रजातन्त्र प्रारम्भपछि विभिन्न चरणमा जनआन्दोलन, संविधान सभाका प्रक्रिया र राजनीतिक सङ्क्रमणका माध्यमबाट मुलुकले सङ्घीय लोकतान्त्रिक गणतन्त्रको स्वरूप हासिल गरेको हो । यो यात्रा केवल शासनप्रणालीको परिवर्तन मात्र होइन; जनताको अधिकार सुनिश्चित गर्ने, समावेशिता कायम गर्ने, शक्ति बाँडफाँट गर्ने र तल्लो तहसम्म अधिकार पु¥याउने ऐतिहासिक प्रयास पनि हो । राजनीतिक परिवर्तन र सङ्घीयता कार्यान्वयनसँगै जनताले विकास, शिक्षा, स्वास्थ्य, रोजगारी जस्ता सेवा आफ्नै गाउँघरमा पाउन थालेका छन् यद्यपि अझ धेरै सुधार आवश्यक छ । विशेषतः कर्णाली जस्तो पछाडि परेको प्रदेशका लागि सङ्घीयता आशा र सम्भावनाको नयाँ ढोका हो । राज्यका सबै तहबिच समन्वय र स्रोतसाधनको न्यायोचित बाँडफाँट गर्न सके मात्र सङ्घीय लोकतान्त्रिक गणतन्त्रले अपेक्षित उपलब्धि दिन सक्छ भन्ने मलाई विश्वास छ ।कर्णाली प्रदेश सरकारको अहिलेसम्मको यात्रामा के कस्ता चुनौती भोग्नुभएको छ ?– नेपालको सन्दर्भमा सङ्घीयता नयाँ अभ्यास थियो । सङ्घीय संरचनामा जानुअघि नागरिकस्तरमा यसको महत्व, आवश्यकता र सीमाबारे जसरी बहस र छलफल चलाइनु पथ्र्याे; त्यो हुन नसकेकै हो । तीन तहका सरकार बन्ने र नागरिकका सबै अपेक्षा एकैसाथ पूरा हुन्छन् भन्ने कतिपय अवस्थामा मनोभाव र मनोवृत्तिहरू देखा परे । संविधानले अधिकार क्षेत्रहरूका बारेमा स्पष्ट किटान गरिदिए पनि तीन तहका सरकारका जिम्मेवारी र सीमाहरूबारे अझै पनि नागरिकस्तरमा अस्पष्टता छ । नागरिकस्तरमा हामीले यसबारे जति सक्यो त्यति छिटो बुझाउनुपर्ने म जरुरी ठान्दछु ।सङ्घीयतालगत्तै स्थापना भएका प्रदेश सरकारमा पनि आफ्नो जिम्मेवारी र सीमाहरूबारे कतिपय अवस्थामा अस्पष्टता देखियो तर अहिले त्यो बिस्तारै सुधार हुँदै गएको छ । कर्णाली प्रदेश सरकारको यात्राले अहिलेसम्म थुप्रै आरोहअवरोह पार गर्दै आएको छ । सङ्घीय संरचना लागु भएसँगै कर्णाली प्रदेश स्थापना त भयो तर यस प्रदेशमा शासन सञ्चालनका लागि आधारभूत संरचनाको पूरै अभाव थियो । सुरुवाती दिनमै कार्यालय भवन, कर्मचारी, कानुनी संरचना, प्राविधिक पूर्वाधार र नीतिनिर्माण जस्ता विषयमा समस्या भई नै रहे । सबैभन्दा ठुलो चुनौती भनेको क्षमता अभाव र स्रोतसाधनको सीमितता हो । दक्ष जनशक्ति नहुँदा योजना तर्जुमा, बजेट कार्यान्वयन, अनुगमन र मूल्याङ्कनमा कठिनाइ पैदा भए । सङ्घीयता कार्यान्वयनको प्रारम्भिक चरणमा सङ्घ र प्रदेशबिचको अधिकारको स्पष्ट विभाजन नभएको, कतिपय विषय दोहोरोपनमा परेका कारण कामको प्रभावकारिता घटेको अनुभव गरिएको छ ।सडक, विद्युत्, सञ्चार, स्वास्थ्य जस्ता पूर्वाधारमा पहुँच नहुनु हाम्रा लागि चुनौती हो । विकासको गति तीव्र पार्न आवश्यक पुँजी लगानी अभाव, निजी क्षेत्रको संलग्नता कम जस्ता विषय हाम्रा लागि चुनौती रहे । अर्को चुनौती भनेको जनअपेक्षा र राज्यको क्षमताबिचको दुरी हो । सङ्घीयताबाट जनताले तत्काल राहत र रूपान्तरणको अपेक्षा गरेका छन् तर स्रोत, संरचना र प्रक्रिया अभावका कारण ती अपेक्षा अनुसार परिणाम दिन सकिएको छैन । स्थानीय तहहरू पनि नयाँ संरचना भएकाले अनुभव र संयोजनको कमी देखिएको छ । प्रदेश सरकार, स्थानीय सरकार र सङ्घीय सरकारबिच नीति तथा कार्यक्रम कार्यान्वयनमा अझ बढी समन्वय र स्पष्टता आवश्यक छ तर यी चुनौतीका बिच पनि हामीले सिक्ने, अघि बढ्ने र समाधान खोज्ने सिलसिला निरन्तर राखेका छौँ ।सङ्घीयतामा प्रदेश सरकारका अधिकार क्षेत्रहरू निर्धारण गरिएको छ । आफ्नै शासनप्रणाली छन् तर केही समस्या र सोचाइ विद्यमान छन् । त्यसमा परिवर्तन हुन जरुरी छ । प्रदेश सरकारलाई दिनुपर्ने अधिकार कानुन बनाएर प्रत्यायोजन गर्नु पर्छ । प्रदेश सरकारको समस्या भनेको साझा अधिकार सूचीका कानुन बनेका छैनन् । प्रहरी समायोजन ऐन अझै बन्न सकेको छैन । शिक्षा, भूमिलगायतका विधेयक संसद्मा छन् तर पास हुन सकेको छैन । प्रदेश संरचना बलियो बनाउन संविधानले निर्दिष्ट गरेका अधिकार पाउनु पर्छ । नेतृत्वमा रहने व्यक्ति वा दलले प्रदेश सरकारका अधिकारका विषयमा समन्वय र छलफल गर्नु जरुरी रहन्छ । सङ्घीय सरकारमा रहेका नेतृत्वकर्तामा सङ्घीयता र प्रदेशप्रतिको सकारात्मक सोच हुन जरुरी छ । त्यसका लागि निरन्तर बहस र छलफल गर्नु पर्छ । प्रदेश सरकारले सङ्घ र स्थानीय सरकारबाट पाउने समन्वय, सहकार्य के कस्तो पाउनुभएको छ ?– हाम्रो संविधानले तीन तहको सरकारको परिकल्पना गरेको छ । तिनै तहका  सरकार एकअर्काको अधीनस्थ नभई समन्वय, सहकार्य र सहअस्तित्वको आधारमा चल्नुपर्ने संविधानको मर्म हो ।  सङ्घीय संरचना लागु भएको सात वर्ष बितेको छ । सुरुवातको जस्तो अलमल त छैन तर सङ्घ, प्रदेश र स्थानीय सरकारबिचको समन्वयको अवस्था अझै सुधार्न आवश्यक छ यद्यपि केही सकारात्मक पहल भएका छन् ।सङ्घीय सरकारसँगको समन्वयमा आरम्भमा केही समस्या र अस्पष्टता थिए । सङ्घीयता लागु गर्न र अधिकारको स्पष्ट वितरण गर्न समय लाग्यो । कतिपय कानुनी, प्रशासनिक र कार्यान्वयनका क्षेत्रमा चुनौती देखिए । नीति, बजेट र योजना कार्यान्वयनमा समस्या छन् । ती कतिपय समस्या अहिलेसम्म पनि कायमै छन् । संविधानमा भएका कतिपय साझा अधिकार सूचीका विषयको सन्दर्भमा सङ्घीय कानुन नबन्दा हामीले कानुन बनाएर पनि कार्यान्वयन गर्न सकेका छैनौँ । प्रदेशका कतिपय अधिकारका सन्दर्भमा अझै पनि सङ्घीय कानुन जीवितै छन्; जसले प्रदेशले आफ्नो कानुन कार्यान्वयन गर्न पाएको छैन । प्रदेश सचिव सङ्घीय सरकारले खटाउने विषयमा पनि कतिपय अवस्थामा जटिलता छ । अहिले केही सुधार भए पनि अवधि नपुग्दै प्रदेश सचिवहरूको सरुवाले प्रदेशका मन्त्रालयले अपेक्षित उपलब्धि हासिल गर्न नसकिरहेको अवस्था छ । यी समस्यालाई ध्यानमा राखी सङ्घीय सरकारसँगको सहकार्यलाई सुधार गर्न र अधिकारको स्पष्टता ल्याउन विभिन्नस्तरमा संवाद र समन्वय बढाइएको छ । अब हामीले पाउने नीति र बजेटको स्पष्टता बढी भएको छ र राज्यका विभिन्न अङ्गबिच समन्वय अझ प्रभावकारी बनाउने काम भइरहेको छ । मुख्य विषय भनेको संविधानमा भएको व्यवस्था कार्यान्वयनमा तिनै तहका सरकारले तदारुकता देखाउन सके आपसी समन्वय, सहकार्य र सहअस्तित्वको भावनामा अघि बढ्न सहज हुन्छ र यसले सङ्घीयता कार्यान्वयन गर्न सजिलो हुन्छ । सरकारको हैसियत मात्र प्राप्त भएर भएन, विकास र समृद्धिको सवालमा हामी अझै कतिपय अवस्थामा सङ्घीय सरकारमाथि निर्भर हुनुपर्ने अवस्था छ अर्थात् हाम्रा लागि अझै पनि सङ्घीय सरकारले नै गरिदिनुपर्ने अवस्था छ । हाम्रा ठुला र रणनीतिक योजनामा सङ्घीय सरकारको साथ भएन भने हामी एक्लै गर्न सक्ने अवस्थामा रहँदैनौँ । स्थानीय सरकारसँगको समन्वयको कुरा गर्दा प्रदेशमा स्थानीय तहहरूसँग काम गर्दा अझै केही चुनौती छन् । प्रदेश सरकार र स्थानीय सरकारबिच समन्वय अभाव र स्रोतको वितरणमा स्पष्टता नहुँदा केही ठाउँमा समन्वयको कमी उत्पन्न गरेको छ । यसकारण कतिपय योजना कार्यान्वयनमा ढिलाइ भएको छ तर कर्णाली प्रदेश सरकारले स्थानीय तहलाई सशक्त बनाउने र उनीहरूको क्षमता अभिवृद्धि गर्न विभिन्न पहल गरिरहेको छ । स्थानीय तहका जनप्रतिनिधिसँगको छलफल, परामर्श, समन्वय र सहकार्यलाई सुदृढ बनाउँदै लगिएको छ । म आफैँले पनि प्रदेशका १० वटै जिल्लाका स्थानीय तहका प्रमुखसँग छलफल र संवाद गरी उहाँहरूले प्रदेश सरकारबाट गरेको अपेक्षाबारे जिल्लागत अन्तव्रिर्mया गरेको छु । सङ्घीय सरकार र स्थानीय सरकारबिचको सहकार्यलाई सुदृढ बनाउन प्रदेश सरकारले सबै निकायको बिचमा आपसी विश्वास र समन्वय कायम राख्न प्राथमिकता दिइरहेको छ । सङ्घीयता अझै अभ्यासको चरणमा छ, समस्याहरू छन् तर समाधानका सम्भावना पनि छन् । हामीले लोकतान्त्रिक मूल्य र नागरिकको विश्वास कायम राख्दै अघि बढ्नुपर्ने आवश्यकता अझै कायमै छ । सङ्घीयतापछि कर्णाली प्रदेशमा मुख्य काम के के भए ?– मुख्य विषय त सङ्घीय संरचनामा गइसकेपछि कर्णालीले आफ्नै पहिचानसहितको प्रदेश प्राप्त गरेका छौँ । जनअपेक्षित कति काम हुन सके वा सकेन, त्यो समीक्षाको विषय हुन सक्ला तर कम्तीमा नागरिकले आफ्ना माग र असन्तुष्टि पोख्न सरकार खोज्न सिंहदरबार जानुपर्ने अवस्था छैन । सङ्घीयता आइसकेपछि योभन्दा धेरै हुनुपर्ने थियो होला, गर्न सकिएन । त्यो साँचो हो तर केही पनि नभएको जस्तो गरेर प्रचार गरिँदै छ, त्यो भने सत्य होइन । भौगोलिक विकटताका कारण कर्णालीका लागि पहिलो चुनौतीका रूपमा सडक यातायात हो । सडक यातायात अभावले कर्णालीका नागरिकले विगतदेखि सास्ती खेप्दै आएको परिवेशमा प्रदेश संरचना स्थापना भएपछि सडक सञ्जाल जोड्ने काम धेरै नै भएका छन् । यसमा कतिपय कमजोरी पनि छन् होला । सडक स्तरोन्नति र कालोपत्रेको हिसाबमा पनि कर्णालीका लागि जति काम हुन सक्यो, त्यसले यहाँका नागरिकलाई सुविधा नै प्रदान गरेको छ । सङ्घीय संरचना स्थापना भएको यो छोटो अवधिमा प्रदेश अन्तर्गतका अधिकांश पालिका जोड्ने सडक निर्माण भएका छन् । अब कर्णालीमा तीन वटा पालिकाको केन्द्रमा मात्र सडक जोड्न बाँकी छ । दुई वर्षभित्र ती पालिकाका केन्द्र पनि सडक सञ्जालबाट जोड्ने तयारी हुँदै छ । सङ्घीयतापछि कर्णाली प्रदेशमा सडक र यातायातको अवस्थामा सुधार हुँदै गएको छ । कर्णाली प्रदेशका दुर्गम र भौगोलिक रूपमा विकट क्षेत्रमा सडक निर्माण र यातायातको अवस्था सुधार्न प्रदेश सरकारको आफ्नै र कतिपय स्थानमा सङ्घीय सरकार तथा विकास साझेदार संस्थाहरूसँगको सहकार्यमा कार्यक्रम अघि बढेका छन् तर अझै पनि सडक यातायातको सन्दर्भमा केही महत्वपूर्ण सडक स्तरोन्नतिको काम गनुपर्ने छ । त्यस्तै सङ्घीयतापछि कर्णाली प्रदेशमा शिक्षा र स्वास्थ्य सेवामा केही सुधार आएको छ । स्थानीय तहमा विद्यालय र स्वास्थ्य चौकीको पूर्वाधारमा प्रदेशको लगानी बढ्दै गएको छ । प्रदेश अस्पतालसहित जिल्ला अस्पतालको पूर्वाधार, उपकरण तथा जनशक्तिमा बढोत्तरी भएको छ । प्रदेश अस्पताल विगतमा सङ्घीय तहमा भन्दा पूर्वाधार या उपकरण दुवै हिसाबले सुधार हुँदै गएको छ । तथापि जनशक्तिको हिसाबले अझै केही चुनौती छन् । खानेपानी र सिँचाइमा पनि सुधार हुँदै गएको छ । सुर्खेत, सल्यान, हुम्ला, दैलेखलगायतका जिल्लामा ठुला खानेपानी आयोजना निर्माणका क्रममा छन् । सुर्खेत उपत्यकाको खानेपानी अभाव पूर्ति गर्न भेरी पम्पिङ आयोजना र सल्यानको शारदा नगरपालिकामा सञ्चालित खानेपानी आयोजनामा प्रदेश सरकारको १३ प्रतिशत लागत सहभागिता रहने भएको छ । निकट भविष्यमा निर्माण सुरु हुन लागेको जगदुल्लाह हाइड्रोपावरमा प्रदेश सरकारले सेयर लगानी गरी विद्युत् उत्पादनमा संस्थागत सहभागिता जनाएको छ । नेपालकै नमुनाका रूपमा सुर्खेतमा रङ्गशाला निर्माणको काम भएको छ । प्रदेशका महत्वपूर्ण पर्यटकीय स्थलहरूको संरक्षण तथा प्रवर्धनमा प्रदेश सरकारले योजनाबद्ध कामहरू गरिरहेको छ । प्रदेश समृद्धिका मुख्य योजना के कस्ता बनाउनुभएको छ र ती योजना पूरा गर्ने मार्गचित्र पनि छन् कि ?– कर्णाली हिजोदेखि नै पछाडि पारिएको र परेको क्षेत्र हो । यसमा दुई वटा कारण छन्, एउटा यहाँको भौगोलिक अवस्था र अर्को केन्द्रीकृत मानसिकता । पहिलो भौगोलिक असन्तुलनका कारण विगतमा हामीले सोचे अनुसार विकास र समृद्धि हासिल गर्न सकिएन । दोस्रो राज्यसत्ताको केन्द्रीकृत मानसिकता पनि समस्याको रूपमा रह्यो । प्रशस्तै स्रोतसाधनको सम्भावना भएको तथा आफ्नै पहिचान र विशिष्टता बोकेको कर्णालीलाई विगतमा हेर्ने दृष्टिकोण पनि उचित थिएन । सोही कारण संविधान जारी हुँदै गर्दा यो भूभागलाई सुदूरपश्चिमसँग गाभेर प्रदेश बनाउने प्रयत्नहरू पनि भए । यहाँका नागरिकको आन्दोलन र शीर्ष नेताहरूको सुझबुझका कारण त्यो परिस्थिति बदलियो र हामीले सातौँ प्रदेशका रूपमा कर्णाली प्रदेश प्राप्त ग¥यौँ । मैले पहिले नै भनिसकेँ, भोगोलिक असन्तुलनका कारण हामी विकासमा पछाडि छौँ । पहिलो यहाँको विकासका लागि सडक पूर्वाधार नै हो । पूर्वाधारको विकास कर्णाली प्रदेशको दीर्घकालीन समृद्धिका लागि महत्वपूर्ण कारक हो । यसमा पनि बनिसकेका सडकहरूको स्तरोन्नति र नयाँ गन्तव्य र रणनीतिक महत्वका सडकहरू प्रमुख हुन् । भर्खरै हामीले सडक गुरुयोजना निर्माण गरी पास गरेका छौँ । प्रदेशले लगानी गर्ने सडकको सन्दर्भमा यो काम महत्वपूर्ण हुन जान्छ । कर्णाली कोरिडोर, भेरी कोरिडोर र कर्णाली राजमार्गको स्तरोन्नति तथा सुर्खेत–कोहलपुर चार लेनको सडक निर्माण प्रदेशका महत्वपूर्ण सडक पूर्वाधार हुन् । यसबाहेकका अन्तरप्रदेश जोड्ने मूलपानी–रानीघाट–तेलपानी–भुरीगाउँ सडकलगायतका सडक निर्माण तथा स्तरोन्नतिले प्रदेशलाई थप समृद्धितर्फ लैजान सक्ने अवस्था रहन्छ । पर्यटन हाम्रो अथाह सम्भावना भएको क्षेत्र हो । हामीले भरपर्दो र व्यवस्थित पूर्वाधार विकास गर्न सक्यौँ भने पर्यटनमा राम्रो गर्न सकिन्छ । रारा, सेफोक्सुन्डो र मानसरोवर जस्ता आन्तरिक र बाह्य पर्यटक आकर्षित गर्न सक्ने राम्रो सम्भावना भएका क्षेत्रहरू हामीसँग छन् । यी क्षेत्रबाट हामीले रोजगारी सिर्जना गर्न सक्छौँ । सुर्खेत विमानस्थलको विस्तार तथा कर्णालीका अरू जिल्लामा नियमित हवाई सेवा सञ्चालन गर्न सक्ने अवस्था रह्यो भने यहाँको पर्यटन क्षेत्र थप विस्तार गर्न सकिन्छ । त्यस्तै हामीसँग जलसम्पदाको प्रशस्त सम्भावना छ । सङ्घीय सरकारले लाइसेन्स पनि वितरण गरिसकेको छ तर विद्युत् उत्पादन कम्पनीले विद्युत् उत्पादन गरेका छैनन् । उनीहरूको लाइसेन्स होल्ड गर्ने प्रवृत्तिलाई निरुत्साहित गर्दै उत्पादनमा सहजीकरण गर्नुपर्ने अवस्था छ । कर्णालीमा १३२ केभिए विद्युत् प्रसारण लाइन जोड्ने प्रमुख विषय छ ।  हाम्रा स्वास्थ्य संस्थाको भर्खर पूर्वाधार विकास हुँदै छ । उपकरण र जनशक्ति पनि अभाव छ । स्वास्थ्य संस्थाको सेवा थप गुणस्तरीय बनाउँदै लैजानुपर्ने छ । ग्रामीण क्षेत्रका सामुदायिक विद्यालयको सुदृढीकरण र सबलीकरण गर्दै उत्कृष्ट नतिजायोग्य बनाउनु र अहिले देखिएको चुनौती सामना गर्नुपर्ने छ । प्रदेशका प्रशासनिक संरचना बन्ने र क्रमशः सुधार हुँदै गएका छन् । कतिपय स्थानमा अझै पनि झोलुङ्गे पुलको अभाव छ । मोटरेबल पुल बन्न नसक्ने अवस्थामा प्रदेशभरका सम्भावित स्थानमा झोलुङ्गे पुल निर्माण गर्नुपर्ने छ । प्रमुख पेसाका रूपमा रहिआएको कृषि पेसालाई व्यवसायिकीकरण गर्दै स्थानीय रैथाने बालीको प्रवर्धनात्मक काममा हामीले विशेष जोड दिनुपर्ने छ ।  जडीबुटीको पनि राम्रो सम्भावना भएको प्रदेश हो तर अपेक्षित काम गर्न सकिराखेका छैनौँ । कुरा मात्र होइन, काममा पनि जडीबुटीको उपभोगबाट प्रदेश लाभान्वित हुन सक्छ भन्नेबारे छलफल चलाइरहेका छौँ । निजी क्षेत्रबाट प्रदेशमा ठुला उद्योगमा लगानीको अवस्था कमजोर छ । भइरहेका लाइसेन्सबाट पनि काम सुरु भएको छैन । प्रदेश सरकारले निजी क्षेत्रलाई लगानीमा आकर्षित गर्न विभिन्न किसिमका सहुलियत र सहजीकरणको काम गरिरहेको छ । सुर्खेतको पश्चिम क्षेत्र लखरपाटामा निकट भविष्यमा सिमेन्ट उत्पादनको काम हुँदै छ । प्रदेशको समृद्धिका लागि प्रदेशले गर्न सक्ने काममा प्रदेशले र प्रदेशले गर्न नसक्ने काम सङ्घीय सरकारलाई महसुस गराएर अघि बढाउने अभियान जारी रहन्छ । जनताको अपेक्षा अनुसार विकास तथा सेवा प्रवाह हुन नसकेको गुनासो छ । जनताले चाहे अनुसारको सेवा प्रवाहका लागि के गर्न सकिन्छ ?– मुलुकको राजनीतिक परिवर्तनपछि नागरिक अपेक्षा ह्वात्तै बढेको पाउछौँ । त्यो स्वाभाविक पनि हो । नागरिकको अपेक्षा र मुलुकको स्रोतसाधनबिच तादात्म्य देखिँदैन । यसका कारण कतिपय अवस्थामा निराशा हुनुपर्ने स्थिति देखिँदै आएको छ तर प्रजातन्त्र, लोकतन्त्र अथवा गणतान्त्रिक व्यवस्था जे भन्नुस्; यी व्यवस्थामा मुलुकको प्रगति वा उन्नतिमा सकारात्मक काम भएकै छन् । भलै नागरिकले अपेक्षा गरे अनुसारका सबै काम पूरा हुन सकेनन् होला तर केही नै भएन भनेर जसरी प्रचार गरिँदै छ, त्यो गलत हो । नागरिकको सेवा प्रवाहका धेरै विषय स्थानीय र सङ्घीय सरकारसँग जोडिएका छन् । प्रदेश सरकारसँग जोडिएका विषयमा पनि सङ्घीय कानुन नबन्दा कार्यान्वयन हुन सकेको छैन । हामीले जे जति अधिकार पाएका छौँ, त्यसमा पनि सेवा प्रवाहको क्षेत्रमा जनताको अपेक्षा अनुसार सुधार नआएको विषयमा विभिन्न गुनासा प्राप्त भएका छन् । यद्यपि हामीले निरन्तर प्रयास गरिरहेका छौँ र आगामी दिनमा यी समस्या समाधानका लागि विभिन्न रणनीति अघि बढाइने छ । जनताको अपेक्षा अनुसारको विकास र सेवा प्रवाहका लागि केही प्रमुख कदम उठाउन आवश्यक छ । पहिलो; योजनाको प्रभावकारी छनोट, कार्यान्वयन र निगरानी हो । कर्णाली प्रदेशमा सेवा प्रवाह र विकासका योजना प्रभावकारी रूपमा लागु गर्न केही जटिलता छन् । यस्ता समस्या समाधान गर्न, योजनाको प्रभावकारी कार्यान्वयनमा सुधार ल्याउन निगरानी प्रणालीलाई थप सुदृढ गर्नु अत्यन्त आवश्यक छ । हरेक योजनाको नियमित समीक्षा र कार्यान्वयनको प्रगति ट्र्याक गर्न एक स्थिर र पारदर्शी निगरानी प्रणाली निर्माण गर्न सकिन्छ । यस्तै दोस्रोमा जवाफदेहिता सुनिश्चित गर्नु हो । योजना कार्यान्वयनमा ढिलाइ वा समस्या आउँदा त्यसको उत्तरदायित्व निश्चित निकायमा पार्ने व्यवस्था गर्न सकिन्छ । जनताको सक्रिय सहभागिता अर्को महत्वपूर्ण पाटो हो । नागरिक आफैँ पनि विकास योजनामा सक्रिय सहभागी हुन आवश्यक छ । जब नागरिकलाई योजना निर्माणमा प्रारम्भदेखि नै समावेश गरिन्छ तब उनीहरूको वास्तविक आवश्यकता बुझ्न सजिलो हुन्छ । यसबाट योजनालाई जनमुखी बनाउन सकिन्छ । यसका लागि स्थानीय तहमा नागरिक सहभागिता र जनसम्पर्क कार्यक्रम आयोजना गर्नु पर्छ; जसले जनतालाई नीति र योजना बनाउने प्रक्रियामा सहभागी गराउन मद्दत गर्छ । जनप्रतिनिधिसँग जनतालाई जोड्ने सिधा संवादका कार्यक्रम चलाउने, जसले जनताको आशा र अपेक्षालाई बुझ्नमा मद्दत गर्छ ।अर्को विषय भनेको सेवा प्रवाहमा सहज र सुलभताका लागि काम गर्नुपर्ने छ । कर्णाली प्रदेशका विभिन्न दुर्गम र विकट क्षेत्रमा सेवा प्रवाह अझै पूर्ण रूपमा सुलभ छैन । स्वास्थ्य, शिक्षा र आधारभूत पूर्वाधारका क्षेत्रमा जनताको पहुँच सीमित रहेको छ । यसका लागि डिजिटल सेवाको प्रवर्धन गर्न, क्षेत्रीय सेवा केन्द्रलाई सुदृढ गर्न र दूरदराजका गाउँमा सेवा पु¥याउने सुविधा ल्याउन आवश्यक छ । नागरिकको गुनासोलाई विकास र सेवा प्रवाहका लागि आवश्यक स्रोतहरूको अभावलाई ध्यानमा राख्दै बजेटको सही र पारदर्शी वितरण, स्रोतको अधिकतम प्रयोग सुनिश्चित गर्न कार्यक्रम अघि बढाउनुपर्ने छ । कर्णाली प्रदेशको सीमित स्रोतमा पनि बढीभन्दा बढी विकासको गति बढाउन, पारदर्शी र बजेट व्यवस्थापन अत्यन्त महत्वपूर्ण छ । जनताको गुनासो र अपेक्षालाई सुन्ने र त्यसलाई कार्यान्वयनमा उतार्ने प्रक्रियामा निरन्तर सुधार गर्दै जानुपर्ने छ । हामीले भनेका योजनाहरूको कार्यान्वयन, जनसहभागिता र सेवा प्रवाहको सुधारका लागि यसरी जनताका वास्तविक आवश्यकतामा आधारित कदमहरू चाल्न जरुरी छ ।  कर्णाली प्रदेश सरकारका आगामी योजना के कस्ता हुन् ?– मैले प्रदेशका प्राथमिकताका केही महत्वपूर्ण क्षेत्रबारे यसअघि नै उल्लेख गरिसकेको छु । पहिलो काम भनेको बजेट विनियोजनदेखि कार्यान्वयनसम्मको अवस्थालाई व्यवस्थित एवं पारदर्शी ढङ्गले सम्पन्न गराउनु हो । जतिसुकै योजना बनाए पनि त्यसलाई व्यवस्थित बनाउन सकिएन भने प्रभावकारिता हुँदो रहेनछ । सुशासनका लागि पारदर्शिता कति आवश्यक हुन्छ भन्नेबारे बजेट निर्माणदेखि कार्यान्वयन, अनुगमन र सेवाग्राहीलाई दिने दैनिक सेवासमेतमा पारदर्शिताको महत्व रहन्छ । हाम्रा संरचना र संस्थाको संस्थागत सुधार र क्षमता वृद्धितर्फ पनि हाम्रो ध्यान जानु पर्छ । विकासको सन्दर्भमा कर्णालीमा आजको दिनमा प्रमुख आवश्यकता भनेको भौतिक पूर्वाधारमा विकास गर्नु हो । पूर्वाधार विकासमा सडक, खानेपानी, सिँचाइ, कृषिलगायतका क्षेत्रमा अझै पनि धेरै काम गर्नुपर्ने छ र गरेका कामलाई पनि व्यवस्थित गर्नुपर्ने छ । कतिपय पूर्वाधारका काम हाम्रो सामथ्र्यले गर्न सक्ने अवस्था छैन । त्यसका लागि हामीले सङ्घीय सरकारलाई महसुस गराउनुपर्ने पनि छ । भेरी कोरिडोर, कर्णाली कोरिडोर, कर्णाली राजमार्ग, सुर्खेत विमानस्थल विस्तारलगायतका विषयमा सङ्घीय सरकारले विशेष ध्यान दिनुपर्ने हुन्छ । मैले सरकारको नेतृत्व लिइसकेपछि यसबारे सङ्घीय सरकारसँग पटक पटक आग्रह पनि गरेको छु र विगतभन्दा केही सकारात्मक प्रगति पनि भएका छन् ।  प्राकृतिक रूपले साधनसम्पन्न भएर पनि हाम्रा प्राकृतिक सम्पदाबाट जति लाभ लिनुपर्ने थियो, त्यति लाभ लिन सकिरहेका छैनौँ । हाम्रो सामथ्र्यका रूपमा रहेको जलविद्युत्, पर्यटन, वन, जङ्गल, जडीबुटीको प्रशोधनसहित खनिजको समुचित प्रयोगमार्फत यहाँको आर्थिक वृद्धि गर्नु हो । सम्भावना भएर पनि अपेक्षित रूपमा यहाँ निजी क्षेत्रको लगानी भइरहेको छैन ।  कृषिमा व्यवसायीकरण गर्दै कृषि तथा वन पैदावारमा आधारित उद्योग स्थापना गर्न निजी क्षेत्रलाई प्रोत्साहन गर्नुपर्ने छ । कृषिमा निर्भर भएको जनसङ्ख्यालाई कृषि उत्पादनमा वृद्धि र ग्रामीण अर्थतन्त्रको सुधारमा ध्यान दिनु अत्यन्त महत्वपूर्ण छ । हाम्रो आन्तरिक आम्दानीको अवस्था कमजोर छ । आम्दानीका सम्भावनाहरूको खोजी गरी आन्तरिक आम्दानी वृद्धि गर्नु पर्छ । यही अवस्थाको आन्तरिक आम्दानीले हाम्रो सामथ्र्य बढ्दैन । कर्णाली प्रदेश रोजगारीका लागि अन्यत्र जाने अलि धेरै जनसङ्ख्यामध्ये पर्छ । स्थानीयस्तरमै रोजगारी यहाँको प्रमुख आवश्यकता हो । गत वर्ष जाजरकोटमा गएको भूकम्पले त्यहाँका क्षतिग्रस्त संरचनाको पुनर्निर्माणको काममा पनि प्रदेश सरकारले आफ्नो तर्फबाट सक्दो सहजीकरण गर्नुपर्ने छ । यस वर्ष हामीले शिक्षा र स्वास्थ्य क्षेत्रमा सुरुवात गरेका छौँ । हाम्रा विकास आयोजनामा यहाँको श्रमशक्ति परिचालन गर्ने विषयमा हामीले ध्यान दिनु पर्छ । हाम्रा संरचना र जनशक्तिको पनि पुनर्संरचना गर्नुपर्ने छ । त्यसका लागि हामीले भरखरै उच्चस्तरीय सिफारिस समिति पनि गठन गरेका छौँ । हामीले प्राथमिकता निर्धारण गरेर काम गरिरहेका छौँ ।",
      "link": "https://gorkhapatraonline.com/news/154169",
      "image": "https://gorkhapatraonline.com/storage/media/271784/conversions/4444-original-thumb.jpg"
    },
    {
      "slug": "154147",
      "title": "‘समुन्नति र आर्थिक विकासमा सहकार्य गर्नु पर्छ’",
      "timestamp": 1746748800000,
      "source": "gp",
      "content": "पशुपति क्षेत्र विकास कोषले बलिउड कलाकार, खेलाडीसँगै राजनीतिक दलका नेतालाई पनि भगवान् पशुपतिनाथको दर्शनका लागि आमन्त्रण गरेको छ ।",
      "longContent": "गोरखापत्र समाचारदाता काठमाडौँ, वैशाख २६ गते । पशुपति क्षेत्र विकास कोषले बलिउड कलाकार, खेलाडीसँगै राजनीतिक दलका नेतालाई पनि भगवान् पशुपतिनाथको दर्शनका लागि आमन्त्रण गरेको छ । धार्मिक पर्यटन प्रवर्धन गरी आर्थिक विकासमा योगदान गर्ने उद्देश्यसाथ प्रचार प्रसारमा जुटेको कोषले भारतीय जनता पार्टीका नेता तथा उत्तराखण्डका पूर्वमुख्यमन्त्री भगतसिंह कोस्यारीलाई पशुपतिनाथ मन्दिर दर्शन गराई धार्मिक पर्यटन प्रवर्धनमा सहयोग गर्न आग्रह गरेको हो । कोषका सदस्यसचिव डा. मिलनकुमार थापाका अनुसार नेपालबारे जानकारी नेता कोस्यारीलाई बिहीबार पूजाआजा गराई पशुपतिनाथ मन्दिरमा हरेक वर्ष ५० लाख भक्तजन पुर्‍याउने कार्यमा सहयोगका लागि आग्रह गरिएको छ । नेता कोस्यारीले नेपाल र भारतबिच प्राचीनकालदेखि चलिआएको सामाजिक, सांस्कृतिक एवं जनस्तरको सम्बन्धलाई अझै प्रगाढ बनाई आर्थिक विकास र समुन्नतिको यात्रामा सहकार्य गर्नुपर्ने बताउनुभयो । उहाँले नेपाल र भारतका जनता सुखी र खुसी रहन द्विपक्षीय सहकार्यमा जोड दिनुभयो । सदस्यसचिव डा. थापाले भगवान् पशुपतिनाथ मन्दिरको दर्शन गर्न आउने श्रद्धालुको सङ्ख्या वार्षिक ५० लाख पुर्‍याउने लक्ष्यसाथ भारतमा पशुपति दर्शन अभियान सञ्चालन गरिएको र भारतबाट राजनीतिज्ञसँगै खेलकुद क्षेत्रका अगुवा, बलिउड कलाकार, उद्योगी व्यवसायी दर्शनका लागि आइरहेको बताउनुभयो । उक्त अवसरमा डा. थापाले नेता कोस्यारीलाई पाशुपत क्षेत्रको सांस्कृतिक सम्पदा पुस्तक प्रदान गर्नुभयो ।",
      "link": "https://gorkhapatraonline.com/news/154147",
      "image": "https://gorkhapatraonline.com/storage/media/271730/conversions/Pashupati_Darshan_Abhiyan_Bhagat_Singh_Koshyari_AA_Baishakh_25_Gate1-original-thumb.jpg"
    }
  ]
}