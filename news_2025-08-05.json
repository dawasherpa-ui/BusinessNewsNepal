{
  "date": "2025-08-05T17:18:09.397Z",
  "news": [
    {
      "slug": "166629",
      "title": "नेप्से परिसूचक ४१ अङ्कले घट्यो",
      "timestamp": 1754352000000,
      "source": "gp",
      "content": "नेपाल स्टक एक्सचेन्ज (नेप्से) परिसूचक ४१ दशमलव ७८ अङ्कले घटेर दुई हजार ८३३ दशमलव ५७ को विन्दुमा कायम भएको छ । यो एक दशमलव ४५ प्रतिशतको गिरावट हो ।",
      "longContent": "काठमाडौँ, साउन २० गते । नेपाल स्टक एक्सचेन्ज (नेप्से) परिसूचक ४१ दशमलव ७८ अङ्कले घटेर दुई हजार ८३३ दशमलव ५७ को विन्दुमा कायम भएको छ । यो एक दशमलव ४५ प्रतिशतको गिरावट हो ।आजको कारोबारमा ३२५ कम्पनीको दुई करोड २२ लाख सात हजार १४२ कित्ता शेयर एक करोड ३० लाख ९५३ पटक खरिदबिक्री हुँदा नौ अर्ब ३३ करोड ३९ लाख ८८ हजार ४८१ बराबरको कारोबार भएको छ ।लघुवित्त समूह शून्य दशमलव ४४ र म्युचुअल फन्ड शून्य दशमलव १७ प्रतिशतले बढेको छ भने अरु सबै समूहको उपसूचक घटेको छ । बैंकिङ एक दशमलव ०८, विकास बैँक दुई दशमलव ४६, वित्त एक दशमलव ८५, होटल तथा पर्यटन शून्य दशमलव ९९, जलविद्युत् एक दशमलव ७१ र जीवन बिमा एक दशमलव ४२ प्रतिशतले घटेको छ । त्यसैगरी उत्पादन तथा प्रशोधन एक दशमलव ६३, निर्जीवन बिमा एक दशमलव २०, व्यापार एक दशमलव ८५ र अन्य समूह दुई दशमलव ७६ प्रतिशतले घटेको छ।समाज लघुवित्त वित्तीय संस्था लिमिटेड र उन्नति सहकार्य लघुवित्त वित्तीय संस्था लिमिटेडको शेयर मूल्यमा सकारात्मक सर्किट लाग्दा थ्री स्टार हाइड्रोपावर लिमिटेडको शेयर मूल्यमा नकारात्मक सर्किट लागेको छ ।",
      "link": "https://gorkhapatraonline.com/news/166629",
      "image": "https://gorkhapatraonline.com/storage/media/293939/conversions/Nepesa-original-thumb.jpg"
    },
    {
      "slug": "166623",
      "title": "‘ग्रे लिस्ट’ बाट बाहिरिन सरकारले कडा र ठोस कदम चाल्ने",
      "timestamp": 1754352000000,
      "source": "gp",
      "content": "उपप्रधानमन्त्री तथा अर्थमन्त्री विष्णुप्रसाद पौडेलले नेपाल ग्रे लिस्टबाट बाहिरिन सरकारले कडा र ठोस कदम चालेको बताउनुभएको छ ।",
      "longContent": "काठमाडौँ, साउन २० गते । उपप्रधानमन्त्री तथा अर्थमन्त्री विष्णुप्रसाद पौडेलले नेपाल ग्रे लिस्टबाट बाहिरिन सरकारले कडा र ठोस कदम चालेको बताउनुभएको छ । बैठकमा सांसद प्रेम सुवालले नेपाल वित्तीय कारबाही कार्यदल (फाइनान्सियल एक्सन टास्क फोर्स – एफएटीएफ) को निगरानी सूची (ग्रे लिस्ट) मा परेको विषयमा सरकारको दृष्टिकोण के छ भनी प्रश्न गर्नुभएको थियो । सो प्रश्नको जवाफ दिँदै अर्थमन्त्री पौडेलले ग्रे लिस्टबाट बाहिरिन सरकारले कडा र ठोस कदम चालेको बताउनुभएको हो । उहाँले भन्नुभयो, “सम्पत्ति शुद्धीकरण निवारण तथा व्यावसायिक वातावरण प्रवर्द्धनसम्बन्धी केही ऐनलाई संशोधन गरेर १९ वटा कानुन परिमार्जन गरिएको छ । साथै, नयाँ नियमावली तथा निर्देशन जारी गरी कार्यान्वयनमा ल्याइएका छन् ।”सम्पत्ति शुद्धीकरण नियन्त्रण सम्बन्धमा सरकारले हालसम्म सम्पत्ति शुद्धीकरण निवारण नियमावली, २०८१ जारी र लागू गरेको, रणनीति तथा कार्ययोजना २०८१–८२ देखि २०८५–८६० कार्यान्वयन, ग्रे लिस्टबाट छिटो बाहिरिन ‘शीघ्र सुधारात्मक कार्ययोजना, २०८२ स्वीकृत र लागूलगायतका कानुनी सुधार गरिएको बताउनुभयो ।त्यसैगरी, बहुमूल्य धातु र वस्तु कारोबारी, क्यासिनो व्यवसायी, घरजग्गा कारोबार गर्ने संस्थाहरूजस्ता सूचक संस्थालाई विभिन्न निर्देशन गरिएको उहाँको भनाइ छ । चारवटा समन्वय संयन्त्र (नियामक, अनुसन्धान समन्वय, आतङ्कवाद प्रतिरोध, कार्यान्वयन सहजीकरण) गठन भएको पनि अर्थमन्त्री पौडेले बताउनुभयो । सरकारले एफएटिएफको मापदण्ड पूरा गर्न गम्भीरता देखाएको उहाँको भनाइ छ । उहाँले भन्नुभयो, “हामी ग्रे लिस्टबाट बाहिरिन मात्र होइन, भविष्यमा फेरि यस्तो सूचीमा नपर्ने सुनिश्चितता गर्न प्रतिबद्ध छौँ ।” सरकार कर बक्यौता असुली अभियानमा जुट्नेयसैगरी, चालु आर्थिक वर्षमा राजस्व सङ्कलन लक्ष्य हासिल गर्न सरकार विशेष कार्ययोजनासहित कर बक्यौता असुलीको अभियानमा जुट्ने बताउनुभएको छ । प्रतिनिधिसभामा सांसदहरूको जिज्ञासाको जवाफ दिँदै अर्थमन्त्री पौडेलले राजस्व परिचालनमा तीव्रता ल्याउन र सम्पत्ति शुद्धीकरण (मनी लाउण्डरिङ) नियन्त्रण गर्न व्यापक नीति तथा कार्यक्रम अघि सारिएको जानकारी दिनुभयो ।सांसद सूर्यप्रसाद गौतमले उठाएको प्रश्नको जवाफमा अर्थमन्त्री पौडेलले गत आर्थिक वर्ष २०८१–८२ मा कुल रू. ११ खर्ब ९६ अर्ब राजस्व सङ्कलन भएको उल्लेख गर्दै चालु आवमा अझ बढी राजस्व सङ्कलन गर्ने लक्ष्य राखिएको बताउनुभयो । अघिल्लो वर्षको तुलनामा गत आर्थिक वर्षको राजस्व सङ्कलन ११.३३ प्रतिशतले वृद्धि भइरहेको उहाँको भनाइ थियो ।“राजस्व लक्ष्य हासिल गर्न आन्तरिक राजस्व परिचालन रणनीति कार्यान्वयनमा ल्याइएको छ । मन्त्रालयबाट नियमित राजस्व सङ्कलनको समीक्षा भइरहेको छ र कर बक्यौता असुलीका लागि स्पष्ट कार्ययोजना सहितको अभियान सञ्चालन गरिनेछ”, उहाँले भन्नुभयो ।राजस्व चुहावट नियन्त्रणका लागि सरकारले चुहावट हुने क्षेत्रको पहिचान गर्ने, अन्तरनिकाय समन्वय र सूचना आदान–प्रदान गर्ने, संयुक्त गस्तीलाई प्रभावकारी बनाउने, स्थानीय तहमा राजस्व चुहावट नियन्त्रण समितिको बैठक सञ्चालन गर्नेलगायतका काम गरिरहेको अर्थमन्त्री पौडेलले बताउनुभयो । त्यसैगरी, चालु आर्थिक वर्षको बजेटमार्फत करका दरको परिमार्जन, करको दायरा विस्तार, कर परिपालना प्रवर्द्धन, डिजिटल कर प्रणालीको प्रभावकारी परिचालनलगायतका सुधारात्मक उपाय लागू गरिएको उहाँको भनाइ छ ।समग्र राजस्व प्रशासनको दक्षता र क्षमता अभिवृद्धिमा मन्त्रालय पूर्ण प्रतिबद्ध रहेको पनि अर्थमन्त्री पौडेलले संसदलाई जानकारी दिनकारी दिनुभयो । रासस",
      "link": "https://gorkhapatraonline.com/news/166623",
      "image": "https://gorkhapatraonline.com/storage/media/293924/conversions/Bisnu-prasad-paudel-ff-original-thumb.jpg"
    },
    {
      "slug": "166617",
      "title": "श्रमदान अभियानलाई निरन्तरता दिँदै माओवादी",
      "timestamp": 1754352000000,
      "source": "gp",
      "content": "ताप्लेजुङमा नेकपा (माओवादी केन्द्र) ले श्रमदान अभियानलाई निरन्तरता दिँदै आएको छ। सार्वजनिक तथा व्यक्तिगत स्वामित्वका काममा माओवादी केन्द्रले श्रमदान अभियान चलाई रहेको हो।",
      "longContent": "चन्द्र पन्दाकताप्लेजुङ, साउन २० गते। ताप्लेजुङमा नेकपा (माओवादी केन्द्र) ले श्रमदान अभियानलाई निरन्तरता दिँदै आएको छ। सार्वजनिक तथा व्यक्तिगत स्वमित्वका काममा माओवादी केन्द्रले श्रमदान अभियान चलाई रहेको हो।हालसम्म अधिकांस कृषिसँग सम्बन्धित काममा माओवादीले श्रमदान अभियान चलाउँदै आएको छ। माओवादी केन्द्रका केन्द्रीय सदस्य तथा ताप्लेजुङ इन्चार्ज खेलप्रसाद बुढाक्षेत्री (पराग) का अनुसार अलैँची, कोदो, धान रोप्न लगायतका काममा श्रमदान गरिँदै आएको छ। हरेक महिना एक दिन श्रमदान गर्नेगरी योजना बनाएर श्रमदान गर्दै आएको केन्द्रीय सदस्य बुढाक्षेत्रीले जानकारी दिनुभयो।माओवादीको जिल्ला, पालिका र वडा तहका कमिटी तथा सहायक सङ्गठनको रूपमा रहेको योङ कम्युनिस्ट लिग नेपाल (वाइसिएल), अखिल नेपाल किसान महासङ्घ (क्रान्तिकारी)लगायत भातृ तथा जनवर्गीय सङ्गठनको अगुवाइमा श्रमदान गर्ने गरिएको छ। फुङ्लिङ नगरपालिकासहित विभिन्न स्थानीय तह र वडाहरूमा माओवादीले श्रमदान अभियान चलाउँदै आएको केन्द्रीय सदस्य बुढाक्षेत्रीले बताउनुभयो।उहाँका अनुसार अहिलेको मौसमी काम अर्थात कृषिसँग सम्बन्धित कामहरू गरिँदै आएको छ। अभियानकै क्रममा माओवादी सम्बद्ध किसान महासङ्घ (क्रान्तिकारी) को अगुवाइमा फुङ्लिङ नगरपालिका–४ मा श्रमदानमार्फत कोदो रोप्ने काम गरिएको छ। स्थानीय भक्त येङ्देनको बारी (जमिन) मा कोदो रोपिएको हो। यस्तै फुङ्लिङ नगरपालिका–३ का देवीमाया पालुङ्वाको धान खेती लगाउने खेतमा श्रमदान गरिएको छ।फुङ्लिङ नगरपालिका–९ की फूलमाया गुरुङको अलैँची खेतीको काममा श्रमदान गरिएको छ। किसान महासङ्घकै अगुवाइमा अलैँची खेतीअन्तर्गत एक हजार ५०० वटा अलैँचीको बिरुवा रोपिएको छ। त्यस्तै सिरिजङ्घा गाउँपालिकाको वडा ४ तेल्लोक, वडा ५ पेदाङ र वडा ६ मामाङ्खेमा वृक्षारोपण गर्न श्रमदान गरिएको माओवादी केन्द्रले जनाएको छ। पेदाङमा दुई हजार ५०० वटा, तेल्लोक र मामाङ्खेमा समान ५००–५०० वटा बिरुवा रोपिएको छ।यस्तै फुङ्लिङ नगरपालिका–२ मा ३०० वटा र फक्ताङ्लुङ गाउँपालिकाका विभिन्न वडामा दुई हजार वटा बिरुवा रोपिएको छ। सिदिङ्वा गाउँपालिकास्थित पर्यटकीय गन्तव्य ढङढङ्गे झरना रहेको क्षेत्रमा पनि श्रमदानमार्फत वृक्षारोपण र पदमार्ग सरसफाइ गरिएको छ। व्यक्तिको स्वामित्व रहेको र विद्यालय परिसर, पदमार्गजस्ता सार्वजनिक स्थानहरूमा वृक्षारोपण गरिएको माओवादी केन्द्रका जिल्ला संयोजक विष्णुकुमार लिम्बूले जानकारी दिनुभयो। संयोजक लिम्बूका अनुसार कागती, अमला, अम्बाक, तेजपत्ता, सिरिस र सल्ला प्रजातिका बिरुवाहरू रोपिएका छन्। हालसम्म रोपिएकामध्ये एक हजार ८०० बिरुवा पार्टीले खरिद गरेको र बाँकी डिभिजन वन कार्यालय ताप्लेजुङले उपलब्ध गराएको लिम्बूले जानकारी दिनुभयो। यता माओवादी केन्द्र ताप्लेजुङले सुरु गरेको श्रमदान अभियानलाई निरन्तरता दिइने केन्द्रीय सदस्य बुढाक्षेत्रीले जानकारी दिनुभयो। मासिक एक दिन श्रमदान अभियान चलाउने योजनालाई जिल्लाका नौवटै स्थानीय तहमा कार्यान्वयन हुने र क्रमशः अभियानको कार्यान्वयन सुरु भएको पनि उहाँको भनाइ छ।",
      "link": "https://gorkhapatraonline.com/news/166617",
      "image": "https://gorkhapatraonline.com/storage/media/293907/conversions/Kodo-Ropai-Taplejung-original-thumb.jpg"
    },
    {
      "slug": "166527",
      "title": "नाइमा मोबिलिटी एक्स्पो भोलिदेखि",
      "timestamp": 1754352000000,
      "source": "gp",
      "content": "नेपाल अटोमोबाइल इम्पोर्टर्स एन्ड म्यानुफ्याक्चर्स एसोसिएसन (नाइमा) ले बुधबारदेखि नाइमा मोबिलिटी एक्स्पो–२०२५ गर्ने भएको छ । दुईपाङ्ग्रे, तीनपाङ्ग्रे र चारपाङ्ग्रे गरी ५० मोडेलका सवारी रहने सो प्रदर्शनी खरिदकर्ताका लागि नयाँ र उपयुक्त अवसर हुने नाइमाका अध्यक्ष ऋतुसिंह वैद्यले बताउनुभयो ।",
      "longContent": "गोरखापत्र समाचारदाताकाठमाडौँ, साउन २० गते । नेपाल अटोमोबाइल इम्पोर्टर्स एन्ड म्यानुफ्याक्चर्स एसोसिएसन (नाइमा) ले बुधबारदेखि नाइमा मोबिलिटी एक्स्पो–२०२५ गर्ने भएको छ । दुईपाङ्ग्रे, तीनपाङ्ग्रे र चारपाङ्ग्रे गरी ५० मोडेलका सवारी रहने सो प्रदर्शनी खरिदकर्ताका लागि नयाँ र उपयुक्त अवसर हुने नाइमाका अध्यक्ष ऋतुसिंह वैद्यले बताउनुभयो । एक्स्पोलाई नेपालको अटोमोबाइलको बृहत् प्रदर्शनीका साथै नवीनतम ज्ञान र भविष्यको कार्यदिशा तय गर्ने उपयुक्त थलोसमेत बनाएको उहाँले बताउनुभयो । एक्स्पोमा विभिन्न विक्रेता कम्पनीले ३५ नयाँ मोडलका सवारीसाधन पनि सार्वजनिक गर्ने तयारी गरेका छन् । नाइमाका कार्यकारी निर्देशक राजकुमार दुलालका अनुसार साउन २१ देखि २५ गतेसम्म हुने प्रदर्शनीका पाँचै दिन दिउँसो सवारी तथा यातायातका विभिन्न विषयवस्तुमा छलफल पनि गरिने छ । यातायात क्षेत्रको वर्तमान अवस्था र भविष्य, जनशक्ति विकास, नीतिगत अवस्था, यातायात व्यवस्थापनलगायतका विषयगत सत्रमा स्वदेशी तथा विदेशी विज्ञसमेत सहभागी हुने उहाँले जानकारी दिनुभयो । प्रदर्शनीलाई व्यवस्थित बनाउन फराकिला र आकर्षक स्टल, पर्याप्त पार्किङ, सहज आवागमन, खानपिनका स्टललाई व्यवस्थित बनाइएको उहाँले बताउनुभयो । एक्स्पोमा बिक्री भएका टिकटको पाँच प्रतिशत रकम शिक्षा मन्त्रालय र प्राविधिक शिक्षा तथा व्यावसायिक तालिम परिषद्को सहकार्यमा विद्यार्थीलाई मोबिलिटी क्षेत्रका विषयमा छात्रवृत्ति तथा फेलोसिप प्रदान गरिने नाइमाले जनाएको छ",
      "link": "https://gorkhapatraonline.com/news/166527",
      "image": "https://gorkhapatraonline.com/storage/media/293742/conversions/ritu-ji-original-thumb.jpg"
    },
    {
      "slug": "166525",
      "title": "पूर्णियामा विमानस्थल खुल्दा पर्वतीय उडान चल्न सक्ने",
      "timestamp": 1754352000000,
      "source": "gp",
      "content": "कोशी प्रदेशको राजधानी विराटनगरबाट ९० किलोमिटरको दुरीमा भारतको पूर्णियामा विमानस्थल सञ्चालनको तयारी छ । भारतसँग सीमा जोडिएको विराटनगरमा भने त्यहाँको हवाई सेवा सञ्चालनमा आएसँगै त्यसबाट फाइदा लिने विषयमा बहस सुरु भएको छ ।",
      "longContent": "रङ्गेली समाचारदाताविराटनगर, साउन २० गते । कोशी प्रदेशको राजधानी विराटनगरबाट ९० किलोमिटरको दुरीमा भारतको पूर्णियामा विमानस्थल सञ्चालनको तयारी छ । भारतसँग सीमा जोडिएको विराटनगरमा भने त्यहाँको हवाई सेवा सञ्चालनमा आएसँगै त्यसबाट फाइदा लिने विषयमा बहस सुरु भएको छ । विराटनगरका होटेल व्यवसायी तथा नेपाल पर्यटन व्यवसायी एसोसिएसनका उपाध्यक्ष राजन श्रेष्ठले विमानस्थल सञ्चालनसँगै प्रशस्त लाभ लिने अवसर सिर्जना हुने बताउनुहुन्छ । उहाँका अनुसार पहिलो लाभ ट्राभल्स एन्ड टुर एसोसिएसन अन्तर्गतको सेवा दिँदै आएका नेपाली व्यवसायीले पाउने छन् । त्यसपछि होटेलमा यसको प्रत्यक्ष लाभ हुने छ । तेस्रो र महत्वपूर्ण चाहिँ विराटनगर विमानस्थलबाट पर्यतीय उडानका प्याकेज सञ्चालन गर्ने बाटो निजी क्षेत्रलाई खुल्ने श्रेष्ठले बताउनुभयो । भारतीय सञ्चार माध्यमले विमानस्थल निर्माण अन्तिम चरणमा पुगेको उल्लेख गरेको श्रेष्ठले बताउनुभयो । उहाँका अनुसार यही साउन ३० भित्र उद्घाटन हुने कुरा सार्वजनिक भएसँगै त्यसको तयारी यहाँका व्यवसायीले पनि गर्न थालिसकेका छन् । श्रेष्ठले झापा काँकडभिट्टाबाट २२ किलोमिटर पूर्वमा रहेको पश्चिम बङ्गालस्थित बागडोगरा विमानस्थलको लाभ काँकडभिट्टा र पूर्वका जिल्लाले लिइरहेको उदाहरण दिनुभयो । विराटनगरबाट १६५ किलोमिटर दक्षिणमा रहेको बिहारको दरभङ्गाको विमानस्थलको केही लाभ विराटनगरले पनि लिइरहेको उहाँको भनाइ छ । पूर्णियामा विमानस्थल सञ्चालनमा आउँदा नेपालीलाई भारत जान र भारतीयलाई नेपाल आउन अझै सहज हुने विश्वास उहाँको छ । विराटनगरका लागि बागडोगरा वा दरभङ्गाको विकल्प पूर्णियाले दिने छ, त्यति मात्रै नभई नजिकै रहेको विमानस्थलबाट भित्रिने पर्यटकलाई विराटनगरले स्वागत गर्ने पहिलो अवसर पाउने श्रेष्ठको बुझाइ छ । यसका कारण बताउँदै व्यवसायी श्रेष्ठले भन्नुभयो, “विराटनगरबाट बागडोगरा र दरभङ्गा पुग्न चार घण्टा लाग्छ, पूर्णिया डेढ घण्टामा पुगिन्छ ।” पूर्णियाबाट भारतका नयाँ दिल्ली, मुम्बई, बैङ्गलुरु र हैदराबादमा उडान हुने बताइएको छ । उहाँले माउन्टेन प्याकेज दिएर भारतबाट भित्रिने पर्यटकलाई उडान सेवा प्रदान गर्नका लागि निजी क्षेत्रले भए पनि काम सुरुवात गर्न सक्ने बताउनुभयो । त्यसका लागि सरकारले विराटनगर विमानस्थल हुँदै पर्वतीय उडानको सेवाका लागि सहजीकरण गरिदिए अझै नियमित र सेड्युल उडान हुन सक्ने उहाँको बुझाइ छ । पर्यटन व्यवसायी मात्रै नभई यहाँका उद्योगीले समेत यसले लाभ हुने बताएका छन् । उद्योग सङ्गठन मोरङका अध्यक्ष नन्दकिशोर राठीले उद्योग–व्यापारका लागि सुनसरी–मोरङ औद्योगिक कोरिडोरका उद्योगी आउजाउ गर्न सहज भएको बताउनुभयो । यसअघि विराटनगर विमानस्थलबाट व्यावसायिक उडान गरिएको थियो । पर्यटन तथा ट्राभल्स एसोसिएसनको पहलमा भएको पर्वतीय उडान दिगो हुन सकेको थिएन । पर्यटन व्यवसायीले पूर्णिया विमानस्थलबाट पर्यटक भित्र्याउने प्याकेज भारतका सहरमा लिएर जाने बाटोसमेत खोलेकाले नयाँ पहल लिन सक्ने सम्भावना बढेको बताएका हुन् ।",
      "link": "https://gorkhapatraonline.com/news/166525",
      "image": "https://gorkhapatraonline.com/storage/media/293740/conversions/image-19-original-thumb.jpg"
    },
    {
      "slug": "166524",
      "title": "छ हजार बोरा मल गोदाममा, पत्र नआएर वितरण रोकियो",
      "timestamp": 1754352000000,
      "source": "gp",
      "content": "बाँकेका किसान रासायनिक मल नपाएर चरम अभाव सामना गरिरहेका छन् तर बाँकेकै लागि आएको करिब छ हजार बोरा युरिया भने एउटा पत्र नआउँदा तीन/चार दिनदेखि थन्किएर बसेको छ । लुम्बिनी प्रदेशको कृषि मन्त्रालयले कोटा निर्धारणको पत्र पठाउन ढिलाइ गर्दा मल वितरणमा ढिलाइ",
      "longContent": "सिराज खाननेपालगन्ज, साउन २० गते ।  बाँकेका किसान रासायनिक मल नपाएर चरम अभाव सामना गरिरहेका छन् तर बाँकेकै लागि आएको करिब छ हजार बोरा युरिया भने एउटा पत्र नआउँदा तीन/चार दिनदेखि थन्किएर बसेको छ । लुम्बिनी प्रदेशको कृषि मन्त्रालयले कोटा निर्धारणको पत्र पठाउन ढिलाइ गर्दा मल वितरणमा ढिलाइ भएको छ ।  तीन/चार दिनदेखि मल आउने क्रम जारी रहे पनि कोटा निर्धारणको पत्र आउन ढिलाइ भएकाले वितरण गर्न नसकिएको साल्ट ट्रेडिङ कर्पोरेसन लिमिटेड प्रदेश कार्यालय नेपालगन्जले जनाएको छ । उक्त कार्यालयका प्रमुख वासुदेव उपाध्यायले सोमबार अपराह्न मात्रै कोटा निर्धारणको पत्र आएकाले मङ्गलबार बिहानैदेखि मल वितरण गरिने बताउनुभयो । यसअघि आइतबार पनि मल दिने भनेर किसानलाई बोलाइए पनि उनीहरू रित्तो हात फर्केका थिए । उहाँले बाँकेका आठ वटा पालिकाका लागि करिब छ हजार बोरा मल आएकाले कोटा अनुसार सबै पालिकामा मङ्गलबार पठाइने तथा पालिकाले डिलरमार्फत वितरण सुरु गरिने बताउनुभयो । प्रदेश कृषि मन्त्रालयको सचिवस्तरीय समितिले कोटा निर्धारण गरेर भैरहवास्थित साल्ट ट्रेडिङ कर्पोरेसन लिमिटेडको प्रदेश कार्यालयमा पत्र पठाउने तथा सो कार्यालयले नेपालगन्जस्थित साल्ट ट्रेडिङ कर्पोरेसन लिमिटेडको प्रदेश कार्यालयमा सोही पत्र पठाउने गरिएको छ । यसैबिच किसानले प्रहरीलाई लालपुर्जा देखाएर भारतबाट मल ल्याउनुपर्ने बाध्यता आएको छ । नेपाल किसान महासङ्घको टोलीले जिल्ला प्रहरी कार्यालय बाँकेका प्रमुख प्रहरी उपरीक्षक रामप्रसाद घर्तीमगरलाई भेटेर मलको चरम अभावका बेला किसानले भारतबाट ल्याउने मल सुरक्षाकर्मीले रोक्ने गरेकाले त्यसमा सहजीकरण गरिदिन आग्रह गरेको थियो । त्यसैका आधारमा प्रहरी प्रमुख घर्तीमगरले जग्गाको लालपुर्जाको फोटोकपी देखाएर एक/दुई बोरा मल ल्याउन दिन मातहतका सुरक्षाकर्मीलाई मौखिक निर्देशन दिएको बताउनुभयो ।  किसानले मल नपाएपछि नेपाल किसान महासङ्घ बाँकेले विभिन्न सरोकारवालालाई सोमबार भेटेर सहज रूपमा मल उपलब्ध गराउन पहल  गरेको थियो । टोलीले कृषि सामग्री केन्द्र तथा साल्ट ट्रेडिङ कर्पोरेसन लिमिटेड प्रदेश कार्यालय नेपालगन्जमा पुगेर समयमै रासायनिक मल उपलब्ध गराउन दबाब दिएको महासङ्घ बाँकेका सचिव ललितकुमार रौनियारले बताउनुभयो । महासङ्घको टोलीमा नेपाली कांग्रेस बाँकेका कार्यवाहक सभापति गोपालप्रसाद अधिकारी, नेपाल किसान महासङ्घ बाँके क्षेत्र नं. २ का सभापति सुरेन्द्रकुमार श्रेष्ठ लगायतको सहभागिता रहेको थियो ।",
      "link": "https://gorkhapatraonline.com/news/166524",
      "image": "https://gorkhapatraonline.com/storage/media/293746/conversions/kisan-original-thumb.jpg"
    },
    {
      "slug": "166523",
      "title": "स्वास्थ्यमा एक्काइस सय जनशक्ति थप्न प्रस्ताव",
      "timestamp": 1754352000000,
      "source": "gp",
      "content": "आर्थिक वर्ष २०८२/८३ को बजेट कार्यान्वयनका सम्बन्धमा अर्थ मन्त्रालयले स्वास्थ्य तथा जनसङ्ख्या मन्त्रालयसँग छलफल गरेको छ ।",
      "longContent": "गोरखापत्र समाचारदाताकाठमाडौँ, साउन २० गते । आर्थिक वर्ष २०८२/८३ को बजेट कार्यान्वयनका सम्बन्धमा अर्थ मन्त्रालयले स्वास्थ्य तथा जनसङ्ख्या मन्त्रालयसँग छलफल गरेको छ । सो अवसरमा स्वास्थ्य मन्त्रालयले विशिष्टीकृत सेवा र सेवा विस्तारका लागि सङ्घीय अस्पतालका लागि डाक्टर, नर्ससहित दुई हजार एक सय जनशक्ति थप गर्न प्रस्ताव गरेको छ ।स्वास्थ्यमन्त्री प्रदीप पौडेलले सात वटा प्रदेशमा सेवा विस्तार र स्वास्थ्य सेवा प्रवाहलाई थप प्रभावकारी बनाउन थप जनशक्ति आवश्यक रहेको बताउनुभयो । उपप्रधानमन्त्री एवं अर्थमन्त्री विष्णुप्रसाद पौडेलले स्वास्थ्य सेवा प्रवाहलाई छिटो, प्रभावकारी र गुणस्तरीय बनाउन दक्ष डक्टर, नर्सलगायतका जनशक्ति जरुरी भएकोबारे थप परामर्श गरी अघि बढ्ने बताउनुभयो । सो अवसरमा स्वास्थ्य बिमा, सामाजिक सुरक्षा, बालबालिकालाई उपलब्ध गराइने निःशुल्क औषधी, भक्तपुरको दुवाकोटमा बनाइने वीर अस्पतालको डिपिआर, जलनलगायतका विषयमा छलफल भएको थियो ।",
      "link": "https://gorkhapatraonline.com/news/166523",
      "image": "https://gorkhapatraonline.com/storage/media/293738/conversions/B-and-P-original-thumb.jpg"
    },
    {
      "slug": "166521",
      "title": "नेपाली श्रमिकका पीडा : गर्जो टार्न नसक्ने पारिश्रमिक",
      "timestamp": 1754352000000,
      "source": "gp",
      "content": "काठमाडौँ टेकुको एक गार्मेन्ट उद्योगमा कार्यरत ललिता थापालाई महिनाभरको कमाइले दुई छोरासहित आफ्नो खर्च धान्न सकस हुन्छ । कीर्तिपुर नगाउँमा कोठा भाडामा लिएर बस्दै आएकी ललिताका श्रीमान्को २०७८ मा कोरोनाका कारण मृत्यु भएपछि छोरा हुर्काउने, बढाउने र पढाउने जिम्मेवारी उहाँकै काँधमा छ ।",
      "longContent": "काठमाडौँ, साउन २० गते । काठमाडौँ टेकुको एक गार्मेन्ट उद्योगमा कार्यरत ललिता थापालाई महिनाभरको कमाइले दुई छोरासहित आफ्नो खर्च धान्न सकस हुन्छ । कीर्तिपुर नगाउँमा कोठा भाडामा लिएर बस्दै आएकी ललिताका श्रीमान्को २०७८ मा कोरोनाका कारण मृत्यु भएपछि छोरा हुर्काउने, बढाउने र पढाउने जिम्मेवारी उहाँकै काँधमा छ । उहाँले दैनिक बिहान ८ बजेदेखि साँझ ७ बजेसम्म गार्मेन्टमा काम गरेबापत मासिक १७ हजार तीन सय रुपियाँ पाउनुहुन्छ । त्यही कमाइबाट ललिताले आफ्नो आतेजाते खर्चसहित महिनाभर परिवार धान्नु पर्छ । ललिताले गत साल छोरा बिरामी भएको सम्झिँदै उपचारका लागि आफन्तसँग लिएको २८ हजार रुपियाँ सापटी अहिलेसम्म तिर्न नसकेको बताउनुभयो । थानकोट बसेर सानेपामा सुरक्षा गार्डको काम गर्न आउने कैलाश गिरीको यातायात खर्च मात्रै मासिक दुई हजार रुपियाँ हुन्छ । दैनिक आठ/दस घण्टा काममा खटिने उहाँलाई मासिक कमाइले तीन सदस्य रहेको परिवारको खर्च धान्न मुस्किल हुन्छ । उहाँको पनि मासिक पारिश्रमिक १७ हजार तीन सय रुपियाँ नै हो । सरकारले साउनदेखि लागु हुने गरी कामदारको न्यूनतम पारिश्रमिक मासिक १९ हजार ५५० रुपियाँ त पुर्‍याएको छ तर बढेको पारिश्रमिक पाउनेमा उहाँले आशङ्का गर्नुभयो । सरकार, रोजगारदाता र ट्रेड युनियनको त्रिपक्षीय सहमतिबाट यही साउनदेखि लागु हुने गरी उद्योग तथा कलकारखानामा काम गर्ने श्रमिकका लागि दैनिक आठ घण्टाका दरले काममा खट्दा मासिक १९ हजार ५५० न्यूनतम पारिश्रमिक तोकिएको हो । अहिलेको महँगीमा एक जनाको कमाइले सरकारले तोकेको पारिश्रमिकले दैनिक परिवारको गुजारा टार्नै मुस्किल हुने अधिकांशको भोगाइ छ । भोटेबहालस्थित एक बिजुली पसलमा काम गर्ने धादिङका सुवास खतिवडा त दैनिक नौ घण्टा काम गरेबापत मासिक २२ हजार रुपियाँ कमाउनुहुन्छ । उहाँको पारिश्रमिक त्रिपक्षीय सहमतिबाट सरकारले तोकेको न्यूनतम पारिश्रमिकभन्दा केही बढी हो तर पनि अहिलेको महँगीमा यो कमाइले तीन परिवारको खर्च चलाउन मुस्किल भएको गुनासो खतिवडाले गर्नुभयो । औपचारिक क्षेत्रमा कार्यरत पारिश्रमिक न्यूनतम वृद्धि गर्दा नेपाल राष्ट्र बैङ्कको मुद्रास्फीतिको अवस्थालाई हेरेर तोक्ने गरिएको छ । राष्ट्रिय तथ्याङ्क कार्यालयले बजार महँगी र मूल्य विश्लेषण गरेर तयार गरेको सन् २०२४ को प्रतिवेदन अनुसार एउटा परिवारको न्यूनतम जीवनयापनका लागि न्यूनतम पारिश्रमिक २६ हजार दुई सय रुपियाँ हुनु पर्छ । सो प्रतिवेदन अनुसार मूल्यवृद्धि खाद्यवस्तुमा ५१.७ प्रतिशत, घर भाडामा ११.८ प्रतिशत, शिक्षामा ५.१ प्रतिशत र गैरखाद्य वस्तुमा ३१.४ प्रतिशत छ । प्रतिवेदनले सूचना, स्वास्थ्य उपचार र मनोरञ्जनलाई समेटेको छैन । ट्रेड युनियनकर्मी जनकबहादुर चौधरीले श्रमिकको सूचना, स्वास्थ्य उपचार र मनोरञ्जनसमेत समेट्दा मासिक एक जना श्रमिकको परिवारका आधारभूत आवश्यकता पूरा गर्न न्यूनतम पारिश्रमिक ३० हजार ४४३ रुपियाँ हुनुपर्ने बताउनुभयो तर आर्थिक मन्दी र उद्योगबाट राम्रो उत्पादन हन नसकेको भन्दै रोजगारदाता १९ हजार ५५० रुपियाँभन्दा माथि दिन नसक्ने भनेपछि योभन्दा माथि बढ्न नसकेको उहाँको भनाइ छ । श्रम ऐनबमोजिम श्रम तथा रोजगार मन्त्रालयले प्रत्येक दुई वर्षमा न्यूनतम पारिश्रमिक निर्धारण समितिको सिफारिसमा श्रमिकको न्यूनतम पारिश्रमिक निर्धारण गरी राजपत्रमा प्रकाशन गर्दछ । सोही व्यवस्थाबमोजिम मन्त्रालयले साउन १ देखि कार्यान्वयन हुने गरी श्रमिकको न्यूनतम पारिश्रमिक मासिक १९ हजार ५५० रुपियाँ हुने सूचना राजपत्रमा प्रकाशन गरेको छ । जसमा आधारभूत पारिश्रमिकबापत मासिक १२ हजार १७० र महँगी भत्ताबापत थप सात हजार ३८० गरी कुल १९ हजार ५५० रुपियाँ न्यूनतम पारिश्रमिक तोकेको हो । यो न्यूनतम तलबमान आगामी दुई वर्षसम्म लागु हुने छ । यसअघि २०८० साउन १ गते न्यूनतम पारिश्रमिक १७ हजार तीन सय रुपियाँ तोकिए पनि चिया बगानमा काम गर्ने श्रमिकका लागि भने १३ हजार ८९३ रुपियाँ मात्र निर्धारण गरिएको थियो । प्रतिव्यक्ति आयभन्दा कम चालु आर्थिक वर्ष २०८२/८३ मा नेपालीको प्रतिव्यक्ति आय एक हजार ६६० अमेरिकी डलर पुग्ने बताइएको छ । १६ औँ पञ्चवर्षीय योजनाको सुरुवात हुँदै गर्दा राष्ट्रिय योजना आयोगले तयार गरेको मध्यकालीन खर्च संरचना (२०८२/८३–२०८४/८५) अनुसार मुलुकको कुल गार्हस्थ उत्पादन (जिडिपी) ८९ खर्ब नौ अर्ब रुपियाँ पुग्ने प्रक्षेपण गरिएको छ ।  आव २०८१/८२ मा नेपालको जिडिपी ६१ खर्ब नौ अर्ब हाराहारी पुगिसकेको छ । यस्तो अवस्थामा हालको प्रतिव्यक्ति आय एक हजार ५१७ अमेरिकी डलर रहेको छ । अबको दुई वर्ष अर्थात् आव २०८३/८४ मा एक हजार ८५९ अमेरिकी डलर र आव २०८४/८५ मा दुई हजार ८७ अमेरिकी डलर पुर्‍याउने लक्ष्य छ । यो भनेको अहिलेकै विनिमयदर अनुसार वार्षिक दुई लाख ८७ हजार ८१६ रुपियाँ बराबर हुन्छ । यसलाई १२ महिनाले भाग गर्दा मासिक २३ हजार नौ सय रुपियाँ हुन आउँछ । सरकारले नै प्रक्षेपण गरेको आव २०८३/८४ सम्मको तथ्याङ्कलाई हेर्दा यस अवधिमा नेपालको प्रतिव्यक्ति आय एक हजार ८५९ अमेरिकी डलर पुग्ने बताइएको छ । यो भनेको वार्षिक दुई लाख ५५ हजार ४४२ रुपियाँ र मासिक २१ हजार २९० रुपियाँ हो । त्रिपक्षीय सहमतिमा भने आउँदो दुई वर्षका लागि त्योभन्दा कम १९ हजार ५५० रुपियाँ तोकिएको छ । यसरी सरकारले नै घोषणा गरेको लक्ष्य पनि अहिलेको न्यूनतम पारिश्रमिकले समेट्न सकेको छैन ।  अर्थविद् डा. चन्द्रमणि अधिकारी अहिलेको महँगीमा औपचारिक क्षेत्रमा कार्यरत श्रमिकको हालको न्यूनतम पारिश्रमिक पर्याप्त नभएको तर आर्थिक तथा उत्पादनको अवस्थालाई हेर्दा भने यसैमा चित्त बुझाउनुको विकल्प नरहेको बताउनुहुन्छ । तथापि राज्यले कम्तीमा पनि एक जना व्यक्ति र उसको परिवारको दैनिकी गुजारा चल्ने गरी राष्ट्रिय तथ्याङ्क कार्यालयको प्रतिवेदनलाई आधार मानेर न्यूनतम पारिश्रमिक तोक्नुपर्ने उहाँको विचार छ ।  पारिश्रमिक तोक्दा नेपालको भौगोलिक अवस्थाले धेरै फरक पर्ने भएकाले सङ्घीय सरकारको तोके जस्तै प्रत्येक प्रदेशले आफ्ना प्रदेशको अवस्थाका आधारमा न्यूनतम पारिश्रमिक तोक्नुपर्ने अर्थविद् अधिकारीले सुझाव दिनुभयो ।",
      "link": "https://gorkhapatraonline.com/news/166521",
      "image": "https://gorkhapatraonline.com/storage/media/293736/conversions/kamdar-jyala-news-photo-lamjung-original-thumb.jpg"
    },
    {
      "slug": "166510",
      "title": "रोपोसँगै तङ्ग्रिँदै किसानका आशा",
      "timestamp": 1754352000000,
      "source": "gp",
      "content": "लामो खडेरीका बिच नेपालको अन्न भण्डार क्षेत्र मधेशमा शनिबारदेखि वर्षा हुन थालेपछि देशभर हर्ष छाएको छ । वर्षा सुरु भएपछि कतिपय स्थानका किसानले पूजाआजा गरेर खुसियाली मनाएका छन् ।",
      "longContent": "काठमाडौँ, साउन २० गते । लामो खडेरीका बिच नेपालको अन्न भण्डार क्षेत्र मधेशमा शनिबारदेखि वर्षा हुन थालेपछि देशभर हर्ष छाएको छ । वर्षा सुरु भएपछि कतिपय स्थानका किसानले पूजाआजा गरेर खुसियाली मनाएका छन् । मनसुन सुरु भएको दुई महिना बित्दा पनि राम्रो वर्षा नभएपछि सरकारले मधेश प्रदेशलाई विपत् सङ्कटग्रस्त क्षेत्र घोषणा गर्दै राहत तथा खडेरीजन्य विपत् व्यवस्थापन कार्य थालेको थियो । गत साउन ७ गते सरकारले उक्त घोषणा गरेको थियो । त्यसअघि असार १८ गते प्रदेश सरकारले मधेशलाई सुक्खाग्रस्त क्षेत्र घोषित गरेको थियो ।  मध्य असारमा सिँचाइ लगाएर रोपिएका धानका खेतमा धाँजा फाटेको थियो । कतिपय ठाउँमा रोपो सुकेर टुप्पो पराल बनेका थिए । नकाटिएका धानका ब्याड काम नलाग्ने भएर बिग्रेपछि किसान पीडामा परेका थिए । त्यति मात्र हौइन, सुक्खा लागेपछि स्थानीयका चापाकल र स्यालो ट्युबेलको पानी सुक्दा पिउने पानीको चर्को अभाव भएको थियो । तीन दिन यताको वर्षाले मधेशको माटो भिज्न थालेको छ भने सुकेका चापाकलमा सोमबारदेखि पानी आउन थालेको स्थानीयवासीले बताएका छन् । मधेशका आठ वटा जिल्ला बारा, पर्सा, रौतटह, सर्लाही, महोत्तरी, धनुषा, सिराहा र सप्तरीका अधिकांश भूभागमा वर्षा भएको जल तथा मौसम विज्ञान विभागले जनाएको छ । विभागको मौसम पूर्वानुमान महाशाखाका मौसमविद् डेबिड ढकालका अनुसार मधेश प्रदेशमा विगत तीन दिन यता निरन्तर वर्षा भइरहेको छ । आइतबार र सोमबार मधेशका केही भेगमा भारी वर्षासमेत रेकर्ड भएको छ । उहाँले भन्नुभयो, “पछिल्लो २४ घण्टामा मधेशमा भारीदेखि अति भारी वर्षा पनि रेकर्ड भएको छ, रौतहटमा सबैभन्दा बढी १३५ मिलिमिटर वर्षा भएको पाइएको छ ।” त्यस्तै बाराको कलैयामा ७०.२, पर्सामा ८४.८, सिमरामा ६९.८ मिलिमिटर वर्षा भएको छ । त्यसै गरी अति भारी वर्षाका रूपमा रौतहटको गौरमा १४२.४ मिलिमिटर र महेशपुरमा १४१.४ मिलिमिटर वर्षा भएको छ । बागमतीदेखि सुदूरपश्चिमसम्मका केही भूभागमा भारी वर्षाहरू भइरहेका छन् । कृषि मौसमविद् रामेश्वर रिमालका अनुसार हालसम्म मधेशमा ६० प्रतिशत हाराहारीमा धान रोपाइँ भएको थियो । उहाँले भन्नुभयो, “अहिलेको लगातारको वर्षाले सुकेका रोपो मात्र ब्युँझाएको छैन, किसानको सुकेको आशा पनि तङ्ग्य्राएको छ ।” यस्तै वर्षा अझै केही दिन मधेशका लागि अमृत सरह हुने उहाँको भनाइ छ । माछापोखरीहरूको भने किसानले ख्याल गर्दै मुखक्षेत्रमा जाली राख्न सुझाउनुभयो । सुक्खा क्षेत्रमा वर्षा भएपछि ठुलो राहत मिलेको मधेश प्रदेशका विपत् व्यवस्थापन समिति तथा प्रमुख जिल्ला अधिकारीले पनि राहत महसुस भएको महोत्तरीका प्रमुख जिल्ला अधिकारी नारायणप्रसाद रिसालले बताउनुभयो । रिसालले भन्नुभयो, “अब माटो भिजेको छ, फेरि रोपाइँको चटारोमा किसानहरू लागेका छन् ।” त्यहाँ हालसम्म ४० प्रतिसत मात्र रोपाइँ भएको थियो ।  बाराका प्रमुख जिल्ला अधिकारी वसन्त अधिकारीका अनुसार बारामा सुक्खा अवधीमा पनि करिब ८० प्रतिशत रोपाइँ भएको थियो । वर्षा नभएपछि धान खेतहरू पटपटी फुट्न थाले जस्तै किसानका मुहारमा पीडाका धाँजाहरू फाटेका थिए । बारागढी र सुवर्ण गाउँपालिकामा रोपाइँ राम्रो हुन सकेको थिएन । तीन दिनको पानीले सुकेका धानहरू जाग्न थालेका छन् । रोप्न नसकेका ठाउँमा धानका बिउ बुढो भएपछि समस्या भने आएको जानकारी उहाँले दिनुभयो ।  उहाँले भन्नुभयो, “आज प्रशासनमा लाइन छैन किनभने किसानहरू कता कलिला धानका बीउ छन् भनेर पर्म खोज्न थालेका छन् ।”वर्षा नहुँदाका दिन अब के हुन्छ भन्ने आशङ्काले गाउँलेहरू प्रशासन कार्यालयमा बुझबुझारथका लागि लाम लाग्ने गरेका थिए । पिउने पानीको समस्या भने बारामा अझै टरेको छैन । अन्यत्र वर्षा सुरु भए पनि सप्तरीमा राम्ररी नभएको गुनासो प्रमुख जिल्ला अघिकारी गर्नुहुन्छ । उहाँले सुनाउनुभयो, “दुई तीन दिनदेखि फाट्टफुट्ट पर्दै छ, राम्ररी वर्षा हुने प्रतीक्षामा किसानहरू छन् ।” जिल्लामा हालसम्म करिब ८० प्रतिशत हाराहारीमा रोपाइँ भएको छ । आफ्ना ब्याड सुकेपछि किसानहरू पनि कलिलो बिउको खोजीमा छरछिमेक धाउन थालेका छन् । पर्साका प्रमुख जिल्ला अधिकारी सन्तोषजनक वर्षा नभए पनि निरन्तर प¥यो भने सुक्खा घट्ने अपेक्षा व्यक्त गर्नुहुन्छ । जिल्लामा हालसम्म ८५ प्रतिशत रोपाइँ सकिएको छ भने पिउने पानीको समस्या कम हुने आशा जागेको उहाँले औँल्याउनुभयो ।कृषि विभागका अनुसार मधेश प्रदेशमा तीन लाख ७२ हजार ६४५ हेक्टर क्षेत्रफल धान रोपाइँका लागि योग्य रहेको छ ।",
      "link": "https://gorkhapatraonline.com/news/166510",
      "image": "https://gorkhapatraonline.com/storage/media/293724/conversions/ropai--1-original-thumb.jpg"
    },
    {
      "slug": "166470",
      "title": "स्वास्थ्य मन्त्रालयद्वारा २१ सय जनशक्ति थप्न प्रस्ताव",
      "timestamp": 1754265600000,
      "source": "gp",
      "content": "आर्थिक  वर्ष २०८२/८३ को बजेट कार्यान्वयनसम्बन्धी अर्थ मन्त्रालयले स्वास्थ्य तथा जनसङ्ख्या मन्त्रालयसँग छलफल गरेको छ ।",
      "longContent": "काठमाडौं, साउन १९ गते । आर्थिक  वर्ष २०८२/८३ को बजेट कार्यान्वयनसम्बन्धी अर्थ मन्त्रालयले स्वास्थ्य तथा जनसङ्ख्या मन्त्रालयसँग छलफल गरेको छ । सो अवसरमा स्वास्थ्य मन्त्रालयले विशिष्टीकृत सेवा र सेवा विस्तारका लागि सङ्घीय अस्पतालका लागि डाक्टर, नर्ससहित २१ सय जनशक्ति थप गर्न प्रस्ताव गरेको छ ।  स्वास्थ्यमन्त्री प्रदीप पौडेलले सातवटा प्रदेशमा सेवा विस्तार र स्वास्थ्य सेवा प्रवाहलाई थप प्रभावकारी बनाउन थप जनशक्ति आवश्यक रहेको बताउनुभयो । उपप्रधानमन्त्री एवं अर्थमन्त्री विष्णुप्रसाद पौडेलले स्वास्थ्य सेवा प्रवाहलाई छिटो, प्रभावकारी र गुणस्तरीय बनाउन दक्ष डाक्टर, नर्सलगायतका जनशक्ति जरुरी भएको र जनशक्तिबारे थप परामर्श गरी अघि बढ्ने बताउनुभयो । सो अवसरमा स्वास्थ्य बीमा, सामाजिक सुरक्षा, बालबालिकालाई उपलब्ध गराइने निःशुल्क औषधी, भक्तपुरको दुवाकोटमा बनाइने वीर अस्पतालको डिपिआर, जलनलगायतका विषयमा छलफल भएको थियो ।",
      "link": "https://gorkhapatraonline.com/news/166470",
      "image": "https://gorkhapatraonline.com/storage/media/293681/conversions/Bisnhu-paudel-original-thumb.jpg"
    },
    {
      "slug": "166369",
      "title": "राष्ट्रिय बिमा कम्पनीद्वारा १३७.९२ करोड रुपियाँ बिमा शुल्क आर्जन",
      "timestamp": 1754265600000,
      "source": "gp",
      "content": "राष्ट्रिय बिमा कम्पनी लिमिटेडले आर्थिक वर्ष २०८१/८२ मा कुल १३७.९२ करोड रुपियाँ बराबरको बिमा शुल्क आर्जन गरेको छ । कम्पनीको १२ औँ वार्षिकोत्सवका अवसरमा आयोजित कार्यक्रममा कम्पनीका प्रमुख कार्यकारी अधिकृत डा. शिवहरि श्रेष्ठले कम्पनीको विभिन्न निर्जीवन बिमा व्यवसायबाट प्राप्त खुद बिमा शुल्क, पुनर्बिमा कमिसन र दीर्घकालीन तथा अल्पकालीन लगानीबाट प्राप्त प्रतिफल कम्पनीका आर्थिक स्रोतका आधार भएको बताउनुभयो ।",
      "longContent": "गोरखापत्र समाचारदाताकाठमाडौँ, साउन  १९ गते । राष्ट्रिय बिमा कम्पनी लिमिटेडले आर्थिक वर्ष २०८१/८२ मा कुल १३७.९२ करोड रुपियाँ बराबरको बिमा शुल्क आर्जन गरेको छ । कम्पनीको १२ औँ वार्षिकोत्सवका अवसरमा आयोजित कार्यक्रममा कम्पनीका प्रमुख कार्यकारी अधिकृत डा. शिवहरि श्रेष्ठले कम्पनीको विभिन्न निर्जीवन बिमा व्यवसायबाट प्राप्त खुद बिमा शुल्क, पुनर्बिमा कमिसन र दीर्घकालीन तथा अल्पकालीन लगानीबाट प्राप्त प्रतिफल कम्पनीका आर्थिक स्रोतका आधार भएको बताउनुभयो ।सरकारले लिएको बिमासम्बन्धी नीति तथा कार्यक्रमको कार्यान्वयनमा प्रमुख सहयोगीका रूपमा भूमिका निर्वाह गर्दै आफ्ना कार्यक्रममार्फत सार्वजनिक सेवा प्रदान गर्नु र बिमाको राष्ट्रिय तथा अन्तर्राष्ट्रिय बजारमा उच्च प्रतिस्पर्धा गरी मुनाफा आर्जन गर्नु कम्पनीको दोहोरो दायित्व रहेको उहाँले बताउनुभयो ।व्यावसायिक अवसरलाई आफ्नो पक्षमा सुनिश्चित गर्न र नयाँ व्यावसायिक क्षेत्रको पहिचान गरी व्यवसाय विस्तार, कार्यदक्षता र व्यावसायिकता अभिवृद्धि गर्न कम्पनी निरन्तर लागि परेको उहाँले बताउनुभयो ।बिमा प्राधिकरणका कार्यकारी निर्देशक सुशीलदेव सुवेदीले सरकारी स्वामित्वको एक मात्र निर्जीवन बिमा कम्पनीका रूपमा कार्य गर्दै आएको कम्पनीले आफ्नो विगतका प्रगति समीक्षा गर्दै नेपालको निर्जीवन बिमा बजारको विकास र विस्तारमा महत्वपूर्ण योगदान गर्न प्रयत्नशील रहन आग्रह गर्नुभयो । प्रचलित बिमा ऐन एवं बिमा नियमावलीको अधीनमा रही समयमै आफ्नो बाँकी लेखापरीक्षण कार्य सम्पन्न गर्नुका साथै वित्तीय पारदर्शिता, व्यावसायिक स्वस्थता, संस्थाको मर्यादा तथा गुणात्मकता बढाउन सक्नुपर्नेमा उहाँको जोड थियो ।कम्पनीका अध्यक्ष दिनेश उपाध्यायले कम्पनीले हालै आव २०७५/७६ र आव २०७६/७७ को वार्षिक साधारण सभा सम्पन्न गर्न सफल भएको भन्दै आव २०७७/७८ तथा आव २०७८/७९ को वित्तीय विवरणको वार्षिक साधारण सभा यथाशीघ्र सम्पन्न गर्ने लक्ष्य लिइएको बताउनुभयो ।त्यसभन्दा पछिल्ला आवका वित्तीय विवरण पनि तयार गरी चालु आवभित्र साधारण सभा गर्ने लक्ष्य लिएको जनाउँदै कम्पनीले बिमा व्यावसायको विकास, विस्तार तथा सुदृढीकरणमा महत्वपूर्ण भूमिका खेलेको उहाँले बताउनुभयो । कार्यक्रममा कम्पनीमा उत्कृष्ट व्यापार गर्ने अभिकर्तालाई पुरस्कृत गरिएको थियो ।साबिकको राष्ट्रिय बिमा संस्थानको निर्जीवन बिमा व्यवसायलाई अलग संस्था स्थापना गरी सञ्चालन गर्ने नेपाल सरकारको निर्णयबमोजिम २०७१ साल जेठ २८ मा राष्ट्रिय बिमा कम्पनी लिमिटेड स्थापना भएको हो । कम्पनीले २०७१ साल असार २७ गते बिमा समितिबाट निर्जीवन बिमकको इजाजत प्राप्त गरी २०७१ साल साउन १८ गतेदेखि निर्जीवन बिमा व्यवसाय सञ्चालन गर्दै आएको छ ।",
      "link": "https://gorkhapatraonline.com/news/166369",
      "image": "https://gorkhapatraonline.com/storage/media/293456/conversions/10-BIMA-company-12th-aniversary-pic-original-thumb.jpg"
    },
    {
      "slug": "166368",
      "title": "आयातित वस्तुमा नेपाल गुणस्तर अनिवार्य गरिने",
      "timestamp": 1754265600000,
      "source": "gp",
      "content": "विदेशबाट आयात हुने वस्तुमा नेपाल गुणस्तर अनिवार्य गर्ने र औद्योगिक क्षेत्र व्यवस्थापन लिमिटेड जग्गाको भाडा शुल्क घटाउने विषयमा छलफल भएको छ ।",
      "longContent": "गोरखापत्र समाचारदाताकाठमाडौँ, साउन १९ गते । विदेशबाट आयात हुने वस्तुमा नेपाल गुणस्तर अनिवार्य गर्ने र औद्योगिक क्षेत्र व्यवस्थापन लिमिटेड जग्गाको भाडा शुल्क घटाउने विषयमा छलफल भएको छ । उपप्रधानमन्त्री तथा अर्थमन्त्री विष्णु पौडेल र उद्योग वाणिज्य तथा आपूर्तिमन्त्री दामोदर भण्डारीबिच आइतबार अर्थ मन्त्रालयमा भएको चालु आर्थिक वर्ष २०८२/८३ को बजेट तथा कार्यक्रम कार्यान्वयनसम्बन्धी बैठकमा आयातित वस्तुमा गुणस्तर अनिवार्य गर्ने विषयमा छलफल भएको हो । पहिलो चरणमा केही निश्चित वस्तुमा मात्र गुणस्तर प्रमाणीकरण लागु गर्ने र क्रमशः सबै आयातित वस्तुमा अनिवार्य रूपमा नेपाल गुणस्तर लागु गर्ने निर्णय गरिएको मन्त्रालयले जनाएको छ । यस निर्णयबाट बजारमा गुणस्तरीय वस्तुको पहुँच बढ्ने, उपभोक्ता संरक्षणमा टेवा पुग्ने र स्वदेशी उद्योगलाई पनि प्रोत्साहन मिल्ने विश्वास लिइएको छ ।यस्तै विशेष आर्थिक क्षेत्र प्राधिकरण र औद्योगिक क्षेत्र व्यवस्थापन लिमिटेडमार्फत लिजमा दिइने जग्गाको लिज भाडा प्रतिवर्गमिटर ५० रुपियाँबाट घटाएर २० रुपियाँमा झार्ने विषय कार्यान्वयन गर्ने निर्णय गरिएको छ । उद्योग प्रवर्धन तथा लगानी आकर्षण गर्ने उद्देश्यले गरिएको यो निर्णयले उद्योगी–व्यवसायीलाई सहज वातावरण निर्माण गर्ने अपेक्षा गरिएको छ ।बैठकमा चालु आवका लागि विनियोजित बजेट तथा कार्यक्रमको प्रभावकारी कार्यान्वयनका लागि आवश्यक रणनीति, समन्वय र प्राथमिकताको विषयमा विस्तृत छलफल भएको छ । आगामी दिनमा सहकार्य गर्दै औद्योगिक विकास, रोजगारी सिर्जना र अर्थतन्त्र सुदृढीकरणका लागि आवश्यक नीतिगत तथा कार्यगत सुधारलाई प्राथमिकता दिने दुवै मन्त्रालयले प्रतिबद्धता जनाएका छन् ।",
      "link": "https://gorkhapatraonline.com/news/166368",
      "image": "https://gorkhapatraonline.com/storage/media/293455/conversions/Bishne-PHOTO-2025-08-03-10-51-36-original-thumb.jpg"
    },
    {
      "slug": "166367",
      "title": "आइपिओ ल्याउनेलाई अनिवार्य दुई वटा ‘आइजिन’",
      "timestamp": 1754265600000,
      "source": "gp",
      "content": "संस्थापक र सर्वसाधारण छुट्याउने गरी सेयरको अन्तर्राष्ट्रिय पहिचान नम्बर ‘आइजिन’ अनिवार्य गर्ने सिडिएस एन्ड क्लियरिङ हाउस (सिडिएससी) ले तयारी गरेको छ । धितोपत्र अभौतिकीकरण कार्य सञ्चालन निर्देशिका, २०८२ तयार गरेर सिडिएससीले भौतिक सेयरलाई अभौतिकीकरण गर्दा सङ्गठित संस्थाको प्रबन्धपत्र तथा नियमावलीमा संस्थापक र सर्वसाधारण सेयर छुट्याएको अवस्थामा आइजिन पनि छुट्याउनुपर्ने व्यवस्था गरेको हो ।",
      "longContent": "काठमाडौँ, साउन १९ गते । संस्थापक र सर्वसाधारण छुट्याउने गरी सेयरको अन्तर्राष्ट्रिय पहिचान नम्बर ‘आइजिन’ अनिवार्य गर्ने सिडिएस एन्ड क्लियरिङ हाउस (सिडिएससी) ले तयारी गरेको छ । धितोपत्र अभौतिकीकरण कार्य सञ्चालन निर्देशिका, २०८२ तयार गरेर सिडिएससीले भौतिक सेयरलाई अभौतिकीकरण गर्दा सङ्गठित संस्थाको प्रबन्धपत्र तथा नियमावलीमा संस्थापक र सर्वसाधारण सेयर छुट्याएको अवस्थामा आइजिन पनि छुट्याउनुपर्ने व्यवस्था गरेको हो । सिडिएससीको सञ्चालक समितिबाट सर्वसम्मत पारित उक्त निर्देशिका स्वीकृतिका लागि नियामक नेपाल धितोपत्र बोर्डमा पेस भएको छ । निर्देशिका स्वीकृत भएसँगै दोस्रो बजारमा सूचीकृत सङ्गठित संस्थाको सेयर अभौतिक गर्दा सिडिएससीले संस्थापक र सर्वसाधारणमा वर्गीकरण गर्न छुट्टाछुट्टै आइजिन नम्बर प्रदान गर्ने छ ।   सिडिएससीको यस्तो तयारीपछि सार्वजनिक रूपमा यसको समर्थन र विरोध सुरु भएको छ । बजारका लगानीकर्ताले यसले बजारलाई सुधार गर्ने र अपारदर्शी रूपमा संस्थापक सेयरको अवधि नसकिँदै बिक्री गर्ने प्रवृत्ति अन्त्य हुने जनाउँदै यसको समर्थन गरेका छन् । पछिल्लो व्यवस्थाको विरोधमा रहेका विशेष गरी जलविद्युत् प्रवर्धकले यसले मुलुकको समग्र लगानी प्रभावित गर्ने र अन्तर्राष्ट्रिय लगानी भित्र्याउन कठिन हुने जनाएका छन् । सिडिएससीले भने दुई कारणले निर्देशिकामार्फत यस्तो व्यवस्था लागु गर्ने तयारी गरेको जनाएको छ । “आइजिनका सन्दर्भमा नियामक धितोपत्र बोर्डले समेत नियम अनुसार कारबाही गर्न निर्देशन दिएकाले केन्द्रीय निक्षेप नियमावली २०६७ को व्यवस्था अनुसार निर्देशिका बनाएर सर्वसम्मत पास गरेर स्वीकृतिका लागि पेस गरेका हौँ,” सिडिएससीका प्रबन्ध निर्देशक प्रवीण पान्दाकले भन्नुभयो, “यो व्यवस्थाले दोस्रो बजारमा सूचीकृत सबै सङ्गठित संस्थालाई समान रूपले व्यवहार गर्ने वातावरण बनाउँछ ।”पान्दाकका अनुसार अहिले बैङ्क तथा वित्तीय संस्था र बिमा कम्पनीलाई दुई वटा आइजिन उपलब्ध गराइएको छ । लगानी कम्पनी, होटेल तथा जलविद्युत् जस्ता कम्पनीमध्ये केहीलाई एउटा र केहीलाई दुई वटा आइजिन दिइएको अवस्था छ । यसले गर्दा एउटा मात्र आइजिन नम्बर भएका संस्थाका हकमा संस्थागत र सर्वसाधारण सेयर भनेर छुट्याउन नसक्दा बजारमा विकृतिको अवस्था आएकाले पनि निर्देशिका ल्याइएको सिडिएससीको अर्को तर्क छ । “संस्थागत सेयर पनि लकिङ मिति सच्याएर सर्वसाधारणमा परिवर्तन गरेर ठुलो चलखेल गरेको पाइएकाले यस्तो विकृति अन्त्य गर्न यो व्यवस्था आवश्यक छ,” पान्दाकले भन्नुभयो “निर्देशिकाले कसैलाई रोक्न नभई विधिपूर्वक कन्भर्जन गर्न र समग्र बजारलाई स्वच्छ र प्रतिस्पर्धी बनाउन सहयोग गर्छ ।” निर्देशिकामा यस्तो व्यवस्था भए पनि आइजिन नम्बर मिसाइसकेको हकमा यो व्यवस्था लागु हुने छैन । आइजिन नम्बर नमिसाएका संस्थाको हकमा भने लकिङ अवधि सकिनुअघि निवेदन दिएमा आइजिन छुट्याइदिने सिडिएससीले जनाएको छ । सिडिएससीको यस्तो तयारीपछि नेपाल सेयर बजार लगानीकर्ता सङ्घले विज्ञप्ति जारी गर्दै छुट्टै प्रकृतिका सेयरलाई फरक फरक आइजिन प्रदान गर्नु नेपालको हकमा उपयुक्त भएको जनाएको छ । लकिङमा भएको सेयर पनि बिक्री भएको अवस्थामा एउटै आइजिन नम्बरका कारण सेयरको प्रकृति छुट्याउन नसक्दा बजारमा ठुलो परिणाममा कारोबार हुने र सर्वसाधारण लगानीकर्ता झुक्किने अवस्था रहेको सङ्घले जनाएको छ । त्यस्तै नेपाल चेम्बर अफ कमर्स र स्वतन्त्र ऊर्जा उत्पादकको संस्था (इप्पान) ले भने यस्तो व्यवस्थाले ठुलो लगानी प्रभावित हुने भएको यसलाई लागु गर्न नहुने जनाएका छन् । सिडिएससीले भने अर्थ मन्त्रालयको समेत सहमतिमा धितोपत्रको अभौतिकीकरणलाई कानुनी रूपमा प्रबन्ध गर्न लागिएकाले यसले बजारलाई पारदर्शी बनाउने दाबी गरेको छ । के हो आइजिन ?सूचीकृत संस्थाको भौतिक अर्थात् कागजी अवस्थामा रहेको धितोपत्रलाई सिडिएससीले विद्युतीय प्रणालीमा अभिलेख राख्छ, जसलाई डिम्याट भनिन्छ । यसरी डिम्याट भएको धितोपत्रलाई अन्तर्राष्ट्रियस्तरमा पहिचान दिन इन्टरनेसनल सेक्युरिटिज आइडेन्टिफिकेसन नम्बर अर्थात् आइजिन नम्बर प्रदान गरिन्छ । अहिले सिडिएससीले बैङ्क तथा बिमा र लघुवित्त संस्थाहरूलाई संस्थापक र सर्वसाधारण गरी दुई वटा फरक आइजिन प्रदान गर्दै आइरहेको छ । अन्य सूचीकृत संस्थाहरूले भने एउटा मात्रै आइजिन नम्बर प्राप्त गर्दै आइरहेका छन् । एउटै नम्बरका कारण संस्थापक र सर्वसाधारणको सेयर छुट्याउन समस्या भएको र संस्थापक सेयर पनि लकिङ अवधि नसकिँदै कानुनविपरीत बिक्री गरेको पाइएको सिडिएससीले जनाएको छ । सेयरको प्रकृति छुट्याउन र बजारलाई व्यवस्थित गर्न पनि अन्तर्राष्ट्रियस्तरमा अलग अलग आइजिनको व्यवस्था हुने सिडिएससीले जनाएको छ ।",
      "link": "https://gorkhapatraonline.com/news/166367",
      "image": "https://gorkhapatraonline.com/storage/media/293454/conversions/233-original-thumb.jpg"
    },
    {
      "slug": "166365",
      "title": "युवालाई उद्यममा आकर्षण दिन सम्मेलन सफल",
      "timestamp": 1754265600000,
      "source": "gp",
      "content": "जुनियर चेम्बर इन्टरनेसनल (जेसिआई) को आयोजनामा काठमाडौँमा साउथ एसिया बिजनेस एन्ड इन्भेस्टमेन्ट मिट २०२५ सम्पन्न भएको छ ।",
      "longContent": "गोरखापत्र समाचारदाताकाठमाडौँ, साउन १९ गते । जुनियर चेम्बर इन्टरनेसनल (जेसिआई) को आयोजनामा काठमाडौँमा साउथ एसिया बिजनेस एन्ड इन्भेस्टमेन्ट मिट २०२५ सम्पन्न भएको छ ।नेपालीमा दक्षिण एसियाली लगानी भित्र्याउने र युवा नेतृत्वको क्षमता विकास गर्ने उद्देश्यले बिहीबारदेखि सुरु भएको सम्मेलनमा युवा नेतृत्व विकास, लगानी, उद्यमशीलता र परियोजना व्यवस्थापनसम्बन्धी कार्यशाला, अन्तरसांस्कृतिक आदानप्रदान, ऐतिहासिक एवं विश्वसम्पदा क्षेत्रको भ्रमण, पर्यटन प्रवर्धनलगायतका विशेष सत्र आयोजना गरिएको जेसिआई राष्ट्रिय अध्यक्ष रजनी थापाले बताउनुभयो ।उहाँले भन्नुभयो, “नेपालमा विदेशी लगानी बढाउन र नेपालका युवालाई उद्यममा आकर्षण बढाउन सम्मेलन सफल भएको छ । व्यापार, लगानी, नेतृत्व विकास, पर्यटन प्रवर्धन, लगानीका नयाँ अवसरको पहिचान र दिगो आर्थिक विकासमा मिलेर योगदान पु¥याउने उद्देश्यसहित आयोजना गरिएको सम्मेलनमा दक्षिण एसियाली व्यावसायिक नेतृत्वबिच नेटवर्किङ, लगानीकर्तासँग प्रत्यक्ष संवाद, क्षेत्रीय आर्थिक विषयमा केन्द्रित विशेष संवाद र छलफल हुनुका साथै सांस्कृतिक सम्पदा क्षेत्रको अवलोकन, नेपाली तथा दक्षिण एसियाली स्टार्टअप र नवप्रवर्तनशील (इन्टोभेटिभ) सोच र परियोजनाको प्रदर्शन गरिएको छ ।” युवा नेतृत्व क्षमताको बहुआयामिक विकास, दक्षिण एसियाली राष्ट्रबिच आपसी समझदारी, मित्रता र सहकार्यको प्रवर्धन, नेपाली संस्कृति, पर्यटन र पहिचानको अन्तर्राष्ट्रिय प्रचारप्रसारमा समेत सम्मेलन सफल भएको उहाँले बताउनुभयो ।अध्यक्ष थापाले अन्तर्राष्ट्रिय युवा सहभागिताबाट उद्योग, लगानी र नवप्रवर्तनको सम्भावना दीर्घकालीन नेटवर्क र क्षेत्रीय साझेदारीको निर्माण भएको जानकारी दिनुभयो । सम्मेलनमा जेसिआई एसिया प्रशान्तका उपाध्यक्ष मार्क जोसेफ डेभिड, क्षेत्रीय सिनेटर, अन्तर्राष्ट्रिय पदाधिकारी, नेपाल, भारत, बङ्गलादेश र श्रीलङ्काका युवा उद्यमी, लगानीकर्ता र नेतृत्वकर्ता सहभागी रहनुभएको थियो ।",
      "link": "https://gorkhapatraonline.com/news/166365",
      "image": "https://gorkhapatraonline.com/storage/media/293452/conversions/JCI-original-thumb.jpg"
    },
    {
      "slug": "166356",
      "title": "बढ्यो सार्वजनिक विद्युतीय सवारीप्रति आकर्षण",
      "timestamp": 1754265600000,
      "source": "gp",
      "content": "सार्वजनिक विद्युतीय सवारी (इभी) प्रति व्यवसायी र यात्रुको आकर्षण बढ्दो छ । सवारी सङ्ख्या मात्र बढेको छैन, यात्रुको रोजाइ पनि विद्युतीय सवारी हुन थालेको छ ।",
      "longContent": "काठमाडौँ, साउन १९ गते ।  सार्वजनिक विद्युतीय सवारी (इभी) प्रति व्यवसायी र यात्रुको आकर्षण बढ्दो छ । सवारी सङ्ख्या मात्र बढेको छैन, यात्रुको रोजाइ पनि विद्युतीय सवारी हुन थालेको छ । वातावरणमैत्री र ध्वनि प्रदूषणमुक्त मात्र होइन, एक पटक लगानी गरेपछि सञ्चालनमा खासै खर्चिनु नपर्ने भएकाले व्यवसायीहरू यसतर्फ आकर्षित छन् । सामान्यतया इन्धनको बसले दैनिक पाँच हजार पाँच सय रुपियाँको तेल खर्च गर्दा विद्युतीय बस एक हजार पाँच सयबराबरको चार्जबाट चल्छ ।पछिल्लो समय विद्युतीय बस आयातको तथ्याङ्क हेर्दा पनि लगानीकर्ता र यात्रुको आकर्षण बढेको देखिन्छ । आर्थिक वर्ष २०८१/८२ को तथ्याङ्क अनुसार एक वर्षमा ३१ अर्ब ७६ करोड रुपियाँबराबरको १३ हजार ५७८ विद्युतीय सवारी आयात भएका छन् । २०८०/८१ मा ११ हजार ७०१ वटा आयात भएका थिए । विद्युतीय सवारीसाधन आयातमा निरन्तर वृद्धि भइरहनुले पनि आकर्षण बढेको देखिन्छ । भन्सार विभागको २०८१/८२ को तथ्याङ्क अनुसार एक वर्षमा नौ अर्ब ४८ करोड रुपियाँभन्दा बढी मूल्यका यात्रुवाहक विद्युतीय सवारी आयात भएको छ । कुल तीन हजार १३२ वटा सार्वजनिक विद्युतीय बस, मिनीबस र माइक्रोबस आयात गर्दा करिब दुई अर्ब १० करोड रुपियाँ राजस्व सङ्कलन भएको देखिन्छ । सरकारले सार्वजनिक विद्युतीय सवारीलाई प्रोत्साहनको नीति लिएपछि ठुला विद्युतीय सवारी आयात ह्वात्तै बढेको देखिएको छ । आयात भएका तीन हजार १३२ सार्वजनिक विद्युतीय सवारी चीनबाट ल्याइएको छ । ५० किलोवाटसम्मका चार हजार ७३२ विद्युतीय सवारी र ५१ देखि १०० किलोवाट क्षमताका सात हजार ४३१ सवारी आयात भएको छ । भर्खर विद्युतीय सवारी सञ्चालन गरेको महानगर यातायातका सचिव केशव नेपालले भन्नुभयो, “अहिले काठमाडौँ उपत्यका धुलो धुवाँले तहसनहस छ । धुवाँ फाल्ने पुराना गाडीभन्दा नयाँ विद्युतीय बसमा यात्रा गर्न पाउँदा यात्रुको रोजाइ नहुने त कुनै भएन ।” एसी सुविधासहित अनलाइन भुक्तानीका साथै सिसी क्यामरासमेत हुने भएकाले यात्रुले सुरक्षित महसुस गर्ने गरेको खनालले बताउनुभयो । साझा यातायातले सञ्चालन गरेका विद्युतीय बस अपाङ्गतामैत्री भएकाले पनि आकर्षण बढेको व्यवसायी बताउँछन् । विद्युतीय बसको यात्रा आरामदायी र इन्धनबाट चल्ने बसले जस्तो स्वास्थ्यमा असर नपु¥याउने हुँदा वातावरणदेखि सबैका लागि उपयुक्त भएको सुन्दर यातायातका अध्यक्ष भेषबहादुर थापाले बताउनुभयो । आव २०८१/८२ मा चीनबाहेक भारतबाट तीन हजार २४६ विद्युतीय सवारी आयात गरिएको छ । त्यस्तै मलेसियाबाट ५०, जर्मनीबाट ४५, संयुक्त राज्य अमेरिकाबाट ११, दक्षिण कोरियाबाट छ र इन्डोनेसियाबाट चार वटा विद्युतीय सवारी आयात भएको तथ्याङ्क छ । सडकलगायतका भौतिक संरचना भने विद्युतीय सवारीमैत्री हुन नसकेको व्यवसायीको गुनासो छ । नेपाल यातायात व्यवसायी राष्ट्रिय महासङ्घका वरिष्ठ उपाध्यक्ष सरोज सिटौलाले भन्नुभयो, “नेपालमा सबै हिसाबले विद्युतीय सवारी उपयुक्त छ । लगानी र आकर्षण पनि बढेको छ तर सडक संरचना भने पुरानै छन् । भौतिक पूर्वाधारमा पनि सरकारले ध्यान दिनु पर्छ ।”आगामी आर्थिक वर्षसम्म सार्वजनिक विद्युतीय सवारी सङ्ख्या दोब्बरले बढ्ने देखिन्छ । सरकारले साझा यातायातमार्फत आगामी दसैँसम्ममा एक सय वटा ठुला विद्युतीय बस ल्याउँदै छ । महानगर र सुन्दर यातायातले पनि थप २०/२० वटा ठुला विद्युतीय बस ल्याउने बताएका छन् ।",
      "link": "https://gorkhapatraonline.com/news/166356",
      "image": "https://gorkhapatraonline.com/storage/media/293443/conversions/elecric-original-thumb.jpg"
    },
    {
      "slug": "166323",
      "title": "वर्षा भएसँगै धान रोपाइँमा जुटे मधेशका किसान",
      "timestamp": 1754179200000,
      "source": "gp",
      "content": "लामो समयको खडेरीले सुक्खा भएको खेतमा हिल्याउन पुग्ने वर्षा भएपछि किसान धान रोपाइँमा जुटेका हुन्। पछिल्लो शुक्रबारदेखि दिनहुँ प्रदेशका सबैजसो स्थानमा वर्षा भइरहेको छ।",
      "longContent": "विजयकुमार साह ढल्केबर, साउन १८ गते। धेरै दिनको प्रतिक्षापछि सुरु भएको वर्षासँगै मधेश प्रदेशका किसान धान रोपाइँमा जुटेका छन्। लामो समयको खडेरीले सुक्खा भएको खेतमा हिल्याउन पुग्ने वर्षा भएपछि किसान धान रोपाइँमा जुटेका हुन्। पछिल्लो शुक्रबारदेखि दिनहुँ प्रदेशका सबैजसो स्थानमा वर्षा भइरहेको छ। धनुषाको मिथिला नगरपालिका–३, हरिहरपुरका किसान मनोज महतोले लामो खडेरीपछि आएको वर्षाले खेतीमा ज्यान फर्काएको बताउनुभयो। उहाँका अनुसार जेठ र असार महिनामा पर्याप्त वर्षा नभएकाले धान रोपाइँमा गम्भीर असर परेको थियो। उहाँले भन्नुभयो, ‘कसैले डिप बोरिङको सहायताले रोपाइँ गरेको भएपनि चर्को घामका कारण बिरुवा सुक्न थालेका थिए। तर हालको वर्षाले बालीलाई नयाँ जीवन दिएको छ।’महतोका अनुसार पछिल्लो वर्षा किसान र धानबालीका लागि अमृत समान बनेको छ। सिँचाइ अभावमा रोपिएको बाली सुक्ने अवस्था पुगेको थियो भने त्यससँगै किसानको मिहिनेत खेर जाने अवस्था आइपुगेको थियो। अहिलेको वर्षाले सबथोक बचाएको किसान महतोको भनाइ छ। ढल्केबरका अर्का कृषक रामएकवाल यादवले वर्षाले किसान उत्साहित देखिएको बताउनुभयो। उहाँले भन्नुभयो, ‘जेठको पहिलो सातापछि वर्षा नहुँदा रोपाइँ रोकिएको मात्र होइन रोपिएको धान पनि सुक्न थालेको थियो।’ उहाँका अनुसार वर्षासँगै किसान धान रोपाइँमा व्यस्त भएका छन्। वर्षा नहुँदा मधेश प्रदेशमा धान रोपाइँ प्रभावित हुने अवस्था देखेपछि प्रदेश सरकारले मधेशलाई सुक्खा ग्रस्त क्षेत्र घोषणा गरेको थियो भने सङ्घीय सरकारले तीन महिनाका लागि सङ्कटग्रस्त क्षेत्रको रूपमा सूचीकृत गरेको छ। भूमि व्यवस्था, कृषि तथा सहकारी मन्त्रालयका सचिव डा. उमेश दाहालका अनुसार पछिल्ला दिनमा मधेशका सबै जिल्लामा वर्षा भएको छ। उहाँले प्रदेशका सबैजसो स्थानमा वर्षा भएकाले रोपाइँको गति बढेको बताउनुभयो। उहाँले भन्नुभयो, ‘असारको सुरूवातदेखि पानी नपरेकोले बिरुवा र बेर्ना दुवै सुक्न थालेका थिए। अहिलेको वर्षाले ती सबैलाई बचाउने छ।’ कृषि विकास निर्देशनालयका तथ्याङ्कअनुसार मधेश प्रदेशमा कुल तीन लाख ७२ हजार ६४५ हेक्टर क्षेत्रफलमा धान रोपाइँ हुने जमिन छ। साउन १६ गतेसम्म दुई लाख १३ हजार ४३८ हेक्टर क्षेत्रफलमा धान रोपाइँ सम्पन्न भएको छ।  जुन कुल क्षेत्रफलको ५७ प्रतिशत हो।सचिव दाहालले अब रोपाइँ क्षेत्रमा वृद्धि हुने बताउनुभयो। उहाँका अनुसार पानी पर्ने क्रम कायम रहेकाले साउन महिना भित्रै बाँकी खेतमा पनि रोपाइँ सकिने छ। ढिलो भए पनि योे वर्षाले मधेशका किसान उत्साहित देखिएको उहाँको भनाइ छ।",
      "link": "https://gorkhapatraonline.com/news/166323",
      "image": "https://gorkhapatraonline.com/storage/media/293375/conversions/madhesh_kisan1-original-thumb.jpg"
    },
    {
      "slug": "166297",
      "title": "एक वर्षमा प्रादेशिक योजनाबाट बन्यो ६७ किलोमिटर सडक",
      "timestamp": 1754179200000,
      "source": "gp",
      "content": "काभ्रेपलाञ्चोक जिल्लामा एक वर्षको अवधिमा बागमती प्रदेश सरकारको लगानीमा करिब ६७ किलोमिटर सडकको काम भएको छ ।",
      "longContent": "केदार तिमल्सिना बनेपा, साउन १८ गते । काभ्रेपलाञ्चोक जिल्लामा एक वर्षको अवधिमा बागमती प्रदेश सरकारको लगानीमा करिब ६७ किलोमिटर सडकको काम भएको छ । प्रदेश सरकारले पूर्वाधार विकास कार्यालय तथा सहरी विकास तथा भवन कार्यालयमार्फत जिल्लामा  ६६ दशमलव ८७ किलोमिटर सडकको काम गरेको हो । पछिल्लो आर्थिक वर्ष २०८१/०८२ मा पूर्वाधार विकास कार्यालय काभ्रेपलाञ्चोकले जिल्लामा सडक कालोपत्रे, ढलान, सडक ग्राभेलिङ तथा सडकको नयाँ ट्रयाक निर्माण गरी कुल ५६ दशमलव ७७ किलोमिटर सडकको काम गरेको हो । कार्यालयका प्रमुख सिनियर डिभिजनल इन्जिनियर (सिडिई) वीरेन्द्रकुमार बज्राचार्यले कार्यालयले एक वर्षको अवधिमा प्रादेशिक सडक यातायात गुरुयोजनामा समावेश भएको नौ दशमलव ८ किलोमिटर र गुरुयोजना बाहेक दुई दशमलव ९७ किलोमिटर गरी कुल १२ दशमलव ५ किलोमिटर सडक कालोपत्रे भएको बताउनुभयो । उहाँले एक वर्षको अवधिमा १२ दशमलव ३४ किलोमिटर सडक ढलानस्तरमा स्तारोन्नति, प्रादेशिक सडक यातायात गुरुयोजनामा समावेश भएको सात दशमलव ९ किलोमिटर, गुरुयोजना बाहेकको १२ दशमलव ५ किलोमिटर सडक गरी कुल २१ दशमलव ५९ किलोमिटर सडककलाई ग्राभेलस्तरमा सडक स्तरोन्नति गरिएको बताउनुभयो । सिडिई बज्राचार्यले पछिल्लो आर्थिक वर्षमा प्रादेशिक सडक यातायात गुरुयोजनामा समावेश नभएको दश दशमलव ३४ किलोमिटर सडक नयाँ ट्रयाक निर्माण गरिएको बताउनुभयो । पूर्वाधार विकास कार्यालयले जिल्लामा रहेका सडकको नियमित मर्मत सम्भारका लागि ५० जना हेरालु राखेको छ । कार्यालयले दुई किलोमिटर पक्की सडकको मर्मत सम्भार, दुई किलोमिटर पक्की, दुई किलोमिटर सडक ग्राभेलस्तरमा पटके मर्मत सम्भार गरेको जनाएको छ । कार्यालयले पछिल्लो एक वर्षको अवधिमा २३ वटा सडक पुलमध्ये तीन वटा पुलको निर्माण सम्पन्न गरेको छ भने २० वटा सडक पुलको विस्तृत परियोजना रिपोर्ट (डिपिआर) तयार गरेको छ । चार वटा सडकमा कल्भर्ट निर्माण गरेको छ । सिडिई बज्राचार्यले गत आवमा कार्यालयले जिल्लामा २० किलोमिटर सडक कालोपत्रेमा स्तरोन्नती गर्ने लक्ष्य राखे पनि गत असोज महिनाको बाढी पहिरोका कारण महाभारत गाउँपालिका जाने सडकमा सोचे अनुरूपको काम हुन नसकेका कारण लक्ष्य अनुसारको सडक कालोपत्रे गर्न नसकिएको बताउनुभयो । कार्यालयले प्रादेशिकतर्फ बहुवर्षीय योजनातर्फ १७ वटा सडक, दस वटा झोलुङ्गे पुल गरी प्रादेशिकतर्फका २७ वटा, सालवसालीतर्फ ११ वटा सडकको काम सम्पन्न हुन नसकेको जनाएको छ । त्यस्तै सात वटा सालवसाली सडक कार्यान्वयनमा नगएको सिडिई बज्राचार्यले बताउनुभयो । यसैगरी सहरी विकास तथा भवन कार्यालय काभ्रेपलाञ्चोकले गत आर्थिक वर्ष २०८१/०८२ मा तीन सय मिटर सडकलाई कालोपत्रेमा स्तरोन्नति गरेको छ भने नौ दशमलव ८ किलोमिटर सडकलाई ढलानस्तरमा स्तरोन्नति गरेको छ । भवन कार्यालयले काभ्रेपलाञ्चोक, सिन्धुपाल्चोक र दोलखा जिल्लामा काम गर्दै आएको छ । भवन कार्यालयले तीन वटा सरकारी भवन, ११४ वटा सामुदायिक भवन, एउटा पार्क, चार वटा पदमार्ग/पर्खाल निर्माण गरिएको छ भने जनता आवास कार्यक्रम अन्तर्गत ४० वटा घर र खरको छानो उन्मुलन कार्यक्रम अन्तर्गत ४० वटा घरको काम गरिएको भवन कार्यालयले जनाएको छ ।",
      "link": "https://gorkhapatraonline.com/news/166297",
      "image": "https://gorkhapatraonline.com/storage/media/293312/conversions/Chauri-Sadak-original-thumb.jpg"
    },
    {
      "slug": "166221",
      "title": "वैदेशिक रोजगारीको पीडा :  एक वर्षमा पन्ध्र सयको ज्यान गयो",
      "timestamp": 1754179200000,
      "source": "gp",
      "content": "वैदेशिक रोजगारीमा कतार जानुभएका नुवाकोटका ३४ वर्षीय निश्चल तामाङ सुतेकै अवस्थामा मृत्यु भयो । दिनभर काम गरेर राति खाना खाएर सन्चै सुतेका निश्चल त्यसपछि नबिझिएको उहाँका साथीले परिवारलाई जानकारी गराउनुभयो ।",
      "longContent": "काठमाडौँ, साउन १८ गते । वैदेशिक रोजगारीमा कतार जानुभएका नुवाकोटका ३४ वर्षीय निश्चल तामाङ सुतेकै अवस्थामा मृत्यु भयो । दिनभर काम गरेर राति खाना खाएर सन्चै सुतेका निश्चल त्यसपछि नबिझिएको उहाँका साथीले परिवारलाई जानकारी गराउनुभयो । घटना अघिल्लो वर्ष भदौको हो । मृतक निश्चलसँगै बसेका साथी विकास तामाङ र किशोर थापाले दिनभरि कामको पेलान, मानसिक चिन्ता र खानपिन राम्रो नभएकै कारण निश्चलको मृत्यु भएको बताउनुभयो । निश्चलको काम चर्को गर्मीमा कडा परिश्रमिक गर्नुपथ्र्यो । उहाँका परिवारका अनुसार सुरुको तीन महिना काम गरेको तलबसमेत नपाएका निश्चलले लामो सङ्र्घषपछि बल्ल तलब पाउन थाल्नुभएको थियो । तलब पाए पनि सम्झौता अनुसार नपाएका निश्चललाई कामको बोझ, जाँदा लिएको ऋणको बोझ र परिवार विछोडको चिन्ताले सधैँ निराशा व्यक्त गर्ने गरेको साथी किशोर र विकासलाई उद्धृत गर्दै उहाँकी श्रीमती नीलम तामाङले भन्नुभयो । निश्चल यस्ता घटनाको एउटा प्रतिनिधिमूलक पात्र मात्रै हो । वैदेशिक रोजगारीका लागि विभिन्न देशमा पुगेर ज्यान गुमाउनेको सङ्ख्या ठुलो छ । वैदेशिक रोजगार बोर्डका अनुसार आव २०८१/८२ मा वैदेशिक रोजगारीका लागि विभिन्न मुलुक पुगेका एक हजार ५१७ जनाको मृत्यु भएको छ । बोर्डको आँकडामा देखिने सङ्ख्या श्रम स्वीकृति लिएर गई ज्यान गुमाएका मृतकका परिवारले वैदेशिक रोजगार बोर्डबाट आर्थिक सहायता लिएका आधारमा तयार पारिएको हो । श्रम स्वीकृति नलिएका वा करार अवधि सकिएको अवस्थामा विदेशमा ज्यान गुमाउनेको सङ्ख्यासमेत जोड्दा अझ भयावह अवस्था छ । यसको यकिन तथ्याङ्क सरकारसँग छैन । बोर्डका अनुसार नेपालीले मलेसिया, कतार, साउदी अरब, संयुक्त अरब इमिरेट्स (युएई), कुवेत, बहराइन, रोमानिया, दक्षिण कोरियालगायत मुलुकमा विभिन्न कारणले ज्यान गुमाएका छन् । युवालाई पर्याप्त सिप तथा तालिम नहुनु त्यस्तै गन्तव्य मुलुकमा सुरक्षाको ग्यारेन्टीबिना काममा लगाइनुलगायत कारण ठुलो सङ्ख्यामा नेपालीले ज्यान गुमाउने गरेका छन् । वैदेशिक रोजगारीका क्रममा विदेशमा मृत्यु हुनेको सङ्ख्या क्रमशः बढेको छ । बोर्डका अनुसार आव २०८०/८१ मा एक हजार ३४६ शव आएका थिए भने गत आवमा २०८१/८२ मा एक हजार ५१७ वटा शव आए । जुन अघिल्लो आवमा भन्दा गत आवमा १७१ शव बढी हो । बोर्डका निर्देशक एवम् सूचना अधिकारी गुरुदत्त सुवेदीले वैदेशिक रोजगारीमा जान श्रम स्वीकृति लिनेको सङ्ख्या बढेसँगै वैदेशिक रोजगारीका क्रममा मृत्यु हुनेको सङ्ख्या पनि बढेको जानकारी दिनुभयो । वैदेशिक रोजगारीका क्रममा विदेशमा आफ्नो आफन्त गुमाएका परिवारका सदस्यले बोर्डको सचिवालयबाट १० लाख रुपियाँ आर्थिक सहायता पाउँदै आएका छन् । बोर्डका अनुसार आव २०६५/६६ देखि हालसम्म वैदेशिक रोजगारीका क्रममा मृत्यु भएका १४ हजार ८६२ जनाको परिवारलाई आर्थिक सहायता स्वरूप पाँच अर्ब ९७ करोड ६४ लाखभन्दा बढी रकम उपलब्ध गराइएको छ । वैदेशिक रोजगार विभागका अनुसार गएको आव २०८१/८२ मा आठ लाख ३९ हजार २६६ जनाले श्रम स्वीकृति लिएका थिए । दैनिक औसतमा दुई हजार २०३ जना श्रम स्वीकृति लिएर जाँदा चार वटा शव काठको बन्द बाकस विदेशबाट नेपालको अन्तर्राष्ट्रिय त्रिभुवन विमानस्थलमा आइपुग्छन् । अघिल्लो आव २०८०/८१ मा सात लाख ४३ हजार ५९५ जना नेपाली वैदेशिक रोजगारीमा गएका थिए । सो अवधिमा वैदेशिक रोजगारीमा गएका एक हजार ३४६ मृतक परिवारका आफन्तले आर्थिक सहायता लिएका थिए । बोर्डले गत आवमा वैदेशिक रोजगारीका क्रममा बिरामी, अङ्गभङ्ग भएका ८६७ जनालाई आर्थिक सहायतास्वरूप २४ करोड ९९ लाख रुपियाँ उपलब्ध गराएको छ । अघिल्लो आवमा ६५३ जनालाई आर्थिक सहायता स्वरूप १९ करोड ४६ लाख ८५ हजार रुपियाँ उपलब्ध गराइएको थियो । आव २०७९/८० मा वैदेशिक रोजगारीका क्रममा अङ्गभङ्ग तथा गम्भीर बिरामी भएका ३८९ जनालाई नौ करोड ९७ लाख आठ हजार रुपियाँ आर्थिक सहायता प्रदान गरिएको थियो ।  मृतक श्रमिकका परिवारलाई दिँदै आएको आर्थिक सहायता रकम स्थानीय तहमा निवेदन दिएर अनलाइनमार्पmत कागजात चेकजाँच गर्ने प्रविधिको विकास गरेसँगै सेवाग्राही सङ्ख्या बढेको बोर्डको दाबी छ । यसै गरी यसअघि वैदेशिक रोजगार कल्याणकारी कोषमा रहेको रकम विदेशमा मृत्यु भएको अवस्थामा मात्र श्रमिकका आफन्तले पाउने वैदेशिक रोजगार ऐनको व्यवस्था संशोधन गरी श्रम स्वीकृतिको अवधिमा नेपालमा रहँदा मृत्यु भए पनि १० लाख रुपियाँ पाउने निर्णय भएपछि सहयोग लिनेको सङ्ख्या बढेको बोर्डका कार्यकारी निर्देशक डा. द्वारिका उप्रेतीको भनाइ छ ।वैदेशिक रोजगारीका क्रममा अधिकांशको मुत्युका कारण कार्यस्थलको दुर्घटना र सडक दुर्घटनामा मृत्यु हुने गरेको छ । कतिपय नेपालीले सुतेकै ठाउँमा विविध कारणले मृत्युवरण गर्ने गरेका छन् । मृत्यु हुनेमध्ये अधिकांश सडक दुर्घटना, प्राकृतिक मृत्यु, आत्महत्याको ठुलो सङ्ख्या छ । वैदेशिक रोजगारका विज्ञ रामेश्वर नेपालले वैदेशिक रोजगारमा मृत्यु हुनुको प्रमुख कारण विदेश जानेलाई अपेक्षा धेरै देखाइने तर पर्याप्त सूचना नहुनु, धोकापूर्ण श्रमिक भर्ना प्रक्रिया रहेको बताउनुभयो । वैदेशिक रोजगारीमा जाने युवालाई समयमै आधारभूत विषयमा पर्याप्त सूचना दिएर पठाउन सकियो भने विदेशमा हुने मृत्युका घटनालाई धेरै हदसम्म नियन्त्रण गर्न सकिन्छ तर यस विषयमा सरकारी निकायको ध्यान नगएको उहाँको आरोप छ ।",
      "link": "https://gorkhapatraonline.com/news/166221",
      "image": "https://gorkhapatraonline.com/storage/media/293198/conversions/3445-original-thumb.jpg"
    },
    {
      "slug": "166219",
      "title": "भारतमा उत्पादन घट्दा नेपाली चिया निर्यात बढ्यो",
      "timestamp": 1754179200000,
      "source": "gp",
      "content": "मुलुकबाट गत वर्ष साढे चार अर्ब रुपियाँ बराबरको चिया निर्यात भएको छ । भन्सार विभागको तथ्याङ्क अनुसार आर्थिक वर्ष २०८१/८२ मा चार अर्ब ५८ करोड ६९ लाख रुपियाँ बराबरको एक करोड ५५ लाख ९८ हजार केजी चिया निर्यात भएको छ । अघिल्लो आव २०८०/८१ मा तीन अर्ब ६२ करोड रुपियाँ बराबरको एक करोड ३९ लाख १६ हजार केजी निर्यात भएको छ ।",
      "longContent": "काठमाडौँ, साउन १८ गते । मुलुकबाट गत वर्ष साढे चार अर्ब रुपियाँ बराबरको चिया निर्यात भएको छ । भन्सार विभागको तथ्याङ्क अनुसार आर्थिक वर्ष २०८१/८२ मा चार अर्ब ५८ करोड ६९ लाख रुपियाँ बराबरको एक करोड ५५ लाख ९८ हजार केजी चिया निर्यात भएको छ । अघिल्लो आव २०८०/८१ मा तीन अर्ब ६२ करोड रुपियाँ बराबरको एक करोड ३९ लाख १६ हजार केजी निर्यात भएको छ । अघिल्लो आवको तुलनामा झन्डै एक अर्ब रुपियाँ बराबरको बढी चिया निर्यात भएको विभागको तथ्याङ्कले देखाएको छ । अन्तर्राष्ट्रिय बजारमा माग बढेसँगै गत वर्ष भारतमा चियाको उत्पादन कम हुँदा स्वदेशी चियाको निर्यातमा उलेख्य वृद्धि भएको हो । चिया तथा कफी विकास बोर्डका प्रवक्ता डा. दीपक खनालले गत वर्ष भारतमा चियाको उत्पादन कम भई खपत बढ्दा नेपाली चियाको निर्यात बढी भएको जानकारी दिनुभयो । पछिल्लो समय नेपाली चियाको गुणस्तर क्रमिक रूपमा सुधार भई अन्तर्राष्ट्रिय बजारमा पहिचान क्रमिक रूपमा बढाउँदै गएकाले पनि निर्यातमा वृद्धि भएको उहाँको भनाइ छ । स्वदेशी चिया परीक्षणबाट उच्च गुणस्तरको पाइएकाले चीनमा अवार्डसमेत प्राप्त गरिसकेको छ । गत आवमा निर्यात साढे चार अर्बको हुँदा चियाको आयात भने पाँच देखि सात करोड रुपियाँको मात्र भएको बोर्डले जनाएको छ । बोर्डका अनुसार नेपालमा २१ हजार हेक्टर क्षेत्रफलमा वार्षिक एक करोड ७० लाख केजी उत्पादन हुने गरेको छ । उत्पादन भएको ५५ प्रतिशत चिया अन्तर्राष्ट्रिय बजारमा निर्यात हुने र ४५ प्रतिशत चिया आन्तरिक बजारमा खपत हुने गरेको छ । अन्तर्राष्ट्रिय बजारमा चियाको माग बढ्दै गए पनि उत्पादन भने बढ्न नसकेको तथ्याङ्कले देखाएको छ । बोर्डका अनुसार सिटिसी चिया भारत र अर्थोडक्स चिया तेस्रो मुलुक निर्यात हुन्छ । नेपालको चिया अन्तर्राष्ट्रिय बजारमा माग उच्च रहेकाले किसान चिया खेतीमा आकर्षित भएका हुन् । चिया बगान, उद्योगमा करिब ६० हजारले रोजगारी पाएका छन् । चिया खेतीमा लगानी बढाए उत्पादन बढाउन सकिने बोर्डले जनाएको छ । नेपाली चिया भारतसहित अमेरिका, अस्ट्रेलिया, चीन, चेक रिपब्लिक, डेनमार्क, फ्रान्स, जर्मनी, इटाली, जापान, कोरिया, नर्वे, फिलिपिन्स, कतार, साउदी अरब, सिङ्गापुर, स्विट्जरल्यान्ड, थाइल्यान्ड, बेलायतलगायत मुलुकमा निर्यात भएको छ ।नेपालमा उत्पादित अर्थोडक्स चियालाई अन्तर्राष्ट्रिय बजारमा ब्रान्डिङ गर्न ‘ट्रेडमार्क’ समेत तयार गरिएको छ । ‘नेपाल टी क्वालिटी फ्रम दी हिमालय’ ब्रान्डमा चिया निर्यात हुने गरेको छ ।पूर्वी नेपालको सङ्खुवासभा, ताप्लेजुङ, तेह्रथुम, पाँचथर, धनकुटा, इलाम, झापालगायत जिल्लामा चियाको व्यावसायिक खेती हुन्छ । पूर्वी पहाडी जिल्ला मात्र नभएर पछिल्ला वर्ष बागमती प्रदेश, गण्डकी, लुम्बिनी, सुदूरपश्चिमलगायत प्रदेशमा पनि विस्तार भएको छ ।",
      "link": "https://gorkhapatraonline.com/news/166219",
      "image": "https://gorkhapatraonline.com/storage/media/293196/conversions/tea-jasbire_Kokila-Dhakal-original-thumb.jpg"
    },
    {
      "slug": "166218",
      "title": "बझाङ माथिल्लो सेतीको वित्तीय व्यवस्थापन सम्पन्न",
      "timestamp": 1754179200000,
      "source": "gp",
      "content": "सुदूरपश्चिम प्रदेशको बझाङमा निर्माण हुने २१६ मेगावाट क्षमताको बझाङ माथिल्लो सेती जलविद्युत् आयोजना निर्माणका लागि कुमारी बैङ्कको नेतृत्वमा ऋण लगानी हुने गरी वित्तीय व्यवस्थापन सम्झौता भएको छ ।",
      "longContent": "गोरखापत्र समाचारदाताकाठमाडौँ, साउन १८ गते । सुदूरपश्चिम प्रदेशको बझाङमा निर्माण हुने २१६ मेगावाट क्षमताको बझाङ माथिल्लो सेती जलविद्युत् आयोजना निर्माणका लागि कुमारी बैङ्कको नेतृत्वमा ऋण लगानी हुने गरी वित्तीय व्यवस्थापन सम्झौता भएको छ । उक्त आयोजनाका लागि कुमारी बैङ्कको नेतृत्व तथा एनएमबी बैङ्कको सहनेतृत्वमा माछापुच्छ्रे बैङ्क, हाइड्रोइलेक्ट्रिसिटी इन्भेस्टमेन्ट एन्ड डेभलपमेन्ट कम्पनी, लक्ष्मी सनराइज बैङ्क, नेपाल इन्भेस्टमेन्ट मेगा बैङ्क, प्रभु बैङ्क, नेपाल एसबिआई बैङ्क, एनआइसी एसिया बैङ्क, कृषि विकास बैङ्क, लुम्बिनी विकास बैङ्क, साङ्ग्रिला डेभलपमेन्ट बैङ्क, कामना सेवा विकास बैङ्क र आइसिएफसी फाइनान्सले सहवित्तीयकरणमा ऋण लगानी गर्ने गरी शुक्रबार सम्झौता भएको हो । सम्झौतामा कुमारी बैङ्कका तर्फबाट प्रमुख कार्यकारी अधिकृत रामचन्द्र खनाल र प्रवर्धक कम्पनी समृद्धि इनर्जी लिमिटेडका तर्फबाट अध्यक्ष शैलेन्द्र गुरागाईंले हस्ताक्षर गरेका छन् ।बझाङको साइपाल गाउँपालिका–४ र ५ मा निर्माण हुने सो आयोजना ४१ अर्ब ६९ करोड रुपियाँ लगातमा तयार हुने अनुमान छ । यसमध्ये ७० प्रतिशत ऋण र ३० प्रतिशत स्वपुँजीको अनुपातमा लगानी गरिँदै छ ।  आयोजनाले नेपाल विद्युत् प्राधिकरणसँग २०८० साल साउनमा विद्युत् खरिद सम्झौता गरेको छ भने २०८१ वैशाखमा विद्युत् उत्पादन अनुमति पाइसकेको छ । आयोजनाबाट २०८८ सालको असार मसान्तभित्र व्यावसायिक उत्पादन सुरु गर्ने लक्ष्यसहित अघि बढाइएको गुरागाईंले जानकारी दिनुभयो ।आयोजनाबाट वार्षिक १,२२९.६६ गिगावाट घण्टा विद्युत् उत्पादन हुने प्रक्षेपण गरिएको छ । उत्पादित विद्युत् आयोजनास्थलमै निर्माण गरिने २२० केभीको स्विचयार्डबाट ३० किलोमिटर लामो २२० केभी डबल सर्किट प्रसारण लाइनमार्फत राष्ट्रिय प्रसारण ग्रिड कम्पनी लिमिटेडको प्रस्तावित चार सय केभी बझाङ सबस्टेसनमार्फत राष्ट्रिय ग्रिडमा जोडिने छ ।",
      "link": "https://gorkhapatraonline.com/news/166218",
      "image": "https://gorkhapatraonline.com/storage/media/293195/conversions/bajhang-original-thumb.jpg"
    },
    {
      "slug": "166216",
      "title": "दोहोरो आइजिनको व्यवस्था खारेज गर्न इप्पानको माग",
      "timestamp": 1754179200000,
      "source": "gp",
      "content": "स्वतन्त्र ऊर्जा उत्पादकहरूको संस्था, नेपाल (इप्पान) ले कम्पनीको सेयर अभौतिकीकरणमा दोहोरो आइजिन नम्बर राख्ने व्यवस्था हटाउनका लागि चार वटा निकायको ध्यानाकर्षण गराएको छ ।",
      "longContent": "गोरखापत्र समाचारदाताकाठमाडौँ, साउन १८ गते । स्वतन्त्र ऊर्जा उत्पादकहरूको संस्था, नेपाल (इप्पान) ले कम्पनीको सेयर अभौतिकीकरणमा दोहोरो आइजिन नम्बर राख्ने व्यवस्था हटाउनका लागि चार वटा निकायको ध्यानाकर्षण गराएको छ ।सिडिएस एन्ड क्लियरिङ लिमिटेड (सिडिएससी) ले कम्पनीहरूको सेयर सूचीकरण गर्दा सर्वसाधारण र प्रवर्धकलाई छुट्टाछुट्टै इन्टरनेसनल सेक्युरिटिज आइडेन्टिफिकेसन नम्बर (आइजिन) कायम गर्ने भन्दै नेपाल धितोपत्र बोर्ड (सेबोन) मा प्रस्ताव लगेपछि इप्पानले अर्थमन्त्री, संसद्को अर्थसमिति, सेबोन र सिडिएससीको ध्यानाकर्षण गराएको हो ।सिडिएससीको उक्त प्रस्तावले संस्थापक लगानीकर्ता, निजी क्षेत्र, वैदेशिक लगानीकर्ता, सेयरमा लगानी गर्ने आमसर्वसाधारणमा अन्योलता थपेर बढी निराशा पैदा हुने अवस्था सिर्जना भएको भन्दै यो प्रस्ताव कार्यान्वयन गर्न नहुने इप्पानको भनाइ छ । इप्पानले एक विज्ञप्ति जारी गर्दै यस्तो व्यवस्था कार्यान्वयन भएमा नेपालको पुँजी बजारमा लागु भइरहेको प्रचलित कानुन, अन्तर्राष्ट्रिय मान्यता र स्थापित अभ्यासविपरीतको कार्य हुन जाने दाबी गरेको छ । नेपालको पुँजी बजारमा दीर्घकालीन प्रभाव पर्नुका साथै नेपालप्रति अन्तर्राष्ट्रिय जगत्को दृष्टिकोणमा समेत नकारात्मक प्रभाव पार्ने इप्पानको भनाइ छ । यस्तो व्यवस्थाले नेपाली निजी क्षेत्र तथा गैरआवासीय नेपाली समुदायको लगानीका साथै प्रत्यक्ष वैदेशिक लगानीमा समेत असर पर्नुका साथै स्वदेशी पुँजी सङ्कलन, गैरआवासीय नेपालीमार्फत आउने लगानी र विदेशी लगानी व्यवस्थापनमा समेत ठुलो कठिनाइ हुने पनि इप्पानले ध्यानाकर्षण गराएको छ ।यसले नेपालमा निजी क्षेत्रले विभिन्न उद्योग व्यवसायमा गरेको लगानीमा विश्वास गुम्नुका साथै वैदेशिक लगानीकर्तामा समेत नेपालको लगानी वातावरणप्रति गम्भीर आशङ्का उत्पन्न भएको इप्पानको भनाइ छ ।“सिडिएससीको यो प्रस्तावले नेपालको एउटा कानुनलाई हेरेर लगानी गरेको विदेशी लगानीकर्ताले आफ्नो सेयर बेचेर लगानी फिर्ता लिन नै नसक्ने अवस्था बन्ने छ,” इप्पानका अध्यक्ष गणेश कार्कीले भन्नुभयो, “यसले सरकारको वैदेशिक लगानी प्रवर्धन नीति, पुँजीबजारको सुदृढीकरण र समग्र आर्थिक सुधार लक्ष्यप्रति नै नकारात्मक प्रभाव पार्ने छ ।” सिडिएससीले अघि सारेको दोहोरो आइजिनको ठुलो असर ऊर्जा क्षेत्रका कम्पनीमा हुने पनि इप्पानको भनाइ छ । यो व्यवस्थाले आइपिओ जारी गरी सेयर अभौतिकीकरण प्रक्रियामा रहेका कम्पनी, आइपिओ जारी गरी लकिङ अवधि सकिन लागेका कम्पनी र आइपिओको पाइप लाइनमा रहेका कम्पनीसमेत नराम्ररी प्रभावित भई यसले समग्र पुँजी बजारलाई दीर्घकालसम्म नकारात्मक प्रभाव पार्दै नेपालको अर्थतन्त्रमा पनि ठुलो असर पर्ने इप्पानको भनाइ छ ।सिडिएससीको यस्तो निर्णयले लकिङ अवधिमै रहेका विभिन्न ५८ उद्योगको ८७ अर्ब रुपियाँ बराबरको र ऊर्जा कम्पनीको मात्र ४७ कम्पनीको ५३ अर्ब रुपियाँ बराबरको र आइपिओको पाइप लाइनमा रहेका ४३ कम्पनीको ४१ अर्ब रुपियाँ बराबरको पुँजी बन्धक हुने भई पुँजी बजारमा ठुलो प्रभाव पार्ने इप्पानले जनाएको छ ।",
      "link": "https://gorkhapatraonline.com/news/166216",
      "image": "https://gorkhapatraonline.com/storage/media/293193/conversions/445-original-thumb.jpg"
    },
    {
      "slug": "166215",
      "title": "कर्जा तिरे पनि ऋणी कालो सूचीमा",
      "timestamp": 1754179200000,
      "source": "gp",
      "content": "वालिङका एक व्यवसायीले बैङ्कको ऋण तिरिसक्दा पनि कालो सूचीमा राखिरहेको पाइएको छ । नेपाल इन्भेस्टमेन्ट मेघा बैङ्कको स्याङ्जाको वालिङ शाखाबाट आफ्नो सम्पूर्ण कर्जा चुक्ता गरेका एक व्यवसायीको नाम कालो सूचीमा परेको छ ।",
      "longContent": "पुतलीबजार समाचारदातापुतलीबजार (स्याङ्जा), साउन १८ गते । वालिङका एक व्यवसायीले बैङ्कको ऋण तिरिसक्दा पनि कालो सूचीमा राखिरहेको पाइएको छ । नेपाल इन्भेस्टमेन्ट मेघा बैङ्कको स्याङ्जाको वालिङ शाखाबाट आफ्नो सम्पूर्ण कर्जा चुक्ता गरेका एक व्यवसायीको नाम कालो सूचीमा परेको छ । वालिङ नगरपालिका–९ स्थित आँधीखोला मार्टका सञ्चालक दीपक श्रेष्ठले गत असार ३२ गते बैङ्कसँगको सम्पूर्ण बक्यौता रकम तिरेर आफूमाथिको कर्जामुक्तिको ढोका खोलेको महसुस गर्नुभएको थियो तर साउन ४ गते कर्जा सूचना केन्द्रमा बुझ्दा आफ्नो नाम कालो सूचीमा देखेपछि उहाँ चकित पर्नुभयो । पीडित व्यवसायी भन्नुहुन्छ, “कर्जाको साँवाब्याज तिरेँ तर मेरो नाम त कालो सूची पु¥याए छन् ।”“मैले ३२ गते नै सबै कर्जा चुक्ता गरेको छु तर आज साउन १७ गतेसम्म पनि कुनै प्रतिक्रिया छैन । बैङ्कले तीन दिनभित्र कालो सूचीबाट ‘रिलिज’ गर्नुपर्ने हो,” उहाँले भन्नुभयो, “त्यसको सट्टा, मलाई र मेरो कम्पनीलाई बैङ्कले बदनाम गर्ने काम गरेको छ ।” कर्जा सूचना केन्द्रको कालो सूचीमा नाम परेका व्यवसायीका लागि समस्या त्यत्तिमै सीमित हुँदैन । नयाँ कर्जा लिन, बैङ्क ग्यारेन्टी पाउन, कम्पनीको वित्तीय कारोबार गर्न र ठुला सम्झौतामा संलग्न हुनसमेत असम्भव जस्तै बन्छ । जसको प्रत्यक्ष असर व्यवसायमा र व्यक्तिको प्रतिष्ठामा पनि पर्छ । यो एउटा सामान्य मानवीय त्रुटि भएको नेपाल इन्भेस्टमेन्ट मेघा बैङ्क, वालिङ शाखाका प्रबन्धक कुमार केसीले बताउनुभयो ।“असार मसान्तको राति पैसा आयो, २९ गते नै कालो सूचीको प्रक्रिया अगाडि बढेको रहेछ,” उहाँले भन्नुभयो, “दुई मिनेटमा नै कर्जा चुक्ता भएको प्रमाण केन्द्रीय कार्यालयमा पठाएका थियौँ, कसरी यो घटना भयो हामी नै अन्योलमा छौँ ।”",
      "link": "https://gorkhapatraonline.com/news/166215",
      "image": "https://gorkhapatraonline.com/storage/media/293192/conversions/Nimb-waling-original-thumb.jpg"
    },
    {
      "slug": "166157",
      "title": "यातायातबाट साढे चार करोड राजस्व",
      "timestamp": 1754092800000,
      "source": "gp",
      "content": "लमजुङमा पूर्वाधार विकास कार्यालयले यातायात सेवा प्रवाहबाट एक वर्षको अवधिमा चार करोड ६६ लाख ५८ हजार सात सय ७० रुपियाँ राजस्व सङ्कलन गरेको छ ।",
      "longContent": "नवीनराज कुइँकेललमजुङ, साउन १७ गते । लमजुङमा पूर्वाधार विकास कार्यालयले यातायात सेवा प्रवाहबाट एक वर्षको अवधिमा चार करोड ६६ लाख ५८ हजार सात सय ७० रुपियाँ राजस्व सङ्कलन गरेको छ ।आर्थिक वर्ष २०८१–८२ मा सवारी कर, आयकर, नवीकरण र रुट पर्मिट लगायतको सेवा बापत राजस्व सङ्कलन भएको हो । पूर्वाधार विकास कार्यालय लमजुङका लेखा सहायक उत्तम गुरुङका अनुसार गत आर्थिक वर्षमा चार पाङ्ग्रे सवारी साधनबाट मात्रै एक करोड ८९ लाख ६२ हजार तीन सय पाँच रुपियाँ राजस्व सङ्कलन भएको छ ।दुई पाङ्ग्रे सवारी साधनको सवारी कर एवं नवीकरणबाट दुई करोड १८ लाख ११ हजार दुईसय ४० रुपियाँ राजस्व सङ्कलन भएको कार्यालयले जनाएको छ । कार्यालयले सवारी इजाजत र नवीकरण बापत २७ लाख ६३ हजार एक सय रुपियाँ राजस्व सङ्कलन गरेको जनाएको छ । त्यसैगरी यातायात क्षेत्रको रुट पर्मिट र पटके शिर्षकमा नौ लाख ३२ हजार दुईसय रुपियाँ राजस्व सङ्कलन भएको छ । सोही रकममा सवारी आयकर २१ लाख ८९ हजार नौसय २५ रुपियाँ गरी चार करोड ६६ लाख ५८ हजार सात सय ७० रुपियाँ राजस्व सङ्कलन भएको कार्यालयले जनाएको छ । कार्यालयका अनुसार सबैभन्दा बढी गत चैत्र महिनामा ९५ लाख, ८१ हजार पाँच सय ८० रुपियाँ राजस्व सङ्कलन भएको छ भने सबैभन्दा कम जेठ महिनामा १५ लाख ९८ हजार तीन सय ५० रुपियाँ राजस्व सङ्कलन भएको थियो । सो बाहेक साउनमा २० लाख ८६ हजार आठसय ३० रुपियाँ, भदौ महिनामा २३ लाख ३२ हजार दुई सय ४० रुपियाँ, असोजमा ३५ लाख ७९ हजार सात सय ७५ रुपियाँ, कात्तिकमा ३९ लाख दुई हजार ५५ रुपियाँ, मङ्सिरमा ४४ लाख ९७ हजार ६ सय २५ रुपियाँ, पुस महिनामा ४३ लाख ३२ हजार पाँच सय ५० रुपियाँ, माघ महिनामा ३७ लाख ३५ हजार तीन सय ५५ रुपियाँ राजस्व सङ्कलन भएको छ ।त्यस्तै फागुनमा ४४ लाख २८ हजार आठसय ८० रुपियाँ, वैशाखमा २७ लाख ८७ हजार चार सय ३० रुपियाँ र असार महिनामा ३७ लाख ९६ हजार एकसय ४० रुपियाँ राजस्व सङ्कलन भएको पूर्वाधार विकास कार्यालय लमजुङले जनाएको छ ।",
      "link": "https://gorkhapatraonline.com/news/166157",
      "image": "https://gorkhapatraonline.com/storage/media/293093/conversions/purbadhar-office-lamjung-original-thumb.jpg"
    },
    {
      "slug": "166149",
      "title": "जलार्पण गर्ने तीर्थयात्रीको घुइँचो",
      "timestamp": 1754092800000,
      "source": "gp",
      "content": "रूपन्देहीको सैनामैना नगरपालिका अन्तर्गत रहेको पर्रोहा परमेश्वर शिव ज्योतिर्लिङ्ग बोलबमधाममा जलार्पण गर्ने तीर्थयात्रीको घुइँचो लागेको छ ।",
      "longContent": "बुटवल समाचारदाताबुटवल, साउन १७ गते । रूपन्देहीको सैनामैना नगरपालिका अन्तर्गत रहेको पर्रोहा परमेश्वर शिव ज्योतिर्लिङ्ग बोलबमधाममा जलार्पण गर्ने तीर्थयात्रीको घुइँचो लागेको छ ।  हरेक वर्षको साउन महिनामा कपिलवस्तुको लक्ष्मणघाट, गुल्मी, स्याङ्जा र पाल्पाको सङ्गम रिडी, पश्चिम नवलपरासीको त्रिवेणी र तनहुँको देवघाटबाट जल उठाएर पर्रोहा परमेश्वर शिव ज्योतिर्लिङ्गमा जलार्पण गर्ने तीर्थयात्रुको ठुलो भिड नै लाग्ने गरेको छ । पर्रोहा बोलबमधाममा हरेक वर्षको गुरुपूर्णिमादेखि रक्षाबन्धनसम्म बोलबमधाम जलार्पण तथा श्रावणी मेला हुँदै आएको छ । यसैबिच त्रिवेणीबाट जल लिएर पर्रोहा बोलबमधामतर्फ आउँदै गरेको तीर्थयात्रीको टोलीलाई बुटवलमा शुक्रबार बुटवल उपमहानगरपालिकाका प्रमुख खेलराज पाण्डेले स्वागत गर्नुभएको छ । जलार्पण यात्रा टोलीमा व्यासाचार्य किशोरकुमार गौतमसहितको करिब ४५० जनाको टोली रहेको छ । पर्रोहा परमेश्वर शिव ज्योतिर्लिङ्ग बोलबमधामका अध्यक्ष चित्रबहादुर कार्कीले  पर्रोहा बोलबमधाममा रहेको पुरानो खण्डित नन्दीलाई नारायणी नदीको किनारमा रहेको प्रसिद्ध धार्मिकस्थल गजेन्द्रमोक्षधाममा विधिपूर्वक जलसमाधि गरिएको जानकारी दिनुभयो । धार्मिक यात्राले आपसी सद्भाव, आस्था र विश्वास बढाउने विश्वास गरिएको धामका अध्यक्ष कार्कीले बताउनुभयो । हरेक वर्ष साउन महिनाभर पर्रोहा बोलबमधाम मन्दिरको व्यवस्थापन समितिको आयोजनामा विभिन्न प्रसिद्ध तीर्थस्थलबाट जल ल्याएर धाममा जलार्पण गर्ने परम्परा रहेको छ । धामका संरक्षक ब्यासाचार्य पण्डित किशोरकुमार गौतम पहेँलो गेरुवावस्त्र धारण गरी बोलबम यात्रा गर्दै यहाँस्थित शिव ज्योतिर्लिङ्गमा पवित्र गङ्गाजल अर्पण गरेमा पुण्य प्राप्ति हुने, बाढी, पहिरो, नदी कटान, भूक्षय जस्ता प्राकृतिक प्रकोप र वर्षायाममा लाग्ने विभिन्न रोगव्याधिबाट मुक्ति मिल्ने बताउनुहुन्छ ।",
      "link": "https://gorkhapatraonline.com/news/166149",
      "image": "https://gorkhapatraonline.com/storage/media/293075/conversions/bolbom-toli-lai-swagat-original-thumb.jpg"
    },
    {
      "slug": "166654",
      "title": "भूपरिवेष्टित मुलुकका लागि कनेक्टिभिटी नै न्याय : प्रधानमन्त्री",
      "timestamp": 1754352000000,
      "source": "gp",
      "content": "प्रधानमन्त्री केपी शर्मा ओलीले भूपरिवेष्टित मुलुकका लागि कनेक्टिभिटी नै न्याय भएको बताउनुभएको छ ।",
      "longContent": "आवाजा (तुर्कमेनिस्तान),  साउन २० गते । प्रधानमन्त्री केपी शर्मा ओलीले भूपरिवेष्टित मुलुकका लागि कनेक्टिभिटी नै न्याय भएको बताउनुभएको छ । तुर्कमेनिस्तानको आवाजामा जारी भूपरिवेष्टित विकासशील राष्ट्रहरू (एलएलडिसी) को तेस्रो संयुक्त राष्ट्रसङ्घीय सम्मेलनको ‘व्यापार तथा यातायात सम्पर्क विस्तार मार्फत क्षेत्रीय सुरक्षा र सहयोगको प्रवद्र्धन’ विषयक साइड इभेन्टमा प्रधानमन्त्री ओलीले भूपरिवेष्टित राष्ट्रहरू विकल्पले नभई बाध्यताले अलग हुन विवश भएको बताउनुभयो ।उहाँले भन्नुभयो,“तटीय राष्ट्रहरूसँग यसको कुञ्जी छ—सम्पर्क सञ्जाल खोल्नु उनीहरुको कर्तव्य हो । यो अनुग्रह होइन । अवरोधलाई नवप्रवर्तनमा बदलौं, यसलाई साझा समृद्धिको इन्जिन बनाऔं भन्ने आह्वान हो ।”",
      "link": "https://gorkhapatraonline.com/news/166654",
      "image": "https://gorkhapatraonline.com/storage/media/294000/conversions/pm-pkpi-ff-original-thumb.jpg"
    },
    {
      "slug": "166653",
      "title": "पत्रकार महासंघ संस्थापक विषय टुङ्याउन छलफल",
      "timestamp": 1754352000000,
      "source": "gp",
      "content": "नेपाल आदिवासी जनजाति पत्रकार महासंघ (फोनिज) ले नेपाल पत्रकार महासंघको संस्थापक विषयलाई टुङ्गो लगाउने विषयमा महासंघका पदाधिकारी तथा सदस्यहरुसँग मंगलबार छलफल गरेको छ ।",
      "longContent": "गोरखापत्र अनलाइनकाठमाडौं, साउन २० गते । नेपाल आदिवासी जनजाति पत्रकार महासंघ (फोनिज) ले नेपाल पत्रकार महासंघको संस्थापक विषयलाई टुङ्गो लगाउने विषयमा महासंघका पदाधिकारी तथा सदस्यहरुसँग मंगलबार छलफल गरेको छ । महासंघको केन्द्रीय कार्यालयमा आयोजित दुई पक्षीय छलफलमा महासंघको २७ औं महाधिवेशनले दिएको म्यान्डेटअनुसार त्रिभुवन विश्वविद्यालयको आमसञ्चार तथा पत्रकारिता विभाग र इतिहास विभाग सम्मिलित अध्ययन कार्यदल बनाएर सो विषय टुङ्गो लगाउन ढिलो गर्न नहुने भन्दै फोनिज पदाधिकारीले पत्रकार महासंघका पदाधिकारीहरुको ध्यानाकर्षण गराउनुभयो । महासंघका कार्यबाहक अध्यक्ष दिपक आचार्यले सबैको परामर्श र महासंघको २७ औं महाधिवेशनको म्यान्डेटअनुसार अघि बढ्ने प्रतिवद्धता जनाउनुभयो । संस्थापकको विषय गम्भीर विषय भएकाले त्यसमा आवश्यक छलफल गरी अघि बढ्न महासंघ तयार रहेको उहाँले बताउनुभयो । महासंघका अध्यक्ष निर्मला शर्मा हाल देश बाहिर रहनुभएकाले उहाँ आउनुभएपछि फोनिज सँगको छलफल भएको विषयमा जानकारी गराउने बताउनुभयो । संस्थापक विषय फोनिजको मात्र विषय नभइ समग्र पत्रकारको विषय भएकाले सबै गम्भीर बन्नुपर्ने उहाँले धारणा राख्नुभयो । फोनिजका सल्लाहकार समितिका संयोजक गजुरधन राईले महासंघको २७ औं महाधिवेशनले दिएको म्यान्डेटलाई महासंघले नजरअन्दाज गर्न नसक्ने भन्दै विज्ञ समिति गठन गरी काम छिटो अगाडि बढाउन सुझाव दिनुभयो । विज्ञ सम्मिलित अध्ययन समितिले दिएको प्रतिवेदनलाई स्वीकार गरी अघि बढ्नुको विकल्प नरहेको उहाँले बताउनुभयो । फोनिजका सल्लाहकार खिम घलेले संस्थापकको विषयमा महासंघले खासै चासो लिएको नदेखिएकोले समस्या समाधान नभएको बताउनुभयो । संस्थापक मुद्दा पत्रकारको साझा मुद्दा भएकाले अध्ययन समिति गठन गरेर विषय टुंगोमा लग्न ढिलाई गर्न नहुने उहाँले सुझाव दिनुभयो । फोनिजका अर्का सल्लाहकार तथा प्रेस सेन्टरका महासचिव मनोज घर्तीले महासंघको संस्थापक विषय ढिलोचाँडो निस्कर्षमा पुगाउनैपर्ने बाध्यता रहेकाले पनि अध्ययन समिति गठन गर्न ढिलाई नगर्न उहाँले महासंघ र फोनिजलाई सुझाव दिनुभयो । इतिहास जे सत्य हो त्यही हुन्छ, यसमा दायाँबायाँ गर्न छुट कसैलाई नरहेको उहाँले बताउनुभयो । फोनिजका अध्यक्ष लक्की चौधरीले विज्ञ सम्मिलित अध्ययन समितिले दिएको प्रतिवेदन सबैलाई स्वीकार हुने बताउनुभयो । तत्कालीन नेपाल पत्रकार संघ र आजको महासंघ स्थापना भएको ७४ वर्ष पुगे पनि महासंघको संस्थापक विषय विवादमै रहनु शोभनीय नभएको उहाँले बताउनुभयो । उहाँका अनुसार तत्कालीन ‘नेपाल टुडे’ का सम्पादक सत्यनारायणबहादुर श्रेष्ठको अध्यक्षतामा वि.सं. २००८ वैशाख ८ गतेको पत्रकारहरुको भेलाबाट तत्कालीन नेपाल पत्रकार संघ गठन भएको थियो । तर महासंघले २०१२ साल चैत १६ गते पुनरगठन भएको संघलाई अविच्छिन्नता दिंदैआएको छ । महासंघ र फोनिजको आपसी समन्वय, सहकार्यमा संस्थापकको विषय टुङ्गो लाग्ने भन्दै उहाँले विज्ञ समिति तत्काल गठन गर्न माग गर्नुभयो । २०८१ वैशाख २२ गते सम्पन्न महासंघको २७ औं महाधिवेशनको बन्दसत्रबाट जारी गरिएको घोषणापत्रको बुँदा नम्बर ५ मा भनिएको छ, “नेपाल पत्रकार महासंघको संस्थापक अध्यक्षको विषयमा हाल उत्पन्न विवादलाई दृष्टिगत गरी उक्त विषयमा त्रिभुवन विश्वविद्यालय आमसञ्चार तथा पत्रकारिता विभाग र इतिहास विभागसँगको समन्वयमा अध्ययन–अनुसन्धान गरी तथ्य र प्रमाणका आधारमा निस्कर्षमा पुग्न यो महाधिवेशन महासंघलाई निर्देश गर्दछ ।”सो अवसरमा महासंघका उपाध्यक्ष नितु पण्डित, उमिद बागचन्द, महासचिव रामप्रसाद दाहाल, प्रेस चौतारी नेपालका सन्दीप राई, सचिव तथा जनजाति विभागका प्रमुख सविन प्रियासन, फोनिजका महासचिव समिर बलामी लगायतले महासंघ संस्थापक विषयमा छिटो टुङ्गोमा पुग्नेगरी काम हुनुपर्ने बताउनुभएको थियो । फोनिजले गत वैशाख २० गते विज्ञ समिति गठन गर्न भन्दै महासंघका अध्यक्षसहित पदाधिकारीहरुलाई तीन महिनाको अल्टिमेटम दिएर ज्ञापनपत्र बुझाएको थियो । तीन महिना पुगे पनि महासंघले केही काम नगरेको भन्दै फोनिजले पुनः महासंघ पदाधिकारीहरुसँग छफल गरेको हो ।",
      "link": "https://gorkhapatraonline.com/news/166653",
      "image": "https://gorkhapatraonline.com/storage/media/294002/conversions/FNJ-discourse-original-thumb.jpg"
    },
    {
      "slug": "166650",
      "title": "‘बहुविवाहलाई छुट दिन सकिदैन’",
      "timestamp": 1754352000000,
      "source": "gp",
      "content": "मुलुकी अपराध संहिता– २०७५ ले पूर्णतः निषेध गरेको बहुविवाहलाई विविध बहानामा छुट दिनेगरी पुनः मस्यौदा तयार भइरहेकाले त्यसविरुद्ध आवाज बुलन्द गर्नुपर्नेमा जोड दिइएको छ ।",
      "longContent": "गोरखापत्र समाचारदाताकाठमाडौँ, साउन २० गते ।  मुलुकी अपराध संहिता– २०७५ ले पूर्णतः निषेध गरेको बहुविवाहलाई विविध बहानामा छुट दिनेगरी पुनः मस्यौदा तयार भइरहेकाले त्यसविरुद्ध आवाज बुलन्द गर्नुपर्नेमा जोड दिइएको छ । राष्ट्रिय महिला आयोगद्वारा मङ्गलवार राजधानीमा आयोजित “लैङ्गिक न्यायका सवालमा प्रस्तावित विधेयक तथा समसामयिक विषयमा सरोकारवालासँगको छलफल” कार्यक्रममा सहभागी वक्ताहरुले  सरकारले बहुविवाहलाई कानुनी मान्यता दिने मस्यौदाविरुद्ध एकजुट भएर विरोध गर्नुपर्ने विचार व्यक्त गरेका हुन् । राष्ट्रिय महिला आयोगकी अध्यक्ष कमलाकुमारी पराजुलीले मुलुकी अपराध संहिता लागू भएको दिन १ भदौ, २०७५ देखि पूर्णतः निषेध भएको बहुविवाहलाई निश्चित परिस्थितिमा छुट दिने भन्दै सरकारले कानुन ल्याउन लागेको  विषयमा आयोगको गम्भीर ध्यानाकर्षण भएको बताउनुभयो  ।उहाँले  विवाहित पुरुषले अर्की महिलासँग सम्बन्ध विस्तार गर्दा गर्भ रहे वा बच्चा जन्मिए दोस्रो विवाह कायम हुनेगरी संहिताको धाराहरु संशोधन गर्ने तयारी गर्ने सरकारले द्वन्द्वको समयमा जबरजस्ती करणी, बलात्कार गरी जन्मिएका र नातेदारबाट हाडनाता करणी भएर जन्मिएका लाखौं नेपाली बालबालिकाको सन्दर्भमा कस्तो कानुन ल्याउँछ भन्ने स्पष्टता चाहिं नभएको बताउनुभयो । हाल त्यस्तो परिस्थतिबाट जन्मिएका लाखौं बालबालिका जन्मदर्ता, नागरिकविहीन भएर कानुनी पहिचानविना अलपत्र परेको तथ्यप्रति राज्य मौन रहेको बताउनुभयो । उहाँले आयोगमा आउने उजुरीमध्ये श्रीमानले विवाहेत्तर सम्वन्ध राखेका कारण पीडित भएका महिला र उनीबाट जन्मिएका सन्तानको जन्मदर्ता, नागरिकताको समस्या लिएर आउने महिलाको सङ्ख्या धेरै रहेकाले जुनसुकै बहानामा बहुविवाह गर्न पाउने कानुन ल्याउन हुन्न भन्ने विचार व्यक्त गर्नुभयो । आयोगका सचिव रेखा कँडेलले बहुविवाह महिला हिंसा हो, कानुनको माध्यमबाटै  महिलामाथि हिंसा हुने यस्तो कानुन नल्याउन आयोग राज्यको ध्यानाकर्षण गराउन चाहन्छ, भन्नुभयो ।सहायक न्यायाधिवक्ता गायत्री वाग्लेले राष्ट्रिय महिला आयोगको उजुरी तथा मुद्दा व्यवस्थापन शाखामा परेका महिला हिंसाका उजुरीबारे चर्चा गर्दै आर्थिक वर्ष २०८१–८२ मा आयोगमा परेका १७५२ उजुरीमध्ये ५२१ वटा विवाहेत्तर सम्वन्धका कारण महिला पीडित भएको उजुरी आएको जानकारी दिनुभयो ।उहाँले आयोगमा ११४५ खबर गरौं हेल्पलाइनमार्फत र आयोगमै आएर गरिएको उक्त उजुरीहरुमध्ये ३६५ वटा मेलमिलाप, ४० जनालाई कानुनी सहायता, एकद्वार सङ्कट व्यवस्थापन प्रणालीसँग समन्वय गरेको जानकारी दिनुभयो । कार्यक्रममा सहभागी सरोकारवाला व्यक्तित्वहरु, अभियन्ताहरुले बहुविवाह  मानवअधिकार विपरीत, महिलाको स्वाभिमान र आत्मसम्मानमा चोट पुग्ने र महिला–पुरुषबिच असमानता र विभाजन बढाउने उल्लेख गर्नुभएको छ  । २०७५ भदौ १ देखि लागू भएको मुलुकी अपराध संहिता २०७४ ले बहुविवाहलाई पूर्ण निषेध गरेको छ । दोस्रो विवाह स्वतः बदर हुने र बहुविवाह गर्नेलाई एक वर्षदेखि पाँच वर्षसम्म कैद र १० हजारदेखि ५० हजारसम्म जरिवाना हुने पनि कानुनी व्यवस्था छ । हाल सो कानुन संसोधनमा बहुविवाहलाई कानुनी मान्यता दिन लागेको भन्दै चौतर्फी विरोध भइरहेको हो ।",
      "link": "https://gorkhapatraonline.com/news/166650",
      "image": "https://gorkhapatraonline.com/storage/media/293990/conversions/DSC_6972-original-thumb.jpg"
    },
    {
      "slug": "166648",
      "title": "सडक बगेपछि फूलजोर पुलमा समस्या",
      "timestamp": 1754352000000,
      "source": "gp",
      "content": "सर्लाहीको लालबन्दी नगरपालिका –३, जब्दी भैरवपुर र ईश्वरपुर नगरपालिका –८, रामपुरलाई जोड्ने फूलजोर खोला पुलमा फेरि समस्या आएको छ । सोमबार रातिको भारी वर्षापछि पुलको जब्दीतर्फको भागमा पहुँच सडक (एपरोज रोड) बगाएपछि समस्या भएको हो ।",
      "longContent": "जनार्जन खत्रीसर्लाही, साउन २० गते । सर्लाहीको लालबन्दी नगरपालिका –३, जब्दी भैरवपुर र ईश्वरपुर नगरपालिका –८, रामपुरलाई जोड्ने फूलजोर खोला पुलमा फेरि समस्या आएको छ । सोमबार रातिको भारी वर्षापछि पुलको जब्दीतर्फको भागमा पहुँच सडक (एपरोज रोड) बगाएपछि समस्या भएको हो । सडकमा ठुलो खाल्डो परेर गिट्टी, बालुवा बगाएपछि मङ्गलबार बिहानदेखि चार पाङ्ग्रे सवारी साधन वारपार गर्न सकेको छैन । साइकल, मोटरसाइकल र टेम्पु भने जोमिम मोलेरै वारपार गरिरहेको स्थानीयको भनाइ छ । जब्दीको यो पुल रामपुरतर्फको भागमा भ्वाङ परेपछि महिनौँसम्म पुलबाट सवारी साधन आउजाउ बन्द गरिएको थियो । रामपुरतर्फको भागमा भर्खरै जाली भरेर भ्वाङ टाल्ने काम गरी सवारीसाधन आउजाउ गर्ने व्यवस्था मिलाइएकोमा वर्षाले जब्दीतर्फको भागमा क्षति गरेपछि समस्या भएको लालबन्दी –४ का वडाध्यक्ष वुद्धदेव चौधरीले जानकारी दिनुभयो । फूलजोर पुलको निर्माण कार्य पूरा भइ सके पनि पहुँच सडक भने कालोपत्रे हुन सकेको छैन । सडक डिभिजन चन्द्रनिगाहपुरले पहुँच सडक कालोपत्रे गर्न ठेक्का लगाए पनि निर्माण व्यवसायीले मनोमानी गरी कालोपत्रेमा बेवास्ता गर्दै आइरहेका छन् । वडाध्यक्ष चौधरीका अनुसार सडक डिभिजन चन्द्रनिगाहपुरका प्रमुख अरुणकुमारलाल कर्णलाई जानकारी गराएपछि निर्माण व्यवसायी आएर बुधबारदेखि नै सडकको खाल्डो पुरेर मर्मतको काम गर्ने प्रतिवद्धता जनाएका छन् । ठेकेदारले यसअघि पनि बारम्बार यसैगरी झुक्याउने काम गरेकाले बुधबारबाट नै काम हुनेमा शङ्का रहेको वडाध्यक्ष चौधरीको भनाइ छ । जब्दीमा पक्की पुल बने पनि पुलसँग जोडिएको पहुँच सडक निर्माण नहुँदा दुःख पाएको सर्वसाधारणले गुनासो गरेका छन् ।",
      "link": "https://gorkhapatraonline.com/news/166648",
      "image": "https://gorkhapatraonline.com/storage/media/293989/conversions/Jabdi-pul-photo-original-thumb.jpg"
    },
    {
      "slug": "166643",
      "title": "चार स्वास्थ्य विज्ञान प्रतिष्ठानको उपलकुपतिका लागि २४ जना सर्टलिस्टमा",
      "timestamp": 1754352000000,
      "source": "gp",
      "content": "स्वास्थ्य तथा जनसङ्ख्या मन्त्रालयले चार स्वास्थ्य विज्ञान प्रतिष्ठानको उपलकुपतिका लागि २४ जनाको नाम सर्टलिस्ट गरेको छ ।",
      "longContent": "काठमाडौँ, साउन २० गते । स्वास्थ्य तथा जनसङ्ख्या मन्त्रालयले चार स्वास्थ्य विज्ञान प्रतिष्ठानको उपलकुपतिका लागि २४ जनाको नाम सर्टलिस्ट गरेको छ । मन्त्रालयले बिपी कोइराला स्वास्थ्य विज्ञान प्रतिष्ठान(धरान), कर्णाली स्वास्थ्य विज्ञान प्रतिष्ठान, पोखरा स्वास्थ्य विज्ञान प्रतिष्ठान र पाटन स्वास्थ्य विज्ञान प्रतिष्ठानमा उपकुलपतिका लागि आवेदन दिएका मध्ये २४ जनाको नाम सर्टलिस्ट गरेको हो । मन्त्रालयले चार स्वास्थ्य विज्ञान प्रतिष्ठानका रिक्त उपकुलपति पदका लागि असार चार गते दरखास्त आव्हान गरेको थियो ।उपकुलपति सिफारिस समितिको मङ्गलबारको निर्णय अनुसार आवेदन पेस गरेका उम्मेदवारमध्ये कार्ययोजना प्रस्तुतीकरण र अन्तवार्ताका लागि प्रत्येक प्रतिष्ठानबाट छ–छ जनाको नाम सर्टलिस्ट गरेको छ । चार स्वास्थ्य विज्ञान प्रतिष्ठानका उपकुलपति पदका लागि ५५ जनाको आवेदन परेको मन्त्रालयले जनाएकोे छ । मन्त्रालयले सर्ट लिस्टमा परेका उम्मेदवारको अन्तवार्ता तथा प्रस्तुतीकरण साउन २२ र २३ गते तोकिएको छ । जसमा पाटनको २२ गते बिहान ९ बजे र पोखराको दिउँसो २ बजे अन्तवार्ता समय तोकिएको छ । त्यसैगरी कर्णालीको २३ गते बिहान ९ बजे र बिपी कोइराला स्वास्थ्य विज्ञान प्रतिष्ठानको दिउँसो २ बजे अन्तवार्ता हुँदै छ ।सर्ट लिस्टमा परेकालाई प्रस्तुतीकरण र अन्तर्वार्ताको आधारमा प्रत्येक प्रतिष्ठानबाट तीन तीन जनाको नाम नियुक्तीका लागि सिफारिस गरिने छ ।",
      "link": "https://gorkhapatraonline.com/news/166643",
      "image": "https://gorkhapatraonline.com/storage/media/293977/conversions/Ministry-of-Health-pic-new-original-thumb.jpg"
    },
    {
      "slug": "166641",
      "title": "भारत र चीनको सहकार्यमा नेपाललाई भूपरिवेष्टितबाट भूजडितमा रूपान्तरण गर्ने सङ्कल्प",
      "timestamp": 1754352000000,
      "source": "gp",
      "content": "प्रधानमन्त्री केपी शर्मा ओलीले साझा जिम्मेवारीसहित समावेशी विश्वव्यापी साझेदारीमार्फत समृद्धिको यात्रामा अघि बढ्न भूपरिवेष्टित मुलुकहरूलाई आग्रह गर्नुभएको छ ।",
      "longContent": "प्रकाश सिलवाल/राससआवाजा (तुर्कमेनिस्तान), साउन २० गते । प्रधानमन्त्री केपी शर्मा ओलीले साझा जिम्मेवारीसहित समावेशी विश्वव्यापी साझेदारीमार्फत समृद्धिको यात्रामा अघि बढ्न भूपरिवेष्टित मुलुकहरूलाई आग्रह गर्नुभएको छ । उहाँले पूर्वाधार विकास र प्रविधिको सदुपयोगसहित नेपाललाई भूपरिवेष्टितबाट भूजडितमा रूपान्तरण गर्ने सङ्कल्प पनि प्रस्तुत गर्नुभयो ।तुर्कमेनिस्तानको आवाजामा जारी भूपरिवेष्टित विकासशील राष्ट्रहरू (एलएलडिसी)को तेस्रो संयुक्त राष्ट्रसङ्घीय सम्मेलनको प्लेनरीसत्रमा अल्पविकसित (एलडिसी) मुलुकहरूको समूहका साथै नेपालका तर्फबाट आज सम्बोधन गर्दै प्रधानमन्त्री ओलीले गाढारूपमा क्षेत्रीय र अन्तर्राष्ट्रियस्तरको सहकार्य बढाएमा समृद्धिको गन्तव्य पुग्न यी मुलुकका भूगोल लामो समयसम्म अवरोधक हुन नसक्ने स्पष्ट गर्नुभयो ।जलवायु परिवर्तन र विपद् जोखिमका खतराका कारण भूपरिवेष्टित मुलुक प्रताडित भएको उल्लेख गर्दै उहाँले डिजिटल अर्थतन्त्रमा अगसर हुँदै समावेशी र अनुकुलन आर्थिक वृद्धिको यात्रामा दृढ सङ्कल्प र स्पष्ट योजना ल्याउन आवश्यक भएको बताउनुभयो ।उहाँले बलियो राजनीतिक इच्छाशक्ति, कुनै पनि देशलाई पछाडि नछाड्ने नवीकृत र बलियो विश्वव्यापी साझेदारी, सबै तहमा समन्वयात्मक कार्य गर्न भूपरिवेष्टित मुलुकलाई सुझाव दिनुभयो  । “म दृढ विश्वास छु, सही नीति, बलियो ऐक्यबद्धता र समर्थनको साथ यी मुलुकले भूपरिवेष्टितबाट भूजडितमा, पारवहन आश्रितबाट व्यापार प्रतिस्पर्धी र जलवायु जोखिमपूर्णबाट जलवायु अनुकुलनमा रूपान्तरण गर्न उत्कृष्टता प्रदर्शन गर्ने छन् ।” उहाँले थप भन्नुभयो, “हामीले संरचनात्मक रूपान्तरण, व्यापार सहजीकरण र क्षेत्रीय एकीकरण, पारवहन, यातायात र कनेक्टिभिटी, जलवायु अनुकुलनका नीति लिएर समानता, समावेशीकरणसहित साझा अवसरको लागि मार्ग समात्नुपर्ने छ ।”भूगोलकै आधारमा अब कुनै पनि मुलुकको भाग्य निर्धारण हुन नहुने भन्दै उहाँले बलियो साझेदारी, स्मार्ट लगानी र अटल सामूहिक इच्छाशक्तिको साथ आफूहरूले भूपरिवेष्ठितताका सिमितता पार गर्न सकिने प्रधानमन्त्री ओलीको विश्वास छ । “विकासको खाडललाई कम गर्न क्षेत्रीय एकता र विश्वव्यापी सहयोग महत्त्वपूर्ण हुन्छ भन्ने विश्वास हामीलाई छ । हामी हाम्रा छिमेकी भारत र चीनसँग मिलेर धेरै क्षेत्रहरूमा कनेक्टिभिटी र सहकार्य बढाउन काम मिलेर गरिरहेका छौंँ,”, प्रधानमन्त्री ओलीले भन्नुभयो, “हामी विश्वस्त छौँ कि हाम्रा छिमेकी भारत र चीन तथा व्यापक अन्तर्राष्ट्रिय समुदायको निरन्तर समर्थनले, हामी भूपरिवेष्ठितताको अवरोधलाई अवसरको प्रवेशद्वारमा रूपान्तरण गर्न सक्ने छौँ ।”उहाँले भूपरिवेष्टित मुलुुकको परिवारको सदस्यका रूपमा सहकार्य गर्न नेपाल तयार रहेको स्पष्ट गर्दै यस रूपान्तरणको लाभग्राही मात्र नभइ एक साझेदारका रूपमा नेपाल रहने बताउनुभयो । उहाँले नेपालले ‘आवाजा कार्यक्रमको कार्यढाँचा’ लाई समर्थन गर्दै यसलाई ‘समृद्ध नेपाल, सुखी नेपाली’ को राष्ट्रिय आकाङ्क्षालाई जोडर कार्यान्वयन गर्ने प्रतिबद्धता पनि व्यक्त गर्नुभयो ।आजदेखि २३ गतेसम्म आयोजना हुने सम्मेलनमा सहभागी मुलुकका राष्ट्र प्रमुख तथा सरकार प्रमुखलाई सम्बोधनको क्रम जारी रहेको छ । सम्मेलनका अवसरमा प्रधानमन्त्री ओलीले विभिन्न देशका प्रतिनिधिमण्डल प्रमुखसँग र संयुक्त राष्ट्रसङ्घ तथा अन्य अन्तर्राष्ट्रिय संस्थाका उच्चपदस्थ पदाधिकारीसँग भेटवार्ता पनि गर्नुहुने छ ।",
      "link": "https://gorkhapatraonline.com/news/166641",
      "image": "https://gorkhapatraonline.com/storage/media/293976/conversions/Pm-09-original-thumb.jpg"
    },
    {
      "slug": "166639",
      "title": "चितवनको सिमलताल र धादिङको चरौँदीमा विपद् इलेक्ट्रिक डिभाइस जडान",
      "timestamp": 1754352000000,
      "source": "gp",
      "content": "घटना तथा दुर्घटनाबारे तत्कालै जानकारी दिनका लागि चितवन जिल्लाको भरतपुर महानगरपालिका–२९, सिमलताल र धादिङ जिल्लाको बेनिघाट रोराङ गाउँपालिका–७ चरौँदीमा विपद् इलेक्ट्रिक डिभाइस जडान गरिएको छ ।",
      "longContent": "काठमाडौँ, साउन २० गते । घटना तथा दुर्घटनाबारे तत्कालै जानकारी दिनका लागि चितवन जिल्लाको भरतपुर महानगरपालिका–२९, सिमलताल र धादिङ जिल्लाको बेनिघाट रोराङ गाउँपालिका–७, चरौँदीमा विपद् इलेक्ट्रिक डिभाइस जडान गरिएको छ ।बढी दुर्घटना हुनसक्ने स्थान छनोट गरी सशस्त्र प्रहरी बल नेपाल र लुना जिपिएस कम्पनीको सहकार्यमा केही दिनअघि हाललाई दुई ठाउँमा सो डिभाइस जडान गरिएको हो । दुर्घटना भइहालेमा उक्त डिभाइसबाट तत्कालै सशस्त्र प्रहरी बल, नेपाल विपद् व्यवस्थापन तालिम शिक्षालय कुरिनटारमा जानकारी प्राप्त हुने छ ।कुनै पनि घटना तथा दुर्घटना भएमा त्यसको जानकारी दिनको लागि उक्त स्थानमा रहेका स्थानीय वासिन्दा तथा घटनाबारे जानकारी पाउने जो कोहीले सो डिभाइसमा रहेको हरियो बटन १० सेकेन्डसम्म  थिच्नुपर्ने हुन्छ, बटन थिचिसकेपछि सशस्त्र प्रहरी बल, नेपाल विपद् व्यवस्थापन तालिम शिक्षालय कुरिनटारमा रहेको साइरन बज्ने छ भने मोनिटरमा लोकेसनसहितको जानकारी समेत हेर्न सकिने छ । यसरी घटनाबारे साइरन बजेर दुर्घटना स्थानका बारे समेत जानकारी हुनासाथ तत्कालै उद्धारको लागि सुरक्षा फौज परिचालन हुने छ । सो डिभाइसबारे तालिम शिक्षालय कुरिनटारले जडान गरिएका स्थानका स्थानीय बासिन्दाहरूलाई जानकारी गराउनुको साथै प्रशिक्षण समेत दिएको छ ।त्यसैगरी नारायणघाटदेखि नागढुङ्गासम्मका स्थानीय बासिन्दा तथा सो क्षेत्रमा आपद् विपद्‍मा परेका व्यक्ति र घटना दुर्घटना देखेका व्यक्तिले आफ्नो मोबाइलमा समेत लुना जिपिएसको एप्स डाउनलोड गरी घटनाबारे जानकारी दिन सक्ने छन् । एप्सभित्र रहेको एसओएस बटनमा क्लिक गर्दा त्यसभित्र रहेको चार वटा अप्सन एम्बुलेन्स, बाढि पहिरो, आगलागी र दुर्घटनाका अप्सनहरू देखिने छ, त्यसमा कुन प्रकृतिको घटना हो त्यस अप्सनमा गई क्लिक गर्दा कुन व्यक्तिले जानकारी गराएको हो विवरणसहित विपद् व्यवस्थापन तालिम शिक्षालय कुरिनटारमा जानकारी प्राप्त हुने छ । सो एप्सलाई डाउनलोड गरी अफलाइनमा समेत जानकारी गराउन सकिने छ ।नारायणघाटदेखि नागढुङ्गासम्मको क्षेत्रमा प्रयोग गर्न सकिने मोबाइल एप्सले सो क्षेत्रमा हुने विपद्मा तत्काल उद्धारका लागि सहजताका साथै आम नागरिकहरूको तत्कालै उद्धार तथा राहत कार्यमा प्रभावकारिता ल्याउने विश्वास गरिएको छ ।",
      "link": "https://gorkhapatraonline.com/news/166639",
      "image": "https://gorkhapatraonline.com/storage/media/293967/conversions/kk-09-original-thumb.jpg"
    },
    {
      "slug": "166608",
      "title": "नाडा अटो साे २०२५ आउने भदौ तीनबाट सुरु",
      "timestamp": 1754352000000,
      "source": "gp",
      "content": "नाडा अटो साे २०२५ को आयोजना हुने भएको छ । नाडा अटोमोबाइल्स एसाेसिएसन अफ नेपालको अयोजनामा प्रदर्शनी हुन लागेको हो ।  नाडा अटो साे २०२५ को आयोजना हुने भएको छ । नाडा अटोमोवाइल्स एसाेसिएसन अफ नेपालको अयोजनामा प्रदर्शनी हुन लागेको हो ।",
      "longContent": "काठमाडौँ, साउन २० गते । नाडा अटो साे २०२५ को आयोजना हुने भएको छ । नाडा अटोमोबाइल्स एसाेसिएसन अफ नेपालको अयोजनामा प्रदर्शनी हुन लागेको हो ।  नाडा अटोमोबाइल्स एसाेसिएसन अफ नेपालको आयोजनामा यही भदौ ३ गतेदेखि ८ गतेसम्म काठमाडौँको भृकुटीमण्डपमा हुने भएको छ । प्रदर्शनी प्रदर्शनीका लागि मात्र नभई, नेपालको दिगो, स्मार्ट र भविष्यमुखि गतिशीलताको प्रतिबिम्ब भएको आयोजकले उल्लेख गरेको छ । भन्ने नारासहित आयोजना हुने यस वर्षको शोले नवीनतम प्रविधि, ग्राहक संलग्नता र अटो क्षेत्रको सम्पूर्ण पारिस्थितिकी तन्त्रलाई एकै छानामुनि ल्याउने छ आयोजकको विश्वास रहेको छ। नाडा अटो साे २०२५ मा  रोबोट्स – स्वचालन र बुद्धिमत्ताको नयाँ युगको प्रतीक स्वरूप उन्नत चारपाङ्ग्रे रोबोट र भविष्यको सहरी हवाई गतिशीलता पहिलो झलक पनि प्रदर्शनमा भाग लिई अनुभव लिन सकिने नाडा अटोमोबाइल्स एसाेसिएसन अफ नेपालका अध्यक्ष करण चौधरीले जानकारी दिनुभयो ।नाडा अटो साे २०२५ मा १९ वटा चारपाङ्ग्रेका ब्रान्डहरू, १३ वटा हल्का व्यावसायिक सवारी साधनका ब्रान्डहरू, ४ वटा दुईपाङ्ग्रे सवारी ब्रान्डहरू, ३५ कम्पनी (ल्युब्रिकेन्ट, टायर, ब्याट्री, ग्यारेज उपकरण र वित्तीय संस्था) को सहभागिता हुने छ ।प्रदर्शनिमा  चार पाङ्ग्रे, दुई पाङ्ग्रे, व्यावसायिक सवारी, अटो पार्ट्स, वित्तीय सेवा आदि टिकट प्रि बुकिङ खल्ती एपमार्फत अग्रिम खरिद गर्न सकिने छ । नाडा अटोमोबाइल्स एसाेसिएसन अफ नेपालद्वारा आयोजित यस साे को उद्घाटन नेपाल सरकारका माननीय उपप्रधानमन्त्री एवं अर्थमन्त्री विष्णु प्रसाद पौडेलले गर्नुहुने छ।प्रदर्शनीको एक लाखभन्दा बढीले अवलोकन गर्ने अपेक्षा लिएको छ । ३ लाख वर्गफुट क्षेत्रफल र १,६२,५०० वर्गफुट प्रदर्शनी क्षेत्र सहित यो नेपालको अहिलेसम्मकै सबैभन्दा ठुलो अटो साे हुने आयोजकले जानकारी दिएका छ।",
      "link": "https://gorkhapatraonline.com/news/166608",
      "image": "https://gorkhapatraonline.com/storage/media/293983/conversions/Nada-Press-meet-(1)-original-thumb.jpg"
    },
    {
      "slug": "166623",
      "title": "‘ग्रे लिस्ट’ बाट बाहिरिन सरकारले कडा र ठोस कदम चाल्ने",
      "timestamp": 1754352000000,
      "source": "gp",
      "content": "उपप्रधानमन्त्री तथा अर्थमन्त्री विष्णुप्रसाद पौडेलले नेपाल ग्रे लिस्टबाट बाहिरिन सरकारले कडा र ठोस कदम चालेको बताउनुभएको छ ।",
      "longContent": "काठमाडौँ, साउन २० गते । उपप्रधानमन्त्री तथा अर्थमन्त्री विष्णुप्रसाद पौडेलले नेपाल ग्रे लिस्टबाट बाहिरिन सरकारले कडा र ठोस कदम चालेको बताउनुभएको छ । बैठकमा सांसद प्रेम सुवालले नेपाल वित्तीय कारबाही कार्यदल (फाइनान्सियल एक्सन टास्क फोर्स – एफएटीएफ) को निगरानी सूची (ग्रे लिस्ट) मा परेको विषयमा सरकारको दृष्टिकोण के छ भनी प्रश्न गर्नुभएको थियो । सो प्रश्नको जवाफ दिँदै अर्थमन्त्री पौडेलले ग्रे लिस्टबाट बाहिरिन सरकारले कडा र ठोस कदम चालेको बताउनुभएको हो । उहाँले भन्नुभयो, “सम्पत्ति शुद्धीकरण निवारण तथा व्यावसायिक वातावरण प्रवर्द्धनसम्बन्धी केही ऐनलाई संशोधन गरेर १९ वटा कानुन परिमार्जन गरिएको छ । साथै, नयाँ नियमावली तथा निर्देशन जारी गरी कार्यान्वयनमा ल्याइएका छन् ।”सम्पत्ति शुद्धीकरण नियन्त्रण सम्बन्धमा सरकारले हालसम्म सम्पत्ति शुद्धीकरण निवारण नियमावली, २०८१ जारी र लागू गरेको, रणनीति तथा कार्ययोजना २०८१–८२ देखि २०८५–८६० कार्यान्वयन, ग्रे लिस्टबाट छिटो बाहिरिन ‘शीघ्र सुधारात्मक कार्ययोजना, २०८२ स्वीकृत र लागूलगायतका कानुनी सुधार गरिएको बताउनुभयो ।त्यसैगरी, बहुमूल्य धातु र वस्तु कारोबारी, क्यासिनो व्यवसायी, घरजग्गा कारोबार गर्ने संस्थाहरूजस्ता सूचक संस्थालाई विभिन्न निर्देशन गरिएको उहाँको भनाइ छ । चारवटा समन्वय संयन्त्र (नियामक, अनुसन्धान समन्वय, आतङ्कवाद प्रतिरोध, कार्यान्वयन सहजीकरण) गठन भएको पनि अर्थमन्त्री पौडेले बताउनुभयो । सरकारले एफएटिएफको मापदण्ड पूरा गर्न गम्भीरता देखाएको उहाँको भनाइ छ । उहाँले भन्नुभयो, “हामी ग्रे लिस्टबाट बाहिरिन मात्र होइन, भविष्यमा फेरि यस्तो सूचीमा नपर्ने सुनिश्चितता गर्न प्रतिबद्ध छौँ ।” सरकार कर बक्यौता असुली अभियानमा जुट्नेयसैगरी, चालु आर्थिक वर्षमा राजस्व सङ्कलन लक्ष्य हासिल गर्न सरकार विशेष कार्ययोजनासहित कर बक्यौता असुलीको अभियानमा जुट्ने बताउनुभएको छ । प्रतिनिधिसभामा सांसदहरूको जिज्ञासाको जवाफ दिँदै अर्थमन्त्री पौडेलले राजस्व परिचालनमा तीव्रता ल्याउन र सम्पत्ति शुद्धीकरण (मनी लाउण्डरिङ) नियन्त्रण गर्न व्यापक नीति तथा कार्यक्रम अघि सारिएको जानकारी दिनुभयो ।सांसद सूर्यप्रसाद गौतमले उठाएको प्रश्नको जवाफमा अर्थमन्त्री पौडेलले गत आर्थिक वर्ष २०८१–८२ मा कुल रू. ११ खर्ब ९६ अर्ब राजस्व सङ्कलन भएको उल्लेख गर्दै चालु आवमा अझ बढी राजस्व सङ्कलन गर्ने लक्ष्य राखिएको बताउनुभयो । अघिल्लो वर्षको तुलनामा गत आर्थिक वर्षको राजस्व सङ्कलन ११.३३ प्रतिशतले वृद्धि भइरहेको उहाँको भनाइ थियो ।“राजस्व लक्ष्य हासिल गर्न आन्तरिक राजस्व परिचालन रणनीति कार्यान्वयनमा ल्याइएको छ । मन्त्रालयबाट नियमित राजस्व सङ्कलनको समीक्षा भइरहेको छ र कर बक्यौता असुलीका लागि स्पष्ट कार्ययोजना सहितको अभियान सञ्चालन गरिनेछ”, उहाँले भन्नुभयो ।राजस्व चुहावट नियन्त्रणका लागि सरकारले चुहावट हुने क्षेत्रको पहिचान गर्ने, अन्तरनिकाय समन्वय र सूचना आदान–प्रदान गर्ने, संयुक्त गस्तीलाई प्रभावकारी बनाउने, स्थानीय तहमा राजस्व चुहावट नियन्त्रण समितिको बैठक सञ्चालन गर्नेलगायतका काम गरिरहेको अर्थमन्त्री पौडेलले बताउनुभयो । त्यसैगरी, चालु आर्थिक वर्षको बजेटमार्फत करका दरको परिमार्जन, करको दायरा विस्तार, कर परिपालना प्रवर्द्धन, डिजिटल कर प्रणालीको प्रभावकारी परिचालनलगायतका सुधारात्मक उपाय लागू गरिएको उहाँको भनाइ छ ।समग्र राजस्व प्रशासनको दक्षता र क्षमता अभिवृद्धिमा मन्त्रालय पूर्ण प्रतिबद्ध रहेको पनि अर्थमन्त्री पौडेलले संसदलाई जानकारी दिनकारी दिनुभयो । रासस",
      "link": "https://gorkhapatraonline.com/news/166623",
      "image": "https://gorkhapatraonline.com/storage/media/293924/conversions/Bisnu-prasad-paudel-ff-original-thumb.jpg"
    },
    {
      "slug": "166521",
      "title": "नेपाली श्रमिकका पीडा : गर्जो टार्न नसक्ने पारिश्रमिक",
      "timestamp": 1754352000000,
      "source": "gp",
      "content": "काठमाडौँ टेकुको एक गार्मेन्ट उद्योगमा कार्यरत ललिता थापालाई महिनाभरको कमाइले दुई छोरासहित आफ्नो खर्च धान्न सकस हुन्छ । कीर्तिपुर नगाउँमा कोठा भाडामा लिएर बस्दै आएकी ललिताका श्रीमान्को २०७८ मा कोरोनाका कारण मृत्यु भएपछि छोरा हुर्काउने, बढाउने र पढाउने जिम्मेवारी उहाँकै काँधमा छ ।",
      "longContent": "काठमाडौँ, साउन २० गते । काठमाडौँ टेकुको एक गार्मेन्ट उद्योगमा कार्यरत ललिता थापालाई महिनाभरको कमाइले दुई छोरासहित आफ्नो खर्च धान्न सकस हुन्छ । कीर्तिपुर नगाउँमा कोठा भाडामा लिएर बस्दै आएकी ललिताका श्रीमान्को २०७८ मा कोरोनाका कारण मृत्यु भएपछि छोरा हुर्काउने, बढाउने र पढाउने जिम्मेवारी उहाँकै काँधमा छ । उहाँले दैनिक बिहान ८ बजेदेखि साँझ ७ बजेसम्म गार्मेन्टमा काम गरेबापत मासिक १७ हजार तीन सय रुपियाँ पाउनुहुन्छ । त्यही कमाइबाट ललिताले आफ्नो आतेजाते खर्चसहित महिनाभर परिवार धान्नु पर्छ । ललिताले गत साल छोरा बिरामी भएको सम्झिँदै उपचारका लागि आफन्तसँग लिएको २८ हजार रुपियाँ सापटी अहिलेसम्म तिर्न नसकेको बताउनुभयो । थानकोट बसेर सानेपामा सुरक्षा गार्डको काम गर्न आउने कैलाश गिरीको यातायात खर्च मात्रै मासिक दुई हजार रुपियाँ हुन्छ । दैनिक आठ/दस घण्टा काममा खटिने उहाँलाई मासिक कमाइले तीन सदस्य रहेको परिवारको खर्च धान्न मुस्किल हुन्छ । उहाँको पनि मासिक पारिश्रमिक १७ हजार तीन सय रुपियाँ नै हो । सरकारले साउनदेखि लागु हुने गरी कामदारको न्यूनतम पारिश्रमिक मासिक १९ हजार ५५० रुपियाँ त पुर्‍याएको छ तर बढेको पारिश्रमिक पाउनेमा उहाँले आशङ्का गर्नुभयो । सरकार, रोजगारदाता र ट्रेड युनियनको त्रिपक्षीय सहमतिबाट यही साउनदेखि लागु हुने गरी उद्योग तथा कलकारखानामा काम गर्ने श्रमिकका लागि दैनिक आठ घण्टाका दरले काममा खट्दा मासिक १९ हजार ५५० न्यूनतम पारिश्रमिक तोकिएको हो । अहिलेको महँगीमा एक जनाको कमाइले सरकारले तोकेको पारिश्रमिकले दैनिक परिवारको गुजारा टार्नै मुस्किल हुने अधिकांशको भोगाइ छ । भोटेबहालस्थित एक बिजुली पसलमा काम गर्ने धादिङका सुवास खतिवडा त दैनिक नौ घण्टा काम गरेबापत मासिक २२ हजार रुपियाँ कमाउनुहुन्छ । उहाँको पारिश्रमिक त्रिपक्षीय सहमतिबाट सरकारले तोकेको न्यूनतम पारिश्रमिकभन्दा केही बढी हो तर पनि अहिलेको महँगीमा यो कमाइले तीन परिवारको खर्च चलाउन मुस्किल भएको गुनासो खतिवडाले गर्नुभयो । औपचारिक क्षेत्रमा कार्यरत पारिश्रमिक न्यूनतम वृद्धि गर्दा नेपाल राष्ट्र बैङ्कको मुद्रास्फीतिको अवस्थालाई हेरेर तोक्ने गरिएको छ । राष्ट्रिय तथ्याङ्क कार्यालयले बजार महँगी र मूल्य विश्लेषण गरेर तयार गरेको सन् २०२४ को प्रतिवेदन अनुसार एउटा परिवारको न्यूनतम जीवनयापनका लागि न्यूनतम पारिश्रमिक २६ हजार दुई सय रुपियाँ हुनु पर्छ । सो प्रतिवेदन अनुसार मूल्यवृद्धि खाद्यवस्तुमा ५१.७ प्रतिशत, घर भाडामा ११.८ प्रतिशत, शिक्षामा ५.१ प्रतिशत र गैरखाद्य वस्तुमा ३१.४ प्रतिशत छ । प्रतिवेदनले सूचना, स्वास्थ्य उपचार र मनोरञ्जनलाई समेटेको छैन । ट्रेड युनियनकर्मी जनकबहादुर चौधरीले श्रमिकको सूचना, स्वास्थ्य उपचार र मनोरञ्जनसमेत समेट्दा मासिक एक जना श्रमिकको परिवारका आधारभूत आवश्यकता पूरा गर्न न्यूनतम पारिश्रमिक ३० हजार ४४३ रुपियाँ हुनुपर्ने बताउनुभयो तर आर्थिक मन्दी र उद्योगबाट राम्रो उत्पादन हन नसकेको भन्दै रोजगारदाता १९ हजार ५५० रुपियाँभन्दा माथि दिन नसक्ने भनेपछि योभन्दा माथि बढ्न नसकेको उहाँको भनाइ छ । श्रम ऐनबमोजिम श्रम तथा रोजगार मन्त्रालयले प्रत्येक दुई वर्षमा न्यूनतम पारिश्रमिक निर्धारण समितिको सिफारिसमा श्रमिकको न्यूनतम पारिश्रमिक निर्धारण गरी राजपत्रमा प्रकाशन गर्दछ । सोही व्यवस्थाबमोजिम मन्त्रालयले साउन १ देखि कार्यान्वयन हुने गरी श्रमिकको न्यूनतम पारिश्रमिक मासिक १९ हजार ५५० रुपियाँ हुने सूचना राजपत्रमा प्रकाशन गरेको छ । जसमा आधारभूत पारिश्रमिकबापत मासिक १२ हजार १७० र महँगी भत्ताबापत थप सात हजार ३८० गरी कुल १९ हजार ५५० रुपियाँ न्यूनतम पारिश्रमिक तोकेको हो । यो न्यूनतम तलबमान आगामी दुई वर्षसम्म लागु हुने छ । यसअघि २०८० साउन १ गते न्यूनतम पारिश्रमिक १७ हजार तीन सय रुपियाँ तोकिए पनि चिया बगानमा काम गर्ने श्रमिकका लागि भने १३ हजार ८९३ रुपियाँ मात्र निर्धारण गरिएको थियो । प्रतिव्यक्ति आयभन्दा कम चालु आर्थिक वर्ष २०८२/८३ मा नेपालीको प्रतिव्यक्ति आय एक हजार ६६० अमेरिकी डलर पुग्ने बताइएको छ । १६ औँ पञ्चवर्षीय योजनाको सुरुवात हुँदै गर्दा राष्ट्रिय योजना आयोगले तयार गरेको मध्यकालीन खर्च संरचना (२०८२/८३–२०८४/८५) अनुसार मुलुकको कुल गार्हस्थ उत्पादन (जिडिपी) ८९ खर्ब नौ अर्ब रुपियाँ पुग्ने प्रक्षेपण गरिएको छ ।  आव २०८१/८२ मा नेपालको जिडिपी ६१ खर्ब नौ अर्ब हाराहारी पुगिसकेको छ । यस्तो अवस्थामा हालको प्रतिव्यक्ति आय एक हजार ५१७ अमेरिकी डलर रहेको छ । अबको दुई वर्ष अर्थात् आव २०८३/८४ मा एक हजार ८५९ अमेरिकी डलर र आव २०८४/८५ मा दुई हजार ८७ अमेरिकी डलर पुर्‍याउने लक्ष्य छ । यो भनेको अहिलेकै विनिमयदर अनुसार वार्षिक दुई लाख ८७ हजार ८१६ रुपियाँ बराबर हुन्छ । यसलाई १२ महिनाले भाग गर्दा मासिक २३ हजार नौ सय रुपियाँ हुन आउँछ । सरकारले नै प्रक्षेपण गरेको आव २०८३/८४ सम्मको तथ्याङ्कलाई हेर्दा यस अवधिमा नेपालको प्रतिव्यक्ति आय एक हजार ८५९ अमेरिकी डलर पुग्ने बताइएको छ । यो भनेको वार्षिक दुई लाख ५५ हजार ४४२ रुपियाँ र मासिक २१ हजार २९० रुपियाँ हो । त्रिपक्षीय सहमतिमा भने आउँदो दुई वर्षका लागि त्योभन्दा कम १९ हजार ५५० रुपियाँ तोकिएको छ । यसरी सरकारले नै घोषणा गरेको लक्ष्य पनि अहिलेको न्यूनतम पारिश्रमिकले समेट्न सकेको छैन ।  अर्थविद् डा. चन्द्रमणि अधिकारी अहिलेको महँगीमा औपचारिक क्षेत्रमा कार्यरत श्रमिकको हालको न्यूनतम पारिश्रमिक पर्याप्त नभएको तर आर्थिक तथा उत्पादनको अवस्थालाई हेर्दा भने यसैमा चित्त बुझाउनुको विकल्प नरहेको बताउनुहुन्छ । तथापि राज्यले कम्तीमा पनि एक जना व्यक्ति र उसको परिवारको दैनिकी गुजारा चल्ने गरी राष्ट्रिय तथ्याङ्क कार्यालयको प्रतिवेदनलाई आधार मानेर न्यूनतम पारिश्रमिक तोक्नुपर्ने उहाँको विचार छ ।  पारिश्रमिक तोक्दा नेपालको भौगोलिक अवस्थाले धेरै फरक पर्ने भएकाले सङ्घीय सरकारको तोके जस्तै प्रत्येक प्रदेशले आफ्ना प्रदेशको अवस्थाका आधारमा न्यूनतम पारिश्रमिक तोक्नुपर्ने अर्थविद् अधिकारीले सुझाव दिनुभयो ।",
      "link": "https://gorkhapatraonline.com/news/166521",
      "image": "https://gorkhapatraonline.com/storage/media/293736/conversions/kamdar-jyala-news-photo-lamjung-original-thumb.jpg"
    },
    {
      "slug": "166517",
      "title": "माओवादीले जनमुखी आन्दोलन गर्ने",
      "timestamp": 1754352000000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) ले पार्टी एकताबद्ध भएको घोषणा गर्दै जनमुखी आन्दोलनलाई सशक्त बनाउने सङ्कल्प गरेको छ । पार्टी केन्द्रीय कार्यालय पेरिसडाँडामा चार दिनदेखि चलेको स्थायी समिति बैठकले विभिन्न निर्णय र प्रस्ताव पारित गर्दै गुटबन्दी अन्त्य भएको घोषणा पनि गरेको छ ।",
      "longContent": "गोरखापत्र समाचारदाता काठमाडौँ, साउन २० गते । नेपाल कम्युनिस्ट पार्टी (माओवादी केन्द्र) ले पार्टी एकताबद्ध भएको घोषणा गर्दै जनमुखी आन्दोलनलाई सशक्त बनाउने सङ्कल्प गरेको छ । पार्टी केन्द्रीय कार्यालय पेरिसडाँडामा चार दिनदेखि चलेको स्थायी समिति बैठकले विभिन्न निर्णय र प्रस्ताव पारित गर्दै गुटबन्दी अन्त्य भएको घोषणा पनि गरेको छ । सोमबार सम्पन्न बैठकपछि सङ्क्षिप्त प्रतिक्रिया दिँदै अध्यक्ष पुष्पकमल दाहाल ‘प्रचण्ड’ ले पार्टीभित्रको गुटबन्दी तथा समूहको अन्त्य गरी एकताबद्ध रूपमा अगाडि बढ्ने प्रतिबद्धता व्यक्त भएको बताउनुभयो । उहाँले भन्नुभयो, “लोकतान्त्रिक आन्दोलन र गणतन्त्रको सुदृढीकरणमा नेतृत्वदायी भूमिका खेलेको हाम्रो पार्टीलाई एकताबद्ध बनाउने चुनौती थियो । यो जिम्मेवारी पूरा गरेका छौँ ।” उहाँले पार्टीले सामूहिक प्रतिबद्धतासाथ गुटबन्दी अन्त्य गरी एकताको सन्देश दिएको बताउनुभयो । फेरि एक पटक जनताबिच जाने सङ्कल्प गरेको र देशमा देखिएका समस्या समाधान गर्न जनमुखी आन्दोलन तीव्र बनाउने निर्णय भएको उहाँको भनाइ छ । अध्यक्ष प्रचण्डले बैठकले पार्टीको आन्तरिक एकता सुदृढ गर्दै देशका समसामयिक चुनौती सम्बोधन गर्न नयाँ नीति तय गरेको बताउनुभयो । उपाध्यक्ष एवं प्रवक्ता अग्निप्रसाद सापकोटाले बैठकबाट पार्टीको सङ्गठनात्मक एकता र वैचारिक स्पष्टता सुनिश्चित गर्ने निर्णय गरिएको बताउनुभयो । उहाँले विचारको स्वतन्त्रता र बहसलाई सम्मान गर्दै कार्यान्वयनमा एकरूपता आवश्यक रहेको निष्कर्ष निकालेको जानकारी दिनुभयो ।पार्टीभित्र गुटबन्दी र स्वार्थ समूह खडा गर्नेलाई कारबाही गर्ने निर्णय भएको पनि उहाँले बताउनुभयो । सापकोटाले भन्नुभयो, “पार्टी रूपान्तरणको महाअभियानमा छ । गुट उपगुट विघटन गर्ने निर्णय भएको छ । कोही निर्णयविपरीत जान्छ भने कारबाहीको दायरामा ल्याउने भनिएको छ । त्यसका लागि अनुगमन समिति बनाउने निर्णय भएको छ ।”कार्यालयले केन्द्रीय समिति, केन्द्रीय समितिले क्षेत्रीय समिति र क्षेत्रीय समितिले तलका समितिको अनुगमन गर्ने छ । उहाँले भन्नुभयो, “अब साँच्चै विधि, प्रक्रियामा चल्ने सामूहिक प्रतिबद्धता जनाएका छौँ ।” बैठकले समसामयिक राष्ट्रिय तथा अन्तर्राष्ट्रिय मुद्दामा २६ बुँदे प्रस्ताव पारित गरेको छ । जनजीविका, सुशासन, सामाजिक न्याय र अन्तर्राष्ट्रिय मुद्दालाई समेट्दै प्रस्ताव पारित गरेको हो ।माओवादीले रोकिएको जनअभियान भदौ १५ गतेदेखि सुरु गर्ने निर्णय गरेको छ । त्यस्तै केन्द्रीय समिति बैठक दसैँपछि बस्ने र विप्लव नेतृत्वको नेकपालगायतका पार्टीसँग एकता गर्नेबारे पनि बैठकमा सहमति भएको छ । बैठकमा उपमहासचिव जनार्दन शर्माले माइनुटमा हस्ताक्षर गर्ने प्रतिबद्धता जनाए पनि आत्मालोचना भने नगरेको प्रवक्ता सापकोटाले जानकारी दिनुभयो । पारित प्रस्तावमा चुरे दोहन, जलस्रोत व्यवस्थापनको कमी र वातावरणीय असन्तुलनले तराई–मधेशमा भू–जल सङ्कट निम्तिएको ठहर गर्दै खडेरी प्रभावित किसानलाई तत्काल राहत र आत्मनिर्भर कृषि अर्थतन्त्रका लागि दीर्घकालीन तथा अल्पकालीन योजना माग गरिएको छ  चाडपर्व नजिकिँदै गर्दा उपभोग्य वस्तुको मूल्यवृद्धि नियन्त्रण गर्न सरकारसँग माग गरिएको छ । विद्यालय शिक्षा विधेयक र नेपाल प्रहरी विधेयकमा भएको ढिलाइको विरोध गर्दै तत्काल पारित गर्न माग गरिएको छ ।सहकारी ठगीमा संलग्नलाई कारबाही र पीडितको रकम फिर्ता गर्न र भोटेकोशी, त्रिशूली बाढीपीडितलाई राहत, घाइतेको निःशुल्क उपचार र पुनर्निर्माण माग गरिएको छ । शान्ति प्रक्रियाका बाँकी काम तीव्रतासाथ अगाडि बढाउन सरकारसँग माग गरिएको छ । मलखाद अभाव, बिचौलियाको प्रभाव र भ्रष्टाचारको भत्र्सना गर्दै मल, बिउ र समर्थन मूल्य सुनिश्चित गर्न माग गरिएको छ । संविधान संशोधनमा प्रत्यक्ष निर्वाचित कार्यकारी, प्रदेशको अधिकार र महिला तथा दलितको समावेशी प्रतिनिधित्वका लागि संविधान संशोधनको प्रतिबद्धता व्यक्त गरिएको छ । प्यालेस्टाइनी स्वतन्त्रताको समर्थन गर्दै गाजामा इजरायली नरसंहारको भत्र्सना गरिएको छ । विपिन जोशीको रिहाइ र नेपालीको सुरक्षाका लागि कूटनीतिक पहल माग गरिएको छ । सोमबार महासचिव देवप्रसाद गुरुङ, वरिष्ठ उपाध्यक्ष नारायणकाजी श्रेष्ठ बोल्नुभएपछि अध्यक्ष प्रचण्डले उठेका सवालमा जवाफ दिँदै बैठकको समापन गर्नुभएको थियो ।",
      "link": "https://gorkhapatraonline.com/news/166517",
      "image": "https://gorkhapatraonline.com/storage/media/293731/conversions/CPN-Maoist-centre_-(2)-original-thumb.jpg"
    },
    {
      "slug": "166515",
      "title": "अध्यागमनमा एकीकृत संयन्त्र तयारी",
      "timestamp": 1754352000000,
      "source": "gp",
      "content": "राष्ट्रिय सुरक्षासँग प्रत्यक्ष जोडिएको अध्यागमन सेवा प्रवाहमा सम्बन्धित मुलुकको मात्र नभई अन्तर्राष्ट्रिय जगत्कै ध्यान केन्द्रित भइरहेको हुन्छ । सुरक्षित, शिष्ट र मर्यादित व्यवहारबाट सेवाग्राहीलाई प्रभावित बनाउनुपर्ने मुलुककै मुख्य द्वार त्रिभुवन अन्तर्राष्ट्रिय विमानस्थलको अध्यागमन बेलाबखत विवादमा पर्ने गरेको छ ।",
      "longContent": "काठमाडौँ, साउन २० गते ।  राष्ट्रिय सुरक्षासँग प्रत्यक्ष जोडिएको अध्यागमन सेवा प्रवाहमा सम्बन्धित मुलुकको मात्र नभई अन्तर्राष्ट्रिय जगत्कै ध्यान केन्द्रित भइरहेको हुन्छ । सुरक्षित, शिष्ट र मर्यादित व्यवहारबाट सेवाग्राहीलाई प्रभावित बनाउनुपर्ने मुलुककै मुख्य द्वार त्रिभुवन अन्तर्राष्ट्रिय विमानस्थलको अध्यागमन बेलाबखत विवादमा पर्ने गरेको छ । अध्यागमनबाट दैनिक हुने सेवा प्रवाहलाई थप सुरक्षित, सहज तथा विवादरहित बनाउने गरी अध्यागमन विभागले सुरक्षा निकायसहितको एकीकृत संयन्त्र स्थापना गर्नेबारे गृहकार्य सुरु गरेको छ । अध्यागमनबाट हुने कमजोरीले राष्ट्रिय सुरक्षामै असर पर्न सक्ने, सेवाग्राहीमा नकारात्मक सन्देश जाने र अध्यागमन सधैँ विवादमा रहने अवस्था अन्त्य गर्दै सेवा प्रवाहलाई सुरक्षित, सहज र विवादरहित बनाउन अध्यागमन विभागले नीतिगत, कानुनी तथा प्रणालीगत सुधारको पहल थालेको हो । अध्यागमन विभागका महानिर्देशक रामचन्द्र तिवारीले सेवा प्रवाहलाई सुरक्षित र सरल बनाउने गरी गृहकार्य भइरहेको बताउनुभयो । उहाँले त्रिवि अन्तर्राष्ट्रिय विमानस्थलमार्फत जारी भएका भिजिट भिसा तथा सेवा प्रवाहबारे प्रश्न उठ्ने गरेको र यसको दीर्घकालीन समाधान अपरिहार्य रहेको बताउनुभयो । उहाँले भन्नुभयो, “सुरक्षाको दृष्टिले अध्यागमन संवेदनशील मानिन्छ, त्रुटिरहित थप सुरक्षित, सरल र विवादरहित अध्यागमन सेवा बनाउने गरी गृह कार्य थालेका छौँ ।”उहाँले जुनसुकै भिसाको इजाजत दिनुपूर्व पेस गरिएका कागजपत्र तत्कालै चेकजाँच गर्न एकीकृत संयन्त्र विकास गर्ने र शङ्कास्पद व्यक्तिबारे अध्यागमनले फिर्ता नपठाई अनुसन्धान गर्ने सुरक्षा निकायको जिम्मा लगाउने गरी प्रणालीगत, नीतिगत, कानुनी सुधार गरिने बताउनुभयो । अध्यागनमा सुरक्षा निकाय उपस्थित नभएको भन्दै प्रश्न उठ्ने गरेको छ । महानिर्देशक तिवारीले आवश्यक परेका बेला सुरक्षा निकायसँग समन्वयमै काम भइरहेको बताउँदै नीतिगत र संरचनागत सुधारका क्रममा राज्यले आवश्यक ठानेमा सिआइबी, विशेष ब्युरोजस्ता विशेष प्रहरी युनिट राख्ने र शङ्कास्पद व्यक्तिलाई उनीहरूकै जिम्मा लगाउने गरी संरचनागत सुधार हुने प्रस्ट पार्नुभयो । उहाँले यसको दीर्घकालीन समाधानका लागि पनि नीति र कार्यविधि आवश्यक पर्ने बताउनुभयो । कार्यविधिमाथि विभागकै प्रश्न अध्यागमन विभागले भिजिट भिसाबारे छबुँदे कार्यविधि तोकेर यात्रा अनुमति दिने गरेको थियो । जसमा कम्तीमा छ महिनाको वैध अवधि भएको राहदानी हुनुपर्ने, गन्तव्य देशको वैध भिसा, दुईतर्फी हवाई टिकट, भ्रमण अवधिभर होटल बुकिङ वा आफन्तको निमन्त्रणालगायतका प्रावधान थिए ।कार्यविधि जारी भए पनि भिजिट भिसामा जानेको क्रम नरोकिएको, शङ्कास्पदलाई फिर्ता गर्दा वा भ्रमण अनुमति दिँदा अध्यागमन सधैँ विवादमा पर्ने गरेको निष्कर्षसहित परिमार्जन गर्नुपर्ने ठहर अध्यागमनको छ । विभागले भिजिट भिसा वा अन्य प्रयोजनका लागि विदेश भ्रमणको इजाजत दिँदा पासपोर्ट, टिकटलगायत न्यूनतम कागजपत्रको प्रावधान राख्ने ती विवरण एकीकृत संयन्त्र, एकीकृत सूचना प्रणालीबाटै चेकजाँच गर्ने गृहकार्य भइरहेको छ ।श्रम स्वीकृति नलिई भिजिट भिसामा जाने प्रवृत्ति समाधान नभए सम्भावित जोखिमलाई ध्यानमा राखेर उद्धार राहत कोष स्थापना गर्ने र भिजिट भिसामा जानेबाट निश्चित रकम लिई विदेशमा अलपत्र परेकाको उद्धार गर्ने वैदेशिक रोजगारी वा भिजिट भिसामा जानुपूर्व जनस्तरमै सचेतना अभिवृद्धि गर्नुपर्ने आवश्यकता विभागले औँल्याएको छ ।",
      "link": "https://gorkhapatraonline.com/news/166515",
      "image": "https://gorkhapatraonline.com/storage/media/293729/conversions/dipartment-original-thumb.jpg"
    },
    {
      "slug": "166512",
      "title": "एक सयभन्दा बढी स्थानीय तहले अझै ल्याएनन् बजेट",
      "timestamp": 1754352000000,
      "source": "gp",
      "content": "अहिलेसम्म १०८ वटा स्थानीय तहले आआफ्नो सभामा बजेट पेस गर्न सकेका छैनन् । स्थानीय तहका प्रमुख र उपप्रमुखबिचको आन्तरिक द्वन्द्व, वडाध्यक्षले निश्चित प्रतिशत बजेटको योजना छान्न पाउनुपर्ने माग, स्थानीय तहमा सङ्घ र प्रदेशका सांसदहरूको स्वार्थ र कतिपय स्थानीय तहमा प्रमुख प्रशासकीय अधिकृत नहुँदा अहिलेसम्म बजेट ल्याउन नसकिएको हो",
      "longContent": "काठमाडौँ, साउन २० गते  । अहिलेसम्म १०८ वटा स्थानीय तहले आआफ्नो सभामा बजेट पेस गर्न सकेका छैनन् । स्थानीय तहका प्रमुख र उपप्रमुखबिचको आन्तरिक द्वन्द्व, वडाध्यक्षले निश्चित प्रतिशत बजेटको योजना छान्न पाउनुपर्ने माग, स्थानीय तहमा सङ्घ र प्रदेशका सांसदहरूको स्वार्थ र कतिपय स्थानीय तहमा प्रमुख प्रशासकीय अधिकृत नहुँदा अहिलेसम्म बजेट ल्याउन नसकिएको हो । सुनसरीको धरान उपमहानगरपालिकाले अहिलेसम्म पनि नगर सभामा बजेट नै पेस गर्न सकेको छैन । इटहरी उपमहानगरपालिकाले सभामा बजेट पेस गरे पनि जनप्रतिनिधिको विवादले पारित हुन सकेको छैन । त्यस्तै बाराको निजगढ नगरपालिका, धनुषाको कमला, महोत्तरीको औरही, रौतहटको देवानी गोनाही नगरपालिका, कपिलवस्तुको शुद्धोधन गाउँपालिका, पर्साको धोबिनी, सर्लाहीको पकाहा मैनपुर गाउँपालिकालगायत १०८ वटा स्थानीय तहले अलिहेसम्म सभामा बजेट पेस गर्न नसकेको सङ्घीय मामिला तथा सामान्य प्रशासन मन्त्रालयको वेबसाइटमा उल्लेख छ । गत असार १० गतेभित्र गाउँ कार्यपालिका र नगर कार्यपालिकाले आआफ्ना गाउँ र नगर सभामा आर्थिक वर्ष २०८२/८३ का लागि अनुमानित आय तथा व्ययसहितको बजेट पेस गर्नुपर्ने र असार मसान्तभित्र सभाबाट पारित गर्नुपर्ने कानुनी व्यवस्था भए पनि जनप्रतिनिधिको स्वार्थले ती स्थानीय तहले अहिलेसम्म सभामा बजेट पेस र पारित गर्न नसकेका हुन् ।  बाराको निजगढ नगरपालिकाका प्रमुख सुरथ पुरीले नगरपालिकामा जनप्रतिनिधिबिचको आन्तरिक द्वन्द्वले सभामा बजेट पेस हुन नसकेको स्वीकार गर्नुभयो । धरान उपमहानगरपालिकाका प्रमुख प्रशासकीय अधिकृत अम्बिकाप्रसाद चौलागाईंले जनप्रतिनिधिको खिचातानीले गर्दा उपमहानगरपालिकाले सभामा बजेट पेस गर्न नसकेको बताउनुभयो । सर्लाहीको पकाहाँ मैनपुर गाउँपालिकाका उपाध्यक्ष सरफुन नेसाले प्रमुख प्रशासकीय अधिकृतले बजेट ल्याउन समय नदिएकाले गाउँपालिकाले बजेट नल्याएको बताउनुभयो ।  मन्त्रालयका सहसचिव प्रकाश दाहालले बजेट नल्याएका १०८ वटा स्थानीय तहमध्ये कतिपय स्थानीय तहले सभाबाट बजेट पारित त गरे तर वेबसाइटमा अपलोड नगर्दा बजेट नल्याउने स्थानीय तहमा परेको उल्लेख गर्नुभयो । उहाँका अनुसार १०८ वटा स्थानीय तहमध्ये सम्बन्धित स्थानीय तहसँग मन्त्रलायले सम्पर्क गर्दा ४६ वटा स्थानीय तहले गत असार १० गतेभित्र सभामा बजेट पेस गर्न नसकेको पाइएको छ ।  हुँदै छ स्थलगत सहजीकरण बजेट नल्याउने स्थानीय तहको सूची तयार गरेर सङ्घीय मामिला तथा सामान्य प्रशासन मन्त्रालयले तीन जना सहसचिवको टोली बनाएर सभामा बजेट ल्याउन आवश्यक सहजीकरण गर्ने तयारी गरेको छ । उक्त टोलीमा गाउँपालिका राष्ट्रिय महासङ्घ, नेपाल नगरपालिका सङ्घका प्रतिनिधि, सम्बन्धित जिल्ला समन्वय समितिका प्रमुख तथा पदाधिकारीहरू र सम्बन्धित स्थानीय तहका पदाधिकारीहरूको  सहभागितामा बजेट ल्याउन नसक्नुका कारण र मन्त्रालयले गर्नुपर्ने सहजीकरणका बारेमा छलफल तथा समन्वय गर्ने तयारी गरिएको मन्त्रालयले जनाएको छ । मन्त्रालयको टोलीले सम्बन्धित स्थानीय तहमा सरोकारवालाहरूको सहभागितामा बजेट नल्याउँदा आउन सक्ने संवैधानिक र कानुनी दायित्वका बारेमा प्रस्ट पार्ने, बजेट नल्याई कर उठाउन र खर्च गर्न नपाउने, बजेट पारित नगरी खर्च गरिए बेरुजु हुने, बजेट नल्याउने स्थानीय तहका लागि राष्ट्रिय प्राकृतिक स्रोत तथा वित्त आयोगले प्रदान गर्ने समानीकरण अनुदान कटौती हुनेलगायतका बारेमा सचेत गराइने दाहालले जानकारी दिनुभयो । गत असार १० गतेभित्र गाउँ र नगर सभामा बजेट पेस र असार मसान्तभित्र सभाबाट बजेट पारित नभए स्वतः समानीकरण अनुदानका लागि तोकिएको अङ्क कटौती हुने राष्ट्रिय प्राकृतिक स्रोत तथा वित्त आयोगले जनाएको छ । आयोगका सूचना अधिकारी राजेश्वरी खत्री सापकोटाले असार १० गतेभित्र सभामा बजेट पेस गर्न नसक्ने र असार मसान्तभित्र पारित नगर्ने स्थानीय तहले कार्यसम्पादनमा आधारित सूचकबाट पाउने वित्तीय समानीकरण अनुदान अन्तर्गत कार्यसम्पादन सूचकमा आधारित अनुदान स्वतः घट्ने स्पष्ट पार्नुभयो ।",
      "link": "https://gorkhapatraonline.com/news/166512",
      "image": "https://gorkhapatraonline.com/storage/media/293726/conversions/555-original-thumb.jpg"
    },
    {
      "slug": "166511",
      "title": "निजामती विधेयकको त्रुटि छानबिन, प्रतिवेदनको भाषामा मिलेन कुरा",
      "timestamp": 1754352000000,
      "source": "gp",
      "content": "सङ्घीय निजामती सेवा विधेयकको प्रतिवेदन लेखनमा जिम्मेवार पदाधिकारी किटान र कारबाहीबारे सत्तापक्ष र प्रतिपक्ष विभाजित भएका छन् । समिति सभापति र प्रशासकको नाम र कारबाहीको विषयमा दुवै पक्षले आफ्ना अडान यथावत् राखेपछि साझा प्रतिवेदन तयार पार्ने प्रयास मध्यरातसम्म सम्भव भएन ।",
      "longContent": "काठमाडौँ, साउन २० गते । सङ्घीय निजामती सेवा विधेयकको प्रतिवेदन लेखनमा जिम्मेवार पदाधिकारी किटान र कारबाहीबारे सत्तापक्ष र प्रतिपक्ष विभाजित भएका छन् । समिति सभापति र प्रशासकको नाम र कारबाहीको विषयमा दुवै पक्षले आफ्ना अडान यथावत् राखेपछि साझा प्रतिवेदन तयार पार्ने प्रयास मध्यरातसम्म सम्भव भएन । नेपाली कांग्रेसले समिति सभापति रामहरि खतिवडामाथिको कारबाही विषय उल्लेख नगर्नुपर्ने अडान कायम राखेको छ । एमालेले मुख्यसचिव एकनारायाण अर्याल र संसद्का महासचिव पद्मप्रसाद पाण्डेको नाम उल्लेख नगरी उच्च प्रशासक मात्र लेखेर प्रतिवेदन टुङ्ग्याउनुपर्ने अडान राखेको समिति स्रोत बताउँछ । प्रतिपक्ष दलले भने मौखिक रूपमा भएको सहमतिविपरीत लिखित मसौदा आएकाले मान्य नहुने बताएपछि सहमति बन्न नसकेको हो । प्रतिवेदनको मसौदामा सहमति नभएपछि मध्यरातमा बैठक स्थगित भएको छ । सङ्घीय निजामती सेवा विधेयकको प्रतिवेदनमा त्रुटि भएको भन्ने सम्बन्धमा अध्ययन तथा छानबिन गर्न गठित समितिले निजामती विधेयकको ‘कुलिङ अफ पिरियड’ को प्रतिवेदन लेखनमा गम्भीर त्रुटि भएको निचोड भने सर्वसम्मत निकालेको छ तर उक्त लापर्बाहीमा संलग्न व्यक्ति किटान र कारबाहीमा भने दलहरू विभाजित भएका हुन् । समितिमा कांग्रेसले सभापतिको पक्ष लिएको र एमाले कर्मचारी जोगाउने पक्षमा लागेको आरोप प्रतिपक्ष दलहरूको छ । दलीय द्वन्द्व बढेपछि सोमबार साँझ अल्पमत र बहुमतका दुई फरक प्रतिवेदन बनाउने तयारीमा दुवै पक्ष लागेका थिए । समिति सभापति जीवन परियारले प्रतिपक्षले उठाएका मागको भाषामा सहमति गरेर अघि बढ्ने प्रतिबद्धता जनाएपछि रातिसम्म छलफल भएको थियो । मसौदाका व्यवस्था पढ्दै सहमति गर्दै गए पनि सभापति खतिवडालाई दोषी किटान र कारबाहीको भाषामा विवाद भएको हो । सभापति खतिवडाले नैतिक र राजनीतिक रूपमा जिम्मेवारी लिनुपर्ने तथा पदमा बस्न नमिल्ने प्रतिपक्षको तर्क छ । कांग्रेस भने राजनीतिक व्यक्तिलाई समितिले कुनै कारबाही सिफारिस गर्न नसक्ने अडानमा अडिग थियो । विवाद भएको दोस्रो विषयमा एमाले र प्रतिपक्ष दलको फरक अडान छ । ‘कुलिङ अफ पिरियड’ को व्यवस्था निष्प्रभावी बनाउने गरी पदीय जिम्मेवारीविपरीत मुख्यसचिव एकनारायण अर्याल र संसद्का महासचिव पद्मप्रसाद पाण्डेयले चलखेल गरेको एवं पदीय जिम्मेवारी अनुसार काम नगरेको विषय समेट्नुपर्ने प्रतिपक्षको अडान छ तर एमालेले भने नाम र पद नलेखी उच्च प्रशासक लेख्नुपर्ने अडान राखेको छ । २१ दिनको समय पाएको समितिले थपिएको एक साताको समयसमेत आइतबार गुजारिसकेको छ ।",
      "link": "https://gorkhapatraonline.com/news/166511",
      "image": "https://gorkhapatraonline.com/storage/media/293725/conversions/nijamati-bidheyak-original-thumb.jpg"
    },
    {
      "slug": "166510",
      "title": "रोपोसँगै तङ्ग्रिँदै किसानका आशा",
      "timestamp": 1754352000000,
      "source": "gp",
      "content": "लामो खडेरीका बिच नेपालको अन्न भण्डार क्षेत्र मधेशमा शनिबारदेखि वर्षा हुन थालेपछि देशभर हर्ष छाएको छ । वर्षा सुरु भएपछि कतिपय स्थानका किसानले पूजाआजा गरेर खुसियाली मनाएका छन् ।",
      "longContent": "काठमाडौँ, साउन २० गते । लामो खडेरीका बिच नेपालको अन्न भण्डार क्षेत्र मधेशमा शनिबारदेखि वर्षा हुन थालेपछि देशभर हर्ष छाएको छ । वर्षा सुरु भएपछि कतिपय स्थानका किसानले पूजाआजा गरेर खुसियाली मनाएका छन् । मनसुन सुरु भएको दुई महिना बित्दा पनि राम्रो वर्षा नभएपछि सरकारले मधेश प्रदेशलाई विपत् सङ्कटग्रस्त क्षेत्र घोषणा गर्दै राहत तथा खडेरीजन्य विपत् व्यवस्थापन कार्य थालेको थियो । गत साउन ७ गते सरकारले उक्त घोषणा गरेको थियो । त्यसअघि असार १८ गते प्रदेश सरकारले मधेशलाई सुक्खाग्रस्त क्षेत्र घोषित गरेको थियो ।  मध्य असारमा सिँचाइ लगाएर रोपिएका धानका खेतमा धाँजा फाटेको थियो । कतिपय ठाउँमा रोपो सुकेर टुप्पो पराल बनेका थिए । नकाटिएका धानका ब्याड काम नलाग्ने भएर बिग्रेपछि किसान पीडामा परेका थिए । त्यति मात्र हौइन, सुक्खा लागेपछि स्थानीयका चापाकल र स्यालो ट्युबेलको पानी सुक्दा पिउने पानीको चर्को अभाव भएको थियो । तीन दिन यताको वर्षाले मधेशको माटो भिज्न थालेको छ भने सुकेका चापाकलमा सोमबारदेखि पानी आउन थालेको स्थानीयवासीले बताएका छन् । मधेशका आठ वटा जिल्ला बारा, पर्सा, रौतटह, सर्लाही, महोत्तरी, धनुषा, सिराहा र सप्तरीका अधिकांश भूभागमा वर्षा भएको जल तथा मौसम विज्ञान विभागले जनाएको छ । विभागको मौसम पूर्वानुमान महाशाखाका मौसमविद् डेबिड ढकालका अनुसार मधेश प्रदेशमा विगत तीन दिन यता निरन्तर वर्षा भइरहेको छ । आइतबार र सोमबार मधेशका केही भेगमा भारी वर्षासमेत रेकर्ड भएको छ । उहाँले भन्नुभयो, “पछिल्लो २४ घण्टामा मधेशमा भारीदेखि अति भारी वर्षा पनि रेकर्ड भएको छ, रौतहटमा सबैभन्दा बढी १३५ मिलिमिटर वर्षा भएको पाइएको छ ।” त्यस्तै बाराको कलैयामा ७०.२, पर्सामा ८४.८, सिमरामा ६९.८ मिलिमिटर वर्षा भएको छ । त्यसै गरी अति भारी वर्षाका रूपमा रौतहटको गौरमा १४२.४ मिलिमिटर र महेशपुरमा १४१.४ मिलिमिटर वर्षा भएको छ । बागमतीदेखि सुदूरपश्चिमसम्मका केही भूभागमा भारी वर्षाहरू भइरहेका छन् । कृषि मौसमविद् रामेश्वर रिमालका अनुसार हालसम्म मधेशमा ६० प्रतिशत हाराहारीमा धान रोपाइँ भएको थियो । उहाँले भन्नुभयो, “अहिलेको लगातारको वर्षाले सुकेका रोपो मात्र ब्युँझाएको छैन, किसानको सुकेको आशा पनि तङ्ग्य्राएको छ ।” यस्तै वर्षा अझै केही दिन मधेशका लागि अमृत सरह हुने उहाँको भनाइ छ । माछापोखरीहरूको भने किसानले ख्याल गर्दै मुखक्षेत्रमा जाली राख्न सुझाउनुभयो । सुक्खा क्षेत्रमा वर्षा भएपछि ठुलो राहत मिलेको मधेश प्रदेशका विपत् व्यवस्थापन समिति तथा प्रमुख जिल्ला अधिकारीले पनि राहत महसुस भएको महोत्तरीका प्रमुख जिल्ला अधिकारी नारायणप्रसाद रिसालले बताउनुभयो । रिसालले भन्नुभयो, “अब माटो भिजेको छ, फेरि रोपाइँको चटारोमा किसानहरू लागेका छन् ।” त्यहाँ हालसम्म ४० प्रतिसत मात्र रोपाइँ भएको थियो ।  बाराका प्रमुख जिल्ला अधिकारी वसन्त अधिकारीका अनुसार बारामा सुक्खा अवधीमा पनि करिब ८० प्रतिशत रोपाइँ भएको थियो । वर्षा नभएपछि धान खेतहरू पटपटी फुट्न थाले जस्तै किसानका मुहारमा पीडाका धाँजाहरू फाटेका थिए । बारागढी र सुवर्ण गाउँपालिकामा रोपाइँ राम्रो हुन सकेको थिएन । तीन दिनको पानीले सुकेका धानहरू जाग्न थालेका छन् । रोप्न नसकेका ठाउँमा धानका बिउ बुढो भएपछि समस्या भने आएको जानकारी उहाँले दिनुभयो ।  उहाँले भन्नुभयो, “आज प्रशासनमा लाइन छैन किनभने किसानहरू कता कलिला धानका बीउ छन् भनेर पर्म खोज्न थालेका छन् ।”वर्षा नहुँदाका दिन अब के हुन्छ भन्ने आशङ्काले गाउँलेहरू प्रशासन कार्यालयमा बुझबुझारथका लागि लाम लाग्ने गरेका थिए । पिउने पानीको समस्या भने बारामा अझै टरेको छैन । अन्यत्र वर्षा सुरु भए पनि सप्तरीमा राम्ररी नभएको गुनासो प्रमुख जिल्ला अघिकारी गर्नुहुन्छ । उहाँले सुनाउनुभयो, “दुई तीन दिनदेखि फाट्टफुट्ट पर्दै छ, राम्ररी वर्षा हुने प्रतीक्षामा किसानहरू छन् ।” जिल्लामा हालसम्म करिब ८० प्रतिशत हाराहारीमा रोपाइँ भएको छ । आफ्ना ब्याड सुकेपछि किसानहरू पनि कलिलो बिउको खोजीमा छरछिमेक धाउन थालेका छन् । पर्साका प्रमुख जिल्ला अधिकारी सन्तोषजनक वर्षा नभए पनि निरन्तर प¥यो भने सुक्खा घट्ने अपेक्षा व्यक्त गर्नुहुन्छ । जिल्लामा हालसम्म ८५ प्रतिशत रोपाइँ सकिएको छ भने पिउने पानीको समस्या कम हुने आशा जागेको उहाँले औँल्याउनुभयो ।कृषि विभागका अनुसार मधेश प्रदेशमा तीन लाख ७२ हजार ६४५ हेक्टर क्षेत्रफल धान रोपाइँका लागि योग्य रहेको छ ।",
      "link": "https://gorkhapatraonline.com/news/166510",
      "image": "https://gorkhapatraonline.com/storage/media/293724/conversions/ropai--1-original-thumb.jpg"
    },
    {
      "slug": "166500",
      "title": "नर्वे भ्रमण औपचारिक र उद्देश्य केन्द्रित",
      "timestamp": 1754265600000,
      "source": "gp",
      "content": "वन तथा वातावरण मन्त्रालयले वनमन्त्री ऐन बहादुर शाही ठकुरीको नर्वे  भ्रमण औपचारिक, उद्देश्यकेन्द्रित र नेपाल सरकारलाई कुनै आर्थिक भार नपर्ने खालको भएको स्पष्ट पारेको छ।",
      "longContent": "काठमाडौं, साउन १९ गते। वन तथा वातावरण मन्त्रालयले वनमन्त्री ऐन बहादुर शाही ठकुरीको नर्वे  भ्रमण औपचारिक, उद्देश्यकेन्द्रित र नेपाल सरकारलाई कुनै आर्थिक भार नपर्ने खालको भएको स्पष्ट पारेको छ।भ्रमणका सन्दर्भमा केही सञ्चार माध्यममा सार्वजनिक भएका समाचारप्रति ध्यानाकर्षण जनाउँदै मन्त्रालयका उपसचिव एवम् सूचना अधिकारी बाबुराम अधिकारीद्वारा जारी विज्ञप्तिमा सो कुरा उल्लेख छ । मन्त्रालयद्वारा जारी विज्ञप्तिमा सो  उल्लेख गरिएको छ ।  मन्त्री शाहीले साउन ९ देखि १४ गतेसम्म (२५–३० जुलाई २०२५) नर्वेमा आयोजित ‘स्ट्रेन्देन को–अपरेसन प्रोग्राम’ मा भाग लिनु भएको हो। उक्त कार्यक्रमका लागि युनिभर्सिटी अफ इनल्याण्ड नर्वेबाट २०८२ असार २० गते पठाइएको निमन्त्रणा पत्र नेपाल सरकारमार्फत मन्त्रालयमा प्राप्त भएको थियो। सोही आधारमा मन्त्रिपरिषद्‌बाट मन्त्रिपरिषद्‌को निर्णय मिति २०८२ असार २३ मा मन्त्री शाहीलाई सहभागिता दिने निर्णय गरिएको थियो।मन्त्रालयका अनुसार भ्रमण खर्च आयोजक संस्थाले व्यहोरेको र बाँकी व्यक्तिगत खर्च मात्र लागेकाले यस भ्रमणमा नेपाल सरकारलाई कुनै आर्थिक दायित्व नपरेको स्पष्ट गरिएको छ।भ्रमणको क्रममा युनिभर्सिटी अफ इनल्याण्ड नर्वे र नेसनल ट्रस्ट फर नेचर कन्जरभेसनसँगको साझेदारी प्रवर्द्धन तथा उच्चस्तरीय व्यक्तिहरूसँग द्विपक्षीय सहकार्य, क्षमता विकास, जलवायु परिवर्तन, संरक्षण र जैविक विविधताजस्ता विषयमा गहन छलफल भएको जनाइएको छ।नर्वे सरकारका डेपुटी परराष्ट्र मन्त्री स्टाइन रेनेट हाएहाइमसँग समेत उच्चस्तरीय भेटवार्ता सम्पन्न भएको मन्त्रालयले जनाएको छ। यस भ्रमणले नेपालको संरक्षण उपलब्धिको अन्तर्राष्ट्रिय पहिचानमा योगदान पु¥याउनुका साथै नेपाल–नर्वेबीचको कूटनीतिक सम्बन्ध सुदृढ बनाउने विश्वास मन्त्रालयले व्यक्त गरेको छ। भ्रमणका विषयमा सञ्चार माध्यममा आएका टिकाटिप्पणीप्रति प्रतिक्रिया दिँदै मन्त्रालयले भ्रमणलाई उद्देश्यपूर्ण र औपचारिक रहेको जानकारी दिएको छ।",
      "link": "https://gorkhapatraonline.com/news/166500",
      "image": "https://gorkhapatraonline.com/storage/media/293711/conversions/forest-minister-of-nepal-1-original-thumb.jpg"
    },
    {
      "slug": "166495",
      "title": "कक्षा १२ को नतिजा सार्वजनिक, ६१ दशमलब १७ प्रतिशत उत्तीर्ण",
      "timestamp": 1754265600000,
      "source": "gp",
      "content": "राष्ट्रिय परीक्षा बोर्डले सोमबार कक्षा १२ को नतिजा सार्वजनिक गरेको छ । बोर्डका अध्यक्ष महाश्रम शर्माकाअनुसार परीक्षामा सहभागीमध्ये ६१ दशमलव १७ प्रतिशत विद्यार्थी उत्तीर्ण भएका छन् ।",
      "longContent": "काठमाडौँ, साउन १९ गते । राष्ट्रिय परीक्षा बोर्डले सोमबार कक्षा १२ को नतिजा सार्वजनिक गरेको छ । बोर्डका अध्यक्ष महाश्रम शर्माकाअनुसार परीक्षामा सहभागीमध्ये ६१ दशमलव १७ प्रतिशत विद्यार्थी उत्तीर्ण भएका छन् ।उहाँकाअनुसार गत वर्ष कक्षा १२ को परीक्षामा नियमिततर्फ तीन लाख ९६ हजार ३४७ परीक्षार्थी सहभागी भएका थिए । यसैगरी, आंशिकतर्फ एक लाख १४ हजार ६४० गरी र कूल जम्मा पाँच लाख दश हजार ९८७ परीक्षार्थी सहभागी भएको उहाँको भनाइ छ ।",
      "link": "https://gorkhapatraonline.com/news/166495",
      "image": "https://gorkhapatraonline.com/storage/media/293705/conversions/kkkppppp-original-thumb.jpg"
    },
    {
      "slug": "166489",
      "title": "बुद्धका कारण नेपाल विश्वभर चिनिएको छ : मन्त्री पाण्डे",
      "timestamp": 1754265600000,
      "source": "gp",
      "content": "संस्कृति पर्यटन तथा नागरिक उड्डयनमन्त्री बद्रीप्रसाद पाण्डेले बुद्ध नेपालमा जन्मका कारण पनि नेपाल विश्वमा चिनिएको बताउनुभएको छ",
      "longContent": "काठमाडौँ, साउन १९ गते । संस्कृति पर्यटन तथा नागरिक उड्डयनमन्त्री बद्रीप्रसाद पाण्डेले बुद्ध नेपालमा जन्मका कारण पनि नेपाल विश्वमा चिनिएको बताउनुभएको छ गुरु पद्मसंभवको जन्म दिवसको अवसरमा आयोजित विशेष कार्यक्रममा बोल्दै मन्त्री पाण्डेले बुद्धको जन्मस्थल लुम्बिनी भएको कारणले गर्दा नेपालप्रति आत्मीयता राख्ने राष्ट्रहरुको सङ्ख्या विश्वमै बढिरहेको उल्लेख गर्नुभयो। उहाँले नेपाल वेद र बुद्धको भूमि भएको स्मरण गराउँदै भन्नुभयो, ‘‘हामी बुद्ध र वेदको धरोहर बोकेको देश हौं, अब यसलाई सशक्त रूपमा विश्वसामु प्रस्तुत गर्नुपर्छ ।’’मन्त्री पाण्डेले गुरु पद्मसंभवको योगदानको चर्चा गर्दै भन्नुभयो, “हिमाली बौद्ध परम्परालाई उहाँले अघि बढाउनु मात्रै होइन, त्यसको प्रचार–प्रसारमा समेत ऐतिहासिक योगदान गर्नुभयो। उहाँको योगदान आज विश्वभर फैलिएको बुद्ध दर्शनको एउटा महत्त्वपूर्ण आधार हो।”उहाँले पहिलोपटक गुरु पद्मसंभवको जन्म दिवसलाई औपचारिक रूपमा कार्यक्रम गरी मनाउनु ऐतिहासिक कदम भएको बताउँदै यस्ता सांस्कृतिक र धार्मिक कार्यक्रमलाई आगामी दिनहरूमा अझ व्यवस्थित र प्रभावकारी बनाइने प्रतिबद्धता व्यक्त गर्नुभयो।मन्त्री पाण्डेले बुद्धको शिक्षालाई आजको संसारले अझै पनि ग्रहण गरिरहेको र त्यो क्रम बढ्दो रहेको उल्लेख गर्दै भन्नुभयो, “भौतिक सम्पन्नता एक हदसम्म मात्र सन्तुष्टि दिन सक्छ, तर अन्तर्मनको शान्ति बुद्धमार्गबाट मात्र सम्भव हुन्छ।”नेपालको ऐतिहासिक, धार्मिक र आध्यात्मिक सम्पदाको संरक्षण, प्रचार–प्रसार र विश्वसामु प्रभावकारी प्रस्तुतीकरण नेपाल सरकारको प्राथमिकतामा रहेको पनि उहाँले स्पष्ट पार्नुभयो।",
      "link": "https://gorkhapatraonline.com/news/166489",
      "image": "https://gorkhapatraonline.com/storage/media/293692/conversions/aa-98-original-thumb.jpg"
    },
    {
      "slug": "166486",
      "title": "प्रधानमन्त्री ओलीलाई तुर्कमेनिस्तानमा स्वागत",
      "timestamp": 1754265600000,
      "source": "gp",
      "content": "प्रधानमन्त्री केपी शर्मा ओली भूपरिवेष्टित विकासशील राष्ट्रहरू (एलएलडिसी) को तेस्रो संयुक्त राष्ट्रसङ्घीय सम्मेलनमा सहभागिताका लागि आज तुर्कमेनिस्तान आइपुग्नु भएको छ ।",
      "longContent": "प्रकाश सिलवालतुर्कमेनिस्तान, साउन १९ गते । प्रधानमन्त्री केपी शर्मा ओली भूपरिवेष्टित विकासशील राष्ट्रहरू (एलएलडिसी) को तेस्रो संयुक्त राष्ट्रसङ्घीय सम्मेलनमा सहभागिताका लागि आज तुर्कमेनिस्तान आइपुग्नु भएको छ ।प्रधानमन्त्री ओली नेतृत्वको टोली स्थानीय समय अनुसार दिउँसो १४.३० बजे दुबई अन्तर्राष्ट्रिय विमानस्थल हुँदै  तुर्कमेनिस्तानको आवाजा सहर आइ पुग्नुभएको हो । उहाँलाई तुर्कमेनिस्तान अन्तर्राष्ट्रिय विमानस्थलमा तुर्कमेनिस्तान सरकार (मन्त्रिपरिषद) का उपाध्यक्ष होजाम्यारात जेल्डिम्यारादोभ, संयुक्त राष्ट्रसङ्घका लागि नेपालका स्थायी नियोग, न्युयोर्कका आवासीय प्रतिनिधि लोकबहादुर थापालगायतले स्वागत गर्नुभयो ।यही साउन २० देखि २३ गतेसम्म (५ देखि ८ अगस्ट) अवाजा सहरमा आयोजना हुने सम्मेलनमा तुर्कमेनिस्तानका राष्ट्रपति सेरदार बेरदिमुहामेदोभ र संयुक्त राष्ट्रसङ्घका महासचिव एन्टोनियो गुटेरेसको औपचारिक निमन्त्रणामा प्रधानमन्त्री ओली यहाँ आउनुभएको हो ।",
      "link": "https://gorkhapatraonline.com/news/166486",
      "image": "https://gorkhapatraonline.com/storage/media/293674/conversions/pm-oli-19-original-thumb.jpg"
    },
    {
      "slug": "166485",
      "title": "पोखराबाट सिन्धुली फर्कियो हायू परिवार",
      "timestamp": 1754265600000,
      "source": "gp",
      "content": "पोखरामा मजदुरी गरी जीवन चलाउने उद्देश्य लिएर साउन ११ गते आएको हायू परिवार सोमबार सिन्धुली फर्किएको छ ।",
      "longContent": "फडिन्द्र अधिकारीलेखनाथ, साउन १९ गते । पोखरामा मजदुरी गरी जीवन चलाउने उद्देश्य लिएर साउन ११ गते आएको हायू परिवार सोमबार सिन्धुली फर्किएको छ । सिन्धुलीको गोलन्जोर गाउँपालिका वडा नम्बर ६ का वडाध्यक्ष रविन श्रेष्ठको पहलमा उर्मिला हायूको १९ सदस्यीय परिवार दिउँसो साढे ३ बजे गाउँ फर्किएको हो ।गएको साउन ९ गते राति घरका पशुसमेत त्यतिकै छाडी सम्पर्कविहीन बनेको हायू परिवार ११ गते पोखरामा फेला परेको थियो । सोमबार बिहान पोखरा आइपुग्नुभएका वडाध्यक्ष श्रेष्ठ उहाँहरूलाई लिएर गाउँ फर्किनुभएको हो । वडाध्यक्ष श्रेष्ठले हायू परिवारलाई अहिलेलाई बस्न आफ्नै घर दिने निर्णय गर्नुभएको छ ।“उहाँहरू आफ्नो घरमा जाँदैनौं भन्नुभएको छ । अहिले मेरो घरमा लगेर राख्छु,” अध्यक्ष श्रेष्ठले भन्नुभयो, “पछि स्थायी आवासको प्रबन्ध गरिदिन्छौँ । उहाँहरुको पूरै परिवारलाई लिएर हामी जाँदै छौँ ।” गोलन्जोर गाउँपालिका वडा नम्बर ६ को बिखर कटेरीमा एकलासमा घर भएको हायू परिवार अब सोही वडाको सुङ्गुरेमा रहेको वडाध्यक्ष श्रेष्ठको घरमा बस्ने छ ।तीन वर्षअघि श्रीमानकाे आकस्मिक मृत्यु भएपछि परिवारको दायित्व सम्हाल्नुभएकी उर्मिला हायूले अन्तिमसम्मै आफ्नो घरमा नजाने अडान राख्नुभएको थियो । जनप्रतिनिधिहरूले हायू परिवारलाई सुरक्षित ठाउँमा आवासको प्रबन्ध गरिदिने र ऋण तिरिदिने प्रतिबद्धता जनाएपछि यो परिवार गाउँ फर्किएको हो । यसअघि बुधबार बिहान हायू परियारलाई सम्झाएर गाउँ फर्काउन पोखरा आइपुगेको टोली त्यतिकै फर्केको थियो । परिवारका सदस्य बारम्बार बिरामी परेको भन्दै घर छाडेको उर्मिलाले बताउनुभएको थियो ।",
      "link": "https://gorkhapatraonline.com/news/166485",
      "image": "https://gorkhapatraonline.com/storage/media/293682/conversions/opu-original-thumb.jpg"
    },
    {
      "slug": "166479",
      "title": "बाढीले सुपर न्यादी जलविद्युतमा करोडौंको क्षति",
      "timestamp": 1754265600000,
      "source": "gp",
      "content": "लमजुङको मर्स्याङ्दी गाउँपालिका ६ र ७ भएर बग्ने ङादी खोलामा आएको बाढीले निर्माणाधीन ४०.२७ मेगावाटको सुपर न्यादी जलविद्युत आयोजनामा करोडौं रुपियाँको क्षति पुगेको छ ।",
      "longContent": "नवीनराज कुइँकेललमजुङ, साउन १९ गते । लमजुङको मर्स्याङ्दी गाउँपालिका ६ र ७ भएर बग्ने ङादी खोलामा आएको बाढीले निर्माणाधीन ४०.२७ मेगावाटको सुपर न्यादी जलविद्युत आयोजनामा करोडौं रुपियाँको क्षति पुगेको छ । आइतबार दिनभर आएको भीषण वर्षासँगैको बाढीले आयोजनाका संरचनाहरू भत्काउनुको साथै मेसिनरी औजार र निर्माण सामग्रीहरु बगाएको छ । निर्माणको करिब ७७ प्रतिशत काम सम्पन्न भएको आयोजनामा बाढीले क्षति पुर्‍याउँदा उत्पादनको समय पछि धकेलिने भएको छ । आयोजना प्रबन्धक विमल ढकालका अनुसार बाढीले करिब ८० करोड बराबरको क्षति पुगेको छ । बाढीले हेडबक्स, पावरहाउस, पहुँचमार्ग, क्रसर उद्योगलगायतमा क्षति पुर्‍याएको छ । हेडबक्सका चार वटा मिक्चर, तीन वटf एक्साभेटर, तीन हजार पाँच सय बोरा सिमेन्ट, ७० टन डण्डी, डिजल जेनेरेटर, कम्प्रेसर मेसिन र क्रसर उद्योगमा बाढीले पूर्णरूपमा क्षति पुर्‍याएको छ । यसैगरी हेडबक्स पुग्ने २० किलोमिटर पहुँच मार्गमा १५ ठाउँमा पहिरोले क्षति पुर्‍याएकाे छ भने पेनस्टक पाइप र भर्टिकल पेनस्टक एरियामा ठुलो पहिरो गएको आयोजना प्रबन्धक ढकालले बताउनुभयो ।उहाँका अनुसार बाढीले पावरहाउस क्षेत्रमा स्टोर गरिएको सात हजार बोरा सिमेन्ट र एकसय ५० टन डण्डी बगाएको छ भने पहुँचमार्ग पूर्ण रुपमा क्षति भएको छ । पावर हाउस क्षेत्रबाट टेमरक मेसिन, डिजल जेनेरेटर तीन वटा, कम्प्रेसर मेसिन दुई वटा, स्टोर भवन तीन वटा पूर्णरूपमा क्षति भएको छ । बाढीले दुईवटा बलेरो जीप, एउटा एक्साभेटर र एउटा टिप्पर बगाएको ढकालले बताउनुभयो । बाढीले पैदल हिँड्नका लागि बनाएको पुल र वर्कसप पनि बगाएको छ । “सबै गरेर करिब ८० करोड बराबरको क्षति भएको अनुमान गरेका छौं”, ढकालले भन्नुभयो, “बाढीपहिरोले आयोजनाको निर्माणकार्य ठप्प भएको छ ।”आयोजना हाई हिमालय र धवलागिरि कन्स्ट्रक्सन एन्ड डेभलपमेन्ट प्रालिले संयुक्त रूपमा निर्माण गरिरहेका छन् । आयोजना सम्पन्न गर्न ७ अर्ब रुपियाँ लागत अनुमान गरिएको थियो । आयोजनामा एनएमबी बैँकको अगुवाईमा ६ वित्तीय संस्थाले ५ अर्ब २५ करोड रुपियाँ (७५ प्रतिशत) ऋण लगानी र १ अर्ब ७५ करोड रुपियाँ (२५ प्रतिशत) स्वपुँजी लगानी छ ।आयोजनाबाट वार्षिक २३५.७६ गिगावाट घन्टा (२३ करोड ५७ लाख ६० हजार युनिट) विद्युत उत्पादन हुनेछ । उत्पादित विद्युत आयोजनास्थलदेखि ११ किलोमिटर टाढाको १३२ केभी टारीकुना खुदी सब स्टेसनमा जोडिने छ । सब स्टेसनसम्मको लाइन कम्पनी आफैंले निर्माण गर्ने जनाएको छ ।",
      "link": "https://gorkhapatraonline.com/news/166479",
      "image": "https://gorkhapatraonline.com/storage/media/293666/conversions/Untitled-1-original-thumb.jpg"
    },
    {
      "slug": "166451",
      "title": "निःशुल्क भिडियो एक्स–रे सेवा प्रभावकारी बन्दै",
      "timestamp": 1754265600000,
      "source": "gp",
      "content": "पश्चिम नवलपरासीको रामग्राम नगरपालिकाले सुरु गरेको गर्भवती महिलाका लागि निःशुल्क भिडियो एक्स–रे सेवा प्रभावकारी बन्दै गएको छ । आर्थिक वर्ष २०८१–८२ को एक वर्षको अवधिमा १ हजार ५ सय ७७ जना गर्भवतीले निःशुल्क भिडियो एक्सरे सेवा लिएका छन् ।",
      "longContent": "विकास अधिकारीपश्चिम नवलपरासी, साउन १९ गते । पश्चिम नवलपरासीको रामग्राम नगरपालिकाले सुरु गरेको गर्भवती महिलाका लागि निःशुल्क भिडियो एक्स–रे सेवा प्रभावकारी बन्दै गएको छ । आर्थिक वर्ष २०८१–८२ को एक वर्षको अवधिमा १ हजार ५ सय ७७ जना गर्भवतीले निःशुल्क भिडियो एक्सरे सेवा लिएका छन् । अघिल्लो आर्थिक वर्ष २०८०–८१ मा कुल ८ सय ८२ जनाले उक्त सेवा लिएका थिए । साप्ताहिक रुपमा स्वास्थ्य संस्थामा निःशुल्क रुपमा सुरु गरिएको अल्ट्रासाउन्ड सेवा ग्रामिण भेगका महिलाका लागि निकै लाभदायी बनेको छ । नगरपालिकाले घरदैलो भिडियो एक्सरे कार्यक्रम अन्तर्गत नगरभित्रका ८ वटा स्वास्थ्य संस्थाबाट गर्भवती महिलालाई निःशुल्क अल्ट्रासाउण्ड सेवा प्रदान गर्दैआएको छ ।परासी तथा भैरहवासम्म भिडियो एक्स—रे का लागि जानुपर्ने बाध्यतालाई अन्त्य गर्दै सरकारी स्वास्थ्य संस्थाबाट सेवा पाएपछि स्थानीय खुशी भएका छन् । रामग्राम नगरपालिकाका जनस्वास्थ्य निरीक्षक सुरज हरिजनले परासी तथा बुटवल भैरहवा जानु नपर्दा समयको पनि बचत भएको र नियमित स्वास्थ्य जाँच नगर्ने महिलाहरु पनि जाँचको दायरामा आएको जानकारी दिनुभयो । नगरपालिकाले ग्रामीण भेगमा नियमित गर्भ जाँच नगराउने समस्यालाई मध्यनजर गर्दै उक्त सेवा सुरु गरेको जनाएको छ । नगर प्रमुख धनपत यादवले भन्नुभयो, “विशेषगरी गर्भवती महिलाले नियमित स्वास्थ्य जाँच नगराउने समस्या थियो, अहिले गाउँमै भिडियो एक्सरे सेवा पाएपछि आर्थिक तथा पहुँचको आधारमा धेरै सहज भएको छ ।”सुत्केरी महिलालाई घरमै पुगेर आमा र बच्चा दुवैको प्रोटोकलअनुसार जाँच तथा परामर्श, कुपोषित बालबालिका खोजपडताल, विद्यालय स्वास्थ्य शिक्षा, कुष्ठरोगी तथा क्षयरोगी विरामीको खोजपडताल कार्यक्रम सञ्चालन गर्दैआएको छ ।",
      "link": "https://gorkhapatraonline.com/news/166451",
      "image": "https://gorkhapatraonline.com/storage/media/293583/conversions/video-x-ray-sewa-original-thumb.jpg"
    },
    {
      "slug": "166445",
      "title": "शिवालय र धाममा दर्शनार्थीको भिड",
      "timestamp": 1754265600000,
      "source": "gp",
      "content": "साउन महिनाको तेस्रो सोमबार हिन्दू धर्मावलम्बीले व्रत बसी भगवान् शिवको विधिपूर्वक पूजा आराधना गरेका छन् । साउने सोमबारको अवसरमा लमजुङका विभिन्न स्थानमा रहेका शिवालय मन्दिर तथा धामहरुमा भक्तजनहरुको भिड लागेको हो ।",
      "longContent": "नवीनराज कुइँकेललमजुङ, साउन १९ गते । साउन महिनाको तेस्रो सोमबार हिन्दू धर्मावलम्बीले व्रत बसी भगवान् शिवको विधिपूर्वक पूजा आराधना गरेका छन् । साउने सोमबारको अवसरमा लमजुङका विभिन्न स्थानमा रहेका शिवालय मन्दिर तथा धामहरुमा भक्तजनहरुको भिड लागेको हो । मध्यनेपाल नगरपालिका –७ करापुटारस्थित ईशानेश्वर महादेव मन्दिरमा सोमबार बिहान हजारौं भक्तजनले पूजा आराधना गरेका छन् । साउन महिना र सोमबार भगवान् शिवको प्रिय महिना एवं बार भएकाले शिवालयमा पूजा, आराधना गर्ने वैदिक कालदेखिको परम्परा छ । यस वर्ष साउन महिनामा चारवटा सोमबार परेको छ । महिलाले विशेषगरी हरियो रङका वस्त्र, चुरा र मेहन्दी लगाएर भगवान् शिवको पूजा तथा आराधना गरी व्रत बस्ने चलन रहँदैआएको छ । उक्त कार्य गर्नाले मनोकांक्षा पूरा हुने धार्मिक विश्वास छ । सन्तानेश्वर महादेवका रुपमा विख्यात रहेको ईशानेश्वर महादेव मन्दिर पशुपतिनाथपछिको महत्वपूर्ण धार्मिकस्थल रहेको विश्वास गरिन्छ । सोही विश्वासका आधारमा साउनको सोमबारका दिन हजारौं भक्तजन पूजाआजाका लागि मन्दिर आउनेगरेको   ईशानेश्वर क्षेत्र विकास समितिका अध्यक्ष गणराज घिमिरेले बताउनुभयो । यहाँ शिवरात्रीमा हरेक वर्ष हजारौं श्रद्धालु भक्तजनले पूजाआजा गर्दछन् । यसैगरी सदरमुकाम बेंसीशहरस्थित कर्पुरेश्वर महादेव मन्दिर, राइनास –८ तार्कुघाटमा रहेको धर्मनाथ धाम, सुन्दर बजारको बरेटार शिव मन्दिरमा विशेष पूजापाठ भएको छ । बरेटार शिव मन्दिर परिसरमा शिवपुराण बाेलबम महोत्सव आयोजना गरिएको छ ।सो अवसरमा सवा लाख बत्ती प्रज्ज्वलन कार्यक्रम छ । साउन ९ गते देखि २१ गतेसम्म सञ्चालन हुने १३ दिवसीय धार्मिक महोत्सवमा हरेक दिन मण्डप पूजासहित हवन, रुद्री, चण्डीपाठ तथा पितृ उद्धारसम्बन्धी धार्मिक अनुष्ठानहरू विधिपूर्वक सम्पन्न गरिएका छन् ।",
      "link": "https://gorkhapatraonline.com/news/166445",
      "image": "https://gorkhapatraonline.com/storage/media/293569/conversions/karaputar-mandir-lamjung-original-thumb.jpg"
    },
    {
      "slug": "166435",
      "title": "काभ्रेपलाञ्चोकका अधिकांश स्थानीय तहमा सुक्दै पानीका स्रोत",
      "timestamp": 1754265600000,
      "source": "gp",
      "content": "पछिल्ला केही वर्ष काभ्रेपलाञ्चोक जिल्लाका अधिकांश स्थानीय तहमा खानेपानीका स्रोतहरू सुक्दै गएको पाइएको छ ।",
      "longContent": "केदार तिमल्सिना  बनेपा, साउन १९ गते । पछिल्ला केही वर्ष काभ्रेपलाञ्चोक जिल्लाका अधिकांश स्थानीय तहमा खानेपानीका स्रोतहरू सुक्दै गएको पाइएको छ । अन्तर्राष्ट्रिय एकीकृत पर्वतीय विकास केन्द्र (इसिमोड) को प्राविधिक सहयोगमा जिल्लास्थित स्थानीय तहहरूले गरेको पानीका स्रोतको सर्वेक्षणले जिल्लाका अधिकांश स्थानीय तहमा रहेका खानेपानीका मुल तथा पोखरी सुक्दै गएको देखिएको हो । इसिमोडको प्राविधिक सहयोगमा जिल्लाको नमोबुद्ध, पाँचखाल, धुलिखेल, पनौती नगरपालिका र बेथानचोक, रोसी र तेमाल गाउँपालिकाले आफ्नो स्थानीय तहमा रहेका पानीको मूल र मुहानको मूलाधार तथा जलाधार क्षेत्रमा सर्वेक्षण गरेका थिए । सर्वेक्षणले यी सात वटा स्थानीय तहमा भूकम्पका कारण ३४ प्रतिशत, सुख्खा खडेरीका कारण ३१ प्रतिशत, पूर्वाधार विकासका कारण १६ प्रतिशत, मुलको बेवास्ताका कारण नौ प्रतिशत, बाढीपहिरो जस्ता प्राकृतिक विपदबाट सात प्रतिशत र अन्य कारणबाट तीन प्रतिशत मुल तथा पोखरी सुकेको देखाएको इसिमोडकी मूलाधार व्यवस्थापन विश्लेषक अञ्जु पण्डितले जानकारी दिनुभयो । उहाँले काभ्रेपलाञ्चोकका सात वटा स्थानीय तहसँग सम्झौता नै गरेर सन् २०२३ नोभेम्बरदेखि आठ महिना अर्थात् सन् २०२४ को जुन महिनासम्म सात वटा स्थानीय तहमा रहेका मुल तथा पोखरीको सर्वेक्षण (तथ्याङ्क सङ्कलन) गरेको बताउनुभयो । पण्डितले आठ महिनाको अवधिमा सात वटा स्थानीय तहमा रहेका पाँच हजार १६८ मूल तथा मुहान र ५२१ वटा पोखरी गरी कुल पाँच हजार ६८९ वटा स्रोतको पहिचान गरिएको बताउनुभयो ।जिल्लाका सात स्थानीय तहमा गरिएको सर्वेक्षणअनुसार २७ प्रतिशत अर्थात् एक हजार ५२१ स्रोतहरू सुकेको देखाएको छ । सर्वेक्षणले ती स्थानीय तहमा मुलको तुलनामा पोखरीहरू धेरै सुकेको देखाएको इसिमोडले जनाएको छ । सर्वेक्षणले सुकेको बाहेकका स्रोतहरूमध्ये ५८ प्रतिशत स्रोतमा विगतको तुलनामा पानीको बहाव घट्दै गएको देखाएको मूलाधार व्यवस्थापन विश्लेषक पण्डितले बताउनुभयो । स्थानीय तहहरूसँग आफ्नो स्थानीय तहमा कति पानीका स्रोत छन्, तिनीहरूको अवस्था के कस्तो रहेको छ भन्ने जानकारी नभएका कारण पनि खानेपानीका स्रोतहरू संरक्षण नहुँदा पानीका मुहान सुक्ने क्रम बढेको हो । सर्वेक्षणमा जिल्लाको बेथानचोक गाउँपालिकामा ३७७ वटा मुल तथा आठ वटा पोखरी गरी ३८५ वटा स्रोतको पहिचान गरिएकोमा १९ प्रतिशत अर्थात् ७४ वटा स्रोत सुकेका छन् । धुलिखेल नगरपालिकामा एक हजार ६४ वटा मुल तथा १११ पोखरी गरी कुल एक हजार एक सय ७४ वटा स्रोतको मापन गरिएकोमा २९ प्रतिशत स्रोत सुकेको देखाएको छ । रोशी गाउँपालिकामा ९२४ वटा मुल तथा ४६ वटा पोखरी गरी कुल ९६९ स्रोत पहचिान गरिएकोमा २२ प्रतिशत स्रोत सुकेको देखाएको छ । नमोबुद्ध नगरपालिकामा ४४८ वटा मुल तथा ३० पोखरी गरी कुल ४७८ स्रोत पहिचान गरिएकोमा २० प्रतिशत स्रोत सुकेको देखिएको छ । पनौतीमा ८५४ वटा मुल र २६ पोखरी गरी ८८० स्रोत मापन गरिएकोमा नौ प्रतिशत स्रोत सुकेको सर्वेक्षणले देखाएको छ । त्यसैगरी जिल्लाको तेमाल गाउँपालिकामा गरिएको सर्वेक्षणमा ६६५ वटा मुल तथा ७२ वटा पोखरी गरी कुल ७७३ वटा स्रोत पहिचान गरिएकोमा ४० प्रतिशत स्रोत सुकेको पाइएको छ । पाँखखाल नगरपालिकामा गरिएको सर्वेक्षणले ८३६ वटा मुल तथा २२८ पोखरी गरी कुल एक हजार ६४ स्रोत पहिचान गरेकोमा ४० प्रतिशत स्रोत सुकेको देखाएको छ । सर्वेक्षणले सात वटा स्थानीय तहमा गरिएको सर्वेक्षणमध्ये तेमाल र पाँचखालमा रहेका धेरै  स्रोतहरू सुकेको देखाएको छ । इसिमोडले जिल्लामा सन् २०१६ देखि खानेपानीको क्षेत्रमा कामा गर्दै आएको छ । इसिमोडले हिन्दुकुश हिमालय क्षेत्रमा पर्ने भारत, नेपाल र भुटानमा पानीको क्षेत्रमा काम गर्दै आएको छ भने बङ्गलादेश र पाकिस्तानको पहाडी क्षेत्रमा पानीको क्षेत्रमा काम सुरु गर्न लागेको जनाएको छ ।",
      "link": "https://gorkhapatraonline.com/news/166435",
      "image": "https://gorkhapatraonline.com/storage/media/293650/conversions/1000080454-original-thumb.jpg"
    }
  ]
}