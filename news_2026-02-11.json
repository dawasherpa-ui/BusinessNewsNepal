{
  "date": "2026-02-11T05:45:51.502Z",
  "news": [
    {
      "slug": "191611",
      "title": "चौबिस लाख किसान सूचीकृत, परिचयपत्र भने बनेन",
      "timestamp": 1770768000000,
      "source": "gp",
      "content": "किसान सूचीकरण कार्यक्रम अन्तर्गत हाल झन्डै २४ लाख किसान सूचीकृत भएका छन् । उक्त कार्यक्रम अन्तर्गत देशभर २३ लाख ८३ हजार १३  किसान सूचीकृत भएको कृषि सूचना केन्द्रले जनाएको छ ।",
      "longContent": "गोरखापत्र समाचारदाता काठमाडौँ माघ २८ गते । किसान सूचीकरण कार्यक्रम अन्तर्गत हाल झन्डै २४ लाख किसान सूचीकृत भएका छन् । उक्त कार्यक्रम अन्तर्गत देशभर २३ लाख ८३ हजार १३  किसान सूचीकृत भएको कृषि सूचना केन्द्रले जनाएको छ । हालसम्म सबैभन्दा धेरै कोशी प्रदेशमा चार लाख ६४ हजार ६७७ जना किसान सूचीकृत भएका छन् । त्यस्तै मधेश प्रदेशमा चार लाख १२ हजार २४४, बागमती प्रदेशमा तीन लाख ९१ हजार ५९९ जना किसान सूचीकृत भएका छन् । यस्तै गण्डकी प्रदेशमा दुई लाख ४१ हजार १०४ र लुम्बिनी प्रदेशमा चार लाख २४ हजार १६ जना किसान सूचीकृत कृषि सूचना केन्द्रले जनाएको छ । कर्णाली प्रदेशमा एक लाख ९५ हजार ७१६ र सुदूरपश्चिम प्रदेशमा दुई लाख ५३ हजार ६५७ जना किसान सूचीकृत भएको केन्द्रको तथ्याङ्क छ । केन्द्रका सूचना अधिकारी सञ्जीव पण्डितले किसान सूचीकृत गरिसकेपछि कृषि तथा पशुपन्छी विकास मन्त्रालयको सहमति लिएर स्थानीय तहबाट किसान परिचयपत्र वितरण गरिने जानकारी दिनुभयो ।  २०७७ साल फागुनमा किसान सूचीकरण कार्यक्रम सुरु भएको थियो । किसानको वर्गीकरण गरी अनुदानसहित सेवासुविधा उपलब्ध गराउन सो कार्यक्रम अगाडि बढाइएको थियो । किसान सूचीकृत भए पनि किसान परिचयपत्र भने अझै वितरण हुन नसकेको मन्त्रालयले जनाएको छ । कार्यक्रम अनुसार किसानलाई सूचीकृत गरी उनीहरूको आम्दानीको अवस्था हेरेर चार प्रकारमा वर्गीकरण गरिने छ । मन्त्रालयका सूचना अधिकारी महानन्द जोशीले सूचीकृत किसानलाई ऋण, कृषि औजारमा सहुलियत, बिउ, बिरुवामा छुट तथा पूर्वाधार निर्माणमा समेत सहयोग गर्ने जानकारी दिनुभयो । कृषि पेसामा किसानलाई टिकाइराख्नका लागि किसान परिचयपत्र वितरण गरी सुविधा उपलब्ध गराइने उहाँले जानकारी दिनुभयो । निर्वाहमुखी किसान, साना किसान, मझौला किसान र ठुला किसान पहिचान गरी परिचयपत्र वितरण गरिने उहाँले जानकारी दिनुभयो । कृषि गणना–२०७८ अनुसार नेपालमा करिब ४१ लाख घरपरिवार कृषि कार्य (खेतीपाती) मा आबद्ध छन् । त्यसै गरी ३९ लाख ९९ हजार परिवारले २२ लाख १८ हजार ४१० हेक्टर जग्गामा कृषि कार्य भइरहेको छ भने एक लाख ३२ हजारले पशुपन्छी पाल्ने गरेका छन् । कृषि व्यवसायमा संलग्न किसानले नेपाल सरकारबाट उपलब्ध हुने अनुदान र सहायता प्राप्त गर्न किसान सूचीकरणमा सूचीकृत हुनुपर्ने हुन्छ । सूचीकरणमा आबद्ध हुन नेपालमै बसेर कृषि व्यवसाय (खेतीपाती, पशुपालन) गरेको १८ वर्षमाथिको कृषक हुनु पर्छ ।किसान सूचीकरण कार्यक्रम कार्यान्वयन कार्यविधि, २०७७ ले नेपालभित्र जुनसुकै स्थानमा बसोबास गर्ने कृषि पेसामा आबद्ध व्यक्ति सूचीकरण कार्यक्रममा सहभागी हुन र आबद्ध हुन चाहने कृषकले स्वयम् वा कृषिसँग सम्बन्धित सङ्घ, प्रदेश वा स्थानीय तहका सम्बन्धित निकायको सहयोगमा प्रणालीको वेबसाइट वा मोबाइल एप्लिकेसनमार्फत आधारभूत विवरण प्रविष्टि गर्न सक्ने व्यवस्था गरेको छ ।",
      "link": "https://gorkhapatraonline.com/news/191611",
      "image": "https://gorkhapatraonline.com/storage/media/336366/conversions/gorkhapatra-agri-original-thumb.jpg"
    },
    {
      "slug": "191609",
      "title": "चौध प्रतिशत खर्च नहुने",
      "timestamp": 1770768000000,
      "source": "gp",
      "content": "सरकारले चालु आर्थिक वर्षमा करिब १४ प्रतिशत बजेट खर्च हुन नसक्ने अनुमान गरेको छ । अर्थ मन्त्रालयले मङ्गलबार चालु आवको बजेटको अर्धवार्षिक मूल्याङ्कन प्रतिवेदन सार्वजनिक गर्दै सुरु बजेटको ८५.९६ प्रतिशत मात्रै खर्च हुने अनुमान सार्वजनिक गरेको हो ।   चालु वर्षका लागि सरकारले १९ खर्ब ६४ अर्ब रुपियाँ बजेट खर्च हुने अनुमान गरेको थियो । अर्धवार्षिक मूल्याङ्कनमार्फत भने बढीमा १६ खर्ब ८८ अर्ब रुपियाँ बजेट मात्रै खर्च हुने अनुमान गरिएको हो ।",
      "longContent": "काठमाडौँ, माघ २८ गते । सरकारले चालु आर्थिक वर्षमा करिब १४ प्रतिशत बजेट खर्च हुन नसक्ने अनुमान गरेको छ । अर्थ मन्त्रालयले मङ्गलबार चालु आवको बजेटको अर्धवार्षिक मूल्याङ्कन प्रतिवेदन सार्वजनिक गर्दै सुरु बजेटको ८५.९६ प्रतिशत मात्रै खर्च हुने अनुमान सार्वजनिक गरेको हो । चालु वर्षका लागि सरकारले १९ खर्ब ६४ अर्ब रुपियाँ बजेट खर्च हुने अनुमान गरेको थियो । अर्धवार्षिक मूल्याङ्कनमार्फत भने बढीमा १६ खर्ब ८८ अर्ब रुपियाँ बजेट मात्रै खर्च हुने अनुमान गरिएको हो । बजेट खर्च जस्तै त्यसका लागि आवश्यक स्रोत पनि सुरु अनुमान बराबर नहुने मूल्याङ्कन अर्थ मन्त्रालयले गरेको छ । बजेट प्रस्तुत गर्दा १३ खर्ब २५ अर्ब रुपियाँ कर राजस्व सङ्कलन हुने लक्ष्य राखेको सरकारले अर्धवार्षिक मूल्याङ्कनमार्फत त्यस्तो कर करिब १२ प्रतिशत कम सङ्कलन हुने अनुमान गरेको छ । कर तथा अन्य राजस्व र विविध प्राप्तिसमेत गरेर १४ खर्ब ८० अर्ब रुपियाँ प्राप्त हुने अनुमान गरेकोमा त्यस्तो अनुमान पनि संशोधन गरेर सरकारले चालु आवमा कुल १२ खर्ब ९८ अर्ब रुपियाँ मात्र प्राप्त हुने अनुमान गरेको छ । सरकारले बजेट खर्चका अनुमान घटाउँदा सबैभन्दा कम खर्च पुँजीगत खर्च हुने अनुमान गरेको छ । चालु आवका लागि चार खर्ब सात अर्ब रुपियाँ यस्तो खर्च विनियोजन भएकोमा त्यसको करिब ६० प्रतिशत अर्थात् दुई खर्ब ४३ अर्ब रुपियाँ मात्र खर्च हुने अनुमान मन्त्रालयको छ । त्यस्तै ११ खर्ब ८० अर्ब रुपियाँ चालु खर्च हुने अनुमान गरिएकोमा त्यसको ९५.३४ प्रतिशत अर्थात् ११ खर्ब २५ अर्ब रुपियाँ खर्च हुने संशोधित अनुमान छ । त्यस्तै ऋण भुक्तानीमा उपयोग गरिने वित्तीय व्यवस्थातर्फको खर्च पनि १५ प्रतिशत कम हुने अनुमान मन्त्रालयको छ । यससँगै चालु आवका लागि वित्तीय व्यवस्थातर्फ तीन खर्ब ७५ अर्ब रुपियाँ खर्च छुट्याइएकोमा तीन खर्ब १९ अर्ब रुपियाँ मात्र खर्च हुने संशोधित अनुमान अर्थले गरेको छ । सरकारले सुरुमा अनुमान गरेको वैदेशिक अनुदान पनि करिब ४२ प्रतिशत कम अर्थात् ३० अर्ब ९९ करोड रुपियाँ मात्र प्राप्त हुने अनुमान गरिएको छ । त्यस्तै चालु आवमा दुई खर्ब ३३ अर्ब वैदेशिक ऋण लिने लक्ष्य रहे पनि त्यसको ६०.७५ प्रतिशत अर्थात् एक खर्ब ४१ अर्ब रुपियाँ मात्र वैदेशिक ऋण प्राप्त हुने सरकारको संशोधित अनुमान छ ।  अर्थमन्त्री रामेश्वरप्रसाद खनालले गत भदौ २३ र २४ गतेको आन्दोलनपछि सृजित विषम परिस्थितिका बिच सरकारले वित्तीय अनुशासन परिपालनालाई पूर्ण कार्यान्वयन गरेका कारण अर्थतन्त्र लयमा आउन सम्भव भएको उल्लेख गर्नुभयो । खास गरी निर्वाचन र क्षतिपछिको पुनर्निर्माणका लागि सृजित अनिवार्य दायित्वका कारण पुँजीगत खर्च अपेक्षित बढाउन नसकिएको उहाँको भनाइ थियो । “खर्चको स्रोत जुटाउनकै लागि हामीले तयारी नै नपुगेका टुक्रे आयोजनाको बजेट कटौती ग¥यौँ,” उहाँले भन्नुभयो । उहाँका अनुसार सरकारले अहिलेसम्म निर्वाचनका लागि सुरक्षा निकाय र निर्वाचन आयोगलाई २० अर्ब रुपियाँ उपलब्ध गराइसकेको छ । निर्वाचित भएर आउने सरकारलाई आर्थिक भार नपार्ने उद्देश्यसहित सरकारले काम गरिरहेको पनि उहाँले प्रस्ट पार्नुभयो । “हामीले कुनै पनि नयाँ र बहुवर्षीय आयोजनाका लागि ठेक्का लगाएका छैनौँ,” उहाँले भन्नुभयो, “अनिवार्य दायित्व भएका आयोजनामा भने स्रोत सुनिश्चित गरेका छौँ ।”अर्थमन्त्री खनालले आन्तरिक उत्पादन र उपभोग बढ्दा चालु आवमा आन्तरिक मूल्य अभिवृद्धि कर र आन्तरिक अन्तःशुल्कमा भने सुधार आएको उल्लेख गर्नुभयो । त्यस्तै सरकारले भन्सार सुधारका लागि लिएका अनलाइनमा आधारित मूल्याङ्कन र स्थानीय तहबाटै स्थायी लेखा नम्बर लिन पाउने व्यवस्थाले पनि राजस्व बढाउन सहयोग पुगेको उहाँले बताउनुभयो । अर्धवार्षिक मूल्याङ्कन प्रतिवेदनले राजनीतिक अन्योलपश्चात् पनि मुलुकको आर्थिक सूचकहरू भने सुधारोन्मुख रहेको पनि उल्लेख गरेको छ । खास गरी अर्थतन्त्रका बाह्य सूचकहरू विदेशी विनिमय सञ्चिति, विपे्रषणलगायतमा उल्लेख्य सुधार आएको प्रतिवेदनमा उल्लेख छ । त्यस्तै खर्च कटौती, अनुगमन र मितव्ययिताका कारण पनि आन्तरिक अर्थतन्त्रमा देखिएको सुधारका कारण विद्यमान परिस्थितिमा सुधार आउने अनुमान मन्त्रालयले गरेको छ ।",
      "link": "https://gorkhapatraonline.com/news/191609",
      "image": "https://gorkhapatraonline.com/storage/media/336364/conversions/press-artha-mantralaya-original-thumb.jpg"
    },
    {
      "slug": "191608",
      "title": "सेयर निष्कासन सम्झौता",
      "timestamp": 1770768000000,
      "source": "gp",
      "content": "अप्पर रिचेत हाइड्रोपावर प्रालिले दुई मेगावाट विद्युत् उत्पादन क्षमता भएको आयोजनाका लागि साधारण सेयर (आइपिओ) जारी गर्ने भएको छ । यसका लागि कम्पनीले आरबिबी मर्चेन्ट बैङ्किङ लिमिटेडलाई निष्कासन तथा बिक्री प्रबन्धक तोकेको छ ।",
      "longContent": "गोरखापत्र समाचारदाताकाठमाडौँ, माघ २८ गते । अप्पर रिचेत हाइड्रोपावर प्रालिले दुई मेगावाट विद्युत् उत्पादन क्षमता भएको आयोजनाका लागि साधारण सेयर (आइपिओ) जारी गर्ने भएको छ । यसका लागि कम्पनीले आरबिबी मर्चेन्ट बैङ्किङ लिमिटेडलाई निष्कासन तथा बिक्री प्रबन्धक तोकेको छ । त्यसका लागि अप्पर रिचेत हाइड्रोपावर र आरबिबी मर्चेन्ट बैङ्किङ लिमिटेडबिच सम्झौता भएको छ । सम्झौतामा अप्पर रिचेत हाइड्रोपावरका तर्फबाट कार्यकारी अध्यक्ष आनन्द प्रधान र आरबिबी मर्चेन्टका तर्फबाट प्रमुख कार्यकारी अधिकृत बद्रीप्रसाद प्याकुरेलले हस्तक्षर गर्नुभयो । कम्पनीले आफ्नो ४० करोड चुक्ता पुँजीको २० प्रतिशत अर्थात् आठ करोड पुँजी बराबरका आठ लाख कित्ता साधारण सेयर निष्कासन गर्ने छ । सबै प्रक्रिया पूरा गरेर कम्पनीले आगामी साउन/भदौमा आइपिओमा जाने योजना रहेको जनाइएको छ । कम्पनीले २०८१ भदौदेखि गोरखा जिल्लाको धार्चे गाउँपालिकामा विद्युत् उत्पादन गरिरहेको छ ।",
      "link": "https://gorkhapatraonline.com/news/191608",
      "image": "https://gorkhapatraonline.com/storage/media/336363/conversions/IPO-agreement-original-thumb.jpg"
    },
    {
      "slug": "191607",
      "title": "सात अर्ब पच्चिस करोड ऋण स्वीकृत",
      "timestamp": 1770768000000,
      "source": "gp",
      "content": "नेपालको डिजिटल रूपान्तरण परियोजनाका लागि विश्व बैङ्कले सात अर्ब २५ करोड रुपियाँ (पाँच करोड डलर) ऋण स्वीकृत गरेको छ । बैङ्कको कार्यकारी निर्देशकको बोर्ड बैठकले यस्तो स्वीकृति दिएको हो ।",
      "longContent": "गोरखापत्र समाचारदाताकाठमाडौँ, माघ २८ गते । नेपालको डिजिटल रूपान्तरण परियोजनाका लागि विश्व बैङ्कले सात अर्ब २५ करोड रुपियाँ (पाँच करोड डलर) ऋण स्वीकृत गरेको छ । बैङ्कको कार्यकारी निर्देशकको बोर्ड बैठकले यस्तो स्वीकृति दिएको हो । नेपालको सार्वजनिक डिजिटल पूर्वाधारलाई बढावा दिने र सार्वजनिक सेवालाई डिजिटल प्रणालीमार्फत उपलब्ध गराउन यो ऋण सहयोग उपयोग हुने छ । खास गरी यो परियोजनामार्फत एकीकृत अनलाइन नागरिक सेवा पोर्टल र सामाजिक प्रकृतिका दर्तालाई डिजिटल प्रणालीमा उपलब्ध गराइने विश्व बैङ्कले जारी गरेको विज्ञप्तिमा उल्लेख छ । त्यस्तै परियोजनामार्फत सरकारको सुरक्षित बृहत् डेटा एक्सचेन्जको स्थापना र महìवपूर्ण सूचनाको संरक्षणका लागि डिजिटल लकर निर्माण गर्ने पनि हुने जनाइएको छ ।परियोजनाले मालपोतसहित अन्य सार्वजनिक सेवालाई पनि उच्च प्रभावकारी बनाउन डिजिटल प्रणालीमा उपलब्ध गराउन सहयोग पु¥याउने छ । कानुनी र नियामकीय व्यवस्थामा आवश्यक सुधार ल्याएर डेटा पूर्वाधारमा निजी क्षेत्रको लगानी बढाउने उद्देश्य पनि परियोजनाले लिएको छ । त्यस्तै डिजिटल अर्थतन्त्रमा विश्वसनीयता बढाउन परियोजनामार्फत विद्युतीय हस्ताक्षर, साइबर सुरक्षा र डेटा सुशासनमा लगानी हुने उल्लेख छ । यस परियोजनाले सार्वजनिक सेवालाई डिजिटल रूपमा उपलब्ध गराएर नागरिक र व्यवसायलाई समावेशी र पारदर्शी बनाउन सहयोग पुग्ने विश्व बैङ्कका नेपालसहित माल्दिभ्स र श्रीलङ्काका लागि राष्ट्रिय निर्देशक डेभिड सिस्लेनले बताउनुभयो ।सहवित्तीय प्रकृतिको यो परियोजनामा एसियाली विकास बैङ्कले पनि चार करोड डलर उपलब्ध गराउने छ । एडिबीको बोर्डमा यस सम्बन्धमा आगामी मार्चमा छलफल हुने कार्यक्रम रहेको छ ।यो परियोजना सञ्चार तथा सूचना प्रविधि मन्त्रालय र राष्ट्रिय परिचयपत्र एवं पञ्जीकरण विभागमार्फत कार्यान्वयन हुने छ ।",
      "link": "https://gorkhapatraonline.com/news/191607",
      "image": "https://gorkhapatraonline.com/storage/media/336362/conversions/6074fa4298132_5e72ba950dc8a_12-original-thumb.jpg"
    },
    {
      "slug": "191594",
      "title": "केक खाएका २५ जना बिरामी",
      "timestamp": 1770681600000,
      "source": "gp",
      "content": "पोखराको महेन्द्रपुलमा रहेको एक बेकरीको केक खाँदा २५ जना बिरामी परेका छन्। माघ २४ गते जन्मदिन मनाउन किनेको केक खाएपछि उनीहरु बिरामी परेका हुन्।",
      "longContent": "फडिन्द्र अधिकारी पोखरा, माघ २७ गते। पोखराको महेन्द्रपुलमा रहेको एक बेकरीको केक खाँदा २५ जना बिरामी परेका छन्। माघ २४ गते जन्मदिन मनाउन किनेको केक खाएपछि उनीहरु बिरामी परेका हुन्।यसबारे गुनासो आएपछि मंगलबार जिल्ला प्रशासन कार्यालय कास्की र खाद्य प्रविधि तथा गुण नियन्त्रण कार्यालय पोखराको संयुक्त टोलीले काठमाडौं बेकरीमा अनुगमन गरेको छ। कास्कीका सहायक प्रमुख जिल्ला अधिकारी चित्राङ्गत बरालले केक खाएकामध्ये एक जनाको आइसियुमा उपचार भइरहेको बाँकीको आकस्मिक कक्षमा उपचार भएको बताउनुभयो।बिरामीमध्ये अधिकांशमा वान्ता, पखाला, पेट दुख्ने जस्ता समस्या देखिएका थिए। सहायक प्रमुख जिल्ला अधिकारी चितांगत बरालले  भन्नुभयो, ‘एक जनाको अवस्था गम्भीर छ। उहाँको पोखरा पश्चिमाञ्चल क्षेत्रीय अस्पतालको सघन उपचार कक्ष (आइसियु)मा उपचार भइरहेको छ।’मङ्गलबार टोलीले बेकरीको बिक्री कक्षसँगै उत्पादन कक्षसमेत निरीक्षण गरेको छ। अनुगमनका क्रममा बेकरीमा प्रयोग हुने कच्चा पदार्थहरू म्याद गुज्रेको अवस्थामा फेला परेको छ। बरामद गरिएका सामग्रीमा पाँच सय ग्रामका मिक्स फ्रुट र विभिन्न फ्लेभर, पाँच सय ग्राम नरमदा कलर (अखाद्य रङ), पाँच केजी कोको पाउडर, बेकिङ पाउडर तथा अन्य फ्लेभरहरू छन्। प्रशासनले बेकरी सञ्चालक रोशन महर्जनलाई बुधबार जिल्ला प्रशासन कार्यालयमा कागजातसहित उपस्थित हुन निर्देशन दिएको छ। सञ्चालक महर्जन भने आफूहरूले सरसफाइमा ध्यान दिएको दाबी गर्नुभएको छ।",
      "link": "https://gorkhapatraonline.com/news/191594",
      "image": "https://gorkhapatraonline.com/storage/media/336344/conversions/kathmandu-bakery-(2)-original-thumb.jpg"
    },
    {
      "slug": "191588",
      "title": "अस्वाभाविक लक्ष्य, सञ्चित कोषको चाप र पूर्व तयारी बिनाका आयोजनाका कारण खर्च अनुमान घट्योः अर्थमन्त्री",
      "timestamp": 1770681600000,
      "source": "gp",
      "content": "अर्थमन्त्री रामेश्वरप्रसाद खनालले चालु आर्थिक वर्ष २०८२÷८३ को बजेट ल्याउँदा नै आय व्ययको अनुमान अस्वभाविक रुपमा बढाएर राखिएका कारण अर्धवार्षिक समीक्षामार्फत् त्यसलाई घटाउनुपरेको बताउनुभएको छ ।",
      "longContent": "काठमाडौँ,  माघ २७ गते । अर्थमन्त्री रामेश्वरप्रसाद खनालले चालु आर्थिक वर्ष २०८२/८३ को बजेट ल्याउँदा नै आय व्ययको अनुमान अस्वाभाविक रुपमा बढाएर राखिएका कारण अर्धवार्षिक समीक्षामार्फत् त्यसलाई घटाउनुपरेको बताउनुभएको छ ।अर्थ मन्त्रालयमा आज आयोजित एक कार्यक्रमबीच आर्थिक वर्ष २०८२/८३ को बजेटको अर्धवार्षिक मूल्याङ्कन प्रतिवेदन सार्वजनिक गर्नुहुँदै अर्थमन्त्री खनालले पूर्व तयारी नै नसकिएका आयोजना बजेटमा राखिएका कारण पनि खर्चको अनुमान घटाउनु परेको बताउनुभयो । त्यस्तै, सङ्घीय सञ्चित कोषमा ठूलो चाप पर्दै गएको उहाँको भनाइ थियो । बजेटको अर्धवार्षिक समीक्षमार्फत् सरकारले चालु आर्थिक वर्षको आयव्यय दुवै अनुमान घटाएको छ । यसवर्षका लागि  १९ खर्ब ६४ अर्ब ११ करोड बराबरको बजेट ल्याइएकामा त्यसमध्ये ८५ दशमलव ९६ प्रतिशत अर्थात्  १६ खर्ब ८८ अर्ब ३२ करोड ६७ लाख मात्रै खर्च हुने बताएको हो । अर्थमन्त्री खनालले सरकारको सञ्चित कोषमा चाप पर्दै गएको बताउनुभयो । अहिले सङ्घीय सञ्चित कोष  एक खर्ब ३० अर्ब घाटामा रहेका कारण बजेटको प्राथमिकता निर्धारण गर्नुपरेको उहाँले बताउनुभयो । त्यस्तै, पूर्व तयारी नसकिएका तर बजेटमा परेका  एक खर्ब १९ अर्ब बराबरका आयोजना स्थगित गरिएको अर्थमन्त्री खनालको भनाइ थियो । त्यस्ता आयोजनाको पूर्व तयारी सकेर ठेक्का लगाउन सक्ने अवस्था भएमा बजेट रोक्का फुकुवा गरिने उहाँले बताउनुभयो । रोक्का रहेका आयोजनामध्ये ४२ अर्ब लागत बराबरका आयोजनाको बजेट फुकुवा भइसकेका छन् । त्यस्तै, अपेक्षित रुपमा बजेट खर्च हुन नसक्नुमा पछिल्ला राजनीतिक घटनाक्रम पनि जिम्मेवार रहेको अर्थमन्त्री खनालले बताउनुभयो ।“जेनजी आन्दोलनपछिको सङ्क्रमणकालमा सरकारको ध्यान सुरक्षाको प्रत्याभूति र राजनीतिक दलहरुसँग छलफलमा व्यतित् भयो । यसकारण पनि विभिन्न मन्त्रालयहरुले अपेक्षित रुपमा खर्च गर्न सकेनन्”, उहाँले भन्नुभयो । त्यस्तै, वनसम्बन्धी कानुनका कारण सिर्जित अवरोधका कारण विकास आयोजनाको काममा ढिलाइ हुने गरेको अर्थमन्त्री खनालले बताउनुभयो । चालु आर्थिक वर्षको बजेटमा स्रोतको चापका कारण स्वास्थ्य बिमाको दायित्व सरकारले चुक्ता गर्न नसकेको पनि उहाँले स्पष्ट पार्नुभयो । “यही बजेटभित्र रहेर स्वास्थ्य बिमामा दायित्व व्यहोर्न सक्ने अवस्था छैन । भैपरी शीर्षकका बजेट निर्वाचनका लागि छुट्टाउनु पर्दा स्वास्थ बिमाको दायित्व भुक्तानीका लागि समस्या भएको छ”, अर्थमन्त्री खनालले भन्नुभयो । अहिले करिब  सात अर्ब बराबरको दायित्व भुक्तानी बाँकी रहेको भन्ने अनौपचारिक आँकडा आए पनि स्वास्थ्य तथा जनसङ्ख्या मन्त्रालयले नै यकिन कति हो, भन्ने स्पष्ट पार्न नसकेको उहाँले बताउनुभयो । त्यस्तै, निर्वाचनका लागि स्रोतसाधन कमजोर भएकै कारण सुरक्षामा कुनै कमजोरी देखिन नहुनेसमेत अर्थमन्त्री खनालले बताउनुभयो । आगामी निर्वाचन प्रयोजनका लागि करिब २० अर्ब बराबर छुट्याइसकेको अर्थ मन्त्रालयले जनाएको छ । सोही कार्यक्रममा राष्ट्रिय योजना आयोगका उपाध्यक्ष डा प्रकाश श्रेष्ठले तीन करोडभन्दा कम लागतका आयोजनालाई परियोजना बैंकमा नराखिएको स्पष्ट पार्नुहुँदै पूर्व तयारी नसकिएका र तत्काल कार्यान्वयन गर्न नसकिने तथा कम लागतका आयोजनाको बजेट रोक्का राख्नुपर्ने अवस्था आएको बताउनुभयो ।त्यस्तै, नेपाल राष्ट्र बैंकका गभर्नर डा विश्वनाथ पौडेलले नेपाल अतिकम विकसित मुलुकबाट स्तरोन्नतिको चरणमा रहेको उल्लेख गर्दै अब यसबाट पछि हड्न नहुने स्पष्ट पार्नुभयो । अर्थसचिव घनश्याम उपाध्यायले गत भदौ २३ र २४ गते भएको जेनजी आन्दोलनले सुशासन प्रतिको नागरिक चाहना, भष्ट्राचार नियन्त्रण र सेवा प्रवाहमा सुधारको भावना उजागर गरेको उल्लेख गर्नुहुँदै प्रदर्शनीका क्रममा अत्यधिक भौतिक क्षति व्यहोरेको बताउनुभयो । यद्यपि, आन्दोलनबाट सरकारको आम्दानी तथा खर्च प्रणाली अवरुद्ध नभएको र निरन्तर सञ्चालनमा रहेको उहाँले बताउनुभयो। आन्दोलनपछि सरकार गठनको सात दिनभित्रमा विजनेस् रिकभरी प्लान बनाएको, निजी क्षेत्रको मनोबल बढाउन प्रयत्न गरेकोलगायतका विषय उहाँले राख्नुभयो ।कार्यक्रममा अर्थ मन्त्रालयको बजेट महाशाखा प्रमुख सुमन दाहालले बजेट कार्यान्वयनलाई सकारात्मक लयमा फर्काउन सकेको बताउनुभयो । चालु आर्थिक वर्षको अर्धवार्षिक समीक्षा अवधिसम्ममा वार्षिक लक्षको ३५ दशमलव १४ प्रतिशत खर्च भएको बताउनुभयो । रासस",
      "link": "https://gorkhapatraonline.com/news/191588",
      "image": "https://gorkhapatraonline.com/storage/media/336340/conversions/202602101400-8f2f949f-efc4-4cab-8213-4b8d276655e7_medium-(1)-original-thumb.jpg"
    },
    {
      "slug": "191587",
      "title": "अर्थ मन्त्रालयद्वारा अर्धवार्षिक समीक्षामार्फत सुधारका योजना सार्वजनिक",
      "timestamp": 1770681600000,
      "source": "gp",
      "content": "अर्थ मन्त्रालयले आज ‘आर्थिक वर्ष २०८२÷८३ को बजेटको अर्धवार्षिक मूल्याङ्कन प्रतिवेदन’ सार्वजनिक गरेको छ ।",
      "longContent": "काठमाडौँ, माघ २७ गते ।अर्थ मन्त्रालयले आज ‘आर्थिक वर्ष २०८२÷८३ को बजेटको अर्धवार्षिक मूल्याङ्कन प्रतिवेदन’ सार्वजनिक गरेको छ । प्रतिवेदनअनुसार चालु आर्थिक वर्षका लागि विनियोजित कूल बजेटको करिब एक तिहाइ मात्र खर्च भएको छ, भने पुँजीगत खर्च सन्तोषजनक हुन नसकेको देखिएको छ ।अर्थ मन्त्रालयका अनुसार चालु आवका लागि कूल १९ खर्ब ६४ अर्ब ११ करोड बजेट विनियोजन गरिएकामा पुस मसान्तसम्म  ६ खर्ब ९० अर्ब २१ करोड ७८ लाख खर्च भएको छ । जुन कूल बजेटको ३५ दशमलव १४ प्रतिशत हो । खर्चको संरचना हेर्दा विनियोजित रकममध्ये चालु खर्च (वित्तीय हस्तान्तरणसहित) ४१ दशमलव २५ प्रतिशत, पुँजीगत खर्च १२ दशमलव १२ प्रतिशत र वित्तीय व्यवस्थातर्फ ४० दशमलव ९५ प्रतिशत खर्च भएको मन्त्रालयले जनाएको छ ।समीक्षा अवधिको समग्र खर्च गत आवको सोही अवधिको तुलनामा तीन दशमलव ३९ प्रतिशतले वृद्धि भएको प्रतिवेदनमा उल्लेख छ । यद्यपि, पुँजीगत खर्च न्यून रहनुका कारणका रूपमा आयोजनाको पूर्वतयारीको अभाव, जग्गा प्राप्ति तथा वन क्षेत्रको उपयोगमा देखिएका जटिलता, साथै गत भदौ २३ र २४ गते भएका आन्दोलनका कारण भौतिक संरचनामा पुगेको क्षतिलाई औंल्याइएको छ ।बजेटको अर्धवार्षिक समीक्षा प्रतिवेदनअनुसार पूर्वतयारी नभएका र अनुत्पादक साना आयोजनामा विनियोजित  एक खर्ब १९ अर्ब ५३ करोड ६५ लाख बजेट मन्त्रिपरिषद्को निर्णयअनुसार स्थगन गरिएको छ । स्थगन गरिएका आयोजनामध्ये खरिद प्रक्रिया सुरु भइसकेका र विषयगत मन्त्रालयबाट औचित्य पुष्ट्याइसहित फुकुवाका लागि अनुरोध भएका आधारमा  ४२ अर्ब २८ करोड ३४ लाख भने फुकुवा गरिएको मन्त्रालयले जनाएको छ ।राजस्व परिचालनतर्फ चालु आवमा कूल  १४ खर्ब ८० अर्ब राजस्व सङ्कलन गर्ने लक्ष्य लिइएको छ । जसमा सङ्घीय सरकारको हिस्सा १३ खर्ब १५ अर्ब रहने अनुमान गरिएको छ । प्रतिवेदनमा बजेट कार्यान्वयन र स्रोत व्यवस्थापन सुधारका लक्ष्य र नीतिहरू पनि सार्वजनिक गरिएका छन् । समीक्षा अवधिमा देखिएका संरचनागत र प्रणालीगत समस्या समाधान गर्दै बाँकी अवधिमा राजस्व परिचालन सुदृढ गर्ने र लगानीलाई प्रतिफलयुक्त क्षेत्रमा केन्द्रित गर्ने मुख्य लक्ष्य राखिएको छ । सार्वजनिक खर्चलाई मितव्ययी बनाउन २०७८ सालको मापदण्डलाई परिमार्जन गरी प्रभावकारी रूपमा लागू गर्ने र विनियोजित सीमाभित्र मात्र खर्च गर्ने नीति लिइएको छ । मन्त्रालयका अनुसार बजेट खर्च बढाउन सङ्घ, प्रदेश र स्थानीय तहको कार्य जिम्मेवारीअनुसार सङ्गठन तथा व्यवस्थापन सर्वेक्षण गरी विद्यमान संरचना र दरबन्दीको पुनरावलोकन गरिनेछ ।अनिवार्य प्रतिनिधित्व गर्नुपर्ने अवस्थाबाहेक सरकारी स्रोतबाट गरिने वैदेशिक भ्रमणलाई निरुत्साहित गरिने नीति पनि लिइएको छ । त्यसैगरी सरकारी कार्यालय, नियामक निकाय र सार्वजनिक संस्थानहरूमा थप व्ययभार पर्ने गरी नयाँ सङ्गठन संरचना र दरबन्दी सिर्जना नगरिने जनाइएको छ ।परामर्श सेवामा नियन्त्रण गर्दै ठूला आयोजनाबाहेक अन्य आयोजनामा सुपरीवेक्षण परामर्शदाता नियुक्त नगर्ने र नीति वा कानुनको मस्यौदा तयार गर्न बाह्य परामर्श सेवा नलिने व्यवस्था गरिने जनाइएको छ । त्यस्तै, राष्ट्रिय गौरव र रणनीतिक महत्वका आयोजनामा स्रोतको अभाव हुन नदिने तथा ती आयोजनाको बजेट अन्यत्र रकमान्तर नगर्ने सुनिश्चितता गरिएको छ । बहुवर्षीय आयोजनाको हकमा स्रोत सहमतिसम्बन्धी मापदण्ड, २०८२ को पूर्ण पालना गरिने र मध्यमकालीन खर्च संरचनाका आधारमा मात्र स्रोत सहमति माग गर्ने व्यवस्था मिलाइने अर्थ मन्त्रालयले जनाएको छ । फागुन मसान्तसम्म खर्च नभएको वा बाँकी अवधिमा खर्च हुन नसक्ने बजेटलाई २०८२ चैत १५ गतेभित्र अनिवार्य रूपमा समर्पण गर्नुपर्ने व्यवस्थालाई पनि कडाइका साथ पालना गरिने जनाइएको छ ।पारिश्रमिक, भत्ता, रासन, बिजुली, सञ्चार र घरभाडाजस्ता अनिवार्य दायित्वको भुक्तानी चालु वर्षमै फछ्र्योट गरी आगामी वर्षमा दायित्व नसर्ने गरी व्यवस्थापन गर्ने, अर्थ मन्त्रालयको पूर्वसहमति बिना कुनै पनि निकायले थप आर्थिक दायित्व सिर्जना गर्न नपाउने व्यवस्था कडाइका साथ लागू गरिने पनि अर्धवार्षिक समीक्षा प्रतिवेदनमा उल्लेख छ । वैदेशिक सहायतामा सञ्चालित आयोजनाको सोधभर्ना समयमै प्राप्त गर्न आवश्यक सहजीकरण र अनुगमन गर्ने, विकास सहायतालाई राष्ट्रिय आवश्यकता र उच्च प्रतिफलयुक्त रणनीतिक आयोजनामा मात्र परिचालन गर्ने नीति लिइनेजस्ता विषयमा प्रतिवेदनमा राखिएका छन् । नयाँ वैदेशिक सहायता आयोजनामा ‘प्रोजेक्ट रेडिनेस फिल्टर’ प्रभावकारी रूपमा लागू गरी तयारी पूरा भएका आयोजना मात्र छनोट गरिने जनाइएको छ ।त्यस्तै, राजस्व प्रणालीलाई प्रविधिमैत्री, पारदर्शी र करदातामैत्री बनाउँदै स्वेच्छिक कर परिपालना अभिवृद्धि गर्ने योजना अघि सारिएको छ । सीमानाकामा भन्सार प्रशासन र सुरक्षा निकायबीच समन्वय गरी राजस्व चुहावट नियन्त्रणका लागि बहु–निकायगत एकीकृत प्रयास गरिने जनाइएको छ । त्यस्तै, करयोग्य अनौपचारिक आर्थिक क्रियाकलापलाई औपचारिक प्रणालीमा ल्याउने र डिजिटल कारोबारलाई करको दायरामा समेट्दै कराधार विस्तार गरिने उल्लेख छ ।त्यसैगरी, कर बक्यौता असुली र बेरुजु फछ्र्योट कार्यलाई कार्ययोजना बनाएर तीव्रता दिइने प्रतिवेदनमा उल्लेख छ । गैरकर राजस्वको दायरा विस्तार गर्दै विद्यमान दरहरू समयसापेक्ष बनाइने र सरकारी लगानीका निकायबाट प्राप्त हुने लाभांश समयमै सङ्कलन गरिने व्यवस्था मिलाइने छ । गैर–बजेटरी रूपमा विभिन्न कोषमा रहेको सरकारी रकम सङ्घीय सञ्चित कोषमा दाखिला गराउने प्रक्रिया अघि बढाइने प्रतिवेदनमा उल्लेख छ । रासस",
      "link": "https://gorkhapatraonline.com/news/191587",
      "image": "https://gorkhapatraonline.com/storage/media/336331/conversions/202602101356-97b0fa30-306a-49e8-84d1-72418c63afea_medium-original-thumb.jpg"
    },
    {
      "slug": "191582",
      "title": "सरकारले चालु आर्थिक वर्षको आय–व्ययको अनुमान घटायो",
      "timestamp": 1770681600000,
      "source": "gp",
      "content": "चालु आर्थिक वर्ष २०८२ र ०८३ को बजेटको अर्धवार्षिक समीक्षामार्फत सरकारको आय र व्ययको अनुमान घटाइएको छ ।",
      "longContent": "काठमाडौँ, माघ २७ गते ।चालू आर्थिक वर्ष २०८२र८३ को बजेटको अर्धवार्षिक समीक्षामार्फत सरकारको आय र व्ययको अनुमान घटाइएको छ । अर्थ मन्त्रालयले आज चालु आर्थिक वर्षको बजेटको अर्धवार्षिक मूल्याङ्कन प्रतिवेदन सार्वजनिक गर्दै आम्दानी र खर्च दुवैको अनुमान घटाएको हो ।चालु आर्थिक वर्षका लागि सरकारले १९ खर्ब ६४ अर्ब ११ करोड बराबर बजेट विनियोजन गरेको थियो । जसमध्ये चालुगततर्फ  ११ खर्ब ८० अर्ब ९८ करोड, पुँजीगत शीर्षकमा चार खर्ब सात अर्ब ८८ करोड ८० लाख र वित्तीय व्यवस्था शीर्षकमा  तीन खर्ब ७५ अर्ब २४ करोड २० लाख बराबर सुरुआती विनियोजन रहेको थियो ।संशोधित अनुमान अनुसार यस वर्ष चालु खर्च ११ खर्ब २५ अर्ब ९७ करोड ९४ लाख, पुँजीगत खर्च दुई खर्ब ४३ अर्ब ३० करोड ३४ लाख र वित्तीय व्यवस्था तीन खर्ब १९ अर्ब चार करोड ३९ लाख बराबर मात्रै खर्च हुने देखिएको छ । कुल बजेट खर्च  १६ खर्ब ८८ अर्ब ३२ करोड ६७ लाख खर्च हुने संशोधित अनुमान छ ।यो रकम सुरु विनियोजनको ८५ दशमलव ९६ प्रतिशत हो । अर्थात् सुरुआती विनियोजनको तुलनामा कुल संशोधित बजेट खर्च १४ दशमलव ०६ प्रतिशत विन्दुले घट्ने देखिएको छ ।चालु आर्थिक वर्ष २०८२ र ०८३ मा कुल बजेट १९ खर्ब ६४ अर्ब ११ करोडमध्ये  १४ खर्ब ८० अर्ब राजस्व स्रोत परिचालन हुने अनुमान रहेको छ । उक्त कुल अनुमानित राजस्वमध्ये सङ्घीय सरकारको बजेट प्रयोजनका लागि १३ खर्ब १५ अर्ब प्रयोग हुने र बाँकी एक खर्ब ६५ अर्ब राजस्व बाँडफाँटको माध्यमबाट प्रदेश र स्थानीय तहमा हस्तान्तरण हुने अनुमान छ । यसअनुसार सङ्घीय सरकारको कुल बजेटमा राजस्वको योगदान करिब ६७ दशमलव ४९ प्रतिशत रहने अनुमान छ ।चालु आर्थिक वर्ष २०८२ र ८३ को राजस्व प्राप्तिको अनुमानमा कर राजस्वको अंश १३ खर्ब २५ अर्ब ५८ करोड ३९ लाख अर्थात् ८९ दशमलव ५७ प्रतिशत र अन्य राजस्व (गैरकर) को अंश एक खर्ब ५४ अर्ब ४१ करोड ६१ लाख अर्थात् १० दशमलव ४३ प्रतिशत रहेको छ । यसमा प्रत्यक्ष कर चार खर्ब सात अर्ब दुई करोड ९२ लाख र अप्रत्यक्ष कर नौ खर्ब १८ अर्ब ५५ करोड ४५ लाख रहेको छ ।यस हिसाबले हेर्दा जम्मा कर राजस्वमा प्रत्यक्ष करको हिस्सा ३० दशमलव ७० प्रतिशत र अप्रत्यक्ष करको हिस्सा ६९ दशमलव ३० प्रतिशत रहेको छ ।चालु आर्थिक वर्षमा ६ प्रतिशतको आर्थिक वृद्धि हासिल गर्ने र उपभोक्ता मुद्रास्फीतिलाई साढे पाँच प्रतिशतमा सीमित राख्ने लक्ष्यका साथ बजेटको संशोधित अनुमान गरिएको अर्थ मन्त्रालयले जनाएको छ । गत भदौ २३ र २४ गतेको जेनजी आन्दोलनपश्चात् सिर्जना भएको असामान्य परिस्थिति, आयोजनाको पुनः प्राथमिकीकरण र खर्च कटौती गर्ने मन्त्रिपरिषद्को निर्णयलाई संशोधित अनुमानको आधार मानिएको छ । त्यस्तै, आगामी प्रतिनिधि सभाको निर्वाचन खर्च, सामाजिक सुरक्षा, कर्मचारीको महँगी भत्ता र आन्दोलनका घाइते तथा मृतकका परिवारलाई दिनुपर्ने राहतका कारण चालु खर्चमा चाप बढेको प्रतिवेदनमा उल्लेख छ । “आयोजनाको पूर्वतयारीको अभाव, जग्गा प्राप्ति र वन क्षेत्रको प्रयोगमा जटिलता र निर्माण व्यवसायीलाई भुक्तानीमा भएको ढिलाइले गर्दा पुँजीगत खर्चको गुणस्तर अपेक्षाकृत सुधार हुन सकेको छैन”, प्रतिवेदनमा भनिएको छ ।आन्दोलनबाट क्षतिग्रस्त भौतिक संरचनाको पुनर्निर्माण, निर्माणाधीन रणनीतिक आयोजनाको भुक्तानी र अनिवार्य दायित्व (तलब, भत्ता, पेन्सन) लाई खर्चको मुख्य प्राथमिकतामा राखिएको जनाइएको छ ।पूर्वतयारी नभएका, टुक्रे आयोजना र प्रतिफल सुनिश्चित नभएका अनुत्पादक कार्यक्रमहरूको बजेट रोक्का गरी प्राथमिकता प्राप्त आयोजनामा रकमान्तर गर्ने नीति लिइएको पनि अर्थ मन्त्रालयले जनाएको छ । त्यस्तै, बैठक भत्ता उपलब्ध नगराउने, बाह्य परामर्श सेवा नलिने, वैदेशिक भ्रमण नियन्त्रण गर्ने र नयाँ दरबन्दी सिर्जना नगर्ने जस्ता उपायहरूद्वारा चालु खर्च नियन्त्रण गर्ने लक्ष्य राखिएको उल्लेख छ ।आगामी फागुन २१ गते हुने प्रतिनिधि सभा सदस्य निर्वाचनका लागि सुरक्षा निकाय र निर्वाचन आयोगलाई आवश्यक पर्ने बजेटको स्रोत सहमति र व्यवस्थापनलाई उच्च प्राथमिकता दिइएको छ । वैदेशिक सहायता प्राप्तिमा देखिएको न्यूनता र राजस्व सङ्कलनको चापलाई मध्यनजर गर्दै आन्तरिक स्रोत (राजस्व र आन्तरिक ऋण) को अधिकतम उपयोग गरी बजेट सन्तुलन कायम गर्न खोजिएको पनि अर्थ मन्त्रालयले जनाएको छ । बजेट प्रणालीलाई नतिजामुखी बनाउन आयोजना बैँकको कार्यान्वयन, डिजिटल भुक्तानी प्रणालीको विस्तार र सार्वजनिक खरिद कानुनमा समसामयिक सुधार गरिने जनाइएको छ । रासस",
      "link": "https://gorkhapatraonline.com/news/191582",
      "image": "https://gorkhapatraonline.com/storage/media/336322/conversions/202602101400-8f2f949f-efc4-4cab-8213-4b8d276655e7_medium-(1)-original-thumb.jpg"
    },
    {
      "slug": "191573",
      "title": "नेप्से परिसूचकमा दोहोरो अङ्कले घट्यो",
      "timestamp": 1770681600000,
      "source": "gp",
      "content": "नेपाल स्टक एक्सचेञ्ज (नेप्से) परिसूचकमा दोहोरो अङ्कको गिरावट देखिएको छ ।",
      "longContent": "काठमाडौँ,  माघ २७ गते । नेपाल स्टक एक्सचेञ्ज (नेप्से) परिसूचकमा दोहोरो अङ्कको गिरावट देखिएको छ ।आज नेप्से परिसूचक १० दशमलव २५ अङ्कले घटेर दुई हजार ६६२ दशमलव १४ को बिन्दुमा कायम भएको हो ।आज ३२४ कम्पनीको दुई करोड १७ लाख १५ हजार ८६८ कित्ता शेयर ८९ हजार ८३६ पटक खरिदबिक्री हुँदा रु आठ अर्ब ६१ करोड ६४ लाख १० हजार १३२ बराबरको कारोबार भएको नेप्सेले जनाएको छ ।आजको कारोबारमा म्युचुअल फन्ड शून्य दशमलव १९ र व्यापार समूह शून्य दशमलव ५२ प्रतिशतले बढेको छभने अरू सबै समूहको उपसूचक घटेको छ । बैङ्किङ शून्य दशमलव ०९, विकास बैङ्क एक दशमलव १५, वित्त शून्य दशमलव ९२, होटल तथा पर्यटन शून्य दशमलव ४८, जलविद्युत् शून्य दशमलव २५ र लगानी समूह शून्य दशमलव ५४ प्रतिशतले घटेको छ । त्यस्तै, जीवन बीमा शून्य दशमलव ७६, उत्पादन तथा प्रशोधन शून्य दशमलव ६५, लघुवित्त शून्य दशमलव ४९, निर्जीवन बीमा  शून्य दशमलव ६१ र अन्य समूह शून्य दशमलव ३५ प्रतिशतले घटेको छ ।आजको कारोबारमा कालीञ्चोक दर्शन लिमिटेडको शेयर मूल्य सबैभन्दा धेरै छ दशमलव ३६ प्रतिशतले बढेको छ । सबैभन्दा धेरै घट्नेमा भने कर्पोरेट डेभलपमेन्ट बैङ्क लिमिटेडको शेयर मूल्य पाँच दशमलव २४ प्रतिशतले घटेको छ ।कारोबार रकम र कारोबार भएका शेयर सङ्ख्याका आधारमा आज सबैभन्दा धेरै अरुण भ्याली हाइड्रोपावर डेभलपमेन्ट कम्पनी लिमिटेडको  ४५ करोड २८ लाख ४२ हजार ४९२ बराबरको १५ लाख ३० हजार ८८८ कित्ता शेयर किनबेच भएको छ । रासस",
      "link": "https://gorkhapatraonline.com/news/191573",
      "image": "https://gorkhapatraonline.com/storage/media/336305/conversions/Stock-exchange-original-thumb.jpg"
    },
    {
      "slug": "191555",
      "title": "नेपालको डिजिटल रूपान्तरणका लागि विश्व बैंकले ५० मिलियन डलर दिने",
      "timestamp": 1770681600000,
      "source": "gp",
      "content": "नेपालको डिजिटल रूपान्तरणका लागि विश्व बैंकले ५० मिलियन (५ करोड) अमेरिकी डलर सहुलियतपूर्ण ऋण उपलब्ध गराउने भएको छ ।",
      "longContent": "काठमाडौँ, माघ २७ गते । नेपालको डिजिटल रूपान्तरणका लागि विश्व बैंकले ५० मिलियन (५ करोड) अमेरिकी डलर सहुलियतपूर्ण ऋण उपलब्ध गराउने भएको छ । वासिङ्टनमा बसेको विश्व बैंकको कार्यकारी निर्देशक बोर्डले ‘नेपाल डिजिटल ट्रान्सफर्मेसन प्रोजेक्ट’ (नेपाल डिजिटल रूपान्तरण आयोजना) अन्तर्गत उक्त सहयोग नेपाललाई दिने निर्णय गरेको हो । उक्त सहयोग नेपालको डिजिटल सार्वजनिक पूर्वाधार सुदृढ गर्न र सार्वजनिक सेवाहरू डिजिटल माध्यमबाट उपलब्ध गराउन परिचालन गरिनेछ ।यो परियोजनाले नागरिकलाई प्रदान गरिने सेवाको ढाँचामा मौलिक परिवर्तन ल्याउने लक्ष्य लिएको छ । परियोजनाअन्तर्गत एकीकृत अनलाइन नागरिक सेवा पोर्टल, सुरक्षित तथ्याङ्क आदानप्रदान प्रणाली तथा प्रमाणीकरणयोग्य प्रमाणपत्र र डिजिटल वालेट व्यवस्थापन गर्न सकिने 'डिजिटल लकर' जस्ता डिजिटल प्लेटफर्ममा लगानी गरिनेछ ।डिजिटल अर्थतन्त्रप्रति नागरिकको विश्वास बढाउन परियोजनाअन्तर्गत विद्युतीय हस्ताक्षर (ई–सिग्नेचर), साइबर सुरक्षा तथा 'डेटा गभर्नेन्स' मा समेत लगानी गरिनेछ ।विश्व बैंकका माल्दिभ्स, नेपाल र श्रीलङ्काका लागि राष्ट्रिय निर्देशक डेभिड सिस्लेनले डिजिटल पूर्वाधारमा लगानीले सेवा प्रवाहमा पारदर्शिता, समावेशिता र प्रभावकारिता बढ्ने उल्लेख गर्नुभएको छ । उहाँका अनुसार मुख्य डिजिटल प्लेटफर्ममा लगानी र सेवाहरू डिजिटलाइज गरेपछि नागरिक र व्यवसायलाई अझ सहज सेवा उपलब्ध हुनेछ । यसले सार्वजनिक क्षेत्रको कार्यक्षमता र सुशासन प्रवर्द्धनमा मद्दत पुग्नेछ ।यो परियोजना विश्व बैंक र एसियाली विकास बैंक (एडीबी) बीचको संयुक्त सहवित्तीय व्यवस्थाअन्तर्गत कार्यान्वयन हुनेछ । 'फुल म्युचुअल रिलायन्स फ्रेमवर्क' अन्तर्गत विश्व बैंक प्रमुख ऋणदाता रहनेछ भने एडीबी ट्रेल ऋणदाताका रूपमा रहनेछ । एडीबीले यस परियोजनामा ४० मिलियन अमेरिकी डलर योगदान गर्नेछ । एडीबी व्यवस्थापनले मार्च २०२६ मा परियोजनालाई आफ्नो बोर्डमा प्रस्तुत गर्ने अपेक्षा गरिएको छ ।",
      "link": "https://gorkhapatraonline.com/news/191555",
      "image": "https://gorkhapatraonline.com/storage/media/336263/conversions/Rorld-bank-original-thumb.jpg"
    },
    {
      "slug": "191519",
      "title": "सुनचाँदीको मूल्य आज पनि बढ्यो",
      "timestamp": 1770681600000,
      "source": "gp",
      "content": "स्थानीय बजारमा सुनचाँदीको मूल्य लगातार वृद्धि भएको छ । नेपाल सुनचाँदी व्यवसायी महासङ्घका अनुसार आज  प्रतितोला सुन रु तीन लाख पाँच हजार ५०० र एक तोला चाँदीको मोल रु पाँच हजार २४० कायम भएको छ ।",
      "longContent": "काठमाडौँ,  माघ २७ गते ।  स्थानीय बजारमा सुनचाँदीको मूल्य लगातार वृद्धि भएको छ । नेपाल सुनचाँदी व्यवसायी महासङ्घका अनुसार आज  प्रतितोला सुन तीन लाख पाँच हजार ५०० र एक तोला चाँदीको मोल पाँच हजार २४० कायम भएको छ । सोमबार एक तोला सुन तीन लाख चार हजार ६०० र त्यति नै परिमाणको चाँदी पाँच हजार २५० मा खरिदबिक्री भएको थियो ।  अन्तर्राष्ट्रिय सञ्चारमाध्यमहरूका अनुसार आज एक औँस सुन पाँच हजार २९ र त्यति नै चाँदी ८१ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/191519",
      "image": "https://gorkhapatraonline.com/storage/media/336165/conversions/gold1616-original-thumb.jpg"
    },
    {
      "slug": "191461",
      "title": "विद्युत् उत्पादन घट्दै आयातमा चाप",
      "timestamp": 1770681600000,
      "source": "gp",
      "content": "सुक्खायामको मध्य समय लाग्दै गर्दा नेपालका जलविद्युत् आयोजनाबाट विद्युत् उत्पादन न्यूनतम सीमातर्फ ओरालो लागेको छ । वर्षा पनि नभएको र हिउँ पग्लने समय पनि नआएकाले नदीमा जलप्रवाह घट्दा विद्युत् उत्पादन न्यूनतम सीमातर्फ लागेको हो ।   हिँउदमा विशेषतः जलप्रवाही आयोजनाको विद्युत् उत्पादन क्षमतामा अत्यधिक कमी आउने गर्छ । खास गरी",
      "longContent": "काठमाडौँ, माघ २७ गते । सुक्खायामको मध्य समय लाग्दै गर्दा नेपालका जलविद्युत् आयोजनाबाट विद्युत् उत्पादन न्यूनतम सीमातर्फ ओरालो लागेको छ । वर्षा पनि नभएको र हिउँ पग्लने समय पनि नआएकाले नदीमा जलप्रवाह घट्दा विद्युत् उत्पादन न्यूनतम सीमातर्फ लागेको हो । हिँउदमा विशेषतः जलप्रवाही आयोजनाको विद्युत् उत्पादन क्षमतामा अत्यधिक कमी आउने गर्छ । खास गरी निजी क्षेत्रले उत्पादनमा अग्रसरता लिएको जलप्रवाही आयोजनामा विद्युत् उत्पादन कम हुँदै गएको छ । जल तथा मौसम विज्ञान विभागका प्रक्षेपणले यस वर्ष वर्षा कम हुने आकलन गरिसकेकाले नदीको जलप्रवाह अझै घट्दै जाने छ । यसले गर्दा जलविद्युत् उत्पादनमा दबाब सिर्जना हुने छ । नेपाल विद्युत् प्राधिकरणका कार्यकारी निर्देशक हितेन्द्रदेव शाक्यका अनुसार यस पटक हिउँदे वर्षा कम भएका कारण नदीको जलप्रवाह घटेर जाने चुनौतीपूर्ण अवस्था छ । “वर्षा कम भइरहेको छ, हिमपात पनि कम भएका कारण विद्युत् उत्पादन फागुन चैतमा अझै चुनौतीपूर्ण बन्न सक्छ,” उहाँले भन्नुभयो, “उत्पादन घटेमा आयात बढाएर विद्युत् आपूर्ति व्यवस्थित गर्ने छौँ ।” यस वर्ष नेपाल विद्युत् प्राधिकरणको आपूर्ति प्रणालीमा चार सय मेगावाट विद्युत् उत्पादन थपिए पनि यसले सुक्खायामलाई खासै भरथेग भने गर्न सकेको देखिँदैन । गत माघ २५ गते नेपाल विद्युत् प्राधिकरणका आयोजनाबाट पाँच हजार ३२५ मेगावाट घण्टा विद्युत् उत्पादन भएको थियो जुन गत वर्ष सोही दिन पाँच हजार ४३५ मेगावाट घण्टा थियो । गत हिउँदयता प्रणालीमा थपिएको चार सय मेगावाट क्षमता थप भएको छ । यसै कारण निजी क्षेत्रबाट प्राप्त हुने विद्युत्को परिमाण गत आइतबार गत वर्षभन्दा करिब चार हजार मेगावाट घण्टा थप दिन सकेको देखिन्छ ।   नेपाल विद्युत् प्राधिकरणको तथ्याङ्क अनुसार गत आइतबार साँझ ६:३० बजे रेकर्ड गरिएको पिक डिमान्ड २०५१ मेगावाट छ जुन गत वर्ष सोही दिन १९५८ मेगावाट थियो । पिक डिमान्ड बढेको र आपूर्ति अवरोध पनि न्यून रहेका कारण आयात बढेर गत आइतबार औसत ४१९ मेगावाट पुगेको छ जुन गत वर्ष सोही दिन १६७ मेगावाट मात्र थियो । तर ऊर्जा गणनामा हेर्दा गत वर्ष सोही दिन ११ हजार ७५८ मेगावाट घण्टा विद्युत् आयात भएकामा यो वर्ष सोही दिन १० हजार ५२ मेगावाट घण्टा आयात भएको देखिन्छ । प्राधिकरण प्रवक्ता राजन ढकालले कुल ऊर्जा आयात कम हुनु सकारात्मक रहेको बताउनुभयो । कुनै निश्चित स्लट (१५ मिनेट) का लागि मात्र लिँदा मेगावाट बढी हुन सक्छ तर कुल ऊर्जा आयात अहिलेसम्म न्यून नै रहनु सकारात्मक हो,” उहाँले भन्नुभयो ।   यस वर्ष अहिलेसम्म भारतबाट आयात हुने विद्युत् तुलनात्मक रूपले सस्तो मूल्यमा पाइएकाले ठुलो चिन्ताको विषय नबन्ने अपेक्षा कार्यकारी निर्देशक शाक्यको छ । “अहिले औसत प्रतियुनिट भारु ३ रुपियाँ ५० पैसामा विद्युत् आयात भइरहेको छ, यसर्थ आयातमा धेरै चिन्तित बन्नुपर्ने अवस्था छैन,” उहाँले भन्नुभयो ।",
      "link": "https://gorkhapatraonline.com/news/191461",
      "image": "https://gorkhapatraonline.com/storage/media/336097/conversions/Hydro-Art-original-thumb.jpg"
    },
    {
      "slug": "191460",
      "title": "ग्यास छ सहज छैन आपूर्ति",
      "timestamp": 1770681600000,
      "source": "gp",
      "content": "सरकारको संयुक्त बजार अनुगमन टोलीले उपत्यकाका बजारमा खाना पकाउने ग्यास सहज रूपमा नपाएको जनाएको छ । अनुगमनका क्रममा बजारमा ग्यास हुँदै नभएको नभई सहज रूपमा तुरुन्तै पाउन सक्ने अवस्था भने नरहेको पाइएको छ ।",
      "longContent": "गोरखापत्र समाचारदाता काठमाडौँ, माघ २७ गते । सरकारको संयुक्त बजार अनुगमन टोलीले उपत्यकाका बजारमा खाना पकाउने ग्यास सहज रूपमा नपाएको जनाएको छ । अनुगमनका क्रममा बजारमा ग्यास हुँदै नभएको नभई सहज रूपमा तुरुन्तै पाउन सक्ने अवस्था भने नरहेको पाइएको छ । वाणिज्य, आपूर्ति तथा उपभोक्ता संरक्षण विभाग, नेपाल आयल निगम र गुणस्तर तथा नापतौल विभागले सोमबार संयुक्त रूपमा अनुगमन गरेका हुन् । विभागका अनुसार अनुगमन टोलीले सोमबार विभिन्न चार वटा छुट्टाछुट्टै समूह बनाएर कीर्तिपुर, कलङ्की, कुलेश्वर, सोह्रखुट्टे, नयाँ बसपार्क, बालाजु, भक्तपुर, कोटेश्वर, रिङरोडका अन्य आसपासका क्षेत्रमा अनुगमन गरेको थियो ।विभागका निर्देशक नरहरि तिवारीले अनुगमनमा उपभोक्ताले सकिनेबित्तिकै सहज रूपमा खाना पकाउने ग्यास पाउन सक्ने अवस्था नरहेको पाएको जानकारी दिनुभयो । विभागबाट केही दिनयता ग्यासलक्षित अनुगमन गरिरहँदा पनि ग्यास अभावको गुनासो नरोकिएपछि सोमबारदेखि संयुक्त टोली बनाएर अनुगमन थप तीव्र पारेको उहाँले जानकारी दिनुभयो । अनुगमन टोलीले ग्यासका ठुला उद्योग, डिपो, ग्यासका खुद्रा विक्रेता र उपभोक्ता सबैको अनुगमन गरिएको प्रवक्ता तिवारीले बताउनुभयो । अनुगमनमा बजारमा ग्यासको बिक्रीवितरण र मौज्दात पनि हेरिएको छ । ग्यासको आपूर्ति सहज भए वा नभएको विषयमा निगरानी गर्ने र यसको समाधान गर्ने काम नेपाल आयल निगमको हो । विभागका निर्देशक तिवारीले आयल निगमले बजारमा हल्ला भए जस्तो ग्यासको अभाव नभएको जिकिर गरे पनि विभागमा ग्यास अभावको अत्यधिक गुनासो आएको बताउनुभयो । बजारमा अभाव भएपछि औद्योगिक र प्रतिष्ठानले खरिद गर्ने ग्यासको सङ्ख्या घटाएर उपभोक्तालाई दिँदा समस्या केही समाधान हुने उहाँको मत छ । यतिबेला ग्यासको अभाव भएको भन्दै आवश्यकताभन्दा बढी मौज्दात राख्ने गरेको पाइएको छ । आवश्यकताभन्दा बढी ग्यास मौज्दात गरेको/राखेका भए जरिबानासहित कारबाही हुने पनि उहाँले बताउनुभयो । विभागका अनुसार अनुगमनका क्रममा उपभोक्ताले खरिद गरिरहेको ग्यासको तौल सही भए वा नभएको पनि हेरिने छ ।एउटा समूहले कम्तीमा १० वटा फर्मको अनुगमन गरी सोको विश्लेषणसहित रिपोटिङ अनुगमन गर्दा ग्यासको आपूर्तिको अवस्था, बजारको उपलब्धता, खरिदबिक्रीको रेकर्ड र फरक ग्यास साट्दा वहन गर्नुपर्ने अतिरिक्त आर्थिक शुल्कको व्यवस्थासमेतको जानकारी लिइएको छ ।",
      "link": "https://gorkhapatraonline.com/news/191460",
      "image": "https://gorkhapatraonline.com/storage/media/336095/conversions/Gas-Anugaman-original-thumb.jpg"
    },
    {
      "slug": "191459",
      "title": "इजरायल जाने बढ्दै",
      "timestamp": 1770681600000,
      "source": "gp",
      "content": "इजरायलमा युद्धको त्रास कम भएसँगै दीर्घकालीन स्याहार केन्द्रमा सहायक श्रमिक (केयर गिभर) का लागि जान तयार दुई हजार ११२ जनामध्ये माघ १५ गतेसम्म एक हजार तीन सय नेपाली युवा इजरायल प्रवेश गरेका छन् । दोस्रो चरण रोस्टरमा रहेका दुई हजार ११२ जनामध्ये त्यो सङ्ख्याका युवा इजरायल प्रवेश गरेका हुन् ।",
      "longContent": "गोरखापत्र समाचारदाता काठमाडौँ, माघ २७ गते । इजरायलमा युद्धको त्रास कम भएसँगै दीर्घकालीन स्याहार केन्द्रमा सहायक श्रमिक (केयर गिभर) का लागि जान तयार दुई हजार ११२ जनामध्ये माघ १५ गतेसम्म एक हजार तीन सय नेपाली युवा इजरायल प्रवेश गरेका छन् । दोस्रो चरण रोस्टरमा रहेका दुई हजार ११२ जनामध्ये त्यो सङ्ख्याका युवा इजरायल प्रवेश गरेका हुन् । वैदेशिक रोजगार विभागका अनुसार ती श्रमिक इजरायल प्रवेश गरेको र छनोट भएर जान बाँकी ७५० जना पनि क्रमशः करार सम्झौता हुने क्रममा छन् । यसमध्ये ८४ जनाको केही दिनपछि उडान रहेका कारण इजरायल प्रवेश गर्ने नेपाली एक हजार ३८४ जना हुने विभागले जनाएको छ । इजरायलमा युद्धको त्रास कम भएसँगै केयर गिभरका लागि यसअघि प्रतीक्षा सूचीमा रहेका नेपालीलाई लैजाने काम भइरहेको छ । विभागका अनुसार इजरायलले केही समयदेखि पहिलो चरणको तुलनामा दोस्रो चरणका युवाको माग बढी रहेको जनाइएको छ ।  इजरायल र इरानबिचको तनाव कम भएपछि इजरायलले दोस्रो चरणका एक हजार ११२ जनामध्ये बाँकी रहेका नेपालीसँग करार सम्झौतासमेत सुरु गरेको विभागले जनाएको छ । पछिल्लो समय इजरायलमा रोजगारीका लागि नेपालीको सङ्ख्या बढ्दै गएका कारण त्यहाँ कार्यरत नेपाली श्रमिकको सुरक्षा चासो बढेका कारण नेपालबाट नियमित रूपमा नेपाली जान सकेका थिएनन् । इजरायलमा हाल दुई हजार ३८४ सयको हाराहारीमा जिटुजी श्रमिकसहित कार्यरत छन् । इजरायलका विभिन्न केयर गिभर (वेताबोद) मा विदेशी श्रमिक अभाव हुन थालेपछि सो क्षेत्रमा नेपाली केयर गिभर लैजाने तयारीसहित करार सम्झौता र स्वास्थ्य परीक्षण धमाधम हुन थालेको विभागले जनाएको छ । आम्दानीका हिसाबले आकर्षक श्रम गन्तव्य इजरायल जाने श्रमिक बढ्ने भएपछि त्यहाँबाट आउने विप्रेषणसमेत वृद्धि हुने देखिएको छ । इजरायल सरकारले नेपाली श्रमिकको माग सङ्ख्या वार्षिक बढाएर नयाँ केयर सेन्टरमा रोजगारी दिने जनाएको छ । इजरायलले यहाँबाट गएका नेपालीलाई इजरायलका विभिन्न वृद्धा आश्रम (वेताबोद) र अस्पतालमा काम गर्ने गरी रोजगारी दिइसकेको छ । इजरायलले पछिल्लो समय केयर गिभरबाहेक कृषि क्षेत्रका लागि एक हजार नेपाली लैजाने आश्वासन दिँदै आएको छ ।",
      "link": "https://gorkhapatraonline.com/news/191459",
      "image": "https://gorkhapatraonline.com/storage/media/336094/conversions/Foreign-Employment-original-thumb.jpg"
    },
    {
      "slug": "191457",
      "title": "७० प्रतिशत आयातकै भर",
      "timestamp": 1770681600000,
      "source": "gp",
      "content": "आगामी शनिबार मनाइने प्रणय दिवस (भ्यालेन्टाइन डे) मा साढे पाँच करोड रुपियाँ बराबरको चार लाख ५० हजार स्टिम गुलाफ खपत हुने अनुमान गरिएको छ ।   प्रत्येक वर्ष १४ फेब्रुअरीमा मनाइने प्रणय दिवसमा बजारमा गुलाफको माग धेरै हुने भएकाले यो वर्ष पाँच करोड ६२ लाख रुपियाँ बराबरको कारोबार हुने अनुमान गरिएको नेपाल फ्लोरिकल्चर एसोसिएसन (फ्यान) ले जनाएको छ ।",
      "longContent": "काठमाडौँ, माघ २७ गते । आगामी शनिबार मनाइने प्रणय दिवस (भ्यालेन्टाइन डे) मा साढे पाँच करोड रुपियाँ बराबरको चार लाख ५० हजार स्टिम गुलाफ खपत हुने अनुमान गरिएको छ । प्रत्येक वर्ष १४ फेब्रुअरीमा मनाइने प्रणय दिवसमा बजारमा गुलाफको माग धेरै हुने भएकाले यो वर्ष पाँच करोड ६२ लाख रुपियाँ बराबरको कारोबार हुने अनुमान गरिएको नेपाल फ्लोरिकल्चर एसोसिएसन (फ्यान) ले जनाएको छ । फ्यानका अध्यक्ष राजेशभक्त श्रेष्ठले काठमाडौँ उपत्यकामा दुई लाख ७० हजार र उपत्यका बाहिर एक लाख ८० हजार स्टिम खपत हुने अनुमान गरिएको जानकारी दिनुभयो । प्रणय दिवसमा स्थानीय उत्पादनले माग धान्न नसक्दा ७० प्रतिशत फूल आयात गर्नु परेको उहाँले जानकारी दिनुुभयो । स्थानीय उत्पादनले ३० प्रतिशत माग धान्ने गरेको छ । बजारमा प्रतिस्टिम गुलाफको मूल्य एक सय रुपियाँदेखि १५० रुपियाँ रहेको छ । गत वर्षको प्रणय दिवसमा चार लाख २५ हजार स्टिम गुलाफको खपत भएको फ्यानले जनाएको छ । गत वर्ष गुलाफको मूल्य ९० देखि १२० रुपियाँ रहेको थियो । प्रणय दिवसमा बजार मागको ६० प्रतिशत गुलाफ उपत्यकाम र ४० प्रतिशत बाहिरी सहरमा खपत हुने फ्यानले जनाएको छ । चाडपर्वबाहेकको अन्य सामान्य दिनमा प्रतिदिन सरदर आठ हजारदेखि १२ हजार स्टिम गुलाफको माग हुने गर्छ । बजारमा माग धेरै हुने र स्थानीय उत्पादनले माग धान्न नसक्दा व्यवसायीले छिमेकी मुलुकबाट गुलाफ स्टिम आयात गर्ने गरेका छन् । प्रणय दिवस पश्चिमा संस्कृति भए पनि पछिल्लो समय नेपालमा पनि यस दिनलाई महत्वसाथ मनाउने गरिन्छ । प्रणय दिवस फेब्रुअरी १४ मा पर्ने भए पनि एक हप्ताअघिदेखि नै यो दिवस मनाउने प्रचलन छ । यस पर्वमा प्रेमी जोडीले प्रेमको प्रतीक मानिने रातो गुलाफ आदानप्रदान गर्ने प्रचलन छ ।फ्यानका अनुसार रातो गुलाफ विशेष गरी काठमाडौँ उपत्यकाका तीन जिल्ला र काभ्रेमा व्यावसायिक रूपमा लगाउने गरिएको छ । काठमाडौँ, ललितपुर, भक्तपुर, कास्की, चितवन, मकवानपुर, काभ्रे, गुल्मी, पाल्पा, धादिङ, मोरङलगायत ४१ जिल्लामा लगभग ६७५ किसिमका फूलको खेती तथा नर्सरी विस्तार भइसकेको छ । व्यावसायिक रूपमा ४५० प्रजातिका गुलाफ नेपालमा उत्पादन हुँदै आएको छ । चैत पहिलो साता राष्ट्रिय पुष्प मेलायसैबिच आगामी चैत पहिलो साता २७ औँ फ्लोरा एक्स्पो हुने भएको छ । पुष्प व्यवसायको विकास, संरक्षण र प्रवर्धन गर्ने उद्देश्यले सो प्रदर्शनी हुन लागेको हो । ‘स्वच्छ वातावरण तथा आर्थिक समृद्धिका लागि पुष्प व्यवसाय’ भन्ने नारासाथ चैत ५ देखि ८ सम्म काठमाडौँको भृकुटीमण्डपमा सञ्चालन हुने छ ।मेलामा नर्सरी व्यवसायीले उत्पादन गरेका गुणस्तरीय फूल र आलङ्कारिक बोटबिरुवाबिच विभिन्न विधामा प्रतिस्पर्धा गराइने छ । प्रतिस्पर्धामा उत्कृष्ट स्टल, उत्कृष्ट ल्यान्डस्केपिङ, उत्कृष्ट मौसमी फूल, उत्कृष्ट आलङ्कारिक बिरुवा, उत्कृष्ट फुल्ने आलङ्कारिक बिरुवा, उत्कृष्ट पुष्प सजावट र उत्कृष्ट कट फ्लावर (गुलाफ, जरबेरा र कार्नेसन) जस्ता विधा समावेश छन् । प्रतिस्पर्धामा उत्कृष्ट हुने नर्सरी वा फर्मलाई सिल्ड, नगद पुरस्कार र प्रमाणपत्रद्वारा सम्मान गरिने जनाइएको छ ।",
      "link": "https://gorkhapatraonline.com/news/191457",
      "image": "https://gorkhapatraonline.com/storage/media/336092/conversions/3455-original-thumb.jpg"
    },
    {
      "slug": "191455",
      "title": "लगानीकर्तासँग छैन लगानीको योजना",
      "timestamp": 1770681600000,
      "source": "gp",
      "content": "गत भदौ २३ र २४ गतेको जेनजी आन्दोलनका क्रममा निजी सम्पत्तिमाथि पनि अर्बौंको क्षति भएपछि लगानीकर्तासँग नयाँ लगानीको योजना नरहेको पाइएको छ । त्यति मात्र होइन कतिपयले लगानीको योजना नै स्थगित गरेका छन् भने कोही पलायनको मनस्थितिमा पुगेका छन् ।",
      "longContent": "गोरखापत्र समाचारदाताकाठमाडौँ, माघ २७ गते । गत भदौ २३ र २४ गतेको जेनजी आन्दोलनका क्रममा निजी सम्पत्तिमाथि पनि अर्बौंको क्षति भएपछि लगानीकर्तासँग नयाँ लगानीको योजना नरहेको पाइएको छ । त्यति मात्र होइन कतिपयले लगानीको योजना नै स्थगित गरेका छन् भने कोही पलायनको मनस्थितिमा पुगेका छन् । चाणक्य मिडियाले आइतबार सार्वजनिक गरेको ‘जेनजी विद्रोहपछि लगानीकर्ताको आत्मविश्वास र व्यावसायिक वातावरणसम्बन्धी’ अध्ययन प्रतिवेदनले दुई दिनको आन्दोलनले भौतिक रूपमा ३४ अर्बसहित मनोवैज्ञानिक रूपमा अपूरणीय क्षति पु¥याएको निष्कर्ष निकालेको हो । १२१ जना उद्यमी/व्यवसायीसँग गरिएको सर्वेक्षणका आधारमा तयार गरिएको प्रतिवेदनले ‘निजी क्षेत्रको मनोबल इतिहासकै कमजोर अवस्थामा पुगेको’ ठहर गरेको छ । अर्थतन्त्रमा ८० प्रतिशत योगदान रहे पनि सुरक्षाको अभावमा निजी क्षेत्रले असहाय महसुस गर्नु परेको प्रतिवेदनमा उल्लेख छ । ‘निराशावादको लहर हाबी हुँदा मनोबल पूर्ण रूपमा गिरेको छ’ प्रतिवेदनमा उल्लेख छ । नाफा कमाउने निजी क्षेत्रविरुद्ध गलत भाष्य तयार गरिँदा निजी क्षेत्रले असुरक्षित महसुस गर्नु परेको विषय प्रतिवेदनले समेटेको छ । यसले व्यवसायीमा आन्दोलनपछि तनाव हुन थालेको पनि प्रतिवेदनले जनाएको छ । ‘आफ्नै लगानी र मेहनतबाट खडा गरेको व्यवसाय आफ्नैअगाडि ध्वस्त भएको देख्दा व्यवसायी पोस्ट–ट्रमाटिक स्टे«सबाट गुज्रिएको पाइएको छ’ प्रतिवेदनमा उल्लेख छ । अन्योलग्रस्त परिस्थितिका कारण लगानीकर्तामा थप लगानीको उत्साह नपाइएको प्रतिवेदनमा उल्लेख छ । कुल उत्तरदातामध्ये ७० प्रतिशत व्यवसायी लगानी थप्ने सम्बन्धमा पर्ख र हेरको अवस्थामा रहेको पाइएको छ । आठ प्रतिशतले भने लगानी नबढाउने उत्तर दिएको जनाइएको छ । अध्ययन अनुसार ९७ प्रतिशत व्यवसायीले लगानीको वातावरण कमजोर भएको स्विकारेको पाइएको छ । निजी सम्पत्तिमाथि यसरी आक्रमण हुनुमा अफवाह तथा भ्रमपूर्ण सूचनाले मुख्य रूपमा काम गरेको पनि प्रतिवेदनले निष्कर्ष निकालेको छ । अध्ययनमा सहभागी ६९ प्रतिशत व्यवसायीले यसमा सहमति जनाएका छन् । सम्पत्ति कमाउनेप्रति नकारात्मक दृष्टिकोण राख्नेका कारण पनि आक्रमण भएको मान्ने ६६ प्रतिशत छन् । व्यक्ति रिसइबी र कुण्ठाले पनि आक्रमणमा परेको कतिपय व्यवसायीको बुझाइ छ । भ्रमणपूर्ण सूचना प्रवाहमा सञ्चार माध्यमको भूमिका देखिएको व्यवसायीको प्रतिक्रिया रहेको छ । आन्दोलनका क्रममा भएको क्षतिका कारण भविष्यमा पुनः यस किसिमको आक्रमण नहुनेमा निजी क्षेत्र विश्वस्त नरहेको पनि अध्ययनले देखाएको छ । यद्यपि उक्त आन्दोलनलगत्तै गठन भएको वर्तमान सरकारले निजी क्षेत्रलाई साथ दिँदै ल्याएको प्याकेजले लगानीकर्तामा आशा पलाएको देखिएको प्रतिवेदनमा उल्लेख छ । अर्थमन्त्रीलगायत निजी क्षेत्रको कुरा सुन्ने र बुझ्ने मन्त्रीहरूको भूमिकाप्रति व्यावसायिक जगत् खुसी देखिएको प्रतिवेदनमा जनाइएको छ तर अन्तरनिकाय समन्वय अभाव हुनु, प्रमाणसहित किटानी जाहेरी दिँदा पनि प्रदर्शनका नाममा अपराध गर्नेलाई कारबाहीको साटो बचाउने पक्ष हाबी हुनुले निजी क्षेत्रको मनोबल अझै कमजोर देखिन्छ, प्रतिवेदनमा उल्लेख छ ।",
      "link": "https://gorkhapatraonline.com/news/191455",
      "image": "https://gorkhapatraonline.com/storage/media/336091/conversions/Lagani-Invest-original-thumb.jpg"
    },
    {
      "slug": "191453",
      "title": "अन्तर्राष्ट्रिय विमान सेवाको सहभागिता खोजी",
      "timestamp": 1770681600000,
      "source": "gp",
      "content": "संस्कृति, पर्यटन तथा नागरिक उड्डयनमन्त्री अनिलकुमार सिन्हाले पोखरा अन्तर्राष्ट्रिय विमानस्थल र गौतम बुद्ध अन्तर्राष्ट्रिय विमानस्थल पूर्ण क्षमतामा सञ्चालनका लागि अन्तर्राष्ट्रिय विमान सेवाको सक्रिय सहभागिताका आवश्यक हुने बताउनुभएको छ ।",
      "longContent": "गोरखापत्र समाचारदाताकाठमाडौँ, माघ २८ गते । संस्कृति, पर्यटन तथा नागरिक उड्डयनमन्त्री अनिलकुमार सिन्हाले पोखरा अन्तर्राष्ट्रिय विमानस्थल र गौतम बुद्ध अन्तर्राष्ट्रिय विमानस्थल पूर्ण क्षमतामा सञ्चालनका लागि अन्तर्राष्ट्रिय विमान सेवाको सक्रिय सहभागिताका आवश्यक हुने बताउनुभएको छ । सोमबार मन्त्रालयमा कतारका राजदूत मिसाल बिन मोहम्मद अली अल अन्सारी, नेपाल उद्योग वाणिज्य महासङ्घका अध्यक्ष चन्द्रप्रसाद ढकाल, कतार चेम्बर अफ कमर्स एन्ड इन्डस्ट्रिजका बोर्ड सदस्य मोहद अहमद एमए अलोबैदली तथा कतार एयरवेजका प्रतिनिधिसँगको भेटवार्तामा उहाँले यस्तो आवश्यकता औँल्याउनुभयो । उहाँले यसका लागि कतार एयरवेजको भूमिकालाई महत्वपूर्ण हुने बताउनुभयो ।भेटमा नेपाल र कतारबिच आर्थिक विकास, पर्यटन प्रवर्धन तथा सहयोग आदानप्रदानबारे छलफल भएको महासङ्घले जनाएको छ । भेटघाटमा नेपाल–कतार आर्थिक विकास, पर्यटन प्रवर्धन, हवाई उडान विस्तार तथा नागरिक उड्डयन क्षेत्रमा सहकार्यलाई थप सुदृढ बनाउने विषयमा विस्तृत छलफल भएको थियो । नेपाल र कतारबिच सिधा हवाई उडानको सङ्ख्या बढाउने, नयाँ गन्तव्य थप्ने तथा नेपाल वायुसेवा निगम र कतार एयरवेजबिच सहकार्यका सम्भावनाबारे छलफल केन्द्रित रहेको जनाइएको छ ।छलफलमा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले नेपाल र कतारबिच पर्यटन, लगानी, उड्डयन, होटेल तथा पूर्वाधार क्षेत्रमा विस्तारको सम्भावना भएको बताउनुभयो । उहाँले कतारी लगानीकर्ताका लागि नेपालमा जलविद्युत्, पर्यटन, कृषि तथा सेवा क्षेत्रमा आकर्षक सम्भावना रहेको बताउनुभयो ।कतार चेम्बर अफ कमर्स एन्ड इन्डस्ट्रिजका बोर्ड सदस्य मोहद अहमद एमए अलोबैदलीले नेपालसँग दीर्घकालीन आर्थिक सहकार्यमा कतारको निजी क्षेत्रको चासो रहेको बताउनुभएको थियो । उहाँले उड्डयन र पर्यटन सहकार्यले दुई देशबिचको व्यापार तथा जनस्तरको सम्बन्ध अझ सुदृढ हुने विश्वास व्यक्त गर्नुभयो ।कतारी प्रतिनिधिमण्डल नेपाल कतार संयुक्त व्यवसाय परिषद् (जेबिसी) को बैठकका लागि नेपाल उद्योग वाणिज्य महासङ्घको निमन्त्रणामा आइतबार नेपाल आएको हो ।",
      "link": "https://gorkhapatraonline.com/news/191453",
      "image": "https://gorkhapatraonline.com/storage/media/336089/conversions/Pokhara-Bairahawa-news-photo-original-thumb.jpg"
    },
    {
      "slug": "191452",
      "title": "भेडाबाख्रामा बढी खाएर हुने रोग पुष्टि",
      "timestamp": 1770681600000,
      "source": "gp",
      "content": "सल्यानमा मरेका भेडाबाख्रामा बढी खाएर हुने रोग (ओभर इटिङ रोग) पुष्टि भएको छ । जिल्लाको छत्रेश्वरी गाउँपालिकामा मरेका बाख्रा र भेडाबाट सङ्कलन गरिएको नमुना परीक्षण गर्दा ‘एन्टेरोटोक्सेमिया टाइप डी पोजेटिभ’ देखिएको हो ।",
      "longContent": "शारदा समाचारदाताशारदा (सल्यान), माघ २७ गते । सल्यानमा मरेका भेडाबाख्रामा बढी खाएर हुने रोग (ओभर इटिङ रोग) पुष्टि भएको छ । जिल्लाको छत्रेश्वरी गाउँपालिकामा मरेका बाख्रा र भेडाबाट सङ्कलन गरिएको नमुना परीक्षण गर्दा ‘एन्टेरोटोक्सेमिया टाइप डी पोजेटिभ’ देखिएको हो ।छत्रेश्वरी गाउँपालिका–१ फारुलिबोटमा गत पुसमा किसानले पालेका छ वटा बाख्रा र तीन वटा भेडा मरेका थिए  । गाउँपालिकाले मरेका भेडाबाख्राको नमुना केन्द्रीय पशुपन्छी रोग अन्वेषण प्रयोगशाला, काठमाडौँमा परीक्षणका लागि पठाएको थियो । नमुना परीक्षण गर्दा ‘एन्टेरोटोक्सेमिया टाइप डी पोजेटिभ’ देखिएको हो । परीक्षण प्रतिवेदन अनुसार ती पशुमा भेडाबाख्रामा देखिने ‘ओभर इटिङ रोग’ पुष्टि भएको गाउँपालिकाका पशु चिकित्सक डा. रुकेश घिमिरेले जानकारी दिनुभयो । उहाँका अनुसार ओभर इटिङ रोग अचानक राम्रोसँग मोटाएका र स्वस्थ देखिने भेडाबाख्रामा देखिने गम्भीर रोग हो । धेरै दाना, दुध वा हरियो घाँस एक्कासि धेरै खुवाउँदा, अचानक आहारा परिवर्तन गर्दा तथा अत्यधिक कार्बोहाइड्रेटयुक्त खाना खुवाउँदा यो रोग लाग्ने गर्दछ । आन्द्रामा स्वाभाविक रूपमा रहेको ब्याक्टेरियाले विष (टक्सिन) उत्पादन गरेपछि जनावर एक्कासि मर्ने गर्दछ ।यो रोग लागेका भेडाबाख्रामा अचानक मृत्यु हुने, झट्का लाग्ने, घुमिरहने, टाउको ठोक्ने, असन्तुलन हुने, कहिलेकाहीँ अन्धोपन देखिने तथा पखाला लाग्ने जस्ता लक्षण देखिने र केही घण्टापछि वा एक दिनभित्रै पशुको मृत्यु हुन सक्ने डा. घिमिरेले जानकारी दिनुभयो । यसरी अचानक मर्ने रोगबाट जोगिन नियमित खोप र सन्तुलित आहार नै मुख्य उपाय रहेको उहाँले बताउनुभयो । धेरै मोटाएका भेडाबाख्रामा सबैभन्दा बढी जोखिममा रहने भएकाले किसानले विशेष ध्यान दिनु आवश्यक रहेको उहाँको भनाइ छ ।",
      "link": "https://gorkhapatraonline.com/news/191452",
      "image": "https://gorkhapatraonline.com/storage/media/336088/conversions/333-original-thumb.jpg"
    },
    {
      "slug": "191411",
      "title": "नेप्से परोसूचक २६ अङ्कले घट्यो",
      "timestamp": 1770595200000,
      "source": "gp",
      "content": "नेपाल स्टक एक्सचेन्ज ९नेप्से० परिसूचक २६ दशमलव ०५ अङ्कले घटेर दुई हजार ६७२ दशमलव ३९ को बिन्दुमा कायम भएको छ ।",
      "longContent": "काठमाडौँ,  माघ २६ गते। नेपाल स्टक एक्सचेन्ज ९नेप्से० परिसूचक २६ दशमलव ०५ अङ्कले घटेर दुई हजार ६७२ दशमलव ३९ को बिन्दुमा कायम भएको छ ।आज विभिन्न ३२४ कम्पनीको दुई करोड ६७ लाख ६६ हजार ३४७ कित्ता शेयर एक लाख दुई हजार २८१ पटक खरिदबिक्री हुँदा १० अर्ब ७७ करोड ३९ लाख १५ हजार २८९ बराबरको कारोबार भएको नेप्सेले जनाएको छ ।आजको कारोबारमा व्यापार समूह शून्य दशमलव २४ प्रतिशतले बढेको छ भने अरु सबै समूहको उपसूचक घटेको छ । दुई सय १२ कम्पनीको शेयर मूल्य घट्दा ४२ को मात्रै बढेको छ ।खानीखोला हाइड्रोपावर कम्पनी लिमिटेडको शेयर मूल्य आज सबैभन्दा धेरै नौ दशमलव ९७ प्रतिशतले बढेको छ । सबैभन्दा धेरै घट्नेमा भने मायाखोला हाइड्रोपावर कम्पनी लिमिटेडको शेयर मूल्य ५ दशमलव ४० प्रतिशतले घटेको छ ।",
      "link": "https://gorkhapatraonline.com/news/191411",
      "image": "https://gorkhapatraonline.com/storage/media/336014/conversions/images-(4)-original-thumb.jpg"
    },
    {
      "slug": "191387",
      "title": "बढ्यो सुनचाँदीको भाउ",
      "timestamp": 1770595200000,
      "source": "gp",
      "content": "नेपाली बजारमा सुन र चाँदीको भाउ बढेको छ । नेपाल सुनचाँदी व्यवसायी महासङ्घका अनुसार आइतबारको तुलनामा आज सुन र चाँदीको मूल्य बढेको छ ।",
      "longContent": "काठमाडौँ,  माघ २६ गते । नेपाली बजारमा सुन र चाँदीको भाउ बढेको छ । नेपाल सुनचाँदी व्यवसायी महासङ्घका अनुसार आइतबारको तुलनामा आज सुन र चाँदीको मूल्य बढेको छ ।महासङ्घका अनुसार सुनको मूल्य आइतबारको तुलनामा प्रतितोला रु चार हजार एक सयले बढेर रु तीन लाख चार हजार ६०० पुगेको छ । साथै चाँदीको मूल्य आइतबारको तुलनामा प्रतितोला रु २४० ले बढेर रु पाँच हजार २५० मा कारोबार भइरहेको छ । रासस",
      "link": "https://gorkhapatraonline.com/news/191387",
      "image": "https://gorkhapatraonline.com/storage/media/335972/conversions/_gold-original-thumb.jpg"
    },
    {
      "slug": "191314",
      "title": "इराकमा घरेलु कामदारको श्रम स्वीकृति अन्योल",
      "timestamp": 1770595200000,
      "source": "gp",
      "content": "सरकारले वैदेशिक रोजगारीका लागि इराकमा काम गरेर वैधानिक बसाइ ‘भ्यालिड रेसिडेन्सी कार्ड’ प्राप्त गरेका नेपाली श्रमिकलाई पुनः श्रम स्वीकृति दिने व्यवस्था गरे पनि घरेलु श्रमिकको विषयमा अन्योल भएको छ ।",
      "longContent": "गोरखापत्र समाचारदाता काठमाडौँ, माघ २६ गते । सरकारले वैदेशिक रोजगारीका लागि इराकमा काम गरेर वैधानिक बसाइ ‘भ्यालिड रेसिडेन्सी कार्ड’ प्राप्त गरेका नेपाली श्रमिकलाई पुनः श्रम स्वीकृति दिने व्यवस्था गरे पनि घरेलु श्रमिकको विषयमा अन्योल भएको छ । मन्त्रीपरिषद् बैठकले इराकमा लामो समयदेखि काम गरेर ‘भ्यालिड रेसिडेन्सी कार्ड’ प्राप्त गरेका श्रमिक पुनः जान चाहेको खण्डमा श्रम स्वीकृति दिने व्यवस्था गरेको थियो । सोही निर्णयका आधारमा वैदेशिक रोजगार विभागले जनरल वर्करलाई श्रम स्वीकृति जारी गर्न थालेको छ । इराकमा घरेलु कामदारका रूपमा काम गरेर सो कार्ड प्राप्त गरी स्वदेशमा आएर श्रम स्वीकृति लिन चाहनेको हकमा भने विभाग अन्योल देखिन्छ । मन्त्रीपरिषद्को निर्णयपछि विभागले वैदेशिक रोजगारीको सिलसिलामा इराक गई त्यहाँको ‘भ्यालिड रेसिडेन्सी कार्ड’ प्राप्त गरेका नेपाली नागरिकलाई नेपाल आएका बेला श्रम स्वीकृति प्रदान गर्ने निर्णय भएबमोजिम विभागबाट श्रम स्वीकृति प्रदान गर्ने व्यवस्था गरिएको थियो । विभागका महानिर्देशक मिरा आचार्यले इराकमा जनरल वर्करको काम गरेकालाई श्रम स्वीकृति दिन समस्या नभएको र घरेलु श्रमिकका हकमा श्रम स्वीकृति दिने वा नदिने भन्ने विषयमा दुबिधा रहेको बताउनुभयो । यसअघि नै भएको निर्णयमा स्पष्ट खुलाएर आएको भए सहज हुने थियो त्यो नभएकाले काम गर्दा समस्या देखिएको उहाँले सुनाउनुभयो । श्रम, रोजगार तथा सामाजिक सुरक्षा मन्त्रालयका प्रवक्ता पीताम्बर घिमिरेले सरकारको निर्णयले इराकमा काम गरेर ‘भ्यालिड रेसिडेन्सी कार्ड’ प्राप्त गरेका सबै प्रकारका श्रमिकलाई श्रम स्वीकृति दिन समस्या नहुने तर्क गर्नुभयो । इराकमा नयाँ जानेका लागि होइन, काम गरेर एउटा प्रक्रियामा रहेकाको हकमा बाधक हुनुपर्ने अवस्था नरहेको उहाँको भनाइ छ । मन्त्रालयको वैदेशिक रोजगार महाशाखा प्रमुखसमेत रहनुभएका घिमिरेले यो विषयमा केही दुविधा भएमा छलफलबाट यसको समाधान निकाल्न सकिने बताउनुभयो । इराकका हकमा हाल देखिएको समस्या नीतिगत अस्पष्टताका कारण उत्पन्न भएको देखिन्छ, जुन मन्त्रालय तथा विभागका अधिकारीले स्वीकार गर्नुभएको छ । सो निर्णयका आधारमा श्रम स्वीकृति प्राप्त गर्न कम्तीमा तीन महिना म्याद भएको राहदानी, आधिकारिक भिसालगायत कागजात पेस गर्नुपर्ने हुन्छ । वैदेशिक रोजगार व्यवस्थापन प्रणाली (फेमिस) मार्फत म्यादी जीवन बिमा, सामाजिक सुरक्षा कोष, कल्याणकारी कोषमा रकम जम्मा गरेको प्रमाण, रोजगारदातासँगको करार सम्झौता, इराकको अध्यागमनले राहदानीमा लगाएको आगमन तथा प्रस्थान छापसमेत पेस गर्नुपर्ने विभागले भनेको थियो । त्यस्तै अभिमुखीकरण तालिम तथा स्वास्थ्य परीक्षण गरेको प्रमाण र श्रम स्वीकृति माग गर्ने व्यक्ति स्वयम् सक्कल राहदानी, भिसा तथा करार सम्झौतासहित विभागमा सनाखतका लागि उपस्थित हुनुपर्ने व्यवस्था रहेको छ । यी सबै कागजात पेस गरेर विभाग जाँदासमेत विभागले श्रम स्वीकृति जारी गर्न नमानेको भन्दै श्रमिक दिनहुँ श्रम, रोजगार तथा सामाजिक सुरक्षा मन्त्रालय धाउँदै आएका छन् । लामो समयदेखि इराकमा बसेर काम गरिरहेका सबैलाई श्रम स्वीकृति दिनुपर्नेमा विभागले विभेद गरिरहेको श्रमिकको गुनासो रहेको छ । इराकमा ३०÷३५ हजार हाराहारी नेपाली श्रमिक कार्यरत रहेकोमा ८० प्रतिशत नेपाली घरेलु श्रमिकका हैसियतमा काम गर्दै आएका छन् । घरेलु श्रमिकका रूपमा महिलाको सङ्ख्या धेरै भए पनि करिब एक तिहाइको सङ्ख्यामा पुरुष रहेको बताइन्छ ।",
      "link": "https://gorkhapatraonline.com/news/191314",
      "image": "https://gorkhapatraonline.com/storage/media/335878/conversions/Gharelu-Shramik-original-thumb.jpg"
    },
    {
      "slug": "191313",
      "title": "तेस्रो देशका पर्यटकका लागि खुला",
      "timestamp": 1770595200000,
      "source": "gp",
      "content": "नेपाल–भारत जमुनाह नाकाबाट तेस्रो मुलुकका नागरिकका लागि छ वर्षपछि आवतजावत सुरु गरिएको छ । छ वर्षअघि कोरोनाकालदेखि जमुनाह नाकाबाट तेस्रो मुलुकका पर्यटक जमुनाह हुँदै नेपाल आउनजान बन्द गरिएको थियो । जमुनाहस्थित अध्यागमन कार्यालयका अनुसार तेस्रो मुलुकका नागरिकका लागि आगमन र प्रस्थान पूर्ण रूपमा सञ्चालन गरिएकाले पर्यटकलाई सहज भएको छ ।",
      "longContent": "नेपालगन्ज समाचारदातानेपालगन्ज, माघ २६ गते । नेपाल–भारत जमुनाह नाकाबाट तेस्रो मुलुकका नागरिकका लागि छ वर्षपछि आवतजावत सुरु गरिएको छ । छ वर्षअघि कोरोनाकालदेखि जमुनाह नाकाबाट तेस्रो मुलुकका पर्यटक जमुनाह हुँदै नेपाल आउनजान बन्द गरिएको थियो । जमुनाहस्थित अध्यागमन कार्यालयका अनुसार तेस्रो मुलुकका नागरिकका लागि आगमन र प्रस्थान पूर्ण रूपमा सञ्चालन गरिएकाले पर्यटकलाई सहज भएको छ ।अध्यागमन कार्यालय बाँकेकी प्रमुख दुर्गा वलीले जमुनाह नाकाबाट आवतजावत गर्ने कुनै पनि पर्यटकलाई अबदेखि असहज नहुने बताउनुभयो । उहाँले यसबाट पर्यटनका क्षेत्रमा धेरै राम्रो हुने बताउनुभयो । उहाँले यो नाकाबाट आवतजावत हुने भएपछि यहाँका होटेल चलायमान हुने र त्यसबाट आर्थिक कारोबार पनि बढ्न सक्ने औँल्याउनुभयो । पर्यटकको आवागमन सुरु भएपछि तेस्रो मुलुकबाट जमुनाह नाका हुँदै आउने पर्यटक बाँके र बर्दियाका पर्यटकीय स्थलसम्म पुग्न सक्ने र त्यसबाट राजस्व सङ्कलन बढ्ने विश्वास गरिएको छ । नेपालगन्जका पर्यटन व्यवसायी केशव न्यौपानेले तेस्रो देशका नागरिकको आवागमन पुनः सुचारु भएपछि दुवै देशलाई लाभ हुने उल्लेख गर्दै भारत हुँदै जाने तेस्रो मुलुकका पर्यटकले सिधै नेपालका पर्यटकीय क्षेत्रको अवलोकन गर्न पाउने बताउनुभयो ।नेपाल एसोसिएसन अफ टुर्स एन्ड ट्राभल्स एजेन्ट्स (नाट्टा) बाँकेका अध्यक्ष डिल्लीराज रेग्मीले तेस्रो मुलुकका नागरिकका लागि नाका सञ्चालनमा आएपछि सबैभन्दा बढी खुसी यहाँका व्यवसायी हुने उल्लेख गर्दै पर्यटकले भारत हुँदै आएर बाँके र बर्दियाका पर्यटकीय क्षेत्रको भरपुर आनन्द लिन सक्ने बताउनुभयो । उहाँले बाँकेमा बाँके राष्ट्रिय निकुञ्ज र बर्दियामा बर्दिया राष्ट्रिय निकुञ्जमा रहेका बाघलगायत वन्यजन्तुको अवलोकन गर्न आउनेको सङ्ख्या पनि बढ्ने विश्वास व्यक्त गर्नुभयो । बन्द रहेको आवागमन खुलाउन लामो समयदेखि स्थानीय पर्यटन व्यवसायीले माग गर्दै आएका थिए ।",
      "link": "https://gorkhapatraonline.com/news/191313",
      "image": "https://gorkhapatraonline.com/storage/media/335877/conversions/nepal-bharat-jamunaha-naka(1)-original-thumb.jpg"
    },
    {
      "slug": "191311",
      "title": "चार वटा हेलिकोप्टर कम्पनी भित्रिँदै",
      "timestamp": 1770595200000,
      "source": "gp",
      "content": "नेपाली उड्डयन क्षेत्रमा थप चार वटा हेलिकोप्टर कम्पनी भित्रिने प्रक्रियामा छन् । हेलिकोप्टरको बढ्दो प्रयोग, आरोहणतर्फको आकर्षण र हवाईक्षेत्रको व्यापारमा छाएको उत्साहसँगै नयाँ चार वटा हेलिकोप्टर कम्पनी वायुसेवा सञ्चालनको अनुमति लिने प्रक्रियामा रहेको नेपाल नागरिक उड्डयन प्राधिकरणले जनाएको छ ।",
      "longContent": "गोरखापत्र समाचारदाताकाठमाडौँ, माघ २६ गते । नेपाली उड्डयन क्षेत्रमा थप चार वटा हेलिकोप्टर कम्पनी भित्रिने प्रक्रियामा छन् । हेलिकोप्टरको बढ्दो प्रयोग, आरोहणतर्फको आकर्षण र हवाईक्षेत्रको व्यापारमा छाएको उत्साहसँगै नयाँ चार वटा हेलिकोप्टर कम्पनी वायुसेवा सञ्चालनको अनुमति लिने प्रक्रियामा रहेको नेपाल नागरिक उड्डयन प्राधिकरणले जनाएको छ ।प्राधिकरणका सूचना अधिकारी ज्ञानेन्द्र भुलका अनुसार हेली एयर नेपाल, सगरमाथा एयर, गगनचुम्बी एयर र सुमेदा एयरले वायुसेवा सञ्चालन प्रमाणपत्रका लागि विस्तृत प्रस्ताव प्राधिकरणमा पेस गरेका छन् । “हेलिकोप्टर कम्पनीलाई प्रमाणपत्र दिने पाँच वटा प्रक्रियामध्ये अहिले दोस्रो चरणमा प्राधिकरणले आवेदन प्रस्तावमाथि अध्ययन गरिरहेको छ,” उहाँले भन्नुभयो । प्रस्ताव अध्ययनपछि प्राधिकरणले व्यावसायिक हवाई यातायात सञ्चालन गर्न सक्ने अन्य मुख्य निर्धारित आधारलगायत कागजात मूल्याङ्कनको प्रक्रिया सुरु गर्ने छ ।सुरक्षित र प्रभावकारी हवाई सञ्चालन गर्न सक्ने क्षमता, दक्ष प्राविधिक जनशक्ति, उपकरण र प्रशिक्षण मूल्याङ्कनलगायतका आधारमा प्राधिकरणले वायुसेवा सञ्चालनको प्रमाणपत्र जारी गर्ने उहाँले जानकारी दिनुभयो । त्यस्तै डाँफे एयरले समेत ७२ सिट क्षमताको एटिआर जहाज भित्र्याएर आन्तरिक र अन्तर्राष्ट्रियतर्फ उडान गर्ने व्यावसायिक रणनीति अनुसार वायुसेवा सञ्चालनको प्रमाणपत्रका लागि अनुमति मागेको छ ।हाल नयाँ हेलिकोप्टर र जहाज सञ्चालनको अनुमति लिन कम्पनीसँग तीन वटा एयरक्राफ्ट हुनुपर्ने अथवा उक्त सङ्ख्या पाँच वर्षभित्र पाँच वटा पु¥याउने आधार प्राधिकरणमा पेस गर्नुपर्ने वा मर्जमा जाने सुनिश्चित गर्नुपर्ने व्यवस्था छ । प्राधिकरणका अनुसार पर्यटकीय गतिविधि, आकस्मिक उद्धार, व्यापारिक उडान, चिकित्सकीय सेवा तथा कार्गो उडानलगायत पर्वतीय क्षेत्रमा पछिल्लो समय हेलिकोप्टरको प्रयोग बढ्दै गएको छ । हाल नेपालमा १२ वटा कम्पनीका ४० हाराहारी हेलिकोप्टर सञ्चालनमा छन् । त्यस्तै गरी आन्तरिकतर्फ सुगम र दुर्गम गन्तव्यमा सात वटा हवाईसेवा कम्पनीले हवाईसेवा दिँदै आएका छन् ।अन्तर्राष्ट्रियतर्फ १५ देशका ३० कम्पनीप्राधिकरणका अनुसार अन्तर्राष्ट्रियतर्फ हाल नेपालसहित १५ देशका ३० वटा हवाईसेवा कम्पनीले नेपालबाट २८ वटा अन्तर्राष्ट्रिय गन्तव्यमा हवाईसेवा दिँदै आएका छन् । दक्षिण एसियाका आठ, मध्यपूर्वका सात, दक्षिण–पूर्वी एसियाका चार, पूर्वी एसियाका आठ र युरोपको एउटा गन्तव्यमा नेपालबाट उडान हुँदै आएको छ । सन् १९६४ मा पहिलो पटक भारतसँग हवाईसेवा सम्झौता गरेयता हालसम्म नेपालको ४२ देशसँग अन्तर्राष्ट्रिय हवाईसेवा सम्झौता रहेको छ ।",
      "link": "https://gorkhapatraonline.com/news/191311",
      "image": "https://gorkhapatraonline.com/storage/media/335874/conversions/123-original-thumb.jpg"
    },
    {
      "slug": "191310",
      "title": "चुनावलक्षित गोलभेँडा खेती",
      "timestamp": 1770595200000,
      "source": "gp",
      "content": "प्रतिनिधि सभा सदस्य निर्वाचन नजिकिँदै गर्दा मुलुकभर चुनावी माहोल तातेको छ । उम्मेदवार मतदाताको घरदैलोमा पुगिरहेका छन् भने सामाजिक सञ्जाल र सार्वजनिक स्थान चुनावी प्रचारप्रसार र हार जितको विश्लेषणले भरिन थालेका छन् ।",
      "longContent": "रवीन्द्र उप्रेतीबर्दीबास, माघ २६ गते । प्रतिनिधि सभा सदस्य निर्वाचन नजिकिँदै गर्दा मुलुकभर चुनावी माहोल तातेको छ । उम्मेदवार मतदाताको घरदैलोमा पुगिरहेका छन् भने सामाजिक सञ्जाल र सार्वजनिक स्थान चुनावी प्रचारप्रसार र हार जितको विश्लेषणले भरिन थालेका छन् ।यही चुनावी रापतापबिच महोत्तरी जिल्लाको दुर्गम क्षेत्र मानिने बर्दीबास नगरपालिका–१०, खयरमारा भने फरक दृश्यमा देखिएको छ । यहाँका किसान उम्मेदवारका भाषणभन्दा ‘चुनावी गोलभेँडा’ खेतीमा व्यस्त छन् । निर्वाचनको समयलाई अवसरका रूपमा लिँदै उत्पादन गरिने गोलभेँडाले राम्रो मूल्य दिने भएकाले किसान चुनावी तामझामदेखि पर बिहानदेखि साँझसम्म खेतमै व्यस्त देखिन्छन् ।निर्वाचनको औपचारिक प्रचार सुरु हुनुअघि नै गोलभेँडा उत्पादन बजारमा ल्याउनुपर्ने भएकाले किसान फूल र फलले लटरम्म भएका बोट स्याहार्नमा व्यस्त छन् । यो व्यस्तताले उनीहरूलाई उम्मेदवार को को छन् भन्ने खासै जानकारीसमेत छैन । कतिसम्म भने खयरमाराकै इतिहासमा पहिलो पटक प्रतिनिधि सभा सदस्यमा उम्मेदवारी दिएका आफ्नै गाउँले मुकेश काफ्लेबारे पनि जानकारी छैन । बर्दीबास–१० का गोलभेँडा कृषक हिरा लोप्चनले भन्नुभयो, “हाम्रै गाउँका भरत बाजेका छोरा चुनावमा उठेको सुनेको छु तर कुन छाप हो थाहा छैन । भोट माग्न पनि आएको जस्तो लाग्दैन ।” लोप्चनले यस पटक निर्वाचनलक्षित छ कट्ठा जमिनमा गोलभेँडा खेती गर्नुभएको छ । २०७९ सालको निर्वाचनमा उहाँले तीन कट्ठाबाट करिब चार लाख रुपियाँ बराबरको गोलभेँडा बिक्री गरेकाले यस पटक दोब्बर क्षेत्रफलमा गोलभेँडा लगाएको बताउनुभयो । स्थानीय युवा कृषक लक्ष्मण श्रेष्ठका अनुसार खयरमारा मधेश प्रदेशकै प्रमुख गोलभेँडा उत्पादन क्षेत्र हो । यहाँ एक सय बिघाभन्दा बढी क्षेत्रमा वर्षको दुई सिजन गोलभेँडा खेती हुँदै आएको छ । जसबाट वार्षिक १५ देखि २० करोड रुपियाँसम्मको कारोबार हुने गरेको छ । करिब पाँच सय किसान यस खेतीमा संलग्न रहेको उहाँले बताउनुभयो । श्रेष्ठका अनुसार पहिलो सिजन भनेको साउनमा रोपेर मङ्सिरदेखि पुससम्म बेचिने हिउँदे गोलभेँडा हो । दोस्रो सिजनका लागि माघमा रोपेर चैतदेखि असारसम्म बेचिने बर्खे गोलभेँडा हो । यो खयरमारामा हुने गोलभेँडाको नियमित खेती हो । उहाँका अनुसार गाउँका करिब पाँच सय किसान यो खेतीमा संलग्न छन् । नियमित दुई सिजनबाहेक निर्वाचनका बेला तेस्रो सिजनको खेती गरिन्छ । जसलाई स्थानीयस्तरमा ‘चुनावी गोलभेँडा’ भनिन्छ । २०७९ को निर्वाचनमा आफूले १३ कट्ठाबाट आठ लाख रुपियाँभन्दा बढीको गोलभेँडा बेचेको बताउनुभयो । उहाँले भन्नुभयो, “चुनाव नभएको भए यो उत्पादन बढीमा तीन लाख रुपियाँमा सीमित हुने थियो । त्यसैले हामीलाई नेता र उम्मेदवारभन्दा गोलभेँडाप्रति भरोसा छ । यो नै हाम्रो लोकतन्त्र हो ।” बास–१०, भालुजोडाका ६० वर्षीय किसान लोकबहादुर श्रेष्ठले पनि गत निर्वाचनमा १० कट्ठामा लगाइएका करिब १२ हजार बिरुवाबाट साढे सात लाख रुपियाँभन्दा बढीको गोलभेँडा बिक्री गरेको अनुभव सुनाउनुभयो । उहाँका अनुसार चुनावअघि प्रतिक्यारेट (२५ केजी) पाँच/छ सय रुपियाँमा पनि नबिक्ने गोलभेँडा चुनाव लागेपछि दुई हजार तीन सयदेखि दुई हजार पाँच सय रुपियाँसम्म पुगेको थियो । चुनावको समयमा हुने भोजभतेरका कारण स्थानीय खपत बढने, सीमामा कडाइ र सीमा सिल हुँदा भारतीय उत्पादन भित्रिन नपाउने जस्ता कारणले स्थानीय गोलभेँडाको माग ह्वात्तै बढ्ने गरेको उहाँहरूले बताउनुभयो । यही कारण खयरमाराका किसानले निर्वाचनलाई अवसरका रूपमा लिने गरेका छन् ।उहाँले भन्नुभयो, “यसपालि भने चुनावले धोका दियो । हामी २०८४ मा हुने आवधिक निर्वाचनको मानसिकतामा थियौँ तर अचानक निर्वाचन आएपछि पूर्वतयारी नहुँदा धेरै किसानले चाहेर पनि चुनावी गोलभेँडा खेती गर्न सकेनन् ।”खयरमाराकै अरुणडाँडा कृषक समूहका अध्यक्ष विमल श्रेष्ठले चुनाव सकिएपछि नेताहरू गाउँ नफर्किने, स्थानीय उत्पादन र कृषि क्षेत्रलाई सधैँ उपेक्षा गरेको गुनासो पोख्नुभयो । विकास बजेट उत्पादनमुखी क्षेत्रमा नलाग्ने, गुटबन्दी र आसेपासेमा राजनीति सीमित हुँदा यो निर्वाचनप्रति पनि किसान निराश रहेको दुःखेसो पोख्नुभयो । श्रेष्ठका अनुसार अरुणडाँडा कृषक समूहले मात्र गएको सिजनमा करिब तीन करोड रुपियाँको गोलभेँडा बिक्री गरेको थियो ।",
      "link": "https://gorkhapatraonline.com/news/191310",
      "image": "https://gorkhapatraonline.com/storage/media/335873/conversions/bardibas-tomatoIMG-20260201-WA0016-original-thumb.jpg"
    },
    {
      "slug": "191667",
      "title": "अख्तियार दुरुपयोग राज्य र सामाजिक न्यायमाथि चुनौती : राष्ट्रपति",
      "timestamp": 1770768000000,
      "source": "gp",
      "content": "राष्ट्रपति रामचन्द्र पौडेलले अख्तियार दुरुपयोग कुनै सामान्य त्रुटि नभएर यो राज्यको वैधानिकता र सामाजिक न्यायमाथिको गम्भीर चुनौती भएको बताउनुभएको छ ।",
      "longContent": "काठमाडौँ, माघ २८ गते । राष्ट्रपति रामचन्द्र पौडेलले अख्तियार दुरुपयोग कुनै सामान्य त्रुटि नभएर यो राज्यको वैधानिकता र सामाजिक न्यायमाथिको गम्भीर चुनौती भएको बताउनुभएको छ । उहाँले अख्तियार दुरुपयोग अनुसन्धान आयोगले शक्ति र पद हुँदैमा जोकोही कानुनी जवाफदेहीताबाट मुक्त हुदैन भन्ने विश्वास आम नागरिकमा दिलाउने गरी काम गर्नुपर्ने अझै खाँचो रहेको पनि बताउनुभयो ।अख्तियार दुरुपयोग अनुसन्धान आयोगको ३५ औँ स्थापना दिवसका अवसरमा बुधबार काठमाडौँमा आयोजित कार्यक्रमलाई सम्बोधन गर्दै उहाँले सो धारणा व्यक्त गर्नुभएको हो । “अख्तियार दुरुपयोग कुनै सामान्य त्रुटि होइन, यो राज्यको वैधानिकता र सामाजिक न्यायमाथिको गम्भीर चुनौती हो”, उहाँले भन्नुभयो, “तर आज आत्मसन्तुष्ट हुने समय होइन, आयोगले शक्ति र पद हुँदैमा जोकोही कानुनी जवाफदेहीताबाट मुक्त हुँदैन भन्ने विश्वास आम नागरिकमा दिलाउने गरी काम गर्नुपर्ने म अझै खाँचो देखिरहेको छु ।”राष्ट्रपति पौडेलले अख्तियार दुरुपयोग केवल कानुन उल्लङ्घन मात्र नभएर नागरिकको आस्था, विश्वास र भविष्यका सपनामाथि गरिने गहिरो आघात पनि भएको बताउनुभयो । “अख्तियार दुरुपयोग केवल कानुन उल्लङ्घन मात्र होइन, यो नागरिकको आस्था, विश्वास र भविष्यका सपनामाथि गरिने गहिरो आघात पनि हो, यसले आर्थिक क्षति वा नैतिक विचलनभन्दा धेरै पर पुगेर राज्य र नागरिक बिचको भरोसाको सेतुमा चोट पुर्‍याउँछ”, उहाँले भन्नुभयो, “जब सार्वजनिक शक्ति व्यक्तिगत स्वार्थका लागि प्रयोग गरिन्छ, तब राज्यले नागरिकमाथि गरेको विश्वास मात्र होइन, नागरिकले राज्यप्रति राखेको भरोसा पनि कमजोर बन्छ । यसले शासन प्रणालीप्रति निराशा जन्माउँछ, कानुनप्रति आस्था कमजोर बनाउँछ र लोकतन्त्रको आधारभूत मूल्यलाई क्षति पुर्‍याउँछ ।”सत्ता, शक्ति र धन प्राप्तिको अनावश्यक मोहले प्रक्रिया, पद्धति र प्रणालीको दुरुपयोग गरी मानिसलाई भ्रष्टाचारतर्फ प्रवृत्त गराउँदछ, तर बानी, व्यवहार, आचरण र अभ्यासले म भ्रष्टाचार गर्दिन र हुन पनि दिन्न भन्ने प्रण गर्ने हो भने जे जसरी पनि सत्ता, शक्ति र धन प्राप्तिको मोहलाई नियन्त्रण गर्न सकिन्छ र भ्रष्टाचारलाई जरैदेखि निर्मूल गर्न सकिने आफ्नो विश्वास रहेको उहाँको भनाइ थियो । “सदाचार, नैतिकता, निष्पक्षता, पारदर्शीता एवम् निर्भीकतालाई जीवन पद्धतिकै रुपमा अगाडि बढाएर काम गर्न सकियो भने यो छिट्टै सम्भव छ, यसका लागि नीति, पद्धति, प्रविधि र प्रवृत्तिगत सुधारका प्रयासलाई प्रभावकारी बनाएर अनुशासन र सदाचार प्रणालीको विकास होस् भन्ने मेरो चाहना छ”, राष्ट्रपति पौडेलले भन्नुभयो ।  लोकतन्त्रको सुदृढीकरण, आर्थिक विकास, सुशासन, सामाजिक न्याय र समृद्धि हाम्रो चाहना हो भन्दै उहाँले सुशासन र पारदर्शिताविना लोकतन्त्रको प्रतिफल जनताको घरदैलोमा पुर्‍याउन सकिदैंन भन्नुभयो । “जनताको अपेक्षाअनुसारको विकास र समृद्धि हासिल गर्ने प्रमुख र अनिवार्य शर्त नै अख्तियार दुरुपयोगको अन्त्य र भ्रष्टाचार नियन्त्रण हो, लोकतन्त्रले अपेक्षा गर्ने सुशासन, सामाजिक न्याय र समृद्धिको अवधारणालाई मूर्तरुप दिन सबै प्रकारका भ्रष्टाचारलाई छानविनको दायरामा ल्याउनैपर्दछ”, राष्ट्रपति पौडेलले भन्नुभयो ।  सहज र सरल तरिकाले जनतामा सेवा प्रवाह तथा सुशासनमार्फत देशको समृद्धि नै संविधान र लोकतान्त्रिक गणतन्त्रको अभिष्ट भएको बताउँदै राष्ट्रपति पौडेलले संविधान र व्यवस्थाले राखेको यही अभिष्टलाई पुरा गर्न सम्पूर्ण ध्यान केन्द्रित होेस् भनेर नै बेलाबेलामा आवाज उठ्ने गरेको र भर्खरै युवा पुस्ताले सङ्घर्षमार्फत आफ्नो त्यही चाहना प्रकट गरेका हुन् भन्ने पनि नबिर्सन सबैलाई आग्रह गर्नुभयो । उहाँले भ्रष्टाचार विरुद्धको लडाइँ कुनै एक संस्थाको मात्र जिम्मेवारी नभएर राज्यका सबै अङ्ग, राजनीतिक नेतृत्व, कर्मचारीतन्त्र र नागरिक समाजको संयुक्त प्रतिबद्धताबाट मात्र सफल हुने बताउँदै भन्नुभयो, “अख्तियार दुरुपयोगविरुद्धको सङ्घर्ष अन्ततः न्याय, समानता र सुशासनको पक्षमा उभिने सङ्घर्ष हो, यही सङ्घर्षमार्फत मात्र हामी नागरिकको विश्वास पुनःस्थापित गर्न, लोकतन्त्रलाई सुदृढ बनाउन र भावी पुस्तालाई स्वच्छ, सक्षम र भरोसायोग्य राज्य हस्तान्तरण गर्न सक्छौं भन्ने मेरो विश्वास हो ।”उहाँले भ्रष्टाचार नियन्त्रणका लागि दृढ राजनीतिक प्रतिवद्धता पहिलो शर्त भएको उल्लेख गर्दै राजनीतिक पदाधिकारीहरूको कार्यसंस्कृतिमा हुने सकारात्मक परिवर्तनले प्रशासनिक क्षेत्रलाई पनि मार्गदर्शन हुन्छ भन्ने आफूले ठानेको बताउनुभयो ।",
      "link": "https://gorkhapatraonline.com/news/191667",
      "image": "https://gorkhapatraonline.com/storage/media/336424/conversions/WhatsApp-Image-2026-02-11-at-10.38.39-AM-original-thumb.jpg"
    },
    {
      "slug": "191654",
      "title": "दोलखामा मुख्य चार दलको प्रतिस्पर्धा",
      "timestamp": 1770768000000,
      "source": "gp",
      "content": "आगामी फागुन २१ गते हुने प्रतिनिधि सभा सदस्यका लागि हुने निर्वाचनमा एक निर्वाचन क्षेत्रमा दोलखाका मुख्य चार दलको प्रतिस्पर्धा हुने देखिएको छ । उम्मेदवारी मनोनयन दर्ता गराएका १४ दलमध्ये नेपाली कांग्रेस, नेपाल कम्युनिस्ट पार्टी (एमाले), नेपाली कम्युनिस्ट पार्टी र राष्ट्रिय स्वतन्त्र पार्टीबिच प्रतिस्पर्धा हुने देखिएको छ ।",
      "longContent": "दोलखा समाचारदातादोलखा, माघ २८ गते । आगामी फागुन २१ गते हुने प्रतिनिधि सभा सदस्यका लागि हुने निर्वाचनमा एक निर्वाचन क्षेत्रमा दोलखाका मुख्य चार दलको प्रतिस्पर्धा हुने देखिएको छ । उम्मेदवारी मनोनयन दर्ता गराएका १४ दलमध्ये नेपाली कांग्रेस, नेपाल कम्युनिस्ट पार्टी (एमाले), नेपाली कम्युनिस्ट पार्टी र राष्ट्रिय स्वतन्त्र पार्टीबिच प्रतिस्पर्धा हुने देखिएको छ । नेपाली कांग्रेसका केन्द्रीय सदस्यसमेत रहनुभएका अजयबाबु शिवाकोटीलाई जेनजी समूहबाट स्वतन्त्र उम्मेदवार बन्नुभएका भीम खड्काले उम्मेदवारी फिर्ता लिएर सघाउन लाग्नुभएको छ । कांग्रेस सच्चिएको र देश बनाउन लागिपर्ने सन्देश लिएर मतदातामाझ भेटघाट कार्यक्रमलाई शिवाकोटीले तीव्रता दिनुभएको छ । एमालेबाट नेता पार्वत गुरुङ प्रतिस्पर्धी देखिनुभएको छ । उहाँ गत २०७४ को निर्वाचनमा विजय हासिल गरी सञ्चार तथा सूचनामन्त्री बनिसक्नुभएको छ । बलियो सङ्गठन रहेकाले जित हासिल पार्ने भन्दै उहाँ मतदातासँग भेटघाटमा व्यस्त रहनुभएको छ । यस्तै नेपाली कम्युनिस्ट पार्टी (नेकपा) का प्रखर वक्ता युवानेता विशाल खड्का पनि अर्का प्रतिस्पर्धी हुनुहुन्छ । उहाँले २०७४ मा बागमती प्रदेश सदस्यको निर्वाचनमा विजयी भई वन तथा वातावरणमन्त्रीको पद समालिसक्नुभएको छ । २०७९ सालको निर्वाचनमा पनि तत्कालीन माओवादी नेता गङ्गाबहादुर कार्कीले विजयी हुनुभएको थियो । त्यही विरासत ब्युँताउने दाउमा भेटघाटमा लागिरहनुभएको छ । त्यस्तै रास्वपाबाट गत २०७९ को निर्वाचनमा पराजित हुनुभएका जगदीश खरेल पनि प्रतिस्पर्धी हुनुहुन्छ । राजनीतिक दलमा समसामयिक परिवर्तन र देश परिवर्तन गर्न पार्टी लागिपरेको सन्देश दिँदै मतदाताबिच भेटघाटमा उम्मेदवार लागेका छन् । आचारसंहिताको पालना गर्दै दलहरू अहिले गाउँमा परेका व्रतबन्ध, विवाह, धार्मिक कार्यक्रममा सहभागी भएर भेटघाट गरी भोट माग्ने काम गरिरहेका छन् । अरू दलले घोषणापत्र आएपछि मात्र चुनाव प्रचारप्रसारमा जाने बताएका छन् । यस्तै राष्ट्रिय प्रजातन्त्र पार्टी, जनता समाजवादी पार्टी नेपाल, नेपाल मजदुर किसना पार्टी, प्रगतिशील लोकतान्त्रिक पार्टी, मङ्गोल नेसनल अर्गनाइजेसन, राष्ट्रिय परिवर्तन पार्टी, श्रम संस्कृति पार्टी, नेपाल कम्युनिस्ट पार्टी (माओवादी) उज्यालो नेपाल पार्टी र आमजनता पार्टी (एकल चुनाव चिह्न) का उम्मेदवार चुनावी मैदानमा छन् । दलभन्दा बढी सङ्ख्या १९ जना स्वतन्त्र उम्मेदवार छन् । कतिपय स्वतन्त्र उम्मेदवारले आस्थाका आधारमा पार्टीलाई सघाउने जनाएका छन् । तीन जना स्वतन्त्रसहित चार जना महिला उम्मेदवार छन् । यस जिल्लामा ९५ मतदान स्थल र २०७ मतदान केन्द्र रहेको छ । प्रतिनिधि सभा निर्वाचनमा यस जिल्लामा ८३ हजार १६० महिलासहित एक लाख ७० हजार ३२१ मतदाता रहेका छन् ।",
      "link": "https://gorkhapatraonline.com/news/191654",
      "image": "https://gorkhapatraonline.com/storage/media/336410/conversions/12344-original-thumb.jpg"
    },
    {
      "slug": "191607",
      "title": "सात अर्ब पच्चिस करोड ऋण स्वीकृत",
      "timestamp": 1770768000000,
      "source": "gp",
      "content": "नेपालको डिजिटल रूपान्तरण परियोजनाका लागि विश्व बैङ्कले सात अर्ब २५ करोड रुपियाँ (पाँच करोड डलर) ऋण स्वीकृत गरेको छ । बैङ्कको कार्यकारी निर्देशकको बोर्ड बैठकले यस्तो स्वीकृति दिएको हो ।",
      "longContent": "गोरखापत्र समाचारदाताकाठमाडौँ, माघ २८ गते । नेपालको डिजिटल रूपान्तरण परियोजनाका लागि विश्व बैङ्कले सात अर्ब २५ करोड रुपियाँ (पाँच करोड डलर) ऋण स्वीकृत गरेको छ । बैङ्कको कार्यकारी निर्देशकको बोर्ड बैठकले यस्तो स्वीकृति दिएको हो । नेपालको सार्वजनिक डिजिटल पूर्वाधारलाई बढावा दिने र सार्वजनिक सेवालाई डिजिटल प्रणालीमार्फत उपलब्ध गराउन यो ऋण सहयोग उपयोग हुने छ । खास गरी यो परियोजनामार्फत एकीकृत अनलाइन नागरिक सेवा पोर्टल र सामाजिक प्रकृतिका दर्तालाई डिजिटल प्रणालीमा उपलब्ध गराइने विश्व बैङ्कले जारी गरेको विज्ञप्तिमा उल्लेख छ । त्यस्तै परियोजनामार्फत सरकारको सुरक्षित बृहत् डेटा एक्सचेन्जको स्थापना र महìवपूर्ण सूचनाको संरक्षणका लागि डिजिटल लकर निर्माण गर्ने पनि हुने जनाइएको छ ।परियोजनाले मालपोतसहित अन्य सार्वजनिक सेवालाई पनि उच्च प्रभावकारी बनाउन डिजिटल प्रणालीमा उपलब्ध गराउन सहयोग पु¥याउने छ । कानुनी र नियामकीय व्यवस्थामा आवश्यक सुधार ल्याएर डेटा पूर्वाधारमा निजी क्षेत्रको लगानी बढाउने उद्देश्य पनि परियोजनाले लिएको छ । त्यस्तै डिजिटल अर्थतन्त्रमा विश्वसनीयता बढाउन परियोजनामार्फत विद्युतीय हस्ताक्षर, साइबर सुरक्षा र डेटा सुशासनमा लगानी हुने उल्लेख छ । यस परियोजनाले सार्वजनिक सेवालाई डिजिटल रूपमा उपलब्ध गराएर नागरिक र व्यवसायलाई समावेशी र पारदर्शी बनाउन सहयोग पुग्ने विश्व बैङ्कका नेपालसहित माल्दिभ्स र श्रीलङ्काका लागि राष्ट्रिय निर्देशक डेभिड सिस्लेनले बताउनुभयो ।सहवित्तीय प्रकृतिको यो परियोजनामा एसियाली विकास बैङ्कले पनि चार करोड डलर उपलब्ध गराउने छ । एडिबीको बोर्डमा यस सम्बन्धमा आगामी मार्चमा छलफल हुने कार्यक्रम रहेको छ ।यो परियोजना सञ्चार तथा सूचना प्रविधि मन्त्रालय र राष्ट्रिय परिचयपत्र एवं पञ्जीकरण विभागमार्फत कार्यान्वयन हुने छ ।",
      "link": "https://gorkhapatraonline.com/news/191607",
      "image": "https://gorkhapatraonline.com/storage/media/336362/conversions/6074fa4298132_5e72ba950dc8a_12-original-thumb.jpg"
    },
    {
      "slug": "191606",
      "title": "पूर्वाधारमा निजी लगानी ल्याउन नयाँ मोडेलको तयारी",
      "timestamp": 1770768000000,
      "source": "gp",
      "content": "लगानी बोर्ड नेपालले स्विस च्यालेन्ज र हाइब्रिड एन्युइटी मोडेलमा आधारित भई पूर्वाधार विकासमा निजी क्षेत्रको लगानी परिचालन गर्ने भएको छ ।   लगानी बोर्ड नेपालले ग्रिन ग्रोथ नेपालसँगको सहकार्यमा काठमाडौँमा आयोजना गरेको कार्यक्रममा प्रमुख कार्यकारी अधिकृत ज्ञवालीले लगानी बोर्डले आह्वान नगरिएका प्रस्ताव पनि अघि बढाउने तयारी गरेको र त्यसका लागि बोर्डले स्विस च्यालेन्ज विधिबाट प्रस्ताव मूल्याङ्कन कार्यविधिको मसौदा तयार पारेको जानकारी दिनुभयो ।",
      "longContent": "गोरखापत्र समाचारदाताकाठमाडौँ, माघ २८ गते । लगानी बोर्ड नेपालले स्विस च्यालेन्ज र हाइब्रिड एन्युइटी मोडेलमा आधारित भई पूर्वाधार विकासमा निजी क्षेत्रको लगानी परिचालन गर्ने भएको छ । लगानी बोर्ड नेपालले ग्रिन ग्रोथ नेपालसँगको सहकार्यमा काठमाडौँमा आयोजना गरेको कार्यक्रममा प्रमुख कार्यकारी अधिकृत ज्ञवालीले लगानी बोर्डले आह्वान नगरिएका प्रस्ताव पनि अघि बढाउने तयारी गरेको र त्यसका लागि बोर्डले स्विस च्यालेन्ज विधिबाट प्रस्ताव मूल्याङ्कन कार्यविधिको मसौदा तयार पारेको जानकारी दिनुभयो । मसौदामा जुनसुकै क्षेत्रमा पनि आह्वान नगरिएको प्रस्तावका रूपमा पेस गर्न सकिने र आएका प्रस्तावलाई प्रतिस्पर्धाका आधारमा अघि बढाउन सकिने उल्लेख छ ।प्रमुख कार्यकारी अधिकृत ज्ञवालीले राष्ट्रिय तथा अन्तर्राष्ट्रियस्तरमा विभिन्न तहमा नयाँ नयाँ विषय तथा नवप्रवर्तन भइरहेकाले कार्यविधिबाट व्यवस्थित गर्दा लगानीका क्षेत्रमा वृद्धि हुने विश्वास व्यक्त गर्नुभयो ।  त्यसैगरी हाइब्रिड एन्युइटी मोडेलले सडक, पुल, जलविद्युत्, प्रसारण लाइन, फोहोर व्यवस्थापन जस्ता ठुला परियोजना छिटो अघि बढाउन, सरकार र निजी क्षेत्रको लागत र जोखिम बाँडफाँट गर्न, गुणस्तरीय निर्माण गर्नलगायतमा सहयोग गर्ने जनाइएको छ । बोर्डले हाइब्रिड एन्युइटी मोडेलसम्बन्धी कार्यविधिको पनि मसौदा तयार पारेको छ । सो अवसरमा प्रमुख कार्यकारी अधिकृत सुशील ज्ञवालीले छ अर्ब रुपियाँ वा सोभन्दा बढी लागत भएका सार्वजनिक निजी साझेदारी (पिपिपी) का सबै परियोजनाको स्वीकृत लगानी बोर्डबाट हुने बताउनुभयो । छ अर्ब रुपियाँ वा सोभन्दा माथिका परियोजना बोर्डले स्वीकृत गरे पनि विषयगत विज्ञता र क्षमताका आधारमा कार्यान्वयनका लागि अरू निकायलाई पठाउन सकिने धारणा पनि उहाँले व्यक्त गर्नुभयो । उहाँले सार्वजनिक निजी साझेदारीका परियोजना अघि बढाउन स्थानीय र प्रदेश सरकारलाई पनि लगानी बोर्डले सहयोग गर्ने जानकारी दिनुभयो । १६ औँ पन्चवर्षीय योजनाले लिएका राष्ट्रिय लक्ष्य तथा उद्देश्य पूरा गर्न एक खर्ब १२ खर्ब रुपियाँ लगानी गर्नुपर्ने भन्दै उहाँले त्यसमा ७४ खर्ब रुपियाँ निजी क्षेत्रबाट परिचालन गर्नुपर्ने बताउनुभयो । निजी क्षेत्रको लक्ष्य हासिल गर्न निकै ठुलो मेहनत गर्नुपर्ने प्रमुख कार्यकारी अधिकृत ज्ञवालीको भनाइ छ । लगानी बोर्डले १४ वर्षमा १७ खर्ब १६ अर्ब रुपियाँ बराबरका परियोजना स्वीकृत गरेको छ ।  लगानी बोर्ड नेपालका सहसचिव सुनिता नेपालले स्विस च्यालेन्ज विधिले निजी क्षेत्रको लगानी वृद्धिमा थप सहयोग पु¥याउने बताउनुभयो । नेपालका लागि बेलायतको दूतावासका प्रतिनिधि साम फेलले आर्थिक क्षेत्रमा देखा परेको अन्तरलाई कम गर्न र परियोजनाको प्रभावकारी परिणामका लागि सार्वजनिक निजी साझेदारी महत्वपूर्ण भएको बताउनुभयो । कार्यक्रममा स्विस च्यालेन्ज विधि, सार्वजनिक निजी साझेदारी र हाइब्रिड एन्युटी मोडेलसम्बन्धी कार्यपत्र प्रस्तुत गरी विज्ञ र सम्बन्धित मन्त्रालय तथा निकायका अधिकारीबिच छलफल गरिएको थियो ।",
      "link": "https://gorkhapatraonline.com/news/191606",
      "image": "https://gorkhapatraonline.com/storage/media/336361/conversions/Image-1(2)-original-thumb.jpg"
    },
    {
      "slug": "191604",
      "title": "इन्जिनियरविरुद्ध भ्रष्टाचार मुद्दा",
      "timestamp": 1770768000000,
      "source": "gp",
      "content": "अख्तियार दुरुपयोग अनुसन्धान आयोगले ललितपुरको गोदावरी नगरपालिकाका इन्जिनियर सुवास विष्टविरुद्ध भ्रष्टाचार मुद्दा दायर गरेको छ । विष्टले गैरकानुनी रूपमा सम्पत्ति आर्जन गरेको अभियोगमा विशेष अदालत, काठमाडौँमा मुद्दा दायर गरिएको हो । विष्टले पदीय मर्यादाविपरीत भ्रष्टाचार गरी एक करोड ९७ लाख रुपियाँभन्दा बढी अवैध सम्पत्ति आर्जन गरेको आयोगले ठहर गरेको छ ।",
      "longContent": "गोरखापत्र समाचारदाताकाठमाडौँ, माघ २८ गते । अख्तियार दुरुपयोग अनुसन्धान आयोगले ललितपुरको गोदावरी नगरपालिकाका इन्जिनियर सुवास विष्टविरुद्ध भ्रष्टाचार मुद्दा दायर गरेको छ । विष्टले गैरकानुनी रूपमा सम्पत्ति आर्जन गरेको अभियोगमा विशेष अदालत, काठमाडौँमा मुद्दा दायर गरिएको हो । विष्टले पदीय मर्यादाविपरीत भ्रष्टाचार गरी एक करोड ९७ लाख रुपियाँभन्दा बढी अवैध सम्पत्ति आर्जन गरेको आयोगले ठहर गरेको छ । विष्टले सेवा प्रवेश गरेको मिति २०७६ फागुन १ देखि २०८१ साउन १४ गतेसम्मको जाँच अवधिमा आफ्नो आम्दानीको अनुपातमा अत्यधिक बढी खर्च र लगानी गरेको आयोगको अनुसन्धानबाट देखिएको छ । अनुसन्धानक्रममा इन्जिनियर विष्टको वैध आय जम्मा एक करोड २७ लाख ७४ हजार ६७३ रुपियाँ २९ पैसा देखिएको छ । तर सोही अवधिमा निजले घर–जग्गा खरिद, सेयर लगानी, छोराको अध्ययन खर्च र बैङ्क मौज्दातसहित कुल तीन करोड २४ लाख ८४ हजार ८३० रुपियाँ ९२ पैसा खर्च तथा लगानी गरेको भेटिएको छ ।आयोगले इन्जिनियर विष्टसँग एक करोड ९७ लाख १० हजार १५७ रुपियाँ ६३ पैसा बिगो कायम गरी भ्रष्टाचार निवारण ऐन, २०५९ बमोजिम कैद र बिगोबमोजिम जरिबाना माग दाबी गरेको छ । सुवासले गैरकानुनी रूपमा आर्जन गरेको सम्पत्ति बाबु सुदर्शनको नाममा राखेको र उक्त सम्पत्ति प्रयोग एवं प्रचलनमा बाबुको समेत संलग्नता देखिएकाले निजलाई पनि सजाय र बिगो जफत गर्ने प्रयोजनका लागि प्रतिवादी कायम गरिएको छ ।",
      "link": "https://gorkhapatraonline.com/news/191604",
      "image": "https://gorkhapatraonline.com/storage/media/336359/conversions/akhtiyar2025-09-16-06-01-36-original-thumb.jpg"
    },
    {
      "slug": "191603",
      "title": "रामेछापमा बस दुर्घटना : बाह्र जनाको मृत्यु",
      "timestamp": 1770768000000,
      "source": "gp",
      "content": "काठमाडौँबाट रामेछाप सदरमुकाम मन्थलीतर्फ जाँदै गरेको यात्रुवाहक बस मन्थली–६, मसानटारमा दुर्घटना हुँदा १२ जनाको मृत्यु भएको छ । पुष्पलाल मार्गको मन्थली–खुर्कोट सडकखण्डमा मङ्गलबार काठमाडौँबाट रामेछापको सिरिसे, ढाँडे हुँदै ओखलढुङ्गातर्फ जाँदै गरेको प्र. ३–०१–००५ ख ९९७५ नम्बरको बस सडकको मोडबाट दुर्घटना भएको हो ।",
      "longContent": "मित्र भण्डारी/राममणि दाहाल काठमाडौँ, माघ २८ गते  । काठमाडौँबाट रामेछाप सदरमुकाम मन्थलीतर्फ जाँदै गरेको यात्रुवाहक बस मन्थली–६, मसानटारमा दुर्घटना हुँदा १२ जनाको मृत्यु भएको छ । पुष्पलाल मार्गको मन्थली–खुर्कोट सडकखण्डमा मङ्गलबार काठमाडौँबाट रामेछापको सिरिसे, ढाँडे हुँदै ओखलढुङ्गातर्फ जाँदै गरेको प्र. ३–०१–००५ ख ९९७५ नम्बरको बस सडकको मोडबाट दुर्घटना भएको हो । जिल्ला प्रहरी कार्यालय रामेछापका प्रहरी नायब उपरीक्षक भोला भट्टका अनुसार अरनिको यातायातको उक्त बस सडकबाट करिब सय मिटर तल तामाकोशी नदीमा खसेको हो ।बागमती प्रदेश प्रहरी कार्यालय, हेटौँडाका असई मेघराज काफ्लेले उक्त बसमा सवार पाँच महिलासहित १२ जनाको मृत्यु र चालकसहित आठ जना घाइते भएको जानकारी दिनुभयो । उहाँले मृतकमध्ये ५०/५५ वर्षीय एक पुरुषको अझै सनाखत नभएको बताउनुभयो ।उहाँका अनुसार बस दुर्घटनामा परी रामेछाप लिखुतामाकोशी गाउँपालिका–४, बिजुलीकोटकी २१ वर्षीय बबी तामाङ, २८ वर्षीय दिपेश बस्नेत, २५ वर्षीय दीपेन्द्र बस्नेत, वडा नं. ७, तिल्पुङकी ३५ वर्षीय सानुमाया तामाङ, ३१ वर्षीय तारा तामाङ, २४ वर्षीय रमिता तामाङ र ३६ वर्षीय भीमबहादुर तामाङ मृत्युको भएको छ । दुर्घटनामा लिखुतामाकोशी गाउँपालिका–६, खिम्तीकी ४५ वर्षीय मनकुमारी बरुवाल, सिन्धुली जिल्ला गोलन्जोर गाउँपालिका वडा नं. ६ गैरीगाउँका ३४ वर्षीय शिव श्रेष्ठ, दोलखा जिल्ला भीमेश्वर नगरपालिका–८ का ६० वर्षीय मानबहादुर तामाङ र रामेछाप जिल्लाको उमाकुण्ड गाउँपालिका–६, भुजीका २४ वर्षीय विशाल सुनुवारको मृत्यु भएको छ । असई काफ्लेले एक व्यक्तिको सनाखत नभएको बताउनुभयो । दुर्घटनाग्रस्त बसमा रहेका यात्रुको उद्धारका लागि नेपाली सेनाको खड्गदल गणबाट सैनिक टोली, नेपाल प्रहरी र सशस्त्र प्रहरीको गोताखोर टोली परिचालन गरिएको थियो । आठ जना घाइतेलाई थप उपचारका लागि धुलिखेल र काठमाडौँका अस्पतालमा पठाइएको छ । दुर्घटनाग्रस्त बसका चालकलाई नियन्त्रणमा लिई अनुसन्धान भइरहेको र बसमा कति यात्रु थिए तथा कति जना दुर्घटनामा परे भन्ने यकिन गर्ने काम भइरहेको पनि प्रहरीले जनाएको छ । गत बिहीबार बैतडीको पुर्चौडी–७, भौनीबाट बेहुलीसहित जन्ती बोकेको बस दुर्घटना हुँदा एकै परिवारका तीन जनासहित १३ जनाको मृत्यु हुनुका साथै ३४ जना घाइते भएका थिए । एकै हप्तामा भएका दुई ठुला सवारी दुर्घटनामा ठुलो मानवीय क्षति हुनुका साथै मुलु्क नै शोकमग्न भएको छ । रामेछाप दुर्घटनाको कारण खुल्न बाँकी छ भने बैतडी दुर्घटनाका चालकले घुम्तीमा ‘कटिङ’ नपुगेपछि ब्याक गर्दा बस भीरबाट खस्न पुगेको बताएको बैतडी प्रहरी प्रमुख तथा प्रहरी नायव उपरीक्षक दीपककुमार रायले जानकारी दिनुभयो ।सार्वजनिक यातायात एकपछि अर्को गरी भइरहेका दुर्घटनाबाट बर्सेनि हजारौँ नागरिकले अकालमा ज्यान गुमाउनु पर्दा सडक दुर्घटना रोकथामका लागि राज्य, यातायात व्यवसायी तथा नियामक निकायको ध्यान नपुगेका गुनासो बढ्दै गएको छ  । कमजोर तथा साँघुरा सडक र यातायात व्यवसायीबिचको अस्वस्थ प्रतिस्पर्धासँगै क्षमताभन्दा बढी यात्रु वा भार बोक्ने प्रवृत्तिका कारणले एकपछि अर्को दुर्घटना दोहोरिँदै गइरहेका छन् ।पाँच वर्षमा १५ हजारभन्दा बढीको मृत्यु  प्रहरी प्रधान कार्यालयको तथ्याङ्क अनुसार पछिल्लो पाँच वर्षमा मात्र सडक दुर्घटनामा झन्डै १५ हजार जनाको ज्यान गएको छ । एक लाख ७१ हजार ९५२ जना घाइते (अङ्गभङ्ग) भएका छन् । दुर्घटनाबाट भएको भौतिक क्षति एवं पारिवारिक क्षतिको कुनै लेखाजोखा नै छैन ।आर्थिक वर्ष २०७६/७७ मा २५ हजार ७८८ वटा सडक दुर्घटनामा दुई हजार २९१ जनाको ज्यान गएको थियो । जसमध्ये एक हजार ८२३ जना पुरुष र ४६८ जना महिला छन् ।  दुर्घटना हुनेमा सार्वजनिक र भाडाका सवारीको सङ्ख्या १३ हजार ५८२ छ ।त्यस्तै आव २०७७/७८ मा २४ हजार ५३९ सवारी दुर्घटनामा दुई हजार ८८३ जनाको मृत्यु भयो । यसमध्ये दुई हजार ३६३ जना पुरुष र ५२० जना महिला थिए । दुर्घटना हुने सार्वजनिक तथा भाडाका सवारीको सङ्ख्या १३ हजार ४९५ थियो । त्यसै गरी आव २०८१/८२ को नौ महिनामा २२ हजार ८६० वटा सवारी दुर्घटनामा दुई हजार ७९ जनाको ज्यान गएको छ । जसमध्ये एक हजार ६२६ जना पुरुष र ४४३ जना महिला रहेका छन् । दुर्घटनामा परी ३५ हजार ७७८ जना घाइते भएका छन् । \tसडक दुर्घटनामा ज्यान गुमाउनेमध्ये २५ वर्षमाथि उमेर समूहका पुरुषको सङ्ख्या ८० प्रतिशतको हाराहारीमा रहेको छ । सडक दुर्घटनाको तथ्याङ्क विश्लेषण गर्दा दैनिक ८० वटा दुर्घटनामा औसत आठ जनाको मृत्यु हुने गरेको छ भने ७० जना घाइते हुने गरेका छन् । यो तथ्याङ्कले सडक दुर्घटनाबाट श्रीमान्, श्रीमती तथा अभिभावक गुमाउने परिवारको सम्भावित एकल अवस्थालाई भयावह देखाउँछ ।सडक सुरक्षामा पुगेन ध्यान नेपाल प्रहरीका पूर्वअतिरिक्त महानिरीक्षक पोषराज पोखरेल सडक दुर्घटनाका मुख्य कारण सवारी नियमको उल्लङ्घन, चालकको लापर्बाही, तीव्र गति, मादक पदार्थ सेवन तथा सवारीसाधनको नियमित यान्त्रिक जाँच नहुनु रहेको बताउनुहुन्छ । पोखरेल भन्नुहुन्छ, “सार्वजनिक तथा भाडाका सवारीको चाप बढ्दो छ, अनुगमन गर्ने जनशक्ति अत्यन्तै कम रहेकाले नमुना जाँचमै सीमित रहनुपर्ने बाध्यताले प्रभावकारी अनुगमन नै भइरहेको छैन ।” उहाँले चालकको लापर्बाही यात्रुले पहिले थाहा पाउने भएकाले सजग गराउने र नजिकै प्रहरीलाई खबर गर्न सके दुर्घटना कम हुन सक्ने बताउनुहुन्छ ।सवारी तथा यातायात व्यवस्था ऐन, २०५४ मा सार्वजनिक यातायातलाई लामो, छोटो र मध्यम गरी तीन भागमा वर्गीकरण गरी २५० किलोमिटरभन्दा लामो दुरीमा दुई जना चालक राख्ने, गति सीमित तोकी टाइमकार्ड लागु गर्ने, सिट क्षमतामा मात्र यात्रु बोक्ने र नियमित प्राविधिक परीक्षण गरेको हुनुपर्ने जस्ता नियम तोकिएको छ ।सार्वजनिक यातायात इजाजत, अनुगमनमा सङ्घ, प्रदेश र स्थानीय तहबिचको तेहेरोपनका कारण समन्वयको अभाव देखिएको छ । यातायात व्यवस्था विभागका निर्देशक गणेशमानसिंह राईले अन्तरप्रदेश रुट निर्धारण, राष्ट्रिय राजमार्ग तथा लोकमार्गको अनुगमनबारे अन्योल रहेको बताउनुहुन्छ । उहाँ भन्नुहुन्छ, “सवारीचालक अनुमतिपत्र, सार्वजनिक यातायातको रुट निर्धारण सङ्घबाट प्रदेश र स्थानीय तहमा पुगेको छ । आवश्यक प्रविधि र जनशक्ति अभावले प्रभावकारी अनुगमन हुन सकेको छैन ।” उहाँले सडक सुरक्षालाई प्रभावकारी बनाउन सडक सुरक्षा विधेयकको मस्यौदा तयार भइरहेको जानकारी दिनुभयो । नेपाल यातायात व्यवसायी राष्ट्रिय महासङ्घका महासचिव सरोज सिटौला यातायात क्षेत्रमा बढ्दै गएको अस्वस्थ प्रतिस्पर्धा, दक्ष चालकको पलायन, प्रभावकारी अनुगमन अभावका कारण सडक दुर्घटना हुने गरेको स्वीकार गर्नुहुन्छ  ।",
      "link": "https://gorkhapatraonline.com/news/191603",
      "image": "https://gorkhapatraonline.com/storage/media/336358/conversions/Main-foto-accident-original-thumb.jpg"
    },
    {
      "slug": "191602",
      "title": "फागुन ३ भित्र घोषणापत्र सार्वजनिक गर्न निर्देशन",
      "timestamp": 1770768000000,
      "source": "gp",
      "content": "आउँदो फागुन २१ गते हुन लागेको प्रतिनिधि सभा सदस्य निर्वाचनका लागि फागुन ३ गतेभित्र घोषणापत्र सार्वजनिक गर्न निर्वाचन आयोगले राजनीतिक दललाई निर्देशन दिएको छ ।",
      "longContent": "गोरखापत्र समाचारदाताकाठमाडौँ, माघ २८ गते । आउँदो फागुन २१ गते हुन लागेको प्रतिनिधि सभा सदस्य निर्वाचनका लागि फागुन ३ गतेभित्र घोषणापत्र सार्वजनिक गर्न निर्वाचन आयोगले राजनीतिक दललाई निर्देशन दिएको छ । निर्वाचन आयोगको मङ्गलबार सम्पन्न बैठकको निर्णयानुसार यस्तो निर्देशन दिइएको हो । आयोगका प्रवक्ता सहसचिव नारायणप्रसाद भट्टराईले जारी गर्नुभएको विज्ञप्तिमा प्रतिनिधि सभा सदस्य निर्वाचनमा भाग लिएका राजनीतिक दलहरू तथा पहिलो हुने निर्वाचित हुने निर्वाचन प्रणालीतर्फका उम्मेदवारहरूले निर्वाचन आचारसंहिता, २०८२ को दफा ३७ बमोजिम फागुन ३ गतेभित्र घोषणापत्र बुझाउनुपर्ने उल्लेख छ । घोषणापत्र सार्वजनिक गरेर राजनीतिक दलले निर्वाचन आयोगमा र उम्मेदवारले सम्बन्धित निर्वाचन कार्यालयमा पेस गर्न राजनीतिक दलसम्बन्धी ऐन, २०७३ को दफा ५७ बमोजिम आयोगले निर्देशन दिएको विज्ञप्तिमा उल्लेख गरिएको छ ।",
      "link": "https://gorkhapatraonline.com/news/191602",
      "image": "https://gorkhapatraonline.com/storage/media/336357/conversions/Nirbachan_aayog-original-thumb.jpg"
    },
    {
      "slug": "191601",
      "title": "संविधान संशोधन : कानुन आयोगले थाल्यो अध्ययन",
      "timestamp": 1770768000000,
      "source": "gp",
      "content": "संविधान घोषणापछि हरेक १० वर्षमा कार्यान्वयनको समीक्षामार्फत पुनरवलोकन र संशोधनको संवैधानिक अभ्यास छ । २०७२ असोजमा नेपालको संविधान जारी भएको एक दशकपछि कार्यान्वयनबारे आमविमर्श प्रारम्भ भएकै छ । नेपाल कानुन आयोगले संविधानमा सुधार र पुनरवलोकनका लागि अध्ययन कार्य थालनी गरेको छ ।",
      "longContent": "काठमाडौँ, माघ २८ गते । संविधान घोषणापछि हरेक १० वर्षमा कार्यान्वयनको समीक्षामार्फत पुनरवलोकन र संशोधनको संवैधानिक अभ्यास छ । २०७२ असोजमा नेपालको संविधान जारी भएको एक दशकपछि कार्यान्वयनबारे आमविमर्श प्रारम्भ भएकै छ । नेपाल कानुन आयोगले संविधानमा सुधार र पुनरवलोकनका लागि अध्ययन कार्य थालनी गरेको छ । आयोगले संविधानविद्, राजनीतिक क्षेत्रसँगै सरोकारवालासँग गहन परामर्श गरी सुझाव सङ्कलन गरेर सरकारलाई प्रतिवेदन बुझाउने गृहकार्य थालेको हो । आयोगका सचिव इन्दिरा दाहाल भट्टराईले संविधान कार्यान्वयनको १० वर्षमा भएका सकारात्मक पक्ष र कमजोरीबारे अध्ययन गरेर सरकारलाई प्रतिवेदन बुझाउने गरी अध्ययन थालनी गरेको बताउनुभयो । उहाँका अनुसार संविधान जारी भएपछि स्थिरताका सन्दर्भमा भएका प्रयास र गरिएका कामसँगै कमजोर पक्षको गहन अध्ययन हुने छ । उहाँले भन्नुभयो, “संविधान राजनीतिकसँगै एउटा लिगल डकुमेन्ट हो । दुवै विषयको समीक्षा गरिने छ । संविधानबारे सुझाव दिन सबैलाई दिइने छ । सबै अध्ययनपछि प्रतिवेदन तयार गरेर कुन कुन विषय राख्ने र कुन विषय सुधार गर्ने भन्ने सुझाव सरकारलाई दिइने छ ।” आयोगले संविधान पुनरवलोकनबारे भइरहेको अध्ययन र कार्यप्रगतिका सन्दर्भमा प्रधानमन्त्री सुशीला कार्कीलाई पनि जानकारी गराएको छ । आयोगले उपाध्यक्ष प्राडा लक्ष्मीप्रसाद मैनालीको संयोजकत्वमा अध्ययन समिति गठन गरेर संविधानका सन्दर्भमा अध्ययन अगाडि बढाएको छ । सचिव दाहालले प्रारम्भिक अध्ययनका क्रममा निर्वाचन प्रणाली, नागरिकता वितरणको सवालसहित सबै पक्षलाई केलाउने बताउनुभयो । जेनजी आन्दोलनमा उठेका संविधानबारेका मुद्दाको पनि आयोगले अध्ययन गर्ने बताउँदै उहाँले भन्नुभयो, “संविधानमा आधारभूत पक्षबाहेक बदल्ने विषय छन् । केही विषय मसौदा गर्दा बिग्रेका पनि छन् । समग्रमा संविधानले दिएको म्यान्डेट र अब गर्नुपर्ने कामबारे आयोग अनुसन्धानमै जुटेको छ ।”सङ्घीयता कार्यान्वयनपछि संविधानमा सङ्घीय, प्रदेश र स्थानीय तहका सरकारलाई काम गर्ने सन्दर्भमा भएका असजिला र दोहोरिएका अनुसूचीसहित सबै विषयलाई पहिचान गरेर संविधानबारे सुझाव दिइने जानकारी सचिव दाहालले दिनुभयो । आयोगले दिने सुझाव र राजनीतिक नेतृत्वले पनि संविधान पुनरवलोकनबारे अग्रसरता लिनुपर्ने बताउँदै उहाँले भन्नुभयो, “प्रधानमन्त्रीले पनि कानुन आयोगले गरिरहेका कामबारे जिज्ञासा राख्नुभयो । प्रधानमन्त्रीले निर्वाचनपछि बन्ने सरकारलाई पनि आयोगको अध्ययनले सहजता प्रदान गर्छ भन्नुभयो । समग्रमा संविधानलाई पछिल्लो पटक जेनजी आन्दोलनले उठाएका मुद्दासहित संशोधन गर्ने गरी पुनरवलोकनको सिफारिस गरिने छ ।”संविधान : सबल र दुर्बल पक्ष संविधान जारी हुँदा स्वागतसँगै केही राजनीतिक शक्तिले विरोध पनि गरे । अब संविधान संशोधन गर्दा राजनीतिक स्थिरता, देशको समुन्नति, सरकारको स्थायित्वसहित रूपान्तरणकारी मुद्दालाई सम्बोधन गर्नुपर्ने दायित्व संविधान निर्माण गर्ने राजनीतिक दलहरूमाथि छ ।  संविधानविद् एवं वरिष्ठ अधिवक्ता पूर्णमान शाक्य, नेपाल बार एसोसिएसनका अध्यक्ष वरिष्ठ अधिवक्ता प्राडा विजयप्रसाद मिश्र र वरिष्ठ अधिवक्ता रमनकुमार श्रेष्ठले एक दशकमा संविधान कार्यान्वयनका क्रममा भएका कमजोरीलाई निरूपण गर्नेगरी संशोधन र पुनरवलोकनमा जानुपर्ने बताउनुभयो ।  उहाँहरूले संविधान निर्माण गर्ने सबै सरोकारवाला राजनीतिक दलले संविधान पुनरवलोकनका लागि राजनीतिक रूपमै मुद्दा अगाडि सार्नुपर्ने बताउनुभयो । वरिष्ठ अधिवक्ता शाक्यले संविधान घोषणा भएपछि अहिलेसम्म गरेका काम कति ठिक भए कति बेठिक भए भनेर ‘रिभ्यु’ गर्ने बेला भइसकेको बताउनुभयो । उहाँले संविधान कार्यान्वयनका व्रmममा सबै कुरा ठिक नभएकै कारण जेनजी आन्दोलन भएको निष्कर्ष सुनाउँदै अब पुनरवलोकन गर्न अध्ययन थाल्नुपर्ने बताउनुभयो । उहाँले भन्नुभयो, “आयोगले काम सुरु गर्नु सकारात्मक हो । संविधानको रिभ्यु गर्नुपर्ने आवश्यकता महसुस भएको छ । जुन किसिमको पद्धतिबाट राजनीति चल्यो, जुन किसिमको पद्धतिबाट शासन व्यवस्था चलाइयो, त्यसले विभिन्न समस्या निम्त्याएर यत्रो ठुलो विध्वंश भयो । त्यसैले मनलाग्दी गर्ने होइन, संविधान संशोधनलाई तथ्यमा प्रवेश गरेर, १० वर्षका त्रुटि अध्ययन गरेर रिभ्यु गर्नु पर्छ ।”प्राडा मिश्रले नेपाल बार एसोसिएसनले राष्ट्रिय सम्मेलनमा संविधान संशोधनबारे प्रस्ताव पारित गरेको बताउनुभयो । उहाँका अनुसार संविधान कार्यान्वयनको अभ्यास र यो संविधानमा भएका कमीकमजोरी हटाउनुपर्ने छ । संविधानलाई समयबद्ध गर्नुपर्ने बताउँदै उहाँले भन्नुभयो, “संविधानमा अनावश्यक देखिएका प्रावधानलाई हटाउने, आवश्यक देखिएका प्रावधान भित्र्याउन आवश्यक छ ।”वरिष्ठ अधिवक्ता श्रेष्ठले संविधान जारी भएलगत्तै संविधानका छिद्र प्रयोग गरेर दुरुपयोग गर्ने प्रयास भएको बताउनुभयो । उहाँले संविधानको मर्म अनुसार राज्यका संरचनाहरूमा पुगेका पदाधिकारीले इमानदारसाथ काम नगर्दा संविधान कार्यान्वयनमा समस्या भएको बताउनुभयो । उहाँले भन्नुभयो, “संविधानको मूल मर्ममाथि प्रहार गर्दा देश अस्थिर भयो । त्यसैले संविधानका सबल पक्ष कार्यान्वयन र दुर्बल पक्षमा आमूल सुधार गर्नु पर्छ ।”‘राजनीतिक अग्रसरता आवश्यक’वरिष्ठ अधिवक्ता शाक्यले राज्य प्रणालीमा नियन्त्रण र सन्तुलनको प्रावधानले राम्रोसँग काम गरे गरेनन् भनेर अध्ययन हुनुपर्ने बताउनुभयो । अध्ययन, अनुसन्धानबाट निचोड निकालेर सोही आधारमा संविधान संशोधन गर्नुपर्ने बताउँदै उहाँले भन्नुभयो, “संविधान संशोधन गर्न आवश्यक छ कि छैन भन्ने कुराको अन्तिम निर्णय राजनीतिक तहबाटै हुन्छ । राजनीतिक तहबाट निर्णय भएपछि पारित गर्ने काम संसद्ले गर्छ । त्यसैले संविधान संशोधनका सन्दर्भमा राजनीतिक अग्रसरता चाहिन्छ ।”वरिष्ठ अधिवक्ता प्राडा मिश्रले आयोगका सुझाव र नेपाल बारको सुझावसहित सबै पक्षसँग परामर्श गरेर सुझाव सङ्कलन गर्नुपर्ने बताउनुभयो । उहाँले संवैधानिक परिषद्को संरचनामा सुधारदेखि इमानदार, निष्ठावान् व्यक्तिले राज्यको सेवा गर्न पाउने र युवालाई स्वदेशमै रोजगारी दिने मुद्दालाई केन्द्रमा राखेर संविधान संशोधन गर्नुपर्ने बताउनुभयो । वरिष्ठ अधिवक्ता श्रेष्ठले संविधान कार्यान्वयनको एक दशकमा संविधानको म्यान्डेट अनुसार राजनीतिक दल नचलेका कारण देशले विद्रोहको सामना गर्नु परेकाले राजनीतिक दल, नेतृत्वमा रूपान्तरण गरेर संविधान संशोधनमार्फत देशलाई अग्रगामी रूपान्तरणतर्फ लैजानुपर्ने बताउनुभयो । उहाँले भन्नुभयो, “सत्ता स्वार्थले संविधान संशोधनको विषय ओझेलमा परेको हो । अब यस्तो प्रवृत्ति अन्त्य गर्नु पर्छ ।”",
      "link": "https://gorkhapatraonline.com/news/191601",
      "image": "https://gorkhapatraonline.com/storage/media/336356/conversions/234-original-thumb.jpg"
    },
    {
      "slug": "191599",
      "title": "नेपालमा वायु प्रदूषण फेरि उच्च",
      "timestamp": 1770768000000,
      "source": "gp",
      "content": "नेपालमा वायु प्रदूषण फेरि उच्च बनेको छ । काठमाडौँलगायत देशका विभिन्न भेगमा सुक्खा, खडेरी र डढेलो बढेसँगै वायु प्रदूषण उच्च बनेको हो ।   मङ्गलबार बिहान मात्र काठमाडौँमा बाहिर निस्केर सास फेर्न नमिल्ने गरी वायुको गुणस्तर अस्वस्थकर रेकर्ड भएको थियो । लामो समय राम्ररी वर्षा नहुँदा वायुमण्डलमा थिग्रिएर बसेका धुलोका कणसँगै नयाँ कण थपिँदा यहाँको वातावरण प्रदूषित बन्दै गएको हो । गत साता हल्का वर्षा हुँदा पानीसँगै खसेका धुलोका कण फेरि आकासिएर तल्लो वायुमण्डल धुमिल बनाएको देखिएको वातावरण विभागले जनाएको छ ।",
      "longContent": "काठमाडौँ, माघ २८ गते । नेपालमा वायु प्रदूषण फेरि उच्च बनेको छ । काठमाडौँलगायत देशका विभिन्न भेगमा सुक्खा, खडेरी र डढेलो बढेसँगै वायु प्रदूषण उच्च बनेको हो । मङ्गलबार बिहान मात्र काठमाडौँमा बाहिर निस्केर सास फेर्न नमिल्ने गरी वायुको गुणस्तर अस्वस्थकर रेकर्ड भएको थियो । लामो समय राम्ररी वर्षा नहुँदा वायुमण्डलमा थिग्रिएर बसेका धुलोका कणसँगै नयाँ कण थपिँदा यहाँको वातावरण प्रदूषित बन्दै गएको हो । गत साता हल्का वर्षा हुँदा पानीसँगै खसेका धुलोका कण फेरि आकासिएर तल्लो वायुमण्डल धुमिल बनाएको देखिएको वातावरण विभागले जनाएको छ । वातावरण निरीक्षक प्रकाश केसीका अनुसार वायु प्रदूषण खतराको तहनजिक पुगेको हो । उहाँले भन्नुभयो, “अबका दिनमा डढेलोसँगै सहरी प्रदूषण बढेको खण्डमा खतराको तह पार गर्न सक्दैन भन्न सकिन्न ।” उहाँले भन्नुभए जस्तै काठमाडौँको वातावरण केही दिनदेखि धुम्म र धुमिल छ । बदलीका कारण आकाश पूरा नखुलेकाले पनि तल्लो वायुमण्डलको प्रदूषणयुक्त वायु माथि जान नसकेको मौसमविद् सञ्जीव अधिकारी बताउनुहुन्छ । वातावरण विभागका अनुसार काठमाडौँआसपास दक्षिणकाली क्षेत्रमा डढेलो लागेकाले पनि प्रदूषण बढेको हो । यतिखेर बर्खे बालीका लागि खेतबारी तयार हुँदै छ । यस्तोमा किसानले खेतका झारपात जलाउने क्रम बढेको छ । खेतबारी जोत्ने, खन्ने काम भइरहेकाले त्यसबाट पनि हावाले माटोका मसिना कण उडाएर वायुमण्डललाई प्रदूषित गराउने विभागले औँल्याएको छ । वायु गुणस्तर अनुगमन प्रणालीले देखाए अनुसार प्रतिघण्टा र प्रति २४ घण्टाको अवस्थाले पनि काठमाडौँ मात्र नभएर देशका विभिन्न स्थानको वायु अस्वस्थकर देखाइरहेको छ । गत २४ घण्टामा सबैभन्दा बढी अस्वस्थकर वायु इलाममा रेकर्ड भएको छ । त्यहाँको वायु गुणस्तर सूचक १९६ बाट माथि चढ्दै छ । इलामकै प्रतिघण्टाको वायु गुणस्तर चक्र पनि १९० भन्दा माथि चढ्दै अस्वस्थकरबाट अति हानिकारकतर्फ उकासिँदै गएको देखिन्छ । त्यसपछि काठमाडौँ, रत्नपार्क क्षेत्रको वायु अत्यधिक प्रदूषित देखाएको छ । गत २४ घण्टाको सूचकले १७० आसपास देखाएको छ । प्रतिघण्टाको गुणस्तर सूचक पनि १५५ माथि छ ।यीबाहेक दाङ, सुर्खेत क्षेत्रको वायु गुणस्तर पनि खतराको तहतिर अग्रसर हुँदै गएको छ । काठमाडौँबाहेक उपत्यकाको भक्तपुर, खुमलटार क्षेत्रको वायु गुणस्तर सूचक पनि १६० आसपासबाट उकासिँदै गरेको देखिन्छ । नेपाल सरकारले तोके अनुसार वायु गुणस्तर सूचक शून्यदेखि ५० हुँदा राम्रो, ५१ देखि १०० हुँदा मध्यम, १०१ देखि १५० हुँदा संवेदनशील, १५१ देखि २०० अस्वस्थकर मानिन्छ । यसभन्दा माथि पुग्दा अति अस्वस्थकर र ३०० माथि पुगेपछि भने घरबाट बाहिर निस्कन नमिल्ने गरी अति हानिकारक मानिन्छ ।भारतको दिल्लीको वायु प्रदूषणले खतराको तह पार गर्दै अति हानिकारकमा दर्ज भइरहेको छ । बङ्गलादेशको वायु प्रदूषणले भारतलाई पछ्याउँदै दोस्रोमा छ भने काठमाडौँ दसौँ स्थानबाट माथि उक्लने तर्खरमा रहेको प्रतिमिनेट बढ्दै गएको वायु प्रदूषणको गुणस्तरले देखाउँछ ।",
      "link": "https://gorkhapatraonline.com/news/191599",
      "image": "https://gorkhapatraonline.com/storage/media/336354/conversions/Untitled-1-original-thumb.jpg"
    },
    {
      "slug": "191598",
      "title": "भ्रष्टाचारविरुद्ध सशक्त भूमिका",
      "timestamp": 1770768000000,
      "source": "gp",
      "content": "मुलुकमा भ्रष्टाचार निवारण र सुशासन कायम गर्न अख्तियार दुरुपयोग अनुसन्धान आयोगसँगै यस क्षेत्रमा संलग्न संस्था तथा व्यक्तिहरूबाट सामूहिक प्रयास गर्नुपर्ने आवश्यकता विज्ञहरूले औँल्याउनुभएको छ ।",
      "longContent": "काठमाडौँ, माघ २८ गते । मुलुकमा भ्रष्टाचार निवारण र सुशासन कायम गर्न अख्तियार दुरुपयोग अनुसन्धान आयोगसँगै यस क्षेत्रमा संलग्न संस्था तथा व्यक्तिहरूबाट सामूहिक प्रयास गर्नुपर्ने आवश्यकता विज्ञहरूले औँल्याउनुभएको छ । भ्रष्टाचार निवारण र सुशासन प्रवर्धन गर्न स्थापित आयोग ३५ औँ वर्षमा प्रवेशका सन्दर्भमा विज्ञहरूले त्यस्तो सुझाव दिनुभएको हो । पछिल्लो समय भ्रष्टाचारको जालो समाजको तल्लो तहसम्म फैलिँदै जाँदा त्यसलाई रोक्न आयोगको हालको भूमिकालाई अझै सशक्त बनाउनुपर्ने पनि उहाँहरूले बताउनुभएको छ । आमनागरिकले भ्रष्टाचारलाई अपराधजन्य क्रियाकलापका रूपमा बुझे पनि यसको निवारणमा प्रभावकारी काम नभएको आमगुनासो छ । पूर्वसचिव गोपीनाथ मैनालीले भ्रष्टाचार निवारण र सदाचारको विकासका लागि आयोगलाई अझ सबल बनाउनुपर्ने बताउनुभयो । मुलुक सङ्घीयतामा गएपछि स्थानीय तहमा भ्रष्टाचार बढेको बताउँदै उहाँले ग्रामीण भेगसम्म फैलिएको यस्तो जालो तोड्न आयोगलाई सक्षम बनाउनुपर्ने बताउनुभयो ।विद्यालय तहदेखिकै पाठ्यक्रममा भ्रष्टाचारविरोधी चेतना जगाउने विषयवस्तु समावेश गरेर, नागरिकलाई देश र जनताप्रति मेरो भूमिका के हो भन्ने विषयमा जानकारी गराएर हरेक नागरिकले राज्यलाई तिर्ने कर के हो र यसको सदुपयोग कसरी हुन्छ भन्ने विषयमा जानकारी गराउन सकिएमा मुलुकलाई सुशासनतर्फ डो¥याउन सकिने मैनालीको भनाइ छ । उहाँले भन्नुभयो, “आयोगले आफ्नोतर्फबाट काम त गरिरहेकै छ तर स्थानीय तहको भ्रष्टाचारको प्रवृत्ति विश्लेषण गर्दा आयोगको विद्यमान संरचना र जनशक्ति व्यवस्थापनमै पुनर्विचार गर्नुपर्ने बेला भएको छ ।” पछिल्लो समय आयोगले ठुला ठुला आर्थिक घोटालासँग सम्बन्धित विषयमा मुद्दा दायर गर्ने व्रmम बढेको छ; जसका कारण आयोगको भूमिका र जिम्मेवारीप्रति नागरिकको विश्वास बढ्दै गएको छ । आयोगले पनि आफ्नो भूमिकालाई अझै सबल बनाउन अन्य निकायलाई पनि अधिकार प्रत्यायोजन गर्नुपर्ने, नागरिक समाज तथा सञ्चार माध्यमसँग सहकार्य गर्नेलगायतका पक्षमा जोड दिनुपर्ने पूर्वसचिव मैनालीको भनाइ छ । पछिल्लो समय सरकारी निकाय तथा जिम्मेवार पदाधिकारीले जिम्मेवारी तथा उत्तरदायित्व नलिने, समयमा निर्णय लिन डराउने, निर्णय पन्छाउने, निश्चित कार्यविधि र प्रक्रिया अवलम्बन नगर्ने, स्वार्थ बाझिँदा पनि आफ्ना पक्षमा निर्णय गर्ने प्रवृत्ति बढेको गुनासो बढ्न थालेको छ । स्वार्थ समूहको हित अनुकूल निर्णय हुने कारण राज्य एवं नागरिकलाई अपूरणीय क्षति हुँदासमेत जिम्मेवारी नलिने प्रवृत्तिका कारण भ्रष्टाचारजन्य क्रियाकलापले प्रश्रय पाएको गुनासो पनि यस क्षेत्रका विज्ञबाट आउन थालेको छ ।एम्नेस्टी इन्टरनेसनल नेपालका पूर्वअध्यक्ष पद्मिनी प्रधानाङ्गले भ्रष्टाचार निवारणका लागि आयोगको विद्यमान कानुनी र नीतिगत संरचनामा परिमार्जन आवश्यक रहेको बताउनुभयो । भ्रष्टाचारप्रति यस क्षेत्रसँग सम्बद्ध क्षेत्रले निकै चासो राख्ने गरे पनि निवारणका लागि भने पर्याप्त भूमिका निर्वाह नगरेको उहाँले गुनासो गर्नुभयो ।  भ्रष्टाचार निवारणका लागि आयोग स्वायत्त निकाय भए पनि बहालवाला तथा पूर्वमन्त्रीहरूले छानबिनका लागि बयान दिन आनाकानी गर्ने, राजनीतिक पहुँचका आधारमा भ्रष्टाचारमा मुछिएकालाई जोगाउन खोज्नेलगायत घटनाले आयोगको गरिमामाथि आँच आउने गरेको विज्ञबाट गुनासो आउने गरेको छ । सार्वजनिक पद धारण गरेका व्यक्तिले भ्रष्टाचार गरी अख्तियारको दुरुपयोग गरेको सम्बन्धमा अनुसन्धान गरी भ्रष्टाचार नियन्त्रणमा महìवपूर्ण भूमिका निर्वाह गर्ने संवैधानिक निकायका रूपमा आयोगको स्थापना भएको हो । आयोगले नेपाल अधिराज्यको संविधान, २०४७ को धारा ९७ र ९८ को व्यवस्थाबाट स्वतन्त्र एवं स्वायत्त संवैधानिक आयोगको मान्यता प्राप्त गरेको थियो । नेपाल भ्रष्टाचारविरुद्धको संयुक्त राष्ट्रसङ्घीय महासन्धिको पक्ष राष्ट्र पनि हो । नेपालका तर्फबाट उक्त सन्धिमा सन् २००३ डिसेम्बर १० मा पनि हस्ताक्षर भएको थियो । त्यसपछि सन् २०११ मार्च ३१ मा महासन्धिको अनुमोदन गरेदेखि नै महासन्धि कार्यान्वयनका लागि सरकारले रणनीति तथा कार्ययोजना बनाई महासन्धिको कार्यान्वयन गर्दै आएको छ । स्थापना दिवसका अवसरमा आयोगले बुधबार विविध कार्यक्रम आयोजना गर्न लागेको आयोगका प्रवक्ता सुरेश न्यौपानेले बताउनुभयो । पछिल्लो समय भ्रष्टाचारको प्रकृति र स्वरूपमा परिवर्तन भइरहेको हुनाले अनुसन्धान र अभियोजन प्रक्रियालाई पनि आधुनिकीकरण गर्दै जानुपर्नेमा उहाँले जोड दिनुभयो । सत्ता, शक्ति र धन प्राप्तिको अनावश्यक मोहले प्रक्रिया, पद्धति र प्रणालीकै दुरुपयोग गरी मानिसलाई भ्रष्टाचारतर्फ प्रवृत्त गराउने बताउँदै प्रवक्ता न्यौपानेले सूचना प्रविधिको तीव्र विकास र प्रयोगसँगै भ्रष्टाचारका तरिका र प्रवृत्तिमा समेत जटिलता थपिएको बताउनुभयो ।",
      "link": "https://gorkhapatraonline.com/news/191598",
      "image": "https://gorkhapatraonline.com/storage/media/336352/conversions/akhtiyar2025-09-16-06-01-36-original-thumb.jpg"
    },
    {
      "slug": "191583",
      "title": "प्रतिनिधिसभाको निर्वाचन : नेकपाको संक्षिप्त  ‘प्रतिबद्धता पत्र’ सार्वजनिक",
      "timestamp": 1770681600000,
      "source": "gp",
      "content": "नेपाली कम्युनिस्ट पार्टीले आर्थिक सुधारको नयाँ चरणलाई विशेष जोड दिँदै आगामी प्रतिनिधिसभा निर्वाचन २०८२ का लागि संक्षिप्त प्रतिबद्धता पत्र सार्वजनिक गरेको छ।",
      "longContent": "काठमाडौँ, माघ २७ गते। नेपाली कम्युनिस्ट पार्टीले आर्थिक सुधारको नयाँ चरणलाई विशेष जोड दिँदै आगामी प्रतिनिधिसभा निर्वाचन २०८२ का लागि संक्षिप्त प्रतिबद्धता पत्र सार्वजनिक गरेको छ। पार्टी कार्यालय पेरिसडाँडामा आयोजित विशेष कार्यक्रममा पार्टी संयोजक पुष्पकमल दाहाल ‘प्रचण्ड’ले आगामी निर्वाचनका पार्टीको संक्षिप्त प्रतिबद्धता सार्वजनिक गर्नुभयो। प्रतिबद्धता पत्रमा भाषिक विभेदको अन्त्य गरौँ ! सयौँ फूलहरू फुल्न दिऔँ !, आत्मनिर्भर राष्ट्रिय अर्थतन्त्रको विकास, स्थानीय तह र समुदायबाटै समाजवादको अभ्यास !, नेपाली विशेषताको समाजवाद सामाजिक क्रान्तिको मूल बाटो ! लगायतका विषयलाई प्राथमिकता दिइएको छ। ‘लोकतान्त्रिक शासन प्रणालीको आधार : जनताको घरदैलोसम्म गुणस्तरीय सेवा प्रवाह’ र आर्थिक विकास र समृद्धिका आधारः सुशासन, पारदर्शिता र मितव्ययितालाई विशेष प्राथमिकतामा राखी प्रतिबद्धता सार्वजनिक गरिएको छ। शिक्षा र स्वास्थ्यको गुणस्तरीय पूर्वाधार, समृद्धिको आधार एवं उद्यमशीलता, उद्यमी परिवार, गाउँ–सहर घर–घरमा रोजगार दिलाउने प्रतिबद्धता उल्लेख गरिएको छ।",
      "link": "https://gorkhapatraonline.com/news/191583",
      "image": "https://gorkhapatraonline.com/storage/media/336329/conversions/prachanda1-original-thumb.jpg"
    },
    {
      "slug": "191570",
      "title": "गोदावरी नगरपालिकाका इन्जिनियरविरुद्ध दुई करोडको भ्रष्टाचार मुद्दा",
      "timestamp": 1770681600000,
      "source": "gp",
      "content": "अख्तियार दुरुपयोग अनुसन्धान आयोगले ललितपुरको गोदावरी नगरपालिकाका इन्जिनियरविरुद्ध करिब दुई करोड बिगोसहितको भ्रष्टाचारको मुद्दा दायर गरेको छ ।",
      "longContent": "काठमाडौँ, माघ २७ गते । अख्तियार दुरुपयोग अनुसन्धान आयोगले ललितपुरको गोदावरी नगरपालिकाका इन्जिनियरविरुद्ध करिब दुई करोड बिगोसहितको भ्रष्टाचारको मुद्दा दायर गरेको छ । अख्तियारका प्रवक्ता सुरेश न्यौपानेका अनुसार गोदावरी नगरपालिका, ललितपुरका इन्जिनियर सुवास विष्टविरुद्ध मंगलबार एक करोड ९७ लाख १० हजार १५७ रुपैयाँ बिगो दाबी गर्दै भ्रष्टाचार मुद्दा दायर भएको हो । पदको दुरुपयोग गरी गैरकानुनी रूपमा सम्पत्ति आर्जन गरेको आरोपमा आयोगले विशेष अदालतमा विष्टविरुद्ध मंगलबार भ्रष्टाचार मुद्दा दायर गरेको हो।अनुसन्धानका क्रममा विष्टले आफ्नो वैध आयभन्दा एक करोड रुपैयाँभन्दा बढी अवैध सम्पत्ति आर्जन गरेको पाइएको आयोगले जनाएको छ। आयोगले निज र उनका परिवारको नाममा रहेको सम्पत्ति जफत गरी कानुनअनुसार सजाय गर्न माग गरेको छ।",
      "link": "https://gorkhapatraonline.com/news/191570",
      "image": "https://gorkhapatraonline.com/storage/media/336298/conversions/Akhtiyar-Building-original-thumb.jpg"
    },
    {
      "slug": "191569",
      "title": "इशानेश्वरमा महाशिवरात्री मेलाको तयारी",
      "timestamp": 1770681600000,
      "source": "gp",
      "content": "लमजुङको मध्यनेपाल–७, करापुटारस्थित इशानेश्वर महादेव मन्दिरमा महाशिवरात्री मेलाको तयारी तीव्र बनाइएको छ ।",
      "longContent": "नवीनराज कुइँकेललमजुङ, माघ २७ गते । लमजुङको मध्यनेपाल–७, करापुटारस्थित इशानेश्वर महादेव मन्दिरमा महाशिवरात्री मेलाको तयारी तीव्र बनाइएको छ । महाशिवरात्री पर्वको अवसरमा लाखौँ दर्शनार्थीको भिड लाग्ने इशानेश्वर महादेव मन्दिरमा मेला व्यवस्थापनको निम्ति तयारी भएको हो । महाशिवरात्री मेलालाई व्यवस्थित बनाउन इशानेश्वर महादेव मन्दिर क्षेत्र विकास समितिले एक महिना अघिदेखि नै तयारी सुरु गरेको छ । आगामी फागुन ३ गते हुने विशेष मेलाका लागि आवश्यक संरचना एवं अन्य व्यवस्थापन तयारी गरिएको इशानेश्वर मन्दिर क्षेत्र विकास समितिका अध्यक्ष गुणराज घिमिरेले जानकारी दिनुभयो । साविकका वर्षझैँ यसवर्ष पनि देश विदेशबाट आउने दर्शनार्थी एवं भक्तजनलाई सहज पूजाको व्यवस्थापन तथा अन्य कार्यका लागि विभिन्न ३६ वटा उपसमिति गठन गरिएको छ । समितिले स्थानीय जनप्रतिनिधि, सुरक्षा निकायको प्रतिनिधिसहितको भेलाले मेला व्यवस्थापनका लागि विभिन्न उपसमिति गठन गरेको हो । महाशिवरात्रीको बेला इशानेश्वर महादेव मन्दिरमा काठमाडौँको पशुपतिनाथ पछिको धेरै भक्तजनको घुइँचो लाग्ने पवित्र तीर्थस्थल मानिन्छ । साविकका वर्षझैँ यसवर्ष पनि महाशिवरात्रीको अवसरमा श्रीमद्भागवत सप्ताह लगाइने भएको छ । आगामी २९ गतेदेखि सप्ताह सुरु हुने र शिवरात्रीको भोलिपल्ट फागुन ४ गते समापन हुने अध्यक्ष घिमिरेको भनाइ छ ।मन्दिरमा शिवरात्रिको अघिल्लो मध्यराति मन्दिरमा विशेषपूजा गरेपछि बिहानैदेखि शिवमन्दिरमा दुध चढाउनेहरूको भिड लाग्ने गर्दछ । अन्य दिन मन्दिरभित्र प्रवेश गर्न नपाइने भए पनि शिवरात्रिको दिन भने दर्शनार्थीले मन्दिरभित्र प्रवेश गरेर आफैले शिवलिङ्गमा दुध चढाउने र पूजा गर्ने गर्दछन् । इशानेश्वर महादेवलाई सन्तानेश्वर महादेवको रूपमा पुज्ने चलन छ । इशानेश्वर महादेवको दर्शनगरी पूजा अर्चना गरेमा सन्तान नहुनेलाई सन्तान प्राप्त हुने जनविश्वास छ । महाशिवरात्रीको अवसर पारेर लामो समय अघिदेखि सन्तान नभएका सयौं दम्पतिहरू मन्दिर परिसरमा रातभर जाग्राम बसी ठाडो बत्ती बाल्ने गर्दछन् । त्यसोगर्दा सन्तान लाभ हुने भएकाले बत्ती बाल्नका लागि काठमाडौँ, कास्की, चितवन, तनहुँ, गोरखा, पर्वत, स्याङजा, नवलपरासीदेखिका भक्तजनहरू लमजुङको करापुटार आउने गर्दछन् ।समितिले ठाडो बत्ती बाल्नेका लागि दर्ता शुल्क ५०० रुपियाँ र बसेर बत्ती बाल्नका लागि दर्ता शुल्क ३०० रुपिया लिने गर्दछ । सो बाहेक महाशिवरात्रीकै अवसरमा सामूहिक व्रतबन्ध, प्रसादका लागि भण्डारा र मनोरञ्जनका लागि रमाइलो मेला हुने समितिले जनाएको छ । त्यससँगै महाशिवरात्रीकै अवसरमा भलिबल प्रतियोगिता, ठाडोभाका एवं भजनकीर्तन हुने गरी व्यवस्थापन गरिएको अध्यक्ष घिमिरेले जानकारी दिनुभयो । श्रीस्वस्थानी व्रतकथामा पनि हालको इशानेश्वर महादेव मन्दिरमा सतीदेवीको दायाँ तिघ्रा पतन भएको वर्णन गरिएको छ । त्यस पुण्य भूमिमा ताराकेश्वर महादेव उत्पन्न भई, इशानकोणमा अवस्थित रहेकाले सो तारकेश्वर महादेवलाई इशानेश्वर स्वरूप भनी इशानेश्वर महादेव नामकरण गरिएको किंवदन्ती छ ।",
      "link": "https://gorkhapatraonline.com/news/191569",
      "image": "https://gorkhapatraonline.com/storage/media/336289/conversions/Isaneswor-mahadev-mandir-lamjung-original-thumb.jpg"
    },
    {
      "slug": "191565",
      "title": "रामेछाप बस दुर्घटना अपडेटः मृतकको सङ्ख्या १२ पुग्यो",
      "timestamp": 1770681600000,
      "source": "gp",
      "content": "रामेछाप सदरमुकाम मन्थलीनजिक बस दुर्घटना हुँदा १२ जनाको मृत्यु भएको छ । सो दुर्घटनामा बसका चालकसहित ८ जना घाइते भएका मन्थली अस्पतालका मेडिकल सुपरिटेन्डेन्ट डा केशवसिंह धामीले जानकारी दिनुभयो ।",
      "longContent": "रामेछाप, माघ २७ गते । रामेछाप सदरमुकाम मन्थलीनजिक बस दुर्घटना हुँदा १२ जनाको मृत्यु भएको छ । सो दुर्घटनामा बसका चालकसहित ८ जना घाइते भएका मन्थली अस्पतालका मेडिकल सुपरिटेन्डेन्ट डा. केशवसिंह धामीले जानकारी दिनुभयो ।  काठमाडौँबाट ओखलढुङ्गा जाँदै गरेको अरनिको यातायातको प्रदेश ०३–०१–००५ ख. ९९७५ नम्बरको बस रामेछाप मन्थली नगरपालिका–६, मसानटारस्थित सडकबाट करिब एक सय मिटर तल तामाकोशी नदीमा खसेको हो । रामेछापका प्रहरी नायब उपरीक्षक भोला भट्टले घाइतेको खुर्कोटस्थित शुभ जीवन अस्पताल, मन्थली अस्पताल र तामाकोशी अस्पतालमा उपचार भइरहेको छ । बस चालकलाई प्रहरीले नियन्त्रणमा लिएको उहाँले बताउनुभयो । बसका बाँकी यात्रुको अझै खोजतलाश जारी रहेको प्रहरीले जनाएको छ ।",
      "link": "https://gorkhapatraonline.com/news/191565",
      "image": "https://gorkhapatraonline.com/storage/media/336279/conversions/bus-accident1-original-thumb.jpg"
    },
    {
      "slug": "191564",
      "title": "नवग्रह मन्दिरमा महाशिवरात्रीमा विशेषपूजा हुने",
      "timestamp": 1770681600000,
      "source": "gp",
      "content": "अर्जुनचौपारी गाउँपालिका–१, पञ्चकन्या तथा जलवराह धार्मिक वन केटीचौर (सिमलचौर) मा रहेको नवग्रह मन्दिरमा महाशिवरात्री बिशेषपूजा हुने भएको छ ।",
      "longContent": "अर्जुन काफ्लेस्याङ्जा, माघ २७ गते । अर्जुनचौपारी गाउँपालिका–१, पञ्चकन्या तथा जलवराह धार्मिक वन केटीचौर (सिमलचौर) मा रहेको नवग्रह मन्दिरमा महाशिवरात्री विशेषपूजा हुने भएको छ । फागुन ३ गते महाशिवरात्रीका दिन नवग्रह मन्दिरमा विशेषपूजा गर्ने तयारी गरिएको हो । गत वर्षको महाशिवरात्रीमा प्राण प्रतिष्ठा तथा अनुष्ठान गरिएको यो मन्दिरमा नौ लाख ९९ हजार ९९९ दिप प्रज्वलन गरिने मन्दिर व्यवस्थापन समितिका अध्यक्ष भरतराज पोखरेलले जानकारी दिनुभयो । सोही दिन मन्दिर परिसरमा अन्तरविद्यालय भजन प्रतिस्पर्धा गरिने छ । गायक पशुपति शर्माले मनोरन्जन प्रदान गर्ने पोखरेलले बताउनुभयो । पालिकाको वडा १ मा नेपालमै पहिलो पटक नवग्रह मन्दिर निर्माण भएसँगै अर्जुनचौपारी धार्मिक पर्यटनको नयाँ गन्तव्य बनेको छ । आठ हेक्टर क्षेत्रफलमा फैलिएको यस धार्मिक वनमा नवभुज आकारको २७ फिट अग्लो नवग्रह मन्दिर बनाइएको छ । यस मन्दिरमा रहने पिल्लरको सबैभन्दा माथि आकाशतर्फ फर्काएर सौर्यमण्डलीय ब्रह्माण्डको प्रतीक राखिएको छ ।",
      "link": "https://gorkhapatraonline.com/news/191564",
      "image": "https://gorkhapatraonline.com/storage/media/336292/conversions/nawagara-mandir--original-thumb.jpg"
    },
    {
      "slug": "191560",
      "title": "बाहुनडाँगीमा बाघ आतङ्क",
      "timestamp": 1770681600000,
      "source": "gp",
      "content": "झापाको मेचीनगर नगरपालिकाको उत्तरी क्षेत्र बाहुनडाँगीमा बाघ देखापर्न थालेपछि स्थानीयहरू त्रसित भएका छन् । माघले बाख्रा खान थालेपछि स्थानीयहरु त्रसित भएका छन् ।",
      "longContent": "विष्णुप्रसाद पोखरेलदमक, माघ २७ गते । झापाको मेचीनगर नगरपालिकाको उत्तरी क्षेत्र बाहुनडाँगीमा बाघ देखापर्न थालेपछि स्थानीयहरू त्रसित भएका छन् । बाघले बाख्रा खान थालेपछि स्थानीयहरू त्रसित भएका छन् ।झापाको हात्ती प्रभावित क्षेत्रमा बाघ देखिइएको हो । मेचीनगर नगरपालिका–४, बाहुनडाँगीका वीरबहादुर राईको खोरभित्र बाँधिराखेको बाख्रा बाघले आक्रमण गरेर मारेको जिल्ला प्रहरी कार्यालय झापाका प्रहरी प्रवक्ता खगेन्द्रबहादुर खड्काले बताउनुभयो । उहाँका अनुसार दुई वटा ब्याउने बाख्रा बाघले मार्दा करिब ४० हजार बराबरको क्षति भएको अनुमान गरिएको छ । बाघको खोजी भए पनि पत्ता नलागेको बताइएको छ । यसभन्दाअघि चितुवा पनि यस क्षेत्रमा देखिँदै आएको स्थानीयले बताएका छन् ।हात्तीबाट अति प्रभावित बाहुनडाँगीमा पछिल्लो समय चितुवा र बाघ पनि देखिन थालेपछि स्थानीयमा हिँडडुल गर्न भय सिर्जना हुने अवस्था आएकाले सचेत भएर हिँडडुल गर्न आग्रह गरिएको वडाध्यक्ष अर्जुन कार्कीले बताउनुभयो ।",
      "link": "https://gorkhapatraonline.com/news/191560",
      "image": "https://gorkhapatraonline.com/storage/media/336277/conversions/tiger-22-original-thumb.jpg"
    },
    {
      "slug": "191558",
      "title": "सुकुम्वासी समस्या समाधानमा प्राथमिकता",
      "timestamp": 1770681600000,
      "source": "gp",
      "content": "सुकुम्वासी समस्या समाधान गर्नु नै श्रम संस्कृति पार्टीको मुख्य राजनीतिक एजेन्डा रहेको पार्टीका उम्मेदवारहरूले बताएका छन् ।",
      "longContent": "ज्ञानु पङ्गेनीमध्यविन्दु, माघ २७ गते । सुकुम्वासी समस्या समाधान गर्नु नै श्रम संस्कृति पार्टीको मुख्य राजनीतिक एजेन्डा रहेको पार्टीका उम्मेदवारहरूले बताएका छन् ।श्रम संस्कृति पार्टी नवलपुरले मङ्गलबार देवचुलीमा आयोजना गरेको पत्रकार भेटघाट कार्यक्रममा बोल्दै क्षेत्र १ बाट प्रत्यक्षतर्फ उम्मेदवारी दिनुभएका भीमचन्द्र गुरुङले सुकुम्वासीको हातमा लालपूर्जा पुगोस् भन्ने उद्देश्यसाथ आफू चुनावी मैदानमा उत्रिएको स्पष्ट पार्नुभयो । आफू पनि सुकुम्वासीकै छोरा भएको उल्लेख गर्दै उहाँले सधैँ सुकुम्वासी समुदायको पक्षमा काम गर्दै आएको बताउनुभयो । विजयी भएमा सुकुम्वासीको हातमा लालपुर्जा नपुग्दासम्म संसद भवनको कुर्सीमा नबस्ने, भुइँमै बसेर सुकुम्वासीको हकअधिकारका लागि आवाज उठाउने प्रतिबद्धता उहाँले व्यक्त गर्नुभयो । उहाँले आफ्नो प्रतिबद्धता लिखित रूपमा हस्ताक्षर गरी सञ्चारकर्मीमार्फत सार्वजनिक गर्नुभयो । यसैगरी नवलपुर क्षेत्र नं. २ बाट प्रत्यक्षतर्फका उम्मेदवार कमल चापागाईंले गाउँले जीवनमा आधारित नेपालमा कृषि र पर्यटन नै आर्थिक मेरुदण्ड भएको उल्लेख गर्नुभयो । यी क्षेत्रको विकास गर्दै आदिवासी जनजाति तथा थारु समुदायको कला, संस्कृति र पहिचान संरक्षणका लागि प्रभावकारी नीति निर्माण गर्ने लक्ष्यका साथ आफू उम्मेदवार बनेको उहाँको भनाइ छ ।त्यस्तै क्षेत्र नं. १ की समानुपातिक उम्मेदवार अस्मिता गैरेले वास्तविक भूमिहीन तथा अव्यवस्थित बसोबासीहरूको अधिकार सुनिश्चित गर्नु नै पार्टीको प्रमुख प्राथमिकता रहेको बताउनुभयो । क्षेत्र नं. २ बाट समानुपातिक उम्मेदवार शान्तिदेवी पौडेलले पुस्तौँदेखि सुकुम्वासी भएर बस्नुपर्ने अवस्थाको अन्त्य गर्दै सुकुम्वासीको हातमा जग्गाधनी प्रमाणपुर्जा दिनु आफ्नो मुख्य लक्ष्य रहेको बताउनुभयो ।",
      "link": "https://gorkhapatraonline.com/news/191558",
      "image": "https://gorkhapatraonline.com/storage/media/336288/conversions/DSC_0715-original-thumb.jpg"
    },
    {
      "slug": "191556",
      "title": "भिरबाट लडेर युवकको मृत्यु",
      "timestamp": 1770681600000,
      "source": "gp",
      "content": "बाजुरामा भिरबाट लडेर एक जना युवकको मृत्यु भएको छ । जिल्लाको पूर्वीउत्तर क्षेत्रमा पर्ने बुढीनन्दा नगरपालिका–५, कालसैन बस्ते कालुबहादुर विष्टको ४० वर्षीय छोरा अम्मरसिंह विष्टको मृत्यु भएको हो ।",
      "longContent": "शेरबहादुर सार्कीबाजुरा, माघ २७ गते । बाजुरामा भिरबाट लडेर एक जना युवकको मृत्यु भएको छ । जिल्लाको पूर्वीउत्तर क्षेत्रमा पर्ने बुढीनन्दा नगरपालिका–५, कालसैन बस्ने कालुबहादुर विष्टको ४० वर्षीय छोरा अम्मरसिंह विष्टको मृत्यु भएको हो । मृतक विष्ट आज बिहान ९ बजेर ३० मिनेटमा बुढीनन्दा नगरपालिका–५, कोल्ले खोलाको सिँचाइ कुलो खन्ने बेलामा भिरबाट लडेर मृत्यु भएको जिल्ला प्रहरी कार्यालय बाजुराले जनाएको छ ।मृतक विष्टको पोस्टमार्टमका लागि कोल्टी अस्पतालमा लगिएको जिल्ला प्रहरी कार्यालय बाजुराका सूचना अधिकारी नरेशबहादुर शाहीले बताउनुभयो । बाजुरामा केही दिन पहिला गौमुल गाउँपालिका र त्रिवेणी नगरपालिकाका दुई जना युवकको भिरबाट लडेर ज्यान गएको थियो । माघ महिनामा बाजुराका तीन जनाको भिरबाट लडेर ज्यान गइसकेको छ ।",
      "link": "https://gorkhapatraonline.com/news/191556",
      "image": "https://gorkhapatraonline.com/storage/media/336295/conversions/death-2-original-thumb.jpg"
    },
    {
      "slug": "191555",
      "title": "नेपालको डिजिटल रूपान्तरणका लागि विश्व बैंकले ५० मिलियन डलर दिने",
      "timestamp": 1770681600000,
      "source": "gp",
      "content": "नेपालको डिजिटल रूपान्तरणका लागि विश्व बैंकले ५० मिलियन (५ करोड) अमेरिकी डलर सहुलियतपूर्ण ऋण उपलब्ध गराउने भएको छ ।",
      "longContent": "काठमाडौँ, माघ २७ गते । नेपालको डिजिटल रूपान्तरणका लागि विश्व बैंकले ५० मिलियन (५ करोड) अमेरिकी डलर सहुलियतपूर्ण ऋण उपलब्ध गराउने भएको छ । वासिङ्टनमा बसेको विश्व बैंकको कार्यकारी निर्देशक बोर्डले ‘नेपाल डिजिटल ट्रान्सफर्मेसन प्रोजेक्ट’ (नेपाल डिजिटल रूपान्तरण आयोजना) अन्तर्गत उक्त सहयोग नेपाललाई दिने निर्णय गरेको हो । उक्त सहयोग नेपालको डिजिटल सार्वजनिक पूर्वाधार सुदृढ गर्न र सार्वजनिक सेवाहरू डिजिटल माध्यमबाट उपलब्ध गराउन परिचालन गरिनेछ ।यो परियोजनाले नागरिकलाई प्रदान गरिने सेवाको ढाँचामा मौलिक परिवर्तन ल्याउने लक्ष्य लिएको छ । परियोजनाअन्तर्गत एकीकृत अनलाइन नागरिक सेवा पोर्टल, सुरक्षित तथ्याङ्क आदानप्रदान प्रणाली तथा प्रमाणीकरणयोग्य प्रमाणपत्र र डिजिटल वालेट व्यवस्थापन गर्न सकिने 'डिजिटल लकर' जस्ता डिजिटल प्लेटफर्ममा लगानी गरिनेछ ।डिजिटल अर्थतन्त्रप्रति नागरिकको विश्वास बढाउन परियोजनाअन्तर्गत विद्युतीय हस्ताक्षर (ई–सिग्नेचर), साइबर सुरक्षा तथा 'डेटा गभर्नेन्स' मा समेत लगानी गरिनेछ ।विश्व बैंकका माल्दिभ्स, नेपाल र श्रीलङ्काका लागि राष्ट्रिय निर्देशक डेभिड सिस्लेनले डिजिटल पूर्वाधारमा लगानीले सेवा प्रवाहमा पारदर्शिता, समावेशिता र प्रभावकारिता बढ्ने उल्लेख गर्नुभएको छ । उहाँका अनुसार मुख्य डिजिटल प्लेटफर्ममा लगानी र सेवाहरू डिजिटलाइज गरेपछि नागरिक र व्यवसायलाई अझ सहज सेवा उपलब्ध हुनेछ । यसले सार्वजनिक क्षेत्रको कार्यक्षमता र सुशासन प्रवर्द्धनमा मद्दत पुग्नेछ ।यो परियोजना विश्व बैंक र एसियाली विकास बैंक (एडीबी) बीचको संयुक्त सहवित्तीय व्यवस्थाअन्तर्गत कार्यान्वयन हुनेछ । 'फुल म्युचुअल रिलायन्स फ्रेमवर्क' अन्तर्गत विश्व बैंक प्रमुख ऋणदाता रहनेछ भने एडीबी ट्रेल ऋणदाताका रूपमा रहनेछ । एडीबीले यस परियोजनामा ४० मिलियन अमेरिकी डलर योगदान गर्नेछ । एडीबी व्यवस्थापनले मार्च २०२६ मा परियोजनालाई आफ्नो बोर्डमा प्रस्तुत गर्ने अपेक्षा गरिएको छ ।",
      "link": "https://gorkhapatraonline.com/news/191555",
      "image": "https://gorkhapatraonline.com/storage/media/336263/conversions/Rorld-bank-original-thumb.jpg"
    },
    {
      "slug": "191553",
      "title": "प्रधानमन्त्री र भारतीय राजदूतबिच भेटवार्ता",
      "timestamp": 1770681600000,
      "source": "gp",
      "content": "प्रधानमन्त्री सुशीला कार्कीले निर्वाचनका लागि मित्रराष्ट्र भारतले गरेको सहयोगका लागि धन्यवाद दिनुभएको छ।",
      "longContent": "काठमाडौँ, माघ २७ गते। प्रधानमन्त्री सुशीला कार्कीले निर्वाचनका लागि मित्रराष्ट्र भारतले गरेको सहयोगका लागि धन्यवाद दिनुभएको छ।मङ्गलबार सिंहदरबारमा भारतीय राजदूत नवीन श्रीवास्तवसँगको भेटमा उहाँले यस्तो बताउनुभएको छ। मुलुकको विशेष अवस्थामा हुन लागेको निर्वाचनलाई सहज रूपमा सम्पन्न गर्न सवारी साधन लगायत विभिन्न सामग्री उपलब्ध गराएकोमा प्रधानमन्त्री कार्कीले धन्यवाद दिनुभएको हो।जवाफमा भारतीय राजदूत श्रीवास्तवले नेपालको लोकतान्त्रिक प्रक्रियामा भारतको सदैव साथ रहने र मित्रवत् छिमेकीका नाताले सहयोग गर्नु आफ्नो कर्तव्य रहेको बताउनुभयो। निर्वाचनपछि नेपालले हासिल गर्ने लोकतान्त्रिक र संवैधानिक स्थिरता भारतका लागि पनि महत्त्वपूर्ण हुने उहाँको भनाइ थियो।",
      "link": "https://gorkhapatraonline.com/news/191553",
      "image": "https://gorkhapatraonline.com/storage/media/336272/conversions/066A0175.jpg-(1)-original-thumb.jpg"
    },
    {
      "slug": "191540",
      "title": "बोलेरो दुर्घटनामा दुई जना घाइते",
      "timestamp": 1770681600000,
      "source": "gp",
      "content": "पश्चिम मकवानपुरको दुर्गम क्षेत्रका ग्रामीण सडकमा भएको बोलेरो भ्यान दुर्घटनामा दुई जना घाइते भएका छन् ।",
      "longContent": "शिवकुमार रिजाल मनहरी (मकवानपुर), माघ २७ गते । पश्चिम मकवानपुरको दुर्गम क्षेत्रका ग्रामीण सडकमा भएको बोलेरो भ्यान दुर्घटनामा दुई जना घाइते भएका छन् । मङ्गलबार बिहान राक्सिराङ गाउँपालिका-५, बमकिमबाट मनहरी पूर्वपश्चिम राजमार्गको मनहरी बजार आउँदै गरेको ना. ४ च. ४२७३ नं. को भ्यान बाटोबाट १५० मिटर तल भिरमा खसेको छ । घटनामा परी बोलेरो चालक सञ्जोग प्रजा (चेपाङ) र सहचालक सोमबहादुर प्रजा (चेपाङ) घाइते भएका छन् । घाइतेहरूको मनहरी अस्पतालमा उपचार गरी चितवन रिफर गरिएका इलाका प्रहरी कार्यालय मनहरीले जनाएको छ । के कति कारणले दुर्घटना भयो भन्नेबारे अनुसन्धान जारी रहेको प्रहरीले जनाएको छ ।",
      "link": "https://gorkhapatraonline.com/news/191540",
      "image": "https://gorkhapatraonline.com/storage/media/336241/conversions/bolero-van-original-thumb.jpg"
    },
    {
      "slug": "191523",
      "title": "रामेछापमा बस दुर्घटना हुँदा चार जनाको मृत्यु",
      "timestamp": 1770681600000,
      "source": "gp",
      "content": "रामेछाप सदरमुकाम मन्थलीनजिक बस दुर्घटना हुँदा चार जनाको मृत्यु भएको छ । सो दुर्घटनामा बसका चालकसहित ६ जना घाइते भएका रामेछापका प्रहरी नायव उपरीक्षक भोला भट्टले जानकारी दिनुभयो ।",
      "longContent": "रामेछाप, माघ २७ गते ।  रामेछाप सदरमुकाम मन्थलीनजिक बस दुर्घटना हुँदा चार जनाको मृत्यु भएको छ । सो दुर्घटनामा बसका चालकसहित ६ जना घाइते भएका रामेछापका प्रहरी नायब उपरीक्षक भोला भट्टले जानकारी दिनुभयो । काठमाडौँबाट ओखलढुङ्गा जाँदै गरेको अरनिको यातायातको बस रामेछाप मन्थली नगरपालिका–६, मसानटारस्थित सडकबाट करिब ५० मिटर तल तामाकोशी नदीमा खसेको हो  रामेछापका प्रहरी नायब उपरीक्षक भट्टका अनुसार बस नदीमा डुबेकाले यात्रुको उद्धारमा कठिनाइ भइरहेको छ । उद्धार गरिएका केही घाइतेलाई उपचारका लागि नजिकको अस्पताल लगिएको छ । घटनाको विस्तृत विवरण आउन बाँकी छ । रासस",
      "link": "https://gorkhapatraonline.com/news/191523",
      "image": "https://gorkhapatraonline.com/storage/media/336222/conversions/accident--original-thumb.jpg"
    },
    {
      "slug": "191497",
      "title": "हिउँ कुल्चिएर मुस्ताङमा नेपाली सेनाको गस्ती",
      "timestamp": 1770681600000,
      "source": "gp",
      "content": "प्रतिनिधि सभा सदस्य निर्वाचनका लागि मुस्ताङको उच्च हिमाली क्षेत्रमा नियमित सुरक्षा गस्ती गरिरहेको छ । निर्वाचन लक्षित एकीकृत सुरक्षा योजना अनुरूप निर्वाचन स्वच्छ, स्वतन्त्र, निष्पक्ष र भयरहित बनाउन उपल्लो मुस्ताङको लोमान्थाङ गाउँपालिका थुर्लुङ फाँट र सदरमुकाम जोमसोममा रहेको बेसबाट नियमित गस्ती गरिरहेको छ ।",
      "longContent": "मुक्तिनाथ (मुस्ताङ), माघ २७ गते । प्रतिनिधि सभा सदस्य निर्वाचनका लागि मुस्ताङको उच्च हिमाली क्षेत्रमा नियमित सुरक्षा गस्ती गरिरहेको छ । निर्वाचन लक्षित एकीकृत सुरक्षा योजना अनुरूप निर्वाचन स्वच्छ, स्वतन्त्र, निष्पक्ष र भयरहित बनाउन उपल्लो मुस्ताङको लोमान्थाङ गाउँपालिका थुर्लुङ फाँट र सदरमुकाम जोमसोममा रहेको बेसबाट नियमित गस्ती गरिरहेको छ । नेपाली सेनाको इन्द्र बक्स गण र सशस्त्र प्रहरी बल नेपालको निर्वाचन सुरक्षा बेस स्थापना गरी नियमित गस्ती सहित चुनाव केन्द्रित गतिविधि भइरहेको प्रमुख जिल्ला अधिकारी अजिता शर्माले बताउनुभयो । प्रजिअ शर्माले भन्नुभयो, ‘‘तीनै तहको सुरक्षा निकायले निर्वाचन केन्द्रित गतिविधि सुरु गरेका छन्, मुस्ताङको निर्वाचनलाई शान्तिपूर्ण सम्पन्न गर्न सुरक्षा समितिले आवश्यक सबै काम गरिरहेको छ ।’’ नेपाली सेना, नेपाल प्रहरी, सशस्त्र प्रहरी बल र राष्ट्रि«य अनुसन्धानले समन्वय र सहकार्यमा सुरक्षाको पूर्ण प्रत्याभूति दिलाउने गरी निर्वाचन केन्द्रित गतिविधि गरिरहेको प्रजिअ शर्माको भनाइ छ । नेपाली सेनासँगै सशस्त्र प्रहरी बलको घेकर दामोदरकुण्ड गाउँपालिका–१,चराङस्थित गाउँपालिकामा बेस र लोमान्थाङ गाउँपालिकाको छोसेरमा रहेको सशस्त्र प्रहरी बल नेपाल (बिओपी)ले नियमित सुरक्षा गस्ती गरिरहेको छ । निर्वाचनमा कोरला नाका क्षेत्रमा समेत चिनियाँ प्रहरीसँगको समन्वयमा अन्तरदेशीय गस्ती तथा सुरक्षासम्बन्धी समिक्षा भएको छ । निर्वाचन प्रहरीको तालिम सम्पन्न भएपछि सुरक्षाकर्मीसहित परिचालन गरिने छ । निर्वाचन सम्बन्धित सबै मुस्ताङमा नेपाली कांग्रेसबाट योगेश गौचन थकाली, नेकपा एमालेका इन्द्रधारा डाढु विष्ट, नेपाली कम्युनिष्ट पार्टीबाट ङुटुक गुरूङ र राष्ट्रिय स्वतन्त्र पार्टीबाट अधितियचन्द्र थकाली, आम जनता पार्टीबाट अजय विक, मंगोल नेशनल अर्गनाइजेशनबाट यमबहादुर गुरूङ, राष्ट्रिय प्रजातन्त्र पार्टीबाट कमला लालचन र उज्यालो पार्टीबाट डा. सुरेन्द्र शेरचन समेत उम्मेदवार हुनुहुन्छ । एक निर्वाचन क्षेत्र रहेको जिल्लामा थासाङ, घरपझोङ, बाराजुङ मुक्तिक्षेत्र, लो घेकर दामोदरकुण्ड र लोमन्थाङ गाउँपालिकामा ३९ मतदानस्थलमा कुल ११ हजार ३ सय २८ रहेका छन् ।",
      "link": "https://gorkhapatraonline.com/news/191497",
      "image": "https://gorkhapatraonline.com/storage/media/336138/conversions/Mustang-election-gasti-(5)-original-thumb.jpg"
    },
    {
      "slug": "191489",
      "title": "काठमाडौँ–१० : स्थानीय एजेन्डा बोकेर चुनावी मैदानमा उम्मेदवार",
      "timestamp": 1770681600000,
      "source": "gp",
      "content": "राजधानी उपत्यकाकै भाग भए पनि विकासमा पछि परेको काँठ क्षेत्र हो काठमाडौँ निर्वाचन क्षेत्र नं १० । काठमाडौँ महानगरपालिकाले नछुने एक मात्र निर्वाचन क्षेत्र पनि यही नै हो । त्यसैले यस पटकको निर्वाचनमा स्थानीय ‘एजेन्डा’ बोकेर यस क्षेत्रको विकासका लागि स्थानीय नेता नै आसन्न प्रतिनिधि सभा निर्वाचनमा उम्मेदवार बनेका छन् ।",
      "longContent": "कीर्तिपुर (काठमाडौँ), माघ २७ गते । राजधानी उपत्यकाकै भाग भए पनि विकासमा पछि परेको काँठ क्षेत्र हो काठमाडौँ निर्वाचन क्षेत्र नं १० । काठमाडौँ महानगरपालिकाले नछुने एक मात्र निर्वाचन क्षेत्र पनि यही नै हो । त्यसैले यस पटकको निर्वाचनमा स्थानीय ‘एजेन्डा’ बोकेर यस क्षेत्रको विकासका लागि स्थानीय नेता नै आसन्न प्रतिनिधि सभा निर्वाचनमा उम्मेदवार बनेका छन् । पहिलाको निर्वाचनमा प्रायः सबै राजनीतिक दलले आफ्नो दलका केन्द्रीय नेतालाई नै यस निर्वाचन क्षेत्रमा प्रतिनिधित्वका लागि पठाउने गरेकामा यस पटक भने त्यो प्रचलन तोडिएको छ । कीर्तिपुर नगरपालिका–५ मा जन्मी हुर्केर त्यहीँको स्थानीय जनप्रतिनिधिको अनुभव लिएका नेपाली कांग्रेसका हिमाल कार्की हुन् वा मजदुर आन्दोलनमा दशकौँदेखि सव्रिmय चन्द्रागिरि इमाखेलका रैथाने एमाले नेता विनोद श्रेष्ठ वा नेपाली कम्युनिस्ट पार्टी, रास्वपा र राप्रपा जस्ता दल सबैले स्थानीय नेतालाई नै रोजेका छन् आसन्न प्रतिनिधि सभा सदस्य निर्वाचनमा । केही वर्ष यता रास्वपाको ब्यानरमा आफ्नो राजनीतिक ‘करिअर’ अघि बढाइरहेका कीर्तिपुर–४ का स्थानीय प्रदीप विष्ट, दक्षिणकालिका स्थानीय नेता राप्रपाका बलराम थापा र कीर्तिपुर नगरपालिका माइती र चन्द्रागिरि नगरपालिकामा घर भएकी नेपाली कम्युनिस्ट पार्टीकी रूपा महर्जन स्थानीयस्तरको राजनीति गर्दै यस पटक सङ्घीय संसद् सदस्यको दाबी गर्दै हुनुहुन्छ । विनोद श्रेष्ठ र रूपा महर्जनसँग यसअघि संविधान सभामा समानुपातिक तर्फबाट सदस्य भएको अनुभव पनि छ । क्षेत्र नं १० नेपालमा राजनीतिक आन्दोलनमा उल्लेखनीय योगदान गर्ने क्षेत्र भए पनि केन्द्रीय राजनीतिक वृत्तमा यसको प्रतिनिधित्व र चर्चामा भने अहिले पनि कमी नै रहिआएको छ । यस क्षेत्रबाट प्रतिनिधि सभाका लागि विगतमा तीन पटकसम्म निर्वाचित राजेन्द्रकुमार केसी यस पटक उम्मेदवार बन्नुभएको छैन । उहाँ अहिले नेपाली कांग्रेसको केन्द्रीय सदस्य हुनुहुन्छ । यसै गरी एमालेका उम्मेदवार विनोद श्रेष्ठलगायत यस क्षेत्रका नेताहरू केन्द्रीय सदस्यभन्दामाथि अर्थात् पार्टी पदाधिकारी तहमा पुग्न सकिरहेका छैनन् । त्यसैले पनि यहाँ स्थानीय उम्मेदवारी दिनुपर्ने माग पार्टीभित्र उठेको थियो । झन्डै चार दशकयता कीर्तिपुरमा बसेर राजनीतिशास्त्र प्राध्यापन गरिरहनुभएका प्राध्यापक डा. प्रेमनारायण अर्याल परिणाम जे भए पनि स्थानीय नेताको पहुँच केन्द्रतर्फ बढाउँदै जाने आकाङ्क्षाले स्थानीय कार्यकर्ताले टिकटका लागि दौडधुप गरेको बताउनुहुन्छ । “केन्द्रीय नेताका तुलनामा मतदातासम्म पुग्न र अन्तर्क्रिया गर्न सहज हुने बुझाइका कारण पनि सबैजसो पार्टीमा स्थानीय उम्मेदवारको माग बढेको छ,” उहाँको भनाइ छ । भूगोल र जनसङ्ख्याका दृष्टिले १० नम्बर क्षेत्र काठमाडौँकै सर्वाधिक ठुलो निर्वाचन क्षेत्र हो । यहाँ ९८ मतदान केन्द्र र मतदाता सङ्ख्या ८३ हजार ३०१ छ । यसमध्ये महिला मतदाताको सङ्ख्या ४२ हजार ७१६ अर्थात् ५१.२८ रहेको छ । यद्यपि, महिला उम्मेदवारको सङ्ख्या भने पाँच जना मात्र रहेको छ । स्थानीय राजनीति गरेर अहिले सङ्घीय संसद्का लागि उम्मेदवारी दिनेमा राप्रपाबाट बलराम थापा, नेमकिपाबाट विन्द्रा महर्जन, राष्ट्रिय जनमोर्चाबाट अम्बरबहादुर पौडेल र प्रगतिशील लोकतान्त्रिक पार्टीबाट केशवराज अर्याल पनि हुनुहुन्छ । यसबाहेक श्रम संस्कृति पार्टीका धनबहादुर श्रेष्ठ, जनता समाजवादी पार्टी नेपालबाट भागरित साह र उज्यालो नेपाल पार्टीबाट राकेश न्यौपाने पनि यस निर्वाचन क्षेत्रका लागि उम्मेदवार हुनुहुन्छ । स्वतन्त्र उम्मेदवारमा पूर्णचन्द्र पौडेल, अनुज प्रधान, कविता पुडासैनी (अधिकारी), कुमार खाकी श्रेष्ठ, कृष्णकुमारी नेपाली, दीपकराज पाण्डे, देवकुमार श्रेष्ठ, विनोद बुढाथोकी, मीनबहादुर बुढाथोकी, राजकुमार गिरी र सुलोचना परियार रहनुभएको छ । उहाँहरूमध्ये अधिकांश स्थानीय नै हुनुहुन्छ । उम्मेदवारहरू ५० वर्ष उमेर आसपासका नै बढी हुनुहुन्छ । यस पटक स्थानीयले मौका पाउनुको मुख्य कारण प्रायः सबै पार्टीभित्र स्थानीयलाई नै उम्मेदवारी दिनुपर्ने माग नै हो । यो क्षेत्रमा विसं २०४८ देखिका चुनावमा प्रायः केन्द्रीय नेतालाई उठाइने प्रचलन जस्तै बनेको थियो । यस क्षेत्रबाट प्रतिनिधि सभा सदस्यमा तत्कालीन नेकपा (एमाले) का महासचिव मदन भण्डारी र पहिलो संविधान सभामा तत्कालीन माओवादी अध्यक्ष पुष्पकमल दाहाल पनि निर्वाचित हुनुभएको थियो । भण्डारी उम्मेदवार बन्नुभएको तत्कालीन निर्वाचन क्षेत्र नं ५ अहिलेको कीर्तिपुर र चन्द्रागिरि क्षेत्र हो ।  संविधान सभापछिका निर्वाचनमा पनि नेपाली कांग्रेसले राजेन्द्र केसीलाई तीन पटक उम्मेदवार बनाएको थियो भने माओवादीले अघिल्लो चुनावमा हितमान शाक्यलाई उठाएको थियो । स्थानीय नेताहरू चुनावमा होमिएकाले हुन सक्छ चुनावी अभियानमा पनि स्थानीय विकासका आकाङ्क्षाकै कुरा बढी उठेका छन् । जसमा तीन वटै नगरपालिका दक्षिणकाली, कीर्तिपुर र चन्द्रागिरिका प्राकृतिक र सांस्कृतिक संरक्षणसहितका विकासका एजेन्डा मुख्य छन् । नेपाली कांग्रेसका हिमाल कार्की समग्र क्षेत्रको विकासका लागि आफ्नो उम्मेदवारी भएको बताउनुहुन्छ । उहाँले सङ्घीय संसद्मा क्षेत्र नं १० को जनभावना अनुरूप नीतिनिर्माण गराउन भूमिका खेल्ने आफ्नो योजना रहेको सुनाउनुभयो । एमाले उम्मेदवार विनोद श्रेष्ठ क्षेत्र नं १० का सम्पदालाई संसारभर चिनाउने, विकसित पूर्वाधारमा श्रमजीवी वर्गको प्रतिनिधित्व र योगदानमा आधारित सामाजिक सुरक्षालाई प्रत्येक नागरिकसम्म पु¥याउने प्रतिबद्धता बोकेर चुनावी मैदानमा होमिनुभएको छ । रास्वपाका उम्मेदवार प्रदीप विष्ट जेनजी आन्दोलनको मर्म अनुरूप सामाजिक र आर्थिक परिवर्तनका लागि आफूले उम्मेदवारी दिएको बताउनुहुन्छ । त्यस्तै नेपाली कम्युनिस्ट पार्टीकी रूपा महर्जन पनि जेनजी आन्दोलनकै मर्म अनुसार नीतिनिर्माण तहमा युवा नेतृत्वको आवश्यकतालाई पूरा गर्न आफूले उम्मेदवारी दिएको बताउनुहुन्छ । यो पटक अधिकांश राजनीतिक दलहरूले अघिल्ला निर्वाचनमा उम्मेदवार बन्ने मौका नपाएकालाई अघि सारेका छन् । रास्वपाका प्रदीप विष्ट भने विसं २०७९ को प्रतिनिधि सभा निर्वाचनमा उम्मेदवार बन्नुभएको थियो । कुनै समय वामपन्थी राजनीतिको बलियो स्थान मानिने यो क्षेत्रमा पछिल्ला तीन वटा आमनिर्वाचनमा नेपाली कांग्रेसले विजय प्राप्त गरेको थियो । यस निर्वाचन क्षेत्रमा पर्ने तीन वटै नगरपालिका र वडामा पनि कांग्रेसकै बाहुल्यता भेटिन्छ । यसअघिको अर्थात् विसं २०७९ को प्रतिनिधि समा सदस्य निर्वाचनमा नेपाली कांग्रेसका राजेन्द्रकुमार केसीले १४ हजार ४६३ मतका साथ विजयी हुनुभएको थियो । उहाँका निकटतम प्रतिस्पर्धी एमालेका हिमेश केसीले ११ हजार ७९१ मत पाउनुभएको थियो ।   रासस",
      "link": "https://gorkhapatraonline.com/news/191489",
      "image": "https://gorkhapatraonline.com/storage/media/336126/conversions/443-original-thumb.jpg"
    }
  ]
}