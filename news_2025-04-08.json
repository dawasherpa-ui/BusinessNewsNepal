{
  "date": "2025-04-08T07:32:41.884Z",
  "news": [
    {
      "slug": "150252",
      "title": "यस्तो छ आजका लागि निर्धारित विदेशी मुद्राको विनिमय दर",
      "timestamp": 1744070400000,
      "source": "gp",
      "content": "नेपाल राष्ट्र बैंकले मङ्गलबारका लागि विदेशी मुद्राको विनिमय दर निर्धारण गरेको छ । राष्ट्र बैंकका अनुसार अमेरिकी डलर एकको खरिदर १३७ रुपियाँ ०४ पैसा र बिक्रीदर १३७ रुपियाँ ६४ पैसा कायम भएको छ ।",
      "longContent": "काठमाडौं, चैत २६ गते । नेपाल राष्ट्र बैंकले मङ्गलबारका लागि विदेशी मुद्राको विनिमय दर निर्धारण गरेको छ । राष्ट्र बैंकका अनुसार अमेरिकी डलर एकको खरिदर १३७ रुपियाँ ०४ पैसा र बिक्रीदर १३७ रुपियाँ ६४ पैसा कायम भएको छ । युरोपियन युरो एकको खरिदर १४९ रुपियाँ ९८ पैसा र बिक्रीदर १५० रुपियाँ ६४ पैसा, युके पाउन्ड स्ट्रलिङ एकको खरिदर १७५ रुपियाँ ६२ पैसा र बिक्रीदर १७६ रुपियाँ ३९ पैसा, स्वीस फ्र्याङ्क एकको खरिददर १६० रुपियाँ ३४ पैसा र बिक्रीदर १६१ रुपियाँ ०४ पैसा कायम गरिएको छ । अस्ट्रेलियन डलर एकको खरिददर ८२ रुपियाँ ९५ पैसा र बिक्रीदर ८३ रुपियाँ ३१ पैसा, क्यानेडियन डलर एकको खरिदर ९६ रुपियाँ २२ पैसा र बिक्रीदर ९६ रुपियाँ ६४ पैसा, सिङ्गापुर डलर एकको खरिददर १०१ रुपियाँ ७९ पैसा र बिक्रीदर १०२ रुपियाँ २४ पैसा निर्धारण गरिएको छ । जापानी येन १० को खरिदर नौ रुपियाँ ३६ पैसा र बिक्रीदर नौ रुपियाँ ४१ पैसा, चिनियाँ युआन एकको खरिदर १८ रुपियाँ ७४ पैसा र बिक्रीदर १८ रुपियाँ ८३ पैसा, साउदी अरेबियन रियाल एकको खरिददर ३६ रुपियाँ ५० पैसा र बिक्रीदर ३६ रुपियाँ ६६ पैसा, कतारी रियाल एकको खरिददर ३७ रुपियाँ ५९ पैसा र बिक्रीदर ३७ रुपियाँ ७६ पैसा कायम भएको छ । केन्द्रीय बैंकका अनुसार थाई भाट एकको खरिददर तीन रुपियाँ ९७ पैसा र बिक्रीदर तीन रुपियाँ ९८ पैसा, युएई दिराम एकको खरिददर ३७ रुपियाँ ३१ पैसा र बिक्रीदर ३७ रुपियाँ ४७ पैसा, मलेसियन रिङ्गेट एकको खरिददर ३० रुपियाँ ५९ पैसा र बिक्रीदर ३० रुपियाँ ७२ पैसा, साउथ कोरियन वन एक सयको खरिददर नौ रुपियाँ ३६ पैसा र बिक्रीदर नौ रुपैयाँ ४० पैसा, स्वीडिस क्रोनर एकको खरिददर १३ रुपियाँ ५८ पैसा र बिक्रीदर १३ रुपियाँ ६४ पैसा र डेनिस क्रोनर एकको खरिददर २० रुपियाँ १० पैसा र बिक्रीदर २० रुपियाँ १८ पैसा तोकिएको छ । राष्ट्र बैंकले हङ्कङ डलर एकको खरिददर १७ रुपियाँ ६४ पैसा र बिक्रीदर १७ रुपियाँ ७२ पैसा, कुवेती दिनार एकको खरिददर ४४५ रुपियाँ २१ पैसा र बिक्रीदर ४४७ रुपियाँ १६ पैसा, बहराइन दिनार एकको खरिददर ३६३ रुपियाँ ४७ पैसा र बिक्रीदर ३६५ रुपियाँ ०६ पैसा, ओमनी रियाल एकको खरिददर ३५५ रुपियाँ ९९ पैसा र बिक्रीदर ३५७ रुपियाँ ५४ पैसा रहेको छ । भारतीय रुपियाँ एक सयको खरिददर १६० रुपियाँ र बिक्रीदर १६० रुपियाँ १५ पैसा तोकेको छ । राष्ट्र बैंकले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैंकको ‘वेबसाइट’ मा उपलब्ध हुने जनाइएको छ । रासस",
      "link": "https://gorkhapatraonline.com/news/150252",
      "image": "https://gorkhapatraonline.com/storage/media/264761/conversions/dolor-original-thumb.jpg"
    },
    {
      "slug": "150250",
      "title": "विद्युतीय व्यापारसम्बन्धी राष्ट्रिय कार्यशाला",
      "timestamp": 1744070400000,
      "source": "gp",
      "content": "उद्योग, वाणिज्य तथा आपूर्ति मन्त्रालयले विश्व व्यापार सङ्गठनको सहकार्यमा सेवा व्यापार तथा विद्युतीय व्यापार (ई कमर्स) सम्बन्धी तीनदिने कार्यशाला सम्पन्न गरेको छ ।",
      "longContent": "गोरखापत्र समाचारदाताकाठमाडौँ, चैत २६ गते । उद्योग, वाणिज्य तथा आपूर्ति मन्त्रालयले विश्व व्यापार सङ्गठनको सहकार्यमा सेवा व्यापार तथा विद्युतीय व्यापार (ई कमर्स) सम्बन्धी तीनदिने कार्यशाला सम्पन्न गरेको छ । नेपालको अर्थतन्त्रमा ६० प्रतिशतभन्दा बढी योगदान रहेको सेवा क्षेत्रको विकास, विस्तार र सेवा व्यापारको प्रवर्धन समग्र आर्थिक एवं सामाजिक विकासका लागि महत्वपूर्ण रहेको उद्योग, वाणिज्य तथा आपूर्ति मन्त्रालयले जनाएको छ । मन्त्रालयद्वारा जारी विज्ञप्ति अनुसार विश्वव्यापी रूपमा सेवा व्यापारको हिस्सा बढिरहेको सन्दर्भमा नेपालको वैदेशिक व्यापारमा समेत सेवा व्यापारको अंश प्रत्येक वर्ष बढ्दै गइरहेको छ । प्रविधिको विकाससँगै विद्युतीय व्यापार (ई कमर्स) नेपालमा दिनानुदिन लोकप्रिय हुँदै गइरहेको हुँदा त्यसलाई नियमन तथा प्रवर्धन गर्न विद्युतीय व्यापार (ई कमर्स) ऐन, २०८१ जारी भइसकेको छ । नेपाल व्यापार एकीकृत रणनीति, २०८० ले पर्यटन, सूचना प्रविधि र इन्टरनेटमा आधारित सेवा, जलविद्युत्, निर्माण सेवा, दक्ष तथा अर्धदक्ष श्रम सेवालाई निर्यात सम्भावना भएका सेवाको रूपमा प्राथमिकता दिएको छ । विश्व व्यापार सङ्गठन अन्तर्गतको सेवा व्यापारसम्बन्धी सामान्य सम्झौताका प्रावधान, उक्त सम्झौताबमोजिम सदस्य राष्ट्रहरूले जनाएका प्रतिबद्धता, विद्युतीय व्यापारका सम्बन्धमा विश्व व्यापार सङ्गठनमा भइरहेका वार्ता, नेपालको सेवा व्यापारको अवस्था तथा सेवा व्यापार विकासका लागि अपनाउनुपर्ने उपाय, विद्युतीय व्यापार नियमनको अन्तर्राष्ट्रिय अभ्यास र नेपालले अपनाउनुपर्ने रणनीतिलगायतका विषयमा अन्तर्क्रिया सम्पन्न भएको मन्त्रालयले जनाएको छ । कार्यशालाले नेपालको सेवा व्यापार र विद्युतीय व्यापारको विकासको निर्यात प्रवर्धन र व्यापार घाटा न्यूनीकरण गर्न एकीकृत राष्ट्रिय रणनीति बनाई सरोकारवाला सम्पूर्ण निकायको सामूहिक प्रयत्न अगाडि बढाउन सहयोग पुर्‍याउने मन्त्रालयको विश्वास छ ।",
      "link": "https://gorkhapatraonline.com/news/150250",
      "image": "https://gorkhapatraonline.com/storage/media/264759/conversions/IMG-20250407-WA0029-original-thumb.jpg"
    },
    {
      "slug": "150249",
      "title": "अन्तर्राष्ट्रिय उडान  पुनः सञ्चालन गर्न माग",
      "timestamp": 1744070400000,
      "source": "gp",
      "content": "नेपाल उद्योग वाणिज्य महासङ्घका लुम्बिनी प्रदेश अध्यक्ष कृष्णप्रसाद शर्माले गौतम बुद्ध अन्तर्राष्ट्रिय विमानस्थलबाट पुनः उडान सञ्चालनको वातावरण बनाउन माग गर्नुभएको छ ।",
      "longContent": "बुटवल समाचारदाताबुटवल, चैत २६ गते । नेपाल उद्योग वाणिज्य महासङ्घका लुम्बिनी प्रदेश अध्यक्ष कृष्णप्रसाद शर्माले गौतम बुद्ध अन्तर्राष्ट्रिय विमानस्थलबाट पुनः उडान सञ्चालनको वातावरण बनाउन माग गर्नुभएको छ । उहाँले उक्त विमानस्थलबाट अन्तर्राष्ट्रिय उडान रोकिएकामा यस क्षेत्रका उद्योगी व्यवसायी चिन्तित भएको बताउँदै उहाँले सो आग्रह गर्नुभएको हो ।भैरहवास्थित गौतमबुद्ध अन्तर्राष्ट्रिय विमानस्थलबाट भइरहेको अन्तर्राष्ट्रिय उडानले यस क्षेत्रको आर्थिक गतिविधि चलायमान भइरहेको र उत्साह थपिएको बताउँदै उहाँले अहिले विमानस्थलमा उडान अवतरण रोकिँदा यस क्षेत्रका उद्योगी व्यवसायीलाई चिन्तित बनाएको बताउनुभयो । बुटवल उद्योग वाणिज्य सङ्घ रुपन्देहीको ३१ औँ परिषद् सभालाई सोमबार बुटवलमा सम्बोधन गर्दै उहाँले अन्तर्राष्ट्रिय उडान रोकिँदा आर्थिक गतिविधिमा गिरावट आउने बताउनुभयो । एक साताअघि अप्रिल १ देखि भैरहवास्थित अन्तर्राष्ट्रिय गौतमबुद्ध विमानस्थलबाट विदेशी वायुसेवा कम्पनीले अन्तर्राष्ट्रिय उडान रोकेका हुन् ।  प्रदेश अध्यक्ष शर्माले उद्योगी व्यवसायीका समस्या सुन्न र पैरवी गर्नका लागि आफूहरू तयार रहेको बताउँदै तल्लो तहबाट समस्याको पहिचान गरी आफूहरूलाई सुझाव दिन आग्रह गर्नुभयो । नेपाल उद्योग वाणिज्य महासङ्घका कार्यकारिणी सदस्य तथा सङ्घका निवर्तमान अध्यक्ष उज्जवलप्रसाद कसजूले उद्योगी व्यवसायीका समस्या समाधानका लागि महासङ्घले पहल गरिरहेको बताउँदै महासङ्घको पहलकै कारण बैङ्कको ब्याजदर घटेको दाबी गर्नुभयो । उहाँले मुलुकलाई ग्रे लिस्टबाट हटाउन पहल भइरहेको बताउँदै ग्रे लिस्टबाट हटाउन सकिएन भने यसले अर्थतन्त्रमा झनै ठुलो असर गर्ने चेतावनी दिनुभयो । उहाँले कतिपय स्थानीय तहले मापदण्डविपरीत विज्ञापन कर असुल गर्न थालेको उल्लेख गर्दै त्यसबारे जोडतोडले आवाज उठाउनुपर्ने बताउनुभयो । कार्यक्रममा सङ्घका अध्यक्ष हरिप्रसाद अर्यालले सङ्घले यस वर्ष गरेका कार्यक्रम तथा पहल र पैरवीबारेमा जानकारी गराउनुभएको थियो ।",
      "link": "https://gorkhapatraonline.com/news/150249",
      "image": "https://gorkhapatraonline.com/storage/media/264758/conversions/Airport-photo-(1)-(1)-original-thumb.jpg"
    },
    {
      "slug": "150248",
      "title": "मकै खेतीबाट तेब्बर आम्दानी",
      "timestamp": 1744070400000,
      "source": "gp",
      "content": "तीन वर्षअघि कृषि समूह गठन गरी मकै खेती सुरु गरेका बुटवल उपमहानगरपालिका–१४, सेमलार र मोतीगन्जका किसानले लगानीको तेब्बर आम्दानी गर्न सफल भएका छन् ।",
      "longContent": "बुटवल समाचारदाताबुटवल, चैत २६ गते । तीन वर्षअघि कृषि समूह गठन गरी मकै खेती सुरु गरेका बुटवल उपमहानगरपालिका–१४, सेमलार र मोतीगन्जका किसानले लगानीको तेब्बर आम्दानी गर्न सफल भएका छन् । मकै खेतीअघि धान खेती मात्रै गर्दै आएका किसानले धानभन्दा मकैमा उत्पादन र आम्दानी तेब्बरले बढेपछि मकै खेतीलाई अब निरन्तरता दिने बताएका छन् । बुटवल उपमहानगरको प्राविधिक सहयोगमा उक्त क्षेत्रलाई मकै पकेट क्षेत्र घोषणा गरी स्थानीय किसानलाई बिउ र मलमा सहयोग गरिएपछि किसानसमेत उत्साहित बनेका छन् । मोतीगन्ज मकै पकेट क्षेत्र विकास समितिका संयोजक तुलसीप्रसाद पौडेलले मोतीगन्जका ४१ जना किसानले ३० हेक्टर जग्गामा सामूहिक मकै खेती गरेर गत वर्ष ५० लाख र यस वर्ष ६० लाख रुपियाँ आम्दानी गर्न सफल भएको बताउनुभयो । किसान आफैँले पनि दुईदेखि पाँच कट्ठा जग्गामा मकै खेती गरेर एक पटकमा एक लाख ५० हजारसम्मको मकै उत्पादन गर्न सफल भएका छन् । मोतीगन्जका किसान वासुदेव पौडेलले पाँच कट्ठा जग्गामा मकै खेती गर्दा सामान्यतया १० देखि बढीमा ३० हजार रुपियाँ खर्च हुने र आम्दानी एक लाख ३० हजारसम्म गर्न सकिने बताउनुभयो । उहाँले सबै सिजनमा बराबर नाफा नभए पनि उत्पादनको तुलनामा नाफा बढी हुने भएकाले आफू मकै खेतीतर्फ लागेको बताउनुभयो ।मकैको उन्नत बिउ, आवश्यक मल र सिँचाइका लागि पानीको तारतम्य मिलाउने हो भने मकै खेतीबाट राम्रो आम्दानी गर्न सकिने पौडेलले बताउनुभयो । मोतीगन्जका अगुवा किसान मुरारी खनालले मकै खेतीका लागि बुटवल उपमहानगरपालिकाले सहयोग गरेको बताउँदै मकै पकेट क्षेत्र बनाएर व्यावसायिक उत्पादन गर्दा राम्रो आम्दानी गर्न सकिएको बताउनुभयो । उहाँले उन्नत बिउकै कारण किसानले पहिलेको तुलनामा तीन गुणासम्म बढी उत्पादन गरी आम्दानी बढाउन सफल भएको बताउनुभयो । किसानले अहिले रामपुर हाइब्रिड ८, १० र १२ जातका मकैको बिउ लगाएका छन् । यो मकैमा घोँगा र दाना ठुलो हुने, मिठो र स्वादिलो हुने र सबै मकै एकैनासले फल्ने गरेको किसानको भनाइ छ । मकै खेतीबाट राम्रो आम्दानी गर्न सफल भएपछि तीन वर्षअघि २० जना कृषकले मात्रै मकै खेती गरेकोमा अहिले तीन वर्षका बिचमा सो सङ्ख्या ४१ पुगेको छ । बुटवल उपमहानगरपालिका कृषि शाखाले मकै खेती गर्ने किसानलाई मकै खेतीको ज्ञान र खेती गर्ने प्रविधि सिकाएपछि किसान मकै खेतीमा आकर्षित भएको जनाएको छ । कृषि प्राविधिक सोमनप्रसाद कुर्मीले जमिनको उत्पादकत्व वृद्धि गर्ने र किसानको आम्दानीसमेत बढाउने उद्देश्यले मकै पकेट क्षेत्र घोषणा गरी खेती गरिएको जानकारी दिनुभयो ।",
      "link": "https://gorkhapatraonline.com/news/150248",
      "image": "https://gorkhapatraonline.com/storage/media/264757/conversions/motiganj-ko-makai-original-thumb.jpg"
    },
    {
      "slug": "150247",
      "title": "कामु गभर्नरमा तिम्सिना",
      "timestamp": 1744070400000,
      "source": "gp",
      "content": "नेपाल राष्ट्र बैङ्कको कायमुकायम गभर्नरमा नीलम ढुङ्गाना तिम्सिनालाई नियुक्त गरिएको छ । उपप्रधानमन्त्री तथा अर्थमन्त्री विष्णुप्रसाद पौडेलले उहाँलाई कामु गभर्नरमा नियुक्त गर्नुभएको पौडेलको सचिवालयले जनाएको छ ।",
      "longContent": "गोरखापत्र समाचारदाताकाठमाडौँ, चैत २६ गते । नेपाल राष्ट्र बैङ्कको कायमुकायम गभर्नरमा नीलम ढुङ्गाना तिम्सिनालाई नियुक्त गरिएको छ । उपप्रधानमन्त्री तथा अर्थमन्त्री विष्णुप्रसाद पौडेलले उहाँलाई कामु गभर्नरमा नियुक्त गर्नुभएको पौडेलको सचिवालयले जनाएको छ । नेपाल राष्ट्र बैङ्कको गभर्नरबाट महाप्रसाद अधिकारी सेवानिवृत भएपछि वरिष्ठतम डेप्युटी गभर्नर रहनुभएकी तिम्सिनालाई राष्ट्र बैङ्क ऐन–२०५८ को दफा २७ बमोजिम कामु नियुक्त गरिएको हो । गभर्नर नियुक्त गर्न सरकारले अर्थमन्त्री पौडेलको संयोजकत्वमा तीन सदस्यीय सिफारिस समिति गठन गरेको छ । समितिले तीन जनाको नाम सिफारिस गर्ने र सोही आधारमा मन्त्रीपरिषद्ले एक जनालाई गभर्नर बनाउने छ । गभर्नरका लागि विभिन्न व्यक्तित्वको नाम चर्चामा रहे पनि सिफारिस समितिले कुनै नाम सार्वजनिक गरिसकेको छैन । राष्ट्र बैङ्कमा पहिलो महिला डेपुटी गभर्नर बन्नुभएकी तिम्सिना २०५४ सालमा अधिकृतस्तरबाट राष्ट्र बैङ्कको सेवामा प्रवेश गर्नुभएको थियो ।",
      "link": "https://gorkhapatraonline.com/news/150247",
      "image": "https://gorkhapatraonline.com/storage/media/264756/conversions/565-original-thumb.jpg"
    },
    {
      "slug": "150246",
      "title": "युरोपमा बढ्दै रोजगारीको आकर्षण",
      "timestamp": 1744070400000,
      "source": "gp",
      "content": "खाडी देश र मलेसियामा केन्द्रित नेपाली श्रम बजार पछिल्लो समय युरोपतर्फ मोडिएको छ । आकर्षक तलब, श्रमिकमैत्री कानुन र अनुकूल मौसमका कारण नेपाली युवाको श्रम गन्तव्य युरोप हुन थालेको हो ।",
      "longContent": "काठमाडौँ, चैत २६ गते । खाडी देश र मलेसियामा केन्द्रित नेपाली श्रम बजार पछिल्लो समय युरोपतर्फ मोडिएको छ । आकर्षक तलब, श्रमिकमैत्री कानुन र अनुकूल मौसमका कारण नेपाली युवाको श्रम गन्तव्य युरोप हुन थालेको हो । वैदेशिक रोजगार विभागका अनुसार नेपाली रोमानिया, क्रोएसिया, माल्टा, साइप्रसलगायतका देशमा बढी जाने गरेका छन् । चालु आर्थिक वर्ष २०८१/८२ को आठ महिनामा युरोपका चार वटा देशमा ३४ हजारभन्दा बढीले श्रम स्वीकृति लिएका छन् । विभागका अनुसार गत आव २०८०/८१ को आठ महिनाको तुलनामा चालु आवको सो अवधिसम्म युरोपका रोमानिया, क्रोएसिया, माल्टा र साइप्रस जानेको सङ्ख्या ३२ प्रतिशतले बढेको हो । चालु आवको यस अवधिसम्म ती देशका लागि ३४ हजार ३६६ जनाले श्रम स्वीकृति लिएकोमा गत आवको सोही अवधिसम्म २३ हजार ५१० जनाले श्रम स्वीकृति लिएका थिए । जुन सङ्ख्या गत आवको सो अवधिको तुलनामा चालु आवको सो अवधिमा १० हजार ८५६ जनाले बढी हो । वैदेशिक रोजगार विभागका निर्देशक गुरुदत्त सुवेदीले पछिल्ला वर्षमा नेपाली युरोपेली मुलुक रोमानिया, क्रोएसिया, माल्टा, साइप्रसलगायतका देशमा जाने क्रम बढेको जानकारी दिनुभयो । श्रम स्वीकृति नलिई भ्रमण भिसा वा अन्य माध्यमबाट जाने र उतै काम गर्नेको सङ्ख्या पनि बढेको उहाँको भनाइ छ । ती देशमा संस्थागत नभएर व्यक्तिगत भिसामा जाने गरेको खाडी र मलेसियाको तुलनामा लागत बढिरहेको छ । विभागका अनुसार सङ्ख्याका हिसाबले युरोपमा सबैभन्दा धेरै रोमानिया जाने बढेका छन् । चालु आवको यस अवधिसम्म रोमानिया जाने नेपाली १७ हजार ८३० जना रहेका छन् । जबकि गत आवको सो अवधिमा रोमानियामा सात हजार ५४४ जनाले श्रम स्वीकृति लिएर गएका थिए । विभागका अनुसार क्रोएसिया र साइप्रस जाने नेपालीको सङ्ख्या भने सामान्य रूपमा बढेको छ । गत आवको फागुनसम्ममा सात हजार ५०६ जना क्रोएसिया गएकोमा चालु आवको फागुनसम्म आठ हजार ८०५ जना पुगेका छन् । यस्तै चालु आवमा साइप्रसमा चार हजार ९० जना नेपाली श्रम स्वीकृति लिएका छन् । गत वर्ष यो सङ्ख्या तीन हजार ६७९ थियो । माल्टा जानेमा भने यस वर्ष दुई हजार ६४ जनाले कमी आएको छ । गत आवको फागुनसम्ममा चार हजार ५८३ जनाले माल्टाका लागि श्रम स्वीकृति लिएकामा चालु आवको फागुनसम्म दुई हजार ५१९ जनाले मात्रै श्रम स्वीकृति लिएको देखिन्छ । पछिल्लो दुई वर्षको आठ महिनाको प्रतिवेदन विश्लेषण गरेर हेर्दा पछिल्लो वर्ष माल्टा जानेको सङ्ख्या घटेको देखिन्छ । पछिल्लो समयमा जर्मनीले नेपालबाट दक्ष तथा अर्धदक्ष नेपाली श्रमिक लिन इच्छा देखाउँदै आएको छ । श्रम, रोजगार तथा सामाजिक सुरक्षा मन्त्रालयले जर्मनी पक्षसँग नेपाली श्रमिक पठाउन सक्ने सम्भावित क्षेत्रबारे अध्ययन पनि सुरु गरेको जनाएको छ । वैदेशिक रोजगार व्यवसायीले युरोपका कतिपय मुलुकमा नेपाली श्रमिकको माग राम्रो भए पनि मागपत्र प्रमाणीकरण झन्झटिलो भएका कारण यो अवसर नेपालले गुमाएको भन्दै सहज गर्न सरकारसँग माग गर्दै आएका छन् । युरोपमा व्यक्तिगत भिसामा नेपाली जाने क्रम बढेपछि श्रम मन्त्रालयले दुई वर्षपहिले नै दूतावास नभएका देशको प्रमाणीकरण नेपालबाटै गर्ने तयारी गरे पनि परराष्ट्र मन्त्रालयले नमान्दा रोकिएको छ ।",
      "link": "https://gorkhapatraonline.com/news/150246",
      "image": "https://gorkhapatraonline.com/storage/media/264755/conversions/baidesik-rojgar-original-thumb.jpg"
    },
    {
      "slug": "150216",
      "title": "भारतको मुख्य शेयर सूचकाङ्क खुल्दा ३% भन्दा बढीले गिरावट",
      "timestamp": 1743984000000,
      "source": "gp",
      "content": "बेन्चमार्क निफ्टी सूचकाङ्क तीन प्रतिशतभन्दा बढी तल झरेका कारण सोमबार खुला कारोबारमा भारतीय सेयरहरूको मूल्यमा गिरावट आएको छ ।",
      "longContent": "मुम्बई, चैत २५ गते । बेन्चमार्क निफ्टी सूचकाङ्क तीन प्रतिशतभन्दा बढी तल झरेका कारण सोमबार खुला कारोबारमा भारतीय सेयरहरूको मूल्यमा गिरावट आएको छ । अमेरिकी राष्ट्रपति डोनाल्ड ट्रम्पले गत हप्ता भारतबाट हुने आयातमा २६ प्रतिशत कर लगाउनु भएपछि नयाँदिल्लीले भन्सार शुल्क वृद्धिबाट हुने ‘प्रभाव’ र ‘अवसर’ दुवैको परीक्षण गरिरहेको बताएको थियो ।नेसनल स्टक एक्सचेन्जमा सबैभन्दा ठुला भारतीय कम्पनीहरू प्रस्तुत गर्ने निफ्टी ५० तीन दशमलव ५५ प्रतिशतले घटेको थियो । भारतको शक्तिशाली सूचना प्रविधि कम्पनीहरू समावेश भएको निफ्टी आइटी पाँच दशमलव ५३ प्रतिशतले घट्यो । निफ्टी आइटीको सबैभन्दा ठुलो बजार संयुक्त राज्य अमेरिका हो ।द टाइम्स अफ इन्डियाले सेयर बजारको गिरावटलाई ‘रक्तपात’ भनेको छ । भन्सार शुल्क घोषणा भएपछि भारतको वाणिज्य विभागले ‘विभिन्न उपायका प्रभावहरू सावधानीपूर्वक परीक्षण गरिरहेको’ भन्दै एक विज्ञप्तिमा ‘यो नयाँ विकासका कारण उत्पन्न हुनसक्ने अवसरहरू पनि अध्ययन गरिरहेको’ जनाएको छ ।भारतको औषधी क्षेत्र अमेरिकाको पारस्परिक भन्सार शुल्क कदमबाट औषधीहरूलाई छुट दिएर सुरक्षित रह्यो । भारतको औषधी क्षेत्रले सन् २०२४ को आर्थिक वर्षमा संयुक्त राज्य अमेरिकामा आठ अर्ब डलरभन्दा बढी उत्पादनहरू निर्यात गरेको थियो । भन्सार शुल्कहरू घोषणा गर्दै ट्रम्पले भारतीय प्रधानमन्त्री नरेन्द्र मोदी ‘महान मित्र’ रहनुभएको तर उहाँले ‘हामीलाई सही व्यवहार गर्नु नभएको’ बताउनुभएको थियो । रासस/एएफपी",
      "link": "https://gorkhapatraonline.com/news/150216",
      "image": "https://gorkhapatraonline.com/storage/media/264705/conversions/bazar-original-thumb.jpg"
    },
    {
      "slug": "150210",
      "title": "विदेशी लगानीका लागि ‘सुरक्षित र आशाजनक भूमि’ रहने चीनको प्रतिज्ञा",
      "timestamp": 1743984000000,
      "source": "gp",
      "content": "अमेरिकी आयातमा ३४ प्रतिशत भन्सार शुल्क लगाएपछि चीनका एक उच्च अधिकारीले अमेरिकी कम्पनीहरूको संरक्षण गर्ने प्रतिज्ञा गरेका छन् । साथै उनले आफ्नो देश विदेशी लगानीका लागि ‘आशाजनक भूमि’ रहने वचन दिएको बेइजिङले सोमबार बताएको छ ।",
      "longContent": "बेइजिङ, चैत २५ गते । अमेरिकी आयातमा ३४ प्रतिशत भन्सार शुल्क लगाएपछि चीनका एक उच्च अधिकारीले अमेरिकी कम्पनीहरूको संरक्षण गर्ने प्रतिज्ञा गरेका छन् । साथै उनले आफ्नो देश विदेशी लगानीका लागि ‘आशाजनक भूमि’ रहने वचन दिएको बेइजिङले सोमबार बताएको छ । चीनले गत हप्ता अमेरिकी राष्ट्रपति डोनाल्ड ट्रम्पले ‘मुक्ति दिवस’ मा समान स्तरमा घोषणा गर्नुभएको भन्सार शुल्क विरुद्ध प्रतिशोध लिएको थियो । बेइजिङले चुम्बीकीय प्रतिध्वनि इमेजिङमा प्रयोग हुने ग्याडोलिनियम र उपभोक्ता इलेक्ट्रोनिक्समा प्रयोग हुने यट्रियम गरी सात दुर्लभ खनिज तत्वमा पनि निर्यात नियन्त्रण लागु गरेको छ ।  उप वाणिज्यमन्त्री लिङ जीले आइतबार अमेरिकी कम्पनी प्रतिनिधिहरूको प्यानललाई भन्सार शुल्कले ‘अमेरिकी कम्पनीहरू सहित उद्यमहरूको वैध अधिकार र हितहरूको दृढतापूर्वक संरक्षण गर्दछ’ भन्नुभएको उहाँको मन्त्रालयले बताएको छ । “बिहीबारदेखि लागु हुने ती करहरू संयुक्त राज्य अमेरिकालाई बहुपक्षीय व्यापार प्रणालीको सही मार्गमा फिर्ता ल्याउने उद्देश्यले हो”, उहाँले जिई हेल्थकेयर र मेडट्रोनिक लगायत प्रतिनिधिहरूलाई भन्नुभयो ।चीनमा व्यापक व्यापारिक चासो राख्ने ट्रम्पका निकट सल्लाहकार एवम् टेक अर्बपति एलन मस्कद्वारा सञ्चालित विद्युतीय वाहन टेस्लाका प्रतिनिधि पनि उपस्थित थिए । “भन्सार शुल्क समस्याको मूल कारण संयुक्त राज्य अमेरिकामा छ”, लिङले भन्नुभयो । उहाँले कम्पनीहरूलाई ‘विश्वव्यापी आपूर्ति शृङ्खलाको स्थिरता कायम राख्न र परस्पर सहयोग र जीत-जीत परिणामहरू प्रवर्धन गर्न संयुक्तरूपमा व्यावहारिक कार्यहरू गर्न’ आग्रह गर्नुभयो ।सन् २०२४ मा अमेरिकाले चीनलाई एक खर्ब ४४ अर्ब ६० करोड डलरको सामान निर्यात गरेको थियो । यो उसले आयात गरेको चार खर्ब ३९ अर्ब ७० करोड डलरभन्दा निकै कम हो । यसको निर्यातमा प्रमुख क्षेत्रहरूमा विद्युतीय र इलेक्ट्रोनिक उपकरणहरू र विभिन्न इन्धनहरू, साथै तेल बिउ र अन्नहरू समावेश छन् । रासस/एएफपी",
      "link": "https://gorkhapatraonline.com/news/150210",
      "image": "https://gorkhapatraonline.com/storage/media/264695/conversions/Beijing-China-original-thumb.jpg"
    },
    {
      "slug": "150143",
      "title": "यस्तो छ आज सागसब्जी र फलफूलको मूल्य",
      "timestamp": 1743984000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  चैत २५ गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ५०, गोलभेँडा सानो (लोकल) प्रतिकिलो रु २०, गोलभेँडा सानो (तराई) प्रतिकिलो रु २५, आलु रातो प्रतिकिलो रु ३५, आलु रातो (भारतीय) प्रतिकिलो रु ४०, प्याज सुकेको (भारतीय) प्रतिकिलो रु ४५, गाजर (लोकल) प्रतिकिलो रु ३५, गाजर (तराई) प्रतिकिलो रु ३०, बन्दा (लोकल) प्रतिकिलो रु १५, बन्दा (तराई) प्रतिकिलो रु १२, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ४०, स्थानीय काउली (ज्यापु) प्रतिकिलो रु ४०, मूला रातो प्रतिकिलो रु ४५, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ४० तथा भन्टा डल्लो प्रतिकिलो रु ४५, तने बोडीको मूल्य प्रतिकिलो रु ९० कायम गरिएको छ ।यसैगरी, मटरकोसा प्रतिकिलो रु ८०, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ९०, घिउ सिमी (राजमा) प्रतिकिलो रु ८०, टाटे सिमी प्रतिकिलो रु ७०, तितो करेला प्रतिकिलो रु १००, लौका प्रतिकिलो रु ४०, परबर (लोकल) प्रतिकिलो रु ९०, परबर (तराई) प्रतिकिलो रु ९०, चिचिण्डो प्रतिकिलो रु ८०, घिरौला प्रतिकिलो रु ७०, झिगुनी प्रतिकिलो रु ८०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ३०, सलगम प्रतिकेजी रु ७०, भिण्डी प्रतिकिलो रु १३० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४०, पिँडालु प्रतिकिलो रु ९०, स्कूस प्रतिकिलो रु ४०, रायो साग प्रतिकिलो रु ७०, पालुङ्गो साग प्रतिकिलो ८०, चमसुरको साग रु १००, तोरीको साग प्रतिकिलो रु ६०, मेथीको साग प्रतिकिलो रु १००, प्याज हरियो प्रतिकिलो रु ६०, बकुला प्रतिकिलो रु ५०, तरुल प्रतिकिलो रु १२०, च्याउ (कन्य) प्रतिकिलो रु २५०, च्याउ (डल्ले) प्रतिकिलो रु ३०० तथा कुरिलो प्रतिकिलो रु ६०० निर्धारण गरिएको छ ।न्यूरो प्रतिकिलो रु ८०, ब्रोकाउली प्रतिकिलो रु ७०, चुकुन्दर प्रतिकिलो रु ६०, सजीवन प्रतिकिलो रु १८०, कोइरालो प्रतिकिलो रु २२०, रातो बन्दा प्रतिकिलो रु ४५, जिरीको साग प्रतिकिलो रु ६५, ग्याठकोभी प्रतिकिलो रु ६५, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु ९०, पुदिना प्रतिकिलो रु ३५०, गान्टे मूला प्रतिकिलो रु ६०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु २८०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १५०, तरबुजा हरियो प्रतिकिलो रु ७०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु १२०, काँक्रो (हाइब्रिड) प्रतिकिलो रु ८०, रुख कटहर प्रतिकिलो रु १२०, निबुवा प्रतिकेजी रु ५०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु १००, उखु प्रतिगोटा रु १००, स्ट्रबेरी (भुइँऐसेलु) रु २५०, किबी प्रतिकिलो रु ४५० तथा आभोकाडो प्रतिकिलो रु ६५०, अमलाको मूल्य प्रतिकिलो रु १३० निर्धारण गरिएको छ ।यसैगरी, अदुवा प्रतिकिलो रु १३०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ५०, खुर्सानी हरियो (माछे) प्रतिकिलो रु ७०, खुर्सानी हरियो (अकबरे) प्रतिकिलो २५०, भेडे खुर्सानी प्रतिकिलो रु ९०, लसुन हरियो प्रतिकिलो रु ७०, हरियो धनिया प्रतिकिलो रु १८०, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १४०, राजा च्याउ प्रतिकिलो रु ३०० र सिताके च्याउको मूल्य प्रतिकिलो रु ८०० तोकेको छ । रासस",
      "link": "https://gorkhapatraonline.com/news/150143",
      "image": "https://gorkhapatraonline.com/storage/media/264577/conversions/adrhs-original-thumb.jpg"
    },
    {
      "slug": "150117",
      "title": "नाडा र नाइमाबिच समन्वय र सहकार्य गर्ने समझदारी",
      "timestamp": 1743984000000,
      "source": "gp",
      "content": "सवारीसाधनका व्यवसायीहरूका संस्था नाडा अटोमोबाइल्स एसोसिएसन अफ नेपाल (नाडा) र हालै दर्ता भएको सोही क्षेत्रको संस्था नेपाल अटोमोबाइल्स इम्पोर्टस एन्ड म्यानुफ्राक्चर्स एसोसिएसन (नाइमा) बिच अटोमोबाइलका क्षेत्रमा आपसी समन्वय र सहकार्य गर्ने समझदारी भएको छ ।",
      "longContent": "गोरखापत्र समाचारदाताकाठमाडौँ, चैत २५ गते । सवारीसाधनका व्यवसायीहरूका संस्था नाडा अटोमोबाइल्स एसोसिएसन अफ नेपाल (नाडा) र हालै दर्ता भएको सोही क्षेत्रको संस्था नेपाल अटोमोबाइल्स इम्पोर्टस एन्ड म्यानुफ्राक्चर्स एसोसिएसन (नाइमा) बिच अटोमोबाइलका क्षेत्रमा आपसी समन्वय र सहकार्य गर्ने समझदारी भएको छ । नाडामा आबद्ध व्यवसायी नै मिलेर नाइमा गठन गरेपछि अटोमोबाइल व्यवसायीमा फुट आएको सन्देश प्रवाह भएको थियो । आइतबार दुवै संस्थाका अध्यक्षबिच सहअस्तित्वमा अटोमोबाइल क्षेत्रमा सहकार्य गर्ने समझदारी भएको छ । आइतबार नाडाका अध्यक्ष करण चौधरी र नाइमाका अध्यक्ष रितुसिंह वैद्यले भेट गरी संयुक्त सहकार्य र सहअस्तित्वमा रहने समझदारी गरेका हुन् । नाडाका अध्यक्ष करण चौधरीले सवारी उत्पादन तथा आयातका क्षेत्रमा क्षेत्रगत लक्षित काम गर्ने गरी नाडाकै सदस्य मिलेर संस्था दर्ता गरेको र संस्था नफुटेको बताउनुभयो । “अटोमोबाइल व्यवसायीबिच फुट आयो भन्ने गलत सन्देश प्रवाह भएको थियो तर त्यसो भएको होइन,” उहाँले भन्नुभयो, “सवारी आयात तथा उत्पादन क्षेत्रमा निजी क्षेत्रको बलियो उपस्थितिका लागि नाइमा आएको हो यसले समग्र अटोमोबाइल क्षेत्रको हित गर्ने छ ।” नाइमाले अटोमोबाइल उद्योगको विशेष क्षेत्रमा प्रतिनिधित्व गर्ने भए ता पनि यसको कार्य क्षेत्र उद्योग र सरोकारवालाको सशक्तीकरण, विकास तथा समृद्धिमा केन्द्रित रहने बताइएको छ ।नाइमाका अध्यक्ष रितुसिंह वैद्यले सवारीसाधन आयात तथा उत्पादन क्षेत्रमा विशिष्टीकृत संस्थाका रूपमा नाडासँगै रहेर काम गर्ने बताउनुभयो ।",
      "link": "https://gorkhapatraonline.com/news/150117",
      "image": "https://gorkhapatraonline.com/storage/media/264549/conversions/Untitled-1-original-thumb.jpg"
    },
    {
      "slug": "150116",
      "title": "कोदो उत्पादन बढाउन भेडादौड",
      "timestamp": 1743984000000,
      "source": "gp",
      "content": "मुगुमा चैत लागेसँगै मुगुको ग्रामीण क्षेत्रका किसानलाई कोदो बालीमा भेडाबाख्रा दौडाउन थालिएको छ । उत्पादन राम्रो हुने भन्दै कोदोको बिउ छरेको दिन भेडाबाख्रा दौडाउने गरिएको हो ।",
      "longContent": "हरिकृष्ण ऐडी मुगु, चैत २५ गते । मुगुमा चैत लागेसँगै मुगुको ग्रामीण क्षेत्रका किसानलाई कोदो बालीमा भेडाबाख्रा दौडाउन थालिएको छ । उत्पादन राम्रो हुने भन्दै कोदोको बिउ छरेको दिन भेडाबाख्रा दौडाउने गरिएको हो । यहाँ बाहिरबाट आयात गरिने चामलपछि सबैभन्दा धेरै उपभोग गरिने खाद्यान्न बाली कोदो हो । छायानाथ रारा नगरपालिका–६ का किसान देवीलाल भ्यालका अनुसार हिमाली जिल्लामा कात्तिके बाली कोदो, आलु र भुवाधान (सुक्का जमिनमा लगाउने धान) चैत मसान्तसम्म पाखो जमिनमा बिउ छरेपछि उक्त बाली कात्तिकसम्म पाक्ने गर्छ ।उहाँले भन्नुभयो, “पुरुषभन्दा प्रायः महिला कोदो बाली उत्पादनमा सक्रिय हुने गरेका छन् । गाउँमा रोजगारी नहुँदा यहाँका पुरुष भारतमा गएकाले कोदो उत्पादनमा महिलाको संलग्नता बढी हुने गरेको छ ।” बिहानदेखि बेलुकासम्म कोदोको बिउ छर्ने र कोदो छरेको दोस्रो दिन जग्गामा बाली उत्पादनमा राम्रो बनाउन जग्गामा भेडाबाख्रा दौडाउने काम भइरहेको छायानाथ रारा नगरपालिका–६ की किसान रूपकला बोहराले बताउनुभयो । उहाँले कात्तिकमा पाक्ने कोदो चैत मसान्तभित्र आलु र भुवाधान जग्गामा छर्ने र राम्रो उत्पादन गराउन भेडाबाख्रा दौडाउने जनाउनुभयो । हिमाली जिल्लाको मुख्य बाली कोदो रोप्ने समय चैत महिना भएकाले अन्य समयमा रोप्दा उब्जाउ कम हुने विश्वास छ । कोदो छर्न ढिलाइ गर्दा राम्रोसँग फल्दैन । स्थानीय महिला दिनरात कोदो लगाउने जग्गामा ढुङ्गा र माटो केलाउने, उखेल्ने र मल लगाउने काममै व्यस्त हुने गरेको बोहोराले बताउनुभयो ।",
      "link": "https://gorkhapatraonline.com/news/150116",
      "image": "https://gorkhapatraonline.com/storage/media/264548/conversions/kodo-original-thumb.jpg"
    },
    {
      "slug": "150115",
      "title": "शीतभण्डारले कृषक उत्साहित",
      "timestamp": 1743984000000,
      "source": "gp",
      "content": "रामपुर नगरपालिका–५ का सुशील ढुङ्गानाले विगतमा उत्पादन भएको आलु खन्नासाथ बिक्री गर्दै आउनुभएको थियो । पछिल्लो समय उत्पादन भएको आलु बेमौसममा राम्रो मूल्यमा बिक्री गर्दै आउनुभएको छ ।",
      "longContent": "रामपुर समाचारदाता  \tरामपुर (पाल्पा), चैत २५ गते । रामपुर नगरपालिका–५ का सुशील ढुङ्गानाले विगतमा उत्पादन भएको आलु खन्नासाथ बिक्री गर्दै आउनुभएको थियो । पछिल्लो समय उत्पादन भएको आलु बेमौसममा राम्रो मूल्यमा बिक्री गर्दै आउनुभएको छ । चार वर्षदेखि रामपुर–५, बेझाँडमा शीतभण्डार सञ्चालनसँगै उहाँले सिजनमा आलु भण्डारण गरी  बेमौसममा खान तथा बिउ आलु बिक्री गर्दै आउनुभएको हो । भण्डारणको सुविधा भएपछि तीन/चार रोपनीमा आलु खेती गर्दै आएका ढुङ्गानाले अहिले आठ रोपनीभन्दा बढीमा आलु खेती गर्दै आएको बताउनुभयो । उहाँले ४५ बोरा आलु बिउ तथा खानका लागि भण्डारण गर्नुभएको छ । रामपुर नगरपालिकाले शीतभण्डार सञ्चालनमा ल्याएपछि भण्डारणको सुविधाले पछिल्ला वर्ष यहाँका कृषक उत्साहित भएका छन् । गत वर्ष १७० मेट्रिक टन आलु भण्डारण गरिएको शीतभण्डारमा यस वर्ष कृषक समूह, सहकारी र कृषक गरी ६८२ जनाको २१० मेट्रिक टन आलु भण्डारण गरिएको छ । भण्डारणका लागि केही आलु अन्य पालिकाका कृषकले ल्याए पनि अधिकांश रामपुर नगरभित्रकै कृषकको उत्पादन रहेको रामपुर नगरपालिकाका कृषि शाखा अधिकृत नारायणप्रसाद गैरेले जानकारी दिनुभयो । शीतभण्डारमा प्रतिकृषकको विश्वास बढेको र यस वर्ष आलु उत्पादन वृद्धि भएका यस वर्ष अहिलेसम्म कै धेरै आलु भण्डारण भएको गैरेले बताउनुभयो । पहिलो वर्ष प्राविधिक समस्याका कारण शीतभण्डारको आलु टुसाएको थियो । दोस्रो र तेस्रो वर्ष भण्डारण गरिएको आलु राम्रो भएपछि कृषकमा विश्वास बढेको हो । प्रतिकिलो छ रुपियाँका दरले किसानसँग भण्डारण शुल्क लिएर राख्ने गरिएको कृषि प्राविधिक युवराज नेपालीले बताउनुभयो । आलु राख्ने स्थान भरिएपछि गत सोमबारदेखि खुला गरिएको शीतभण्डार बिहीबार बन्द गरिएको छ । नगरप्रमुख रमणबहादुर थापाले रामपुर क्षेत्रमा आलु धेरै उत्पादन हुने भएकाले तीन सय मेट्रिक टन क्षमताको शीतभण्डार सञ्चालन गरिएको बताउनुभयो ।",
      "link": "https://gorkhapatraonline.com/news/150115",
      "image": "https://gorkhapatraonline.com/storage/media/264546/conversions/212-original-thumb.jpg"
    },
    {
      "slug": "150114",
      "title": "आजका लागि यस्तो छ विदेशी मुद्राको विनिमयदर",
      "timestamp": 1743984000000,
      "source": "gp",
      "content": "नेपाल राष्ट्र बैङ्कले सोमबारका लागि विदेशी मुद्राको विनिमयदर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३६ रुपियाँ ८ पैसा र बिक्रीदर १३६ रुपियाँ ६८ पैसा कायम भएको छ ।",
      "longContent": "काठमाडौं, चैत २५ गते । नेपाल राष्ट्र बैङ्कले सोमबारका लागि विदेशी मुद्राको विनिमयदर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३६ रुपियाँ ८ पैसा र बिक्रीदर १३६ रुपियाँ ६८ पैसा कायम भएको छ । युरोपियन युरो एकको खरिददर १४९ रुपियाँ ९ पैसा र बिक्रीदर १४९ रुपियाँ ७५ पैसा, युके पाउण्ड स्टर्लिङ एकको खरिददर १७५ रुपियाँ ४३ पैसा र बिक्रीदर १७६ रुपियाँ २० पैसा, स्वीस फ्रयाङ्क एकको खरिददर १५८ रुपियाँ १३ पैसा र बिक्रीदर १५८ रुपियाँ ८३ पैसा कायम गरिएको छ । अस्टे«ेलियन डलर एकको खरिददर ८२ रुपियाँ २५ पैसा र बिक्रीदर ८२ रुपियाँ ६१ पैसा, क्यानेडियन डलर एकको खरिददर ९५ रुपियाँ ६९ पैसा र बिक्रीदर ९६ रुपियाँ ११ पैसा, सिङ्गापुर डलर एकको खरिददर १०१ रुपियाँ १० पैसा र बिक्रीदर १०१ रुपियाँ ५५ पैसा निर्धारण गरिएको छ । जापानी येन १० को खरिददर नौ रुपियाँ २६ पैसा र बिक्रीदर नौ रुपियाँ ३० पैसा, चिनियाँ युआन एकको खरिददर १८ रुपियाँ ६९ पैसा र बिक्रीदर १८ रुपियाँ ७७ पैसा, साउदी अरेबियन रियाल एकको खरिददर ३६ रुपियाँ २७ पैसा र बिक्रीदर ३६ रुपियाँ ४३ पैसा, कतारी रियाल एकको खरिददर ३७ रुपियाँ ३३ पैसा र बिक्रीदर ३७ रुपियाँ ५० पैसा कायम भएको छ । केन्द्रीय बैङ्कका अनुसार थाइ भाट एकको खरिददर तीन रुपियाँ ९५ पैसा र बिक्रीदर तीन रुपियाँ ९७ पैसा, युएई दिराम एकको खरिददर ३७ रुपियाँ ५ पैसा र बिक्रीदर ३७ रुपियाँ २१ पैसा, मलेसियन रिङ्गेट एकको खरिददर ३० रुपियाँ ६७ पैसा र बिक्रीदर ३० रुपियाँ ८० पैसा,  साउथ कोरियन वन एक सयको खरिद ९ रुपियाँ ३२ पैसा र बिक्रीदर ९ रुपियाँ ३६ पैसा, स्वीडिस क्रोनर एकको खरिददर १३ रुपियाँ ६२ पैसा र बिक्रीदर १३ रुपियाँ ६८ पैसा र डेनिस क्रोनर एकको खरिददर २० रुपियाँ र बिक्रीदर २० रुपियाँ ८ पैसा तोकिएको छ । राष्ट्र बैङ्कले हङकङ डलर एकको खरिददर १७ रुपियाँ ५० पैसा र बिक्रीदर १७ रुपियाँ ५८ पैसा, कुवेती दिनार एकको खरिददर ४४२ रुपियाँ ९ पैसा र बिक्रीदर ४४४ रुपियाँ ४ पैसा, बहराइन दिनार एकको खरिददर ३६० रुपियाँ ९६ पैसा र बिक्रीदर ३६२ रुपियाँ ५६ पैसा, ओमनी रियाल एकको खरिददर ३५३ रुपियाँ ४९ पैसा र बिक्रीदर ३५५ रुपियाँ ५ पैसा रहेको छ । भारतीय रुपियाँ एक सयको खरिददर १६० रुपियाँ र बिक्रीदर १६० रुपियाँ १५ पैसा तोकेको छ । राष्ट्र बैङ्कले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको वेबसाइटमा उपलब्ध हुने जनाइएको छ । रासस",
      "link": "https://gorkhapatraonline.com/news/150114",
      "image": "https://gorkhapatraonline.com/storage/media/264545/conversions/dolor-original-thumb.jpg"
    },
    {
      "slug": "150113",
      "title": "नेपालको खाद्य परीक्षण भारतमा मान्य",
      "timestamp": 1743984000000,
      "source": "gp",
      "content": "खाद्य प्रविधि तथा गुण नियन्त्रण विभागले तरकारी, फलफूल तथा खाद्यवस्तुमा गरिने आफ्नो परीक्षणलाई भारतले मान्यता दिने निर्णय गरेको जनाएको छ ।",
      "longContent": "गोरखापत्र समाचारदाता काठमाडौँ, चैत २५ गते । खाद्य प्रविधि तथा गुण नियन्त्रण विभागले तरकारी, फलफूल तथा खाद्यवस्तुमा गरिने आफ्नो परीक्षणलाई भारतले मान्यता दिने निर्णय गरेको जनाएको छ । नेपालस्थित भारतीय दूतावासले विज्ञप्तिमार्फत भारतको खाद्य सुरक्षा एवं मानक प्राधिकरणले नेपालको खाद्य प्रविधि तथा गुण नियन्त्रण विभागको परीक्षणलाई मान्यता दिने निर्णय गरेको जानकारी दिएको हो । यस निर्णयसँगै नेपालको खाद्य विभागले जारी गरेको परीक्षण प्रतिवेदनलाई अबदेखि भारतले खाद्य पदार्थ आयात गर्दा स्वीकार गर्ने छ । दूतावासका अनुसार अबदेखि जुस, अदुवा, अचार, चकलेट, फलफूल, तरकारी तथा तयारी चाउचाउको हकमा विभागले जारी गर्ने रिपोर्टलाई भारतीय पक्षले मान्यता दिने छ । विभागका महानिर्देशक सञ्जीवकुमार कर्णले भारतको प्रयोगशालाले नेपालबाट खाद्यवस्तु आयात गर्दा आफ्नै प्रयोगशालामा परीक्षण गरेर मात्रै लिने गरेकोमा अब भने खाद्य विभागको केन्द्रीय प्रयोगशालामा परीक्षण गरेको प्रतिवेदनलाई मान्यता दिने निर्णय गरेको जानकारी दिनुभयो । नेपालको धेरै प्रयासपछि मात्रै यो सम्भव भएको भन्दै उहाँले भारतमा निर्यात गर्ने वस्तुको गुणस्तर परीक्षण गर्दा भारतीय खाद्य सुरक्षा एवं मानक प्राधिकरणको मापदण्ड अनुसार हाम्रो प्रयोगशालाको स्तरोन्नति गरिसकेकाले खाद्य विभागको केन्द्रीय प्रयोगशालाले मान्यता पाएको जानकारी दिनुभयो । नेपालबाट तोकिएका वस्तु भारत निर्यात गर्न चाहने जोसुकै निर्यातकर्ता व्यापारीले विभागको प्रयोगशालामा परीक्षण गराएर वस्तु निर्यात गर्न सक्ने विभागले जनाएको छ । नेपालले जारी गर्ने प्रतिवेदन भारतीय पक्षले स्वीकार गर्ने भएपछि अबदेखि नेपालबाट हुने कृषि उत्पादनको निर्यात बढ्ने विभागको दाबी छ । भारतबाट नेपालमा तरकारी, फलफूल र अन्य खाद्यवस्तु बिनापरीक्षण नेपाल भित्रिन्छ तर नेपालबाट भारतमा जाने सामानका गुणस्तर परीक्षण गर्न खाद्य विभागको परीक्षणलाई मान्यता पाउने निर्णय भएको छ ।",
      "link": "https://gorkhapatraonline.com/news/150113",
      "image": "https://gorkhapatraonline.com/storage/media/264544/conversions/44-original-thumb.jpg"
    },
    {
      "slug": "150112",
      "title": "स्वास्थ्य बिमामा रकम अभाव",
      "timestamp": 1743984000000,
      "source": "gp",
      "content": "सरकारको स्वास्थ्य बिमा कार्यक्रम अन्तर्गत भुक्तानी दिनुपर्ने दायित्व १६ अर्ब ४५ करोड रुपियाँ पुगेको छ ।",
      "longContent": "काठमाडौँ, चैत २५ गते । सरकारको स्वास्थ्य बिमा कार्यक्रम अन्तर्गत भुक्तानी दिनुपर्ने दायित्व १६ अर्ब ४५ करोड रुपियाँ पुगेको छ । स्वास्थ्य बिमा बोर्डले आइतबार यहाँ पत्रकार सम्मेलनमार्फत स्थितिपत्र सार्वजनिक गर्दै आम्दानी कम तथा खर्च बढी हुँदा वित्तीय असन्तुलन, बोर्डको विश्वसनीयता तथा वित्तीय दिगोपना कायम राख्न कठिन देखिएको बताएको छ । बोर्डका कार्यकारी निर्देशक डा. रघुराज काफ्लेले स्थितिपत्र सार्वजनिक गर्दै कोषमा आम्दानीका सीमित स्रोत र घाटा बजेटले समस्या देखिएको बताउनुभयो । स्वास्थ्य बिमा कोषमा बिमितबाट प्राप्त हुने रकम र नेपाल सरकारबाट प्राप्त हुने रकम मात्र जम्मा हुने गरेको उल्लेख गर्दै उहाँले बोर्डले अन्य स्रोतबाट आम्दानी प्राप्त गर्न नसकेको बताउनुभयो । उहाँले चालु आव २०८१/८२ को फागुन मसान्तमा बोर्डमा जम्मा रु. एक अर्ब रकम रहेको तर भुक्तानी दिनुपर्ने रकम १६ अर्ब ४५ करोड रहेको स्पष्ट पार्नुभयो ।आम्दानी र खर्चबिचको अन्तर निरन्तर फराकिलो हुँदै गएको र चालु आवमा बोर्डले जम्मा २६ अर्ब ५९ करोडको बजेट स्वीकृत गरेको छ तर प्राप्त हुने रकम स्वीकृत बजेटको एक तिहाइ मात्र हुने पनि बताउनुभयो ।काफ्लेका अनुसार स्वास्थ्य बिमा कोषमा बढ्दो दायित्व र प्रत्येक वर्ष कोषले घरभाडाबापत दुई करोड ३४ लाख भुक्तानी दिँदै आएको छ । कार्यरत कर्मचारीको तलब भत्ता तथा दर्ता सहयोगी प्रोत्साहनबापत बर्सेनि करोडौँ रुपियाँ भुक्तानी गर्ने गरेको र जुन निरन्तर बढ्दै गएको उहाँको भनाइ छ ।उहाँका अनुसार सेवाप्रदायकलाई भुक्तानी दिने रकम मासिक करिब दुई अर्ब थपिने गर्छ । अन्य प्रशासनिक खर्च पनि नियमित ढङ्गबाट बढेको देखिन्छ । यसबाट स्वास्थ्य बिमा कोषमा आम्दानी र खर्चबिचको अन्तर निरन्तर बढ्दै गएको छ । यसका साथै बेरुजु बढ्दो छ । महालेखा परीक्षकको कार्यालयबाट प्राप्त प्रतिवेदन अनुसार आव २०८०/८१ को अन्तिम लेखा परीक्षणको अवधिसम्म बोर्डको बेरुजु दुई अर्ब ८५ करोड २४ लाख ८९ हजार ४९५ रुपियाँ रहेको छ । बोर्डको वार्षिक आन्तरिक आम्दानीको ७५ प्रतिशत बेरुजु देखिनु आफैँमा चुनौतीपूर्ण छ । उहाँले स्वास्थ्य बिमामा प्रतिपरिवारले गर्ने औसत प्रिमियम भुक्तानी रु. तीन हजार आठ सय रुपियाँ रहेको भन्दै स्वास्थ्य बिमाबाट प्रतिपरिवारले लिएको सेवाको औसत भुक्तानी आठ हजार ३५० रुपियाँ देखिएको बताउनुभयो । सेवा लिनेको दरमा समानता, कुल सङ्ख्यामा असमानता रहेको काफ्लेको भनाइ छ । उहाँका अनुसार प्रदेशमा रहेका बिमितमध्ये आव २०७८/७९ मा कोशी र बागमती प्रदेशमा स्वास्थ्य सेवा लिने ४२ प्रतिशत, गण्डकीमा ३६ प्रतिशत, लुम्बिनीमा ३४ प्रतिशत थिए भने मधेशमा २६ प्रतिशत, कर्णालीमा ३४ प्रतिशत र सुदूरपश्चिममा २५ प्रतिशत रहेका थिए । उक्त दर आव २०८०/८१ मा क्रमशः कोशीमा ४६, बागमती र गण्डकीमा ४४, लुम्बिनीमा ३९, मधेशमा २९, कर्णालीमा ५४ र सुदूरपश्चिममा ४० प्रतिशत छ ।काफ्लेले आर्थिक तथा सामाजिक दृष्टिमा पछाडि परेका प्रदेशमा बिमामा सहभागिता निकै कम रहेकाले त्यहाँ सेवा लिनेको सङ्ख्या पनि निकै कम रहेको बताउनुभयो । यसै गरी उक्त प्रदेशका बहुसङ्ख्यक नागरिक स्वास्थ्य बिमामा समेटिन बाँकी रहेको बताउनुभयो । उहाँका अनुसार स्वास्थ्य बिमा कार्यक्रम हाल ७७ जिल्लाका ७४९ वटा स्थानीय तहमा विस्तार भएको छ । यस कार्यक्रम लागु भएदेखि हालसम्म कुल ८९ लाख ५२ हजार १३५ जना स्वास्थ्य बिमामा आबद्ध भएका छन् । आव २०८१/८२ को फागुन मसान्तसम्ममा क्रियाशील बिमितको सङ्ख्या ५७ लाख ५३ हजार ८१७ रहेको छ जुन कुल जनसङ्ख्याको २० प्रतिशत हो । उहाँका अनुसार जसमध्ये सामान्य क्रियाशील बिमित ४३ लाख दुई हजार ७०९ अर्थात् कुल बिमितमध्ये ७५ प्रतिशत र क्रियाशील लक्षित बिमित १४ लाख ५१ हजार १०८ अर्थात् २५ प्रतिशत छन् । क्रियाशील बिमितको सङ्ख्या विश्लेषण गर्दा अझै पनि बहुसङ्ख्यक अर्थात् ८० प्रतिशत नागरिकलाई समेट्न थप मेहनत गर्नुपर्ने देखिन्छ ।",
      "link": "https://gorkhapatraonline.com/news/150112",
      "image": "https://gorkhapatraonline.com/storage/media/264543/conversions/health-bima-original-thumb.jpg"
    },
    {
      "slug": "150111",
      "title": "सात समूहलाई आरोहण अनुमति",
      "timestamp": 1743984000000,
      "source": "gp",
      "content": "यस वर्षको वसन्तकालीन याममा सगरमाथा आरोहणका लागि आरोहण अनुमति दिन सुरु गरिएको छ । पर्यटन विभागका अनुसार सगरमाथा आरोहणका लागि हालसम्म सात आरोही समूहका १७ महिला र ६० पुरुषले अनुमति लिइसकेका छन् ।",
      "longContent": "काठमाडौँ, चैत २५ गते । यस वर्षको वसन्तकालीन याममा सगरमाथा आरोहणका लागि आरोहण अनुमति दिन सुरु गरिएको छ । पर्यटन विभागका अनुसार सगरमाथा आरोहणका लागि हालसम्म सात आरोही समूहका १७ महिला र ६० पुरुषले अनुमति लिइसकेका छन् । विभागका निर्देशक लीलाधर अवस्थीका अनुसार आइतबारसम्म सगरमाथासहित अन्य ससाना २९ हिमाल आरोहणका लागि आरोहण अनुमति दिइएको छ । उहाँले अनुमति पाएका आरोही गन्तव्यतिर लागेको बताउनुभयो । विभागको विवरणमा हालसम्म नेपालसहित विभिन्न देशका १९८ आरोहीले हिमाल आरोहणका लागि अनुमति लिएका छन् । अन्नपूर्ण–१ मा ६ आरोही समूहका ६६ जना र अन्नपूर्ण–५ का लागि एक आरोही समूहका आठ जनाले अनुमति लिएका छन् । मकालु आरोहणका लागि एक आरोही समूहका १५, ल्होत्सेमा एक आरोही समूहका १५ जनाले अनुमति पाएका छन् ।बाटो निर्माण जारीसगरमाथा आरोहणका लागि अहिले धमाधम बाटो निर्माण भइरहेको छ । सगरमाथा क्षेत्रमा दुई दिनयता तीव्र बेगको हावा चलेकाले बाटो बनाउन कठिन भइरहेको जनाइएको छ । हिजो शनिबार साँझसम्म प्रतिघण्टा ३५ किलोमिटरको गतिमा हावा चलिरहेको र आइसफलका टुक्रा छरिइरहेकाले आइसफल डाक्टर अनुकूल मौसमको प्रतीक्षामा रहेको विभागले जनाएको छ । खुम्बु आइसफल क्षेत्रमा अहिले भर्‍याङ राख्ने र ह्याङ्गिङ एयरमा किला ठोक्ने काम भइरहेको छ । आइसफल क्षेत्रमा चार वटा भर्‍याङ र १२ वटा किला ठोकिसकिएको निर्देशक अवस्थीले बताउनुभयो । उहाँले भन्नुभयो, “दोस्रो शिविरसम्म दुई हजार दुई सय मिटरसम्म बाटो बनाउनुपर्ने हुन्छ । हालसम्म एक हजार एक सय मिटरसम्मको बाटो बनिसकेको छ ।”सगरमाथाको आधार शिविरदेखि दोस्रो शिविरसम्म सगरमाथा प्रदूषण नियन्त्रण समिति (एसपिसिसी)ले बाटो बनाउन ‘आइसफल डाक्टर’ खटाएको छ । यस यामका लागि १० जनाको टोली खटाइएको एसपिसिसीले जनाएको छ । दुवै टोलीले सगरमाथा आरोहीका लागि सुरक्षित बाटो बनाउने छन् । खुम्बु आइसफलमा बाटो बनाउने आरोहीलाई (आइसफल डाक्टर) भनिन्छ ।सगरमाथाको दोस्रो शिविरसम्म बाटो तयार भएपछि मात्रै पर्वतारोहण सञ्चालक सङ्घले दोस्रो शिविरदेखि चुचुरोसम्म बाटो बनाउने अर्थात् ‘रोप फिक्सिङ’ (डोरी टाँग्ने) काम गर्ने छ । यसका लागि सङ्घले अशोक लामाको नेतृत्वमा आठ सदस्यीय टोली खटाइसकेको जनाएको छ । सङ्घले यस याममा सगरमाथा आरोहणका लागि बाटो बनाउने तथा ‘रोप फिक्सिङ’को व्यवस्थापकीय जिम्मेवारी एट्के एक्सपिडिसन कम्पनीलाई दिएको छ । वसन्त ऋतु सगरमाथासहितका हिमाल आरोहणका लागि उपयुक्त मौसम मानिन्छ । यस याममा सगरमाथा आरोहणका लागि उल्लेख्य सङ्ख्यामा विदेशी आउँछन् ।   रासस",
      "link": "https://gorkhapatraonline.com/news/150111",
      "image": "https://gorkhapatraonline.com/storage/media/264542/conversions/mount-everest-original-thumb.jpg"
    },
    {
      "slug": "150100",
      "title": "स्वास्थ्य बिमाः बोर्डमा जम्मा रकम एक अर्ब, भुक्तानी दायित्व १६ अर्ब ४५ करोड",
      "timestamp": 1743897600000,
      "source": "gp",
      "content": "सरकारको स्वास्थ्य बिमा कार्यक्रमअन्तर्गत भुक्तानी दिनुपर्ने दायित्व १६ अर्ब ४५ करोड पुगेको छ । स्वास्थ्य बिमा बोर्डले आज यहाँ पत्रकार सम्मेलनमार्फत स्थिति पत्र सार्वजनिक गर्दै आम्दानी कम तथा खर्च बढी हुँदा वित्तीय असन्तुलन, बोर्डको विश्वसनीयता तथा वित्तीय दिगोपना कायम राख कठिन देखिएको बताएको छ ।",
      "longContent": "काठमाडौँ,  चैत २४ गते । सरकारको स्वास्थ्य बिमा कार्यक्रमअन्तर्गत भुक्तानी दिनुपर्ने दायित्व १६ अर्ब ४५ करोड पुगेको छ । स्वास्थ्य बिमा बोर्डले आज यहाँ पत्रकार सम्मेलनमार्फत स्थिति पत्र सार्वजनिक गर्दै आम्दानी कम तथा खर्च बढी हुँदा वित्तीय असन्तुलन, बोर्डको विश्वसनीयता तथा वित्तीय दिगोपना कायम राख कठिन देखिएको बताएको छ । बोर्डका कार्यकारी निर्देशक डा. रघुराज काफ्लेले स्थिति पत्र सार्वजनिक गर्दै  कोषमा आम्दानीका सीमित स्रोत र घाटा बजेटले समस्या देखिएको बताउनुभयो । “स्वास्थ्य बिमा कोषमा बीमितबाट प्राप्त हुने रकम र नेपाल सरकारबाट प्राप्त हुने रकम मात्र जम्मा हुने गरेको छ । बोर्डले अन्य स्रोतबाट आम्दानी प्राप्त गर्न सकेको देखिँदैन”, उहाँले भन्नुभयो, “चालु आर्थिक वर्षको फागुन मसान्तमा बोर्डमा जम्मा रु एक अर्ब रकम रहेको छभने भुक्तानी दिनुपर्ने रकम १६ अर्ब ४५ करोड छ । यस्तो आम्दानी र खर्च बीचको अन्तर निरन्तर फराकिलो हुँदै गएको छ । चालु आर्थिक वर्षमा बोर्डले जम्मा २६ अर्ब ५९ करोडको बजेट स्वीकृत गरेको छ तर प्राप्त हुने रकम स्वीकृत बजेटको एक तिहाइ मात्र हुने देखिन्छ ।”काफ्लेका अनुसार स्वास्थ्य बिमा कोषमा बढ्दो दायित्व र प्रत्येक वर्ष कोषले घर भाडाबापत दुई करोड ३४ लाख भुक्तानी दिँदै आएको छ । कार्यरत कर्मचारीको तलब भत्ता तथा दर्ता सहयोगी प्रोत्साहनबापत बर्सेनि करोडौँ भुक्तानी गर्ने गरेको र जुन निरन्तर बढ्दै गएको उहाँको भनाइ छ ।“सेवा प्रदायकलाई भुक्तानी दिने रकम मासिक करिब दुई अर्ब थपिने गर्दछ । अन्य प्रशासनिक खर्च पनि नियमित ढङ्गबाट बढेको देखिन्छ । यसबाट स्वास्थ्य बिमा कोषमा आम्दानी र खर्चबीचको अन्तर निरन्तर बढ्दै गएको छ”, काफ्लेले भन्नुभयो, “बेरुजु बढ्दो छ । महालेखा परीक्षकको कार्यालयबाट प्राप्त प्रतिवेदनअनुसार आर्थिक वर्ष २०८०–८१ को अन्तिम लेखापरीक्षणको अवधिसम्म बोर्डको बेरुजु रु दुई अर्ब ८५ करोड २४ लाख ८९ हजार ४९५ रहेको छ । बोर्डको वार्षिक आन्तरिक आम्दानीको ७५ प्रतिशत बेरुजु देखिनु आफैँमा चुनौतीपूर्ण छ । बेरुजु फर्छ्यौट गर्नेतर्फ थप मेहनत गर्नुपर्ने देखिन्छ ।”उहाँले स्वास्थ्य बिमामा प्रतिपरिवारले गर्ने औसत प्रिमियम भुक्तानी रु तीन हजार ८०० रहेको भन्दै स्वास्थ्य बिमाबाट प्रतिपरिवारले लिएको सेवाको औसत भुक्तानी रु आठ हजार ३५० देखिएको बताउनुभयो । सेवा लिनेको दरमा समानता, कुल सङ्ख्यामा असमानता रहेको काफ्लेको भनाइ छ । उहाँका अनुसार प्रदेशमा रहेका बीमितमध्ये आर्थिक वर्ष २०७८/७९ मा कोशी र बाग्मती प्रदेशमा स्वास्थ्य सेवा लिने ४२ प्रतिशत, गण्डकीमा ३६ प्रतिशत, लुम्बिनीमा ३४ प्रतिशत थिए भने मधेसमा २६ प्रतिशत, कर्णालीमा ३४ प्रतिशत र सुदूरपश्चिममा २५ प्रतिशत रहेका थिए । उक्त दर आर्थिक वर्ष २०८०/८१ मा क्रमशः कोशीमा ४६, बाग्मती र गण्डकीमा ४४, लुम्बिनीमा ३९, मधेसमा २९, कर्णालीमा ५४ र सुदूरपश्चिममा ४० प्रतिशत रहेको छ ।काफ्लले आर्थिक तथा सामाजिक दृष्टिमा पछाडि परेका प्रदेशहरूमा बिमामा सहभागिता निकै कम रहेकाले त्यहाँ सेवा लिनेको सङ्ख्या पनि निकै कम र यसैगरी उक्त प्रदेशका बहुसङ्ख्यक नागरिक स्वास्थ्य बिमामा समेटिन बाँकी रहेको बताउनुभयो । उहाँका अनुसार स्वास्थ्य बिमा कार्यक्रम हाल ७७ जिल्लाका ७४९ वटा स्थानीय तहमा विस्तार भएको छ । “कार्यक्रम लागू भएदेखि हालसम्म कुल ८९ लाख ५२ हजार १३५ जना व्यक्ति स्वास्थ्य बिमामा आबद्ध भएका छन् । आर्थिक वर्ष २०८१–८२ को फागुन मसान्तसम्ममा क्रियाशील बीमितको सङ्ख्या ५७ लाख ५३ हजार ८१७ रहेको छ जुन कुल जनसङ्ख्याको २० प्रतिशत हो”, उहाँले भन्नुभयो, “जसमध्ये सामान्य क्रियाशील बीमित ४३ लाख दुई हजार ७०९ अर्थात् कुल बीमितमध्ये ७५ प्रतिशत र क्रियाशील लक्षित बीमित १४ लाख ५१ हजार १०८ अर्थात् २५ प्रतिशत रहेका छन् । क्रियाशील बीमितको सङ्ख्या विश्लेषण गर्दा अझै पनि बहुसङ्ख्यक अर्थात् ८० प्रतिशत नागरिकलाई समेट्न थप मेहनत गर्नुपर्ने देखिन्छ ।”",
      "link": "https://gorkhapatraonline.com/news/150100",
      "image": "https://gorkhapatraonline.com/storage/media/264526/conversions/press-meet-original-thumb.jpg"
    },
    {
      "slug": "150083",
      "title": "जसले तरकारी खेती गरेर तीन छोरीलाई स्नातकोत्तर पढाउनुभयो",
      "timestamp": 1743897600000,
      "source": "gp",
      "content": "कैलालीको धनगढी उपमहानगरपालिका–५ जाइँका ५२ वर्षीय प्रदेशु चौधरी सामान्य लेखपढ कृषक हुनुहुन्छ। आफू थोरैमात्रै पढेको कारण आफ्ना सन्ततीलाई धेरै पढाउने हुतहुती थियो, उहाँमा। तर, मुख्य चुनौतीको विषय थियो, आर्थिक जोहो।",
      "longContent": "अविनाश चौधरीधनगढी, चैत २४ गते। कैलालीको धनगढी उपमहानगरपालिका–५ जाइँका ५२ वर्षीय प्रदेशु चौधरी सामान्य लेखपढ कृषक हुनुहुन्छ। आफू थोरैमात्रै पढेको कारण आफ्ना सन्ततीलाई धेरै पढाउने हुतहुती थियो, उहाँमा। तर, मुख्य चुनौतीको विषय थियो, आर्थिक जोहो। उहाँले परम्परागत कृषिबाहेक केही काम सिक्नु भएको थिएन। अरू, काम गरौं शैक्षिक योग्यता थिएन। बाबुबाजेले कृषिकै काम गरेका थिए। चौधरीको अगाडि पनि त्यहि एक विकल्प थियो। त्यसैलाई उहाँले व्यावसायिक बनाउने र कमाएर सन्तती पढाउने निधो गर्नुभयो। “२०५७ सालमा जग्गा लिजमा लिएर थोरथोरै तरकारी खेती गरेँ”, उहाँ भन्नुहुन्छ,“त्यहि व्यावसायिक खेतीले अहिले मेरो मात्रै हैन, सन्ततीको सपना पूरा भएको छ।”कृषि कार्यमा मिहिनेती चौधरीले तरकारी खेती गरेर आफ्ना तीन छोरीलाई स्नातकोत्तरसम्म पढाउन सफल हुनुभएको छ। उहाँका छोरी रेखा, करिश्मा र रविताले फाइनान्समा स्नातकोत्तर गर्नुभएको छ। धनगढीमै रहेको कैलाली बहुमुखी क्याम्पसबाट तीनै जनाले स्नातकोत्तर गर्नु भएको हो। आफू नपढेकाले दुःखकष्ट गरेर सबै सन्तानलाई राम्रो शिक्षा दिएकोमा गर्व महसुस भएको चौधरीको भनाइ छ। “मैले पढ्न पाएन, त्यो बेला मेरो बाध्यता थियो”, उहाँ भन्नुहुन्छ,“तर, बालबच्चालाई राम्रो शिक्षा दिन्छु भन्ने सपना बोकेको थिएँ। त्यो पूरा भएको छ।” पढाइ पूरा गरेर अब दुई छोरीले कृषिको काममा सघाइ रहनुभएको छ। जेठी रेखाले गतवर्ष नेपाल विद्युत् प्राधिकरणमा नाम निकालेर उतै काम गर्ने गरेको र दुई छोरीले कृषिको काममा सघाउने गरेको प्रदेशुको भनाइ छ। “मैले उनीहरूलाई बाटो देखाइ दिएँ”, उहाँ भन्नुहुन्छ,“पढाइ पूरा गरेर अहिले छोरीले कृषिको काममा सघाउने गरेका छन्। तरकारी खेती अब उनीहरूकै भरमा चलेको छ।”चौधरीलाई उहाँका छोरीहरूले आफ्नो रोल मोडल मान्ने गर्नु भएको छ। “म नपढेकोले तिमीहरूलाई धेरै पढाउँछु भन्नुहुन्थ्यो बुबाले”, माइली छोरी करिश्मा चौधरीले भन्नुभयो,“हाम्रो पढाइका लागि उहाँले धेरै परिश्रम गर्नु भएको छ। कहिल्यै केही कञ्जुस्याइँ गर्नु भएन। जहिल्यै साथ, सहयोग दिनुभयो। हामी तीनै दिदीबहिनीलाई मास्टर गर्न सहज भयो।”बुबाले बाटो देखाइ दिएकाले बुबालाई सुख दिनका लागि अब लोकसेवाको तयारीमा जुट्ने करिश्माको भनाइ छ। बुबाले उत्पादन गरेको तरकारी उहाँले नै धनगढीको हात बजारमा पुगेर बेच्ने काम गर्नुहुन्छ। तरकारी महँगो भएको बेला हाट बजारमा दिनको छ हजारसम्मको तरकारी बिक्री गर्ने गरेको उहाँको भनाइ। महिनामा एक लाख बढी आम्दानीकृषक चौधरीले ३५ कट्ठा जग्गा लिजमा लिएर तरकारी खेती गर्दै आउनु भएको छ। वार्षिक ७० हजार भाडा तिर्ने गरी जाइँकै रामसिंह चौधरीको जग्गामा तरकारी खेती भइरहेको छ। बिना तालिम आफ्नै अनुभवले सिजनल, अफसिजनल दुवै खाले तरकारी खेती गर्ने गरेको चौधरीको भनाइ छ। उहाँले बारीमै पाँच वटा भैँसी पाल्नु भएको छ। यसैगरी, गड्यौला मल पनि उत्पादन गर्दै आउनु भएको छ। तरकारी, दुध र गड्यौला मल सबै बेचेर मासिक एक लाख बढी कमाउने गरेको चौधरीको भनाइ छ। दैनिक २० लिटर दुध उत्पादन हुने गरेको छ। दुधमात्रै मासिक ६० हजारको बिक्री गर्ने गरेको उहाँले बताउनुभयो। गोबर र गड्यौला मल हालेर तरकारी खेती गर्ने गरिएकोले उत्पादित तरकारी अर्गानिक नै हुने गर्दछ। तरकारी बिक्रीका लागि बजार समस्या छैन।",
      "link": "https://gorkhapatraonline.com/news/150083",
      "image": "https://gorkhapatraonline.com/storage/media/264491/conversions/Tarkari-kheti-original-thumb.jpg"
    },
    {
      "slug": "150002",
      "title": "यस्तो छ आज सागसब्जी र फलफूलको मूल्य",
      "timestamp": 1743897600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ, चैत २४  गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ५०, गोलभेँडा सानो (लोकल) प्रतिकिलो रु २०, गोलभेँडा सानो (तराई) प्रतिकिलो रु २५, आलु रातो प्रतिकिलो रु ३५, आलु रातो (भारतीय) प्रतिकिलो रु ४०, प्याज सुकेको (भारतीय) प्रतिकिलो रु ४५, गाजर (लोकल) प्रतिकिलो रु ३५, गाजर (तराई) प्रतिकिलो रु ३०, बन्दा (लोकल) प्रतिकिलो रु १५, बन्दा (तराई) प्रतिकिलो रु १२, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ४०, स्थानीय काउली (ज्यापु) प्रतिकिलो रु ४०, मूला रातो प्रतिकिलो रु ४५, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ४० तथा भन्टा डल्लो प्रतिकिलो रु ४५, तने बोडीको मूल्य प्रतिकिलो रु ८० कायम गरिएको छ ।यसैगरी, मटरकोसा प्रतिकिलो रु ७०, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ९०, घिउ सिमी (राजमा) प्रतिकिलो रु ८०, टाटे सिमी प्रतिकिलो रु ७०, तितो करेला प्रतिकिलो रु १००, लौका प्रतिकिलो रु ४५, परबर (लोकल) प्रतिकिलो रु १००, परबर (तराई) प्रतिकिलो रु १००, चिचिण्डो प्रतिकिलो रु ८०, घिरौला प्रतिकिलो रु ७०, झिगुनी प्रतिकिलो रु ८०, फर्सी पाकेको प्रतिकिलो रु ८०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ३०, सलगम प्रतिकेजी रु ७०, भिण्डी प्रतिकिलो रु १३० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४०, पिँडालु प्रतिकिलो रु ९०, स्कूस प्रतिकिलो रु ४०, रायो साग प्रतिकिलो रु ७०, पालुङ्गो साग प्रतिकिलो ८०, चमसुरको साग रु १००, तोरीको साग प्रतिकिलो रु ६०, मेथीको साग प्रतिकिलो रु १००, प्याज हरियो प्रतिकिलो रु ५०, बकुला प्रतिकिलो रु ५०, तरुल प्रतिकिलो रु १२०, च्याउ (कन्य) प्रतिकिलो रु २३०, च्याउ (डल्ले) प्रतिकिलो रु ३०० तथा कुरिलो प्रतिकिलो रु ६०० निर्धारण गरिएको छ ।न्यूरो प्रतिकिलो रु ८०, ब्रोकाउली प्रतिकिलो रु ६०, चुकुन्दर प्रतिकिलो रु ६०, सजीवन प्रतिकिलो रु १८०, कोइरालो प्रतिकिलो रु २२०, रातो बन्दा प्रतिकिलो रु ४५, जिरीको साग प्रतिकिलो रु ६५, ग्याठकोभी प्रतिकिलो रु ६५, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु ९०, पुदिना प्रतिकिलो रु ३५०, गान्टे मूला प्रतिकिलो रु ६०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु ३००, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १५०, तरबुजा हरियो प्रतिकिलो रु ७०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु १२०, काँक्रो (हाइब्रिड) प्रतिकिलो रु ८०, रुख कटहर प्रतिकिलो रु १२०, निबुवा प्रतिकेजी रु ५०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु १००, उखु प्रतिगोटा रु १००, स्ट्रबेरी (भुइँऐसेलु) रु २५०, किबी प्रतिकिलो रु ४५० तथा आभोकाडो प्रतिकिलो रु ६५०, अमलाको मूल्य प्रतिकिलो रु १३० निर्धारण गरिएको छ ।यसैगरी, अदुवा प्रतिकिलो रु १३०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ५५, खुर्सानी हरियो (माछे) प्रतिकिलो रु ७०, खुर्सानी हरियो (अकबरे) प्रतिकिलो २५०, भेडे खुर्सानी प्रतिकिलो रु १००, लसुन हरियो प्रतिकिलो रु ६०, हरियो धनिया प्रतिकिलो रु २००, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १४०, राजा च्याउ प्रतिकिलो रु ३०० र सिताके च्याउको मूल्य प्रतिकिलो रु ८०० तोकेको छ । रासस",
      "link": "https://gorkhapatraonline.com/news/150002",
      "image": "https://gorkhapatraonline.com/storage/media/264342/conversions/adrhs-original-thumb.jpg"
    },
    {
      "slug": "149980",
      "title": "‘अर्थतन्त्र बलियो बनाउन गाँजा खेती उपयुक्त’",
      "timestamp": 1743897600000,
      "source": "gp",
      "content": "अर्थतन्त्र बलियो बनाउन र व्यापार घाटा कम गर्न गाँजा खेती उपयुक्त माध्यम भएको सरोकारवालाले बताएका छन् ।",
      "longContent": "गोरखापत्र समाचारदाताकाठमाडौँ, चैत २४ गते । अर्थतन्त्र बलियो बनाउन र व्यापार घाटा कम गर्न गाँजा खेती उपयुक्त माध्यम भएको सरोकारवालाले बताएका छन् ।साप नेपालले राजधानीमा आयोजना गरेको ‘नेपालमा गाँजा खेतीको कानुनी प्रावधान तथा औद्योगिक र औषधिजन्य सम्भावना’ विषयक अन्तर्क्रिया कार्यक्रममा बोल्ने वक्ताहरूले गाँजा खेतीको उपयोगिता र अर्थतन्त्रमा दिन सक्ने योगदानलाई मध्यनजर गर्दै सरकारले गाँजा खेती नीति, नियमको मातहतमा वैधानिकता दिनुपर्ने बताए ।नेपालका विभिन्न भागमा अहिले पनि अवैध रूपमा औषधीय प्रयोजनका लागि गाँजा प्रयोग हुने गरेको भन्दै यसलाई कानुनी दायरामा ल्याई व्यावसायिक खेती गरी आर्थिक लाभ लिनुपर्नेमा उनीहरूको जोड थियो ।अन्तर्राष्ट्रिय जगत्मा ‘ग्रिन गोल्ड’ का नामले चर्चित गाँजाको खेती नेपालको आर्थिक समृद्धिका लागि पनि सम्भाव्यता खोज्नुपर्ने उनीहरूको भनाइ थियो । कार्यक्रममा पूर्वकानुनमन्त्री शेरबहादुर तामाङले नेपालको आर्थिक समृद्धिका लागि गाँजा महत्वपूर्ण रहेको भन्दै यसलाई वैधानिकता दिएर निश्चत क्षेत्र तोकेर खेती गर्नुपर्ने सुझाउनुभयो । उहाँले स्थानीय सरकारको नियन्त्रण र नियमनमा रहने गरी स्थानीय कृषकहरूको अगुवाइमा यसको खेती गर्ने गरी आवश्यक नीतिगत तथा कानुनी व्यवस्था गर्नुपर्ने बताउनुभयो ।साप नेपालका कार्यकारी निर्देशक नरेन्द्र जोशीले मुलुकको समृद्धिसँग जोडिएको गाँजा खेतीको सम्भाव्यता अध्ययन जरुरी भएको औँल्याउनुभयो । सरकारले चालु आवको बजेट वक्तव्यमा औषधीय प्रयोजनका लागि गाँजा खेतीको सम्भाव्यता अध्ययन गरिने घोषणा पनि गरेको छ । अल्लो तथा ह्याम्प एसोसियसनका अध्यक्ष गणेश एडीले हाल विश्व बजारमा भाँङ तथा अल्लोको पोसाक तथा सामग्रीहरूको माग बढेको हुनाले सरकारले यसलाई वैधानिकता दिएको खण्डमा खर्बांै राजस्व सङ्कलन हुनुको साथै रोजगारीको अवसर सिर्जना हुने बताउनुभयो । नेपाल फर्म व्यवसायी सङ्घका अध्यक्ष ऋगेन्द्र गिरीले नेपालीहरू अझै पनि गाँजा, भाङको महìव बुझ्न नसकेर गरिब भएको बताउनुभयो । गाँजालाई पुनः वैधानिकता दिएमा अर्थतन्त्रमा सुधार आउने उहाँले बताउनुभयो ।कार्यक्रममा साप नेपालका अध्यक्ष गीता भट्टराई, कार्यक्रम संयोजक जनक कार्की, साप नेपालका अनुसन्धानकर्ता सन्तोष भण्डारीलगायतले गाँजा खेतीलाई सहज गर्न कानुन बनाएर उत्पादन गर्ने हो भने नेपालको अर्थतन्त्र वृद्धि गर्न ठुलो टेवा पुग्ने धारणा राख्नुभएको थियो ।",
      "link": "https://gorkhapatraonline.com/news/149980",
      "image": "https://gorkhapatraonline.com/storage/media/264319/conversions/gaja-990x550-original-thumb.jpg"
    },
    {
      "slug": "149979",
      "title": "कर्णालीलाई दस अर्ब सत्ताइस करोड राजस्व अनुदान",
      "timestamp": 1743897600000,
      "source": "gp",
      "content": "राजस्व बाँडफाँट अन्तर्गत कर्णाली प्रदेश सरकारले सङ्घीय सरकारबाट १० अर्ब रुपियाँभन्दा बढी अनुदान पाउने भएको छ । आगामी आर्थिक वर्ष २०८२/८३ मा राजस्व बाँडफाँटबापत प्रदेशले अनुमानित १० अर्ब २७ करोड ३० लाख रुपियाँ पाउने भएको हो ।",
      "longContent": "रजनी योगीसुर्खेत, चैत २४ गते । राजस्व बाँडफाँट अन्तर्गत कर्णाली प्रदेश सरकारले सङ्घीय सरकारबाट १० अर्ब रुपियाँभन्दा बढी अनुदान पाउने भएको छ । आगामी आर्थिक वर्ष २०८२/८३ मा राजस्व बाँडफाँटबापत प्रदेशले अनुमानित १० अर्ब २७ करोड ३० लाख रुपियाँ पाउने भएको हो । सङ्घीय सरकारले सङ्कलन गर्ने राजस्वमध्ये भ्याट र अन्तःशुल्कबाट उठेको रकम प्रदेश र स्थानीय तहमा बाँडफाँट गरिन्छ । कुल सङ्कलित राजस्वको ७० प्रतिशत सङ्घले राख्ने र बाँकी ३० प्रतिशत प्रदेश र स्थानीय तहलाई समान १५/१५ प्रतिशतका दरले वितरण गरिने प्रावधान छ । सवारीसाधन कर भने प्रदेश सरकारले सङ्कलन गर्ने व्यवस्था छ ।राष्ट्रिय प्राकृतिक स्रोत तथा वित्त आयोगले आव २०८२/८३ देखि २०८६/८७ सम्मका लागि नयाँ राजस्व बाँडफाँटको सिफारिस सरकारलाई गत फागुन ११ मा गरेको थियो । अघिल्लो सिफारिस आव २०७७/७८ देखि २०८१/८२ सम्मका लागि लागु थियो, जुन चालु आवमा समाप्त हुँदै छ । अर्थ मन्त्रालयले आगामी आवमा राजस्व बाँडफाँट अन्तर्गत सात वटा प्रदेश सरकारले कुल ७८ अर्ब आठ करोड ५० लाख र सबै स्थानीय सरकारले गरेर कुल ७८ अर्ब आठ करोड ५० लाख रुपियाँ नै प्राप्त गर्ने अनुमान गरेको छ । आयोगले यस पटकको सिफारिसमा केही आधार परिवर्तन गर्दै नयाँ ढाँचा तय गरेको छ ।केन्द्र सरकारले राजस्व बाँडफाँटका अतिरिक्त चार प्रकारका अनुदान–वित्तीय समानीकरण अनुदान, ससर्त अनुदान, विशेष अनुदान र समपूरक अनुदानसमेत प्रदान गर्ने गर्छ । वित्तीय समानीकरण अनुदान निःसर्त रहन्छ भने अन्य अनुदानमा केही सर्त लागु हुन्छ । आगामी आवमा वित्तीय समानीकरण अनुदानतर्फ कर्णाली प्रदेश सरकारले १० अर्ब ५६ करोड चार लाख रुपियाँ पाउने भएको छ । सूत्रमा आधारित र कार्यसम्पादनमा आधारित अनुदान हो । एक अर्ब ७६ करोड २९ लाख रुपियाँ न्यूनतम आठ अर्ब ४३ करोड २३ लाख रुपियाँ सूत्रमा आधारित र ३६ करोड ५२ लाख रुपियाँ कार्यसम्पादनमा आधारित अनुदान कर्णाली पाउने भएको हो । मन्त्रीपरिषद्ले आगामी आवमा हस्तान्तरण गरिने वित्तीय समानीकरण अनुदान रकमसमेत स्वीकृत गरेको छ, जस अनुसार कुल एक खर्ब ४९ अर्ब ६२ करोड बाँडफाँट हुने छ । यसमध्ये प्रदेशलाई ६० अर्ब ६६ करोड र स्थानीय तहलाई ८८ अर्ब ९६ करोड हस्तान्तरण गरिने छ । वित्तीय समानीकरण अनुदान अन्तर्गत सङ्घीय सरकारका तर्फबाट आगामी आवमा सबैभन्दा धेरै कर्णाली प्रदेशले रकम प्राप्त गर्ने भएको छ । कर्णाली प्रदेश सरकारले आगामी वर्षका लाग १० अर्ब ५६ करोड चार लाख रुपियाँ वित्तीय समानीकरण अनुदान प्राप्त गर्ने भएको छ । कर्णालीका स्थानीय तहले वित्तीय समानीकरण अनुदानतर्फ सात अर्ब ८० करोड ६० लाख रुपियाँ पाउने भएका छन् । जसमा डोल्पाका आठ वटा स्थानीय तहका लागि ६२ करोड २० लाख पाउँदा मुगुका चार वटा स्थानीय तहले ४२ करोड ६१ लाख पाउने छन् । त्यसै गरी हुम्लाका सात वटा स्थानीय तहका लागि ५८ करोड २३ लाख, जुम्लाका आठ वटा स्थानीय तहले ८२ करोड ४७ लाख, कालीकोटका नौ वटा स्थानीय तहका लागि ८९ करोड २० लाख रुपियाँ तथा दैलेखका ११ स्थानीय तहले एक अर्ब दुई करोड ६२ लाख रुपियाँ वित्तीय अनुदान पाउने छन् । यस्तै जाजरकोटका सात वटा स्थानीय तहलाई पनि सङ्घीय सरकारले ७० करोड ४८ लाख रुपियाँ वित्तीय समानीकरण अनुदान दिने छ भने रुकुमपश्चिमका छ वटा स्थानीय तहले ६० करोड ९२ लाख पाउने छन् । सल्यानका १० स्थानीय तहले ९८ करोड दुई लाख पाउँदा सबैभन्दा धेरै सुर्खेतका नौ स्थानीय तहले एक अर्ब १३ करोड ८५ लाख रुपियाँ अनुदान पाउने छन् ।प्रदेशलाई राजस्व बाँडफाँट सिफारिस भएको आर्थिक मामिला तथा योजना मन्त्रालयले जनाएको छ । आगामी आव २०८२/८३ का लागि राजस्व बाँडफाँट सिफारिस भएको मन्त्रालयका प्रवक्ता महेन्द्रजङ्ग शाहीले बताउनुभयो ।",
      "link": "https://gorkhapatraonline.com/news/149979",
      "image": "https://gorkhapatraonline.com/storage/media/264318/conversions/3121-original-thumb.jpg"
    },
    {
      "slug": "149977",
      "title": "नेपालको खाद्य तथा जडीबुटी परीक्षणलाई भारतमा मान्यता",
      "timestamp": 1743897600000,
      "source": "gp",
      "content": "नेपालले गर्ने खाद्य वस्तु तथा जडीबुटी परीक्षणलाई भारतले पारस्परिक मान्यता दिएको छ । यसअघि खाद्यवस्तुको गुणस्तर प्रमाणीकरणका लागि भारत जानुपर्ने बाध्यकारी अवस्था रहेकोमा अब अन्त्य भएको छ ।",
      "longContent": "गोरखापत्र समाचारदाताकाठमाडौँ, चैत २४ गते । नेपालले गर्ने खाद्य वस्तु तथा जडीबुटी परीक्षणलाई भारतले पारस्परिक मान्यता दिएको छ । यसअघि खाद्यवस्तुको गुणस्तर प्रमाणीकरणका लागि भारत जानुपर्ने बाध्यकारी अवस्था रहेकोमा अब अन्त्य भएको छ । नेपालबाट भारतमा निर्यात हुने विभिन्न खाद्यवस्तुको विश्लेषण गुणस्तर परीक्षण प्रमाणपत्रलाई भारतले मान्यता दिएपछि अब गुणस्तर परीक्षणका लागि भारत जानुपर्ने भएको छ । यसअघि खाद्यवस्तुको गुणस्तर परीक्षण नेपालमै भए पनि गुणस्तर परीक्षण प्रमाणपत्रलाई भारतले मान्यता दिएको थिएन ।भारतीय खाद्य सुरक्षा र गुणस्तर प्राधिकरण (फुड सेफ्टी एन्ड स्ट्यान्डर्स अर्थोरिटी अफ इन्डिया–एफएसएसएआई) तथा परीक्षण र क्यालिब्रेसन प्रयोगशालाहरूका लागि राष्ट्रिय मान्यता बोर्ड (नेसनल एक्रिडिएटेसन बोर्ड फर टेस्टिङ एन्ड क्यालिब्रेसन ल्याबोटोरिज–एनएबिएल) ले नेपालको खाद्य प्रविधि तथा गुण नियन्त्रण विभागको राष्ट्रिय खाद्य तथा दाना सन्दर्भ प्रयोगशालाको खाद्य समूहको परीक्षण रिपोर्टलाई हालै पारस्परिक मान्यता प्रदान गरेको खाद्य प्रविधि तथा गुण नियन्त्रण विभागले जनाएको छ ।यो मान्यता नहुँदा नेपाली उद्यमीले चिया, कफी, अदुवा, अलैँची, मह, जुस, दुग्धजन्य पदार्थ, बोसो तथा तेल, तरकारी तथा फल, खाद्यान्न उत्पादन, पानीलगायतका पदार्थ निर्यात गर्नका लागि भारतको कोलकाता, बैङ्ग्लोर, नागपुर, मुम्बई, दिल्लीलगायतका स्थानमा जानुपर्ने अवस्था थियो । नेपालमा गुणस्तरको परीक्षण मान्यता पाए पनि नेपाली उद्यमीले सोझै भारत सामान निर्यात गर्न पाउने भएका हुन् । खाद्य प्रविधि तथा गुण नियन्त्रण विभागका महानिर्देशक सञ्जीवकुमार कर्णले भारतले विभिन्न प्रकारका खाद्यवस्तु तथा जडीबुटीको गुणस्तर प्रमाणीकरणको मान्यता दिएको जानकारी दिनुभयो । अब उद्यमीलाई विभाग अन्तर्गतको राष्ट्रिय खाद्य तथा दाना सन्दर्भ प्रयोगशालाबाट गुणस्तर परीक्षण प्रमाणपत्र वितरण गरिने छ । प्रमाणपत्रका आधारमा उद्यमीले सोझै सामान निर्यात गर्न पाउने छ । “यसबाट निर्यात बढ्नुका साथै, भन्सारमा हुने झन्झट पनि हट्छ,” महानिर्देशक कर्णले भन्नुभयो, “उद्यमी व्यवसायीले सामान निर्यात गर्नुभन्दा दुई हप्ताअगाडि व्यावसायिक योजना पेस गर्नु पर्छ ।”चामल, गहुँ, मकै, कोदो, चिया–कफी, मिल्क एन्ड डेरी प्रोडक्ट्स, हनि एन्ड स्विटनरर्स, मिट प्रोडक्ट, स्पाइसेज, प्रोसेस्ड ड्रिकिङ वाटर र डायटरी सप्लिमेन्ट्सको गर्ने गुणस्तरसम्बन्धी विश्लेषण परीक्षण रिपोर्टलाई भारतले मान्यता दिएको विभागले जनाएको छ । उद्योगीहरू एउटा खाद्यवस्तुको परीक्षण गराउन भारत जाँदा लामो समय र रकमसमेत खर्च हुँदै आएको थियो ।यो सुविधा उपलब्ध भएपछि भारतमा कृषि उपज निर्यात गर्दै आएका निर्यातकर्ताले खाद्य विभागको यो प्रयोगशालाबाट गुणस्तर प्रमाणीकरण गराएको प्रमाणपत्र, निर्यातसम्बन्धी प्रमाणपत्र र वस्तुको ब्याच नम्बर प्रमाणपत्र लिएर निर्यात गर्न सहज हुने छ ।भारतले नेपालको प्रयोगशाला एनएफएफआरएललाई ६ सय ३० प्यारामिटरसम्मको गुणस्तर विश्लेषण परीक्षण प्रमाणपत्रलाई मान्यता प्रदान गरेको हो । पहिले यो प्रयोगशालासँग खाद्य वस्तु २८४ प्यारामिटरमा परीक्षण गर्ने मात्रै क्षमता थियो । भारतको एफएसएसएआईको निर्देशन अनुसार एनएफएफआरएलले ६३० प्यारामिटरसम्मको गुणस्तर परीक्षण गर्न सक्ने क्षमता विस्तार गरेको विभागले जनाएको छ ।",
      "link": "https://gorkhapatraonline.com/news/149977",
      "image": "https://gorkhapatraonline.com/storage/media/264316/conversions/3232-original-thumb.jpg"
    },
    {
      "slug": "149976",
      "title": "सहकारीको ऋण सीमा : सम्पत्तिको पाँच प्रतिशत मात्र",
      "timestamp": 1743897600000,
      "source": "gp",
      "content": "अब सहकारी संस्थाले बैङ्क तथा वित्तीय संस्था र सहकारी बैङ्कबाट आफ्नो कुल सम्पत्तिको पाँच प्रतिशत मात्र ऋण लिन सक्ने भएका छन् ।",
      "longContent": "गोरखापत्र समाचारदाताकाठमाडौँ, चैत २४ गते । अब सहकारी संस्थाले बैङ्क तथा वित्तीय संस्था र सहकारी बैङ्कबाट आफ्नो कुल सम्पत्तिको पाँच प्रतिशत मात्र ऋण लिन सक्ने भएका छन् ।नेपाल राष्ट्र बैङ्कले ल्याएको ‘बचत तथा ऋण कारोबार गर्ने सहकारी संस्थाका लागि निर्देशन तथा मापदण्ड २०८१’ मा यस्तो व्यवस्था गरेको हो । नयाँ मापदण्ड अनुसार ऋण लिँदा पुँजीकोषको शतप्रतिशतभन्दा बढी ऋण लिन नपाइने भएको छ ।नयाँ मापदण्डमा संस्थाले प्रतिसदस्य बचत गर्न सक्ने सङ्कलनको समेत सीमा तोकिएको छ । जस अनुसार एक जिल्ला कार्य क्षेत्र भएकोमा १० लाख, एकभन्दा बढी जिल्ला भएकोमा २५ लाख र एक प्रदेशभन्दा बढी कार्य क्षेत्र भएकोमा ५० लाखको सीमा तोकिएको छ ।गत पुस १४ गतेअघि कायम भएको बचतको हकमा भने उक्त मितिबाट दुई वर्षभित्र सीमा कायम गरिसक्नुपर्ने भएको छ । सदस्यले १० लाखभन्दा बढी बचत रकम जम्मा गर्दा अनिवार्य स्रोत खुलाउनुपर्ने भएको छ ।नयाँ प्रावधान अनुसार सहकारी संस्थामा सदस्यता लिएको तीन महिना नपुगेसम्म सदस्यलाई ऋण लगानी गर्न नपाइने भएको छ । संस्थाले प्रतिसदस्य प्राथमिक पुँजीको अधिकतम १५ प्रतिशतभन्दा बढी रकम ऋण प्रवाह गर्न नसक्ने प्रावधान पनि ल्याइएको छ ।त्यसै गरी संस्थाले सदस्यको बचत सुरक्षणमा बढीमा ९० प्रतिशतसम्म मात्र ऋण प्रवाह गर्न सक्नेसमेत प्रावधान राखिएको छ । संस्थाले ऋणी सदस्यलाई परियोजनाको सुरक्षणमा प्रवाह गरिएका ऋणमा कुल परियोजना लागतको ८० प्रतिशतसम्म मात्र किस्ताबन्दीमा ऋण प्रवाह गर्न सक्ने भएको छ ।बचत र ऋणको ब्याजदरको अन्तर छ प्रतिशतभन्दा बढी हुन नपाइने नियम ल्याइएको छ । ब्याजदर गणना गर्दा बचत र ऋणको भारित औसत ब्याजदरलाई आधार मान्नुपर्ने छ । संस्थाले नियमित बचत गरिरहेका सदस्यलाई निजको बचत रकमको पाँच गुणा वा बढीमा पाँच लाखमध्ये जुन कम हुन्छ, सोही बराबर मात्र बिनाधितो ऋण प्रवाह गर्न सक्ने प्रावधान राखिएको छ ।यसरी ऋण दिँदा कम्तीमा दुई सदस्यको जमानी लिनुपर्ने भएको छ । सञ्चालकलाई भने ऋण लिन नपाउने प्रावधान राखिएको छ । विशिष्टीकृत संस्थाबाहेक ठुलो कारोबार गर्ने संस्थाले कुल ऋणको न्यूनतम ५० प्रतिशत कृषि, उद्योग र व्यवसाय सञ्चालन/विस्तारलगायत उत्पादनमूलक क्षेत्रमा प्रवाह गर्नुपर्ने भएको छ । यो सीमा पूरा गर्न २०८३ असार मसान्तसम्मको समय दिइएको छ ।",
      "link": "https://gorkhapatraonline.com/news/149976",
      "image": "https://gorkhapatraonline.com/storage/media/264315/conversions/NRB_1-original-thumb.jpg"
    },
    {
      "slug": "149975",
      "title": "यस्तो छ आज विदेशी मुद्राको विनिमयदर",
      "timestamp": 1743897600000,
      "source": "gp",
      "content": "नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिदर १३६ रुपियाँ ०८ पैसा र बिक्रीदर १३६ रुपियाँ ६८ पैसा कायम भएको छ ।",
      "longContent": "काठमाडौं, चैत २४ गते । नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिदर १३६ रुपियाँ ०८ पैसा र बिक्रीदर १३६ रुपियाँ ६८ पैसा कायम भएको छ । युरोपियन युरो एकको खरिदर १५० रुपियाँ ३९ पैसा र बिक्रीदर १५१ रुपियाँ ०५ पैसा, युके पाउन्ड स्ट्रलिङ एकको खरिदर १७६ रुपियाँ ८४ पैसा र बिक्रीदर १७७ रुपियाँ ६२ पैसा, स्वीस फ्र्याङ्क एकको खरिददर १६० रुपियाँ २४  पैसा र बिक्रीदर १६० रुपियाँ ९४ पैसा कायम गरिएको छ । अस्टे«लियन डलर एकको खरिददर ८२ रुपियाँ ५२ पैसा र बिक्रीदर ८२ रुपियाँ ८८ पैसा, क्यानेडियन डलर एकको खरिदर ९५ रुपियाँ ७९ पैसा र बिक्रीदर ९६ रुपियाँ २२ पैसा, सिङ्गापुर डलर एकको खरिददर १०१ रुपियाँ ४७ पैसा र बिक्रीदर १०१ रुपियाँ ९१ पैसा निर्धारण गरिएको छ । जापानी येन १० को खरिदर नौ रुपियाँ ३९ पैसा र बिक्रीदर नौ रुपियाँ ४३ पैसा, चिनियाँ युआन एकको खरिदर १८ रुपियाँ ६९ पैसा र बिक्रीदर १८ रुपियाँ ७७ पैसा, साउदी अरेबियन रियाल एकको खरिददर ३६ रुपियाँ २६ पैसा र बिक्रीदर ३६ रुपियाँ ४२ पैसा, कतारी रियाल एकको खरिददर ३७ रुपियाँ ३३ पैसा र बिक्रीदर ३७ रुपियाँ ५० पैसा कायम भएको छ । केन्द्रीय बैंकका अनुसार थाई भाट एकको खरिददर तीन रुपियाँ ९८ पैसा र बिक्रीदर चार रुपियाँ ० पैसा, युएई दिराम एकको खरिददर ३७ रुपियाँ ०५ पैसा र बिक्रीदर ३७ रुपियाँ २१ पैसा, मलेसियन रिङ्गेट एकको खरिददर ३० रुपियाँ ६७ पैसा र बिक्रीदर ३० रुपियाँ ८० पैसा, साउथ कोरियन वन एक सयको खरिददर नौ रुपियाँ ३९ पैसा र बिक्रीदर नौ रुपियाँ ४३ पैसा, स्विडिस क्रोनर एकको खरिददर १३ रुपियाँ ६९ पैसा र बिक्रीदर १३ रुपियाँ ७५ पैसा र डेनिस क्रोनर एकको खरिददर २० रुपियाँ १५ पैसा र बिक्रीदर २० रुपियाँ २४ पैसा तोकिएको छ । राष्ट्र बैंकले हङकङ डलर एकको खरिदर १७ रुपियाँ ५१ पैसा र बिक्रीदर १७ रुपियाँ ५९ पैसा, कुवेती दिनार एकको खरिददर ४४२ रुपियाँ ५१ पैसा र बिक्रीदर ४४४ रुपियाँ ४६ पैसा, बहराइन दिनार एकको खरिददर ३६० रुपियाँ ९९ पैसा र बिक्रीदर ३६२ रुपियाँ ५८ पैसा, ओमनी रियाल एकको खरिददर ३५३ रुपियाँ ४९ पैसा र बिक्रीदर ३५५ रुपियाँ ०५ पैसा रहेको छ । भारतीय रुपियाँ एक सयको खरिददर १६० रुपियाँ र बिक्रीदर १६० रुपियाँ १५ पैसा तोकेको छ । राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको ‘वेबसाइट’ मा उपलब्ध हुने जनाइएको छ । रासस",
      "link": "https://gorkhapatraonline.com/news/149975",
      "image": "https://gorkhapatraonline.com/storage/media/264314/conversions/money-exchange-original-thumb.jpg"
    },
    {
      "slug": "150245",
      "title": "हिमालको मुद्दा प्रत्येक नेपालीको",
      "timestamp": 1744070400000,
      "source": "gp",
      "content": "नेपाल सरकारले आयोजना गर्न लागेको आसन्न सगरमाथा संवादले उठाउन खोजेको जलवायु परिवर्तनमा हिमाल र मानव जीवनको मुद्दा नेपालका हरेक नागरिकले आफ्नै स्तरबाट थप बल प्रदान गर्दै विश्वव्यापी एजेन्डाका रूपमा स्थापित गर्नुपर्नेमा विज्ञले जोड दिनुभएको छ ।",
      "longContent": "गोरखापत्र समाचारदाताकाठमाडौँ, चैत २६ गते । नेपाल सरकारले आयोजना गर्न लागेको आसन्न सगरमाथा संवादले उठाउन खोजेको जलवायु परिवर्तनमा हिमाल र मानव जीवनको मुद्दा नेपालका हरेक नागरिकले आफ्नै स्तरबाट थप बल प्रदान गर्दै विश्वव्यापी एजेन्डाका रूपमा स्थापित गर्नुपर्नेमा विज्ञले जोड दिनुभएको छ । इन्टरनेसनल रिलेसन एन्ड ग्लोबल डिप्लोमेसी डाइलग (आइआरजिडिडी) ले नेपाल सरकारसँगको सहकार्यमा जलवायु परिवर्तनका कारण हिमाल र मानवजातिमा परेको असरलाई औँल्याउन सोमबार काठमाडौँमा आयोजना गरेको प्रिसगरमाथा संवाद कार्यक्रममा विज्ञले हिमालको मुद्दा नेपालका हरेक नागरिकको आफ्नो भएको औँल्याउनुभएको हो ।नेपाल सरकारले पहिलो पटक आगामी जेठ २ देखि ४ सम्म सगरमाथा संवादको वैश्विक कार्यक्रम गर्दै छ । कार्यक्रमका प्रमुख अतिथि वन तथा वातावरण राज्यमन्त्री रुपा विकले सगरमाथा संवादको उद्देश्यबारे चर्चा गर्दै यसलाई सफल बनाउन सबैको सहकार्य आवश्यक रहेको औँल्याउनुभयो । ‘सगरमाथा संवाद मात्र नभएर विश्वव्यापी पहल भएको र यसले प्रकृतिलाई मात्र नभएर कार्बन कम उत्सर्जन गर्ने समुदायका मानिसलाई समेत लक्षित गरेको जानकारी दिनुभयो । उहाँले भन्नुभयो, “नेपाल जलवायु परिवर्तनको कारणले गर्दा अत्यधिक जोखिमपूर्ण मुलुक हो, त्यसलाई लक्षित गरेर रोकथामका लागि सरकारले काम गरिरहेको छ ।” आइआरजिडिडीकी अध्यक्ष तथा पूर्वराजदूत शर्मिला पराजुली ढकालले हिमाल र मानव जातिबिच महत्वपूर्ण सम्बन्ध दर्शाउँदै प्रिसगरमाथा संवाद आयोजना गरिएको जानकारी दिनुभयो ।उहाँले भन्नुभयो, “जलवायु सङ्कट हिमालयको सङ्कटको र विश्वको जलवायु क्षेत्रको केन्द्रमा हिमालय सङ्कटको बहस हुनै पर्छ ।” यस संवादले भविष्यमा हिमालय शृङ्खलाको अवस्था हाम्रो बलियो सहकार्यमा भर पर्ने बताउनुभयो । अन्तर्राष्ट्रिय एकीकृत पर्वतीय विकास केन्द्र (इसिमोड) का महानिर्देशक डा. पेमा ग्याम्त्सा हिमालय क्षेत्रका मानिसले प्रकृतिबाट लिएका कुरा उसैलाई फर्काउने समय आएको औँल्याउनुभयो ।उहाँले भन्नुभयो, “सगरमाथा संवाद ठुलो कार्यक्रम भएकाले यसमा हिमालय क्षेत्रको जलवायुबारे जोड दिनु पर्छ ।” प्रधानमन्त्रीका जलवायु मामिला सल्लाहकारसमेत रहिसक्नुभएका डा. पपुलर जेन्टलले जलवायु परिवर्तनका क्षेत्रमा काम गर्दा अन्तर्राष्ट्रिय मञ्चहरूमा नेपालका तर्फबाट नेगोसिएसन (संवाद) गर्दा स्थायी टोली नभएको बताउनुभयो । उहाँले भन्नुभयो, “त्यति मात्र होइन, बहुक्षेत्रका पर्याप्त व्यक्ति छैनन् । साथै पर्याप्त विज्ञ पनि छैनन् ।” यसै गरी पूर्वअर्थ सचिव मधु मरासिनीले नेपालका लागि सगरमाथा संवाद महत्वपूर्ण अन्तर्राष्ट्रिय छलफल र बहसको थलो हुने उल्लेख गर्दै पहिलो वर्ष गर्न लागेको जलवायु परिवर्तनको विषय महत्वपूर्ण भएको स्पष्ट पार्नुभयो । उहाँले सरकारले सङ्घमा ६ प्रतिशत बजेट नै जलवायु परिवर्तनका लागि छुट्याइएको जानकारी दिनुभयो । उहाँले सुनाउनुभयो, “जलवायु परिवर्तनको क्षेत्रमा आगामी २०८५÷८६ को सङ्घको बजेटमा २० प्रतिशत पुर्‍याउने लक्ष्य रहेको छ ।” नेपालले दातृ निकायहरूमा बढी लक्षित भएर मात्र काम गर्न नहुने बताउँदै देशभित्रै आफ्नै स्रोतहरूको विकासमा सरकारले जोड दिनुपर्ने उहाँले सुझाउनुभयो । विश्वको सर्वोच शिखर सगरमाथा आरोही दावा टासी शेर्पाले बढ्दो जनसङ्ख्याका कारण नभई हिमालय क्षेत्रमा मानिसको पहुँच बढ्दै आनन्ददायी जीवनयापन खोज्ने क्रम बढेकाले बढी हिउँ पग्लिएको दाबी गर्नुभयो । उहाँले भन्नुभयो, “हिमाल जोगाउन सबैको पहल आवश्यक छ । स्थानीय समुदायका व्यक्तिले मात्र हिमाल जोगाउन सक्दैनन् ।”नेपाल उद्योग वाणिज्य महासङ्घका पूर्वअध्यक्ष तथा सार्क चेम्बर अफ कमर्स एन्ड इन्डस्ट्रीका उपाध्यक्ष चण्डीराज ढकालले प्रिसगरमाथा संवादले नेपाल सरकारले गर्न लागेको सगरमाथा संवादलाई सघाउन मद्दत पुग्ने उल्लेख गर्नुभयो । आइआरजिडिडीले प्रिसगरमाथा संवादका क्रममा भएको छलफलबाट आएका महत्वपूर्ण सुझावलाई नेपाल सरकारको सगरमाथा संवाद सचिवालयलाई हस्तान्तरण गर्ने संस्थाकी अध्यक्ष शर्मिला पराजुलीले जानकारी दिनुभयो ।",
      "link": "https://gorkhapatraonline.com/news/150245",
      "image": "https://gorkhapatraonline.com/storage/media/264754/conversions/332-original-thumb.jpg"
    },
    {
      "slug": "150244",
      "title": "धरानमा खानेपानीको प्रक्रिया अघि बढ्यो : प्रधानमन्त्री",
      "timestamp": 1744070400000,
      "source": "gp",
      "content": "प्रधानमन्त्री केपी शर्मा ओलीले धरानवासीलाई खानेपानी उपलब्ध गराउने प्रक्रिया अघि बढेको बताउनुभएको छ ।",
      "longContent": "गोरखापत्र समाचारदाता काठमाडौँ, चैत २६ गते । प्रधानमन्त्री केपी शर्मा ओलीले धरानवासीलाई खानेपानी उपलब्ध गराउने प्रक्रिया अघि बढेको बताउनुभएको छ ।प्रधानमन्त्री तथा मन्त्रीपरिषद्को कार्यालय, सिंहदरबारमा सोमबार धरान उपमहानगरपालिकाका प्रमुख हर्कराज राई (साम्पाङ) सहितको प्रतिनिधिमण्डलसँगको भेटमा प्रधानमन्त्री ओलीले सो जानकारी गराउनुभएको हो । “धरानवासीले खानेपानी पिउन पाउनु पर्छ । यो प्रक्रिया आजैबाट अघि बढ्यो । यसका लागि सङ्घीय सरकारले बजेटको प्रबन्धलगायत अन्य विषयमा आवश्यक सहजीकरण गर्ने छ । यो सन्देश धरानवासीलाई सुनाइदिनुहोला,” प्रधानमन्त्री ओलीले भन्नुभयो ।खानेपानी आयोजनाका लागि विस्तृत परियोजना प्रतिवेदन यसअघि सङ्घीय सरकारले तयार गरिसकेको छ । यसै गरी प्रधानमन्त्री ओलीले धरानको फोहोर व्यवस्थापनका लागि परम्परागत नभई आधुनिक प्रविधियुक्त ल्यान्डफिल्ड साइट बनाउनुपर्नेमा जोड दिनुभएको थियो ।यसै गरी खानेपानीमन्त्री प्रदीप यादवले पनि धरानका नागरिकको बर्सौंदेखिको खानेपानीको समस्या समाधानका लागि पहल भइरहेको बताउनुभएको छ ।सिंहदरबारस्थित खानेपानी मन्त्रालयमा धरान उपमहानगरपालिकाका नगरप्रमुख हर्कराज राई (साम्पाङ) नेतृत्वको प्रतिनिधिमण्डलले धरानमा खानेपानीको लागि बजेट विनियोजन गर्न आग्रहसहितको मागपत्र पेस गरेपछि मन्त्री यादवले सो कुरा बताउनुभएको हो ।मन्त्री यादवले भन्नुभयो, “धरानका नागरिकको खानेपानी समस्याका विषयमा मसहित सिङ्गो मन्त्रालय जानकार छ । त्यहाँको खानेपानीको दीर्घकालीन रूपमा समाधान गर्नेतर्फ हामी लागिरहेका छौँ र समस्या समाधान गर्छौं ।”मन्त्री यादवले धरानको खानेपानीको समस्या दीर्घकालीन रूपमा समाधानका लागि दातृ निकायसँगको सहयोगमा समाधान गरिने आश्वासन दिनुभएको थियो । गर्मी मौसम सुरु भएकाले अहिले धरानमा खानेपानीको निकै काकाकुल अवस्था सिर्जना भएको तथा पानी नभएका कारण नागरिकलाई साह्रै दुःख भएको नगरप्रमुख राईले बताउनुभएको थियो ।",
      "link": "https://gorkhapatraonline.com/news/150244",
      "image": "https://gorkhapatraonline.com/storage/media/264753/conversions/Dharan-Bazar-original-thumb.jpg"
    },
    {
      "slug": "150243",
      "title": "पुनर्निर्माणलाई गति दिन निर्देशन",
      "timestamp": 1744070400000,
      "source": "gp",
      "content": "प्रधानमन्त्री केपी शर्मा ओलीले पुनर्निर्माण र पुनस्र्थापना कार्यमा विपत् जोखिम न्यूनीकरण तथा व्यवस्थापन राष्ट्रिय प्राधिकरणको कामलाई द्रुत गति प्रदान गर्न निर्देशन दिनुभएको छ ।",
      "longContent": "गोरखापत्र समाचारदाता काठमाडौँ, चैत २६ गते । प्रधानमन्त्री केपी शर्मा ओलीले पुनर्निर्माण र पुनस्र्थापना कार्यमा विपत् जोखिम न्यूनीकरण तथा व्यवस्थापन राष्ट्रिय प्राधिकरणको कामलाई द्रुत गति प्रदान गर्न निर्देशन दिनुभएको छ । विपत् जोखिम न्यूनीकरण तथा व्यवस्थापन राष्ट्रिय परिषद्को सोमबार सम्पन्न १७ औँ बैठकलाई सम्बोधन गर्दै उहाँले विपत्का समयमा उद्धार र राहतका लागि गृह मन्त्रालय र सुरक्षा निकायलाई आवश्यक तयारी गर्न निर्देशन दिनुभएको हो ।बैठकमा जाजरकोटसहितका जिल्लामा गएको भूकम्प तथा २०८१ को मनसुनजन्य विपत्पश्चात्को पुनर्निर्माण तथा पुनस्र्थापना योजना कार्यान्वयन अवस्थाको समीक्षा भएको छ । बैठकमा पुस २८ गतेको १६ औँ परिषद् बैठकबाट स्वीकृत नेपालका पश्चिमी क्षेत्रमा भएका भूकम्प तथा २०८१ सालको मनसुनजन्य विपत्पश्चातको पुनर्निर्माण तथा पुनस्र्थापना योजनाको कार्यान्वयन अवस्थाबारे जानकारी गराइएको थियो ।योजना स्वीकृतिपछि गत माघ २ गतेदेखि लाभग्राहीसँग सम्झौता प्रक्रिया प्रारम्भ गरी पुनर्निर्माण कार्य थालनी भएको थियो । बैठकमा उक्त योजनामा छुट भएका संरचनाको पुनर्निर्माणका लागि प्राप्त प्रस्तावलाई सम्बन्धित मन्त्रालयबाट यथार्थ पुनरवलोकन गराई आवश्यकता र प्राथमिकताका आधारमा समावेश गर्ने निर्णय भएको छ ।बैठकले वन डढेलो र सोसमेतका कारणले सिर्जित वायुप्रदूषणको गाम्भीर्यलाई ध्यानमा राखी वन डढेलो रोकथाम तथा नियन्त्रण गर्न गृह मन्त्रालय, वन तथा वातावरण मन्त्रालय, प्रदेश सरकार र स्थानीय तहलाई निर्देशन दिएको छ ।विपत् जोखिम न्यूनीकरण तथा व्यवस्थापन राष्ट्रिय प्राधिकरणले पुनर्निर्माण र पुनस्र्थापनाका लागि सडक तथा यातायात, सरकारी भवन तथा सहरी पूर्वाधार, विद्युत् वैकल्पिक ऊर्जा र सिँचाइ, निजी आवास, शैक्षिक संरचना, स्वास्थ्य संरचना, खानेपानी सरसफाइ तथा स्वच्छता र पुरातात्त्विक संरचनालाई प्राथमिकताका क्षेत्रमा समावेश गरेको छ ।१६ औँ बैठकले डोटी तथा जाजरकोट केन्द्रविन्दु भई भएको भूकम्पपश्चात्को क्षति आकलन, निजी आवास पुनर्निर्माण तथा प्रबलीकरण प्रक्रिया प्रारम्भ गर्ने पनि निर्णय गरेको थियो ।",
      "link": "https://gorkhapatraonline.com/news/150243",
      "image": "https://gorkhapatraonline.com/storage/media/264752/conversions/pm-kp-oli-speech-original-thumb.jpg"
    },
    {
      "slug": "150242",
      "title": "वर्षाको सम्भावना",
      "timestamp": 1744070400000,
      "source": "gp",
      "content": "मङ्गलबारदेखि देशका विभिन्न स्थानमा हल्कादेखि मध्यम वर्षा हुने भएको छ ।",
      "longContent": "गोरखापत्र समाचारदाताकाठमाडौँ, चैत २६ गते । मङ्गलबारदेखि देशका विभिन्न स्थानमा हल्कादेखि मध्यम वर्षा हुने भएको छ । नेपालका विभिन्न वन क्षेत्रको डढेलो र सीमापारबाट आएको धुलो धुवाँका कारण बढेको अत्यधिक वायुप्रदूषणका बिच हुन लागेको वर्षाले थोरै राहत पुर्‍याउने भएको छ । वायु प्रदूषणले काठमाडौँ उपत्यकाको जनजीवन यतिखेर सबैभन्दा बढी प्रभावित छ । धुलो, धुवाँसहितको तुवाँलोले अनेक प्रकारका स्वास्थ्य समस्या बढेको छ । मङ्गलबारदेखि हल्का वर्षा हुने गरी नेपालमा स्थानीय र पश्चिमी वायुको प्रभाव रहेको जल तथा मौसम विज्ञान विभागले जनाएको छ । सोमबारदेखि नेपालका पहाडी भेग हुँदै हल्का वर्षा गराउने प्रणाली सक्रिय रहेको मौसमविद् हरिप्रसाद दाहालले बताउनुभयो । पूर्वतर्फ बढी सक्रिय रहने प्रणालीले तराईका केही भेगसम्म हल्का वर्षा गराउने सम्भावना रहेको उहाँले बताउनुभयो । उहाँले भन्नुभयो, “राम्ररी वर्षा भयो भने केही स्थानको वायुप्रदूषणबाट थोरै राहत मिल्ने छ तर ठुलो वर्षा गराउने प्रणाली नरहेकाले भन्न सकिन्न ।” मङ्गलबार र बुधबार कोशी, बागमती, गण्डकी, कर्णाली र मधेश प्रदेशका केही स्थानसम्म थोरै सक्रिय रहने वर्षाको प्रणाली फेरि बिहीबारबाट कम हुँदै जाने अनुमान छ । यसले फेरि प्रदूषण बढाउने सम्भावना कायमै रहेको विज्ञहरूले बताएका छन् ।",
      "link": "https://gorkhapatraonline.com/news/150242",
      "image": "https://gorkhapatraonline.com/storage/media/264751/conversions/weather-rain-original-thumb.jpg"
    },
    {
      "slug": "150241",
      "title": "संसदीय निगरानीमा सांसद नै अनिच्छुक",
      "timestamp": 1744070400000,
      "source": "gp",
      "content": "सार्वजनिक सरोकारका विषयमा सरकार र मातहतका निकायलाई जवाफदेही बनाउन सांसद नै अनिच्छुक देखिएका छन् ।",
      "longContent": "काठमाडौँ, चैत २६ गते  । सार्वजनिक सरोकारका विषयमा सरकार र मातहतका निकायलाई जवाफदेही बनाउन सांसद नै अनिच्छुक देखिएका छन् । सांसदहरूले विभिन्न प्रस्ताव र प्रश्नका माध्यमबाट सरकार र विभागीय मन्त्रीलाई निगरानी गर्न सक्ने व्यवस्थाको प्रयोग निकै कम मात्र गरेका छन् । संसद्को पछिल्लो कालमा दर्ता हुने प्रश्न र प्रस्तावहरू नगण्य छन् । दर्ता भएका प्रश्न र प्रस्तावले पनि छलफलमा प्राथमिकता पाइरहेका छैनन् । सांसदले संसद्लाई दिने बिजनेसका रूपमा चिनिने प्रश्न र प्रस्ताव संसदीय निगरानीका औजार हुन् तर यस्ता प्रस्ताव पछिल्लो समय सत्तापक्षीय दलबाट निकै कम दर्ता हुन लागेका छन् । प्रतिपक्षी दलका तर्फबाट दर्ता हुने प्रस्तावसमेत निकै कम छन् । हालै सकिएको प्रतिनिधि सभाको पाँचौँ अधिवेशनमा मन्त्रीलाई लिखित वा मौखिक प्रश्न दर्ता गर्ने सांसद दुई जना मात्र भए । अघिल्ला अधिवेशनमा पनि प्रश्न दर्ता गर्ने सांसदको सङ्ख्या न्यून छ । प्रतिनिधि सभा सचिवालयका अनुसार पाँचौँ अधिवेशनमा राष्ट्रिय स्वतन्त्र पार्टी (रास्वपा) का दुई सदस्यले मात्र मन्त्रीलाई प्रश्न दर्ता गरेका छन् । रास्वपा सांसदद्वय सोविता गौतम र शिशिर खनालले मात्र पाँचौँ अधिवेशनमा प्रश्न दर्ता गर्नुभएको छ । पाँचौँ अधिवेशनमा विभागीय मन्त्रीका लागि दर्ता भएका लिखित र मौखिक गरी २५ प्रश्नमध्ये गौतमका २३ र खनालका दुई वटा छन् । खनालका दुवै प्रश्न लिखित जवाफ माग गरेर दर्ता भएका थिए । सांसद गौतमले अर्थमन्त्री, गृहमन्त्री, स्वास्थ्य तथा जनसङ्ख्यामन्त्री, संस्कृति पर्यटन तथा नागरिक उड्डयनमन्त्री, कृषि तथा पशुपन्छी विकासमन्त्री र वन तथा वातावरणमन्त्रीका लागि प्रश्न दर्ता गर्नुभएको थियो तर कुनै पनि प्रश्नमा प्रत्यक्ष प्रश्नोत्तर पाँचौँ अधिवेशनमा भएन । प्रधानमन्त्रीसँग भने पाँचौँ अधिवेशनमा प्रश्नोत्तर भएको थियो । विभागीय मन्त्रीसँग एक पटक पनि प्रश्नोत्तर हुन नसकेको हो । पाँच प्रस्ताव निष्क्रियप्रतिनिधि सभामा पाँच अधिवेशनमा दर्ता आठ प्रस्तावमध्ये पाँच वटा छलफल नभई निष्क्रिय भएका छन् । तीन प्रस्तावमा भने छलफल भएको छ । सभामा दुई जरुरी सार्वजनिक महत्वका प्रस्तावमा छलफल भएको छ । जसमा सांसद राजेन्द्र बजगाईंको बाँदर र जङ्गली सुँगुर नियन्त्रणबारे र सांसद सुनिल शर्माको स्वास्थ्य बिमासम्बन्धी प्रस्तावमा छलफल भएको छ । यस्तै सांसद शेरबहादुर कुँवर प्रस्तावक रहनुभएको सुदूरपश्चिम र कर्णालीका विपन्न र पिछडिएका समुदायका नागरिकले पाउँदै आएको निःशुल्क स्वास्थ्य उपचार निरन्तरताको ध्यानाकर्षण प्रस्तावमा पाँचौँ अधिवेशनमा छलफल भयो । पाँचौँ अधिवेशनमा दर्ता भएका पाँच वटा सार्वजनिक महत्वका प्रस्ताव छलफल नभई निष्क्रिय भएका छन् । जसमा सांसद सुनिता बराल प्रस्तावक रहनुभएको वातावरणीय लेखा परीक्षणसम्बन्धी, सांसद राजेन्द्र बजगाईंको यार्सागुम्बा सङ्कलनमा जाने परिवारको वैकल्पिक जीविकोपार्जनको व्यवस्थासम्बन्धी प्रस्ताव रहेको छ । यस्तै बजगाईंकै मोटरसाइलकमा पछाडि बस्नेले हेलमेट अनिवार्य लगाउनेसम्बन्धी र सांसद शर्माको सार्वजनिक यातायात व्यवस्थापनसम्बन्धी प्रस्ताव रहेको छ । यस्तै सांसद रघुजी पन्तको ध्यानाकर्षण प्रस्ताव पनि निष्क्रिय भएको छ । विवाहको उमेर २१ वर्ष पुर्‍याउनुपर्ने प्रस्ताव पन्तले दर्ता गर्नुभएको थियो । के छ नियमावलीको व्यवस्था ?प्रतिनिधि सभा नियमावलीले प्रधानमन्त्री र मन्त्रीहरूसँग प्रश्नोत्तरको व्यवस्था गरेको छ । प्रधानमन्त्रीसँग सभामा प्रत्यक्ष प्रश्नोत्तर हुने व्यवस्था छ । विभागीय मन्त्रीसँग भने लिखित र मौखिक दुवै प्रश्नको व्यवस्था नियमावलीमा छ । लिखितको जवाफ लिखितै रूपमा र मौखिक प्रश्नको जवाफ प्रत्यक्ष रूपमा दिने व्यवस्था छ तर पछिल्लो समय प्रश्नको सङ्ख्या र जवाफ निकै न्यून छ । नियमावलीले सभामुखको आदेशबाहेक प्रत्येक दिनको पहिलो बैठकको एक घण्टा प्रश्नोत्तर गर्ने व्यवस्था छ तर पाँचौँ अधिवेशनमा २५ दिनमा २७ बैठक चलेका थिए । कुनै पनि दिनमा मन्त्रीहरूसँग प्रश्नोत्तर भएन । प्रधानमन्त्रीसँग पाँचौँ अधिवेशनमा दुई पटक प्रश्नोत्तर भयो । कहिले कति प्रश्न दर्तासंविधान सभाको अवधिबाहेक अन्य समयमा संसदीय अभ्यासमा प्रश्नोत्तरको व्यवस्था छ तर पछिल्लो समयमा प्रश्न दर्ता र जवाफ दुवै निरन्तर घट्दो छ । कुनै समय १३ हजारभन्दा बढी प्रश्न दर्ता हुने गरेकोमा अहिले सयमा सीमित छन् । संसद् सचिवालयको अभिलेख अनुसार प्रतिनिधि सभा २०१६–०१७ को अवधिमा ३१० प्रश्न दर्ता भएका थिए । यस्तै २०४८–०५१ को अवधिमा १३ हजार ५९२, प्रतिनिधि सभा २०५१–०५५ मा आठ हजार ५९६ प्रश्न दर्ता भएका थिए । यस्तै सभाको २०५६–०५९ कार्यकालमा ६ हजार ५७१ र प्रतिनिधि सभा २०७४ को दसौँ अधिवेशनसम्म ५६९ प्रश्न दर्ता भएका थिए ।",
      "link": "https://gorkhapatraonline.com/news/150241",
      "image": "https://gorkhapatraonline.com/storage/media/264750/conversions/samsad-original-thumb.jpg"
    },
    {
      "slug": "150240",
      "title": "जनताले खनेको सडक राज्यबाट कालोपत्रे",
      "timestamp": 1744070400000,
      "source": "gp",
      "content": "स्थानीय बासिन्दाले गैँती, कोदालो र झम्पल प्रयोग गरेर तीन वर्षमा निर्माण गरेको ३२ किलोमिटर सडक सुदूरपश्चिम प्रदेश सरकारले कालोपत्रे गरिदिएको छ ।",
      "longContent": "गोकर्ण दयाल बैतडी, चैत २६ गते । स्थानीय बासिन्दाले गैँती, कोदालो र झम्पल प्रयोग गरेर तीन वर्षमा निर्माण गरेको ३२ किलोमिटर सडक सुदूरपश्चिम प्रदेश सरकारले कालोपत्रे गरिदिएको छ । जर्मन सहयोग नियोग (जिआइजेड) ले स्थानीयलाई दालचामल र नगद ज्याला दिएर २०७० सालमा निर्माण पूरा गरेको देहिमाण्डौँ–गिरेगाडा ३२ किलोमिटरमध्ये सुदूरपश्चिम प्रदेश सरकारले १५ किलोमिटर सडक कालोपत्रे गरेको हो ।  देहीमाण्डौँ, ग्वाल्लेक, नागार्जुन, गिरेगाडाका करिब सात हजार मानिसले गैँती, कोदालो र झम्पल प्रयोग गरेर ३२ किलोमिटर सडक खनेको देहिमाण्डौँका सुरेश बोहराले बताउनुभयो । सडक निर्माणका क्रममा स्थानीयले ५८ करोड रुपियाँ बराबरको दालचामल र ५७ करोड रुपियाँ नगद ज्यालासमेत पाएको उहाँले बताउनुभयो । डोजर तथा आधुनिक उपकरण प्रयोग नगरी नै तीन वर्षमा पाखुराकै बलमा घरेलु उपकरण प्रयोग गरेर ३२ किलोमिटर सडक निर्माण हुन सक्छ भनेर कसैले पत्याएका थिएनन् । अहिले कालोपत्रे सडकमा सरर मोटर चल्न थालेका छन् । प्रदेश सरकारले २०७६ सालदेखि कालोपत्रे सुरु गरेर यो वर्ष १५ किलोमिटर सडक स्तरोन्नतिको काम पूरा भएको पूर्वाधार विकास कार्यालय बैतडीका प्राविधिक नरेश भुलले बताउनुभयो । सडक कालोपत्रे भएपछि स्थानीयवासी खुसी मात्रै भएका छैनन्, गाउँमै कृषि, पशुपालन र फलफूल खेतीमा लागेको दशरथचन्द नगरपालिका–९, गाल्लेकका वडाध्यक्ष मोहन जोशीले बताउनुभयो । मानिसले खनेका कारण यो सडकमा कतै पनि पहिरो नखसेको उहाँले बताउनुभयो । सडक निर्माणमा सात हजार मानिस २६० समूहमा परिचालन भएको कार्यक्रमका तत्कालीन प्राविधिक पुष्करराज जोशीले बताउनुभयो । सन् २०१० देखि २०१३ सम्म सडक खन्दा गाउँमा रोजगारीको अवसर सिर्जना भएको उहाँले बताउनुभयो । विकासको यस्तो नमुना जिल्लामै पहिलो पटक आउँदा भारत जाने मजदुरसमेत उता नगई गाउँमै बसेका थिए । सडक खनेर साँझ घर फर्किने बेला एक जना मजदुरले दैनिक तीनदेखि पाँच किलो चामल, एक किलो दाल र पाँच सय रुपियाँ नगद बुझेर फर्किने गरेको उहाँले स्मरण गर्नुभयो । उहाँले भन्नुभयो, “जर्मन सहयोग नियोग (जिआइजेड) ले सडक निर्माणसँगै ४० वटा सिँचाइ कुलो, ग्वाल्लेक र देहिमाण्डौँ क्षेत्रमा १० वटा र मेलौली नगरपालिका क्षेत्रमा २७ वटा विद्यालयका भवन निर्माण भएका छन् । कार्यक्रमको क्षेत्रसँग सिमाना जोडिएका पञ्चेश्वर र शिवनाथ गाउँपालिकामा खानेपानीका योजनासमेत निर्माण भएका छन् ।” सडक, सिँचाइ कुलो र विद्यालय भवन निर्माणले स्थानीयले तीन वर्षसम्म लगातार रोजगारी पाउँदा जीवनस्तर नै बदलिएको ग्वाल्लेकका सामाजिक अगुवा जनकराज जोशीले बताउनुभयो । उहाँले भन्नुभयो, “देहिमाण्डौँ–गिरेगाडा सडक यस क्षेत्रको भाग्यरेखा हो । सडकले रोजगारी दिएपछि भारत जाने युवा गाउँमै रोकिए । तीन वर्ष काम गर्दा गाउँमा डेढ अर्ब रुपियाँ भित्रियो । कालोपत्रे भएपछि अहिले बाख्रापालन, ओखर, टिमुरखेती गर्नेको सङ्ख्या बढेको छ ।”",
      "link": "https://gorkhapatraonline.com/news/150240",
      "image": "https://gorkhapatraonline.com/storage/media/264748/conversions/2112-original-thumb.jpg"
    },
    {
      "slug": "150237",
      "title": "कोष तथा लेखा नियन्त्रकको कार्यालय भवन उद्घाटन",
      "timestamp": 1743984000000,
      "source": "gp",
      "content": "ताप्लेजुङस्थित कोष तथा लेखा नियन्त्रक कार्यालयको नवनिर्मित भवनको उद्घाटन गरिएको छ । सदरमुकाम फुङ्लिङस्थित रिजाल लाइननजिक निर्माण भएको नयाँ भवनको महालेखा नियन्त्रक डा. गणेशप्रसाद पाण्डेयले सोमबार उद्घाटन गर्नुभएको हो ।",
      "longContent": "चन्द्र पन्दाकताप्लेजुङ, चैत २५ गते । ताप्लेजुङस्थित कोष तथा लेखा नियन्त्रक कार्यालयको नवनिर्मित भवनको उद्घाटन गरिएको छ । सदरमुकाम फुङ्लिङस्थित रिजाल लाइननजिक निर्माण भएको नयाँ भवनको महालेखा नियन्त्रक डा. गणेशप्रसाद पाण्डेयले सोमबार उद्घाटन गर्नुभएको हो । कोष तथा लेखा नियन्त्रकको कार्यालय भवन केही महिनाअघि नै निर्माण सम्पन्न भइसकेको भए पनि सोमबार मात्र उद्घाटन गरिएको छ । कार्यालय भवन करिव छ महिना अघि नै अर्थात २०७७ साल चैत तेस्रो निर्माणको कार्य सुरु गरेर २०८० साल असोज मसान्तभित्र सम्पन्न भएको थियो ।नयाँ भवनको उद्घाटन भएसँगै सोही भवनबाट कार्यालयको सेवा प्रवाह गर्न सुरु गरिएको कोष नियन्त्रक यमनाथ गिरीले जानकारी दिनुभयो । कोष नियन्त्रक गिरीका अनुसार नयाँ भवन निर्माण भएपछि कार्यालयको सेवा प्रवाहमा थप सहज हुने भएको छ ।कोष तथा नियन्त्रक कार्यालयका अनुसार नयाँ भवन भ्याट र पिएससहित दुई करोड २८ लाख ९१ हजार ३४५ रुपियाँ बजेटमा निर्माण भएको छ । भवन उद्घाटनमा जिल्ला समन्वय समिति प्रमुख छिरिङ लामा, प्रमुख जिल्ला अधिकारी नेत्रप्रसाद शर्मा, उपअनुसन्धान निर्देशक सञ्जय मण्डल, उपमहालेखा नियन्त्रकहरु निरज केसी र ओमप्रसाद रिजालको उपस्थिति रहेको थियो । त्यस्तै, जिल्ला समन्वय अधिकारी प्रभा राई, दुर्गादल गुल्मका गुल्मपति सेनानी विक्रम खड्का, प्रहरी नायव उपरीक्षक रवि रावल, सशस्त्र प्रहरी नायव उपरीक्षक नरेश महर्जन लगायतको उपस्थिति थियो । यता भवन निर्माण गरेको भुक्तानी ढिलो भएकाले सोहीअनुसार उद्घाटन पनि ढिलो भएको निर्माण व्यवसायी कालीबहादुर थेबेले बताउनुभयो ।",
      "link": "https://gorkhapatraonline.com/news/150237",
      "image": "https://gorkhapatraonline.com/storage/media/264744/conversions/Kolenika-Vawan-Taplejung-original-thumb.jpg"
    },
    {
      "slug": "150236",
      "title": "प्रगतिशील लेखक सङ्घमा दुलाल",
      "timestamp": 1743984000000,
      "source": "gp",
      "content": "प्रगतिशील लेखक सङ्घ (प्रलेस) नेपालको १३औँ राष्ट्रिय सम्मेलनले देवी दुलाल (क्षेत्री)को अध्यक्षतामा ४५ सदस्यीय केन्द्रीय कार्यसमिति चयन गरेको छ ।",
      "longContent": "गोरखापत्र समाचारदाता काठमाडौँ, चैत २५ गते । प्रगतिशील लेखक सङ्घ (प्रलेस) नेपालको १३औँ राष्ट्रिय सम्मेलनले देवी दुलाल (क्षेत्री)को अध्यक्षतामा ४५ सदस्यीय केन्द्रीय कार्यसमिति चयन गरेको छ । चैत २३ र २४ गते काठमाडौँमा सम्पन्न सो सम्मेलनले ४६ सदस्यीय राष्ट्रिय परिषद् समेत चयन गरेको हो ।कार्यसमितिको उपाध्यक्षमा समीर सिंह र डा. अमृता शर्मा, महासचिवमा पारस ढकाल, उपमहासचिव बोधकुमार घिमिरे, सचिव डा. हरिप्रसाद तिमल्सिना र कुशल बोगटी तथा कोषाध्यक्षमा डा. कृष्ण सुवेदी चयन हुनुभएका छन् । सम्मेलनले सङ्घका पदाधिकारी, सदस्य राष्ट्रिय परिषद्हरु सर्वसम्मत चयन गरेको हो । सम्मेलनमा जिल्ला तथा प्रदेश समितिका प्रतिनिधिहरुको सहभागिता रहेको थियो ।सङ्घका पूर्व अध्यक्ष निनु चापागाईले उद्घाटन गर्नुभएको सो सम्मेलनमा प्रलेस पारिजात स्मृति सम्मान शान्ता श्रेष्ठलाई, प्रलेस हृदयचन्द्र सिंह प्रधान स्मृति सम्मान मातृका पोखरेललाई, प्रलेस युद्धप्रसाद मिश्र स्मृति सम्मान प्राडा जिवेन्द्रदेव गिरीलाई, प्रलेस श्यामप्रसाद स्मृति सम्मान गोपीरमन उपाध्यायलाई र प्रलेस रमेश विकल स्मृति सम्मानबाट कमल जङ्गली आचार्यलाई सम्मानित गरिएको थियो ।प्रगतिशील लेखक सङ्घ वामपन्थी लेखकहरुको साँझा संस्था हो । यसमा नेकपा (एमाले), नेकपा (माओवादी केन्द्र), नेकपा (एकीकृत समाजवादी), नेकपा (माले), नेकपा (विपल्व नेतृत्व) र नेकपा (मशाल) सम्बद्ध लेखकहरु आबद्ध छन् । वि. सं. २००९ असोज ५ गते वीरगन्जमा प्रगतिशील साहित्यकार तथा राजनीतिक व्यक्तित्वहरू सम्मिलित भेलाले श्यामप्रसाद शर्माको अध्यक्षतामा प्रगतिशील लेखक सङ्घ नेपालको पहिलो कार्यसमिति गठन भएको थियो । सङ्घको संस्थापक महासचिवमा रत्नदास वैद्य र कोषाध्यक्षमा देवीप्रसाद किसान (केवलपुरे किसान) चयन हुनुभएको थियो ।",
      "link": "https://gorkhapatraonline.com/news/150236",
      "image": "https://gorkhapatraonline.com/storage/media/264743/conversions/pp-original-thumb.jpg"
    },
    {
      "slug": "150235",
      "title": "भालुवाङमा पुरुषको शव फेला",
      "timestamp": 1743984000000,
      "source": "gp",
      "content": "दाङको राप्ती गाउँपालिका –१ भालुवाङस्थित राप्ती नदीमा एक पुरुषको शव फेला परेको छ । उक्त शव पूर्वी नवलपरासी निवासी अन्दाजी ५५ वर्षिय गंगाप्रसाद रिमाल रहेको जिल्ला प्रहरी कार्यालय दाङले जानकारी दिएको छ ।",
      "longContent": "सन्तोष दहितदाङ, चैत २५ गते । दाङको राप्ती गाउँपालिका –१ भालुवाङस्थित राप्ती नदीमा एक पुरुषको शव फेला परेको छ । उक्त शव पूर्वी नवलपरासी निवासी अन्दाजी ५५ वर्षिय गंगाप्रसाद रिमाल रहेको जिल्ला प्रहरी कार्यालय दाङले जानकारी दिएको छ । सोमबार विहान करिब १० बजे भेटिएको शव रिमालको भएको प्रहरीले पुष्टि गरेको हो । स्थानीयहरु सोमवार दिउँसो  राप्ती नदीमा नुहान गएका वेला  मृतक पुरूषको शव देखेपछि प्रहरीलाई खवर गरेका थिए । ईलाका प्रहरी कार्यालय भालुवाङ र स्थानीयले नदीबाट शव निकालेर पोष्टमार्टमका लागि राप्ती स्वास्थ्य विज्ञान प्रतिष्ठान घोराही पठाएको प्रहरीले बताएको छ । घटनाबारे अनुसन्धान भइरहेको प्रहरीको भनाइ छ ।",
      "link": "https://gorkhapatraonline.com/news/150235",
      "image": "https://gorkhapatraonline.com/storage/media/264742/conversions/death-2-original-thumb.jpg"
    },
    {
      "slug": "150232",
      "title": "आईआरजीडीडीद्वारा प्रि–सगरमाथा संवाद सम्पन्न",
      "timestamp": 1743984000000,
      "source": "gp",
      "content": "इन्टरनेशनल रिलेसन एन्ड ग्लोबल डिप्लोमेसी डाइलग (आईआरजीडीडी) ले नेपाल सरकारसँगको सहकार्यमा जलवायु परिवर्तनको कारण हिमाल र मानव जातिमा परेको असरलाई औंल्याउन प्रि–सगरमाथा संवाद कार्यक्रम आयोजना गरेको छ ।",
      "longContent": "गोरखापत्र अनलाइन काठमाडौं, चैत २५ गते । इन्टरनेशनल रिलेसन एन्ड ग्लोबल डिप्लोमेसी डाइलग (आईआरजीडीडी) ले नेपाल सरकारसँगको सहकार्यमा जलवायु परिवर्तनको कारण हिमाल र मानव जातिमा परेको असरलाई औंल्याउन प्रि–सगरमाथा संवाद कार्यक्रम आयोजना गरेको छ । नेपाल सरकारले पहिलो पटक आगामी जेठ २ देखि ४ सम्म सगरमाथा संवाद कार्यक्रम गर्न लागेको हो । वन तथा वातावरण राज्यमन्त्री रुपा विकको प्रमुख आतित्थ्यमा आईआरजीडीडीले सोमबार प्रि–सगरमाथा संवाद कार्यक्रम गरेको छ। कार्यक्रमको सुरुआतमा आईआरजीडीडीकी अध्यक्ष तथा पूर्व राजदूत शर्मिला पराजुली ढकालले स्वागत गर्नुभयो । कार्यक्रममा जलवायु र अन्य क्षेत्रका वक्ताहरुले आ–आफ्नो धारणा राखेका थिए । हिन्दुकुश हिमालयका मानिसहरुको पक्षमा कार्यरत अन्तर्राष्ट्रिय एकीकृत पर्वतीय विकास केन्द्र (इसिमोड) का महानिर्देशक डा. पेमा ग्याम्त्सो, प्रधानमन्त्रीका जलवायु मामिला सल्लाहकार समेत रहिसकेका डा. पपुलर जेन्टल, पूर्वअर्थ सचिव मधु मरासिनी, विश्वको सबैभन्दा अग्लो हिमाल सगरमाथा समेत चढिसकेका हिमाल आरोही दावा टासी शेर्पा, नेपाल उद्योग वाणिज्य महासंघका पूर्वअध्यक्ष तथा सार्क चेम्बर अफ कमर्स एन्ड इन्डस्ट्रीजका उपाध्यक्ष चण्डीराज ढकाल र ग्रीन हाइड्रोजन ल्याबका टिमलिडर सहायक प्राध्यापक डा. विराज सिंह थापाले आ–आफ्नो धारणा राख्नुभएको थियो ।  राज्यमन्त्री विकले सगरमाथा संवादको उद्देश्यबारेमा प्रकाश पार्दै भन्नुभयो, ‘सगरमाथा संवाद मात्र नभएर विश्वव्यापी पहल हो ।’ मन्त्री विकले उक्त संवादले प्रकृतिलाई मात्र नभएर कार्बन कम उत्सर्जन गर्ने समुदायका मानिसहरुलाई समेत लक्षित गरेको बताउनुभयो ।  अध्यक्ष पराजुलीले आईआरजीडीडीले परिवर्तनको लागि बलियो कुटनीतिक पहलमा विश्वास राखेको बताउनुभयो । उहाँले हिमाल र मानवजातिबिच महत्वपूर्ण सम्बन्धको लागि प्रि–सगरमाथा संवाद आयोजना गर्न पाउँदा गर्व लागेको बताउनुभयो । इसिमोडका महानिर्देशक डा. ग्याम्त्सोले हामी हिमालय क्षेत्रको जनताको भएको कारणले गर्दा अब प्रकृतिलाई फिर्ता दिने समय भएको उल्लेख गर्नुभयो । सगरमाथा संवाद हामीले प्रकृतिलाई के दिन सक्छौं भन्ने विषयमा हुनुपर्ने सल्लाह दिनुभयो ।   प्रधानमन्त्रीका जलवायु मामिला सल्लाहकार समेत रहिसकेका डा. जेन्टलले जलवायु परिवर्तनको क्षेत्रमा काम गर्दा अन्तर्राष्ट्रिय मन्चहरुमा नेपालको तर्फबाट नेगोसिएसन (संवाद) गर्दा स्थायी टोली नभएको बताउनुभयो ।  यसैगरी, पूर्व अर्थसचिव मधु मरासिनीले सगरमाथा संवाद नेपालको लागि सगरमाथा संवाद महत्वपूर्ण अन्तर्राष्ट्रिय छलफल र बहसको थलो हुने उल्लेख गर्दै पहिलो वर्ष गर्न लागेको जलवायु परिवर्तनको विषय महत्वपूर्ण भएको बताउनुभयो ।  ग्रीन हाइड्रोजन ल्याबका टिम लिडर सहायक प्राध्यापक डा. थापाले नेपालको चारसय अर्ब इन्धनमा बार्षिक खर्च हुने भइरहेको उल्लेख गर्दै जबकि नेपालमा भएको स्रोतले यहाँमात्र नभएर वरिपरिका देशलाई पनि इन्धनमा निर्भर नहुने बनाउन सकिने बताउनुभयो । आईआरजीडीडीले प्रि–सगरमाथा संवादका दौरानमा भएको छलफलबाट आएका महत्वपूर्ण सुझावहरुलाई नेपाल सरकारको सगरमाथा संवाद सचिवालयलाई हस्तान्तरण गर्ने संस्थाका अध्यक्ष पराजुलीले जानकारी दिनुभयो ।",
      "link": "https://gorkhapatraonline.com/news/150232",
      "image": "https://gorkhapatraonline.com/storage/media/264737/conversions/dialogue-original-thumb.jpg"
    },
    {
      "slug": "150230",
      "title": "आठराई त्रिवेणी पालिका पूर्ण खोप सुनिश्चित घोषणा",
      "timestamp": 1743984000000,
      "source": "gp",
      "content": "ताप्लेजुङको आठराई त्रिवेणी गाउँपालिकालाई पूर्ण खोप सुनिश्चित पालिका घोषणा गरिएको छ । सोमबार एक कार्यक्रमसाथ पालिकालाई पूर्ण खोप सुनिश्चित पालिका घोषणा गरिएको हो ।",
      "longContent": "साहारा लिम्बू फुङ्लिङ, चैत २५ गते । ताप्लेजुङको आठराई त्रिवेणी गाउँपालिकालाई पूर्ण खोप सुनिश्चित पालिका घोषणा गरिएको छ । सोमबार एक कार्यक्रमसाथ पालिकालाई पूर्ण खोप सुनिश्चित पालिका घोषणा गरिएको हो ।गाउँपालिकाको पाँचवटै वडालाई पूर्ण खोप वडा घोषणा गरिएसँगै गाउँपालिकालाई पूर्ण खोप पालिका घोषणा गरिएको गाउँपालिका अध्यक्ष दिपेन्द्र पोमु (दिपेन) ले बताउनुभयो । उहाँका अनुसार पालिकाको वडा नं १, वडा २ र ५ लाई गत चैत १३ गते पूर्ण खोप वडा घोषणा गरिएको थियो। यस्तै वडा ३ लाई चैत १४ गते र वडा ४ लाई चैत १२ गते पूर्ण खोप वडा घोषणा गरिएको थियो । वडा ५ भएको गाउँपालिकाले पूर्ण खोप पालिकाको घोषणा कार्यक्रममार्फत वडा र विभिन्न व्यक्तित्वहरूलाई सम्मान गरेको छ । पालिकाले पूर्ण खोप सुनिश्चित पालिका घोषणा गर्ने अभियानको भूमिका निर्वाह गर्ने पाँच वटै वडालाई सम्मान गरिएको छ । यो सँगै सम्बन्धित स्वास्थ्य संस्था, प्रत्येक वडाका एक–एक जना उत्कृष्ट महिला स्वास्थ्य स्वयंसेविका र एक जना खोप स्वास्थ्य कार्यकर्तालाई सम्मान गरेको छ । गाउँपालिका अध्यक्ष पोमूको अध्यक्षतामा सम्पन्न भएको पूर्ण खोप सुनिश्चित पालिका घोषणा कार्यक्रममा गाउँपालिका उपाध्यक्ष शान्ताकुमारी आङबुहाङ, जनस्वास्थ्य प्रमुख कुलबहादुर पौडेललगायतको उपस्थित थियो ।एउटा नगरपालिका र आठवटा गाउँपालिका भएको ताप्लेजुङको सिदिङ्वा गाउँपालिका यसअघि नै पूर्ण खोप सुनिश्चित पालिका घोषणा भइसकेको छ । यो सँगै ताप्लेजुङका दुईवटा पालिका पूर्ण खोप सुनिश्चित पालिका घोषणा भएको हो ।",
      "link": "https://gorkhapatraonline.com/news/150230",
      "image": "https://gorkhapatraonline.com/storage/media/264735/conversions/purna-Khop-original-thumb.jpg"
    },
    {
      "slug": "150229",
      "title": "प्रधानमन्त्रीद्वारा शिक्षकका मागबारे सम्बन्धित मन्त्री र सचिवहरुसँग छलफल",
      "timestamp": 1743984000000,
      "source": "gp",
      "content": "प्रधानमन्त्री केपी शर्मा ओलीले शिक्षकहरुका माग र आन्दोलनका सम्बन्धमा सोमबार सम्बन्धित मन्त्री र सचिवहरूसँग छलफल गर्नुभएको छ ।",
      "longContent": "काठमाडौँ, चैत २५ गते । प्रधानमन्त्री केपी शर्मा ओलीले शिक्षकहरुका माग र आन्दोलनका सम्बन्धमा सोमबार सम्बन्धित मन्त्री र सचिवहरूसँग छलफल गर्नुभएको छ ।प्रधानमन्त्री तथा मन्त्रिपरिषद्को कार्यालय, सिंहदरबारमा उपप्रधानमन्त्री एवं अर्थमन्त्री विष्णुप्रसाद पौडेल, गृहमन्त्री रमेश लेखक, शिक्षा, विज्ञान तथा प्रविधिमन्त्री विद्या भट्टराई, मुख्यसचिव एकनारायण अर्याल र सम्बन्धित मन्त्रालयका सचिवहरुसँगको छलफलमा थप गृहकार्य गरी वार्ताबाट समस्याको समाधान गर्नुपर्नेमा जोड दिइएको छ ।छलफलमा शिक्षा मन्त्रालयका तर्फबाट नेपाल शिक्षक महासङ्घको आह्वानमा काठमाडौँमा जारी आन्दोलनमा उठाइएका मागबारे अवगत गराइएको थियो । बैठकमा विद्यमान आर्थिक अवस्था, विद्यालय शिक्षाको कानुन निर्माणको प्रक्रिया र सरकारले तत्काल पूरा गर्न सक्ने माग तथा  गुणस्तरीय शिक्षाको सुनिश्चितता लगायत विषयमा छलफल भएको प्रधानमन्त्रीको सचिवालयले जनाएको छ । रासस",
      "link": "https://gorkhapatraonline.com/news/150229",
      "image": "https://gorkhapatraonline.com/storage/media/264731/conversions/ROPM-original-thumb.jpg"
    },
    {
      "slug": "150225",
      "title": "धरानवासीलाई खानेपानीको प्रबन्ध गर्ने प्रक्रिया अघि बढ्यो : प्रधानमन्त्री ओली",
      "timestamp": 1743984000000,
      "source": "gp",
      "content": "प्रधानमन्त्री केपी शर्मा ओलीले धरानवासीलाई खानेपानी उपलब्ध गराउने प्रक्रिया अघि बढेको बताउनुभएको छ ।",
      "longContent": "काठमाडौँ, चैत २५ गते । प्रधानमन्त्री केपी शर्मा ओलीले धरानवासीलाई खानेपानी उपलब्ध गराउने प्रक्रिया अघि बढेको बताउनुभएको छ ।प्रधानमन्त्री तथा मन्त्रिपरिषद्को कार्यालय, सिंहदरबारमा सोमबार सुनसरीको धरान उपमहानगरपालिकाका प्रमुख हर्कराज राईसहितको प्रतिनिधिमण्डलसँगको भेटमा प्रधानमन्त्री ओलीले सो जानकारी गराउनुभएको हो ।“धरानवासीले खानेपानी पिउन पाउनुपर्छ । यो प्रक्रिया आजैबाट अघि बढ्यो । यसका लागि सङ्घीय सरकारले बजेटको प्रबन्धलगायत अन्य विषयमा आवश्यक सहजीकरण गर्नेछ । यो सन्देश धरानवासीलाई सुनाइदिनुहोला”, प्रधानमन्त्री ओलीले भन्नुभयो ।खानेपानी आयोजनाका लागि विस्तृत परियोजना प्रतिवेदन सङ्घीय सरकारबाट यसअघि तयार भइसकेको छ । नगर प्रमुख राईले स्रोत सुनिश्चितताका लागि यसअघि अर्थ मन्त्रालयलाई आग्रह गरेको जानकारी गराउनुभएको थियो । प्रधानमन्त्री ओलीले धरानको फोहर व्यवस्थापनका लागि परम्परागत नभई आधुनिक प्रविधियुक्त ‘ल्यान्डफिल्डसाइट’ बनाउनुपर्नेमा जोड दिनुभएको थियो । रासस",
      "link": "https://gorkhapatraonline.com/news/150225",
      "image": "https://gorkhapatraonline.com/storage/media/264725/conversions/qw-original-thumb.jpg"
    },
    {
      "slug": "150224",
      "title": "रवि लामिछाने रूपन्देही कारागार चलान",
      "timestamp": 1743984000000,
      "source": "gp",
      "content": "राष्ट्रिय स्वतन्त्र पार्टी (रास्वपा)का सभापति एवं गोर्खा मिडिया नेटवर्कका तत्कालीन प्रबन्ध निर्देशक रवि लामिछाने कारागार चलान हुनुभएको छ ।",
      "longContent": "भैरहवा (रूपन्देही), चैत २५ । राष्ट्रिय स्वतन्त्र पार्टी (रास्वपा)का सभापति एवं गोर्खा मिडिया नेटवर्कका तत्कालीन प्रबन्ध निर्देशक रवि लामिछाने कारागार चलान हुनुभएको छ । दुई दिन जिल्ला प्रहरी कार्यालय, रूपन्देहीको हिरासतमा राखिनुभएका लामिछाने आज जिल्ला कारागार चलान हुनुभएको हो । सोमबार बिहान जिल्ला अदालत पेस गरेर आवश्यक प्रक्रिया पूरा गरिएपछि उहाँलाई कारागार चलान गरिएको हो । अदालत पेस गरेपछि उहाँलाई थुनुवा पुर्जी दिइएको थियो ।जिल्ला प्रहरी कार्यालयका प्रहरी नायब उपरीक्षक (डिएसपी) सुरज कार्कीको नेतृत्वको टोलीले लामिछानेलाई अदालत पेस गरेलगत्तै थुनुवा पुर्जी प्रदान गर्ने प्रक्रिया पूरा गरेर कारागार लगिएको थियो । जिल्ला प्रहरीको टोलीले सोमबार बिहान कार्यालय समय भएपछि बुटवल पुगेर उच्च अदालतको आदेशको मिसिल बुझेको थियो । मिसिल बुझेर भैरहवा ल्याएपछि जिल्ला प्रहरीको हिरासतबाट लामिछानेलाई अदालत पेस गरिएको थियो ।जिल्ला कारागारका प्रशासक सुरेश भण्डारीका अनुसार करिब एक घण्टासम्म कारागारमा लामिछानेको स्वास्थ्य परीक्षण गरिएको थियो । त्यसपछि लामिछानेलाई कारागारको ब्लक नं ४ मा राखिएको छ । उक्त कारागारमा अहिले लामिछाने मात्रै रहेको प्रशासक भण्डारीले बताउनुभयो ।लामिछानेलाई राखिएको कक्ष अन्य कैदीबन्दीलाई राखिएका भवनभन्दा बाहिर रहेको छ । शुक्रबार राति काठमाडौँमा पक्राउ गरेर लामिछानेलाई शनिबार बिहान भैरहवा ल्याइएको थियो । दुई दिन बिदा भएपछि उहाँलाई शनिबार र आइतबार जिल्ला प्रहरी कार्यालय, रूपन्देहीको हिरासतमा राखिएको थियो ।आज बिहान अदालत लैजानुअघि सदरमुकाम भैरहवाको सुरक्षा व्यवस्था कडा बनाइएको थियो । जिल्ला प्रहरीबाट अदालत जाने बाटो र अदालत परिसर आसपास नेपाल र सशस्त्र प्रहरी तैनाथ गरिएको थियो ।त्यस्तै, जिल्ला कारागार परिसर र आसपास पनि बाक्लो सङ्ख्यामा सुरक्षाकर्मी परिचालन गरिएको थियो । बुटवलको सुप्रिम सहकारी ठगी र सङ्गठित अपराधसम्बन्धी मुद्दामा उच्च अदालत तुलसीपुर बुटवल इजलासले शुक्रबार थुनामा राख्न आदेश दिएपछि प्रहरीले लामिछानेलाई पक्राउ गरेको थियो ।जिल्ला अदालत रूपन्देहीले दिएको रु एक करोड धरौटी लिएर छाड्ने आदेश बदर गर्दै उच्च अदालतले लामिछानेलाई थुनामा पठाउने आदेश दिएको हो । गत माघ १३ गते जिल्ला अदालत रूपन्देहीले रवि लामिछानेलाई एक करोड धरौटी रकम माग गरेको थियो भने छविलाल जोशीलाई माघ २९ गते पुर्पक्षका लागि कारागार चलान गरेको थियो ।समान प्रकृतिको मुद्दामा एक जनालाई धरौटी र अर्कालाई थुना भएपछि सरकारी वकिल कार्यालयले लामिछानेलाई पनि थुनामै राख्नुपर्ने माग गर्दै उच्च अदालत पुगेको थियो । रासस",
      "link": "https://gorkhapatraonline.com/news/150224",
      "image": "https://gorkhapatraonline.com/storage/media/264720/conversions/q-000-original-thumb.jpg"
    },
    {
      "slug": "150205",
      "title": "भएको बजेट व्यवस्थीत गर्दै स्वास्थ्यका कार्यक्रम सञ्चालन गर्न निर्देशन",
      "timestamp": 1743984000000,
      "source": "gp",
      "content": "योजना आयोगका सदस्य प्राडा.आरपी विच्छाले भएको बजेटलाई व्यवस्थीत गर्दै स्वास्थ्यका कार्यक्रम सञ्चालन गर्न निर्देशन दिनुभएको छ ।",
      "longContent": "काठमाडौँ, चैत २५ गते । योजना आयोगका सदस्य प्राडा.आरपी विच्छाले भएको बजेटलाई व्यवस्थीत गर्दै स्वास्थ्यका कार्यक्रम सञ्चालन गर्न निर्देशन दिनुभएको छ । विश्व स्वास्थ्य दिवसको अवसरमा सामेबार आयोजित कार्यक्रममा प्राडा. विच्छाले देशको अर्थतन्त्र कमजोर हुँदा हुँदै पनि स्वास्थ्य क्षेत्रमा दुई वर्षमा सरकारले ठुलो लगानी गरेको दाबी गर्नुभयो । उहाँले भन्नुभयो, “सरकारले अर्थतन्त्र कमजोर भएको अवस्थापनि स्वास्थ्य क्षेत्रमा ठुलै लगानी गरेको छ । भएका कार्यक्रम व्यवस्थीत गर्दै प्रभावकारी तरीकाले सञ्चालन गर्नुका साथै नयाँ नयाँ कार्यक्रम ल्याउने हो भने बजेट थप गर्न सकिन्छ ।” १५ वर्षमा जनसाखिक लाभ प्राप्त गर्न स्वास्थ्य र शिक्षामा राज्यको लगानी आवश्यक रहेको उहाँले जिकिर गर्नुभयो । कार्यक्रममा स्वास्थ्य तथा जनसङ्ख्या मन्त्रालयका स्वास्थ्य सचिव डा.विकास देवकोटाले दिगो विकास लक्ष्य प्राप्त गर्न भएका कार्यक्रम परिमार्जित गर्न महाशाखा निर्देशकलाई  दिनुभएको छ । उहाँले नचाहिने कार्यक्रम कटौती गर्न, अत्यावश्यक नयाँ कार्यक्रम थप्न गर्न र भैरहेका कार्यक्रमलाई नयाँ तरिकाबाट लैजान आग्रह गर्नुभयो । महाशाखा प्रमुखलाई थोरै बजेक बावजुत कार्यक्रम व्यवस्थीत गरेर राम्रो बनाउने चुनौतीका साथ साथै अवसर भएको डा.देवकोटाको भनाइ छ । प्रत्येक दिन जीवनशैली परिवर्तनको कारणले युवामा दीर्घरोग बढ्दै भएको बताउँदै उहाँले आगामी कार्यक्रम बनाउँदा सो कुरा समावेश गर्न आग्रह गर्नुभयो । बजेट र अन्य स्रोत बढ्न नसकेको बेला तत्कालीन योजना बनाउँनु भन्दा पनि दीर्घ योजना बनाएर अगाडि बढ्न उहाँको अनुरोध छ । डा. देवकोटाले जनचेतनाको कमीले निशुल्क सञ्चालित कार्यक्रम ओझेलमा पर्दै गएको बताउनु भयो । उहाँले महाशाखाले ५० प्रतिशत जनसङ्ख्यालाई सरकारले निशुल्क उपलब्ध गराउँदै आएको कार्यक्रमका बारेमा थाहा नभएकोले जनचेतना फैलाउन आवश्यक रहेको उहाँको ठहर छ । कार्यक्रममा परिवार कल्याण महाशाखाका निर्देशक डा.विवेक लालले मातृ तथा नवजात शिशु कार्यक्रममा बजेट घट्दै  गएकाले दिगो लक्ष्य हासिल गर्न चुनौती थपियो जिकिर गर्नुभएको थियो । उहाँले भन्नुभयो, “बालबिबाह, किशोरावस्थामा गर्भधारण, जलवायु परिवर्तन, मेडिकल औजार तथा उपकरणको अभाव, बर्थिङ्ग सेन्टरको गुणस्तरको कमीले, बजेटको कमी लगायतका कारणले दिगो लक्ष्य हासिल गर्न चुनौती थपिएको छ ।’’ उहाँका अनुसार नेपालमा मातृ मृत्युदर घट्दोक्रममा रहेको छ । नेपालमा सन् १०९६ मा ५३९ रहेको मातृ मृत्युदर सन् २०२३ सम्ममा ७१.५ ले घटेर १४२ पुगेको छ । यही अवधिमा नवजात शिशु मृत्युदर ५० बाट घटेर १६.६ प्रति एक हजार जीवित जन्म पुगेको छ । त्यसैगरी, मृत्यु जन्म २००१ मा ३० बाट घटेर २०२३ सम्ममा १३.५ प्रति एक हजार जम्म पुगेको छ । आर्थिक सर्वेक्षण २०७९/०८० को तथ्यांक अनुसार नवजात मृत्युदर प्रतिहजार जीवित जन्ममा २१ र एक वर्षसम्मका शिशुको मृत्युदर २८ रहेको छ । सरकारले दिगो विकास लक्ष्य अनुरुप सन् २०३० सम्ममा नवजात मृत्युदर प्रतिहजार जीवित जन्ममा १२ वा सोभन्दा कम र २०३५ मा १० भन्दा कममा झार्ने लक्ष्य लिएको छ ।",
      "link": "https://gorkhapatraonline.com/news/150205",
      "image": "https://gorkhapatraonline.com/storage/media/264682/conversions/AAAA-98-original-thumb.jpg"
    },
    {
      "slug": "150203",
      "title": "बैतडीमा पहिलो पटक नगरबस सञ्चालन",
      "timestamp": 1743984000000,
      "source": "gp",
      "content": "बैतडीमा पहिलो पटक नगरबस सञ्चालनमा आएको छ । सदरमुकाम स्थित दशरथचन्द नगरपालिकाले नगर स्थापना दिवसको अवसरमा ३२ सिटको नगरबस सञ्चालनमा ल्याएको हो ।",
      "longContent": "गोकर्ण दयाल  बैतडी, चैत २५ गते । बैतडीमा पहिलो पटक नगरबस सञ्चालनमा आएको छ । सदरमुकाम स्थित दशरथचन्द नगरपालिकाले नगर स्थापना दिवसको अवसरमा ३२ सिटको नगरबस सञ्चालनमा ल्याएको हो । आइतबार नगरपालिकाको तेश्रो स्थापना दिवस तथा २९औं वार्षिकोत्सवका अवसरमा नगर प्रमुख पुष्करराज जोशी (लख्खाभइ) आफैले बस चलाएर उद्घाटन गर्नुभयो । ४९ लाख रुपियाँमा खरिद गरिएको ३२ जनाको सिट क्षमता रहेको नगरबसमा सिसी क्यामेरा, वाईफाई, पङ्खा र जिपिएस जडान गरिएको छ ।    वि.सं.२०५४ साल चैत २४ गते स्थापना भएको दशरथचन्द नगरपालिका देशका पुराना ५८ नगरपालिका मध्ये एक हो । स्थानीय तहको दोश्रो निर्वाचन २०७९ सालमा पुष्करराज जोशी नगरबस सञ्चालन गर्ने चुनावी घोषणापत्र लिएर निर्वाचित हुनुभएको थियो । जनतासँग गरेको चुनावी बाँचा अनुसार नगरबस सञ्चालनमा ल्याउँन पाउँदा खुसी लागेको उहाँले बताउनुभयो । कार्यविधि बनाएर नगरबस पञ्चालनमा ल्याइएको उहाँले स्पष्ट पार्नुभयो । बैतडीमा दशरथचन्द नगरपालिकासहित चार नगरपालिका र छ वटा गाउँपालिका रहेका छन् । यी मध्ये दशरथचन्दले पहिलो पटक नगरबस सञ्चालन गरेको छ । नगरबस सेवाको औपचारिक रूपमा उद्घाटन भए पनि नयाँ वर्षदेखि नियमित रूपमा सेवा सञ्चालन हुने प्रमुख प्रशासकीय अधिकृत नवीनचन्द्र पाण्डेयले बताउनुभयो । उहाँले भन्नुभयो,“सतबाँझ चौराहबाट झुलाघाट नाकासम्म बस सञ्चालन हुने छ । नगरबस सञ्चालन हुँदा भारतबाट त्रिपुरासुन्दरी र निङलासैनी मन्दिरको दर्शन गर्न आउने धार्मिक पर्यटकलाईसमेत सहज हुने छ । भारतको पिथौरागडबाट बर्सेनि हजारौं तिर्थालु नेपालका मठमन्दिरको दर्शनका लागि आउने गरेका छन् ।",
      "link": "https://gorkhapatraonline.com/news/150203",
      "image": "https://gorkhapatraonline.com/storage/media/264679/conversions/OPKM-original-thumb.jpg"
    },
    {
      "slug": "150193",
      "title": "‘स्वास्थ्य बिमा व्यवस्थित बनाउनुपर्छ’",
      "timestamp": 1743984000000,
      "source": "gp",
      "content": "नेपालमा स्वास्थ्य बिमा लागु भएको नौ वर्ष पुगेको छ । हुनेहरूले नहुनेका लागि योगदान गर्ने तथा आफ्नो स्वास्थ्यको पनि ख्याल गर्ने लक्ष्यसहित थालिएको बिमा अभियानलाई अझै प्रभावकारी बनाउनुपर्ने सरोकारवालाले जोड दिएका छन् ।",
      "longContent": "रामकृष्ण बोहराबागलुङ, चैत २५ गते । नेपालमा स्वास्थ्य बिमा लागु भएको नौ वर्ष पुगेको छ । हुनेहरूले नहुनेका लागि योगदान गर्ने तथा आफ्नो स्वास्थ्यको पनि ख्याल गर्ने लक्ष्यसहित थालिएको बिमा अभियानलाई अझै प्रभावकारी बनाउनुपर्ने सरोकारवालाले जोड दिएका छन् ।विशेषगरी ५ जनासम्मको परिवारले ३ हजार ५ सय रुपियाँ तिरेर वर्षभरका लागि १ लाख रुपियाँसम्मको औषधी उपचार निःशुल्क गर्न पाउने व्यवस्थाका लागि बिमा अभियान थालिएको हो । यो अभियानले वर्षभरी उपचारमा धाउनुपर्ने, विपन्न नागरिक तथा दीर्घरोगीका लागि सहयोगी बन्दैआएको हो । २०७२ साल चैत २५ गतेदेखि स्वास्थ्य बिमा सुरु भएको थियो । तत्कालीन सरकारले आम नागरिकलाई संविधानको मर्म अनुसार निःशुल्क स्वास्थ्य सेवा दिने अभियानमा बिमा कार्यक्रम जोडेको थियो । पहिलो चरणमा इलाम, बागलुङ र कैलालीमा सुरु भएपछि हाल देशभर यो कार्यक्रम लागु भएको छ । बागलुङमा रहेका कुल जनसङ्ख्या २ लाख ४९ हजार २ सय ११ जनामध्ये हालसम्म १ लाख ३४ हजार ६ सय ७३ जना अर्थात् ५४ प्रतिशत नागरिक स्वास्थ्य बिमामा बिमित भएको स्वास्थ्य बिमा बोर्ड बागलुङ कार्यालयका प्रमुख नारायणप्रसाद पौडेलले जानकारी दिनुभयो । त्यस्तै, जिल्लाका ४३ हजार ३ सय ८१ घरधुरीमध्ये ६७ प्रतिशत घर बिमामा जोडिएका छन् । अझैपनि ठुलो सङ्ख्याका नागरिक बिमामा जोडिन सकेका छैनन् । यो अभियानमा जोड्न उपचारका लागि सेवा पाउने प्रथम बिन्दु टाढा भएको, सानो उपचारमा धेरै खर्च गर्न बाध्य भएको र बिमाको योजनामा समावेश भएकाहरूले पनि झन्झटका साथ सेवा पाउनु परेपछि धेरैले विश्वास गर्न नसकेको अवस्था छ । ‘बिमा गरेको नागरिक उपचारमा आउँदा दोस्रो दर्जाको नागरिकजस्तो व्यवहार भोग्नुपरेको धेरै उदाहरण छन्’ स्वास्थ्य कार्यालय बागलुङका क्षयकुष्ठ निरीक्षक देवप्रकाश घिमिरेले भन्नुभयो, ‘राज्यको नीतिमा छिरेर गएको नागरिकलाई नै तल्लोस्तरको व्यवहार गर्दा यो बिमा प्रभावकारी नभएको हो ।’त्यस्तै, स्वास्थ्य बिमा बोर्डमा हरेक नागरिकले सूचीकृत भएझैं हरेक कर्मचारीको न्यूनतम भए पनि तलब काटेर प्रभावकारी बनाउनुपर्ने सरोकारवालाको सुझाव छ । साथै, बिमा भने पनि नचाहेको औषधी लिनका लागि दबाब गर्ने, बिरामी नै नभएको व्यक्तिले होलबडी परीक्षण भनेर खर्च गराउने चलन बढे पनि यो अभियान सफल बनाउनुपर्ने धौलागिरि प्रादेशिक अस्पतालका निमित्त मेडिकल सुपरिटेन्डेन्ट डा. अमित ढुङ्गानाले बताउनुभयो ।डा. ढुङ्गानाले स्वास्थ्य बिमाकै कारण आम नागरिकको स्वास्थ्य सेवामा पहुँच बढेको भन्दै शत प्रतिशत बिमामा जोडियो भने विभेद हुनेदेखि अन्य झन्झट पनि अन्त्य हुने बताउनुभयो । राज्यले व्ययभार बढी भयो भनेर रकम विनियोजन नगरेकाले बिमा भुक्तानीमा समस्या आएको चर्चाले नागरिकमा बिमा नवीकरण गर्ने तथा नयाँ बिमीतलाई शङ्का उत्पन्न भएको नेपाल पत्रकार महासङ्घ बागलुङका अध्यक्ष राम थापा ‘अविरल’ ले बताउनुभयो । ‘बिमा बारेका भ्रम यथार्थ हुन् भने राज्यले बेलैमा सम्बोधन गर्नुपर्छ’ थापाले भन्नुभयो, ‘केही कठिनाइ भए पनि बढी हल्लाहरूलाई निस्तेज पार्नुपर्छ ।’",
      "link": "https://gorkhapatraonline.com/news/150193",
      "image": "https://gorkhapatraonline.com/storage/media/264652/conversions/baglung--original-thumb.jpg"
    },
    {
      "slug": "150183",
      "title": "फुटबलर दिपेशको प्रशिक्षणलाई जुट्यो सहयोग",
      "timestamp": 1743984000000,
      "source": "gp",
      "content": "नेपाली राष्ट्रिय टिमको अन्डर–१३ फुटबल खेलाडी दिपेश गुरुङलाई लमजुङ सेवा समिति हङकङले आर्थिक सहयोग गरेको छ । लमजुङको क्व्होलासोँथार गाउँपालिका–३, फुल्म्रोका दिपेश गुरुङको शैक्षिक तथा खेल प्रशिक्षणका लागि समितिले आर्थिक सहयोग गरेको हो ।",
      "longContent": "नवीनराज कुइँकेललमजुङ, चैत २५ गते । नेपाली राष्ट्रिय टिमको अन्डर–१३ फुटबल खेलाडी दिपेश गुरुङलाई लमजुङ सेवा समिति हङकङले आर्थिक सहयोग गरेको छ । लमजुङको क्व्होलासोँथार गाउँपालिका–३, फुल्म्रोका दिपेश गुरुङको शैक्षिक तथा खेल प्रशिक्षणका लागि समितिले आर्थिक सहयोग गरेको हो ।राष्ट्रिय टिममा समावेश हुनुअघि सशस्त्र प्रहरी बल (एपिएफ) को अन्डर–१३ फुटवल टिमबाट खेलयात्रा अघि बढाउनुभएका गुरुङलाई लमजुङ सेवा समिति हङकङले ७० हजार र सोही समितिको जिल्लास्थित समन्वय समितिबाट २० हजार गरी ९० हजार रुपियाँ आर्थिक सहयोग गरिएको हो । लमजुङ सेवा समिति हङकङ अन्तर्गत खेलकुद समितिका संयोजक सन्तोष गुरुङ र समन्वय समिति लमजुङको अध्यक्ष मीना गुरुङलगायतले खेलाडी गुरुङ र उहाँको आमा डिलकाशी गुरुङलाई रकम हस्तान्तरण गर्नुभयो ।राष्ट्रिय टिमका लागि एपिएफ क्लबमा आबद्ध गुरुङ सशस्त्र प्रहरी विद्यालयमा अध्ययन गर्दै फुटबल प्रशिक्षण लिँदैं आउनुभएको छ । हाल एसइई परीक्षा दिनुभएका गुरुङले एपिएफबाट अन्डर –१३ का थुप्रै खेलहरूमा सहभागिता जनाउनुभएको छ ।लमजुङ सेवा समिति हङकङले जिल्लाको स्वास्थ्य, विपद, खेलकुद र शिक्षाको क्षेत्रमा सहयोग गर्दैआएको छ । समितिले विभिन्न क्षेत्रमा सेवा तथा सहयोगका लागि ४४ लाखको अक्षयकोष स्थापना गरेको छ । सोही कोषमा रहेको रकमको व्याजबाट समितिले समाजिक सेवामा कामहरू गर्दैआएको छ । सो समितिले जिल्लामा विभिन्न क्षेत्रमा सहयोगका लागि स्थापित अक्षयकोषलाई एक करोेड पुर्‍याउने तयारी गरेको अध्यक्ष मीना गुरुङले बताउनुभयो ।",
      "link": "https://gorkhapatraonline.com/news/150183",
      "image": "https://gorkhapatraonline.com/storage/media/264641/conversions/Kheladilai-Sahayog-Hastantaran-original-thumb.jpg"
    },
    {
      "slug": "150179",
      "title": "प्रहरीद्वारा अफिम खेती नष्ट",
      "timestamp": 1743984000000,
      "source": "gp",
      "content": "जाजरकोट प्रहरीले पहाडी भेगमा अफिम खेती गरेको पत्ता लगाएर नष्ट गरेको छ । आइतबार जाजरकोटको नलगाड नगरपालिका–१ खौला गाउँमा अवैध रूपमा लगाएको अफिम खेती प्रहरीले नष्ट गरेको हो ।",
      "longContent": "कुलबहादुर शाहीजाजरकोट, चैत, २५ गते । जाजरकोट प्रहरीले पहाडी भेगमा अफिम खेती गरेको पत्ता लगाएर नष्ट गरेको छ । आइतबार जाजरकोटको नलगाड नगरपालिका–१ खौला गाउँमा अवैध रूपमा लगाएको अफिम खेती प्रहरीले नष्ट गरेको हो । इलाका प्रहरी कार्यालय दल्ली, जाजरकोटबाट प्रहरी नायब निरीक्षक अर्जुन खड्काको कमान्डमा खटिएको २० जनाको प्रहरी टोलीले घटनास्थलमा पुगेर करिब ६५ रोपनी क्षेत्रफलमा लगाइएको अफिम खेती नष्ट गरेको जिल्ला प्रहरी कार्यालय जाजरकोटका सूचना अधिकारी एवम् प्रहरी निरीक्षक हरिराम डाँगीले जानकारी दिनुभयो । ‘प्रहरी टोलीले कसैको पनि नाममा नभएको जग्गामा लगाएको अफिम आइतबार नष्ट गरेको हो’ निरीक्षक डाँगीले भन्नुभयो, ‘अन्यत्र पनि खेती भए नभएका बारेमा पनि खोजी भइरहेको छ ।’  उहाँका अनुसार प्रहरीले अवैध लागु औषधजन्य बालीविरुद्धको अभियान अन्तर्गत अफिम खेती नष्ट गरेको हो ।",
      "link": "https://gorkhapatraonline.com/news/150179",
      "image": "https://gorkhapatraonline.com/storage/media/264631/conversions/afim-original-thumb.jpg"
    },
    {
      "slug": "150138",
      "title": "फोनिजको आठौं महाधिवेशन लुम्बिनीमा हुने, तयारी तिब्र",
      "timestamp": 1743984000000,
      "source": "gp",
      "content": "आदिवासी जनजाति पत्रकारहरुको साझा संस्था नेपाल आदिवासी जनजाति पत्रकार महासंघ (फोनिज) को आठौं संघीय महाधिवेशन चैत २९ र ३० गते लुम्बिनीमा हुन गइरहेको छ । महाधिवेशनको उदघाटन सञ्चार तथा सूचना प्रविधिमन्त्री पृथ्वीसुब्बा गुरुङले गर्नुहुनेछ ।",
      "longContent": "गोरखापत्र अनलाइनकाठमाडौं, चैत २५ गते । आदिवासी जनजाति पत्रकारहरुको साझा संस्था नेपाल आदिवासी जनजाति पत्रकार महासंघ (फोनिज) को आठौं संघीय महाधिवेशन चैत २९ र ३० गते लुम्बिनीमा हुन गइरहेको छ । महाधिवेशनको उदघाटन सञ्चार तथा सूचना प्रविधिमन्त्री पृथ्वीसुब्बा गुरुङले गर्नुहुनेछ । फोनिज संघीय महाधिवेशनको सबै तयारी करिब पूरा भएको फोनिज महासचिव समीर बलामीले जानकारी दिनुभयो । महाधिवेशनमा पाँचसय प्रतिनिधि तथा पर्यवेक्षकको सहभागिता रहने उहाँको भनाइ छ ।  फोनिजको ६६ जिल्लामा समिति रहेको छ । आठ जातीय पत्रकार संगठन आवद्ध छन् भने आठ विदेश शाखा रहेको फोनिज पदाधिकारीहरुको भनाइ छ । फोनिजमा साढे चार हजार आदिबासी जनजाति पत्रकार आवद्ध छन् । आठौं महाधिवेशनका लागि वरिष्ठ उपाध्यक्ष लक्की चौधरी अध्यक्षमा दावी गर्नुभएको छ । यसअघिको कार्यकालमा समेत उपाध्यक्ष रहिसक्नुभएका चौधरीले तराई–मधेसबाट अहिलेसम्म फोनिजको नेतृत्वमा कोही आउने अवसर प्राप्त नगरेकाले आफूले यस पटक स्वाभाविक दावी गरेको बताउनुभएको छ । २०५६ साउन २७ गते तत्कालीन रुपमा नेपाल आदिबासी जनजाति पत्रकार संघ (अनिज) को रुपमा स्थापना भएको संस्था २०७० सालमा फोनिजमा रुपान्तरण भएको थियो । आठ जातीय पत्रकार सम्बद्ध फोनिजमा मगर, थारु, गुरुङ, शेर्पा, तामाङ, नेवाः, राई र लिम्बु पत्रकार संघ आवद्ध छन् । आफ्नो रजत वर्ष मनाइसकेको फोनिजमा अहिलेसम्म राई, गुरुङ र तामाङ समुदायबाट पत्रकारले नेतृत्व गरिसक्नुभएको छ । संस्थापक अध्यक्ष चन्द्रसिंह कुलुङ राईले दुई कार्यकाल फोनिजको नेतृत्व गर्नुभयो । त्यसपछि खिम घलेले एक कार्यकाल नेतृत्वमा रहनुभयो । सोपछि मोहनसिंह लामाले एक कार्यकाल नेतृत्वमा रहनुभयो । लामापछि पत्रकार डण्ड गुरुङले दुई कार्यकाल फोनिजको नेतृत्वमा रहनुभयो । अहिले गजुरधन राई फोनिजको नेतृत्व गरिरहनुभएको छ ।लुम्बिनीमा हुने आठौं महाधिवेशनले ५३ सदस्यीय संघीय समिति गठन गर्नेछ ।  फोनिजमा अध्यक्ष, वरिष्ठ उपाध्यक्षसहित पाँच उपाध्यक्ष, महासचिव, पाँच सचिव, कोषाध्यक्ष र सहकोषाध्यक्ष गरी १५ सदस्यीय पदाधिकारी रहने विधानमा व्यवस्था छ ।",
      "link": "https://gorkhapatraonline.com/news/150138",
      "image": "https://gorkhapatraonline.com/storage/media/264572/conversions/Logo-fonij-final-original-thumb.jpg"
    },
    {
      "slug": "150112",
      "title": "स्वास्थ्य बिमामा रकम अभाव",
      "timestamp": 1743984000000,
      "source": "gp",
      "content": "सरकारको स्वास्थ्य बिमा कार्यक्रम अन्तर्गत भुक्तानी दिनुपर्ने दायित्व १६ अर्ब ४५ करोड रुपियाँ पुगेको छ ।",
      "longContent": "काठमाडौँ, चैत २५ गते । सरकारको स्वास्थ्य बिमा कार्यक्रम अन्तर्गत भुक्तानी दिनुपर्ने दायित्व १६ अर्ब ४५ करोड रुपियाँ पुगेको छ । स्वास्थ्य बिमा बोर्डले आइतबार यहाँ पत्रकार सम्मेलनमार्फत स्थितिपत्र सार्वजनिक गर्दै आम्दानी कम तथा खर्च बढी हुँदा वित्तीय असन्तुलन, बोर्डको विश्वसनीयता तथा वित्तीय दिगोपना कायम राख्न कठिन देखिएको बताएको छ । बोर्डका कार्यकारी निर्देशक डा. रघुराज काफ्लेले स्थितिपत्र सार्वजनिक गर्दै कोषमा आम्दानीका सीमित स्रोत र घाटा बजेटले समस्या देखिएको बताउनुभयो । स्वास्थ्य बिमा कोषमा बिमितबाट प्राप्त हुने रकम र नेपाल सरकारबाट प्राप्त हुने रकम मात्र जम्मा हुने गरेको उल्लेख गर्दै उहाँले बोर्डले अन्य स्रोतबाट आम्दानी प्राप्त गर्न नसकेको बताउनुभयो । उहाँले चालु आव २०८१/८२ को फागुन मसान्तमा बोर्डमा जम्मा रु. एक अर्ब रकम रहेको तर भुक्तानी दिनुपर्ने रकम १६ अर्ब ४५ करोड रहेको स्पष्ट पार्नुभयो ।आम्दानी र खर्चबिचको अन्तर निरन्तर फराकिलो हुँदै गएको र चालु आवमा बोर्डले जम्मा २६ अर्ब ५९ करोडको बजेट स्वीकृत गरेको छ तर प्राप्त हुने रकम स्वीकृत बजेटको एक तिहाइ मात्र हुने पनि बताउनुभयो ।काफ्लेका अनुसार स्वास्थ्य बिमा कोषमा बढ्दो दायित्व र प्रत्येक वर्ष कोषले घरभाडाबापत दुई करोड ३४ लाख भुक्तानी दिँदै आएको छ । कार्यरत कर्मचारीको तलब भत्ता तथा दर्ता सहयोगी प्रोत्साहनबापत बर्सेनि करोडौँ रुपियाँ भुक्तानी गर्ने गरेको र जुन निरन्तर बढ्दै गएको उहाँको भनाइ छ ।उहाँका अनुसार सेवाप्रदायकलाई भुक्तानी दिने रकम मासिक करिब दुई अर्ब थपिने गर्छ । अन्य प्रशासनिक खर्च पनि नियमित ढङ्गबाट बढेको देखिन्छ । यसबाट स्वास्थ्य बिमा कोषमा आम्दानी र खर्चबिचको अन्तर निरन्तर बढ्दै गएको छ । यसका साथै बेरुजु बढ्दो छ । महालेखा परीक्षकको कार्यालयबाट प्राप्त प्रतिवेदन अनुसार आव २०८०/८१ को अन्तिम लेखा परीक्षणको अवधिसम्म बोर्डको बेरुजु दुई अर्ब ८५ करोड २४ लाख ८९ हजार ४९५ रुपियाँ रहेको छ । बोर्डको वार्षिक आन्तरिक आम्दानीको ७५ प्रतिशत बेरुजु देखिनु आफैँमा चुनौतीपूर्ण छ । उहाँले स्वास्थ्य बिमामा प्रतिपरिवारले गर्ने औसत प्रिमियम भुक्तानी रु. तीन हजार आठ सय रुपियाँ रहेको भन्दै स्वास्थ्य बिमाबाट प्रतिपरिवारले लिएको सेवाको औसत भुक्तानी आठ हजार ३५० रुपियाँ देखिएको बताउनुभयो । सेवा लिनेको दरमा समानता, कुल सङ्ख्यामा असमानता रहेको काफ्लेको भनाइ छ । उहाँका अनुसार प्रदेशमा रहेका बिमितमध्ये आव २०७८/७९ मा कोशी र बागमती प्रदेशमा स्वास्थ्य सेवा लिने ४२ प्रतिशत, गण्डकीमा ३६ प्रतिशत, लुम्बिनीमा ३४ प्रतिशत थिए भने मधेशमा २६ प्रतिशत, कर्णालीमा ३४ प्रतिशत र सुदूरपश्चिममा २५ प्रतिशत रहेका थिए । उक्त दर आव २०८०/८१ मा क्रमशः कोशीमा ४६, बागमती र गण्डकीमा ४४, लुम्बिनीमा ३९, मधेशमा २९, कर्णालीमा ५४ र सुदूरपश्चिममा ४० प्रतिशत छ ।काफ्लेले आर्थिक तथा सामाजिक दृष्टिमा पछाडि परेका प्रदेशमा बिमामा सहभागिता निकै कम रहेकाले त्यहाँ सेवा लिनेको सङ्ख्या पनि निकै कम रहेको बताउनुभयो । यसै गरी उक्त प्रदेशका बहुसङ्ख्यक नागरिक स्वास्थ्य बिमामा समेटिन बाँकी रहेको बताउनुभयो । उहाँका अनुसार स्वास्थ्य बिमा कार्यक्रम हाल ७७ जिल्लाका ७४९ वटा स्थानीय तहमा विस्तार भएको छ । यस कार्यक्रम लागु भएदेखि हालसम्म कुल ८९ लाख ५२ हजार १३५ जना स्वास्थ्य बिमामा आबद्ध भएका छन् । आव २०८१/८२ को फागुन मसान्तसम्ममा क्रियाशील बिमितको सङ्ख्या ५७ लाख ५३ हजार ८१७ रहेको छ जुन कुल जनसङ्ख्याको २० प्रतिशत हो । उहाँका अनुसार जसमध्ये सामान्य क्रियाशील बिमित ४३ लाख दुई हजार ७०९ अर्थात् कुल बिमितमध्ये ७५ प्रतिशत र क्रियाशील लक्षित बिमित १४ लाख ५१ हजार १०८ अर्थात् २५ प्रतिशत छन् । क्रियाशील बिमितको सङ्ख्या विश्लेषण गर्दा अझै पनि बहुसङ्ख्यक अर्थात् ८० प्रतिशत नागरिकलाई समेट्न थप मेहनत गर्नुपर्ने देखिन्छ ।",
      "link": "https://gorkhapatraonline.com/news/150112",
      "image": "https://gorkhapatraonline.com/storage/media/264543/conversions/health-bima-original-thumb.jpg"
    },
    {
      "slug": "150110",
      "title": "सम्पदा संरक्षण गरौँ : राष्ट्रपति",
      "timestamp": 1743984000000,
      "source": "gp",
      "content": "राष्ट्रपति रामचन्द्र पौडेलले पुर्खाको मेहनत र परिश्रमबाट चिनोका रूपमा रहेका राष्ट्रिय सम्पदा संरक्षण सबैको साझा दायित्व रहेको बताउनुभएको छ ।",
      "longContent": "गोरखापत्र समाचारदाता काठमाडौँ, चैत २५ गते  । राष्ट्रपति रामचन्द्र पौडेलले पुर्खाको मेहनत र परिश्रमबाट चिनोका रूपमा रहेका राष्ट्रिय सम्पदा संरक्षण सबैको साझा दायित्व रहेको बताउनुभएको छ । ललितपुरको पाटन दरबार क्षेत्र परिसरमा पुनर्निर्माण गरिएको देगुतलेजु मन्दिरको आइतबार उद्घाटन गर्नुहुँदै राष्ट्रपति पौडेलले सम्पदा संरक्षणमा नागरिकस्तरको सचेतना, जागरुकता र चासो उत्तिकै आवश्यक रहेको बताउनुभयो ।उहाँले बहुजाति, बहुभाषा, परपम्परा र संस्कृति रहेको देशका अमूल्य सम्पदाको विकास, संरक्षण र संवर्धनमा तिनै तहको सरकारले ध्यान दिनु जरुरी रहेको बताउनुभयो । राष्ट्रपति पौडेलले भन्नुभयो, “भावी सन्ततिका लागि यी अमूल्य सम्पदा हाम्रो समय, इतिहास र पुर्खालाई बुझ्ने महत्वपूर्ण कडी हुन् । देशका यस्ता महत्वपूर्ण स्थलको संरक्षण र संवर्धन गरी पुर्खाको मेहनत, परिश्रम र चिनोका रूपमा रहेका कैयौँ सम्पदाको संरक्षण हाम्रो साझा दायित्व हो ।”उहाँले अनुपम भौगोलिक विविधताको सुन्दर देश नेपालमा प्राकृतिक, धार्मिक, सांस्कृतिक, ऐतिहासिक एवं प्रकृतिको वरदानका रूपमा कैयौँ रमणीय स्थल रहेको उल्लेख गर्दै अनगिन्ती मठमन्दिर, शक्तिपीठ, देवस्थल र तीर्थस्थल नेपालीको सभ्यता, संस्कृति तथा राष्ट्रिय गौरवसँग जोडिएको बताउनुभयो । राष्ट्रपति पौडेलले ललितपुर महानगरपालिकास्थित विश्व सम्पदा सूचीभित्र पर्ने पाटन दरबार क्षेत्रको यो एउटा बहुमूल्य सम्पदा भएको भन्दै स्वदेशी तथा विदेशीको प्रमुख पर्यटकीय गन्तव्य यहाँका सम्पदाले नेपाललाई अन्तर्राष्ट्रियस्तरमा चिनाएको बताउनुभयो । देशभर रहेका हाम्रा ऐतिहासिक, धार्मिक, सांस्कृतिक सम्पदा नेपाल र नेपालीको शान र पहिचान भएको उहाँको भनाइ थियो । राष्ट्रपति पौडेलले विनाशकारी गोरखा भूकम्पमा क्षतिग्रस्त ऐतिहासिक सम्पदाको पूर्ववत् स्वरूप र संरचनामै पुनर्निर्माण तथा जीर्णोद्धार चुनौतीपूर्ण कार्य हुँदाहुँदै यो मन्दिर पुनर्निर्माणले पाएको सार्थकताले यहाँको शोभा र सौन्दर्य बढाएको उल्लेख गर्नुभयो ।कार्यक्रममा संस्कृति, पर्यटन तथा नागरिक उड्डयनमन्त्री बद्रीप्रसाद पाण्डेले पुर्खाले निर्माण गरेका सम्पदाको महत्वलाई बढाउनुपर्ने अहिलेको आवश्यकता भएको बताउनुभयो ।  देगुतलेजु मन्दिरको पुनर्निर्माण तथा जीर्णोद्धार सम्पन्नपछिको शिलापत्र अनावरण कार्यक्रममा उहाँले संस्कृति र सम्पदामा गौरव गर्ने अवस्था आइपुगेकाले सम्पदाको महत्वलाई बढाउनुपर्ने बताउनुभएको हो । मन्त्री पाण्डेले भन्नुभयो, “संस्कृति र सम्पदामा हामी आज गौरव गर्ने अवस्थामा छौँ । हाम्रा पुर्खाले निर्माण गरेका सम्पदाको महत्वलाई हामीले कसरी बढाउन सकिन्छ, त्यो गर्नुपर्ने आवश्यक छ ।” उहाँले नेपालको भौगोलिक अवस्था अनुसार प्रकृति विविधतापूर्ण रहेकाले यसलाई पनि विश्वव्यापी प्रचार गर्नुपर्ने बताउनुभयो । मन्त्री पाण्डेले अभौतिक र भौतिक सम्पदा दुई वटालाई जोडेर र जोगाएर सिङ्गो नेपाललाई एउटा खुला सङ्ग्रहालय जस्तो बनाएर जानुपर्ने अवस्था आएको बताउनुभयो । उहाँले संसारभरका मानिस नेपालमा आउने र हाम्रो प्रकृतिबाट लाभान्वित हुनुको साथै नेपालका विविध भाषा, वेशभूषा, संस्कृति चाडपर्वको प्रत्यक्ष अनुभव गर्न पाउने पनि बताउनुभयो । सो अवसरमा ललितपुर महानगरपालिकाका मेयर चिरिबाबु महर्जनले हाल आफ्नो दोस्रो कार्यकाल भए पनि विश्राम नलिई लगातार विकास निर्माण गर्दै आएको बताउनुभयो । मन्दिरको पुनर्निर्माणका लागि ८० प्रतिशत आर्थिक सहयोग जापान सरकारले गरेको उहाँले जानकारी दिनुभयो ।",
      "link": "https://gorkhapatraonline.com/news/150110",
      "image": "https://gorkhapatraonline.com/storage/media/264541/conversions/IMG-20250406-WA0002-original-thumb.jpg"
    },
    {
      "slug": "150109",
      "title": "भुटानी बन्दीमाथि भएको दुर्व्यवहारको विरोध",
      "timestamp": 1743984000000,
      "source": "gp",
      "content": "भुटानका राजनीतिक बन्दीलाई गरिएको दुव्र्यवहारको अन्तर्राष्ट्रिय क्षेत्रमा चर्को विरोध भएको छ ।",
      "longContent": "गोरखापत्र समाचारदाता काठमाडौँ, चैत २५ गते । भुटानका राजनीतिक बन्दीलाई गरिएको  दुर्व्यवहारको अन्तर्राष्ट्रिय क्षेत्रमा चर्को विरोध भएको छ । संयुक्त राष्ट्रसङ्घका छ जना विशेष प्रतिवेदकद्वारा भुटानका राजनीतिक बन्दीलाई गरिएको दुव्र्यवहारको कडा भत्र्सना गर्दै राजनीतिक बन्दीलाई तत्काल रिहाइको मागसमेत गरिएको हो ।प्रतिवेदकले हालै सार्वजनिक गरेको संयुक्त प्रतिवेदनमा भुटानमा गम्भीर मानव अधिकार उल्लङ्घन भएको र विशेष गरी राजनीतिक बन्दीलाई गैरकानुनी रूपमा लामो समयसम्म बन्दी बनाइएको व्यवहारप्रति अन्तर्राष्ट्रिय समुदायको ध्यानाकर्षण भएको उल्लेख छ । सो प्रतिवेदनलाई ‘ग्लोबल क्याम्पेन फर दी रिलिज अफ पलिटिकल प्रिजनर्स इन भुटान’ (जिसिआरपिपिबी) र ह्युमन राइट्स वाच (एचआरडब्लु) ले स्वागत गरेका छन् । प्रतिवेदनमा भुटानी सरकारले राजनीतिकर्मीलाई मनपरी गिरफ्तारी, यातना, अन्यायपूर्ण मुद्दा चलाउने अभ्यास र अमानवीय जेलका अवस्था जस्ता गम्भीर दुव्र्यवहारको पर्दाफास गरिएको छ ।प्रतिवेदनमा बर्सौंसम्म भुटानले आफूलाई एक शान्तिपूर्ण हिमाली राष्ट्रका रूपमा चित्रण गर्दै आएको भए पनि व्यवहारमा त्यसको ठ्याक्कै उल्टो तस्बिर देखिएको उल्लेख गरिएको छ । विशेष गरी ल्होत्साम्पा जातीय समूहका थुप्रै राजनीतिक बन्दीलाई प्रजातन्त्र र मानव अधिकारको पक्षमा आवाज उठाएको भन्दै अनुचित रूपमा जेल हालिएको पाइएको प्रतिवेदनमा दाबी गरिएको छ । मानव अधिकारवादी संस्थाहरूले राजनीतिक बन्दीलाई गरिएको अमानवीय व्यवहार, लामो समयको पीडा, चिकित्सकीय सेवाको अभाव र न्यूनतम कानुनी सुरक्षाबाट वञ्चित गराएको भनी चर्को विरोध गरेका छन् । प्रतिवेदनमा उल्लेख गरिएको छ, “यो भुटानमा फरक मत राख्नेप्रति गरिएको योजनाबद्ध दमनको सङ्केत हो ।” यसका साथै उक्त प्रतिवेदनमा भुटानी अधिकारीले आतङ्कवादविरुद्धको कानुन र राष्ट्रिय सुरक्षासम्बन्धी प्रावधानको दुरुपयोग गरी राजनीतिक विपक्षीलाई दमन गर्ने गरेको, राजनीतिक बन्दीलाई प्रायः मुद्दा नचलाईकनै लामो समय जेलमा राखिने, जबरजस्ती स्वीकारोक्ति गर्न बाध्य पारिने र आफ्ना परिवारसँग सम्पर्क राख्न पनि रोक लगाइने गरेको उल्लेख छ ।संयुक्त राष्ट्रसङ्घका विशेष प्रतिवेदकले यातनाको प्रयोग, निष्पक्ष मुद्दाको अभाव, मौलिक मानव अधिकारको उल्लङ्घन र भुटानी जेलको अमानवीय अवस्थाप्रति गम्भीर चिन्ता व्यक्त गरेका छन् । उनीहरूले राजबन्दीलाई क्षमादान दिई रिहा गर्न भुटान नरेशलाई आग्रह पनि गरेका छन् ।अन्तर्राष्ट्रिय कानुनको उल्लङ्घनभुटानले अहिलेसम्म नागरिक तथा राजनीतिक अधिकारसम्बन्धी अन्तर्राष्ट्रिय महासन्धि (आइसिसिपिआर) आर्थिक, सामाजिक र सांस्कृतिक अधिकारसम्बन्धी महासन्धि (आइसिइएससिआर) र यातनाविरुद्धको महासन्धि (क्याट) जस्ता प्रमुख अन्तर्राष्ट्रिय सन्धिमा हस्ताक्षर गरेको छैन । यद्यपि प्रचलित अन्तर्राष्ट्रिय मानव अधिकार कानुनहरू पालना गर्न भुटान बाध्य छ । प्रतिवेदकले विश्व मानव अधिकार घोषणापत्र तथा सन् २०१९ मा गरिएको युनिभर्सल पिरियोडिक रिभ्यु (युपिआर) का सिफारिसलाई बेवास्ता गरेको आरोप लगाएका छन् । उक्त प्रतिवेदनमा ३२ राजनीतिक बन्दीमध्ये १९ जनाको केस दस्ताबेज गरिएको छ तर सबै ३२ बन्दीका लागि न्यायको माग गरिएको छ ।रिहा गर्न आह्वानविश्व अभियान (जिसिआरपिपिबी) ले भुटानका सबै राजनीतिक बन्दीलाई तत्काल रिहा गर्न र अन्तर्राष्ट्रिय मानव अधिकार मापदण्ड पालना गर्न भुटान सरकारलाई आग्रह गरेको छ । उक्त संस्थाले संयुक्त राष्ट्रसङ्घ, मानव अधिकार संस्थाहरू र लोकतान्त्रिक सरकारसहित सम्पूर्ण अन्तर्राष्ट्रिय समुदायलाई भुटानमा भइरहेको गम्भीर मानव अधिकार उल्लङ्घनको अन्त्यका लागि कूटनीतिक दबाब बढाउन आह्वान गरेको छ ।जिसिआरपिपिबीका संस्थापक तथा ग्लोबल कोअर्डिनेटर राम कार्कीले यो प्रतिवेदनले भुटानका राजनीतिक बन्दीले भोगेका अन्यायलाई प्रमाणित गरेको बताउनुभयो । कार्कीले भन्नुभयो, “अब उनीहरूको आवाज दबिनु हुँदैन । हामी पीडित र उनीहरूका परिवारसँग ऐक्यबद्धता जनाउँदै सबै राजनीतिक बन्दीको पूर्ण रिहाइ नहुँदासम्म सङ्घर्ष जारी राख्ने छौँ ।” उहाँले सबै राजनीतिक बन्दी रिहा भई उनीहरूको नयाँ जीवन सुरु गर्न आवश्यक पुनस्र्थापना कार्यक्रम सुनिश्चित नगरिँदासम्म आफूहरूलाई विश्वव्यापी समर्थन प्राप्त भइरहने विश्वास पनि व्यक्त व्यक्त गर्नुभयो ।हाल भुटानका विभिन्न जेलमा राजबन्दीका रूपमा रिन्जिन वाङ्दी, तेन्जिङ गावा जाङ्पो, किन्ले ग्याल्छेन, किन्ले पेन्जोर, रामलाल रावत, विष्णु राई, मधुलाल बुढाथोकी, एमबी भुजेल, लोकबहादुर घल, शाहबहादुर गुरुङ, कुमार राईलगायत झन्डै ३५ जना रहेको पाइएको छ ।",
      "link": "https://gorkhapatraonline.com/news/150109",
      "image": "https://gorkhapatraonline.com/storage/media/264547/conversions/2212-original-thumb.jpg"
    },
    {
      "slug": "150106",
      "title": "बिपी राजमार्ग चार खण्डमा पुनर्निर्माण हुने",
      "timestamp": 1743984000000,
      "source": "gp",
      "content": "असोज दोस्रो साता रोसीखोलामा आएको बाढीका कारण पूर्ण रूपमा क्षति भएको बिपी राजमार्गको कटुन्जेदेखि बर्खेखोलासम्मको सडकलाई चार खण्डमा विभाजन गरेर पुनर्निर्माण गरिने भएको छ ।",
      "longContent": "केदार तिमल्सिना बनेपा, चैत २५ गते । असोज दोस्रो साता रोसीखोलामा आएको बाढीका कारण पूर्ण रूपमा क्षति भएको बिपी राजमार्गको कटुन्जेदेखि बर्खेखोलासम्मको सडकलाई चार खण्डमा विभाजन गरेर पुनर्निर्माण गरिने भएको छ । बाढीबाट क्षति भएको सडक नेपाल सरकारको लागतमा तीन खण्डको पुनर्निर्माण गरिने भएको छ भने एक खण्ड पुनर्निर्माणका लागि जापान सरकारलाई अनुरोध गरिएको छ । डिभिजन सडक भक्तपुरले काभ्रेपलाञ्चोकतर्फको तीन खण्डमध्ये दुई खण्ड पुनर्निर्माणका लागि बोलपत्र आह्वान गरेको हो । सिन्धुलीतर्फको एक खण्डका लागि पनि सूचना प्रकाशित भएको छ । डिभिजन प्रमुख सिनियर डिभिजनल इन्जिनियर (सिडिई) सुमन योगेशले काभ्रेपलाञ्चोकतर्फ भकुन्डेबेँसीदेखि चार सय बेँसीसम्मको करिब ११ किलोमिटर सडक र डालाबेँसीदेखि चार सय बेँसीसम्मको ८.५ किलोमिटर सडक पुनर्निर्माणका लागि बोलपत्र आह्वान भइसकेको बताउनुभयो । उहाँले सिन्धुलीतर्फ बर्खेखोलादेखि नेपालथोकसम्मको चार किलोमिटर सडकखण्ड पुनर्निर्माणका लागि बोलपत्रको सूचना प्रकाशित भइसकेको जनाउनुभयो ।“क्षतिग्रस्त बिपी राजमार्ग पुनर्निर्माणका लागि सरकारबाट आठ अर्ब ५० करोड रुपियाँ बजेट सुनिश्चितता प्राप्त भएको छ, त्यसबाट काभ्रेपलाञ्चोक जिल्लातर्फ तीन खण्डका लागि सात अर्ब ५० करोड र सिन्धुली खण्डका लागि एक अर्ब रुपियाँ बजेट सुनिश्चितता आएको छ,” सिडिई योगेशले भन्नुभयो । राजमार्गको अलि बढी मोड र अप्ठ्यारो रहेको बर्खेखोलादेखि डालाबेँसीसम्मको ५.५ किलोमिटर सडक पुनर्निर्माणका लागि भने जापान सरकारको अन्तर्राष्ट्रिय सहयोग नियोग (जाइका) सँग छलफल भएको र जाइकाले स्थलगत अध्ययन गर्न लागेको र उक्त सडकखण्ड पुनर्निर्माणका लागि जापान सरकार लगभग तयार देखिएको उहाँले बताउनुभयो । बर्खेखोलादेखि डालाबेँसी सडकखण्डमा साना टनेल बनाउने, भायाडक्ट (अग्ला पुल) बनाउनेखालका नयाँ काम हुन सक्ने भएकाले जाइकासँग छलफल चलिरहेको छ । “अहिलेको अवस्था हेर्दा उनीहरूले गर्नेजस्तो देखिएकाले हामीले उक्त खण्डको बोलपत्र निकालेका छैनौँ,” सिडिई योगेशले थप्नुभयो । उहाँले उक्त खण्डमा रहेका सडकका मोडलाई सिधा बनाउनका लागि पाँच सय मिटरका छोटा टनेल (सुरुङमार्ग) बनाउन सकिने उल्लेख गर्नुभयो ।उहाँले सडक पुनर्निर्माणका लागि सूचना प्रकाशित गरिएका सडक खण्डको जेठ पहिलो सातासम्म सम्झौता गर्ने लक्ष्य रहेको बताउनुभयो । क्षतिग्रस्त बिपी राजमार्ग पुनर्निर्माण गर्दा साबिकको सडक ट्र्याकबाटै सडक पुनर्निर्माण गरिने डिभिजन सडकले जनाएको छ । “बिपी राजमार्ग पुनर्निर्माण गर्दा इन्टरमिडियट लेनबाट कम्तीमा दुई वटा गाडी सहज रूपमा गुड्ने गरी सात मिटर चौडाइको कालोपत्रे भएको र अर्को रोसीखोलामा बाढी आउँदा बाढीले खोल्न सक्ने नदीको सतहभन्दा तलबाट आरसिसी पर्खाल लगाएर सडक निर्माण गरिने छ,” सिडिई योगेशले भन्नुभयो । उहाँले भकुन्डेदेखि नेपालथोकसम्मको पुनर्निर्माण हुने सडक इन्टरमिडियट लेनबाट डबल लेन (दुई लेन) सडक बनाउने गरी ठेक्का आह्वान भएको बताउनुभयो । बिपी राजमार्गमा हाल भएको सवारी चापले समेत दुई लेन सडकको आवश्यकता महसुस भएको जनाउँदै डिभिजन सडक भक्तपुरले निकट भविष्यमा धुलिखेलदेखि भकुन्डेसम्मको साथै बिपी राजमार्गमा दुई लेन सडक आवश्यक देखिएको जनाएको छ । कार्यालयले पहिलो चरणमा भकुन्डेदेखि नेपालथोकसम्मको २८ किलोमिटर सडक दुई लेनको बनाउने छ । खुर्कोटदेखि सिन्धुलीको चियाबासीसम्मको सडकलाई छोटो बनाउन सुरुङमार्ग बनाउने विषयमा समेत जाइकाले अध्ययन गर्दै आएको छ । बिपी राजमार्गमा आगामी मनसुनको समयमा यातायात सञ्चालन गर्नका लागि डिभिजन सडक भक्तपुरले अस्थायी सडकको उचाइ बढाउने काम गरेको छ । कार्यालयका सिडिई योगेशले डिभिजन सडक भक्तपुर, काठमाडौँलगायतका डिभिजनबाट एक्साभेटर, रोलर, लोडर, टिप्परलगायतका दैनिक ३७ वटा उपकरण परिचालन गरेर अस्थायी सडक मर्मत भइरहेको बताउनुभयो । “बाढीले क्षति गरेको राजमार्गमा वर्षायाममा सवारी सञ्चालन गर्न खोलाको बहाव परिवर्तनका साथै खोलामा रहेको निर्माणसामग्री प्रयोग गरेर सडकलाई तीनदेखि सात मिटरसम्म अग्लो बनाउने काम भइरहेको छ,” सिडिई सुमन योगेशले भन्नुभयो । उहाँले वैशाख मसान्तभित्र बाढीले क्षति गरेको आठ किलोमिटर अस्थायी सडकको उचाइ बढाउनेलगायतको काम सम्पन्न हुने बताउनुभयो । बाढीले क्षति पु¥याउन सक्ने र अप्ठ्यारो स्थानमा तारजाली राख्ने कामसमेत भइरहेको छ । असोजभन्दा अघि आएका जस्ता बाढीले क्षति नगर्ने गरी अस्थायी सडक बनाइएको डिभिजन सडक भक्तपुरले जनाएको छ । कार्यालयले वर्षायाममा पहिरोलगायतबाट हुन सक्ने राजमार्ग अवरोधका लागि उपकरण र जनशक्ति व्यवस्थापन गरिने र यदि राजमार्ग अवरुद्ध भएको खण्डमा भकुन्डेबेँसी, तेमाल, मेच्छेपौवा हुँदै सिन्दुरेटारबाट वैकल्पिक सडक सञ्चालन गरिने जनाएको छ ।",
      "link": "https://gorkhapatraonline.com/news/150106",
      "image": "https://gorkhapatraonline.com/storage/media/264537/conversions/Kavre-khola-uchai-gardai-original-thumb.jpg"
    }
  ]
}