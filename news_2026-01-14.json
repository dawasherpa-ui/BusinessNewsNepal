{
  "date": "2026-01-14T09:41:42.542Z",
  "news": [
    {
      "slug": "187966",
      "title": "चीनको व्यापार अधिशेष ऐतिहासिक उचाइमा",
      "timestamp": 1768348800000,
      "source": "gp",
      "content": "चीनको व्यापार अधिशेष सन् २०२५ मा करिब १२ खर्ब अमेरिकी डलरको ऐतिहासिक रेकर्डमा पुगेको सरकारी तथ्याङ्कले देखाएको छ ।",
      "longContent": "हङकङ, पुस ३० गते । चीनको व्यापार अधिशेष सन् २०२५ मा करिब १२ खर्ब अमेरिकी डलरको ऐतिहासिक रेकर्डमा पुगेको सरकारी तथ्याङ्कले देखाएको छ । बुधबार सार्वजनिक गरिएको विवरण अनुसार संयुक्त राज्य अमेरिकामा निर्यात सुस्त भए पनि अन्य क्षेत्रीय र अन्तर्राष्ट्रिय बजारमा निर्यात विस्तार हुँदा समग्र अधिशेष उल्लेखनीय रूपमा बढेको हो ।चिनियाँ भन्सार प्रशासनका अनुसार सन् २०२५ मा चीनको कुल निर्यात ५.५ प्रतिशतले बढेर ३७ खर्ब ७० अर्ब डलर पुगेको छ । यस अवधिमा आयात भने घटेर २५ खर्ब ८० अर्ब डलरमा सीमित रह्यो । यस अघिको वर्ष सन् २०२४ मा चीनको व्यापार अधिशेष नौ खर्ब ९२ अर्ब डलर भन्दा केही बढी थियो ।डिसेम्बर महिनामा चीनको निर्यात डलरको आधारमा अघिल्लो वर्षको तुलनामा ६.६ प्रतिशतले वृद्धि भएको देखिएको छ, जुन अर्थशास्त्रीको अनुमान भन्दा राम्रो र नोभेम्बरको ५.९ प्रतिशतको वार्षिक वृद्धि दर भन्दा उच्च हो । सोही महिनामा आयात पनि उल्लेख्य रूपमा बढ्दै नोभेम्बरको १.९ प्रतिशतको तुलनामा ५.७ प्रतिशतले वृद्धि भएको छ । चीनको व्यापार अधिशेषले नोभेम्बरमै पहिलो पटक १० खर्ब डलरको सीमालाई पार गरेको थियो । गत वर्षको पहिलो ११ महिनामै व्यापार अधिशेष १० खर्ब ८० अर्ब डलर पुगेको तथ्याङ्कले देखाउँछ । व्यापारिक घर्षण र भूराजनीतिक तनावका बाबजुद पनि सन् २०२६ मा निर्यातले चीनको अर्थतन्त्रलाई टेवा दिइरहने अर्थशास्त्रीको अनुमान छ । बिएनपी परिबासकी प्रमुख चिनियाँ अर्थशास्त्री ज्याकलिन रोङले सन् २०२६ मा पनि निर्यातले आर्थिक वृद्धिको प्रमुख चालकको भूमिका खेल्ने अपेक्षा कायमै रहेको बताउनु भएको छ ।अमेरिकामा राष्ट्रपति डोनाल्ड ट्रम्प पुनः सत्तामा फर्किएपछि चीन र संयुक्त राज्यबिचको व्यापार युद्ध चर्किदै जाँदा अमेरिकी बजारतर्फ चीनको निर्यात गत वर्षको अधिकांश समय घट्दो रह्यो । सन् २०२५ मा अमेरिका तर्फको निर्यात करिब २० प्रतिशतले घटेको देखिन्छ । यद्यपि दक्षिण अमेरिका, दक्षिणपूर्वी एसिया, अफ्रिका र युरोपका अन्य बजारमा निर्यात विस्तार हुँदा उक्त गिरावट धेरै हदसम्म सन्तुलनमा आएको छ ।आँकडा अनुसार सन् २०२५ मा अफ्रिकातर्फ चीनको निर्यात २६ प्रतिशतले बढेको छ । दक्षिणपूर्वी एसियाली देशमा १३ प्रतिशत, युरोपेली सङ्घ (इयु) मा ८ प्रतिशत र ल्याटिन अमेरिकामा ७ प्रतिशतले निर्यात वृद्धि भएको छ । विश्लेषकका अनुसार कम्प्युटर चिप्स, विद्युतीय उपकरण तथा ती उत्पादनमा प्रयोग हुने सामग्रीको बलियो विश्वव्यापी मागले चीनको निर्यातलाई समर्थन गरेको छ । यसका साथै गत वर्ष चीनको कार निर्यातमा पनि उल्लेख्य वृद्धि देखिएको थियो । बलियो निर्यात प्रदर्शनले चीनको अर्थतन्त्रलाई वार्षिक करिब ५ प्रतिशतको आधिकारिक वृद्धि दर लक्ष्य नजिक पुर्‍याउन मद्दत गरेको छ । तर सस्तो चिनियाँ वस्तुको बाढीले स्थानीय उद्योगलाई असर गर्न सक्ने चिन्ताका कारण केही मुलुकमा चेतावनी र चासो पनि बढेको छ । चिनियाँ भन्सार प्रशासनका उपमन्त्री वाङ जुनले सन् २०२६ मा चीनले ‘गम्भीर र जटिल’ बाह्य व्यापार वातावरणको सामना गरिरहेको बताउनु भयो । तथापि उहाँले चीनको विदेशी व्यापारका आधारभूत संरचना अझै बलियो रहेको स्पष्ट पार्नु भयो । अन्तर्राष्ट्रिय मुद्रा कोष (आइएमएफ)का प्रमुखले गत महिना चीनलाई आर्थिक असन्तुलन समाधान गर्न, घरेलु माग र लगानीलाई प्रोत्साहन गर्दै निर्यातमा अत्यधिक निर्भरताबाट बाहिर निस्कन सुधारको गति तीव्र बनाउन आग्रह गर्नु भएको थियो ।चीनमा लामो समयदेखि चलिरहेको रियल स्टेट क्षेत्रको मन्दीले उपभोक्ताको विश्वास र घरेलु मागलाई अझै प्रभावित गरिरहेको छ । अत्यधिक ऋण लिँदा धेरै डेभलपर डिफल्टमा गएपछि यस क्षेत्रको समस्या गहिरिएको हो । चिनियाँ नेताले उपभोक्ता र व्यवसायको खर्च वृद्धि आर्थिक नीतिको केन्द्रमा राखेका छन् । पछिल्ला महिनामा सरकारले ट्रेड-इन अनुदान कार्यक्रम ल्याएर उपभोक्तालाई नयाँ, ऊर्जा-कुशल घरेलु उपकरण र सवारी साधन खरिद गरी पुराना मोडेल प्रतिस्थापन गर्न प्रोत्साहन गरेको छ । तर यी उपायको प्रभाव अहिलेसम्म सीमित देखिएको छ । बिएनपी परिबासकी रोङका अनुसार घरेलु मागको वृद्धि सन् २०२६ मा पनि सुस्त नै रहने सम्भावना छ । उहाँले विशेष गरी उपभोक्ता वस्तुका लागि वित्तीय अनुदान कार्यक्रम गत वर्षको तुलनामा कमजोर देखिएको उल्लेख गर्नु भयो ।फ्रान्सेली लगानी बैँक नाटिक्सिसका वरिष्ठ अर्थशास्त्री ग्यारी एनजीले सन् २०२६ मा चीनको निर्यात करिब ३ प्रतिशतले मात्र बढ्ने अनुमान गर्नु भएको छ । यो सन् २०२५ को ५.५ प्रतिशतभन्दा कम हो । आयात वृद्धिदर सुस्त रहने सम्भावनासँगै चीनको व्यापार अधिशेष यस वर्ष पनि १० खर्ब डलरभन्दा माथि रहने उहाँको अपेक्षा रहेको छ । रासस/एपी",
      "link": "https://gorkhapatraonline.com/news/187966",
      "image": "https://gorkhapatraonline.com/storage/media/330472/conversions/China-original-thumb.jpg"
    },
    {
      "slug": "187954",
      "title": "सुनचाँदीको मूल्य हालसम्मकै उच्च",
      "timestamp": 1768348800000,
      "source": "gp",
      "content": "स्थानीय बजारमा सुनचाँदीको मूल्यमा उल्लेख्य वृद्धि भएको छ । चार दिनको अन्तरालमा सुन र चाँदी दुवैको मूल्यमा तीव्र वृद्धि भएको हो ।",
      "longContent": "काठमाडौं, पुस ३० गते । स्थानीय बजारमा सुनचाँदीको मूल्यमा उल्लेख्य वृद्धि भएको छ । चार दिनको अन्तरालमा सुन र चाँदी दुवैको मूल्यमा तीव्र वृद्धि भएको हो ।नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु. दुई लाख ७८ हजार र त्यति नै चाँदीको मोल रु. पाँच हजार ६५५ कायम भएको छ । मङ्गलबार एक तोला सुन रु. दुई लाख ७६ हजार ५०० र त्यति नै चाँदीको मोल रु. पाँच हजार ३४० मा कारोबार भएको थियो । गत आइतबार प्रतितोला रु. दुई लाख ७० हजार ६०० मा कारोबार भएको छापावाला सुन हिजो तोलामा रु. चार हजार १००ले बढेर दुई लाख ७४ हजार ७०० कायम भएको थियो । यसैगरी, चाँदीको मूल्य पनि बढेको छ । आइतबार प्रतितोला रु. चार हजार ९९० मा खरिदबिक्री भएको एक तोला चाँदी हिजो रु. पाँच हजार १९५ मा किनबेच भएको थियो ।अमेरिकी डलरको उतारचढाव तथा विश्वव्यापी आर्थिक अनिश्चितताका कारण स्थानीय बजारमा सुनचाँदीको मूल्य बढेको व्यवसायीहरूले बताएका छन् । अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा एक औँस सुन चार हजार ६३५ र त्यति नै परिमाणको सेतो धातु ९० अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/187954",
      "image": "https://gorkhapatraonline.com/storage/media/330430/conversions/gold1616689900-original-thumb.jpg"
    },
    {
      "slug": "187895",
      "title": "कर तिर्छौं भन्दा तिर्न नपाएको गुनासो",
      "timestamp": 1768348800000,
      "source": "gp",
      "content": "इलाममा रहेको करदाता सेवा कार्यालयलाई सरकारले हटाउने निर्णय गरेपछि इलामका कर तिर्ने व्यवसायी समस्यामा परेका छन् । सहज रूपमा कर तिर्दै आएका निर्माण व्यवसायीदेखि अन्य साना",
      "longContent": "कोकिला ढकाल इलाम, पुस ३० गते ।  इलाममा रहेको करदाता सेवा कार्यालयलाई सरकारले हटाउने निर्णय गरेपछि इलामका कर तिर्ने व्यवसायी समस्यामा परेका छन् । सहज रूपमा कर तिर्दै आएका निर्माण व्यवसायीदेखि अन्य साना तथा ठुला व्यवसायीले झापाको भद्रपुरस्थित आन्तरिक राजस्व कार्यालय जान बाध्य  भएका छन् । इलामबाट भद्रपुर पुुगेर २० दिनअघि करचुक्ताका लागि फाइल दर्ता गरे पनि पुसको अन्तिम हुँदा पनि काम अघि नबढेको इलामका व्यवसायी दिपेश श्रेष्ठले बताउनुुभयो । करदाताका लागि पुस मसान्त कर तिर्ने र कर चुक्ताको प्रमाणपत्र निकाल्ने अन्तिम समय हो । “हामीले इलाममा करदाता सेवा कार्यालय हुँदा समयमा कर तिर्न पाएका थियौँ । यहाँबाट हटाइएपछि राज्यलाई कर तिर्छौंभन्दा पनि समयमा कर तिर्ने अवस्था छैन ।” श्रेष्ठले भन्नुुभयो, “भोलिसम्म कर चुक्ता भएन भने जरिबाना त लाग्छ नै व्यवसाय नै डामाडोल हुने स्थिति आउँछ । भद्रपुरबाट काम हुने अवस्था छैन । फाइलको चाङ छ ।” आन्तरिक राजस्व कार्यालय झापामा गएर आफ्नो फाइल अड्किएपछि निर्माण व्यवसायी सन्तोष कटुवाल पनि थप समस्यामा हुुनुुहुन्छ । १५–२० दिनअघि बुुझाएको फाइलको अझै काम हुुँदैन भोलिसम्म काम नभए माघ २ गतेपछि जिल्लाभित्र खुल्ने ठेक्का प्रक्रियाबाट सबै निर्माण व्यवसायी वञ्चित हुने अवस्था रहेको निर्माण व्यवसायी कटुुवाल बताउनुुहुन्छ ।“कर चुक्ता नभई ठेक्कामा सहभागी हुन पाइँदैन, यो मेरो मात्र समस्या होइन, इलामका सबै निर्माण व्यवसायीको समस्या हो,” कटुवालले भन्नुुभयो, “आन्तरिक राजस्व कार्यालयले पुस मसान्तसम्म कर चुक्ता गर्नु भनेको छ । भद्रपुरको आन्तरिक राजस्व कार्यालयमा फाइल थुप्रियो, त्यहाँ काम भएन । हामीलाई फाइल अड्काएर फाइन लिन पाइँदैन र हामीलाई आवश्यक कर चुक्ताको प्रमाणपत्र दिनुु पर्छ, हामीले समयभित्रै कर तिर्न पाउनुु पर्छ ।” बैङ्कबाट कालो सूचीमा पर्ने अवस्था रहेको इलाम उद्योग वाणिज्य सङ्घ इलामका अध्यक्ष बताउनुुहुन्छ । “सरकारले स्थानीय तहमार्फत सेवा दिने, प्रविधिमा लाने भनेर यहाँको करदाता सेवा कार्यालय हटायो, हामी ठिकै होला भनेर चुप बस्यौैैैैैैैँ, अहिले सानादेखि ठुला व्यवसायी सबैलाई अहिले समस्या छ ।” अध्यक्ष पौड्यालले भन्नुुभयो, “बैङ्क ग्यारेन्टी लिन, ऋण चुक्ता गर्न र साना, ठुला तथा मझौला व्यवसायले बैङ्किङ कारोबार गर्न कर चुक्ता नै पहिलो सर्त भएकाले हामी कर तिर्ने सहज सेवा पाउनुु पर्छ भन्ने हाम्रो माग छ ।” कोष तथा लेखा नियन्त्रण कार्यालयबाट समेत सबै काम नहुने भएकाले समस्या थपिएको अध्यक्ष पौड्यालको भनाइ छ । गएको जेनजी आन्दोलनको आगजनीपछि इलाममा रहेको करदाता सेवाको काम एक महिना भएन । त्यसपछि असाज १८ को विपत्ले गर्दा थप दुुई महिना व्यवसायीले कर तिर्न सक्ने अवस्था भएन, कर तिर्ने बेला हुँदा कार्यालय नै खारेजी भयो । अध्यक्ष पौड्यालले भन्नुुभयो, “स्थानीय पालिकाबाट तत्काल त्यो व्यवस्था गरिएन, अब हामीलाई जिल्लामा करदाता कार्यालय चाहिन्छ ।”  यता जिल्लामा भर्खरै आउनुुभएका कोष तथा लेखा नियन्त्रण कार्यालय इलामका प्रमुख सूूर्य भण्डारी कोलेनिकालाई व्यवसाय कर चुक्ताको अधिकार नै नभएको बताउनुुहुुन्छ । तत्कालका लागि कोलेनिकालाई संयोजनको माध्यम बनाइएको छ तर काम हुुँदैन, कर चुक्ता गराउन झापा नै जानुु पर्छ । भण्डारीले भन्नुुभयो, “जेनजी आन्दोलन र विपत्को मार खेपेको इलामका लागि तत्काल रोकिएका फाइलको काम गर्न, समयअगावै सबै करदाताका फाइल इन्ट्री गर्न र पुुसभित्र इन्ट्री भएका फाइलमाथि थप शुल्क नलिने व्यवस्था गराउन म प्रतिबद्ध छुु ।” व्यवसायीले भने माघ ३ भित्र आफ्ना फाइलको काम नभएर कर चुक्ताको प्रमाणपत्र नदिए जिल्लामा आन्दोलन गर्न बाध्य हुुने चेतावनीसमेत दिएका छन् । यसैबिच इलाम उद्योग वाणिज्य सङ्घले करदाता कार्यालय जिल्लाबाट हटाइएपछि व्यवसायी समस्यामा परेको भन्दै इलामका प्रमुख जिल्ला अधिकारीमार्फत अर्थमन्त्रीलाई ध्यानाकर्षणपत्रसमेत बुुझाएको छ । ध्यानाकर्षणपत्रमा जिल्लामा रहेको करदाता सेवा कार्यालय हटेपछि इलामसहित पाँचथर ताप्लेजुुङका व्यवसायी मारमा परेको उल्लेख गरिएको छ । यता इलामका प्रमुख जिल्ला अधिकारी लक्ष्मण ढकालले आफूू लागेर पनि पुस मसान्तभित्र इलामका करदाताको काम गराउने प्रतिबद्धता जनाउनुुभएको छ । यसअघि इलाममा रहेको करदाता सेवा कार्यालयले वार्षिक ८० करोडभन्दा बढी राजस्व सङ्कलन गर्दै आएको जनाइएको छ ।",
      "link": "https://gorkhapatraonline.com/news/187895",
      "image": "https://gorkhapatraonline.com/storage/media/330344/conversions/Untitled-1-original-thumb.jpg"
    },
    {
      "slug": "187892",
      "title": "शङ्कास्पद वित्तीय कारोबार तथा गतिविधि वृद्धि",
      "timestamp": 1768348800000,
      "source": "gp",
      "content": "नेपालमा शङ्कास्पद वित्तीय कारोबार तथा गतिविधि अघिल्लो आर्थिक वर्षको तुलनामा करिब ३० प्रतिशतले वृद्धि भएको छ । नेपाल राष्ट्र बैङ्क अन्तर्गतको वित्तीय जानकारी एकाइले सार्वजनिक गरेको आव २०८१/८२ को वार्षिक प्रतिवेदनले यस्तो देखाएको हो ।",
      "longContent": "गोरखापत्र समाचारदाताकाठमाडौँ, पुस ३० गते । नेपालमा शङ्कास्पद वित्तीय कारोबार तथा गतिविधि अघिल्लो आर्थिक वर्षको तुलनामा करिब ३० प्रतिशतले वृद्धि भएको छ । नेपाल राष्ट्र बैङ्क अन्तर्गतको वित्तीय जानकारी एकाइले सार्वजनिक गरेको आव २०८१/८२ को वार्षिक प्रतिवेदनले यस्तो देखाएको हो ।प्रतिवेदन अनुसार सम्पत्ति शुद्धीकरण निवारण, आतङ्ककारी गतिविधिमा वित्तीय लगानी रोकथाम तथा आमविनाशका हातहतियार निर्माणमा हुने वित्तीय लगानी निवारणसम्बन्धी नीति तथा कार्यान्वयनका प्रयास थप प्रभावकारी बनाइएको छ ।एकाइले सञ्चालन गर्ने गोएमएल प्रणालीमार्फत प्राप्त वित्तीय सूचनामा उल्लेख्य वृद्धि भएको जनाएको छ । आव २०८०/८१ म १६३९ सूचक संस्था आबद्ध रहेकामा चालु आवमा यो सङ्ख्या ३४९७ पुगेको छ । सोही अवधिमा ९४५ वटा शङ्कास्पद कारोबार वा गतिविधि प्राप्त भएको प्रतिवेदनले जनाएको छ ।प्राप्त प्रतिवेदनको विश्लेषण गर्दा अघिल्लो वर्षको तुलनामा करिब ४० प्रतिशतले वृद्धि भएको प्रतिवेदनमा उल्लेख छ । विश्लेषणपछि ४५ वटा वित्तीय जानकारी प्रतिवेदन नेपाल प्रहरी, आन्तरिक राजस्व विभाग, राजस्व अनुसन्धान विभाग, अख्तियार दुरुपयोग अनुसन्धान आयोगलगायत निकायमा पठाइएको छ, जसले वित्तीय अपराध पहिचान, अनुसन्धान तथा अभियोजन प्रव्रिmयामा प्रत्यक्ष सहयोग पुगेको प्रतिवेदनमा उल्लेख छ ।अन्तर्राष्ट्रिय सहकार्यतर्फ पनि एकाइ सव्रिmय देखिएको छ । आव २०८१/८२ मा विदेशी वित्तीय जानकारी एकाइसँग ६४ वटा सूचना आदानप्रदान गरिएको प्रतिवेदनमा उल्लेख छ । यसले सीमापार वित्तीय कारोबार, अन्तरदेशीय अपराध सञ्जाल तथा साइबर ठगीविरुद्धको सहकार्यलाई सुदृढ बनाएको प्रतिवेदनमा उल्लेख छ ।सन् २०२३ मा एसिया प्यासिफिक ग्रुपको मूल्याङ्कनपछि नेपाल ‘ग्रे–लिस्ट’ मा परेपछि गरिएका सुधार तथा समन्वयात्मक प्रयास पनि प्रतिवेदनमा समेटिएका छन् ।प्रतिवेदनले आगामी दिनमा जोखिममा आधारित दृष्टिकोण, प्रविधिमा आधारित विश्लेषण प्रणाली, अन्तरनिकाय समन्वय र अन्तर्राष्ट्रिय मापदण्ड अनुसार सुधारलाई प्राथमिकता दिने जनाएको छ । वित्तीय सूचना विश्लेषणको गुणस्तर सुदृढ गर्दै राष्ट्रिय तथा अन्तर्राष्ट्रिय सहकार्यलाई अझ प्रभावकारी बनाउने लक्ष्य रहेको प्रतिवेदनमा उल्लेख छ ।",
      "link": "https://gorkhapatraonline.com/news/187892",
      "image": "https://gorkhapatraonline.com/storage/media/330340/conversions/Untitled-1-original-thumb.jpg"
    },
    {
      "slug": "187885",
      "title": "इराकका लागि पुनः श्रम स्वीकृति सुरु",
      "timestamp": 1768348800000,
      "source": "gp",
      "content": "वैदेशिक रोजगार विभागले रोजगारीका लागि इराकमा काम गरेर आधिकारिक आवासीय कार्ड ‘भ्यालिड रेसिडेन्सी कार्ड’ प्राप्त गरेका नेपाली श्रमिकलाई श्रम स्वीकृति दिन थालेको छ ।",
      "longContent": "गोरखापत्र समाचारदाता काठमाडौँ, पुस ३० गते  । वैदेशिक रोजगार विभागले रोजगारीका लागि इराकमा काम गरेर आधिकारिक आवासीय कार्ड ‘भ्यालिड रेसिडेन्सी कार्ड’ प्राप्त गरेका नेपाली श्रमिकलाई श्रम स्वीकृति दिन थालेको छ । विभिन्न माध्यमबाट इराक गएर इराकको आधिकारिक भिसामा काम गरिरहेका र घर बिदामा आएर पुनः जान चाहनेलाई श्रम स्वीकृति दिन थालेको हो । यही पुस ११ गते सरकार मन्त्रीपरिषद्को बैठकले इराकको आधिकारिक भिसा र ‘रेसिडेन्सी कार्ड’ भएका नेपालीलाई आवश्यक प्रक्रिया पु-याएर श्रम स्वीकृति प्रदान गर्ने निर्णय गरेको थियो ।विभागले मङ्गलबार सूचना सार्वजानिक गर्दै इराकमा पुनः जानेका लागि श्रम स्वीकृति प्राप्त गर्न तोकिएको कागजातसहित वैदेशिक रोजगार व्यवस्थापन प्रणाली (फेमिस) मार्फत आवेदन दिन सक्ने जानकारी गराएको छ । सूचनामा इराकका लागि श्रम स्वीकृति लिनेले कम्तीमा तीन महिना म्याद भएको, राहदानी आधिकारिक भिसा, रोजगारदातासँगको करार सम्झौता, इराकको अध्यागमनले पासपोर्टमा लगाएको आगमन तथा प्रस्थान छाप, अभिमुखीकरण तालिम तथा मेडिकल गरेको प्रमाण, भिसा तथा करार सम्झौतासहित विभागमा सनाखतका लागि उपस्थिति हुनुपर्ने उल्लेख छ । यसअघि इराक नेपाल श्रमिकका लागि वैदेशिक रोजगारीका लागि प्रतिबन्धित वा जोखिमयुक्त मुलुकको सूचीमा राखिएका कारण त्यहाँबाट फर्किएका श्रमिकले श्रम स्वीकृति पाउन सकेका थिएनन् । श्रम, रोजगार तथा सामाजिक सुरक्षा मन्त्रालयले इराक सरकार कानुनमा वैध भएर काम गरेका तर नेपालको कानुनमा अवैध भएकालाई वैध बनाउने काम मात्रै गरेको हो । यो निर्णयले इराकमा नयाँ जानका लागि श्रम स्वीकृति नदिने पनि विभागले आफ्नो सूचनामा स्पष्ट पारेको छ । इराकको विभिन्न प्रतिष्ठित कम्पनीमा काम गर्ने झन्डै ३० हजार नेपाली कार्यरत छन् ।",
      "link": "https://gorkhapatraonline.com/news/187885",
      "image": "https://gorkhapatraonline.com/storage/media/330333/conversions/Untitled-1-original-thumb.jpg"
    },
    {
      "slug": "187860",
      "title": "संस्थागत सुशासन पहिलो प्राथमिकतामा : अध्यक्ष ढकाल",
      "timestamp": 1768262400000,
      "source": "gp",
      "content": "राष्ट्रिय वाणिज्य बैँक लिमिटेडको २० औँ वार्षिक साधारण सभा मङ्गलबार काठमाडौँमा सम्पन्न भएको छ ।",
      "longContent": "काठमाडौँ, पुस २९ गते । राष्ट्रिय वाणिज्य बैँक लिमिटेडको २० औँ वार्षिक साधारण सभा मङ्गलबार काठमाडौँमा सम्पन्न भएको छ । बैँक सञ्चालक समितिका अध्यक्ष देवकुमार ढकालको अध्यक्षतामा सम्पन्न साधारणसभाले आर्थिक वर्ष २०८१/८२ को वार्षिक प्रतिवेदन स्वीकृत गर्नुका साथै आर्थिक वर्ष २०८२/८३ का लागि लेखापरीक्षक नियुक्ति लगायतका विभिन्न प्रस्ताव पारित गरेको छ ।साधारणसभालाई सम्बोधन गर्दै अध्यक्ष ढकालले बैँकले संस्थागत सुशासनलाई पहिलो प्राथमिकतामा राख्दै व्यवसाय विस्तार गरिरहेको बताउनु भयो ।उहाँले समय सापेक्ष सेवा–सुविधामा परिमार्जन गर्दै प्रविधिमा आधारित विभिन्न सेवामार्फत ग्राहकलाई गुणस्तरीय सेवा प्रवाह गर्न बैँक निरन्तर क्रियाशील रहेको उल्लेख गर्नु भयो । बैँकिङ क्षेत्रमा बढ्दो प्रतिस्पर्धालाई सामना गर्न प्रतिस्पर्धी क्षमता अभिवृद्धि गर्ने उद्देश्यले आन्तरिक नीति, नियम, निर्देशिका तथा कार्यविधिमा समयानुकुल सुधार गर्दै आएको उहाँको भनाइ थियो ।साधारण सभामा बैँकका शेयरधनीहरू क्रमशः नेपाल सरकार अर्थ मन्त्रालय, महालेखा नियन्त्रक कार्यालय, कम्पनी रजिस्ट्रार कार्यालय, सार्वजनिक खरिद अनुगमन कार्यालय, उद्योग, वाणिज्य तथा आपूर्ति मन्त्रालय, ऊर्जा, जलस्रोत तथा सिँचाइ मन्त्रालय, शिक्षा, विज्ञान तथा प्रविधि मन्त्रालयका प्रतिनिधि तथा सर्वसाधारण शेयरधनीहरूको उपस्थिति रहेको थियो । अध्यक्ष ढकालद्वारा प्रस्तुत प्रतिवेदनमाथि शेयरधनीहरूले टिप्पणी तथा सुझाव प्रस्तुत गरेका थिए, जसको जवाफ अध्यक्ष ढकालले दिनु भएको थियो ।सभामा सञ्चालक समिति सदस्यहरू थानप्रसाद पञ्ज्ञानी, स्वतन्त्र सञ्चालक लक्ष्मण घिमिरे, प्राडा. रामप्रसाद ज्ञवाली, रोमिला ढकाल उप्रेती, डा. सूर्यबहादुर राना, हरिकुमार सिलवाल, बैँकका प्रमुख कार्यकारी अधिकृत देवेन्द्ररमण खनाल, नायब प्रमुख कार्यकारी अधिकृतहरू सरस्वती अधिकारी र देवेशप्रसाद लोहनी, उपकार्यकारी अधिकृतहरू पवन रेग्मी, विनयरमण पौडेल, दुर्गाकुमारी कँडेल, रामकुमार थापालगायतको उपस्थिति रहेको थियो । साथै बाह्य लेखापरीक्षक, कानुनी सल्लाहकार, कर्मचारी युनियनका प्रतिनिधि, विभागीय प्रमुख तथा अन्य अतिथि पनि सहभागी थिए । साधारणसभाको सञ्चालन कम्पनी सचिव प्रमोद अधिकारीले गर्नु भएको थियो ।बैँकले हाल सातै प्रदेशका ७७ जिल्ला सदरमुकामसहित दुर्गम क्षेत्रहरूमा समेत ३१२ वटा शाखा कार्यालय, ७१ वटा एक्सटेन्सन काउन्टर, ३२२ वटा एटिएम र ९९ वटा शाखारहित बैँकिङ सेवामार्फत आधुनिक बैँकिङ सेवा उपलब्ध गराउँदै आएको जनाएको छ।",
      "link": "https://gorkhapatraonline.com/news/187860",
      "image": "https://gorkhapatraonline.com/storage/media/330288/conversions/RBB-original-thumb.jpg"
    },
    {
      "slug": "187841",
      "title": "नेप्से परिसूचकमा सामान्य अङ्कको सुधार",
      "timestamp": 1768262400000,
      "source": "gp",
      "content": "नेपाल स्टक एक्सचेञ्ज ९नेप्से० परिसूचकमा सामान्य अङ्कको सुधार देखिएको छ ।",
      "longContent": "काठमाडौँ, पुस २९ गते ।नेपाल स्टक एक्सचेञ्ज (नेप्से) परिसूचकमा सामान्य अङ्कको सुधार देखिएको छ । आज नेप्से परिसूचक चार दशमलव ९० अङ्कले बढेर दुई हजार ६३९ दशमलव ९१ को बिन्दुमा कायम भएको छ ।आज ३४९ कम्पनीको एक करोड ३६ लाख २४ हजार ८२४ कित्ता सेयर ७७ हजार १७ पटक खरिदबिक्री हुँदा रु छ अर्ब ९९ करोड चार लाख ८४ हजार ३९ बराबरको कारोबार भएको नेप्सेले जनाएको छ ।आजको कारोबारमा बैंकिङ शून्य दशमलव १४, वित्त शून्य दशमलव २९, होटल तथा पर्यटन शून्य दशमलव ४८, जीवन बीमा शून्य दशमलव १७, उत्पादन तथा प्रशोधन शून्य दशमलव २३ र लघुवित्त शून्य दशमलव २० प्रतिशतले घटेको छ । अरु सबै समूहको उपसूचक बढेको छ । जलविद्युत एक दशमलव ०२, लगानी शून्य दशमलव ०४, म्युचुअल फण्ड शून्य दशमलव ४२, निर्जीवन बीमा शून्य दशमलव ०७, व्यापार शून्य दशमलव ९८ र अन्य समूह शून्य दशमलव ७८ प्रतिशतले बढेको छ ।आज थ्रीस्टार हाइड्रोपावर लिमिटेडलेको सेयर मूल्यमा सकारात्मक सर्किट लाग्दा रसुवागढी हाइड्रोपावर कम्पनी लिमिटेडको सेयर मूल्य सबभन्दा धेरै छ दशमलव ०९ प्रतिशतले घटेको छ । रासस",
      "link": "https://gorkhapatraonline.com/news/187841",
      "image": "https://gorkhapatraonline.com/storage/media/330251/conversions/nepal-stock-exchange-original-thumb.jpg"
    },
    {
      "slug": "187757",
      "title": "परामर्श दिएर नेपालीले भित्र्याए अठार अर्ब",
      "timestamp": 1768262400000,
      "source": "gp",
      "content": "विदेशमा परामर्श दिएर नेपालीले गर्ने आम्दानी बढ्न थालेको छ । नेपाल राष्ट्र बैङ्कका अनुसार चालु आर्थिक वर्ष २०८२/८३ को पाँच महिना अर्थात् मङ्सिरसम्म नेपालीले आकर्षक आम्दानी भित्र्याएका छन् ।",
      "longContent": "गोरखापत्र समाचारदाताकाठमाडौँ, पुस २९ गते । विदेशमा परामर्श दिएर नेपालीले गर्ने आम्दानी बढ्न थालेको छ । नेपाल राष्ट्र बैङ्कका अनुसार चालु आर्थिक वर्ष २०८२/८३ को पाँच महिना अर्थात् मङ्सिरसम्म नेपालीले आकर्षक आम्दानी भित्र्याएका छन् । यस अवधिमा नेपालीले १८ अर्ब १० करोड रुपियाँ परामर्शबापत आम्दानी गरेको केन्द्रीय बैङ्कले जनाएको छ । यो विदेशमा उपलब्ध गराएको व्यावसायिक तथा व्यवस्थापनसँग सम्बन्धित परामर्शबापतको आम्दानी हो । गत वर्षको सोही अवधिमा नेपालीले १४ अर्ब ५६ करोड रुपियाँ परामर्शबापत आम्दानी गरेको तथ्याङ्कले देखाउँछ । मङ्सिरसम्म नेपालबाट पनि परामर्शबापत करिब दुई अर्ब रुपियाँ बाहिरिएको छ । राष्ट्र बैङ्कका अनुसार सो अवधिमा एक अर्ब ७९ करोड रुपियाँ सोही शीर्षकमा नेपालबाट बाहिरिएको हो । परामर्शबापत नेपाल भित्रिएको र नेपालबाट बाहिरिएको रकमसमेत गर्दा नेपालले यो शीर्षकमा १६ अर्ब ३१ करोड रुपियाँ खुद आम्दानी गरेको छ । गत वर्षको सोही अवधिमा यस्तो आम्दानी १३ अर्ब २० करोड रुपियाँ थियो । नेपालीले अनुसन्धान एवं विकास शीर्षकमा पनि विदेशबाट आम्दानी गरेको राष्ट्र बैङ्कको तथ्याङ्कले देखाउँछ । जस अनुसार मङ्सिरसम्म पाँच करोड ६५० लाख रुपियाँ अनुसन्धान तथा विकासबापत आम्दानी भएको देखिन्छ । यसै शीर्षकमा नेपालबाट दुई करोड ८३ लाख रुपियाँ बाहिरिएको छ । नवप्रवर्तन एवं प्रविधि आविष्कारका लागि महत्वपूर्ण मानिने अनुसन्धान तथा विकासमा नेपालले गर्ने समग्र कारोबार निकै न्यून रहेको उल्लेखित तथ्याङ्कले देखाउँछ । यस अवधिमा नेपालीले प्राविधिक तथा व्यापार व्यवसायसँग सम्बन्धित सेवा प्रदान गरेर नौ अर्ब ५५ करोड रुपियाँ भित्र्याएको देखिन्छ । यसै शीर्षकमा नेपालबाट तीन अर्ब ४३ करोड रुपियाँ बाहिरिएको तथ्याङ्क छ । विगतको तुलनामा यस किसिमको आम्दानी बढ्दै गएको पनि देखिन्छ । गत आवको यही अवधिमा नेपालले सात अर्ब ३९ करोड रुपियाँ यो शीर्षकमा भित्र्याएको थियो ।  विदेशमा श्रव्यदृश्यसम्बन्धी सेवा दिएर पनि नेपालीले आम्दानी गरिरहेको राष्ट्र बैङ्कले जनाएको छ । यस्तो सेवा दिएर नेपालीले पाँच महिनामा एक अर्ब ५८ करोड रुपियाँ आम्दानी गरेका छन् । गत वर्षको सोही अवधिमा यस्तो आम्दानी एक अर्ब ३४ करोड रुपियाँ थियो । चालु आवको पहिलो पाँच महिनासम्म यसै शीर्षकमा नेपालबाट ४५ करोड १३ लाख रुपियाँ बाहिरिएको छ । पर्यटकबाट ३४ अर्ब आम्दानीपाँच महिनामा नेपालले पर्यटकबाट करिब ३४ अर्ब रुपियाँ आम्दानी गरेको छ । भ्रमण शीर्षक अन्तर्गत प्राप्त यो आम्दानी विदेशीले नेपालमा गर्ने खर्चको तथ्याङ्कसँग सम्बन्धित छ । गत वर्षको सोही अवधिमा ३५ अर्ब ११ करोड रुपियाँ आर्जन भएको थियो ।  राष्ट्र बैङ्कका अनुसार यस अवधिमा भ्रमण शीर्षकमा ८८ अर्ब ९७ करोड रुपियाँ नेपालबाट बाहिरिएको छ । भ्रमणका लागि नेपाल भित्रने र नेपालबाट बाहिरिने बिचको अन्तरका कारण नेपाललाई ५५ अर्ब रुपियाँ घाटा यस शीर्षकमा देखिन्छ । भ्रमण शीर्षक अन्तर्गत व्यावसायिक भ्रमणबापत दुई करोड १६ लाख रुपियाँ मात्र आम्दानी हुँदा ७४ करोड ७८ लाख रुपियाँ बाहिरिएको छ । व्यक्तिगत भ्रमणतर्फ ३३ अर्ब ९४ करोड रुपियाँ आम्दानी हुँदा ८८ अर्ब २२ करोड रुपियाँ बाहिरिएको छ । व्यक्तिगत भ्रमण अन्तर्गत स्वास्थ्यसम्बन्धी, शिक्षालगायतका भ्रमण पर्दछन् । नेपालबाट अध्ययनका लागि बाहिरिनेको सङ्ख्या अत्यधिक हुँदा शिक्षासँग सम्बन्धित भ्रमण शीर्षकमा मात्रै ५६ अर्ब रुपियाँभन्दा बढी रकम बाहिरिएको छ ।",
      "link": "https://gorkhapatraonline.com/news/187757",
      "image": "https://gorkhapatraonline.com/storage/media/330180/conversions/ai-tas-original-thumb.jpg"
    },
    {
      "slug": "187756",
      "title": "सुन तोलाको पौने तीन लाख",
      "timestamp": 1768262400000,
      "source": "gp",
      "content": "स्थानीय बजारमा सोमबार सुनको मूल्यले नयाँ रेकर्ड कायम गरेको छ ।   आइतबार प्रतितोला दुई लाख ७० हजार छ सय रुपियाँमा कारोबार भएको सुनको मूल्य सोमबार तोलामा चार हजार एक सय रुपियाँले बढेर दुई लाख ७४ हजार सात सय रुपियाँमा कारोबार भएको छ ।",
      "longContent": "गोरखापत्र समाचारदाताकाठमाडौँ, पुस २९ गते । स्थानीय बजारमा सोमबार सुनको मूल्यले नयाँ रेकर्ड कायम गरेको छ ।  आइतबार प्रतितोला दुई लाख ७० हजार छ सय रुपियाँमा कारोबार भएको सुनको मूल्य सोमबार तोलामा चार हजार एक सय रुपियाँले बढेर दुई लाख ७४ हजार सात सय रुपियाँमा कारोबार भएको छ । नेपाल सुनचाँदी व्यवसायी महासङ्घका अनुसार यो अहिलेसम्मकै उच्च मूल्य हो । यसअघि दुई लाख ७० हजार छ सय रुपियाँ पुगेको सुनको मूल्य घटेर दुई लाख ५९ हजार रुपियाँमा झरेको थियो । अमेरिकाले भेनेजुएलामाथि आक्रमण गरेपछि सुनको मूल्य निरन्तर बढ्दै गएको हो । सोमबार अन्तर्राष्ट्रिय बजारमा सुनको मूल्य प्रतिऔँस चार हजार ५६८ अमेरिकी डलरमा कारोबार भएको छ । अन्तर्राष्ट्रिय बजारमा मूल्य बढ्दा त्यसको प्रभाव स्थानीय बजारमा पर्न गएको हो । पुसमा सुनको मूल्य तोलामा १५ हजार सात सय रुपियाँले बढेको छ । यसैबिच चाँदीको मूल्य तोलामा २०५ रुपियाँले बढेर पाँच हजार रुपियाँ नाघेको छ । आइतबार प्रतितोला चार हजार ४९० रुपियाँमा कारोबार भएको चाँदीको मूल्य सोमबार बढेर पाँच हजार १९५ रुपियाँ पुगेको महासङ्घले जनाएको छ ।सोमबार अन्तर्राष्ट्रिय बजारमा चाँदीको मूल्य प्रतिऔँस ८४ अमेरिकी डलरमा कारोबार भएको छ । सुनको मूल्यसँगै चाँदीको मूल्यसमेत निरन्तर बढ्दै गएको छ । पुसमा चाँदीको मूल्य तोलामा एक हजार ३१० रुपियाँले बढेको महासङ्घले जनाएको छ । अन्तर्राष्ट्रिय बजारमा चाँदीको माग बढ्दा मूल्यसमेत निरन्तर बढ्दै गएको हो । औद्योगिक क्षेत्रमा चाँदीको प्रयोग धेरै हुने गर्छ ।  सुनको मूल्यले फेरि ऐतिहासिक रेकर्ड कायम गरेको छ । सोमबार सुनको मूल्य चार हजार एक सय रुपियाँले बढेको हो ।नेपाल सुनचाँदी व्यवसायी महासङ्घले सोमबार सुनको मूल्य दुई लाख ७४ हजार सात सय रुपियाँ तोकेको हो । अघिल्लो दिन यस्तो मूल्य दुई लाख ७० हजार छ सय रुपियाँ रहेको थियो ।त्यस्तै चाँदीको मूल्य समेत प्रतितोला २९५ रुपियाँले बढेको छ । आइतबार चार हजार ९९० रुपियाँ रहेको चाँदी आज पाँच हजार १९५ रुपियाँ पुगेको हो ।",
      "link": "https://gorkhapatraonline.com/news/187756",
      "image": "https://gorkhapatraonline.com/storage/media/330104/conversions/gold--1-original-thumb.jpg"
    },
    {
      "slug": "187755",
      "title": "सुपारी, केराउ र मरीचको आयात खुला",
      "timestamp": 1768262400000,
      "source": "gp",
      "content": "सरकारले सुपारी, केराउ र मरीचको आयात खुला गरेको छ । उद्योग, वाणिज्य तथा आपूर्ति मन्त्रालयले सोमबार राजपत्रमा सूचना निकालेर उत्पादनमूलक उद्योगलाई औद्योगिक प्रयोजनका लागि मात्र कच्चा पदार्थका रूपमा केराउ, सुपारी, सेतो र कालो मरीच आयातका लागि अनुमति खुला गरेको हो ।",
      "longContent": "गोरखापत्र समाचारदाताकाठमाडौँ, पुस २९ गते । सरकारले सुपारी, केराउ र मरीचको आयात खुला गरेको छ । उद्योग, वाणिज्य तथा आपूर्ति मन्त्रालयले सोमबार राजपत्रमा सूचना निकालेर उत्पादनमूलक उद्योगलाई औद्योगिक प्रयोजनका लागि मात्र कच्चा पदार्थका रूपमा केराउ, सुपारी, सेतो र कालो मरीच आयातका लागि अनुमति खुला गरेको हो ।अनुमति दिँदा उद्योग विभागबाट औद्योगिक कच्चा पदार्थको उपलब्धता, आवश्यकता एवं औचित्य र आयात गर्न आवश्यक परिमाणका साथै आयात गरिएको कच्चा पदार्थ औद्योगिक प्रयोजनका लागि कच्चा पदार्थका रूपमा मात्र सदुपयोग भएको सुनिश्चित हुने गरी सम्बन्धित उद्योगका लागि आवश्यक पर्ने कच्चा पदार्थको परिमाण यकिन गरी तोएिका मालवस्तु पैठारीका लागि वाणिज्य, आपूर्ति तथा उपभोक्ता संरक्षण विभागबाट सिफारिस गर्नुपर्ने छ । यस्तै नयाँ स्थापना भएको उद्योगको हकमा उद्योग दर्ता प्रमाणपत्रको प्रतिलिपि, मूल्य अभिवृद्धि कर/स्थायी लेखा नम्बर, उत्पादन क्षमता, उद्योगको वार्षिक स्वीकृत स्किमको प्रतिलिपि र चालु आर्थिक वर्षमा सञ्चालन हुने तथा उत्पादन लक्ष्यको स्वघोषणा आवश्यक पर्ने मन्त्रालयले जनाएको छ ।यस्तै विगतदेखि सञ्चालनमा रहेका उद्योगका हकमा उद्योग दर्ता प्रमाणपत्र र कम्पनी अद्यावधिक भएको पत्रको प्रतिलिपि, मूल्य अभिवृद्धि कर/स्थायी लेखा नम्बर, पछिल्लो आवको कर चुक्ता प्रमाणपत्रको प्रतिलिपि, उद्योगको उत्पादन क्षमता, चालु आवमा उत्पादन लक्ष्यको स्वघोषणा, अघिल्लो आवमा कच्चा पदार्थ पैठारी गरेको भए पैठारीको परिमाण, त्यसको उपयोगबाट भएको उत्पादन र बचत परिमाण उल्लेख गर्नुपर्ने छ ।",
      "link": "https://gorkhapatraonline.com/news/187755",
      "image": "https://gorkhapatraonline.com/storage/media/330103/conversions/kerau_supari_kalo-marich-original-thumb.jpg"
    },
    {
      "slug": "187754",
      "title": "कन्दमूलको आपूर्ति र मूल्य दुवै बढ्यो",
      "timestamp": 1768262400000,
      "source": "gp",
      "content": "माघेसङक्रान्तिमा माग र खपत बढी हुने कन्दमूल (तरुल, पिँडालु र सखरखण्ड) को आपूर्ति र मूल्य गत वर्षको भन्दा बढेको छ । उपत्यकाका बजारमा ती कन्दमूलको आपूर्ति बढे पनि माग धेरै भएकाले मूल्य बढेको हो ।",
      "longContent": "काठमाडौँ, पुस २९ गते । माघेसङक्रान्तिमा माग र खपत बढी हुने कन्दमूल (तरुल, पिँडालु र सखरखण्ड) को आपूर्ति र मूल्य गत वर्षको भन्दा बढेको छ । उपत्यकाका बजारमा ती कन्दमूलको आपूर्ति बढे पनि माग धेरै भएकाले मूल्य बढेको हो । कालीमाटी फलफूल तथा तरकारी बजार समितिका अनुसार तरुलको मूल्य न्यूनतम ६० रुपियाँदेखि अधिकतम २५० रुपियाँ थोक मूल्यमा कारोबार भएको छ । जबकि गत वर्ष सोही अवधिमा तरुलको न्यूनतम मूल्य ५५ रुपियाँ र अधिकतम दुई सय रुपियाँ थोकमा थियो । समितिका सूचना अधिकारी विनय श्रेष्ठले यस पटक कारोबार भएको तरुलमा सबैभन्दा सस्तो सिमलतरुल प्रतिकेजी ६० रुपियाँ र सबैभन्दा महँगो वनतरुल प्रतिकेजी २५० रुपियाँ थोकमा किनबेच भएको जानकारी दिनुभयो । तरुल तुलनात्मक रूपमा विषादीरहित हुने, जस्तोसुकै रोगी र निरोगी सबैले उपभोग गर्न मिल्ने भएकाले पछिल्लो समयमा यसको माग बढ्दै गएको उहाँले बताउनुभयो । उहाँका अनुसार हात्तीपाइले तरुल प्रतिकेजी ८० रुपियाँ, आकासे तरुल प्रतिकेजी १२० रुपियाँ, घरतरुल प्रतिकेजी ६० रुपियाँ, पत्तालेतरुल प्रतिकेजी १३० रुपियाँ, मुडेतरुल प्रतिकेजी ७० रुपियाँ, इस्कुसको जरा प्रतिकेजी दुई सय रुपियाँ थोकमा कारोबार भएको छ । यस्तै पिँडालु प्रतिकेजी औसत मूल्य गत वर्ष ७० रुपियाँ रहेकामा अहिले ९० रुपियाँ, सखरखण्ड प्रतिकेजी औसत मूल्य ७० रुपियाँ रहेकामा अहिले ८० रुपियाँ छ । कालीमाटी फलफूल तथा तरकारी बजार व्यवस्थापन समितिका अनुसार पुस १ देखि २८ गतेसम्म १६ लाख छ हजार सात केजी तरुल, पाँच लाख ५५ हजार ५७७ केजी पिँडालु र १० लाख ७६ हजार १६८ केजी गरी कुल ३२ लाख ३७ हजार ७५२ केजी कन्दमूल आएको छ । गत वर्ष यस अवधि १४ लाख २८ हजार ५३८ किलो तरुल, चार लाख ९४ हजार १०६ केजी पिँडालु, पाँच लाख ३१ हजार २८३ केजी सखरखण्ड गरी कुल २४ लाख ५४ हजार ८७ केजी कन्दमूल भित्रिएको थियो ।समितिका प्रवक्ता विनय श्रेष्ठले तरुल गत वर्षभन्दा कम आयात भएकाले मूल्य बढेको जानकारी दिनुभयो । उहाँले बजारमा तरुल माघभर नै भित्रिने गरेको र अहिलेसम्मको अवस्था हेर्दा बजारमा गत वर्षभन्दा कम तरुल आउने देखिएको जानकारी दिनुभयो । बजारमा अहिलेसम्म तराई र पहाडी जिल्लाबाट पनि तरुल आइरहेको र पहाडबाट आउने तरुल महँगो भएकाले अधिकांश उपभोक्ताको रोजाइ तराईबाट आउने तरुलमै रहेको पनि उहाँले जानकारी दिनुभयो । उहाँका अनुसार बजारमा अहिलेसम्म तराईका जिल्लाबाट आउने घरतरुल, हात्तीपाइले र फाटफुट रूपमा सिमलतरुल आएको छ । वनतरुल, पत्तालेतरुल, पहाडको घरतरुल भने बजारमा थोरै मात्रै भित्रिएको सूचना अधिकारी श्रेष्ठले बताउनुभयो । कालीमाटीका थोक व्यापारी संस्थाका अध्यक्ष गीताप्रसाद आचार्यले बजारको ठुलो हिस्सा तराईका घरतरुलले ओगटे पनि मूल्यका हिसाबले पहाडबाट आउने पत्तालेतरुल, वनतरुल, इस्कुसका जरा महँगो हुने गरेको बताउनुभयो । यी जातका तरुल स्वादिलो हुने तर थोरै मात्रै आउने र माघेसङ्क्रान्तिमा बढी माग हुने भएकाले मूल्य महँगो हुने उहाँको भनाइ छ । समितिका अनुसार कालीमाटी बजारमा भित्रिएको तरुलमध्ये ४८ प्रतिशत सर्लाही र सात प्रतिशत सुनसरी, पाँच प्रतिशत धादिङ, भारतबाट आठ प्रतिशत र बाँकी झापा, चितवन, गोरखा, मकवानपुर, नवलपरासी, मोरङलगायतका जिल्लाबाट आएको छ । गत वर्षभन्दा यो वर्ष भारतबाट आउने तरुलको परिमाण घटेको छ ।",
      "link": "https://gorkhapatraonline.com/news/187754",
      "image": "https://gorkhapatraonline.com/storage/media/330102/conversions/Tarul-u-original-thumb.jpg"
    },
    {
      "slug": "187753",
      "title": "हकप्रद सेयर निष्कासन गर्दै मेन्छियाम हाइड्रो",
      "timestamp": 1768262400000,
      "source": "gp",
      "content": "मेन्छियाम हाइड्रोपावर लिमिटेडले हकप्रद सेयर निष्कासन गर्ने भएको छ । कम्पनीले सेयर निष्कासनसम्बन्धी कार्य गर्न एनआइसी एसिया क्यापिटललाई निष्कासन तथा बिक्री प्रबन्धक नियुक्त गरेको छ । मेन्छियाम हाइड्रोपावर एक सय रुपियाँ अङ्कित दरका ५४ लाख २५ हजार ८३३ कित्ता सेयरले हुन आउने रकम ५४ करोड २५ लाख ८३ हजार तीन सय रुपियाँको १:१ बराबर हकप्रद सेयर निष्कासन गर्न लागेको हो ।",
      "longContent": "गोरखापत्र समाचारदाताकाठमाडौँ, पुस २९ गते । मेन्छियाम हाइड्रोपावर लिमिटेडले हकप्रद सेयर निष्कासन गर्ने भएको छ । कम्पनीले सेयर निष्कासनसम्बन्धी कार्य गर्न एनआइसी एसिया क्यापिटललाई निष्कासन तथा बिक्री प्रबन्धक नियुक्त गरेको छ । मेन्छियाम हाइड्रोपावर एक सय रुपियाँ अङ्कित दरका ५४ लाख २५ हजार ८३३ कित्ता सेयरले हुन आउने रकम ५४ करोड २५ लाख ८३ हजार तीन सय रुपियाँको १:१ बराबर हकप्रद सेयर निष्कासन गर्न लागेको हो ।सम्झौतापत्रमा मेन्छियाम हाइड्रोपावरका तर्फबाट अख्तियार प्राप्त कम्पनी सचिव धनराज सुवेदी र निष्कासन तथा बिक्री प्रबन्धकका तर्फबाट प्रमुख कार्यकारी अधिकृत रामेन्द्र रायमाझीले हस्ताक्षर गर्नुभयो ।",
      "link": "https://gorkhapatraonline.com/news/187753",
      "image": "https://gorkhapatraonline.com/storage/media/330101/conversions/menchiyam-1068x561-1-original-thumb.jpg"
    },
    {
      "slug": "187752",
      "title": "तिलौराकोटमा आउने न्यून पर्यटक मात्र सङ्ग्रहालयमा",
      "timestamp": 1768262400000,
      "source": "gp",
      "content": "बुद्धले आफ्नो जीवनको २९ वर्ष बिताएको ठाउँ प्राचीन तिलौराकोटमा वार्षिक एक लाख बढीको हाराहरीमा पर्यटक आए तर त्यहीँ नजिकै रहेको कपिलवस्तु सङ्ग्रहालयमा न्यून मात्रामा गएको देखिएको छ । गत आर्थिक वर्षमा तिलौराकोटमा स्वदेशी तथा विदेशी गरी एक लाख सात हजार ९५८ पर्यटकले भ्रमण गरेको तथ्याङ्क छ तर त्यसको २० प्रतिशत पनि नजिकै रहेको कपिलवस्तु सङ्ग्रहालयमा गएको देखिएन ।",
      "longContent": "तौलिहवा समाचारदातातौलिहवा (कपिलवस्तु), पुस २९ गते  । बुद्धले आफ्नो जीवनको २९ वर्ष बिताएको ठाउँ प्राचीन तिलौराकोटमा वार्षिक एक लाख बढीको हाराहरीमा पर्यटक आए तर त्यहीँ नजिकै रहेको कपिलवस्तु सङ्ग्रहालयमा न्यून मात्रामा गएको देखिएको छ । गत आर्थिक वर्षमा तिलौराकोटमा स्वदेशी तथा विदेशी गरी एक लाख सात हजार ९५८ पर्यटकले भ्रमण गरेको तथ्याङ्क छ तर त्यसको २० प्रतिशत पनि नजिकै रहेको कपिलवस्तु सङ्ग्रहालयमा गएको देखिएन ।सङ्ग्रहालयकी प्रमुख शान्ति शर्माका अनुसार सन् २०२५ मा स्वदेशी छ हजार ४६०, सार्कबाट एक हजार १४५, विदेशी ७४८ जनाले अवलोकन गरेका छन् । त्यस्तै सन् २०२४ मा नेपाली आठ हजार ५७३, सार्कबाट एक हजार ६०३ र विदेशी ५३९ जनाले अवलोकन गरेको उहाँको भनाइ छ ।तिलौराकोटमा आएका पर्यटकमध्ये न्यून मात्र सङ्ग्रहालयमा आउने गरेको सङ्ग्रहालयकी प्रमुख शर्माको भनाइ छ । अधिकांश विदेशी पर्यटक भारत हुँदै रुपन्देहीको बेलहिया नाकाबाट लुम्बिनी हुँदै सिधा तिलौराकोट आउने गरेकाले त्यसको प्रत्यक्ष असर सङ्ग्रहालयलाई परेको उहाँले बताउनुभयो । उहाँले भन्नुभयो, “सङ्ग्रहालयमा आउने पर्यटकका लागि सुविधासम्पन्न बसपार्क र स्थानीय पथप्रदर्शकको प्रयोग गरियो भने अवलोकन गर्ने दर्शकको सङ्ख्या बढ्ने छ ।”पथप्रदर्शक राजकुमार यादवका अनुसार भारतीय पर्यटक आफ्नै पथप्रदर्शक ल्याउने र तिलौराकोट घुमाएर मात्र लैजाने कारणले न्यून मात्रामा सङ्ग्रहालयमा जाने गरेको बताउनुभयो । उहाँले भन्नुभयो, “तिलौराकोटमा सङ्ग्रहालयको प्रचारप्रसारका लागि सूचना बोर्ड नराख्नुले धेरैलाई सङ्ग्रहालयबारे थाहै नभएर फर्केर जाने गरेका छन् ।”विगत १२५ वर्षदेखि विभिन्न पुरातत्वविद्ले प्राचीन नगरको अन्वेषण तथा उत्खननका क्रममा प्राप्त गरेका धेरै वस्तु कपिलवस्तु सङ्ग्रहालयमा राखिएका छन् । सात बिघा क्षेत्रफल रहेको सङ्ग्रहालयमा इसापूर्व आठौँ, छैटौँ शताब्दीको मौर्यकालीन तेस्रो शताब्दीको सुगाकालीन, कृष्णकालीन समयका माटाका भाँडा, चाँदीका सिक्कालगायतका विभिन्न महत्वपूर्ण सामग्री प्रदर्शनमा राखिएको सङ्ग्रहालय प्रमुख शान्ति शर्माले बताउनुभयो । सङ्ग्रहालयले तिलौराकोट कपिलवस्तुका साथै बृहत्तर लुम्बिनी क्षेत्रमा रहेका महत्वपूर्ण पुराताìिवक स्थललाई समेत चित्रण गरेको छ ।",
      "link": "https://gorkhapatraonline.com/news/187752",
      "image": "https://gorkhapatraonline.com/storage/media/330100/conversions/tilaurakot-original-thumb.jpg"
    },
    {
      "slug": "187751",
      "title": "कालिजपालनबाट आकर्षक आम्दानी",
      "timestamp": 1768262400000,
      "source": "gp",
      "content": "बाँकेको राप्तीसोनारी गाउँपालिका–२, मदुईका उदयराम पुनले कालिजपालनबाट राम्रो आम्दानी गर्नुभएको छ । उहाँले वार्षिक ३० लाख रुपियाँभन्दा बढीको कारोबार गरेर गाउँमै बसेर पनि विदेशभन्दा धेरै पैसा कमाउन सकिने उदाहरण प्रस्तुत गर्नुभएको छ ।",
      "longContent": "नेपालगन्ज समाचारदातानेपालगन्ज, पुस २९ गते । बाँकेको राप्तीसोनारी गाउँपालिका–२, मदुईका उदयराम पुनले कालिजपालनबाट राम्रो आम्दानी गर्नुभएको छ । उहाँले वार्षिक ३० लाख रुपियाँभन्दा बढीको कारोबार गरेर गाउँमै बसेर पनि विदेशभन्दा धेरै पैसा कमाउन सकिने उदाहरण प्रस्तुत गर्नुभएको छ । पाँच वर्षअघि दुई सय वटा कालिजबाट व्यवसाय सुरु गरेका पुनसँग अहिले एक हजार पाँच सयभन्दा बढी कालिज छन् । उहाँले गत वर्ष करिब ३० लाख रुपियाँको कारोबार गरेको जनाउँदै यस वर्ष सो वृद्धि भएर ३५ देखि ४० लाख रुपियाँसम्मको कारोबार हुने आशा गरिएको बताउनुभयो । पटक पटक विदेश जान खोज्दा दलालको ठगी र रकम अभावले जान नसकेपछि वैदेशिक रोजगारीको विकल्प खोज्दै गाउँमै कालिजपालन व्यवसाय सुरु गर्नुभएका पुनले कालिजपालनबाट सोचेभन्दा राम्रो आम्दानी भइरहेको बताउनुभयो । उहाँका अनुसार कालिजको माग अत्यधिक रहेको हुँदा माग बढेसँगै उत्पादन पनि बढाउँदै लगिएको छ ।  व्यवसायको सुरुवाती चरणमा निकै समस्या झेल्नु परेको पुनको अनुभव छ । पहिलो पटक दाङबाट ल्याइएका दुई सय चल्लामध्ये १५० भन्दा बढी मरेपछि पनि हिम्मत नहारेर सिक्दै अघि बढेर यहाँसम्म पुगेको उहाँको भनाइ छ ।दुई कट्ठा जग्गामा व्यवस्थित फार्म सञ्चालन गर्दै आउनुभएका पुनले आफ्नै ह्याचरी मेसिनसमेत जडान गर्नुभएको छ । उहाँले आफ्नै फार्ममा उत्पादन भएका कालिजका चल्ला बाँके र बर्दियालगायत कर्णाली प्रदेशका सुर्खेत, कालीकोट, जुम्ला र दैलेखसम्म पठाइरहनुभएको छ ।  पुनका अनुसार एक दिनको चल्ला प्रतिगोटा २५० रुपियाँमा बिक्री हुने गरेको छ । भाले कालिज दुई हजार पाँच सय र पोथी कालिज एक हजार २५० रुपियाँ किलोमा बिक्री भइरहेको छ । बाँकेका होटेलमा कालिजको मासु विशेष परिकारका रूपमा लोकप्रिय बन्दै गएपछि माग बढेको जनाइएको छ । हाल पुनले ८० पोथी र २५ भाले बिउका लागि छुट्टै राख्नुभएको छ । आउँदो फागुनदेखि थप चार कट्ठा जग्गामा व्यवसाय विस्तार गर्ने तयारी गरिरहेको उहाँले बताउनुभयो ।सोही प्रकारले कालिज पालनमा कोहलपुरकी सरिता थापा जस्ता अन्य उद्यमी पनि संलग्न हुनुहुन्छ । उहाँसँग हाल पाँच सय कालिज बिक्रीका लागि तयार रहेको थापाले बताउनुभयो । जाडोको मौसममा कालिजको माग अत्यधिक हुने गरेको उहाँको भनाइ छ । व्यवसायमा संलग्न कृषकका अनुसार बाँकेमा कालिजपालन वैकल्पिक आयआर्जनको माध्यमका रूपमा विकसित हुँदै गएको छ ।",
      "link": "https://gorkhapatraonline.com/news/187751",
      "image": "https://gorkhapatraonline.com/storage/media/330099/conversions/udayaram-pun-ko-kalij-palan(1)-original-thumb.jpg"
    },
    {
      "slug": "187750",
      "title": "कालिका पावरले बोनस सेयर दिने",
      "timestamp": 1768262400000,
      "source": "gp",
      "content": "कालिका पावर कम्पनी लिमिटेडले गत आर्थिक वर्षमा नौ करोडभन्दा धेरै नाफा गरेको छ ।   आव २०८०/८१ मा आठ करोड ४९ लाख आठ हजार ५८९ रुपियाँ नाफा गरेको कम्पनीले गत आव २०८१/८२ मा नौ करोड ८४ लाख २२ हजार ३५९ रुपियाँ नाफा गरेको गरेको हो । अघिल्लो वर्षभन्दा गत आवमा एक करोड ३५ लाख १३ हजार ७७० रुपियाँ नाफा गरेको सोमबार भरतपुरमा आयोजना गरिएको कार्यक्रममा जानकारी दिएको छ ।",
      "longContent": "चितवन समाचारदाताचितवन, पुस २९ गते । कालिका पावर कम्पनी लिमिटेडले गत आर्थिक वर्षमा नौ करोडभन्दा धेरै नाफा गरेको छ । आव २०८०/८१ मा आठ करोड ४९ लाख आठ हजार ५८९ रुपियाँ नाफा गरेको कम्पनीले गत आव २०८१/८२ मा नौ करोड ८४ लाख २२ हजार ३५९ रुपियाँ नाफा गरेको गरेको हो । अघिल्लो वर्षभन्दा गत आवमा एक करोड ३५ लाख १३ हजार ७७० रुपियाँ नाफा गरेको सोमबार भरतपुरमा आयोजना गरिएको कार्यक्रममा जानकारी दिएको छ । कम्पनीको प्रतिसेयर आम्दानी १०.५४ प्रतिशत हो । यो अन्य विद्युत् आयोजनाको भन्दा राम्रो रहेको कम्पनीले दाबी गरेको छ । कम्पनीले नाफाबाट आफ्ना सेयर सदस्यलाई सात प्रतिशत बोनस सेयर दिने निर्णय गरेको छ । भरतपुरमा सोमबार भएको १८ औँ वार्षिक साधारण सभाले मुनाफाबाट चुक्ता पुँजीको सात प्रतिशत बोनस सेयर दिने निर्णय गरेको हो । कम्पनीको सञ्चित मुनाफा चुक्ता पुँजी ९३ करोड ३९ लाख ४९ हजार पाँच सय रुपियाँ छ । त्यसको सात प्रतिशतले हुन आउने छ करोड ५३ लाख ७६ हजार ४६५ रुपियाँ बोनस सेयर दिने निर्णय भएको सञ्चालक समितिका अध्यक्ष सुरेन्द्र पाण्डेले जानकारी दिनुभयो ।कम्पनीले घोषणा गरेको लाभांश विद्युत् नियमन आयोगबाट स्वीकृत गरेपछि सेयरधनीले पाउने छन् । कम्पनीले कर प्रयोजनका लागि ०.३६८४ प्रतिशत नगद लाभांशसमेत दिने छ । त्यसका लागि ३४ लाख ४० हजार ८६६ रुपियाँ स्वीकृत भएको छ ।कम्पनीले दुई वर्षदेखि बोनस सेयर भने घटाएको छ । आव २०७९/८० सम्म १५ प्रतिशत बोनस सेयर दिँदै आएको कम्पनीले त्यसपछिका दुई वर्ष १० प्रतिशत बोनस सेयर दिँदै आएको थियो । त्यसपछि घटाएर अहिले सात प्रतिशतमा झारेको हो ।वार्षिक साधारण सभाले कम्पनीको पुँजी वृद्धि गर्न नियम संशोधनसमेत गरेको छ । संस्थाले दरौँदी ग्यासियर हाइड्रो अन्तर्गतको २०६४ सालमा स्थापना भएको कालिका पावर कम्पनीले गोरखाको अजिरकोट गाउँपालिकास्थित दरौँदीखोलाबाट विद्युत् उत्पादन गरेको छ ।",
      "link": "https://gorkhapatraonline.com/news/187750",
      "image": "https://gorkhapatraonline.com/storage/media/330098/conversions/Kalika-Power-company--original-thumb.jpg"
    },
    {
      "slug": "187657",
      "title": "मातृशिशु मृत्युदर घटाउने कार्यक्रम",
      "timestamp": 1768176000000,
      "source": "gp",
      "content": "मातृ तथा शिशु मृत्युदर घटाउन सचेतना कार्यक्रम कार्यान्वयन गरिने भएको छ । जनचेतनाको अभाव, कमजोर आर्थिक अवस्था र भौगोलिक विकटताका कारण मातृ मृत्युदर तथा नवजात शिशु मृत्युदर उच्च रहेको भन्दै यसलाई घटाउन नमुना खालका कार्यक्रम सञ्चालन गर्न लागिएको कर्णाली प्रदेश सरकारले जनाएको छ ।",
      "longContent": "बुलबुले समाचारदातासुर्खेत, पुस २८ गते । मातृ तथा शिशु मृत्युदर घटाउन सचेतना कार्यक्रम कार्यान्वयन गरिने भएको छ । जनचेतनाको अभाव, कमजोर आर्थिक अवस्था र भौगोलिक विकटताका कारण मातृ मृत्युदर तथा नवजात शिशु मृत्युदर उच्च रहेको भन्दै यसलाई घटाउन नमुना खालका कार्यक्रम सञ्चालन गर्न लागिएको कर्णाली प्रदेश सरकारले जनाएको छ ।सामाजिक विकास मन्त्रालयका अनुसार मातृ मृत्युदर तथा नवजात शिशु मृत्युदरलाई दोहोरो अङ्क हुँदै एकल अङ्कमा झार्ने गरी योजना बनाइएको मन्त्रालयका वरिष्ठ जनस्वास्थ्य प्रशासक वृषबहादुर शाहीले बताउनुभयो । यो वर्ष सेवा र सचेतनाका कार्यक्रम प्राथमिकतामा राखिएको उहाँले जानकारी दिनुभयो । चालु आर्थिक वर्षको नीति तथा कार्यक्रम र बजेटमा समेटेर कार्यक्रम कार्यान्वयन गर्न लागिएको हो । स्थानीय तहले पनि ‘गर्भवती महिलासँग जनप्रतिनिधिसँग भेटघाट’ कार्यक्रम ल्याई प्राथमिकतामा राखेका छन् । मातृ तथा शिशु मृत्युदर न्यूनीकरण गर्न प्रदेश सरकारले करिब पाँच करोड बजेट विनियोजन गरेको छ । यो कार्यक्रम नयाँ भने होइन सरकारले बर्सेनि रूपमा कार्यान्वयन गर्दै आएको छ । कर्णालीका बालबालिका कुपोषणको सिकार बनेका छन् । पछिल्ला केही वर्षयताको सरकारी तथ्याङ्क हेर्दा कर्णालीमा कुपोषणको दर पनि निकै डरलाग्दो देखिएको छ । नेपाल जनसाङ्ख्यिक स्वास्थ्य सर्वेक्षणका अनुसार ठुलो सङ्ख्यामा बालबालिका कुपोषण पीडित रहेको पाइएको हो । सर्वेक्षण अनुसार प्रदेशमा ५.३६ प्रतिशत बालबालिकामा पुड्कोपनाको समस्या देखिएको छ । नेपालभर २५ प्रतिशत बालबालिकामा उक्त समस्या देखिएकोमा कर्णाली अन्य प्रदेशकै तुलनामा समेत अग्रपङ्तिमा देखिएको हो । त्यस्तै नेपालभर आठ प्रतिशत बालबालिकामा ख्याउटेपना देखिएको छ भने कर्णालीमा चार प्रतिशत बालबालिकामा ख्याउटेपना देखिएको छ । उक्त तथ्याङ्क अनुसार १५ देखि ४९ वर्षका १५ प्रतिशत महिलामा ख्याउटेपनाको समस्या देखिएको छ । प्रजनन उमेरका महिलामा शरीरको उचाइ अनुसारको तौल कम भएको पाइएको हो ।राष्ट्रिय जनगणनाको तथ्याङ्कका अनुसार कर्णाली नेपालमा सबैभन्दा धेरै मातृ मृत्युदर भएको प्रदेश हो । कर्णालीमा अझै पनि राष्ट्रिय र अन्य प्रदेशको तुलनामा मातृ मृत्युदर एक सय ७२ (प्रति एक लाखमा) रहेको जनगणनाको तथ्याङ्कले देखाएको छ । दीगो विकासको लक्ष्य अनुसार सन् २०३० सम्ममा कर्णालीको मातृ मृत्युदर ७० प्रतिशमा झार्ने गरी सरकारी तथा विभिन्न गैरसरकारी संस्थाले काम गरिरहेको दाबी गरिरहेका छन् ।",
      "link": "https://gorkhapatraonline.com/news/187657",
      "image": "https://gorkhapatraonline.com/storage/media/329891/conversions/sisu-original-thumb.jpg"
    },
    {
      "slug": "187646",
      "title": "यस्तो छ आजका लागि निर्धारित विदेशी मुद्राको विनिमयदर",
      "timestamp": 1768176000000,
      "source": "gp",
      "content": "नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ ।",
      "longContent": "काठमाडौँ, पुस २८ गते । नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ ।निर्धारित विनिमयदर अनुसार अमेरिकी डलर एकको खरिददर १४३ रुपियाँ ९७ पैसा र बिक्रीदर १४४  रुपियाँ ५७ पैसा तोकिएको छ ।यसैगरी युरोपियन युरो एकको खरिददर १६७ रुपियाँ ५५ पैसा र बिक्रीदर १६८ रुपियाँ २५ पैसा, युके पाउण्ड स्टर्लिङ एकको खरिददर १९२ रुपियाँ ९६ पैसा र बिक्रीदर १९३ रुपियाँ ७७ पैसा, स्वीस फ्रयाङ्क एकको खरिददर १७९ रुपैयाँ ६६ पैसा र बिक्रीदर १८० रुपैयाँ ४१ पैसा कायम गरिएको छ ।अष्ट्रेलियन डलर एकको खरिददर ९६ रुपियाँ २७ पैसा र बिक्रीदर ९६ रुपियाँ ६७ पैसा, क्यानेडियन डलर एकको खरिददर १०३ रुपियाँ ४८ पैसा र बिक्रीदर १०३ रुपियाँ ९१ पैसा, सिङ्गापुर डलर एकको खरिददर १११ रुपियाँ ८२ पैसा र बिक्रीदर ११२ रुपियाँ २९ पैसा तोकिएको छ ।जापानी येन १० को खरिददर नौ रुपियाँ १२ पैसा र बिक्रीदर नौ रुपियाँ १६ पैसा, चिनियाँ युआन एकको खरिददर २० रुपियाँ ६३ पैसा र बिक्रीदर २० रुपियाँ ७२ पैसा, साउदी अरेबियन रियाल एकको खरिददर ३८ रुपियाँ ३९ पैसा र बिक्रीदर ३८ रुपियाँ ५५ पैसा, कतारी रियाल एकको खरिददर ३९ रुपियाँ ३९ पैसा र बिक्रीदर ३९ रुपियाँ ५५ पैसा कायम भएको छ ।केन्द्रीय बैंकका अनुसार थाइ भाट एकको खरिददर चार रुपियाँ ५९ पैसा र बिक्रीदर चार रुपियाँ ६१ पैसा, युएई दिराम एकको खरिददर ३९ रुपियाँ २० पैसा र बिक्रीदर ३९ रुपियाँ ३६ पैसा, मलेसियन रिङ्गेट एकको खरिददर ३५ रुपियाँ ३४ पैसा र बिक्रीदर ३५ रुपियाँ ४९ पैसा, साउथ कोरियन वन १०० को खरिददर ९ रुपियाँ ८८ पैसा र बिक्रीदर ९ रुपियाँ ९२ पैसा, स्वीडिस क्रोनर एकको खरिददर १५ रुपियाँ ६४ पैसा र बिक्रीदर १५ रुपियाँ ७० पैसा र डेनिस क्रोनर एकको खरिददर २२ रुपियाँ ४२ पैसा र बिक्रीदर २२ रुपियाँ ५१ पैसा तोकिएको छ ।राष्ट्र बैंकले हङकङ डलर एकको खरिददर १८ रुपियाँ ४७ पैसा र बिक्रीदर १८ रुपियाँ ५५ पैसा, कुवेती दिनार एकको खरिददर ४७० रुपियाँ ८० पैसा र बिक्रीदर ४७२ रुपियाँ ७६ पैसा , बहराइन दिनार एकको खरिददर ३८१ रुपियाँ ९१ पैसा र बिक्रीदर ३८३ रुपियाँ ५० पैसा, ओमनी रियाल एकको खरिददर ३७३ रुपियाँ ९३ पैसा र बिक्रीदर ३७५ रुपियाँ ४९ पैसा रहेको छ । यस्तै,भारतीय रुपियाँ एक सयको खरिददर १६० रुपियाँ र बिक्रीदर १६० रुपैयाँ १५ पैसा तोकिएको  छ ।राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ । रासस",
      "link": "https://gorkhapatraonline.com/news/187646",
      "image": "https://gorkhapatraonline.com/storage/media/329878/conversions/money-exchange-original-thumb.jpg"
    },
    {
      "slug": "187639",
      "title": "प्रदूषण शुल्कको खर्च अन्तै",
      "timestamp": 1768176000000,
      "source": "gp",
      "content": "पेट्रोलियम पदार्थमा लगाइएको प्रदूषण शुल्कबापत ३१ अर्ब रुपियाँ सङ्कलन भएको छ । आर्थिक वर्ष २०६५/६६ देखि चालु आव २०८२/८३ को १५ पुससम्म प्रदूषण कर शीर्षकमा ३१ अर्ब १२ करोड रुपियाँ सङ्कलन भएको नेपाल आयल निगमले जनाएको छ ।",
      "longContent": "काठमाडौँ, पुस २८ गते । पेट्रोलियम पदार्थमा लगाइएको प्रदूषण शुल्कबापत ३१ अर्ब रुपियाँ सङ्कलन भएको छ । आर्थिक वर्ष २०६५/६६ देखि चालु आव २०८२/८३ को १५ पुससम्म प्रदूषण कर शीर्षकमा ३१ अर्ब १२ करोड रुपियाँ सङ्कलन भएको नेपाल आयल निगमले जनाएको छ ।वातावरण प्रदूषण नियन्त्रण गर्ने भनेर उपभोक्ताबाट डिजेल र पेट्रोलबाट कर सङ्कलन गरिँदै आएको छ जुन रकम वातावरण प्रदूषण नियन्त्रणमा नभई अन्यन्त्र खर्च हुने गरेको छ ।अर्थ मन्त्रालयका प्रवक्ता टङ्कप्रसाद पाण्डे सञ्चित कोषमा जम्मा भएको रकम बजेटरी प्रणालीबाट खर्च हुने गरेको जानकारी दिनुभयो । प्रदूषण नियन्त्रण गर्न भनेर सङ्कलन गरिएको रकम प्रदूषण नियन्त्रणसँगै अन्यन्त्र पनि खर्च हुने गरेको उहाँले जानकारी दिनुभयो । वातावरण विभाग महानिर्देशक ज्ञानराज सुवेदी वातावरण प्रदूषण नियन्त्रण गर्न भनेर वन तथा वातावरण मन्त्रालय र विभागमा रकम नआएको जानकारी दिनुभयो । इन्धनबाट सङ्कलन गरिएको रकम प्रदूषण नियन्त्रण भनेर रकम खर्च भएको जानकारी नभएको उहाँले जानकारी दिनुभयो ।  सुरुमा प्रतिलिटर डिजल–पेट्रोलमा ५०–५० पैसा सङ्कलन गर्दै आएकामा आव २०७६–७७ देखि शुल्क बढाएर प्रतिलिटरमा एक रुपियाँ ५० पैसा सङ्कलन गर्दै आएको हो । दुई वर्षअघिदेखि डिजेल र पेट्रोलमा प्रतिलिटरमा एक रुपियाँका दरले हरित करसमेत सङ्कलन गरिँदै आएको छ । हरित करसमेत प्रदूषण नियन्त्रणका लागि भनेर उपभोक्ताबाट उठाउँदै आएको छ । इन्धनमा लगाइएको करका कारण उपभोक्तालाई महँगो पर्ने गर्छ । वातावरणविद् भूषण तुलाधरले प्रदूषण नियन्त्रणका लागि उठाइएको कर वातावरण सम्बन्धित क्रियाकलापमा खर्च नभएको जानकारी दिनुभयो । डिजेल र पेट्रोलबाट प्रदूषण कर र हरित कर भनेर सङ्कलन गरिएको रकम पारदर्शी र प्रभावकारी ढङ्गले प्रदूषण नियन्त्रणमा खर्च गर्नुपर्ने उहाँको भनाइ छ । हरियाली प्रवर्धन, नवीकरण ऊर्जाको प्रवर्धन, सार्वजनिक यातायातमा चार्जिङ स्टेसन र डढेलो नियन्त्रणमा उपभोक्ताबाट उठाइएको रकम खर्च गर्न सकिने उहाँको भनाइ छ । इँटाभट्टामा कोइला प्रयोग गर्ने ठाउँमा बायो प्यालेट प्रयोग गरेर प्रदूषण नियन्त्रण गर्न सकिने उहाँले जानकारी दिनुभयो । निगमका नायब कार्यकारी निर्देशक नागेन्द्र साहले आर्थिक ऐन अनुसार प्रदूषण शुल्क शीर्षकबाट रकम उठाएको बताउनुभयो । “सरकारको निर्णय अनुसार इन्धनबाट प्रदूषण शुल्क सङ्कलन भइरहेको छ,” साहले भन्नुभयो, “सङ्कलन गरिएको रकम सरकारको खातामा जम्मा हुन्छ ।” प्रदूषण बढ्नुको मुख्य कारण यातायातका साधनबाट निस्कने धुवाँ, सडकमा उड्ने धुलो हो । उपत्यका आसपासमा रहेका इँटा उद्योगका कारण पनि प्रदूषण बढ्दै गएको छ । हरित करबाट साढे तीन अर्ब सङ्कलनपेट्रोलियम पदार्थमा लगाइएको हरित करबापत झन्डै साढे तीन अर्ब रुपियाँ सङ्कलन भएको छ । सरकारले आर्थिक वर्ष २०८०/८१ को बजेटमार्फत डिजेल र पेट्रोलमा प्रतिलिटर एक रुपियाँ हरित कर लगाएको थियो । सोही अनुसार हालसम्म तीन अर्ब ४१ करोड रुपियाँ सङ्कलन भएको नेपाल आयल निगमले जनाएको छ । निगमका अनुसार आव २०८०/८१ को डेढ महिनामा २९ करोड रुपियाँ सङ्कलन भएको थियो । १५ जेठमा बजेटमार्फत सो कर घोषणा गरिएको थियो । आव २०८१/८२ मा दुई अर्ब २० करोड रुपियाँ सङ्कलन भएको थियो । यस्तै चालु आव २०८२/८३ को साउनदेखि १५ पुससम्म ९२ करोड रुपियाँ सङ्कलन भएको निगमले जनाएको छ । डिजेल र पेट्रोल आयात हुने भन्सार विन्दुमा नै सो कर सङ्कलन हुने गरेको निगमले जनाएको छ । हरित करलाई सामान्यतः वातावरणीय करका रूपमा बुझिन्छ । वातावरणलाई प्रदूषित पार्ने वा असर पार्ने क्रियाकलापसँग केन्द्रित गरेर यो कर लगाइने गरिन्छ । निगमका अनुसार डिजेल पेट्रोल आयात गरेबापत सङ्कलन गरिएको हरित कर सिधै सरकारको खातामा जम्मा हुने गर्छ । बजेटमार्फत लगाइएको हरित करका कारण उपभोक्तालाई इन्धन खरिद थप महँगो पर्ने गर्छ । हरित करबापत वार्षिक दुई अर्ब ४० करोड रुपियाँ सङ्कलन हुने निगमले जनाएको छ । निगमले विभिन्न शीर्षकमा उपभोक्ताबाट कर सङ्कलन गर्दै आएको छ जस अन्तर्गत डिजेल पेट्रोलबाट पूर्वाधार कर, सडक मर्मत दस्तुर, वातावरण शुल्कलगायतका अन्य शीर्षकमा उपभोक्ताबाट रकम असुल्ने गरिन्छ । इन्धनमा लगाएको उच्च करका कारण उपभोक्तालाई पेट्रोलियम पदार्थ महँगो पर्ने गर्छ । सरकारले जैविक इन्धनको प्रयोगलाई न्यूनीकरण गर्ने लक्ष्यसाथ हरित कर लगाउने घोषणा गरको थियो । कार्बन उत्सर्जन घटाउने अन्तर्राष्ट्रिय प्रतिबद्धता अनुरूप पेट्रोलियम पदार्थ र कोइलाको पैठारीमा हरित करको व्यवस्था गरिएको हो । हरित अर्थतन्त्र प्रवर्धन गर्ने एउटा माध्यमका रूपमा हरित करलाई लिने गरिन्छ ।",
      "link": "https://gorkhapatraonline.com/news/187639",
      "image": "https://gorkhapatraonline.com/storage/media/329870/conversions/234-original-thumb.jpg"
    },
    {
      "slug": "187638",
      "title": "किसानले पाएनन् तरुलको उचित मूल्य",
      "timestamp": 1768176000000,
      "source": "gp",
      "content": "सर्लाहीका तरुल उत्पादक किसानले यस वर्ष तरुलको उचित मूल्य नपाएको गुनासो गरेका छन् । व्यावसायिक तरुल खेती हुने जिल्लाको बागमती र बरहथवा नगरपालिकामा अब माघेसङक्रान्तिका लागि तरुल खनेर लगभग सकिन लागेको छ तर व्यापारीले मूल्य नदिँदा सस्तैमा बेच्नु परेको गुनासो किसानले गरेका हुन् ।",
      "longContent": "सर्लाही समाचारदातासर्लाही, पुस २८ गते । सर्लाहीका तरुल उत्पादक किसानले यस वर्ष तरुलको उचित मूल्य नपाएको गुनासो गरेका छन् । व्यावसायिक तरुल खेती हुने जिल्लाको बागमती र बरहथवा नगरपालिकामा अब माघेसङक्रान्तिका लागि तरुल खनेर लगभग सकिन लागेको छ तर व्यापारीले मूल्य नदिँदा सस्तैमा बेच्नु परेको गुनासो किसानले गरेका हुन् । बागमती नगरपालिका–४, जिरायतका किसान नरेश महतोले सर्लाहीका किसानले तरुल लगेर बेच्ने काठमाडौँ कालीमाटीमा यस वर्ष व्यापारीले तरुलको भाउ नै नलगाएको गुनासो गर्नुभयो । उहाँले भन्नुभयो, “यहाँ मजदुरले खनेको खर्च, ढुवानीलगायत सबै बेहोरेर लाँदा मुस्किलले ५०/६० रुपियाँ किलोमा बिक्री भइरहेको छ ।” मजदुरलाई तरुल खन्दा प्रतिकिलो आठ रुपियाँ दिनु पर्छ । गएको वर्ष प्रतिकिलो कम्तीमा ८० रुपियाँसम्म प्राप्त गरे पनि यस वर्ष तरुल झनै सस्तो हुँदा मार परेको किसानले गुनासो गरेका छन् । जिरायतकै अर्का किसान विशाल बम्जनले अघिल्लो वर्ष ९० हजार रुपियाँमा बेच्ने गरेको पाँच कट्ठाको तरुल यस वर्ष ७० हजार रुपियाँमा बेचेको बताउनुभयो । “तरुल त जमिनमुनि हुने भएकाले बोट हेरेर व्यापारीले किन्ने गर्छन्,” वाइबाले भन्नुभयो, “यस वर्ष व्यापारीले मूल्य नै लगाएनन्, बल्ल बल्ल पाँच कट्ठाको तरुल ७० हजार रुपियाँमा बेचेँ ।” व्यापारीले यहाँदेखि काठमाडौँ पु¥याएको तरुल गएको वर्ष प्रतिकेजी एक सय रुपियाँसम्म बिक्री हुने गरेकोमा यस वर्ष ६० रुपियाँभन्दा बढी मूल्य नपाएको गुनासो गरेका छन् । पछिल्ला वर्षमा देशका अन्य ठाउँबाट पनि तरुल काठमाडौँ पुग्न थालेको र उपभोक्ताले समेत कम खरिद गर्न थालेपछि मार परेको व्यापारीले बताएका छन् । सर्लाहीबाट काठमाडौँ लगिएको तरुल उपभोक्ताले भने खुद्रा बजारमा प्रतिकेजी १५० रुपियाँभन्दा बढीमा खरिद गरिरहेका छन् । सर्लाहीमै पनि उपभोक्ताले किन्दा तरुल एक सय रुपियाँभन्दा माथि नै छ । अन्य बाली, तरकारीमा जस्तै तरुलमा पनि किसानले मूल्य नपाउने तर बिचौलियाले प्रशस्त मूल्य लिने गरेका छन् । पछिल्ला वर्षमा मूल्य कम हुँदै गएको र उत्पादन गर्न दुःख पनि असाध्यै हुने भएकाले तरुल खेती गर्ने किसान जिल्लामा घट्दै जान थालेका छन् ।  तरुललाई माघेसङ्क्रान्तिमा फलाहारका रूपमा खाने गरिन्छ । कृषि ज्ञान केन्द्र सर्लाहीका अनुसार जिल्लामा ३०८ हेक्टरमा तरुल खेती भइरहेको छ ।",
      "link": "https://gorkhapatraonline.com/news/187638",
      "image": "https://gorkhapatraonline.com/storage/media/329869/conversions/tarul-2-original-thumb.jpg"
    },
    {
      "slug": "187637",
      "title": "भित्रियो साढे सात अर्ब वैदेशिक लगानी",
      "timestamp": 1768176000000,
      "source": "gp",
      "content": "चालु आर्थिक वर्ष २०८२/८३ को पाँच महिनामा साढे सात अर्ब प्रत्यक्ष वैदेशिक लगानी (एफडिआई) भित्रिएको छ ।",
      "longContent": "गोरखापत्र समाचारदाताकाठमाडौँ पुस २८ गते । चालु आर्थिक वर्ष २०८२/८३ को पाँच महिनामा साढे सात अर्ब प्रत्यक्ष वैदेशिक लगानी (एफडिआई) भित्रिएको छ । नेपाल राष्ट्र बैङ्कले सार्वजनिक गरेको तथ्याङ्क अनुसार चालु आवको साउनदेखि मङ्सिरसम्म सात अर्ब ४७ करोड रुपियाँ लगानी भित्रिएको हो । गत आवको सो अवधिमा छ अर्ब तीन करोड रुपियाँ लगानी भित्रिएको थियो । गत आवको तुलनामा चालु आवको पाँच महिनामा एक अर्ब ४४ करोड रुपियाँ लगानी बढेको हो । सरकारले नीतिगत सुधारसँगै वैदेशिक लगानीमा सुधार वृद्धि भएको तथ्याङ्कले देखाएको छ । यस्तै पाँच महिनामा खुँद पुँजीगत ट्रान्सफर सात अर्ब छ करोड रुपियाँ रहेको छ । गत वर्ष सो अवधिमा तीन अर्ब ५० करोड रुपियाँ खुद पुँजीगत ट्रान्सफर भएको छ ।",
      "link": "https://gorkhapatraonline.com/news/187637",
      "image": "https://gorkhapatraonline.com/storage/media/329868/conversions/Foreign-Investment-original-thumb.jpg"
    },
    {
      "slug": "187636",
      "title": "गुणस्तरहीन मकै नष्ट",
      "timestamp": 1768176000000,
      "source": "gp",
      "content": "बाँकेको डल्फिन फिड्समा भेटिएको दुई हजार पाँच सय केजी गुणस्तरहीन मकै नष्ट गरिएको छ । खाद्य प्रविधि तथा गुण नियन्त्रण विभाग अन्तर्गतको नेपालगन्ज कार्यालयले बाँके जिल्लाको कोहलपुर नगरपालिका–७ स्थित डल्फिन फिड्स प्रालिमा भेटिएको उक्त परिमाणको गुणस्तरहीन मकै नष्ट गरेको हो ।विभागका अनुसार सो कार्यालयले यही पुस १७",
      "longContent": "गोरखापत्र समाचारदाता काठमाडौँ, पुस २८ गते । बाँकेको डल्फिन फिड्समा भेटिएको दुई हजार पाँच सय केजी गुणस्तरहीन मकै नष्ट गरिएको छ । खाद्य प्रविधि तथा गुण नियन्त्रण विभाग अन्तर्गतको नेपालगन्ज कार्यालयले बाँके जिल्लाको कोहलपुर नगरपालिका–७ स्थित डल्फिन फिड्स प्रालिमा भेटिएको उक्त परिमाणको गुणस्तरहीन मकै नष्ट गरेको हो ।विभागका अनुसार सो कार्यालयले यही पुस १७ गते उद्योगको अनुगमन तथा निरीक्षणका क्रममा उद्योग परिसरमा ९३ बोरा मकै कैफियतयुक्त ट्याग लगाएर राखिएको पाइएको थियो । उक्त मकैको प्रयोगशाला परीक्षण गर्दा ५० बोरा मकैमा कैफियत देखिएको र बाँकी ४३ बोरा मकै प्रयोगका लागि उपयुक्त रहेको पुष्टि भएको थियो ।विभागका परीक्षण प्रतिवेदनका आधारमा विभागको कार्यालयले कोहलपुर नगरपालिका–७ का वडाध्यक्ष तथा डल्फिन फिड्स प्रालिका सञ्चालकको रोहबरमा गुास्तरहीन मकै नष्ट गरेको जनाएको छ । नष्ट गरिएको मकैको परिमाण ५० बोरा (प्रतिबोरा ५० केजी) गरी जम्मा दुई हजार पाँच सय केजी रहेको छ । यसको अनुमानित मूल्य ८२ हजार पाँच सय रुपियाँ बराबर रहेको कार्यालयले जनाएको छ ।खाद्य सुरक्षाको मापदण्ड कायम राख्ने उद्देश्यले यस्तो कदम चालिएको जनाउँदै कार्यालयले उपभोक्ताको स्वास्थ्य सुरक्षाका लागि नियमित अनुगमन तथा गुण नियन्त्रण कार्यलाई निरन्तरता दिइने जनाएको छ । व्यापारिक प्रयोजनका गुणस्तरहीन मैक फिर्ता गरेको छ ।",
      "link": "https://gorkhapatraonline.com/news/187636",
      "image": "https://gorkhapatraonline.com/storage/media/329867/conversions/makai2-original-thumb.jpg"
    },
    {
      "slug": "187635",
      "title": "विस्तार हुँदै बैङ्किङ पहुँच",
      "timestamp": 1768176000000,
      "source": "gp",
      "content": "पछिल्लो समय नेपालको समग्र आर्थिक तथा वित्तीय अवस्था क्रमशः सुधारोन्मुख देखिँदा निक्षेप र कर्जा दुवै खाताको सङ्ख्या उल्लेखनीय रूपमा बढ्दै गएको  देखिएको छ ।  नेपाल राष्ट्र बैङ्कको पछिल्लो तथ्याङ्क अनुसार चालु आवको पहिलो पाँच महिनामै निक्षेप खाता छ करोड १५ लाख नाघेको छ भने कर्जा खाता २० लाखभन्दा माथि पुगेको छ ।",
      "longContent": "गोरखापत्र समाचारदाताकाठमाडौँ, पुस २८ गते । पछिल्लो समय नेपालको समग्र आर्थिक तथा वित्तीय अवस्था क्रमशः सुधारोन्मुख देखिँदा निक्षेप र कर्जा दुवै खाताको सङ्ख्या उल्लेखनीय रूपमा बढ्दै गएको  देखिएको छ ।नेपाल राष्ट्र बैङ्कको पछिल्लो तथ्याङ्क अनुसार चालु आवको पहिलो पाँच महिनामै निक्षेप खाता छ करोड १५ लाख नाघेको छ भने कर्जा खाता २० लाखभन्दा माथि पुगेको छ ।राष्ट्र बैङ्कको तथ्याङ्क अनुसार चालु आव २०८२/८३ को पहिलो पाँच महिनासम्म निक्षेप खाता सङ्ख्या छ करोड १५ लाख ५१ हजार ९८७ रहेको छ । सोही अवधिमा कर्जा खाता सङ्ख्या २० लाख १२ हजार ९९४ रहेको छ ।निक्षेप खाता अघिल्लो वर्षको सोही अवधिको तुलनामा ३९ लाख ८५ हजार २१७ ले बढी हो । अघिल्लो वर्षको सोही अवधिमा निक्षेप खाता पाँच करोड ७५ लाख ६६ हजार ७७० थिए ।यता कर्जा खाता सङ्ख्या पनि अघिल्लो वर्षको सोही अवधिको तुलनामा ८४ हजार ८८४ ले बढी हो । अघिल्लो वर्षको सोही अवधिमा कर्जा खाता सङ्ख्या १९ लाख २८ हजार ११० रहेको थियो ।यस्तो निक्षेप खाता वाणिज्य बैङ्कमा पाँच करोड २८ लाख ४२ हजार ८२७ रहेको छ भने विकास बैङ्कमा ७६ लाख ५२ हजार ६१ तथा वित्त कम्पनीमा १० लाख ५७ हजार ९९ रहेको छ । यस्तै कर्जातर्फ पनि वाणिज्य बैङ्कमा १६ लाख ६९ हजार ८९४ रहेको छ भने विकास बैङ्कमा दुई लाख ६५ हजार ८१५ तथा वित्त कम्पनीमा ७७ हजार २८५ रहेको छ ।समीक्षा अवधिमा राष्ट्र बैङ्कबाट इजाजत प्राप्त बैङ्क तथा वित्तीय संस्थाको सङ्ख्या (लघुवित्त वित्तीय संस्थासमेत) १०७ रहेको छ । जसमध्ये २० वाणिज्य बैङ्क, १७ विकास बैङ्क, १७ वित्त कम्पनी, ५२ लघुवित्त वित्तीय संस्था र एक पूर्वाधार विकास बैङ्क सञ्चालनमा छन् ।यस्तै बैङ्क तथा वित्तीय संस्था (लघुवित्त वित्तीय संस्थासमेत) को शाखा सङ्ख्या २०८२ असार मसान्तमा ११ हजार ५२६ रहेकोमा २०८२ मङ्सिर  मसान्तमा ११ हजार ५१९ पुगेको छ ।समीक्षा अवधिमा वाणिज्य बैङ्कका शाखा पाँच हजार १०५, विकास बैङ्कका शाखा एक हजार १३१, वित्त कम्पनीका २९१ र लघुवित्त वित्तीय संस्थाका चार हजार ९९२ शाखा सञ्चालनमा छन् ।",
      "link": "https://gorkhapatraonline.com/news/187635",
      "image": "https://gorkhapatraonline.com/storage/media/329866/conversions/nrb-NEw-original-thumb.jpg"
    },
    {
      "slug": "187634",
      "title": "वार्षिक नौ करोड अन्डा उत्पादन",
      "timestamp": 1768176000000,
      "source": "gp",
      "content": "दाङ अन्डामा आत्मनिर्भरसँगै बाहिर निर्यात गर्ने जिल्लाका रूपमा चिनिन थालेको छ । भेटेरिनरी अस्पताल तथा पशुसेवाविज्ञ केन्द्र दाङका अनुसार प्रतिव्यक्ति वार्षिक रूपमा आवश्यक पर्ने ४८ युनिट अन्डाभन्दा बढी जिल्लामा अन्डा उत्पादन हुने गरेको छ ।",
      "longContent": "घोराही समाचारदाता घोराही, पुस २८ गते । दाङ अन्डामा आत्मनिर्भरसँगै बाहिर निर्यात गर्ने जिल्लाका रूपमा चिनिन थालेको छ । भेटेरिनरी अस्पताल तथा पशुसेवाविज्ञ केन्द्र दाङका अनुसार प्रतिव्यक्ति वार्षिक रूपमा आवश्यक पर्ने ४८ युनिट अन्डाभन्दा बढी जिल्लामा अन्डा उत्पादन हुने गरेको छ । जिल्लामा आर्थिक वर्ष २०८१/८२ मा १४१ युनिट उत्पादन भएको भेटेरिनरी अस्पताल तथा पशुसेवाविज्ञ केन्द्र दाङले जनाएको छ । यो उत्पादन आव २०८०/८१ को भन्दा धेरै हो । आव २०८०/८१ मा दाङमा १३८ युनिट अन्डा उत्पादन भएको थियो । जिल्लामा उत्पादन भएको अन्डा आवश्यकता अनुसार पुगेर जिल्लाबाहिरसमेत निर्यात हुने गरेको भेटेरिनरी अस्पताल तथा पशुसेवा विज्ञ केन्द्र दाङका प्रमुख डा. हरिनारायण चौधरीले बताउनुभयो । भेटेरिनरी अस्पताल तथा पशुसेवा विज्ञ केन्द्र दाङका अनुसार जिल्लामा वार्षिक नौ करोड ५२ लाख २३ हजार गोटा अन्डा उत्पादन हुने गरेको छ । जसमा कुखुराको नौ करोड ४३ लाख ७३ हजार र हाँसको आठ लाख ५० हजार गोटा अन्डा उत्पादन हुने गरेको छ ।कार्यालयले दिएको जानकारी अनुसार जिल्लामा आव २०८१/८२ मा नौ करोड ४३ लाख १८ हजार गोटा अन्डा उत्पादन भएको थियो । जसमा कुखुराको नौ करोड ३२ लाख ७८ हजार र हाँसको १० लाख ४० हजार गोटा अन्डा उत्पादन भएको कार्यालयले जनाएको छ । आव २०८१/८२ मा ५५ करोडको अन्डा जिल्लाबाहिर निर्यात हुँदा करिब १४ लाख ८५ हजार रुपियाँको अन्डा आयात भएको देखिन्छ । कतिपय व्यवसायीले व्यक्तिगत सम्बन्धका कारण बाहिरबाट पनि अन्डा ल्याउने गरेको भन्दै कार्यालय प्रमुख चौधरीले भन्नुभयो, “जिल्लाका लागि आवश्यकता अनुसार अन्डा उत्पादन हुने गरे पनि कतिपय अवस्थामा व्यवसायीले बाहिरबाट पनि ल्याउने गरेको देखिन्छ ।” जिल्लामा अन्डा उत्पादनका लागि अन्डाका लागि करिब १३० बढी लेयर्स फार्महरू रहेका छन् । दाङमा उत्पादन भएका अन्डा छिमेकी जिल्ला रोल्पा, प्युठान, अर्घाखाँची, बाँकेसँगै बर्दिया, सुर्खेत, दैलेख, कैलाली, रुकुमलगायतका ठाउँमा जाने गरेको नेपाल लेयर्स कुखुरापालक सङ्घका जिल्ला सहसचिव अजय न्यौपानेले बताउनुभयो । पोल्ट्री व्यवसायमा राम्रो मानिने दाङमा तीन अर्ब बढीको लगानी छ । पोल्ट्री व्यवसायमा आम्दानी राम्रो हुने भएपछि मासु र अन्डा उत्पादनसँगै कुखुराका लागि आवश्यक पर्ने दाना उद्योग र कुखुराका बच्चा उत्पादनका लागि ह्याचरी उद्योगमा समेत लगानी बढ्दै गएको छ । भेटेरिनरी अस्पताल तथा पशुसेवा विज्ञ केन्द्र दाङका अनुसार जिल्लामा ब्रोइलर चल्लाका बच्चा उत्पादनका लागि १७ वटा ह्याचरी उद्योग, मासुका लागि करिब २५० फार्म र १३० बढी अन्डा उत्पादनका लागि फार्म सञ्चालनमा रहेका छन् । जिल्लामा पोल्ट्री व्यवसायमा दाङ उपत्यकासँगै देउखुरी क्षेत्रमा बढी रहेको भेटेरिनरी अस्पताल तथा पशुसेवा विज्ञ केन्द्र दाङका कार्यालय प्रमुख चौधरीले बताउनुभयो ।",
      "link": "https://gorkhapatraonline.com/news/187634",
      "image": "https://gorkhapatraonline.com/storage/media/329865/conversions/ege-original-thumb.jpg"
    },
    {
      "slug": "187631",
      "title": "पाँच गुणा बढे हवाई यात्रु , गत वर्ष पैँसट्ठी लाखले गरे यात्रा",
      "timestamp": 1768176000000,
      "source": "gp",
      "content": "त्रिभुवन अन्तर्राष्ट्रिय विमानस्थलबाट हवाई सेवा लिने यात्रुको सङ्ख्या दिन दुई गुणा, रात चार गुणाका दरले बढ्दै गएको छ ।   नेपाल नागरिक उड्डयन प्राधिकरणका अनुसार त्रिभुवन अन्तर्राष्ट्रिय विमानस्थलको वार्षिक क्षमता (आन्तरिक र अन्तर्राष्ट्रियतर्फ) ८० लाख यात्रु हो । सन् २०२० देखि सन् २०२५ सम्मको अवधिमा बढेका हवाई यात्रुको चाप प्रत्येक वर्ष बढिरहेको छ । सन् २०२४ मा यो विमानस्थलबाट करिब ६५ लाख यात्रुले यात्रा गरेका छन् । यात्रु सङ्ख्या वृद्धि हुँदै जाँदा सहज यात्रा, उडान सुनिश्चितता र उडान अवधिमा समेत असर पुग्दै आएको छ ।",
      "longContent": "काठमाडौँ, पुस २८ गते । त्रिभुवन अन्तर्राष्ट्रिय विमानस्थलबाट हवाई सेवा लिने यात्रुको सङ्ख्या दिन दुई गुणा, रात चार गुणाका दरले बढ्दै गएको छ । नेपाल नागरिक उड्डयन प्राधिकरणका अनुसार त्रिभुवन अन्तर्राष्ट्रिय विमानस्थलको वार्षिक क्षमता (आन्तरिक र अन्तर्राष्ट्रियतर्फ) ८० लाख यात्रु हो । सन् २०२० देखि सन् २०२५ सम्मको अवधिमा बढेका हवाई यात्रुको चाप प्रत्येक वर्ष बढिरहेको छ । सन् २०२४ मा यो विमानस्थलबाट करिब ६५ लाख यात्रुले यात्रा गरेका छन् । यात्रु सङ्ख्या वृद्धि हुँदै जाँदा सहज यात्रा, उडान सुनिश्चितता र उडान अवधिमा समेत असर पुग्दै आएको छ ।प्राधिकरणका प्रवक्ता विक्रमराज गौतमले भन्नुभयो, “हाल यस विमानस्थलले क्षमताभन्दा बढी यात्रुलाई हवाई सेवा दिँदै आएको छ । बर्सेनि बढ्दै गएको यात्रु र उडान ओहोरदोहोरलाई ध्यानमा राखी प्राधिकरणले विमानस्थलको क्षमता, हवाई पूर्वाधार विकास, उड्डयन सुरक्षालगायत हवाई यातायात क्षमता अभिवृद्धि आयोजना अन्तर्गतका काम गरिरहेको छ ।”विमानस्थलमा बढ्दो हवाई आवागनसँगै समानान्तर ट्याक्सीवे, एप्रोन निर्माण, पार्किङ र एयरलाइन्सको ह्याङ्गर क्षेत्र विस्तारको काम अन्तिम चरणमा पुगेको छ । विमानस्थल स्तरोन्नतिपछि एयर ट्राफिक कन्ट्रोल सहज र हवाई सुरक्षामा अभिवृद्धि हुने उहाँले बताउनुभयो । प्राधिकरणका अनुसार सन् २०२० मा अन्तर्राष्ट्रियतर्फ ११ लाख ५८ हजार ५८ यात्रुले हवाई सेवा लिएका थिए । सन् २०२४ सम्म उक्त सङ्ख्या बढेर ४९ लाख ६३ हजार ४६६ पुगेको छ । यस विमानस्थलबाट सन् २०२१ मा १४ लाख ५६ हजार ९२९, सन् २०२२ मा २२ लाख २३ हजार ३३३ र सन् २०२३ मा ४३ लाख २९ हजार चार सय यात्रुले उडान भरेका थिए । त्यस्तै गरी सन् २०२५ को ११ महिनामा ४० लाख ९८ हजार ८७७ यात्रुले विमानस्थलको प्रयोग गरेका छन् ।आन्तरिक उडानमा प्रतिस्पर्धाप्राधिकरणका अनुसार पछिल्ला वर्षमा अन्तर्राष्ट्रिय मात्र नभई आन्तरिक उडानतर्फ पनि यात्रु चाप धान्न विमानस्थललाई गाह्रो भइरहेको छ । आन्तरिकतर्फ सन् २०२० मा १४ लाख पाँच हजार ७७७ जनाले उडान सेवा लिएकामा उक्त सङ्ख्या बढेर सन् २०२४ मा ४५ लाख १९ हजार ३२२ पुगेको छ । आन्तरिकतर्फ सन् २०२१ मा ३५ लाख ७६ हजार ९४२, सन् २०२२ मा ४९ लाख १३ हजार ३५७ र सन् २०२३ मा ४३ लाख २५ हजार ५६ जनाले हवाई सेवा लिएका थिए । सन् २०२५ को ११ महिनामा आन्तरिकतर्फ ३७ लाख १८ हजार आठ सय यात्रुले विमानस्थलको प्रयोग गरेका छन् ।उडान सङ्ख्यामा छलाङदेश विदेशको यात्रा गर्ने यात्रु बढेसँगै पछिल्ला पाँच वर्षमा उडान अवतरण सङ्ख्यासमेत तीन गुणाभन्दा बढीले बढेको छ । अन्तर्राष्ट्रियतर्फ सन् २०२० मा १० हजार २५६ उडान अवतरण भएको यस विमानस्थलमा सन् २०२४ मा ३३ हजार २४७ उडान अवतरण भएका छन् । त्यसअघि सन् २०२१ मा ११ हजार ७६०, सन् २०२२ मा १६ हजार ८७९ र सन् २०२३ मा ३१ हजार ४६० उडान अवरण भएका थिए । त्यस्तै गरी आन्तरिकतर्फ सन् २०२० मा ३८ हजार ५९८ उडान अवतरण भएको यस विमानस्थलमा सन् २०२४ मा उक्त सङ्ख्या बढेर एक लाख दुई हजार ७२९ पुगेको छ । प्राधिकरणका अनुसार सन् २०२१ मा ८१ हजार १७२, सन् २०२२ मा ७८ हजार ३४७, सन् २०२३ मा ९६ हजार ९८९ उडान अवतरण भएका थिए ।भैरहवामा सीमित उडानकाठमाडौँमा उडान र यात्रुको चाप धान्न नसक्ने अवस्था हुँदासमेत मुलुकको दुई वटा विमानस्थल प्रयोगविहीन जस्तै बनेका छन् । भैरहवास्थित गौतम बुद्ध अन्तर्राष्ट्रिय विमानस्थलमा सीमित मात्रै उडान अवतरण भएका छन् भने पोखरा अन्तर्राष्ट्रिय विमानस्थलमा नियमित व्यावसायिक उडान हुन सकेको छैन । भैरहवा विमानस्थलमा अन्तर्राष्ट्रितर्फ सन् २०२३ मा दुई हजार ३१५ र सन् २०२४ मा नौ हजार २०२ यात्रुले मात्रै हवाई सेवा लिएका छन् । त्यहाँ सन् २०२३ मा ६९ र सन् २०२४ मा २९५ उडान अवतरण भएका छन् । सन् २०२५ को ११ महिनामा भएका २२१ उडान अवतरणबाट १३ हजार ४३२ यात्रुले भैरहवा विमानस्थल प्रयोग गरेको प्राधिकरणले जनाएको छ ।",
      "link": "https://gorkhapatraonline.com/news/187631",
      "image": "https://gorkhapatraonline.com/storage/media/329860/conversions/international-airport--original-thumb.jpg"
    },
    {
      "slug": "187969",
      "title": "कांग्रेस केन्द्रीय कार्यसमिति बैठक सुरु",
      "timestamp": 1768348800000,
      "source": "gp",
      "content": "नेपाली कांग्रेस केन्द्रीय कार्य समितिको बैठक पार्टीको केन्द्रीय कार्यालय सानेपा सुरु भएको छ ।",
      "longContent": "ललितपुर, पुस ३० गते । नेपाली कांग्रेस केन्द्रीय कार्य समितिको बैठक पार्टीको केन्द्रीय कार्यालय सानेपा सुरु भएको छ ।कार्यवाहक सभापति पूर्णबहादुर खड्काको सभापतित्वमा जारी बैठकमा केन्द्रीय कार्यसम्पादन समितिका पदाधिकारी एवं सदस्यको उपस्थिति छ । कांग्रेसका महामन्त्रीद्वय गगन थापा र विश्वप्रकाश शर्माको पहलमा जारी विशेष महाधिवेशन रोक्न छलफल जारी राखेको संस्थापन पक्षले लामो मिहिनेतपछि केन्द्रीय समिति बैठक राखेको हो । बैठकमा विशेष महाधिवेशनमा सहभागी सदस्य भने उपस्थित भएका छैनन् ।",
      "link": "https://gorkhapatraonline.com/news/187969",
      "image": "https://gorkhapatraonline.com/storage/media/330467/conversions/congress_1-original-thumb.jpg"
    },
    {
      "slug": "187963",
      "title": "टिचिङ अस्पतालले माघ १ गते देखि बिमाका सम्पूर्ण सेवा बन्द गर्ने",
      "timestamp": 1768348800000,
      "source": "gp",
      "content": "त्रिवि शिक्षण अस्पताल(टिचिङ)ले माघ १ गते देखि स्वास्थ्य बिमाको सम्पूर्ण उपचार सेवा बन्द गर्ने भएको छ ।",
      "longContent": "काठमाडौँ, पुस ३० गते ।त्रिवि शिक्षण अस्पताल(टिचिङ)ले माघ १ गते देखि स्वास्थ्य बिमाको सम्पूर्ण उपचार सेवा बन्द गर्ने भएको छ । टिचिङ अस्पतालले सूचना जारी गर्दै माघ १ गते देखि सम्पूर्ण अस्पतालमा स्वास्थ्य बिमाको सम्पूर्ण उपचार बन्द गर्ने निर्णय गरेको जानकारी दिएको हो ।  स्वास्थ्य बीमा बोर्डले उपचार गर्दाको रकम उपलब्ध नगराएको भन्दै अस्पतालले यस्तो निर्णय गरेको हो । स्वास्थ्य बिमा सेवा लिन आउने बिरामीको संख्या र चाप बढ्दै गएको तर, तर बोर्डले रकम उपलब्ध नगराउँदा घाटा भएको अस्पतालले सूचनामा उल्लेख गरेको छ । ‘अस्पतालमा आउने  बिरामी को उपचारको क्रममा बिमा बोर्डको र अस्पतालको दररेट शुल्क फरक भएको र अस्पतालले बारम्बार अस्पताको रकमलाई अन्तिम रकम मानिदिनु भनी विगत दुई वर्ष देखि आग्रह गर्दा पनि कुनै सुनुवाई नभएको साथै आफ्नो आन्तरिक श्रोतबाट अस्पतालले सम्पूर्ण दैनिक खर्च व्यहोर्नु पर्ने हुँदा मासिक दुई करोड घाटा खाएर बिमा कार्यक्रम सञ्चालन गर्न असमर्थ भएकोले अस्पतालले यस्तो निर्णय गरेको हो ।’सूचनामा उल्लेख छ  मासिक झण्डै पाँच करोड हाराहरीको खर्च हुनेमा बोर्डबाट ५० प्रतिशत मात्र दावी स्वीकृत गरी बाँकी अस्वीकृत गरिदैँ आएको अस्पतालको आरोप छ ।  अस्पतालका अनुसार हालसम्म अस्पतालको बिमा दावी रकम झण्डै ४० करोड भुक्तानी  बाँकी छ । अस्पतालले २०७७ साल देखि स्वास्थ्य बिमा उपचार कार्यक्रम सञ्चालन गर्दै आएको छ ।",
      "link": "https://gorkhapatraonline.com/news/187963",
      "image": "https://gorkhapatraonline.com/storage/media/330453/conversions/Teaching-hospital-original-thumb.jpg"
    },
    {
      "slug": "187957",
      "title": "पार्टीको एकता जोगाउन सभापति देउवा लचक",
      "timestamp": 1768348800000,
      "source": "gp",
      "content": "नेपाली कांग्रेसका सभापति शेरबहादुर देउवाले पार्टीभित्रको एकता कायम राख्न आफू लचक रहेको बताउनुभएको छ ।",
      "longContent": "काठमाडौँ, पुस ३० गते । नेपाली कांग्रेसका सभापति शेरबहादुर देउवाले पार्टीभित्रको एकता कायम राख्न आफू लचक रहेको बताउनुभएको छ ।कांग्रेसको विशेष महाधिवेशन पक्षधरको आह्वानमा काठमाडौँमा जारी विशेष महाधिवेशनका सन्दर्भमा उत्पन्न विवाद समाधानका लागि आज पार्टी सभापति देउवा र महामन्त्री गगन थापासहित विश्वप्रकाश शर्माबीच छलफल भएको थियो । देउवा निवास महाराजगञ्जमा बिहान भएको छलफलमा सभापति देउवाले आफू पार्टीको एकता बचाउनका लागि हिजो पनि काम गर्दै आएको र आज पनि त्याग गर्न तयार रहेको बताउनुभएको कांग्रेस प्रवक्ता डा. प्रकाशशरण महतले जानकारी दिनुभयो ।सभापति देउवाले महामन्त्रीद्वय थापा र शर्मालाई पनि पार्टीको एकता बचाउनका लागि तयार हुन आग्रह गर्नुभएको थियो । पार्टीका तर्फबाट टिकट वितरणका लागि निर्वाचनमा आफ्नो आधिकारिक हस्ताक्षर बुझाइएको विषयमा त्याग गर्नुपर्ने मागका सन्दर्भमा उहाँले आफू त्यसलाई छोड्न तयार रहेको बताउनुभएको प्रवक्ता डा. महतले जानकारी दिनुभयो ।कांग्रेसको यसअघिको केन्द्रीय कार्यसमितिको बैठकबाट निर्णय गरी सभापति देउवाको हस्ताक्षर निर्वाचन आयोग पठाइएको थियो । सोहीअनुसार आगामी माघ ११ गते हुने राष्ट्रियसभा निर्वाचन र फागुन २१ गते हुने प्रतिनिधिसभामा समानुपातिकतर्फको पार्टीका टिकट वितरण भइसकेको छ । अब प्रत्यक्षतर्फको मात्र टिकट वितरण हुन बाँकी छ ।अरु विशेष महाधिवेशनलगायतका विषयमा उहाँहरुबीच छलफल भएको र केन्द्रीय कार्यसमितिमार्फत ती विषय टुङ्ग्याउन आग्रह गर्नुभएको थियो । महामन्त्रीद्वय थापा र शर्माले सभापति देउवासँग छलफल भएका विषयमा विशेष महाधिवेशनमा रहनुभएका साथीहरुसँग छलफल गर्ने भनेर बैठकबाट निस्कनुभएको प्रवक्ता डा. महतले जानकारी दिनुभयो । रासस",
      "link": "https://gorkhapatraonline.com/news/187957",
      "image": "https://gorkhapatraonline.com/storage/media/330447/conversions/Sher-Bdr.-deuba-original-thumb.jpg"
    },
    {
      "slug": "187955",
      "title": "सुशासन र समृद्धिका लागि स्वजागरण कार्यक्रम",
      "timestamp": 1768348800000,
      "source": "gp",
      "content": "प्रधानमन्त्री सुशीला कार्कीको उपस्थितिमा आज प्रधानमन्त्री तथा मन्त्रिपरिषद् कार्यालय, सिंहदरबारमा सुशासन र समृद्धिका लागि स्वजागरण कार्यक्रम सम्पन्न भएको छ।",
      "longContent": "काठमाडौँ, पुस ३० गते । प्रधानमन्त्री सुशीला कार्कीको उपस्थितिमा आज प्रधानमन्त्री तथा मन्त्रिपरिषद् कार्यालय, सिंहदरबारमा सुशासन र समृद्धिका लागि स्वजागरण कार्यक्रम सम्पन्न भएको छ।त्यस अवसरमा मन्त्रीगण, प्रधान सेनापतिलगायत विभिन्न सुरक्षा निकायका उच्च अधिकारी, मुख्य सचिव तथा सचिव, विभागीय प्रमुख, निजी क्षेत्रका प्रतिनिधिहरूको उपस्थिति थियो । कार्यक्रममा जीवन विज्ञानका संस्थापक एलपी भानु शर्माले स्वजागरणसम्बन्धी प्रवचन दिनु भएको थियो । प्रधानमन्त्री कार्कीले स्वजागरण अभियानले नैतिकता, सदाचारिता र सेवाभावयुक्त जनशक्ति निर्माण गरी मुलुकमा सुशासन स्थापनामा सघाउ पुग्ने विश्वास व्यक्त गर्नु भयो ।  विभिन्न कालखण्डमा मुलुकमा भएका विविध सामाजिक–राजनीतिक आन्दोलनहरू तथा जेनजी पुस्ताको सदाचार र सुशासनको मागलाई ध्यानमा राख्दै अब स्वजागरणलाई सबै तहमा संस्थागत गरी दैनिक जीवनको हिस्सा बनाउनु अपरिहार्य भएको प्रधानमन्त्रीले बताउनु भयो । प्रधानमन्त्रीको सचिवालयका अनुसार “स्वजागरण केवल आध्यात्मिक अभ्यास मात्र होइन, यो आन्तरिक रूपमा व्यक्तिलाई खुसी र शान्त रहन सिकाउने र बाह्य रूपमा जिम्मेवार, कर्तव्यनिष्ठ र समृद्ध समाज निर्माणमा सहयोग पुर्‍याउने प्रयोगात्मक जीवन पद्धति हो । स्वजागरणले पहिले आफूलाई व्यवस्थित, अनुशासित र सचेत बनाउन सिकाउँछ । त्यसपछि परिवार, समाज र राष्ट्रप्रति जिम्मेवार बन्न प्रेरित गर्दछ । स्वजागृत व्यक्तिले अधिकार मात्र खोज्दैन, आफ्नो कर्तव्य के हो भन्ने प्रश्न आफैँसँग गर्छ”, प्रधानमन्त्री कार्कीले भन्नु भएको थियो । रासस",
      "link": "https://gorkhapatraonline.com/news/187955",
      "image": "https://gorkhapatraonline.com/storage/media/330443/conversions/Untitled-1-original-thumb.jpg"
    },
    {
      "slug": "187952",
      "title": "निर्वाचनका लागि माहोल तयार भइसकेको छ : गृहमन्त्री",
      "timestamp": 1768348800000,
      "source": "gp",
      "content": "गृहमन्त्री ओमप्रकाश अर्यालले जेनजी आन्दोलनपछि देशमा अभिभावकीय भूमिका नरहेको अवस्थामा गैरदलीय नागरिक सरकारको बनेको स्पष्ट पार्दै यसको अहिलेको प्रमुख कार्यभार भनेकै देशमा सुशासन कायम गर्दै तोकिएकै मितिमा निर्वाचन सम्पन्न गर्नु रहेको बताउनुभएको छ ।",
      "longContent": "जनकपुरधाम, पुस ३० गते । गृहमन्त्री ओमप्रकाश अर्यालले जेनजी आन्दोलनपछि देशमा अभिभावकीय भूमिका नरहेको अवस्थामा गैरदलीय नागरिक सरकारको बनेको स्पष्ट पार्दै यसको अहिलेको प्रमुख कार्यभार भनेकै देशमा सुशासन कायम गर्दै तोकिएकै मितिमा निर्वाचन सम्पन्न गर्नु रहेको बताउनु भएको छ ।  मधेश प्रदेश सरकार, गृह मन्त्रालय र प्रदेशकै गृह, सञ्चार र कानुन मन्त्रालयको संयुक्त आयोजनामा मधेश प्रदेशको राजधानी जनकपुरधाममा बुधबार प्रदेशस्तरीय सुरक्षा गोष्ठीको उद्घाटन मन्तव्यमा बोल्नु हुँदै उहाँले सो कुरा बताउनु भएको हो । गृहमन्त्री अर्यालले यो नागरिक सरकार भदौ २३ र २४ गतेको घटना पश्चात् देशमा अभिभावकीय भूमिका नरहेको अवस्थामा वर्तमान सरकार निर्माण भएको र जेनजी पुस्ता र तत्कालीन दलीय सहमतिमै अहिलेको प्रधानमन्त्रीको नेतृत्वमा सरकार गठन भएको अवस्था स्पष्ट पार्नु भयो । उहाँले भन्नु भयो, “यो नागरिक सरकार भएकैले पनि नागरिक र युवापुस्ताको जनभावना अनुरूप सहकार्य र समन्वयमा अघि बढिरहेको छ त्यसैले पनि यो सरकार निष्ठा र इमानदारिताबाट किञ्चित पछि हट्दैन ।’’ यस्तै, विशेष अतिथिको रूपमा आफ्ना उद्घाटन मन्तव्य राख्नु हुँदै मधेश प्रदेशका मुख्यमन्त्री कृष्णप्रसाद यादवले आजको गोष्ठीले मधेश प्रदेशको समग्र सुरक्षा अवस्था र आगामी निर्वाचनका लागि तय गरिनु पर्ने सुरक्षा रणनीति र निर्वाचन सफल पार्न फलदायी हुने विश्वास व्यक्त गर्नु भयो । मुख्यमन्त्री यादवले हालै तराईका केही क्षेत्रमा देखिन खोजेको धार्मिक साम्प्रदायिकता र जेनजी आदोलन पछि भएका भौतिक पूर्वाधारमा क्षति, लुटिएका हतियार र फरार कैदीबन्दी जस्ता सुरक्षा चुनौतीलाई गोष्ठीले सम्बोधन गरी समान धारणा बनाउने कुरा व्यक्त गर्नु भयो । उहाँले प्रदेश प्रहरी समायोजन र सङ्घीय प्रहरी ऐनको आवश्यकता औँल्याउँदै,  प्रदेशको प्रहरी भएन भन्ने नकारात्मक भाष्य बन्दै गएको र सङ्घको प्रहरी प्रदेशको अर्थात् (हाम्रो) हुन नसकेको प्रति कटाक्ष व्यक्त गर्नु भयो ।    मधेश प्रदेशका गृह, कानुन तथा सञ्चारमन्त्री फकिर महतोले प्रदेश प्रहरी ऐनको आवश्यकता औँल्याउँदै, प्रदेश प्रहरी समायोजनको कार्य अघि बढ्न नसक्दा प्रदेश संरचनामा नदेखिने रूपले सुरक्षा चुनौती थपिँदै गएको बताउनु भयो ।  स्वच्छ नियमनका लागि खुला सिमाना चुनौतीको रूपमा देखा परेको बताउँदै, मन्त्री महतोले भन्नु भयो, “त्यसका लागि जिल्ला प्रहरी र प्रदेश प्रहरीबिच र सशस्त्र प्रहरीबिच पनि समन्वयको आवश्यकता रहेको छ ।’’ उहाँले आजको गोष्ठी हाल सुरक्षा क्षेत्रमा देखिएका समस्याको पहिचान र यसका समाधानका लागि पनि फलदायी हुने विश्वास व्यक्त गर्नु भयो ।",
      "link": "https://gorkhapatraonline.com/news/187952",
      "image": "https://gorkhapatraonline.com/storage/media/330433/conversions/f6c95818-107c-4233-8554-1f3288a910d7-original-thumb.jpg"
    },
    {
      "slug": "187883",
      "title": "आठ लाख बालबालिका विद्यालयबाहिर",
      "timestamp": 1768348800000,
      "source": "gp",
      "content": "देशभर पाँचदेखि १७ वर्ष उमेर समूहका सात लाख ७० हजार बालबालिका विद्यालयबाहिर छन् । ती बालबालिकामध्ये ५० प्रतिशत बालबालिका कहिल्यै विद्यालयै गएका छैनन् भने बाँकी ५० प्रतिशत बालबालिकाले बिचैमा विद्यालय छाड्ने गरेका छन् ।",
      "longContent": "गोरखापत्र समाचारदाता काठमाडौँ, पुस ३० गते । देशभर पाँचदेखि १७ वर्ष उमेर समूहका सात लाख ७० हजार बालबालिका विद्यालयबाहिर छन् । ती बालबालिकामध्ये ५० प्रतिशत बालबालिका कहिल्यै विद्यालयै गएका छैनन् भने बाँकी ५० प्रतिशत बालबालिकाले बिचैमा विद्यालय छाड्ने गरेका छन् । राष्ट्रिय जनगणना, २०७८ को ‘नेपालमा शिक्षा र समावेशिता’ विषयक प्रतिवेदन राष्ट्रिय तथ्याङ्क कार्यालयले मङ्गलबार सार्वजनिक गर्दै यो तथ्य देखाएको हो । विद्यालय नजाने र बिचैमा विद्यालय छाड्ने बालबालिकामा सबैभन्दा धेरै भौगोलिक रूपमा विकट जिल्ला र न्यून आयस्तर भएका सीमान्तकृत समुदायमा धेरै देखिएको छ । विद्यालयबाहिर रहने जोखिम प्रारम्भिक उमेर पाँच वर्ष र माध्यमिक तहमा प्रवेश गर्ने उमेर १० देखि १४ वर्षको उच्च रहेको छ । खास गरी कक्षा ५ पछिका वर्षहरूमा विद्यालय छोड्ने प्रवृत्ति उल्लेखनीय रूपमा बढेको कार्यालयले औँल्याएको छ । प्रादेशिक रूपमा हेर्दा कहिल्यै विद्यालय नगएका बालबालिकाको सङ्ख्या ६० प्रतिशत रहेको छ । त्यस्तै गण्डकी प्रदेशमा भने किशोरावस्थामुनिका बालबालिकाका विद्यालयबाहिरका बाललिकाको अनुपात ५ प्रतिशतभन्दा कम रहेको तथ्याङ्क कार्यालयले सार्वजनिक गरेको प्रतिवेदनमा उल्लेख गरिएको छ ।  राष्ट्रिय तथ्याङ्क कार्यालयका निर्देशक विनोदशरण आचार्यले मधेशी, दलित भाषिक र अल्पसङ्ख्यक समुदायका करिब तीनचौथाइ बालबालिका कहिल्यै विद्यालय नगएका समूहमा पर्ने बताउनुभयो । उक्त समुदायको तुलनामा भने पहाडी जातजाति र जनजातिमा विद्यालयबाहिर रहने बालबालिकाको सङ्ख्या न्यून रहेको छ । त्यस्तै पाँच वर्षभन्दा माथिका व्यक्तिको साक्षरता दर ७६.२ प्रतिशत रहेको छ । त्यसमा पुरुषको साक्षरता ८३.६ र महिलाको साक्षरता ६९.४ प्रतिशत रहेको प्रतिवेदनमा उल्लेख गरिएको छ । घट्दो सङ्ख्या राष्ट्रिय जनगणना २०७८ अनुसार २९ प्रतिशत घरपरिवारमा बालबालिकै नरहेको तथ्याङ्कले देखाएको छ ।  १८ वर्षमुनिका बालबालिका २९ प्रतिशत घरपरिवारमा नरहेको तथ्याङ्क कार्यालयले मङ्गलबारै सार्वजनिक गरेको अर्को नेपालमा बालबालिकाको अवस्था विषयक प्रतिवेदनमा उल्लेख गरिएको छ । ७१ प्रतिशत घरपरिवारमा कम्तीमा एक जना बालबालिका रहेको प्रतिवेदनमा उल्लेख छ । राष्ट्रिय जनगणना २०५८ मा बालबालिकाको अनुपात ४६ प्रतिशत रहेकोमा २०६८ मा आइपुग्दा ४२ प्रतिशत र २०७८ सालको जनगणनामा आइपुग्दा बालबालिकाको सङ्ख्या ३४ प्रतिशतमा झरेको छ । नेपालको कुल जनसङ्ख्याको ९८ लाख ६९ हजार ५८३ जना बालबालिका छन्, जुन कुल जनसङ्ख्याको ३४ प्रतिशत रहेको बालबालिका कम हुने तुलनात्मक रूपमा बागमती र गण्डकी प्रदेशमा बढी रहेको छ । घरपरिवारको अनुपातमा बालबालिका सबैभन्दा उच्च कर्णाली प्रदेशमा ८१ प्रतिशत र बागमती प्रदेशमा सबैभन्दा न्यून ६२ प्रतिशत रहेको कार्यालयका उपप्रमुख तथ्याङ्क अधिकारी तथा प्रवक्ता ढुण्डीराज लामिछाने जानकारी दिनुभयो ।",
      "link": "https://gorkhapatraonline.com/news/187883",
      "image": "https://gorkhapatraonline.com/storage/media/330425/conversions/60c42e31344ae_child_labor-original-thumb.jpg"
    },
    {
      "slug": "187880",
      "title": "त्रिवि फेरि आन्दोलनको मारमा्",
      "timestamp": 1768348800000,
      "source": "gp",
      "content": "केही समय मत्थर बनेको त्रिभुवन विश्वविद्यालय फेरि विद्यार्थी आन्दोलनको मारमा परेको छ । ताला नलगाउन विगतमा सर्वोच्च अदालतले दिएको आदेशको उल्लङ्घन गर्दै नेपाल कम्युनिस्ट पार्टी (नेकपा) निकट अखिल क्रान्ति",
      "longContent": "काठमाडौँ, पुस ३० गते । केही समय मत्थर बनेको त्रिभुवन विश्वविद्यालय फेरि विद्यार्थी आन्दोलनको मारमा परेको छ । ताला नलगाउन विगतमा सर्वोच्च अदालतले दिएको आदेशको उल्लङ्घन गर्दै नेपाल कम्युनिस्ट पार्टी (नेकपा) निकट अखिल क्रान्तिकारीले विश्वविद्यालयका उपकुलपति प्राडा दीपक अर्याल, शिक्षाध्यक्ष प्राडा खड्ग केसी र रजिस्ट्रार प्राडा केदार रिजालको कार्यकक्षमा ताला लगाएको छ ।विश्वविद्यालयमा पुस १९ गतेदेखि लगाएको तालाका कारण शैक्षिक, प्रशासनिक तथा आर्थिक गतिविधि प्रभावित भएको छ । तालाका कारण कार्यकक्षमा छिर्न नपाएपछि पदाधिकारीहरू विश्वविद्यालय अन्तर्गतकै अन्य निकायका कार्यालयमा बसेर सामान्य दैनिक प्रशासनिक काम चलाइरहनुभएको छ । यसअघि क्रान्तिकारीले गत जेठ १४ गते तीन वटै पदाधिकारीको कार्यकक्षमा ताला लगाएको थियो । यसविरुद्ध मुद्दा परेपछि सर्वोच्च अदालतले असार १८ गते ताला खोल्न आदेश दिएको थियो । सोही आदेशका आधारमा ताला खुलेको थियो । अहिले फेरि पुरानै समूहले सोही माग तेस्र्याएर ताला लगाएका कारण कार्यकक्षमा पस्न नपाएपछि विश्वविद्यालयका पदाधिकारीहरूले अति महìवपूर्ण काम विश्वविद्यालय अन्तर्गतकै अन्य कार्यालयमा बसेर सल्ट्याउने गर्नुभएको छ । तालाबन्दी भए पनि विश्वविद्यालयका दैनिक प्रशासनिक काम नरोकिएको तर विश्वविद्यालय जस्तो प्राज्ञिक संस्थामा पटक पटक तालाबन्दी हुँदा राष्ट्रिय तथा अन्तर्राष्ट्रिय जगत्मा नराम्रो सन्देश गएको उपकुलपति प्राडा दीपक अर्यालले बताउनुभयो । व्रmान्तिकारीले त्रिवि अन्तर्गत मानविकी तथा सामाजिक शास्त्र सङ्काय अन्तर्गतको विभागमा रूपान्तरण गरिएको अन्तर्राष्ट्रिय सम्बन्ध विभाग, शान्ति, द्वन्द्व र विकास विभाग, लैङ्गिक अध्ययन विभाग र सामाजिक कार्य विभागले विद्यार्थीबाट लिइरहेको शुल्क घटाउने विषयलाई क्रान्तिकारीले प्रमुख मुद्दा बनाएको छ । यसअघि पनि माग राखेर ताला लगाइएको थियो । त्रिविले यी विषयलाई यसअघि कार्यव्रmमका रूपमा सञ्चालन गरेको थियो । त्यति बेला विद्यार्थीबाट लिइने शुल्कबाट नै प्रशासनिक, शैक्षिक तथा आर्थिक व्यवस्थापन भइरहेको थियो; जसका कारण अन्य विभागको तुलनामा यी कार्यक्रममा पढ्ने विद्यार्थीको शुल्क केही धेरै थियो तर नियमित खर्च आफैँले बेहोर्ने गरी त्रिविले यी कार्यक्रमलाई विभागमा रूपान्तरण गरे पनि शुल्क भने पहिले झैँ उठाएपछि क्रान्तिकारीले असन्तुष्टि जनाएको हो ।त्रिविले भने आर्थिक विषयसँग जोडिएको र दीर्घकालीन असर पर्ने भएको हुनाले यस विषयमा अध्ययन गरेर मात्रै निर्णय गर्नुपर्ने बताएको छ । पहिलो निजी कार्यव्रmमका रूपमा सञ्चालन भएको र हाल विभागमा गाभिएका स्नातकोत्तर तहमा यी कार्यक्रम अध्ययन गर्दा पहिलो सेमेस्टरमा ७२ हजार र अन्य सेमेस्टरमा ३६ हजार रुपियाँको दरले शुल्क तिर्नु पर्छ तर यीबाहेक अन्य विभागको शुल्क भने करिब आधा कम रहेका छन् । व्रmान्तिकारीले भने यी विभागले हाल उठाउँदै आएको शुल्कबाट घटाएर एक लाख दस हजारमा पढाउने गरी विगतमा सहमति भएको दाबी गरेको छ । क्रान्तिकारी त्रिवि जिल्ला समितिका अध्यक्ष दिनेश ऐरले विगतमा शुल्क घटाउने विषयमा भइसकेको सहमति कार्यान्वयन नगरिएकाले ताला लगाउनु परेको बताउनुभयो । उहाँले भन्नुभयो, “सहमति भइसकेको विषय कार्यान्वयनमा नल्याउँदा विद्यार्थीको भविष्यमाथि नै खेलबाड गर्ने काम भएको छ । ताला लगाउनु हाम्रो रहर होइन ।” विश्वविद्यालयका उपकुलपति अर्यालले भने क्रान्तिकारीसँग सहमतिका लागि सामान्य छलफल भएको तर निष्कर्षमा पुग्न नसकिएको बताउनुभयो । अखिल क्रान्तिकारीले ताला लगाएपछि विश्वविद्यालय क्याम्पसको स्वतन्त्र विद्यार्थी युनियन (स्ववियु) का सचिव हिक्मत बुढासहित १५ जनाले यसअघि नै ताला खोल्न अनुरोध गरिसकेका छन् । ज्ञान उत्पादन र विद्यार्थीको भविष्य निर्माण हुने जस्तो संवेदनशील संस्थामा तालाबन्दी गरी सम्पूर्ण शैक्षिक तथा प्रशासनिक गतिविधि ठप्प पारेर कुनै पनि समस्याको दिगो र समाधानमुखी निकास सम्भव नहुने उहाँहरूले संयुक्त रूपमा जारी गरेको विज्ञप्तिमा जनाइएको थियो । सुचारु गराउने उद्देश्यले तालाबन्दी खोल्ने कार्यमा हामी स्वयम्ले सहजीकरण गर्ने बेहोरा सम्बन्धित सबै पक्षलाई जानकारी गराउँदछौँ,” विज्ञप्तिमा भनिएको छ ।",
      "link": "https://gorkhapatraonline.com/news/187880",
      "image": "https://gorkhapatraonline.com/storage/media/330327/conversions/Untitled-1-original-thumb.jpg"
    },
    {
      "slug": "187867",
      "title": "मुगुमा छसय निर्वाचन प्रहरी भर्ना हुने",
      "timestamp": 1768262400000,
      "source": "gp",
      "content": "आगामी फागुन २१ गते हुने प्रतिनिधिसभा निर्वाचनलाई लक्षित गर्दै मुगुमा निर्वाचन सुरक्षाका लागि छसय २६ जना निर्वाचन प्रहरी भर्ना गरिने भएको छ ।",
      "longContent": "हरिकृष्ण ऐडी मुगु,पुस २९ गते । आगामी फागुन २१ गते हुने प्रतिनिधिसभा निर्वाचनलाई लक्षित गर्दै मुगुमा निर्वाचन सुरक्षाका लागि छसय २६ जना निर्वाचन प्रहरी भर्ना गरिने भएको छ ।निर्वाचन प्रहरी भर्ना, छनोट, नियुक्ति तथा परिचालनसम्बन्धी एकीकृत कार्यविधि २०८२ अनुसार माघ १ गतेसम्म आवेदन दिन सकिने व्यवस्था गरिएको छ । जिल्ला प्रहरी कार्यालय मुगुका अनुसार दरखास्त दिने उम्मेदवारले फारम दर्ता गर्ने अन्तिम मितिसम्म १८ वर्ष पूरा भई ५४ वर्ष ननाघेको हुनुपर्ने छ ।जिल्ला प्रहरी कार्यालय मुगुका प्रहरी नायव उपरीक्षक रवीन्द्र थपलियाका अनुसार निर्वाचन प्रहरी भर्ना एकीकृत कार्यविधि २०८२ अनुसार नेपाली नागरिक हुनुपर्ने, सामान्य लेखपढ गर्न जान्ने, कुनै फौजदारी अभियोगमा सजाय नपाएको, भर्नाका बेला कुनै राजनीतिक दलको सदस्य नभएको तथा शारीरिक र मानसिक रूपमा स्वस्थ हुनु पर्नेछ ।त्यस्तै, नेपाली सेना, नेपाल प्रहरी, सशस्त्र प्रहरी बल नेपाल, विदेशी मित्रराष्ट्रका सुरक्षा निकायबाट सेवा निवृत्त पूर्व सुरक्षाकर्मी तथा पूर्व वन रक्षक, साथै २०८१ माघ १ देखि २०८२ पुस मसान्तसम्म नेपाली सेना, नेपाल प्रहरी तथा सशस्त्र प्रहरी बल नेपालमा विभिन्न पदमा भर्नाको लागि आवेदन दिई शारीरिक तन्दुरुस्ती र स्वास्थ्य परीक्षणमा उत्तीर्ण भएकालाई प्रवेशपत्रका आधारमा प्राथमिकता दिइएको थपलियाले जानकारी दिनुभयो ।आवेदकको प्रारम्भिक छनोट माघ ५ देखि ९ गतेसम्म गरिनेछ भने अन्तिम नतिजा माघ १२ गते प्रकाशित हुने जनाइएको छ । छनोटमा परेका निर्वाचन प्रहरीलाई माघ १३ देखि २४ गतेसम्म तालिम तथा प्रशिक्षण दिइने प्रहरी नायव उपरीक्षक थपलियाले   जानकारी दिनुभयो ।",
      "link": "https://gorkhapatraonline.com/news/187867",
      "image": "https://gorkhapatraonline.com/storage/media/330309/conversions/mugu-1-original-thumb.jpg"
    },
    {
      "slug": "187865",
      "title": "नेफिनले बनाउँदैछ दलका लागि राजनीतिक आधारपत्र",
      "timestamp": 1768262400000,
      "source": "gp",
      "content": "प्रतिनिधिसभा सदस्य निर्वाचन २०८२ मा राजनीतिक दलहरुको चुनावी घोषणापत्रमा आदिबासीको सवालबारेमा आधारपत्र निर्माणका लागि आदिबासी जनजाति अगुवाहरुले छलफल गरेका छन् ।",
      "longContent": "गोरखापत्र अनलाइनकाठमाडौं, पुस २९ गते । प्रतिनिधिसभा सदस्य निर्वाचन २०८२ मा राजनीतिक दलहरुको चुनावी घोषणापत्रमा आदिबासीको सवालबारेमा आधारपत्र निर्माणका लागि आदिबासी जनजाति अगुवाहरुले छलफल गरेका छन् । नेपाल आदिबासी जनजाति महासंघ (नेफिन) को आयोजनामा मंगलबार यहाँ भएको आधारपत्र निर्माणसम्बन्धी अन्तरक्रिया कार्यक्रममा सबै राजनीतिक दलको चुनावी घोषणापत्रमा अटाउनेगरी आदिबासीको सवाललाई अगुवाहरुको सुझावका आधारमा आधारपत्र तयार गरिने नेफिनका महासचिव दिवस राईले बताउनुभयो । सुझाव कार्यक्रममा नेफिनका पूर्व अध्यक्ष एवम् मधेस प्रदेशका पूर्व सञ्चार तथा गृहमन्त्री राजकुमार लेखीले नेफिन गैरसरकारी सामाजिक संस्था भए पनि स्थापनाकालदेखि आदिबासीसँग सरोकार राख्ने राजनीतिक विषय उठान गर्दैआएको बताउनुभयो । आन्दोलन र संघर्ष नगर्दासम्म माग सम्बोधन नगर्ने प्रबृत्ति बन्दैगएकाले आदिबासीको सवाल सम्बोधनमा पनि सोही अनुरुपको कदम चाल्नुपर्ने आवश्यकता आउनेगरेको उहाँको भनाइ छ । आदिबासीले उठाएको सवाल सम्बोधन नगर्ने दल नै अब समस्या पर्ने अवस्था रहेकाले उठेका माग सम्बोधन हुने विश्वास उहाँले व्यक्त गर्नुभयो । बागमती प्रदेशका पूर्व स्वास्थ्यमन्त्री निमा लामाले नेफिनको स्थापना नै आदिबासीको सवालबारे पैरवी गर्नका लागि भएकाले राजनीतिकसहित सबै सवालको वकालत गर्नुपर्छ भन्नुभयो । आफ्नो हातमा डाँडुपन्यू नआउँदासम्म अधिकार सम्बोधन गराउन समस्या पर्ने अनुभव सुनाउँदै उहाँले आदिबासीको अधिकार सम्बोधन गराउनकै लागि समानुपातिक समावेशी प्रतिनिधित्वको माग गरिएको बताउनुभयो ।आदिबासी जनजाति आयोगका अध्यक्ष रामबहादुर थापा मगरले पछिल्लो जेनजी पुस्ताको आन्दोलनपछि सबै राजनीतिक दलहरु रक्षात्मक अवस्थामा पुगेको बताउँदै आदिबासीको माग सम्बोधन नगरे दलहरु अझ समस्यामा पर्ने दावी गर्नुभयो । नयाँ संविधानले केही मागहरु सम्बोधन गरेको भए पनि थप अधिकार सम्बोधन गराउन आदिबासीहरुको सामुहिक संघर्षको खाँचो उहाँले औल्याउनुभयो । आयोगले आदिबासीको विषय सिफारिस गरे पनि कार्यान्वयन नभएको उहाँले गुनासो गर्नुभयो ।आदिबासी विज्ञ डा. मुक्तासिंह लामाले कार्यपत्र प्रस्तुत गर्दै जनताको मञ्जुरीविनाको लोकतन्त्र टिकाउ नहुने भन्दै आदिबासीले उठाएको माग सम्बोधनको विकल्प नरहेको बताउनुभयो । आदिबासीले सामाजिक न्यायसहितको समावेशी लोकतन्त्र खोजेको चर्चा गर्दै उहाँले भन्नुभयो, “आदिबासीहरु सक्षम भए पनि प्रत्यक्षमा टिकट पाउँदैनन्, समानुपातिक प्रणालीको व्यापक दुरुपयोग भइरहेको छ । राजनीतिक दलले अवको निर्वाचनमा ४० प्रतिशत युवा उम्मेदवार बनाउनुपर्छ ।”मुलुकमा ३५.४ प्रतशित आदिबासी रहेकाले आदिबासी मन्त्रालयको व्यवस्था रहेको बताउँदै उहाँले आदिबासीको सवाल सम्बोधनका लागि आदिबासी नीति बन्न आवश्यक रहेको बताउनुभयो । आदिबासी जनजाति उत्थान राष्ट्रिय प्रतिष्ठानलाई थप बलियो बनाई प्रदेशस्तरमा प्रतिष्ठानलाई सञ्चालन गर्नुपर्ने बताउनुभयो । नेफिनका अध्यक्ष गेल्जे लामा शेर्पाको सभापतित्वमा भएको कार्यक्रममा नेफिनका सल्लाहकार पासाङ शेर्पा, पेम्बा भोटे गुरुङ, चन्द्रविक्रम राई, आदिबासी अगुवाहरु अमृत सुनुवार, लक्की चौधरी, शुक्र लामा, डम्बर गुरुङ, सन्तबहादुर चेपाङ, बुद्ध घर्ती, युवराज जिरेल, सवनम लामा, लाक्पा ढोक्प्या शेर्पा, लगायतले आधारपत्रमाथि सुझाव दिनुभएको थियो ।",
      "link": "https://gorkhapatraonline.com/news/187865",
      "image": "https://gorkhapatraonline.com/storage/media/330306/conversions/N-3-original-thumb.jpg"
    },
    {
      "slug": "187857",
      "title": "आर्थिक समस्या युवाको राजनीतिक तगारो",
      "timestamp": 1768262400000,
      "source": "gp",
      "content": "आर्थिक समस्या युवाको राजनीतिक तगारो रहेको धनगढीमा आयोजित एक कार्यक्रमका सहभागीले बताएका छन् ।",
      "longContent": "अविनाश चौधरीधनगढी, पुस २९ गते । आर्थिक समस्या युवाको राजनीतिक तगारो रहेको धनगढीमा आयोजित एक कार्यक्रमका सहभागीले बताएका छन् । राष्ट्रिय निर्वाचन पर्यावेक्षण समिति (नियोक) ले आयोजना गरेको राजनीतिमा युवा पुस्ताको सहभागिताको चुनौती विषयक छलफल कार्यक्रमका सहभागीले यस्तो बताएका हुन् । अधिकांशले युवा बेरोजगार रहेका कारण आर्थिक समस्याले राजनीतिमा अगाडि बढ्न नसकिरहेको बताएका छन् । खर्चिलो निर्वाचन प्रणाली अझ ठुलो तगारो बनेको उनीहरूको भनाइ छ । बझाङका युवा भरत बोहराले युवा बेरोजगार हुने गरेका कारण आर्थिक नै मुख्य चुनौती रहेको उल्लेख गर्नु भयो । उहाँले राजनीतिक दलहरुले आफूहरुलाई भोट बैँकको रूपमा मात्र हेर्ने गरेको युवाहरूको गुनासो छ भन्नु भयो ।  त्यस्तै, अर्का युवा सन्तोष रावलले नेपालको निर्वाचन प्रणाली नै अत्यन्त खर्चिलो रहेका कारण युवापुस्तालाई राजनीतिमा होमिन गाह्रो रहेको बताउनु भयो । उहाँले युवाहरू बेरोजगार भएका कारण चुनाव लड्ने हैसियत राख्न नसक्ने गरेको भन्दै थप्नु भयो, “युवालाई दलहरूले प्रचार प्रसार गर्न र पोस्टर टाँस्नमै सीमित राखेका छन् ।” बाजुराका युवा चरित्र बुढाले विकट क्षेत्रमा राजनीतिक सचेतनाको कमी रहेको बताउनु भयो । अर्का युवा रेखा धानुकले समुदायमा सचेतना नभएका कारण राम्रोलाई भन्दा पनि हाम्रोलाई भोट हाल्ने परिपाटी हाबी रहेको जिकिर गर्नु भयो । राजनीतिक दलहरूले युवाकोे पालो नआउने गरी आफ्ना पार्टीको आन्तरिक विधान बनाएका कारण पनि युवालाई राजनीति गर्न सजिलो नरहेको औंल्याइएको छ । राष्ट्रिय निर्वाचन पर्यवेक्षण समिति (नियोक) का कार्यक्रम संयोजक प्रार्थना थापाले राजनीतिमा नातावाद, कृपावादका कारण युवाले अवसर पाउन नसकिरहेको उल्लेख गर्नु भयो । अभाव, अवसर नपाउने लगायतको कारणले युवापुस्ता डिप्रेसन र एनजाइटीको सिकार भइरहेको उहाँको भनाइ छ । फाया नेपालका शेरबहादुर बस्नेतले युवालाई राजनीति गर्न सजिलो नभए पनि असम्भव नरहेको बताउनु भयो । नेपाल कम्युनिस्ट पार्टी (नेकपा) का निर्मल शाहले अहिलेको पुस्तामा राजनीतिक खाडल रहेको जिकिर गर्नु भयो । राजनीति पद्धति, चेइन अफ कमान्डमा चल्ने भएकाले सिद्धान्त र व्यवहारमा फरक रहेको उहाँको भनाइ छ । विद्यार्थी प्राप्ती भट्टले युवापुस्तामा राजनीति र कानुनको ज्ञान हुन जरुरी रहेको औंल्याउनु भयो । दलहरूले युवालाई विश्वास गर्न जरुरी रहेको नियोकको आयोजनामा कार्यक्रम भएको थियो । कार्यक्रममा नियोकका अध्यक्ष डा. गोपाल सिवाकोटीले अब मुलुकको भविष्य के हुने भन्ने चिन्ताको विषय रहेको बताउनु भयो ।",
      "link": "https://gorkhapatraonline.com/news/187857",
      "image": "https://gorkhapatraonline.com/storage/media/330282/conversions/Yuwa222-original-thumb.jpg"
    },
    {
      "slug": "187846",
      "title": "सप्तरीको जण्डोलमा माघी सांस्कृतिक महोत्सव गरिने",
      "timestamp": 1768262400000,
      "source": "gp",
      "content": "सप्तरीको अग्नीसाइर कृष्णासवन गाउँपालिका १ स्थित जण्डोलमा प्रथम माघी सांस्कृतिक महोत्सव २०८२ हुने भएको छ ।",
      "longContent": "देवराम यादवसप्तरी पुस २९ गते । सप्तरीको अग्नीसाइर कृष्णासवन गाउँपालिका १ स्थित जण्डोलमा प्रथम माघी सांस्कृतिक महोत्सव २०८२ हुने भएको छ । थारू समुदायको मौलिक सांस्कृतिक पर्व माघी पर्वको अवसरमा ठाकुरजी माविको खेलमैदानमा माघ १ गते सांस्कृतिक महोत्सव हुने भएको हो । प्रथम माघी सांस्कृतिक महोत्सव २०८२ मुल आयोजक समितिका संयोजक पुष्पा चौधरीले स्थानीय महिलाको सक्रियतामा महोत्सव आयोजना गर्न लागेको जानकारी दिनुभयो ।  महोत्सवमा कलश यात्रा, गौसाई गीत, पुजा, झाकी प्रदर्शन, नाटक, चुटकिला, कोमिक, पौराणिक गीत सङ्गीत  प्रस्तुत गर्नुको साथै थारू खन पिनका परिकारको विभिन्न स्टलहरू राखिने उहाँको भनाइ छ ।  अग्नीसाइर कृष्णासवरन गाउँपालिका, वडा नम्बर १ को कार्यालय  सहयोग तथा स्थानीय स्तरमा चन्दा सङ्कलन गरी आयोजना गर्न लागिएको महोत्सवको तयारी अन्तिम चरणमा पुगेको उहाँले बताउनुभयो ।  गाउँपालिका तथा आसपासको स्थानीय तहहरूबाट हजारौंको सङ्ख्यामा सहभागी हुने अपेक्षा गरिएको महोत्सवको उद्‌घाटन अग्नीसाइर कृष्णासवन गाउँपालिकाकी कार्यवाहक अध्यक्ष कल्पनाकुमारी चौधरीले गर्ने संयोजक चौधरीले जानकारी दिनुभयो ।  उहाँले बिहान ८ बजे कलशयात्रा निकालेर प्रारम्भ भएको महोत्सव साँझ ५ बजे समापन गरिने बताउनुभयो ।गाउँपालिका, स्थानीय प्रहरी, नेपाल प्रहरी, सशस्त्र प्रहरी र स्थानीय सयौँ युवाहरूलाई स्वयंसेवकको रुपमा तयार गरि सुरक्षा व्यवस्था मिलाइएको स्वयंसेवकका संयोजक कल्पना कुमारी चौधरीको भनाइ छ । सुरक्षा व्यवस्थालाई मजबुत पारिएकोले ढुक्कसँग सहभागिता जनाइ कार्यक्रमलाई सफल पारिदिन उहाँले आग्रह गर्नुभयो । पूर्व विधायक सरस्वती चौधरीले थारू पौराणिक खानापिना, भाषा, भेषभुषा र संस्कृति जगेर्ना गर्ने उद्देश्यले महोत्सव आयोजना गर्न लागिएको हो ।  उहाँले कार्यक्रममा थारू समुदायको सांस्कृतिक पर्व माघीको चिनारी र थारू समुदायको मौलिक संस्कृतिलाई उचाइमा पुर्याउन मदत पुग्ने विश्वास व्यक्त गर्नुभयो । महोत्सवमा सामाजिक विकृति न्यूनीकरण गर्न सन्देश दिने नाटक, पौराणिक गीत सङ्गीत स्थानीय महिला कलाकारहरूले प्रस्तुत गर्ने तथा थारू पौराणिक खाना घोगी, सितुवा, सिध्रा, तिल र भुजाको लडु, बगिया, तेलपाउ रोटी, माछामासु  खानाको परिकारको स्टल र हलो, जुवा, कोदालो, जस्ता कृषि औजारहरू प्रदर्शनी गरिने छ ।  उहाँले स्थानीय महिला कलाकारहरूको प्रस्तुतिमा पाँच सय वर्ष पुरानो ऐतिहासिक नाटक सितली बेगारको प्रस्तुती हुने कार्यक्रम भएकोले अरु महोत्सवको तुलनामा फरक पाइने भएकोले थप रोचक र उत्साहजनक हुने बताउनुभयो ।",
      "link": "https://gorkhapatraonline.com/news/187846",
      "image": "https://gorkhapatraonline.com/storage/media/330258/conversions/IMG_20260113_135910-original-thumb.jpg"
    },
    {
      "slug": "187844",
      "title": "हातहतियार बुझाउन गुल्मी प्रशासनको आग्रह",
      "timestamp": 1768262400000,
      "source": "gp",
      "content": "जिल्ला प्रशासन कार्यालय गुल्मीले आगामी फागुन २१ गत सम्पन्न हुन लागेको प्रतिनिधिसभा सदस्य निर्वाचनलाई लक्षित गर्दै दर्ता भएका हातहतियार बुझाउन आग्रह गरेको छ।",
      "longContent": "रमेश विश्वकर्मा गुल्मी, पुस २९ गते। जिल्ला प्रशासन कार्यालय गुल्मीले आगामी फागुन २१ गत सम्पन्न हुन लागेको प्रतिनिधिसभा सदस्य निर्वाचनलाई लक्षित गर्दै दर्ता भएका हातहतियार बुझाउन आग्रह गरेको छ। निर्वाचनलाई भरपर्दो र विश्वसनीय बनाउन जिल्लाभित्र रहेका इजाजत प्राप्त हातहतियार तथा खरखजानाहरु आगामी माघ १५ गतेसम्म बुझाउन आग्रह गरिएको निमित्त प्रमुख जिल्ला अधिकारी हरिप्रसाद गैरेले जानकारी दिनुभयो। आफूसँग भएका हतियार जिल्ला प्रहरी कार्यालय वा नजिकको प्रहरी इकाईमा बुझाउन सम्बन्धित सबैलाई आग्रह गरिएको हो। प्रहरी इकाईमा बुझाएका हातहतियारहरू निर्वाचन सम्पन्न भएपश्चात् सम्बन्धित धनीलाई फिर्ता गरिनेछ। प्रशासनले जारी गरेको सूचनाको वर्खिलाप भए गरिएको पाइएमा कानुन बमोजिम कारबाही गरिने उहाँले बताउनुभयो। हालसम्म दर्ता भएका ८१ हातहतियारमध्ये चालु आव २०८२९०८३ मा ७८ हातहतियार नवीकरण भएको प्रशासन कार्यालयले जनाएको छ।",
      "link": "https://gorkhapatraonline.com/news/187844",
      "image": "https://gorkhapatraonline.com/storage/media/330254/conversions/unnamed-(1)-original-thumb.jpg"
    },
    {
      "slug": "187840",
      "title": "कांग्रेस विशेष महाधिवेशनः मनोनयन दर्ता शुल्क तोकियो",
      "timestamp": 1768262400000,
      "source": "gp",
      "content": "नेपाली कांग्रेसको विशेष महाधिवेशन पक्षधरद्वारा आयोजित विशेष महाधिवेशनले निर्वाचनका लागि मनोनयनपत्र दर्ता शुल्क तोकिएको छ ।",
      "longContent": "काठमाडौँ,  पुस २९ गते । नेपाली कांग्रेसको विशेष महाधिवेशन पक्षधरद्वारा आयोजित विशेष महाधिवेशनले निर्वाचनका लागि मनोनयनपत्र दर्ता शुल्क तोकिएको छ ।कांग्रेस विशेष महाधिवेशन निर्वाचन समितिले पार्टीको विधानअनुसार निर्वाचनका लागि मनोनयनपत्र दर्ता शुल्क तोकेको हो । निर्वाचन समितिका संयोजक वरिष्ठ अधिवक्ता सीताराम केसीले सभापति पदका लागि रु ३० हजार, उपसभापति र महामन्त्रीका लागि रु २५ हजार, सहमहामन्त्रीका लागि रु २० हजार र केन्द्रीय सदस्यका लागि रु १० हजार तोकिएको जानकारी दिनुभयो ।नेपाली कांग्रेसको १४औँ महाधिवेशनमा चार हजार ७४३ मतदाता रहेकामा निधन भएका र अन्य पार्टीमा प्रवेश गरेकाबाहेक हाल चार हजार ६३५ महाधिवेशन प्रतिनिधि कायम छन् ।रासस",
      "link": "https://gorkhapatraonline.com/news/187840",
      "image": "https://gorkhapatraonline.com/storage/media/330257/conversions/fdd453f9-9751-4b27-ac08-ce0c39d49215-original-thumb.jpg"
    },
    {
      "slug": "187839",
      "title": "प्रधानमन्त्रीको प्रेस सल्लाहकार रावल नियुक्त",
      "timestamp": 1768262400000,
      "source": "gp",
      "content": "सरकारले प्रधानमन्त्री सुशीला कार्कीको प्रेस सल्लाहकारमा रामबहादुर रावललाई नियुक्त गरेको छ ।",
      "longContent": "काठमाडौँ, पुस २९ गते । सरकारले प्रधानमन्त्री सुशीला कार्कीको प्रेस सल्लाहकारमा रामबहादुर रावललाई नियुक्त गरेको छ । सोमबार बसेको मन्त्रिपरिषद् बैठकले यस्तो निर्णय गरेको सरकारका प्रवक्ता एवम् सञ्चार तथा सूचना प्रविधिमन्त्री जगदीश खरेलले जानकारी दिनु भयो । मन्त्रालयमा आयोजित पत्रकार सम्मेलनमार्फत् निर्णय सार्वजनिक गर्दै मन्त्री खरेलले भन्नु भयो, 'सम्माननीय प्रधानमन्त्रीको प्रेस सल्लाहकारमा रामबहादुर रावल (बाजुरा)लाई नियुक्त गर्ने निर्णय गरेको छ ।’यसअघि रावल प्रधानमन्त्री कार्कीको प्रेस संयोजक नियुक्त हुनु भएको थियो । नेपाल खबर डटकमका सम्पादक रावल राजीनामा दिएर प्रधानमन्त्रीको संयोजक हुनु भएको हो । दृष्टि साप्ताहिकबाट पत्रकारिता प्रारम्भ गर्नु भएका रावलले नेपाल एफएम हुँदै कान्तिपुरको नेपाल म्यागजिन, कान्तिपुर टेलिभिजनमा समाचार को–अर्डिनेटर र ग्यालेक्सी फोरके टेलिभिजनको सम्पादक भएर काम गर्नु भएको थियो । पत्रकारिता क्षेत्रमा झन्डै दुई दशक काम गर्नु भएका रावल २०४० सालमा बाजुराको मार्तडीमा जन्मनु भएको हो । त्रिभुवन विश्वविद्यालयबाट स्नातकोत्तर गर्नु भएका रावलले कानुनमा समेत स्नातक गर्नु भएको छ ।",
      "link": "https://gorkhapatraonline.com/news/187839",
      "image": "https://gorkhapatraonline.com/storage/media/330302/conversions/Ram-rawal-original-thumb.jpg"
    },
    {
      "slug": "187829",
      "title": "कांग्रेस विशेष महाधिवेशन : पुरानै विधान अनुसार निर्वाचन हुने",
      "timestamp": 1768262400000,
      "source": "gp",
      "content": "नेपाली कांग्रेस विशेष महाधिवेशन पक्षधरद्वारा आयोजित विशेष महाधिवेशनले पार्टीको पुरानै विधान अनुसार निर्वाचन गर्ने भएको छ ।",
      "longContent": "काठमाडौँ, पुस २९ गते ।नेपाली कांग्रेस विशेष महाधिवेशन पक्षधरद्वारा आयोजित विशेष महाधिवेशनले पार्टीको पुरानै विधान अनुसार निर्वाचन गर्ने भएको छ ।नेपाली कांग्रेस विशेष महाधिवेशनद्वारा गठन गरेको निर्वाचन समितिले आज पत्रकार सम्मेलन गरी पार्टीको पुरानो विधानअनुसार निर्वाचन गर्न लागेको जानकारी दिएको हो ।पार्टीको पुरानो विधान अनुसार एक सभापति, दुई उपसभापति, दुई महामन्त्री, आठ सहमहामन्त्री र एक सय २१ सदस्यको निर्वाचन हुने निर्वाचन समितिका संयोजक वरिष्ठ अधिवक्ता सीताराम केसीले जानकारी दिनु भयो ।विशेष महाधिवेशनले बनाएको कार्यविधिमा पाँच सदस्यीय निर्वाचन समिति रहने व्यवस्था अनुसार वरिष्ठ अधिवक्ता केसीको संयोजकत्वमा समिति गठन गरेको थियो ।निर्वाचन समितिका संयोजक केसीले मध्याह्न २ः०० देखि ३ः०० बजेसम्म उम्मेदवार मनोनयनको कार्यक्रम रहेको जानकारी दिनु भयो । नेपाली कांग्रेसको १४औँ महाधिवेशनमा चार हजार ७४३ मतदाता रहेकामा निधन भएका र अन्य पार्टीमा प्रवेश गरेका बाहेक हाल चार हजार ६३५ महाधिवेशन प्रतिनिधि छन् ।रासस",
      "link": "https://gorkhapatraonline.com/news/187829",
      "image": "https://gorkhapatraonline.com/storage/media/330234/conversions/202601131143-ea21c834-e6d5-4ba5-a4d9-79736b4afa9e_medium-original-thumb.jpg"
    },
    {
      "slug": "187828",
      "title": "नेकपा केन्द्रीय सदस्यको शपथ",
      "timestamp": 1768262400000,
      "source": "gp",
      "content": "नेपाली कम्युनिस्ट पार्टी (नेकपा) केन्द्रीय सदस्य पद तथा गोपनीयताको शपथ लिएका छन्।",
      "longContent": "काठमाडौँ, पुस २९ गते । नेपाली कम्युनिस्ट पार्टी (नेकपा) केन्द्रीय सदस्य पद तथा गोपनीयताको शपथ लिएका छन्।मङ्गलबार पार्टी केन्द्रीय कार्यालय पेरिसडाँडामा पार्टीका ज्येष्ठ सदस्य एनके प्रसाईंबाट केन्द्रीय सदस्यलाई शपथ लिएका हुन्। नेकपा (माओवादी केन्द्र) र नेकपा (एकीकृत समाजवादी)सहित विभिन्न दल मिलेर बनेको नेकपाले २४ सय ९९ केन्द्रीय सदस्य बनाएको छ। पेरिसडाँडामा उपस्थित नभएका केन्द्रीय सदस्यले भर्चुअल माध्यमबाट शपथ गराइएको छ ।",
      "link": "https://gorkhapatraonline.com/news/187828",
      "image": "https://gorkhapatraonline.com/storage/media/330244/conversions/sapatha-nekapa-original-thumb.jpg"
    },
    {
      "slug": "187827",
      "title": "विशेष महाधिवेशनको स्वामित्व ग्रहण गर्न पार्टी नेतृत्वलाई आग्रह",
      "timestamp": 1768262400000,
      "source": "gp",
      "content": "नेपाली कांग्रेस विशेष महाधिवेशन पक्षधरद्वारा आयोजित विशेष महाधिवेशनको स्वामित्व ग्रहण गर्न पार्टी संस्थापनलाई आग्रह गरेको छ ।",
      "longContent": "काठमाडौँ, पुस २९ गते ।नेपाली कांग्रेस विशेष महाधिवेशन पक्षधरद्वारा आयोजित विशेष महाधिवेशनको स्वामित्व ग्रहण गर्न पार्टी संस्थापनलाई आग्रह गरेको छ ।कांग्रेस विशेष महाधिवेशनका प्रचारप्रसार समितिका संयोजक सुवास पोखरेलले केहीबेर अगाडि पत्रकार सम्मेलन गरी पार्टीलाई एकताबद्ध बनाएर अगाडि लैजानका लागि पार्टी संस्थापनलाई स्वामित्व ग्रहण गर्न आग्रह गर्नुभएको हो ।“महाधिवेशन प्रतिनिधि कांग्रेसको विधानको सर्वोच्च विधायक हुन्, विशेष महाधिवेशनले गरेको निर्णयलाई मानेर पार्टी अगाडि बढ्नुपर्छ, विशेष महाधिवेशनको स्वामित्व ग्रहण गर्नुपर्छ”, उहाँले भन्नुभयो ।प्रचारप्रसार समितिका संयोजक पोखरेलले पार्टी सभापतिले आफ्नो जिम्मेवारी छोड्नुपर्ने, विशेष महाधिवेशनको स्वामित्व ग्रहण गर्नुपर्ने र आगामी निर्वाचनमा सभापति उम्मेदवार बन्न नहुने बताउनुभयो । पार्टी नेतृत्वले महाधिवेशन प्रतिनिधिलाई हेप्ने काम गर्न नहुने उहाँको भनाइ थियो ।उहाँले आन्तरिक लोकतन्त्रलाई बलियो बनाउन विशेष महाधिवेशनले ठूलो सहयोग पुगेको बताउनुभयो । आगामी दिनमा कांग्रेसभित्र भागबण्डाको अन्त्य हुुने उहाँको भनाइ थियो । रासस",
      "link": "https://gorkhapatraonline.com/news/187827",
      "image": "https://gorkhapatraonline.com/storage/media/330219/conversions/202601131141-659f94b0-2c67-4aa4-b2e1-2fbbb9e8aa5c_medium-original-thumb.jpg"
    },
    {
      "slug": "187824",
      "title": "निर्वाचन समितिद्वारा निर्वाचन कार्यतालिका सार्वजनिक",
      "timestamp": 1768262400000,
      "source": "gp",
      "content": "नेपाली कांग्रेसको विशेष महाधिवेशन पक्षधरको आह्वानमा यही पुस २७ गतेदेखि यहाँ सुरु भएको विशेष महाधिवशेनबाट गठन भएको निर्वाचन समितिले नयाँ नेतृत्व चयनका लागि आज कार्यतालिका सार्वजनिक गरेको छ ।",
      "longContent": "काठमाडौँ, पुस २९ गते । नेपाली कांग्रेसको विशेष महाधिवेशन पक्षधरको आह्वानमा यही पुस २७ गतेदेखि यहाँ सुरु भएको विशेष महाधिवशेनबाट गठन भएको निर्वाचन समितिले नयाँ नेतृत्व चयनका लागि आज कार्यतालिका सार्वजनिक गरेको छ ।विशेष महाधिवेशनको सोमबारदेखि भृकुटीमण्डपमा जारी बन्द सत्रले आजै गठन गरेको निर्वाचन समितिले एक सूचनामार्फत कार्यतालिका सार्वजनिक गरेको हो । निर्वाचन समितिका संयोजक वरिष्ठ अधिवक्ता सीताराम केसीका अनुसार केन्द्रीय नेतृत्व निर्वाचनका लागि आजै राति ९ बजेदेखि १ बजेसम्म मतदानको समय तोकिएको छ ।सार्वजनिक कार्यतालिकामा दिउँसो १२ः३० बजे मतदाता नामावली प्रकाशन गर्ने र मतदाता नामावलीमाथिको दाबी विरोध र छानबिन १ः३० बजेसम्म तोकिएको छ । त्यस्तै अन्तिम नामावली प्रकाशन दिउँसो २ बजे, उम्मेदवार मनोनयन दर्ता २ बजेदेखि ३ बजेसम्म र उम्मेदवारको नामावली प्रकाशन अपाह्न ४ः३० बजे हुने कार्यतालिकामा उल्लेख छ ।यसैगरी उम्मेदवारीमाथि दाबी विरोध साँझ ४ः३० बजेदेखि ५ बजेसम्म, उम्मेदवारीमाथि दाबी विरोध छानबिन साँझ ५ देखि ५ः३० बजेसम्म, उम्मेदवारी मनोनयन फिर्ता ५ः३० देखि ७ः३० बजेसम्म र उम्मेदवारीको अन्तिम नामावली प्रकाशन ८ः४५ बजे निर्धारण गरिएको जारी सूचनामा उल्लेख छ । रासस",
      "link": "https://gorkhapatraonline.com/news/187824",
      "image": "https://gorkhapatraonline.com/storage/media/330218/conversions/Untitled-2-original-thumb.jpg"
    },
    {
      "slug": "187816",
      "title": "सबै राजनीतिक दल उत्साहका साथ निर्वाचनमा सहभागी हुनु पर्छ: सभामुख घिमिरे",
      "timestamp": 1768262400000,
      "source": "gp",
      "content": "विघटित प्रतिनिधिसभाका सभामुख देवराज घिमिरेले देशलाई विषम परिस्थितिबाट मुक्त गर्न सबै राजनीतिक दल उत्साहका साथ निर्वाचनमा सहभागी हुनुपर्नेमा जोड दिनुभएको छ ।",
      "longContent": "झापा,पुस २९ गते ।विघटित प्रतिनिधिसभाका सभामुख देवराज घिमिरेले देशलाई विषम परिस्थितिबाट मुक्त गर्न सबै राजनीतिक दल उत्साहका साथ निर्वाचनमा सहभागी हुनु पर्नेमा जोड दिनु भएको छ ।बिर्तामोडमा आज पत्रकार सम्मेलन गरेर उहाँले आगामी फागुन २१ गते हुने निर्वाचनमा सबै पक्ष सहभागी हुनु पर्नेमा जोड दिनुभएको हो ।ताजा जनादेशको  विकल्प नभएको धारणा व्यक्त गर्दै उहाँले आगामी माघ ५ गते आफ्नो कार्यकाल समाप्त हुने बताउनु भयो । तीन वर्षे कार्यकालमा मतदाताको विकासको चाहना पूरा गर्न आफूले हरसम्भव प्रयत्न गरेको बताउनु भयो । रासस",
      "link": "https://gorkhapatraonline.com/news/187816",
      "image": "https://gorkhapatraonline.com/storage/media/330208/conversions/ghimire-original-thumb.jpg"
    },
    {
      "slug": "187803",
      "title": "भारतमा ग्यास सिलिन्डर विस्फोट : नौ नेपालीको मृत्यु",
      "timestamp": 1768262400000,
      "source": "gp",
      "content": "भारतको हिमाचल प्रदेशस्थित अर्की क्षेत्रमा ग्यास सिलिन्डर विस्फोट हुँदा नौ जना नेपालीको ज्यान गएको छ । मृत्यु हुने सबै सल्यान जिल्लाको सिद्धकुमाख गाउँपालिका–२ टाकुराका दुई परिवारका सदस्य रहेको पारिवारिक स्रोतले पुष्टि गरेको छ ।",
      "longContent": "प्रतीक इच्छुक शर्मासल्यान, पुस २९ गते । भारतको हिमाचल प्रदेशस्थित अर्की क्षेत्रमा ग्यास सिलिन्डर विस्फोट हुँदा नौ जना नेपालीको ज्यान गएको छ । मृत्यु हुने सबै सल्यान जिल्लाको सिद्धकुमाख गाउँपालिका–२ टाकुराका दुई परिवारका सदस्य रहेको पारिवारिक स्रोतले पुष्टि गरेको छ ।सोमबार राति २ बजे उनीहरू सुतिरहेको कोठामा राखिएको ग्यास सिलिन्डर अचानक विस्फोट हुँदा घटना भएको हो । विस्फोटपछि आगलागी हुँदा वरपरका घरहरू पनि जलेर ध्वस्त भएका छन् । घटनास्थलमै उनीहरूको मृत्यु भएको बताइएको छ ।सिद्धकुमाख गाउँपालिका–२ का वडा सदस्य लक्ष्मी विकका अनुसार दुर्घटनामा ज्यान गुमाउनेहरूमा ३३ वर्षीय धनबहादुर विक, उहाँकी ३२ वर्षीया श्रीमती कविता विक, १६ वर्षीया छोरी राधा विक, १० वर्षीया छोरी रेणुका विक र २२ महिनाका छोरा राजन विक छन् । यस्तै अर्को परिवारका ४६ वर्षीय काशीराम विक, उहाँकी ३२ वर्षीया श्रीमती टीका विक, ११ वर्षीया छोरी अनु विक र ७ वर्षीय छोरा किरण विकको पनि मृत्यु भएको छ ।उनीहरू करिब दुई वर्षदेखि रोजगारीका लागि भारतमा बस्दै आएका थिए र सोही क्षेत्रमा मजदुरी गर्दै आएका थिए । स्थानीय स्रोतका अनुसार उनीहरू बसोबास गरिरहेको कोठामै ग्यास सिलिन्डर राखिएको थियो, जहाँबाट दुर्घटना भएको अनुमान गरिएको छ ।हालसम्म पाँच जनाको शव फेला परेको र बाँकी शवको खोजी कार्य जारी रहेको बताइएको छ । विस्फोटका कारण शवहरू तितरवितर भएकाले सबैको औपचारिक पहिचान प्रक्रिया पूरा हुन नसकेको जनाइएको छ । घटनास्थलमा स्थानीय प्रशासन तथा सुरक्षाकर्मीले उद्धार र अनुसन्धान कार्य जारी राखेका छन् ।एकै गाउँका नौ जनाको एकैपटक मृत्यु भएपछि सिद्धकुमाख गाउँपालिका वडा नम्बर २ शोकमा डुबेको छ । गाउँभरी शोकको वातावरण छाएको छ भने आफन्त तथा छिमेकीहरू स्तब्ध बनेका छन् ।वडा अध्यक्ष मेकराज बुढाथोकीले घटनाप्रति गहिरो दुःख व्यक्त गर्दै मङ्गलबार वडा शोक सभा आयोजना गरिने जानकारी दिनुभयो । साथै वडा कार्यालयसहित सम्बन्धित सरकारी कार्यालयहरूमा शोक बिदा दिइने निर्णय गरिएको उहाँले बताउनुभयो । रोजगारी गरेर परिवार पाल्ने सपना बोकेर विदेश गएका गाउँका नागरिक यसरी अकालमै ज्यान गुमाउनु अत्यन्त दुःखद र पीडादायी घटना भएको उहाँको भनाइ छ ।",
      "link": "https://gorkhapatraonline.com/news/187803",
      "image": "https://gorkhapatraonline.com/storage/media/330320/conversions/Untitled-1-original-thumb.jpg"
    },
    {
      "slug": "187779",
      "title": "निर्वाचन तोकिएको मितिमै शान्तिपूर्ण रूपमा सम्पन्न हुन्छ",
      "timestamp": 1768262400000,
      "source": "gp",
      "content": "भदौ २३­ र २४ गते नवपुस्ता (जेनजी) को आन्दोलनपछि गठन भएको अन्तरिम सरकारको कार्यादेश छ महिनाभित्र प्रतिनिधि सभाको निर्वाचन सम्पन्न गर्ने र मुलुकमा सुशासन कायम गर्नु हो । तोकिएको समयमा निर्वाचन सम्पन्न गर्न सरकारले सरोकारवाला निकायसँग निरन्तर संवाद गरिरहेको छ । यसै सन्दर्भमा निर्वाचन सुरक्षा चुनौती, त्यसलाई सामना गर्न गृह मन्त्रालयले गरिरहेको सुरक्षाव्य",
      "longContent": "जटिल राजनीतिक परिस्थितिमा गृह मन्त्रालयको जिम्मेवारी समाल्नु प¥यो । कतिपयले अझै पनि शान्तिसुरक्षाबारे प्रश्न उठाइरहेका छन् । फागुन २१ गते हुने प्रतिनिधि सभाको निर्वाचन स्वतन्त्र, निष्पक्ष र भयमुक्त वातावरणमा सम्पन्न गर्न गृह मन्त्रालयले कस्तो तयारी गरिरहेको छ ?गत भदौ २३­ र २४ गते जेनजी आन्दोलनपछिको स्थिति अकल्पनीय थियो । राष्ट्रको जीवन नै जोखिममा पर्छ कि, नागरिकको जीवन नै खतरामा पर्छ कि भन्ने तहको असुरक्षा थियो । द्वन्द्व फेरि दोहोरिने हो कि, रक्तपातपूर्ण अवस्था पो आउने हो कि, आगजनी र विध्वंसले निरन्तरता पाउने पो हो कि भन्ने चिन्ता थियो । कानुनी राज्यविहीनताको अवस्था थियो । कठिन अवस्थामा अन्तरिम सरकार गठन भएको हो । अहिले कानुनी राज्यको बहाली गर्न सफल भएका छौँ । निर्वाचनको वातावरण बनिसकेको छ । अब निर्वाचन हुन्छ भन्ने विश्वास जागेको छ । शान्ति र सुव्यवस्थाबारे चिन्ता गर्नुपर्ने अवस्था छैन । अझै पनि सुरक्षाबारे कसैलाई चिन्ता छ भने त्यसको सम्बोधन गर्न हामी तयार छौँ । विगतका निर्वाचनको तुलनामा अब हुने निर्वाचनमा सुरक्षा चुनौतीको स्तरलाई गृह मन्त्रालयले कसरी मूल्याङ्कन गरेको छ ?देशमा विभिन्न कठिन परिस्थितिमा निर्वाचन भएको छ । माओवादीको द्वन्द्वपछि शान्तिसुरक्षाको अवस्था निकै जटिल थियो, त्यसबेला पनि चुनाव भयो । पछि पनि कतिपय दलले  चुनाव बहिष्कार गरेका थिए । हिंसात्मक घटना पनि भएका थिए । असुरक्षा थियो तर पनि चुनाव भएको थियो । अहिलेको मुख्य चिन्ता भनेको भ्रष्टाचार र कुशासनबाट वाक्कदिक्क भएका जेनजी र पुराना परम्परागत राजनीतिक दलबिचको असहमति हो, त्यो पनि अहिले कम हुँदै गइरहेको छ । जेनजी प्रतिनिधि र सरकारबिच यसअघि नै सहमति र सम्झौता भइसकेको छ । सरकार र जेनजीबिच राजनीतिक रोडम्याप तय भइसकेको छ । त्यसकै आधारमा सरकार अघि बढ्छ । अब कुनै पक्षले पनि जबरजस्ती गर्ने कुरा आउँदैन । विधिको शासन र संविधानभित्र रहेर ती सहमति र सम्झौता कार्यान्वयन गर्नु पर्छ । यसको मूल उद्देश्य भनेकै स्वच्छ र भयरहित रूपमा निर्वाचन सम्पन्न गर्नु हो । निर्वाचनमार्फत जुन दल संसद्मार्फत सरकारमा पुग्छ उसैले सुशासन बहाली गर्ने जिम्मेवारी लिने छ । सरकारले अहिले यो रोडम्याप प्रस्ट रूपमा देखाएको छ । यतिबेला सबैको ध्यान चुनावमा केन्द्रित भएको छ । राजनीतिक द्वन्द्वकोे अवस्था लगभग अन्त्य भएको छ । कुनै किसिमका द्वन्द्व देखिने सम्भावना छैन, जेजस्ता विषय सतहमा आएका छन् त्यसलाई हामीले नियन्त्रण र रोकथाम गरेका छौँ । जसले चुनावमा बाधा पु¥याउँछ त्यसलाई रोकथाम गर्दै अघि बढ्छौँ ।प्रदेश सुरक्षा समितिको बैठकमा निरन्तर सहभागी हुँदै आइरहनुभएको छ । ती बैठकबाट प्राप्त सुझाव, प्रतिक्रिया र अनुभवका आधारमा विगतको तुलनामा यस पटक सुरक्षा संयन्त्रको परिचालनमा कुनै नीतिगत वा कार्यगत परिवर्तन हुन्छ र ? हामीले सात वटामध्ये छ वटा प्रदेशमा प्रदेशस्तरीय सुरक्षा गोष्ठी गरिसकेका छौँ । बैठकमा प्रदेशका मुख्यमन्त्री, आन्तरिक मामिलामन्त्री, मुख्यसचिव, सुरक्षा निकायका प्रमुख, नेपाली सेना, नेपाल प्रहरी, सशस्त्र प्रहरी बल, राष्ट्रिय अनुसन्धान विभाग र प्रमुख जिल्ला अधिकारीलगायतको सहभागिता रहेको छ । सुरक्षा गोष्ठीमा प्रदेशको सुरक्षा अवस्थाबारे छलफल र विश्लेषण गरेका छौँ । सुरक्षामा समस्या भए त्यसलाई सम्बोधन गर्न केन्द्रीय तहबाट आवश्यक निर्देशन दिएका छौँ । विशेष गरी सुरक्षा गोष्ठीमा प्रदेशकै मुख्यमन्त्रीको अभिभावकीय भूमिका रहने भएकाले सबै सुरक्षा निकायले उहाँहरूसँगै समन्वय गरेर अघि बढ्नुहुने छ । प्रदेश सरकार र केन्द्र सरकारबिचको सम्बन्धलाई मजबुत बनाउँदै सुरक्षालाई थप सुदृढ र बलियो बनाइने छ । स्थानीय तहका जनप्रतिनिधिले पनि सुरक्षाका विषयमा समन्वय गर्नुपर्नेमा हामी सहमत भएका छौँ । सुरक्षा समस्या सम्बोधन गर्न स्थानीयदेखि केन्द्रसम्म सरकारले मिलेर काम गर्नु पर्छ । सङ्घ, प्रदेश र स्थानीय तहबिच समन्वयमै काम भइरहेको छ । सुरक्षाकर्मीको आत्मविश्वास बढाउन यो सहमति आवश्यक पनि थियो । नागरिक तहबाट ठुलो सहयोग पाइरहेका छौँ । सुरक्षाप्रति भरोसा र विश्वास जगाउन नागरिक तह पूर्ण रूपमा सचेत रहेको पाएका छौँ । आन्दोलनका बेला ४५० भन्दा बढी प्रहरी चौकी र बिट ध्वस्त भएका थिए । तीमध्ये अधिकांश नागरिक र समाजको सहयोगमा पुनर्निर्माण गरिएको छ । यसमा आमनागरिक र निजी क्षेत्रको ठुलो सहयोग छ । हामीले सुरक्षाकर्मीको मनोबल बढाउने विषयमा उल्लेख्य प्रगति गरेका छौँ । आन्दोलनको मौका छोपेर फरार कैदीबन्दीमध्ये अधिकांशलाई नियन्त्रणमा लिइसकेका छौँ । लुटिएका अधिकांश हतियार बरामद भइसकेका छन् । निर्वाचनको वातावरण बनिरहेको छ ।जेनजी आन्दोलनका क्रममा सुरक्षाकर्मीबाट लुटिएका सबै हतियार बरामद नभएको र केही कैदीबन्दी अझै फरार रहेको अवस्थामा निर्वाचन सुरक्षाको हिसाबले गृह मन्त्रालयले यसलाई चुनौतीका रूपमा लिएको छ कि छैन ? फरार कैदी र लुटिएका हतियारका कारण निर्वाचन प्रभावित हुने वा रोकिने अवस्था छैन । अधिकांश कैदीबन्दी फिर्ता भइसकेका छन् । बाहिर रहेको हतियारको सङ्ख्या निकै कम छ । धेरै अश्रु ग्यास  र बन्दुक छन् । कतिपय कामै नलाग्ने खालका पुराना तथा क्षतिग्रस्त हतियार, रबर बुलेट पनि छन् । घातक खालका हतियार बरामद भइसकेको छ । यसले निर्वाचनलाई खासै प्रभाव पार्ने छैन । ७७ वटै जिल्लाका सुरक्षा समन्वय समितिलाई कसरी थप सक्रिय र निर्वाचनकेन्द्रित बनाइँदै छ ?सुरक्षा समन्वय समितिलाई हामीले पहिले नै सक्रिय बनाइसकेका छौँ । केन्द्रमा प्रधानमन्त्रीको अध्यक्षतामा राष्ट्रिय सुरक्षा परिषद् छ, त्यहाँ निरन्तर छलफल र बैठक भइरहेका छन् । गृहमन्त्रीको अध्यक्षतामा केन्द्रीय सुरक्षा समिति छ, यहाँ पनि नियमित बैठक भइरहेको छ । निर्वाचनसँग सम्बन्धित एकीकृत सुरक्षा योजना तयार पारी यसअघि नै पास भइसकेको छ । स्थानीय, प्रदेश र केन्द्रीय तहमा निर्वाचन कक्ष स्थापना भइसकेका छन् । प्रदेशस्तरमा पनि कमान्ड पोस्ट स्थापना गरिएको छ । जसको नेतृत्व प्रदेशका मुख्यसचिव र सबै सुरक्षा निकायका प्रमुखले गर्ने छन् । सोही अनुसार परिचालन हुने गरी स्थापना गरिएको छ ।स्थानीय निकाय ऐन अनुसार कतिपय स्थानीय तहले एकल र संयुक्त सुरक्षा परिचालनको पनि नेतृत्व गरेका छन् । संयुक्त सुरक्षा योजना लागु भइसकेको छ, त्यस अन्तर्गत सुरक्षा बलको संयुक्त पेट्रोलिङ गस्ती पनि सुरु भइसकेको छ । सरकारले मुख्य गरी नागरिकसँगको सहकार्य र समझदारीलाई नै प्राथमिकतामा राखेको छ । सरकार नागरिक, सबै जसो राजनीतिक दल र जेनजीका साथीको पनि विश्वास जितेर अघि बढ्दै छ । विगतको तुलनामा सुरक्षा परिचालन अझै मजबुत बनेको छ ।कतिपय युवा समूहले सुरक्षाकर्मीसँग मिल्दोजुल्दो दस्ता घोषणा गरेका छन् । यस्ता समूहले चुनावी प्रक्रियामा सहयोग गर्छन् कि चुनौती खडा गर्लान् ? हामीले अहिले सुरक्षा चुनौती बढाउने खालका गतिविधि देखेका छैनौँ । कुनै चुनौती उत्पन्न भएमा हाम्रो पहिलो प्राथमिकता त्यसलाई नियन्त्रण र रोकथाम गर्ने नै हुन्छ । रोकथाम पर्याप्त भएन भने हामी थप कारबाहीको बाटोमा अघि बढ्छौँ । कानुनी शासनभित्र रहेर स्थितिलाई नियन्त्रणमा ल्याउँछौँ । यो विश्वव्यापी अभ्यास पनि हो । सभ्य समाज र कानुनी राज्यमा जे हुन्छ, हामी पनि त्यही अनुसार चल्छौँ । निर्वाचनका लागि कति सुरक्षाकर्मी परिचालन गरिँदै छ ? निर्वाचनमा नेपाल प्रहरी, सशस्त्र प्रहरी बल, नेपाली सेना र निर्वाचन प्रहरी परिचालन गरिने छ । नेपाल प्रहरी र सशस्त्र प्रहरीले निर्वाचन प्रहरी छनोट प्रक्रिया अघि बढाइसकेका छन् । यसअघिको निर्वाचन प्रहरी, जसको ट्र्याक रेकर्ड राम्रो छ उसैलाई प्राथमिकता दिइने छ । अन्यलाई नेपाल प्रहरी र सशस्त्र प्रहरी बलका प्रतिनिधिले छनोट गर्ने छन् । मतदान केन्द्र र स्थानको संवेदनशीलता अनुसार प्रहरी परिचालन गर्ने छौँ । यो निर्वाचनको सामान्य प्रोटोकल पनि हो । चुनावका लागि हामीले सुरक्षा चुनौती देख्यौँ भने सोही रणनीति बनाएर अझ सुदृढ रूपमा अघि बढ्छौँ ।नेपाली सेना, नेपाल प्रहरी, सशस्त्र प्रहरी बल, निर्वाचन प्रहरी र राष्ट्रिय अनुसन्धान विभाग यी चार सुरक्षा निकायबिच समन्वय र परिचालनको संरचना र कार्यविधि कस्तो छ ?केन्द्रीय सुरक्षा समिति र यसका सदस्य सुरक्षा नीतिका विज्ञ हुनुहुन्छ । यी सबै विज्ञको सहभागितामै संयुक्त सुरक्षा योजना बनेको छ । सबै प्रस्ताव चार वटै सुरक्षा निकायका प्रमुख, उच्च अधिकारी र गृह प्रशासनका विज्ञमार्फत नै बनेका छन् । सोही अनुसार एकीकृत सुरक्षा योजना बनेको छ । यसमा कुनै ​​शङ्का गर्ने ठाउँ छैन । हामीले सबै सुरक्षा चुनौती औँल्याएका छौँ । त्यस्ता चुनौती न्यूनीकरण गर्न सुरक्षा योजना बनाइएको छ । सोही अनुसार कार्यान्वयन हुन्छ । कहिलेकाहीँ सुरक्षा बलको अति परिचालन र भिजिबिलिटी आफैँमा चुनौती बन्न सक्छ । पहिलो सर्कलमा नेपाल प्रहरी, त्यसपछि सशस्त्र प्रहरी बल र त्यसपछि नेपाली सेना हुने सामान्य नियम हो ।विमानस्थल जस्ता अत्यावश्यक राष्ट्रिय संस्थामा ड्युटीमा रहेका सुरक्षाकर्मीलाई निर्वाचनमा खटाइएमा त्यस्ता अत्यावश्यक संस्थाको सुरक्षा जिम्मेवारी नेपाली सेनाले लिने छ । निर्वाचनमा राष्ट्रिय अनुसन्धान विभागको पनि महìवपूर्ण भूमिका रहन्छ ।बढ्दो सुरक्षा चुनौतीलाई हामीले बेवास्ता गर्न मिल्दैन, त्यो हामीले बुझेका छौँ र सोही अनुसार काम गरिरहेका छौँ । ड्रोन जस्ता अत्याधुनिक प्रविधिको प्रयोगको पनि चर्चा भइरहेको छ । हामी सोही अनुसार काम गर्ने छौँ । सुरक्षा उद्देश्यका लागि नयाँ र अग्रिम प्रविधि, सवारीसाधन, सुरक्षा उपकरण बेलैमा उपलब्ध गराइने छ । निर्वाचनका लागि विशेष गरी गैरघातक हतियार उपलब्ध गराइने छ । प्राकृतिक प्रकोपका लागि पनि आपत्कालीन अवस्थाका लागि तालिम हुनु पर्छ । विपत् व्यवस्थापनसमेत गर्न सक्ने गरी निर्वाचन प्रहरीलाई तालिम दिने तयारीमा छौँ । निर्वाचनका लागि उत्कृष्ट सुरक्षा प्रोटोकल र जनशक्ति बनाउने काम भइरहेको छ ।निर्वाचन सुरक्षार्थ झन्डै डेढ लाख निर्वाचन प्रहरी भर्ना भइरहेका छन्, उनीहरूको छनोट कसरी गरिन्छ ? निर्वाचन प्रहरीको भर्ना छनोटबारे हामीले मापदण्ड बनाएका छौँ र गृह मन्त्रालयले यसको मापदण्डको कार्यविधि स्वीकार गरिसकेको छ । यो मापदण्डमा कुनै पनि प्रकारको राजनीतिक प्रभाव नपर्ने गरी छनोट प्रक्रिया अघि बढाउँछौँ । निर्वाचन प्रहरी स्वतन्त्र र निष्पक्ष रूपमा छनोट गरिने छ । मतदान केन्द्र, गाउँ वा वडामा चुनावी प्रहरी तैनाथ गर्ने कुरामा धेरै जसो अनुभवी व्यक्ति भएकाले प्रहरीको तैनाथीमा कुनै किसिमको शङ्का गर्नुपर्ने अवस्था छैन । कार्यविधिमा सबै नियम कानुन लेखिएका हुन्छन्, ती नियम कानुन प्रहरीले पालना गर्नु पर्छ, जुन कुरा तालिममा पनि सिकाइने छ । यसमा पूर्वसुरक्षाकर्मी र अनुभवी तथा जिम्मेवार व्यक्ति नै छनोट गरिने भएकाले यसमा धेरै शङ्का गर्नु जरुरी छैन । विगतका निर्वाचनका आधारमा सुरक्षालाई संवेदनशील, अति संवेदनशील र स्वीकार्यका रूपमा वर्गीकृत गरिएको छ; सुरक्षा छनोट विगतलाई हेरेर मात्र होइन, तत्कालको वातावरणद्वारा निर्धारण गरिन्छ होला नि ?हामीले यस विषयमा निर्वाचन आयोगसँग समन्वय गरी विभिन्न रणनीति तयार गरिरहेका छौँ । निर्वाचन गराउने प्रमुख संस्था निर्वाचन आयोग नै भएकाले सरकारले आयोगलाई आवश्यक पर्ने हरेक क्षेत्रमा सहयोग गर्छ । आयोग स्वतन्त्र र संवैधानिक निकाय हो । स्वतन्त्र र निष्पक्ष निर्वाचन गराउन सरकारले आयोगलाई आवश्यक सबै सहयोग र सहजीकरण गर्छ । निर्वाचन आयोगले पनि नागरिक समाज र राजनीतिक प्रतिनिधिसँग मिलेर निर्वाचन सफल बनाउन मुख्य सहयोगीको भूमिका निर्वाह गर्ने अपेक्षा राखेका छौँ । ती संस्थासँग सरकारले पनि निरन्तर समन्वय र सहकार्य गरिरहेको छ । भौगोलिक कठिनाइका आधारमा सुरक्षा संवेदनशीलता निर्धारण र सामान ढुवानी गर्न सुरक्षाकर्मी पुग्ने र मतदातालाई मतदान केन्द्रमा पुग्ने अवरोध आउने अवस्था भए कसरी व्यवस्थापन हुन्छ ?सम्भावित क्षेत्रमा आवश्यक पर्दा चाँडोभन्दा चाँडो सुरक्षा फौज कसरी पु¥याउने भन्ने विषयमा हामीले गृहकार्य गरिरहेका छौँ । धेरै जसो ठाउँमा मतपेटिका र मतपत्र हवाई यातायातबाट पनि पठाउनुपर्ने हुन सक्छ । त्यसलाई पनि कार्यान्वयन गर्नेतर्फ हामी काम गरिरहेका छौँ । सुरक्षा बललाई आपत्कालीन अवस्थामा तैनाथ गर्ने विषयमा तयार रहन आग्रह गरेका छौँ । कुन सुरक्षा बल कसरी र कुनबेला परिचालन गर्ने भन्ने तत्कालको अवस्थालाई हेरेर सुरक्षा निकायलाई तयारी अवस्थामा राख्ने छौँ । निर्वाचनका बेला विभिन्न कारागार र विमानस्थलमा तैनाथ प्रहरीलाई आवश्यक परेमा पनि तैनाथ गरिने छ । एकीकृत सुरक्षा योजना अन्तर्गत यी विषय पहिल्यै तर्जुमा भइसकेका छन् ।सरकारले ‘निर्वाचनमा एक थोपा रगत नबगाएर निर्वाचन गराउने’ प्रतिबद्धता जाहेर गरेको छ । मतदानका क्रममा बुथ लुट्ने, अराजकता मच्याउने वा निर्वाचन बिथोल्ने प्रयास भए सरकार कसरी प्रस्तुत हुन्छ ?यस्तो अवस्थामा कानुनमा विधि प्रक्रिया के हुन्छ भन्नेबारे ऐनमै उल्लेख छ । विधिको शासनभित्र रहेर बल प्रयोग गर्ने कार्यविधि छ । सुरक्षा बललाई कसरी मैदानमा परिचालन गर्ने भन्नेमा पनि परिचालनसम्बन्धी नियम छ । सुरक्षा बलले यी कानुन र नियम अनुसार काम गर्ने छन् । त्यहाँ अन्तर्राष्ट्रिय कानुन पनि छन्, सोही अनुसार थप बल प्रयोग पनि हुन सक्छ । नागरिक र सुरक्षा निकायबाट हिंसा र मानवीय क्षति हुनुहुँदैन । सुरक्षा बललाई आत्मरक्षा र सुरक्षामा मात्र बल प्रयोग गर्न अनुमति दिइएको छ । जनतालाई भय सिर्जना नगरी सुरक्षा बलले राष्ट्रिय तथा अन्तर्राष्ट्रिय कानुन र नीति अनुसार मात्र बल प्रयोग गर्ने छ ।अत्यधिक चिसो मौसमका कारण हिमाली २८ जिल्लाका केही मतदान केन्द्रमा समस्या छ । जनशक्ति परिचालन र मतदान केन्द्रमा मतदाता पुग्न कठिन हुने अनुमान गरिएको छ । ती जिल्लामा दोस्रो चरणमा निर्वाचन गराउन सरकार तयार छ ?होइन, राष्ट्रपतिज्यूले यो अन्तरिम सरकारलाई कार्यादेश दिनुभएको छ । संविधानले व्यवस्था गरे अनुसार प्रतिनिधि सभा विघटनपछि अन्तरिम सरकार गठन भएको छ महिनाभित्र निर्वाचन हुनु पर्छ भन्ने व्यवस्था गरेको छ । आउँदो फागुन २१ गते तोकिएको मिति छ महिनाको म्यान्डेटभित्र भएकाले सो मितिमा निर्वाचन गराउन सरकार प्रतिबद्ध छ । कुनै मतदान केन्द्रमा समस्या आयो भने त्यसको समाधान हुन्छ । अहिलेका लागि तोकिएको मिति र समयमा एकै चरणमा निर्वाचन गराउन सरकार तयार छ । आमसहमति भयो भने अर्को मितिमा सहज रूपमा निर्वाचन हुने सम्भावना कति छ ?होइन, त्यस्तो कुनै सम्भावना छैन । त्यसका लागि सरकार र निर्वाचन आयोग पनि सक्रिय छ । सबै राजनीतिक दल र प्रतिनिधिले आआफ्नो एजेन्डामा त्यो मिति तय गरेर अघि बढ्नु पर्छ ।तपाईंको कार्यशैलीप्रति केही युवाले असन्तुष्टि व्यक्त गरिरहेका छन् । यस्तो अवस्थामा सबै दललाई समेटेर निर्वाचन सफल बनाउन के कस्तो पहल गरिरहनुभएको छ ?मेरो राजीनामा माग्ने केही व्यक्ति हुनुहुन्छ । उहाँहरूले मेरो राजीनामा अझै माग्नुहोस् भन्न चाहन्छु, किनकि तपाईंले जति माग्नुहुन्छ त्यति धेरै राम्रो काम गर्छु, म अझै परिपक्व हुन्छु । यसले मेरो दृढ सङ्कल्प र आत्मविश्वास झनै बढेको छ । मैले आफ्नो कामलाई अझै सुदृढ बनाउँदै लगेको छु । सुशासनको मान्यतालाई मैले कहीँ कतै भत्किन दिएको छैन । विगतमा आलोचना गर्नेहरू सन्तुष्ट हुने अवस्था बनेको छ । गृह मन्त्रालय र मन्त्रीकै कारण राजनीतिक र समाजमा हिंसा र रक्तपातको पुनरावृत्ति हुन पाएको छैन । हामीले कानुनविहीन राज्यलाई वैध राज्यमा अवतरण गराएका छौँ । हामीले विधिको शासनमा काम गरेका छौँ । सरकारी क्षेत्रमा हाम्रो नियुक्ति र सरुवा पनि विवादित छैन । हामीले राजनीतिक दल, जेनजी प्रतिनिधिलाई कस्तो व्यवहार गरेका छौँ, त्यो विषयमा छलफल गर्नुपर्ने आवश्यकता छैन । हामीले आन्दोलनका सहिद र उनीहरूका परिवार र घाइतेप्रति उच्च सम्मान प्रकट गरेका छौँ । हामीले जेनजीलाई मूलधारको राजनीतिमा ल्याउन मुख्य भूमिका खेलेका छौँ । सुशासनका क्षेत्रमा आवाज उठाएका छौँ । गृह मन्त्रालयको कामबाट सबै जनप्रतिनिधि सन्तुष्ट हुनुहुन्छ । हामीले निरन्तर थप सल्लाह पाइरहेका छौँ । सकारात्मक रूपमा अघि बढ्ने कोसिस गरिरहेका छौँ । पहिले आलोचना गर्नेलाई पनि अहिले राम्रै काम गरिरहेको छ भन्ने परेको छ । अन्त्यमा निर्वाचनको सफलताका लागि मतदाता, राजनीतिक दल, निर्वाचन आयोग र सुरक्षा निकायलाई के सन्देश दिनुहुन्छ ? सबैको आआफ्नो जिम्मेवारी छ, निर्वाचन सफल बनाउन सबैले आआफ्नो ठाउँबाट भूमिका निर्वाह गर्नु पर्छ । मुलुक राष्ट्रिय सुरक्षाको ठुलो सङ्कटबाट बाहिर आएको छ । यसको श्रेय हामीले सबै सुरक्षा निकायलाई दिनु पर्छ । परम्परागत राजनीतिक दलको योगदानलाई बिर्सनु हुँदैन । यस क्रान्तिले उनीहरूको जनादेशमा ब्रेक लगायो । धेरै राजनीतिक नेताले ठुलो क्षति बेहोर्नु प¥यो, कतिपयले मानवीय क्षति पनि भोग्नु परेको छ । उहाँहरू पुनर्जागृत भएर चुनावमा जाने तयारीमा हुनुहुन्छ । उहाँहरूमा कुनै पनि बदलाको काम देखिएको छैन ।आन्दोलनकारीको पनि ठुलो नोक्सानी भयो, उनीहरूले पनि कानुन र नीतिको सम्मान गर्दै यस्तो प्रक्रियामा अघि बढ्ने सहमति जनाएका छन् । हामीले जेनजी आन्दोलनलाई जनआन्दोलन भनेर घोषणा गरिसकेका छौँ । सरकारले सहिदको सपना पूरा गर्न मार्गचित्र बनाएको छ । अब यति भनेका छौँ, आन्दोलनपछि पनि संविधान हाबी हुनु पर्छ । कसैले बदला खोज्नु हुँदैन । देशको नियम र कानुन अनुसार सजाय दिनु पर्छ । म यस समझदारीमा आउनु भएकोमा सबै जिम्मेवार प्रतिनिधिलाई धन्यवाद दिन चाहन्छु । राष्ट्रिय हितलाई सबैभन्दा माथि राखेर राष्ट्रिय उन्नतिको बाटो खोल्न म सबैलाई आग्रह गर्दछु ।   भिडियो तथा तस्बिर : मनोजरत्न शाही र केशव गुरुङ",
      "link": "https://gorkhapatraonline.com/news/187779",
      "image": "https://gorkhapatraonline.com/storage/media/330290/conversions/om-original-thumb.jpg"
    },
    {
      "slug": "187749",
      "title": "‘नसर्ने रोग नियन्त्रण सरकारको प्राथमिकतामा’",
      "timestamp": 1768262400000,
      "source": "gp",
      "content": "स्वास्थ्य तथा जनसङ्ख्यामन्त्री डा. सुधा शर्माले सरकारले नसर्ने रोगको रोकथाममा प्राथमिकता दिएको बताउनुभएको छ । नेपाल एनसिडी एलायन्सले आयोजना गरेको ‘नसर्ने रोग र मानसिक स्वास्थ्यसम्बन्धी’ अन्तर्राष्ट्रिय गोष्ठीलाई सम्बोधन गर्दै मन्त्री शर्माले हाल सरकारको खर्चको सबैभन्दा ठुलो हिस्सा नसर्ने रोगको उपचारमा हुँदै आएको बताउनुभयो । क्यान्सर, मिर्गौला र मुटु जस्ता रोगको उपचारमा वार्षिक अर्बौं रुपियाँ खर्च गरिएको स्मरण गर्दै उहाँले यी रोगका लागि रोकथाममा भने कम प्राथमिकता रहेको बताउनुभयो ।",
      "longContent": "गोरखापत्र समाचारदाताकाठमाडौँ, पुस २९ गते । स्वास्थ्य तथा जनसङ्ख्यामन्त्री डा. सुधा शर्माले सरकारले नसर्ने रोगको रोकथाममा प्राथमिकता दिएको बताउनुभएको छ । नेपाल एनसिडी एलायन्सले आयोजना गरेको ‘नसर्ने रोग र मानसिक स्वास्थ्यसम्बन्धी’ अन्तर्राष्ट्रिय गोष्ठीलाई सम्बोधन गर्दै मन्त्री शर्माले हाल सरकारको खर्चको सबैभन्दा ठुलो हिस्सा नसर्ने रोगको उपचारमा हुँदै आएको बताउनुभयो । क्यान्सर, मिर्गौला र मुटु जस्ता रोगको उपचारमा वार्षिक अर्बौं रुपियाँ खर्च गरिएको स्मरण गर्दै उहाँले यी रोगका लागि रोकथाममा भने कम प्राथमिकता रहेको बताउनुभयो । मन्त्री शर्माले स्वास्थ्य बिमा कार्यक्रममा देखिएको वित्तीय खाडल रोक्न बिमा कार्यक्रमलाई सुधार गर्नुपर्ने बताउनुभयो । उहाँले सरकारले बिमाका लागि ११ अर्ब रुपियाँ बजेट छुट्याएकोमा हालसम्मको खर्च २४ अर्ब पुगिसकेको बताउनुभयो । उहाँले अस्वस्थ जीवनशैली, खानपिनलगायत कारणले पछिल्लो समय नसर्ने रोगीको सङ्ख्या बढिरहेको बताउनुभयो । कार्यक्रममा काठमाडौँ महानगरपालिकाकी उपमेयर सुनिता डङ्गोलले नसर्ने रोग रोकथामका लागि जीवनशैली परिवर्तन गर्न सक्नुपर्ने बताउनुभयो । उहाँले मानसिक स्वास्थ्य नदेखिने महामारीका रूपमा देखा परेको भन्दै जनचेतना, स्वस्थ जीवनशैली, खाद्य सुरक्षामा महानगरपालिकाले काम गरिरहेको बताउनुभयो ।एनसिडी एलायन्सका अध्यक्ष डा. प्रकाशराज रेग्मीले नेपालमा नसर्ने रोग बढिरहेको भन्दै उपचारमा भन्दा रोकथाममा केन्द्रित हुनुपर्नेमा जोड दिनुभयो । नसर्ने रोग (एनसिडी) एलायन्स जेनेभाकी संयोजक लिन्डा सेंक मार्कोभाले नसर्ने रोगको प्रभावकारी रोकथाम गर्न सचेतना आवश्यक रहेको बताउनुभयो । कार्यक्रममा भारत, श्रीलङ्का, बङ्गलादेश, माल्दिभ्स, इन्डोनेसिया, थाइल्यान्ड, म्यान्मार, मलेसिया, जेनेभालगायत ११ देशका नसर्ने रोगसँग सम्बन्धित काम गर्ने व्यक्ति तथा संस्थाका प्रतिनिधिको सहभागिता थियो ।",
      "link": "https://gorkhapatraonline.com/news/187749",
      "image": "https://gorkhapatraonline.com/storage/media/330097/conversions/Sudha-Sharma-original-thumb.jpg"
    },
    {
      "slug": "187748",
      "title": "मध्यमार्गी निकास खोज्न गृहकार्य",
      "timestamp": 1768262400000,
      "source": "gp",
      "content": "नेपाली कांग्रेस केन्द्रीय कार्यसमिति बैठक मङ्गलबार बस्ने भएको छ । कांग्रेस मुख्य सचिव कृष्णप्रसाद पौडेलका अनुसार समसामयिक राजनीतिक विषयमा परामर्श गर्न बैठक बस्ने भएको हो । बैठक केन्द्रीय कार्यालय सानेपामा बस्ने छ ।",
      "longContent": "गोरखापत्र समाचारदाता ललितपुर, पुस २९ गते । नेपाली कांग्रेस केन्द्रीय कार्यसमिति बैठक मङ्गलबार बस्ने भएको छ । कांग्रेस मुख्य सचिव कृष्णप्रसाद पौडेलका अनुसार समसामयिक राजनीतिक विषयमा परामर्श गर्न बैठक बस्ने भएको हो । बैठक केन्द्रीय कार्यालय सानेपामा बस्ने छ । बैठकमा विशेष महाधिवेशन आह्वानपछि उत्पन्न परिस्थितिबारे छलफल हुने छ । कांग्रेसको दोस्रो विशेष महाधिवेशन चलिरहँदा पार्टीभित्र उत्पन्न परिस्थितिबारे सभापति शेरबहादुर देउवाले सोमबार पनि चरणबद्ध छलफल गर्नुभएको छ । उहाँले कार्यवाहक सभापति पूर्णबहादुर खड्का, नेता डा. शेखर कोइरालासहित पार्टीका प्रभावशाली नेतासँग संवाद गर्नुभएको हो । छलफलका लागि पदाधिकारी र केन्द्रीय सदस्य सभापति देउवा निवास महाराजगन्जमा जुट्नुभएको थियो । पूर्वमहामन्त्री डा. शशाङ्क कोइरालाका अनुसार सहमति जुटाउने प्रयास जारी छ । उहाँले संस्थापन पक्ष र विशेष महाधिवेशन पक्षधरबिच संवाद गरेर निर्णयमा पुग्ने र पार्टीमा देखिएको समस्या समाधान गरिने बताउनुभयो । कांग्रेस केन्द्रीय सदस्य एवं सूचना सञ्चार तथा प्रचार विभाग प्रमुख मीनबहादुर विश्वकर्माका अनुसार विशेष महाधिवेशनपछि पार्टीमा उत्पन्न विग्रहलाई समाधान दिने र महामन्त्रीद्वय गगनकुमार थापा र विश्वप्रकाश शर्मासँग संवाद गर्ने विषयमा छलफल भएको छ । उहाँले कांग्रेसभित्र अहिले केही आन्तरिक अप्ठ्यारा देखा परेको र त्यसको निराकरणका लागि संवाद भएको बताउनुभयो । उहाँले २०८३ वैशाखका लागि नियमित १५ औँ महाधिवेशन तय भएकै बेला विशेष महाधिवेशन आयोजना हुँदा त्यसबाट उत्पन्न परिस्थितिबारे छलफल भएको बताउनुभयो । उहाँले पार्टी केन्द्रीय कार्यसमितिले औपचारिक रूपमा आह्वानपश्चात् निर्णय गरेर विशेष महाधिवेशन आयोजना गरिएको भए त्यो पार्टीको नियमित विशेष महाधिवेशन वा वैधानिक नियमित महाधिवेशन हुने बताउनुभयो । उहाँले भन्नुभयो, “तर नियमित महाधिवेशन पनि भएन र त्यो विशेष महाधिवेशनले वैधानिकता पनि पाएन । यस्तो बेलामा कतै पार्टी अप्ठ्यारोमा त पर्ने होइन, विभाजन त हुने होइन भन्ने आशङ्का चाहिँ व्यापक रूपमा उत्पन्न भइसकेपछि सभापतिले पार्टीलाई व्यवस्थित गर्नका लागि परामर्श गर्नुभएको हो ।”नेता विश्वकर्माले सबैसँग परामर्श गर्न र पार्टीको अत्यन्तै सङ्कटकालीन अवस्थामा एकढिक्का कसरी राख्न सकिन्छ भनेर सभापति देउवाले केन्द्रीय कार्यसमितिका पदाधिकारी, पूर्वपदाधिकारी र केन्द्रीय कार्यसमितिका सदस्यसँग सल्लाह लिनुभएको बताउनुभयो । उहाँले विशेष महाधिवेशनको बन्दसत्रलाई सार्थक तुल्याउने, विधिसम्मत बनाउने र निष्कर्षमा पु¥याउने सन्दर्भमा पनि छलफल भएको बताउनुभयो । उहाँले भन्नुभयो, “जे जे प्रक्रिया अगाडि बढेको छ, त्यो प्रक्रियालाई विधिसम्मत ढङ्गबाट टुङ्ग्याउने र कांग्रेस पार्टी सिङ्गो रहने बाटोको खोजीमा हामी छौँ ।”‘मिलाएर अघि बढ्नु पर्छ’नेता विश्वकर्माले सभापति देउवासँगको पार्टीलाई एकरूपता दिन, एकढिक्का राख्नका लागि पहल गर्न र मिलाएर अघि बढ्न आग्रह गरिएको बताउनुभयो । उहाँले संवादका माध्यमबाट पार्टीलाई एकता कायम राख्नका लागि लचकता अपनाउन र अरूसँग पनि थप विश्वासिलो भरपर्दो संवाद गर्नका लागि अनुरोध गरेको बताउनुभयो । उहाँका अनुसार सभापति देउवा, कार्यवाहक सभापति खड्कासहित शीर्ष नेता चरणबद्ध रूपमा छलफलमा रहनुभएको छ । उहाँले भन्नुभयो, “विशेष महाधिवेशनमा उपस्थित भएका साथीको सम्मानका लागि यसलाई कसरी शान्तिपूर्ण ढङ्गबाट निष्कर्षमा पु¥याउन सकिन्छ भन्ने छलफल हो । त्यसको निष्कर्ष भनेको पार्टी एकता हो । पार्टीलाई वैधानिक रूपले अगाडि बढाउने नै हो ।” नेता विश्वकर्माले संवादका लागि महामन्त्रीद्वय गगनकुमार थापा र विश्वप्रकाश शर्मासहित विशेष महाधिवेशन पक्षधर नेताहरू पनि सकारात्मक रहेको बताउनुभयो । उहाँले पार्टी नेताहरू विभाजनको पक्षमा नरहेको प्रस्ट पार्दै दुवैतर्फले पार्टीलाई एकता कायम गर्ने पक्षमा संवाद अघि बढाउने बताउनुभयो । ‘कांग्रेस एकताबद्ध बनाउनु पर्छ’ कांग्रेसका कार्यवाहक सभापति पूर्णबहादुर खड्काले सोमबार विज्ञप्तिमार्फत प्रतिनिधि सभा निर्वाचनमा सम्पूर्ण पार्टी पङ्क्ति एकताबद्ध भई अभियानका रूपमा लाग्न आवश्यक रहेको बताउनुभएको छ । उहाँले सबै मिलेर देशको विषम परिस्थितिप्रति गम्भीर हुँदै पार्टीभित्र उत्पन्न असहज अवस्थालाई समाप्त पार्न जरुरी रहेको बताउनुभएको छ । उहाँले यस अवस्थामा पार्टी एकतामा प्रतिकूल असर पर्ने कुनै पनि गतिविधि नगर्न सम्बन्धित सबैमा अपिल गर्नुभएको छ । डा. कोइराला पनि परामर्शमा विशेष महाधिवेशनपछि उत्पन्न परिस्थितिलाई सम्बोधन गर्न र पार्टी एकताबद्ध राख्न शीर्ष नेता पहल गरिरहनुभएको छ । नेता डा. शेखर कोइरालाले पार्टीलाई एकताबद्ध गर्न प्रतिबद्ध रहेको बताउनुभयो । सभापति देउवासँगको छलफलमा पनि उहाँले विशेष महाधिवेशनका सन्दर्भमा मध्यमार्गी निकास निकाल्नुपर्ने बताउनुभयो । उहाँले आफूनिकट नेतासँगको छलफलमा पार्टी एकताबद्ध बनाउनका लागि सबैसँग संवाद गरिरहेको बताउनुभयो ।",
      "link": "https://gorkhapatraonline.com/news/187748",
      "image": "https://gorkhapatraonline.com/storage/media/330096/conversions/Nepali-Congress-Flag-original-thumb.jpg"
    },
    {
      "slug": "187747",
      "title": "पार्टीसँगै देश बदल्ने सङ्कल्प",
      "timestamp": 1768262400000,
      "source": "gp",
      "content": "नेपाली कांग्रेसको विशेष महाधिवेशनमा समसामयिक राजनीतिक प्रस्ताव र साङ्गठनिक प्रतिवेदन पेस गरिएको छ । महामन्त्री गगनकुमार थापाले समसामयिक राजनीतिक प्रतिवेदन र महामन्त्री विश्वप्रकाश शर्माले साङ्गठनिक सुधारसहितको प्रतिवेदन सोमबार पेस गर्नुभएको हो ।",
      "longContent": "काठमाडौँ, पुस २९ गते । नेपाली कांग्रेसको विशेष महाधिवेशनमा समसामयिक राजनीतिक प्रस्ताव र साङ्गठनिक प्रतिवेदन पेस गरिएको छ । महामन्त्री गगनकुमार थापाले समसामयिक राजनीतिक प्रतिवेदन र महामन्त्री विश्वप्रकाश शर्माले साङ्गठनिक सुधारसहितको प्रतिवेदन सोमबार पेस गर्नुभएको हो । महामन्त्रीद्वयको प्रतिवेदनमाथि मङ्गलबार समूहगत छलफल हुने छ । बन्दसत्रमा विधान संशोधन, नीति र नेतृत्व, शासकीय सुधारसँगै समसामयिक राजनीतिक सन्दर्भमा विमर्श हुने छ । यसअघि ‘नेपाली कांग्रेस विशेष केन्द्रीय महाधिवेशन कार्यविधि–२०८२’ पारित गरेपछि बन्दसत्रलाई सम्बोधन गर्दै प्रतिवेदन प्रस्ताव गरिएको हो । नेता मधु आचार्यका अनुसार कार्यविधिमा १४ औँ महाधिवेशनबाट निर्वाचित केन्द्रीय कार्यसमितिको पदावधि समाप्त भइसकेकाले केन्द्रीय कार्यसमिति विघटन गरी १५ औँ महाधिवेशनबाट नयाँ नेतृत्व निर्वाचित नहुँदासम्मका लागि केन्द्रीय कार्यसमिति निर्वाचित गर्ने उल्लेख छ । महामन्त्रीद्वय थापा र शर्माको प्रतिवेदनमाथि नौ वटा समूहमा छलफल हुने छ । कांग्रेसका अग्रज नेता ८८ वर्षीय श्यामकुमार खड्काले बन्दसत्रको अध्यक्षता गर्नुभएको छ । संविधान संशोधनदेखि सुशासनसम्म महामन्त्री थापाले जेनजी आन्दोलनपछि विशेष महाधिवेशनको आवश्यकता, विशेष महाधिवेशन वैधानिक प्रावधान, कांग्रेसले गर्नुपर्ने सङ्कल्प, आत्मालोचना, ऐतिहासिक विरासत र लोकतान्त्रिक निष्ठा, निरन्तरतामा नवीनता, उन्नत लोकतन्त्र र बहुलवादी समाजको विकाससँगै सुशासनका सन्दर्भमा प्रतिवेदनमा विवेचना गर्नुभएको छ । उहाँले कांग्रेस सरकारको नेतृत्वमा ऐतिहासिक संविधान सभामार्फत नेपालको संविधान बनेको १० वर्ष भएको र संविधान कार्यान्वयनको समग्र अवस्था, प्राप्त उपलब्धि र कमीकमजोरी तथा बाँकी कामका सम्बन्धमा वस्तुनिष्ठ समीक्षा आवश्यक रहेको उल्लेख गर्नुभएको छ । उहाँले लोकतान्त्रिक प्रणाली र नेपालका संविधानका आधारभूत सिद्धान्तलाई निरन्तरता दिँदै संविधान संशोधन गरी आफ्ना माग सम्बोधन गर्न उठाउँदै आएका आवाजलाई सम्मान गर्ने बताउनुभएको छ ।उहाँले संविधान गतिशील र परिवर्तनशील दस्ताबेज भएकाले नागरिकको भावना अनुसार समयानुकूल संशोधन, परिमार्जन र अद्यावधिक हुँदै जानु स्वाभाविक लोकतान्त्रिक प्रक्रिया भएको बताउनुभएको छ । उहाँले भन्नुभएको छ, “कांग्रेसले प्रमुख राजनीतिक पार्टीका साथै सबै सरोकारवालासँग सघन संवाद र परामर्श गरी संविधान संशोधन गर्न पहल गर्ने छ र सम्पूर्ण नेपाली नागरिकले अपनत्व र स्वामित्व ग्रहण गर्ने साझा र समृद्ध दस्ताबेजका रूपमा विकास गर्न तथा लोकतान्त्रिक प्रक्रियामार्फत सहमतिका आधारमा ती माग सम्बोधन गर्ने प्रतिबद्धता व्यक्त गर्दछ ।”उहाँले लोकतन्त्रलाई प्रभावकारी र कार्यमूलक बनाउने बताउँदै लोकतन्त्रलाई केवल निर्वाचनमा मात्र सीमित नराखी निरन्तरको सहभागिता, उत्तरदायित्व र समावेशी निर्णय प्रक्रियामा रूपान्तरण गर्न आवश्यक रहेको बताउनुभएको छ । उहाँले संविधानका उपलब्धिलाई अझै प्रभावकारी ढङ्गले कार्यान्वयन गर्नुपर्नेमा जोड दिनुभएको छ । उहाँले विशेष महाधिवेशन ‘कांग्रेस बदल्नका लागि, बदलिएको कांग्रेसमार्फत देश बदल्नका लागि’ हो भन्नुभएको छ । उहाँले भन्नुभएको छ, “विशेष महाधिवेशनबाट हामीले सन्देश दिनुपर्ने छ, हामी सच्चिन्छौँ, हामी बदलिन्छाैँ र हामी सक्छौँ । समयले हामी प्रत्येक सदस्यबाट फेरि त्यही निष्ठा, उच्च नैतिक आदर्श र समर्पण खोजेको छ, जुन हाम्रा अग्रजले कहिल्यै कमजोर हुन दिएका थिएनन् । यसका लागि पार्टीलाई गतिशील बनाउनुपर्ने छ । सङ्गठनभित्र प्रत्येक सदस्यलाई ऊर्जा र न्यायको अनुभूति दिलाउनुपर्ने छ ।”सुधार गर्दै अघि बढ्ने सङ्कल्प महामन्त्री शर्माले ‘बदलिएको देश, बदल्नुपर्ने कांग्रेस, सद्भाव, सुशासन र समुन्नतिको नवीन यात्रा’ शीर्षकमा प्रस्तुत प्रतिवेदनमा नागरिकमा विश्वास जागृत गरेर अघि बढ्नुपर्ने उल्लेख गर्नुभएको छ । उहाँले आत्मनिर्भर उद्यम अभियान, जलवायु जनचेतना, प्रशासनिक ढिलासुस्ती निराकरण, शैक्षिक क्षेत्रमा सुधार, सामाजिक विसङ्गतिविरुद्ध गर्नुपर्ने काम, भूमिहीन समस्याको समाधानसहित आशाको पुनर्निर्माण गर्नुपर्नेमा जोड दिनुभएको छ । उहाँले पार्टीभित्र आमूल सुधार गर्नुपर्ने र विगतको जगमा भविष्यको खाका बनाउनुपर्ने उल्लेख गर्नुभएको छ । शीर्ष नेता उपस्थित हुने विश्वास विशेष महाधिवेशन आयोजक समितिले बन्दसत्र र समापन समारोहमा शीर्ष नेता उपस्थित हुने विश्वास व्यक्त गरेको छ । नेता सुवास पोखरेलले विशेष महाधिवेशनमा शीर्ष नेतालाई सहभागी गराउने कोसिस भइरहेको बताउनुभयो । यसैबिच विशेष महाधिवेशन आयोजक समितिले करिब ६३ प्रतिशत महाधिवेशन प्रतिनिधिले नामावली टिपाएको जानकारी दिएको छ ।",
      "link": "https://gorkhapatraonline.com/news/187747",
      "image": "https://gorkhapatraonline.com/storage/media/330308/conversions/congress-cover-original-thumb.jpg"
    }
  ]
}