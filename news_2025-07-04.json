{
  "date": "2025-07-04T01:33:05.752Z",
  "news": [
    {
      "slug": "162116",
      "title": "तातोपानी नाकाबाट आयो हेलिकोप्टर",
      "timestamp": 1751587200000,
      "source": "gp",
      "content": "नेपाल र चीनको मुख्य सीमा तातोपानी नाका हुँदै पहिलो पटक हेलिकोप्टर नेपाल आयात भएको छ ।",
      "longContent": "चौतारा समाचारदाता चौतारा, असार २० गते । नेपाल र चीनको मुख्य सीमा तातोपानी नाका हुँदै पहिलो पटक हेलिकोप्टर नेपाल आयात भएको छ । नेपालको माउन्टेन हेलिकोप्टर प्रालिले खरिद गरेको फ्रान्सेली कम्पनी एयर बसद्वारा उत्पादित हेलिकोप्टर चीनको ‘तिया जिन’ सहर हुँदै कन्टेनरमार्फत ल्याई तातोपानी भन्सारको सुक्खा बन्दरगाहमा ओरालिएको हो । भूकम्पपछि चीनबाट विभिन्न सामान ढुवानी गर्दै आएको ‘आडो ट्रान्सपोर्ट’ कम्पनीले उक्त हेलिकोप्टरलाई ४० फुटे ट्रेलरमा राखेर तातोपानी नाका ल्याएको हो । हेलिकोप्टरको पङ्खा खोलेर ल्याइएको थियो । अहिले भन्सार जाँचसँगै पङ्खाको पुनः जडानको काम भइरहेको छ । माउन्टेन हेलिकोप्टर प्रालिले त्यस्ता पाँच वटा हेलिकोप्टर खरिद गरेको जनाएको छ । सबै हेलिकोप्टर तातोपानी नाकामार्फत काठमाडौँ ल्याइँदै छ ।तातोपानी भन्सारका प्रमुख भन्सार अधिकृत राजेन्द्रप्रसाद चुँडालका अनुसार भन्सारमा अहिले हेलिकोप्टरको कागजात, लागत मूल्य, नागरिक उड्डयन प्राधिकरणबाट प्राप्त अनुमतिलगायतका विवरणको जाँच भइरहेको छ । उहाँले हेलिकोप्टरका लागि एक प्रतिशत भन्सार र १३ प्रतिशत मूल्य अभिवृद्धि कर लाग्ने जनाउनुभयो ।यस आधारमा करिब चार करोड १२ लाख रुपियाँभन्दा बढी राजस्व लाग्ने तातोपानी भन्सारका सूचना अधिकारी सूर्य काफ्लेले जानकारी दिनुभयो । भन्सार जाँचपछि प्राविधिक टोलीले हेलिकोप्टरको अवस्था परीक्षण गरी तातोपानीबाट उडाएरै काठमाडौँ लगिने आयातकर्ताले जनाएको छ । हालसम्म लत्ताकपडा, फलफूल, तरकारी, विद्युतीय सामान, विद्युतीय सवारीसाधन मात्र आयात हुने यस नाकाबाट हेलिकोप्टरलगायतका प्राविधिक र उच्च मूल्यका सामग्री पनि भित्रिएको छ ।",
      "link": "https://gorkhapatraonline.com/news/162116",
      "image": "https://gorkhapatraonline.com/storage/media/285865/conversions/22-original-thumb.jpg"
    },
    {
      "slug": "162051",
      "title": "बैँकलाई विदेशमा शाखा खोल्न दिनुपर्छ: विनोद चौधरी",
      "timestamp": 1751500800000,
      "source": "gp",
      "content": "नेपाली कांग्रेसका सांसद विनोद चौधरीले बैँक तथा वित्तीय संस्थाहरूलाई विदेशमा शाखा खोल्न दिनुपर्ने बताउनुभएको छ ।",
      "longContent": "काठमाडौँ, असार १९ गते । नेपाली कांग्रेसका सांसद विनोद चौधरीले बैँक तथा वित्तीय संस्थाहरूलाई विदेशमा शाखा खोल्न दिनुपर्ने बताउनुभएको छ ।बिहीबार सिंहदरबारमा बसेको अर्थ समितिको बैठकमा बाफिया विधेयकमा आज भएको दफावार छलफलमा अहिले बाफियाले त्यसलाई नसमेटेको बताउनुभएको हो । त्यसलाई पुनः लेखन गरेर सो सम्बन्धि व्यवस्था राखिनुपर्ने बताउनु भयो । उहाँका अनुसार नेपाली धेरै भन्दा धेरै रहेका ती ठाउँमा बैँकका शाखा खोल्न दिनुपर्छ । उहाँले भन्नुभयो–‘बाफिया ड्राफ्ट दुई वर्षदेखि बनाएर राखिएको छ । अहिले धेरै परिवर्तन भइसकेको छ । बाफिया फिर्ता पठाउनुपर्छ । नयाँ दृष्टिकोणबाट यो विधेयकलाई पुनः ड्राफ्ट गर्नुपर्छ । नेपालका बैङ्कलाई बाहिर समेत जान दिनुपर्छ । अस्ट्रेलिया, मलेसियामा बैँकका शाखा खोल्न दिनुपर्छ । नेपालीको पुँजी नेपाली बैँकले किन सङ्कलन गर्न नपाउनु ? ।’उहाँका अनुसार अहिले वर्तमान अर्थतन्त्रको स्थिति सुस्त छ । बैँकहरूसँग भएको रकम लगानी हुन सकिरहेको छैन । बैंकर्स, उद्योगीको मनोबल बढ्न नसकेको बताउँदै उहाँले बैँकमा लगानी हुँदैमा उद्योगी, लगानीकर्ताले पैसा लिन्छन् भन्ने भ्रम हटाउनुपर्ने बताउनुभयो ।",
      "link": "https://gorkhapatraonline.com/news/162051",
      "image": "https://gorkhapatraonline.com/storage/media/285718/conversions/vgbmncm-original-thumb.jpg"
    },
    {
      "slug": "162048",
      "title": "आर्थिक वर्ष सकियो, विकास बजेट ४६ प्रतिशत मात्र खर्च",
      "timestamp": 1751500800000,
      "source": "gp",
      "content": "चालु आर्थिक वर्ष २०८१-०८२ सकिन अब ११ दिन मात्र बाँकी छ, तर  विकास बजेट खर्च भने आधा पनि हुन सकेको छैन ।",
      "longContent": "काठमाडौँ, असार १९ गते । चालु आर्थिक वर्ष २०८१-०८२ सकिन अब ११ दिन मात्र बाँकी छ, तर  विकास बजेट खर्च भने आधा पनि हुन सकेको छैन ।अर्थ मन्त्रालय मातहतको महालेखा नियन्त्रक कार्यालयका अनुसार चालू आवमा विकासतर्फ अर्थात् पुँजीगत शीर्षकमा ३ खर्ब ५२ अर्बको बजेट ल्याइएकोमा असार १८ गते बुधवारसम्म १ खर्ब ६४ अर्ब मात्रै खर्च भएको छ । यो खर्च विनियोजन बजेटको तुलनामा ४६.५९ प्रतिशत हो । यो गत वर्ष २०८०-८१ मा भन्दा पनि कमजोर रहेको सरकारी तथ्याङ्कले देखाउँछ । महालेखाकाअनुसार गत आर्थिक वर्षमा सरकारले ३ खर्ब २ अर्बको पुँजीगत बजेट ल्याएको थियो । गत वर्षको असार १८ सम्ममा पुँजीगत बजेट ४८।५७ प्रतिशत खर्च गरिसकेको थियो । नेपाली कांग्रेस र नेकपा एमालेको दुई तिहाइको सरकार देशमा हुँदा पनि विकासको गति अझै पनि सुस्त रहेको तथ्याङ्कले देखाएको छ । विकास खर्चमा भन्दा बरु सरकारले चालु आवको अहिलेसम्म ऋणको साबा ब्याजसहित दायित्व भुक्तानीमा ठुलो रकम खर्च गरेको तथ्यले देखाउँछ । महालेखाका अनुसार चालु आवमा विकास बजेट भन्दा पनि धेरै अर्थात् ३ खर्ब ६७ अर्ब बजेट ऋणको दायित्व व्यवस्थापनमा छुट्टाएको थियो । जसअन्तर्गत अहिलेसम्म विनियोजित बजेट मध्ये ३ खर्ब ११ अर्ब बजेट ऋणको साँवा ब्याजसहितमा खर्च सरकारले गरिसकेको छ । अर्थात् उक्त शीर्षकमा छुट्टाइएको बजेट मध्ये करिब ८६ प्रतिशत खर्च भइसकेको छ । चालु आर्थिक वर्षको बजेट कार्यान्वयनको समग्र पक्ष हेर्ने हो भने कुल बजेट करिब ७५ प्रतिशत खर्च भइसकेको छ । यस आ।व।का लागि १८ खर्ब ६० अर्बको बजेट ल्याइएको थियो तर मध्यावधि समीक्षामार्फत तत्कालीन अर्थमन्त्री वर्षमान पुनले ल्याउनुभएको बजेटलाई वर्तमान अर्थमन्त्री विष्णुप्रसाद पौडेलले करिब २ खर्बले घटाउनुभएको थियो । चालु बजेटको सबैभन्दा बढी चालू खर्च भएको छ । ११ खर्ब ४० अर्ब यो शीर्षकमा विनियोजन गरिएकोमा अहिलेसम्म करिब ८२ प्रतिशत खर्च भइसकेको छ । चालु बजेट खास गरी विकास निर्माणका कार्यमा भन्दा पनि कर्मचारीको तलब, भत्ता, कार्यालय सञ्चालनजस्ता प्रशासनिक कार्यहरूमा खर्च हुने गरेको छ । प्रत्येक वर्ष यस्तो खर्च भारी रूपमा बढ्दै गइरहेको छ ।",
      "link": "https://gorkhapatraonline.com/news/162048",
      "image": "https://gorkhapatraonline.com/storage/media/285721/conversions/dfjdghm-original-thumb.jpg"
    },
    {
      "slug": "161998",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1751500800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  असार १९ गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ८०, गोलभेँडा सानो (लोकल) प्रतिकिलो रु २८, गोलभेँडा सानो (टनेल) प्रतिकिलो रु ४३, आलु रातो (भारतीय) प्रतिकिलो रु ४०, आलु रातो (मुडे) प्रतिकिलो रु ३८, प्याज सुकेको (भारतीय) प्रतिकिलो रु ५०, गाजर (लोकल) प्रतिकिलो रु ८०, बन्दा (लोकल) प्रतिकिलो रु ३५, काउली स्थानीय प्रतिकिलो रु ७०, काउली तराई प्रतिकिलो रु ५०, रातो मूला प्रतिकेजी रु ४०, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ३०, भन्टा डल्लो प्रतिकिलो रु ४०, तने बोडी प्रतिकिलो रु ४० र मकै बोडी प्रतिकिलो रु ७० कायम भएको छ । यसैगरी, मटरकोसा प्रतिकिलो रु १८०, घिउ सिमी (लोकल) प्रतिकिलो रु ५०, घिउ सिमी (हाइब्रिड) प्रतिकिलो रु ४०, घिउ सिमी (राजमा) प्रतिकिलो रु ११०, टाटे सिमी मूल्य प्रतिकिलो रु ८०, भटमास कोसा प्रतिकिलो रु १२०, तीतो करेला प्रतिकिलो रु ४०, लौका प्रतिकिलो रु ४०, परबर (लोकल) प्रतिकिलो रु ४५, परबर (तराई) प्रतिकिलो रु ५०, चिचिण्डो प्रतिकिलो रु ३५, घिरौला प्रतिकिलो रु ५५, झिगुनी प्रतिकिलो रु ५५, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ४०, भिण्डी प्रतिकिलो रु ५० कायम गरिएको छ । यस्तै, सखरखण्ड प्रतिकिलो रु ८०, पिँडालु प्रतिकिलो रु ७०, स्कूस प्रतिकिलो रु ५०, रायोसाग प्रतिकिलो रु ८०, पालुङ्गो साग प्रतिकिलो रु १६०, तोरीको साग प्रतिकिलो रु १२०, हरियो प्याज प्रतिकिलो रु १६०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३५०, कुरिलो प्रतिकिलो रु ३००, निगुरो प्रतिकिलो रु १२० निर्धारण गरिएको छ ।ब्रोकाउली प्रतिकिलो रु ७०, चुकुन्दर प्रतिकिलो रु ७०, सजिवन प्रतिकिलो रु १६०, रातो बन्दा प्रतिकिलो रु ११०, जिरीको साग प्रतिकिलो रु १००, ग्याठकोभी प्रतिकिलो रु ७०, सेलरी प्रतिकिलो रु १६०, पार्सले प्रतिकिलो रु १०००, सौफको साग प्रतिकिलो रु १२०, पुदिना प्रतिकिलो रु १५०, इमली प्रतिकिलो रु २००, तामा प्रतिकिलो रु १२०, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३३०, केरा (दर्जन) रु १४५, कागती प्रतिकिलो रु १५०, अनार प्रतिकिलो रु ३५०, आँप (माल्द) प्रतिकिलो रु १००, अङ्गुर (हरियो) प्रतिकिलो रु २५०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १७०, काँक्रो (लोकल) प्रतिकिलो रु ७०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ५५, नास्पाती (चाइनिज) प्रतिकिलो रु २६०, मेवा (भारतीय) प्रतिकिलो रु १०० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ३८०, खुर्सानी हरियो प्रतिकिलो रु ३०, खुर्सानी हरियो (बुलेट) प्रतिकिलो रु २५, खुर्सानी हरियो माछे प्रतिकिले रु ६०, खुर्सानी अकबरे प्रतिकिलो रु ३५०, भेडे खुर्सानी प्रतिकिलो रु १२०, हरियो धनियाँ प्रतिकिलो रु १६०, लसुन सुकेको चाइनिज प्रतिकिलो रु २००, लसुन सुकेको नेपाली प्रतिकिलो रु १७०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ  प्रतिकेजी रु ९०० निर्धारण गरिएको छ ।  रासस",
      "link": "https://gorkhapatraonline.com/news/161998",
      "image": "https://gorkhapatraonline.com/storage/media/285638/conversions/adrhs-original-thumb.jpg"
    },
    {
      "slug": "161976",
      "title": "मौरेलेकलाई चौँरीको स्रोतकेन्द्र बनाइने",
      "timestamp": 1751500800000,
      "source": "gp",
      "content": "जुम्लाको गुठीचौर गाउँपालिका–१, मौरेलेकमा चौँरीको स्रोतकेन्द्र स्थापना गरिने भएको छ । जुम्लाको सबैभन्दा बढी चौँरीपालन गर्ने सो क्षेत्रको चोत्रगाउँलाई थप चौँरी थपेर स्रोतकेन्द्र बनाइने भएको हो ।",
      "longContent": "जुम्ला समाचारदाताजुम्ला, असार १९ गते । जुम्लाको गुठीचौर गाउँपालिका–१, मौरेलेकमा चौँरीको स्रोतकेन्द्र स्थापना गरिने भएको छ । जुम्लाको सबैभन्दा बढी चौँरीपालन गर्ने सो क्षेत्रको चोत्रगाउँलाई थप चौँरी थपेर स्रोतकेन्द्र बनाइने भएको हो । पशु अस्पताल तथा पशुसेवा कार्यालय जुम्लाले प्रदेश सरकारको सहयोगमा एक हिमाली हिल्सा चौँरी पकेट समूहलाई ४० वटा चौँरी हस्तान्तरण गरेको छ । कार्यालयका जुम्ला प्रमुख ज्ञानेन्द्र बुढथापाका अनुसार समूहका अध्यक्ष तिलाबहादुर महतारालाई चौँरी हस्तान्तरण गरिएको हो । पशु अस्पताल तथा पशुसेवा कार्यालयका प्रमुख बुढथापाका अनुसार वितरण गरिएका चौँरीमा ३७ वटा प्रजननयोग्य नाक (माउ) र तीन वटा याक (भाले) रहेका छन्, जससँगै २२ वटा बाछाबाछीसमेत छन् ।अघिल्लो आर्थिक वर्षमा ३७ वटा चौँरी खरिद गरिएका थिए । छिमेकी जिल्ला डोल्पाको भालु व्यावसायिक चौँरी फार्मबाट खरिद गरिएका यी चौँरीका लागि १५ लाख कार्यालयको र १५ लाख किसानको अनुदान रहेको छ । कार्यालयले कर्णाली प्रदेशको ‘पशुपन्छी उत्पादन क्षेत्र विशेष कार्यक्रम’ अन्तर्गत साझेदारीमा यो तीनबर्से कार्यक्रम सञ्चालन गरिएको छ । यस वर्ष कार्यालयका अनुसार चौँरीको दुध उत्पादन बढाएर किसानको जीविकोपार्जनमा सुधार ल्याउने र चोत्रगाउँलाई चौँरीपालनको स्रोतकेन्द्रका रूपमा विकास गर्ने कार्यक्रमको मुख्य उद्देश्य रहेको छ । हाल ६४ घरधुरी मात्र रहेको यस गाउँमा पहिलेदेखि नै करिब एक हजार छ सय चौँरी पालिँदै आएको छ । यसकारण चोत्रगाउँलाई चौँरीपालनका लागि सम्भावनायुक्त र उपयुक्त क्षेत्र मानिएको छ । यस कार्यक्रम अन्तर्गत गत वर्ष पनि सोही गाउँमा १९ वटा नाक र एउटा वटा याक गरी २० चौँरी वितरण गरिएका थिए । वडाध्यक्ष अर्जुनकुमार महताराले स्रोतकेन्द्र निर्माणका लागि सुरु भएको र चार लाख सहयोगमा खर्क व्यवस्थापन गरिएको छ । त्यस क्षेत्रमा चौँरीका लागि अन्य पूर्वाधार विकासका लागि बजेट आवश्यक भएको छ ।",
      "link": "https://gorkhapatraonline.com/news/161976",
      "image": "https://gorkhapatraonline.com/storage/media/285616/conversions/Jumla-Chauri-FORM-Photo-Netra-original-thumb.jpg"
    },
    {
      "slug": "161975",
      "title": "इजरायलबाट आउन थाल्यो सम्झौतापत्र",
      "timestamp": 1751500800000,
      "source": "gp",
      "content": "इजरायलको दीर्घकालीन स्याहार केन्द्रमा दोस्रो चरणमा सहायक श्रमिक (केयरगिभर) करार सम्झौतापत्र आएको छ ।",
      "longContent": "गोरखापत्र समाचारदाता काठमाडौँ, असार १९ गते । इजरायलको दीर्घकालीन स्याहार केन्द्रमा दोस्रो चरणमा सहायक श्रमिक (केयरगिभर) करार सम्झौतापत्र आएको छ ।  वैदेशिक रोजगार विभागले इजरायलमा युद्धको त्रास कम भएसँगै यसअघि इजरायलमा केयर गिभरमा जान छनोट भएकामध्ये ६६ जनाको करार सम्झौतापत्र आएको जनाएको हो । विभागले दोस्रो चरणमा केयर गिभरमा जान छनोट भई करार सम्झौतापत्र आएका उम्मेदवारलाई असार २० गते भिसा प्रक्रियाका लागि विभागमा उपस्थिति हुन जानकारीसमेत गराएको छ । वैदेशिक रोजगार विभागका महानिर्देशक कमलप्रसाद भट्टराईले इजरायल र इनरानबिचको युद्ध चर्किएपछि रोकिएको इजरायल जाने प्रक्रिया केही दिनयता युद्धको त्रास कम भएसँगै पुनः करार सम्झौतापत्र आउन थालेको जानकारी दिनुभयो । उहाँका अनुसार अब रोकिएका सबैको करार सम्झौतापत्र क्रमशः आउँछ । दोस्रो चरणमा केयरगिभरमा जान छनोट भएका गत फागुनको दोस्रो सातादेखि जान थालेका हुन् ।  वैदेशिक रोजगार विभागका अनुसार इजरायलमा केयर गिभरमा जान छनोटका सबै प्रक्रियासहित स्वास्थ्य परीक्षणमा सफल भएका ९२३ श्रमिकमध्ये ५५० जना करार सम्झौतापछि इजरायल उडेका छन् । पहिलो लटमा छ सय महिला र चार सय पुरुष गरी एक हजार जनाको स्वास्थ्य परीक्षण गरेकोमा ९२३ जना स्वास्थ्य परीक्षण सफल भएका र पूर्वप्रस्थान अभिमुखीकरण तालिमसमेत लिई इजरायल जाने रोस्टरमा छन् । तिनैको करार सम्झौता आउने क्रम जारी रहेको छ ।",
      "link": "https://gorkhapatraonline.com/news/161975",
      "image": "https://gorkhapatraonline.com/storage/media/285615/conversions/baideshik-rojgar-bibhag-original-thumb.jpg"
    },
    {
      "slug": "161973",
      "title": "सिप र श्रमको सम्मान हुँदा खुसी",
      "timestamp": 1751500800000,
      "source": "gp",
      "content": "“रोजगारी खोज्दै मलेसिया र खाडीमा हन्डर खाई देशमा आएर उद्यमी बनेपछि सरकारी सम्मानको लायक भइयो । काम गरेपछि ढिलो वा चाँडो कदर हुँदो रहेछ,” यो भनाइ ‘उत्कृष्ट उद्यमी राष्ट्रिय पुरस्कार’ २०८१ बाट पुरस्कृत राजीव पोखरेलको हो ।",
      "longContent": "काठमाडौँ, असार १९ गते । “रोजगारी खोज्दै मलेसिया र खाडीमा हन्डर खाई देशमा आएर उद्यमी बनेपछि सरकारी सम्मानको लायक भइयो । काम गरेपछि ढिलो वा चाँडो कदर हुँदो रहेछ,” यो भनाइ ‘उत्कृष्ट उद्यमी राष्ट्रिय पुरस्कार’ २०८१ बाट पुरस्कृत राजीव पोखरेलको हो । उहाँले मलेसिया र संयुक्त अरब इमिरेट्स (युएई) मा नौ वर्ष काम गरी स्वदेश फर्केर आफ्नो जन्मथलो झापाको दमकमा भूमिका सिपमूलक तालिम केन्द्रमार्फत विभिन्न सिप सिकाउने र उद्योग सञ्चालन गर्ने काम गर्दै आउनुभएको छ । उहाँको तालिम केन्द्र सरकारको प्राविधिक शिक्षा तथा व्यावसायिक तालिम परिषद् (सिटिइभिटी) बाट सम्बन्धन प्राप्त छ । पोखरेलको भूमिका तालिम केन्द्रमा हाल ३५ जनाले नियमित रोजगारी प्राप्त गरेका छन् । पोखरेलका अनुसार तालिम केन्द्रमा ब्युटिसियन, सिलाइ बुनाइ, कफी सप, धुप बनाउने, गुडिया बनाउनेदेखि खानेकुरामा जाम, अचार बनाउने, हर्बल साबुन बनाउनेलगायतका छोटो अवधिको सिप सिकाइन्छ । उहाँका अनुसार सो केन्द्रमार्फत हालसम्म पाँच हजारभन्दा बढीले सिप सिकेका छन् र तीमध्ये लगभग एक तिहाइ रोजगार तथा स्वरोजगार छन् । कुनै बेला वैदेशिक रोजगारीमा जान ऋण नपाउने आफन्त र छिमेकी अहिले पोखरेलको कर्मको चर्चा गरेर थाक्दैन । श्रम, रोजगार तथा सामाजिक सुरक्षा मन्त्रालयले वैदेशिक रोजगारीबाट फर्केर देशमा सफल उद्यमी बन्न सफल पोखरेलसहित आठ युवा उद्यमीलाई पुरस्कृत गरेको छ । वैदेशिक रोजगारीबाट फर्केर स्वदेशमा उद्यमी सफल भएकामध्येबाट उत्कृष्ट आठ जनालाई श्रममन्त्री शरतसिंह भण्डारीले मङ्गलबार नगद पुरस्कारसहित सम्मानपत्र प्रदान गर्नुभयो । वैदेशिक रोजगारीबाट फर्केका युवालाई देशमा नै रोजगारीका अवसर सिर्जना गर्न प्रेरित गर्न मन्त्रालयले प्रत्येक वर्ष वैदेशिक रोजगारबाट फर्किएर नेपालमा उद्यमी बनेका उद्यमीलाई पुरस्कृत तथा सम्मान गर्दै आएको छ । राष्ट्रिय सम्मान तथा पुरस्कारका लागि उद्यमीलाई सार्वजनिक रूपमा नै आवेदनको माग गरिएको थियो । इमेलमार्फत ५६ जना उद्यमीको पुरस्कारका लागि आवेदन आएको थियो । विदेशमा काम गरी फर्केका उद्यमी राष्ट्रिय सम्मान तथा पुरस्कार व्यवस्थापन कार्यविधि, २०७६ बमोजिमको पुरस्कार सिफारिस समितिले उद्यमको स्थलगत निरीक्षण गरेको थियो । निरीक्षणबाट प्राप्त प्रतिवेदनका आधारमा ‘उत्कृष्ट उद्यमी राष्ट्रिय पुरस्कार’ बाट पोखरेल र ‘उद्यमी राष्ट्रिय पुरस्कार’ बाट प्रत्येक प्रदेशबाट एक/एक जनाको दरले सात जना सफल उद्यमी युवालाई पुरस्कृत गरिएको हो । ‘उत्कृष्ट उद्यमी राष्ट्रिय पुरस्कार २०८१’ बाट पुरस्कृत पोखरेललाई एक लाख ५० हजार नगदसहित पुरस्कृत हुनुभयो । ‘उद्यमी राष्ट्रिय पुरस्कार २०८१’ बाट क्रमशः कोशी प्रदेशको मोरङमा आमा कृषि फार्म सञ्चालक राजीव खड्का, मधेश प्रदेशको बारामा निम्तो एग्रो फार्मका सञ्चालक शङ्कर सिम्खडा, बागमती प्रदेशको दोलखामा वैतेश्वर रेस्ट एन्ड क्याटरिङ सर्भिसका सञ्चालक कुमार श्रेष्ठ ७५ हजार नगदसहित पुरस्कृत हुनुभएको छ । यसै गरी सोही पुरस्कारबाट गण्डकी प्रदेशको तनहुँमा वसन्त पोल्ट्री फार्मका सञ्चालक वसन्तबहादुर खड्का, लुम्बिनी प्रदेशको अर्घाखाँचीमा न्यु सन्ध्या होटेल एन्ड रेस्टुरेन्ट र सासूबुहारी कृषि तथा पशुपालन फार्मका सञ्चालक शोभाखर पौडेल, कणाली प्रदेशको सुर्खेतमा देउती होजियारी उद्योग एन्ड टे«डिङ सेन्टरका सञ्चालक लक्ष्मीप्रसाद ढकाल र सुदूरपश्चिम प्रदेश बैतडीमा कैलपाल बहुद्देश्यीय कृषि फार्मका सञ्चालक तकसिंह विष्ट ७५ हजार पुरस्कारसहित पुरस्कृत हुनुभयो । श्रम मन्त्रालयले २०७६ सालदेखि हरेक वर्ष प्रत्येक प्रदेशबाट एक/एक जना र देशभरबाट उत्कृष्ट एक जना गरी आठ जनालाई पुरस्कार दिँदै आएको छ । कार्यक्रममा श्रममन्त्री भण्डारीले एक पटक विदेश गएर सिकेका ज्ञान, सिप र पुँजीलाई मुलुकभित्रै प्रयोग गरी उद्यमी बनाउन आवश्यक वातावरण तयार गर्नुपर्ने बताउनुभयो ।",
      "link": "https://gorkhapatraonline.com/news/161973",
      "image": "https://gorkhapatraonline.com/storage/media/285613/conversions/purskar-photoes-original-thumb.jpg"
    },
    {
      "slug": "161972",
      "title": "सुक्खा बन्दरगाह निर्माण प्रक्रिया सुरु",
      "timestamp": 1751500800000,
      "source": "gp",
      "content": "लामो समयदेखि चर्चामा रहेको कञ्चनपुरको दोधारा चाँदनी सुक्खा बन्दरगाहको निर्माण प्रक्रिया अगाडि बढेको छ ।",
      "longContent": "काठमाडौँ, असार १९ गते । लामो समयदेखि चर्चामा रहेको कञ्चनपुरको दोधारा चाँदनी सुक्खा बन्दरगाहको निर्माण प्रक्रिया अगाडि बढेको छ । बन्दरगाह निर्माणस्थलमा रहेका रुख कटानको काम सकिएकाले निर्माणको प्रक्रिया अगाडि बढेको नेपाल इन्टरमोडल यातायात विकास समितिले जनाएको छ । रुख कटानका लागि शुक्लाफाँटा राष्ट्रिय निकुञ्जलाई १५ करोड रुपियाँ हस्तान्तरण गरिएको समितिले जनाएको छ ।दोधारा चाँदनी बन्दरगाह भारतको सहयोगमा निर्माण गर्ने विषयमा नेपाल–भारतबिच सन् २०२३ जुन १ मा सम्झौता भएको थियो । सम्झौता भएको दुई वर्षमा बन्दरगाह निर्माणका लागि नेपालतर्फबाट गर्ने सबै काम सकेर प्रक्रिया अगाडि बढेको हो । तीन अर्ब ८० करोड भारतीय रुपियाँमा सो बन्दरगाह निर्माण हुन लागेको हो । बन्दरगाह निर्माणका लागि नेपालका तर्फबाट गर्ने सबै काम सकिएर कम्पनीसँग सम्झौतासमेत भइसकेको समितिले जनाएको छ । समितिका कार्यकारी निर्देशक आशिष गजुरेलले सम्पूर्ण काम सकिएर भौतिक संरचना थालनीका लागि भारतीय पक्षलाई हस्तान्तरणका लागि उद्योग, वाणिज्य तथा आपूर्ति मन्त्रालयले पत्राचार गरिसकेको उहाँले जानकारी दिनुभयो । सुदूरपश्चिमको व्यापारलाई सहजीकरण गर्ने उद्देश्यसाथ भारत सरकारको आर्थिक र प्राविधिक सहयोगमा निर्माण हुन लागेको सो बन्दरगाहले आयातनिर्यात व्यापारलाई सहजीकरण गर्ने उहाँको भनाइ छ । बन्दरगाहमा रहेका एक हजार ५९३ वटा रुख कटानसँगै पोल हटाउने काम सकिएकाले जग्गा हस्तान्तरण भएपछि भारतीय पक्षले निर्माणको काम सुरु गर्ने उहाँले जानकारी दिनुभयो । जग्गा हस्तान्तरण भएको तीन वर्षभित्रमा बन्दरगाह निर्माण सम्पन्न गरिने उहाँले जानकारी दिनुभयो । बन्दरगाह निर्माण भएपछि गुजरातको मुन्द्रापोर्ट (बन्दरगाह) र उडिसा राज्यको धाम्रापोर्टबाट सामान आयातनिर्यात हुँदा व्यापारलाई सहजीकरण हुने गजुरेलको भनाइ छ । व्यापारविज्ञ रविशङ्कर सैजुले बन्दरगाहले सुदूरपश्चिमको व्यापारलाई सहजीकरण गर्नुका साथै सामान आयातमा लाग्ने लागत र समयको बचत हुने बताउनुभयो । बन्दरगाह बनेपछि भारतसँग दुरीनजिक पर्ने हुँदा निर्यातलाई बढाउनुका साथै यस ठाउँमा नयाँ नयाँ उद्योग स्थापना गर्न सकिने सम्भावना बढेको उहाँको भनाइ छ । समितिका अनुसार बन्दरगाहभित्र अत्याधुनिक सुविधा सम्पन्न व्यापार पूर्वाधार, ३५० सवारी अट्ने सडक पार्किङ स्थल, दुई वटा गोदाम घर, तौलपुल, कन्टेनर यार्ड, यात्रु टर्मिनल, भन्सार बैङ्क, पशुपन्छी खाद्य प्रयोगशाला, प्रशासनिक भवनलगायतका संरचना बन्ने छन् ।  सो स्थानमा बन्दरगाह निर्माण भएपछि आर्थिक गतिविधि चलायमान भई स्थानीयस्तरमा रोजगारी सिर्जना हुने बताइएको छ । यसबाट स्थानीय कृषिजन्य वस्तुको उत्पादन बढाएर निर्यात गर्न सक्ने सम्भावनासमेत बढेको छ । समितिका अनुसार यसले भारतको पन्जाव, हरियाणा, राजस्थान, गुजरात, उत्तराखण्डलगायतका ठुलो आर्थिक नगरीसँग व्यापार तथा पारवहनको हिसाबले सुदूरपश्चिमको कनेक्टिभिटी जोड्ने छ ।बन्दरगाहदेखि दिल्लीसम्मको दुरी २४५ किलोमिटर छ भने गुजरात एक हजार दुई सय किलोमिटर पर्छ । यसले गर्दा हाल कोलकात्ता र विशाखापत्तनम बन्दरगाहमा भएको निर्भरता र भारलाई पनि न्यूनीकरण गर्न सहयोग पुग्ने बताइएको छ । अहिले सुदूरपश्चिम क्षेत्रमा धनगढी, नेपालगन्ज, महेन्द्रनगर, वीरगन्ज र भैरहवालगायतका स्थानबाट व्यावसायिक मालसामान आपूर्ति हुने गरेको छ । यसले गर्दा लामो दुरीका कारण ढुवानी खर्च अत्यधिक र समय पनि निकै लाग्ने गरेको छ ।दोधारा चाँदनी नगरपालिका–१ मा पर्ने शुक्लाफाँटा राष्ट्रिय निकुञ्जको मध्यवर्ती क्षेत्रमा पर्ने गौरीशङ्कर मध्यवर्ती सामुदायिक वनको ४२.३६ हेक्टर क्षेत्रफलमा बन्दरगाह निर्माण हुने छ ।यस आयोजनालाई राष्ट्रिय योजना आयोगले २०७९ मङ्सिर २७ गते राष्ट्रिय प्राथमिकताप्राप्त आयोजनाका रूपमा स्वीकृति प्रदान गरेको थियो ।सन् २०६२ सालमा बन्दरगाह निर्माण गर्ने भनेर सम्झौता भए पनि बिचमा रोकिएर दुई दशकपछि आएर निर्माण अगाडि बढेको हो । यसले दुई देशबिचको आयातनिर्यातलाई थप सहज गर्ने बताइएको छ ।",
      "link": "https://gorkhapatraonline.com/news/161972",
      "image": "https://gorkhapatraonline.com/storage/media/285612/conversions/Untitled-1-(1)-original-thumb.jpg"
    },
    {
      "slug": "161970",
      "title": "वैदेशिक सहायता प्रतिबद्धतामा शतप्रतिशत वृद्धि",
      "timestamp": 1751500800000,
      "source": "gp",
      "content": "बजेटको महत्वपूर्ण स्रोतमध्येको वैदेशिक सहायता प्रतिबद्धतामा शतप्रतिशतले वृद्धि भएको छ । अर्थ मन्त्रालयले बुधबार सार्वजनिक गरेको बुलेटिन अनुसार चालु आर्थिक वर्ष २०८१/८२ को चैतसम्म नेपालले दुई खर्ब २१ अर्ब रुपियाँ वैदेशिक सहायता प्रतिबद्धता प्राप्त गरेको छ ।",
      "longContent": "गोरखापत्र समाचारदाताकाठमाडौँ, असार १९ गते । बजेटको महत्वपूर्ण स्रोतमध्येको वैदेशिक सहायता प्रतिबद्धतामा शतप्रतिशतले वृद्धि भएको छ । अर्थ मन्त्रालयले बुधबार सार्वजनिक गरेको बुलेटिन अनुसार चालु आर्थिक वर्ष २०८१/८२ को चैतसम्म नेपालले दुई खर्ब २१ अर्ब रुपियाँ वैदेशिक सहायता प्रतिबद्धता प्राप्त गरेको छ । अघिल्लो आवको सोही अवधिमा यस्तो प्रतिबद्धता एक खर्ब दुई अर्ब रुपियाँ थियो । समीक्षा अवधिमा यस्तो प्रतिबद्धता ११७.३ प्रतिशतले बढेको मन्त्रालयले जनाएको छ । सरकारले लिने वैदेशिक ऋण र अनुदानलाई सामान्यतया वैदेशिक सहायताका रूपमा व्याख्या गर्ने प्रचलन छ । चालु आवसम्म प्राप्त प्रतिबद्धतामध्ये ऋणको अंश ७४.३ प्रतिशत र अनुदानको अंश २५.७ प्रतिशत रहेको छ । विकास साझेदार संस्थाले सरकारलाई उपलब्ध गराउने मञ्जुर गरेको ऋण र अनुदानलाई वैदेशिक सहायता प्रतिबद्धता भनिन्छ ।  चैतसम्म प्राप्त यस्तो सहायता प्रतिबद्धतामध्ये सबैभन्दा बढी रकम ऊर्जा क्षेत्रमा प्राप्त भएको छ । मन्त्रालयका अनुसार यस क्षेत्रका लागि २५.४ प्रतिशत सहायता प्रतिबद्धता प्राप्त छ । त्यसपछि वातावरण तथा जलवायु क्षेत्रमा २१.७ प्रतिशत, सिँचाइका लागि १२.८ प्रतिशत, पानीका लागि ११.५ प्रतिशत, विपत् व्यवस्थापनका लागि ९.१ प्रतिशत, यातायात क्षेत्रका लागि छ प्रतिशत, सामाजिक क्षेत्रका लागि ४.३ प्रतिशत, कृषिक्षेत्रका लागि ४.३ प्रतिशत, वन तथा वातावरण मन्त्रालय २.५ प्रतिशत, पोषणका लागि १.५ प्रतिशत, पूर्वाधारका लागि ०.६ प्रतिशत र सुशासनका लागि सबैभन्दा कम ०.२ प्रतिशत सहायता प्रतिबद्धता प्राप्त भएको मन्त्रालयले जनाएको छ ।  चालु आवका लागि सरकारले खर्च बेहोर्ने स्रोत अन्तर्गत वैदेशिक ऋणबाट दुई खर्ब १७ अर्ब ६७ करोड र ५२ अर्ब ३३ करोड वैदेशिक अनुदानबाट प्राप्त हुने लक्ष्य राखेको छ ।",
      "link": "https://gorkhapatraonline.com/news/161970",
      "image": "https://gorkhapatraonline.com/storage/media/285610/conversions/Foreign-Investment-(2)-original-thumb.jpg"
    },
    {
      "slug": "161969",
      "title": "बजेट पारित",
      "timestamp": 1751500800000,
      "source": "gp",
      "content": "सङ्घीय संसद्ले सरकारको आर्थिक वर्ष २०८२/८३ को विनियोजन विधेयक (बजेट) पारित गरेको छ । प्रतिनिधि सभाबाट असार १० गते पारित भएको विधेयक राष्ट्रिय सभाको बुधबारको बैठकले पारित गरेको हो ।",
      "longContent": "काठमाडौँ, असार १९ गते । सङ्घीय संसद्ले सरकारको आर्थिक वर्ष २०८२/८३ को विनियोजन विधेयक (बजेट) पारित गरेको छ । प्रतिनिधि सभाबाट असार १० गते पारित भएको विधेयक राष्ट्रिय सभाको बुधबारको बैठकले पारित गरेको हो । दुवै सदनबाट पारित भएको विधेयक प्रतिनिधि सभाका सभामुखले प्रमाणित गरेपछि राष्ट्रपतिसमक्ष प्रमाणीकरणका लागि पठाइने छ । राष्ट्रपतिले प्रमाणीकरण गरेपछि आगामी आर्थिक वर्ष २०८२/८३ को बजेट साउन १ गतेदेखि कार्यान्वयन हुने कानुनी बाटो खुल्ने छ । राष्ट्रिय सभाको बैठकमा उपप्रधानमन्त्री एवं अर्थमन्त्री विष्णुप्रसाद पौडेलले प्रतिनिधि सभाबाट सन्देशसहित प्राप्त ‘विनियोजन विधेयक, २०८२ लाई पारित गरियोस्’ प्रस्ताव प्रस्तुत गर्नुभयो । सभाका अध्यक्ष नारायणप्रसाद दाहालले सो प्रस्ताव निर्णयार्थ प्रस्तुत गर्दा बहुमतले पारित भयो । सरकारले आव २०८२/८३ का लागि १९ खर्ब ६४ अर्ब ११ करोड रुपियाँको बजेट ल्याएको छ । जसमा चालु खर्चतर्फ ११ खर्ब ८० अर्ब ९८ करोड, पुँजीगत खर्चतर्फ चार खर्ब सात अर्ब ८९ करोड र वित्तीय व्यवस्थापनतर्फ तीन खर्ब ७५ अर्ब २४ करोड विनियोजन गरेको छ । बजेटले राजस्वबाट १३ खर्ब १५ अर्ब र वैदेशिक अनुदानबाट ५३ अर्ब ४५ करोड बेहोर्ने लक्ष्य लिएको छ । न्यून हुन आउने पाँच खर्ब ९५ अर्ब ६६ करोडमध्ये दुई खर्ब ३३ अर्ब ६६ करोड वैदेशिक ऋणबाट र तीन खर्ब ६२ अर्ब आन्तरिक ऋणबाट पूर्ति गरिने छ । निर्णयार्थ प्रस्तुत हुनुअघि सहरी विकास मन्त्रालय, ऊर्जा, जलस्रोत तथा सिँचाइ, सञ्चार तथा सूचना प्रविधि र अर्थसहित १४ वटा मन्त्रालय तथा संवैधानिक निकायका लागि विनियोजित शीर्षकमाथिको छलफलमा उठेका प्रश्नको सम्बन्धित मन्त्रीले जवाफ दिनुभयो । छलफलमा उठेका प्रश्नको जवाफ दिँदै अर्थमन्त्री पौडेलले नेपाल अहिले सम्पत्ति शुद्धीकरण मामिलामा वित्तीय कारबाही कार्यदल (फाइनान्सियल एक्सन टाक्सफोर्स–एफएटिएफ) को खैरो सूची (ग्रे लिस्ट) मा रहेको र मुलुकलाई सघन निगरानी सूचीबाट हटाउन सुनचाँदीलगायतका गरगहनामा विलासिता कर लगाउनु परेको बताउनुभयो । उहाँले नेपाललाई ‘ग्रे लिस्ट’ बाट बाहिर निकाल्न सुनचाँदी तथा गरगहना खरिदबिक्रिीको कारोबारलाई पारदर्शी बनाउन आवश्यक रहेको बताउनुभयो ।  उहाँका अनुसार पहिले पनि १० लाख रुपियाँभन्दा माथिको कारोबारमा दुई प्रतिशत विलासिता कर लाग्दै आएको थियो । अहिले त्यसमा लगाइएको सीमा हटाइएको मात्र हो । विलासिता करका विषयमा सुनचाँदी व्यवसायीले विरोध जनाइरहेकोमा उनीहरूसँग छलफल भइरहेको र चाँडै सार्थक निष्कर्ष निस्कने विश्वास पनि उहाँले व्यक्त गर्नुभयो । सभाको बुधबारकै बैठकमा अर्थमन्त्री पौडेलले प्रतिनिधि सभाबाट सन्देशसहित प्राप्त आर्थिक विधेयक, २०८२ र राष्ट्र ऋण उठाउने विधेयक, २०८२ माथि विचार गरियोस् प्रस्ताव प्रस्तुत गर्नुभयो । भन्सार विधेयक पारितसभाले प्रतिनिधि सभाबाट सन्देशसहित प्राप्त भन्सार विधेयक, २०८० सर्वसम्मतले पारित गरेको छ । विधायन व्यवस्थापन समितिमा असार १० गतेबाट दफावार छलफल भएको सो विधेयकको प्रतिवेदन असार १७ गते पारित भयो । विधेयकमा राष्ट्रिय सभाका २१ सदस्यले १२३ बुँदामा संशोधन प्रस्ताव गर्नुभएकोमा प्रस्तावनासहित ८४ बुँदामा विधायन समितिले संशोधन गरेको छ ।  भन्सार प्रक्रियालाई व्यवस्थित, पारदर्शी तथा उत्तरदायी बनाई अन्तर्राष्ट्रिय व्यापारलाई सहज तथा सुरक्षित बनाउन र महसुल सङ्कलनमा दक्षता तथा प्रभावकारिता वृद्धि गर्ने लक्ष्यसहित भन्सार विधेयक, २०८० आएको हो ।",
      "link": "https://gorkhapatraonline.com/news/161969",
      "image": "https://gorkhapatraonline.com/storage/media/285609/conversions/19-Gate-PHOTO-2025-07-02-14-51-45-original-thumb.jpg"
    },
    {
      "slug": "161947",
      "title": "रासायनिक मल आपूर्तिका लागि २८ अर्ब ८२ करोड रुपैयाँ बजेट विनियोजन",
      "timestamp": 1751414400000,
      "source": "gp",
      "content": "कृषि तथा पशुपक्षी विकास मन्त्री रामनाथ अधिकारीले आगामी आर्थिक वर्षमा रासायनिक मलको आपूर्ति तथा व्यवस्थापनका लागि २८ अर्ब ८२ करोड रुपैयाँ बजेट विनियोजन गरिएको बताउनुभएको छ । राष्ट्रिय सभाको बुधवारको बैठकमा मन्त्रालयको विनियोजन विधेयकमाथि उठेका प्रश्नहरूको जवाफ दिँदै मन्त्री अधिकारी यस्तो बताउनुभएको हो ।",
      "longContent": "काठमाडौँ, असार १८ गते । कृषि तथा पशुपक्षी विकास मन्त्री रामनाथ अधिकारीले आगामी आर्थिक वर्षमा रासायनिक मलको आपूर्ति तथा व्यवस्थापनका लागि २८ अर्ब ८२ करोड रुपैयाँ बजेट विनियोजन गरिएको बताउनुभएको छ । राष्ट्रिय सभाको बुधवारको बैठकमा मन्त्रालयको विनियोजन विधेयकमाथि उठेका प्रश्नहरूको जवाफ दिँदै मन्त्री अधिकारी यस्तो बताउनुभएको हो । अगामी आर्थिक वर्षको मल आपूर्तिको कार्य योजना तयार भइसकेको सोहीअनुसार तीन लाख मेट्रिक टन मल आयातका लागि टेन्डर आह्वान समेत भइसकेको उहाँले बताउनु भयो । उहाँले उन्नत बिउ तथा बिउ विजनको आपूर्तिका लागि नेपाली कृषि अनुसन्धान परिषद् र कृषि विभागअन्तर्गतका फर्महरूमार्फत उत्पादन गरिएका बिउहरू कृषक समूह, सहकारी संस्था र निजी कम्पनीमार्फत उपलब्ध गराइँदै आएको समेत बताउनु भयो । उहाँले भन्नुभयो, ‘अगामी आर्थिक वर्षमा मल आयात गर्नको लागि २८ अर्ब ८२ करोड रुपैयाँ विनियोजन भएको छ । अगामी आर्थिक वर्षको मल आपूर्ति तथा व्यवस्थापनको कार्य योजना तयार भइसकेको छ र सोहीअनुसार तीन लाख मेट्रिक टन मल आयातका लागि टेन्डर समेत आह्वान भइसकेको छ । उन्नत बिउ विजनको उपलब्धताका सम्बन्धमा नेपाली कृषि अनुसन्धान परिषद् र कृषि विभागअन्तर्गतका फर्महरूबाट विकास गरिएका मूल बिउ र उन्नत बिउहरू बिउ उत्पादक समूह, सहकारी, कृषकहरू, निजी कम्पनीहरूलाई उपलब्ध गराइएको छ । बिउ उत्पादन तथा व्यवस्थापनमा हाल निजी क्षेत्रलाई बढी जिम्मेवार बनाइएको छ । स्वदेशी र स्थानीय बिउको प्रवर्द्धनका लागि विभिन्न एक सय ८० वटा स्थानीय तहका कृषकहरूलाई डिजिटल प्रविधिमार्फत उन्नत बिउमा अनुदान उपलब्ध गराउने गरी बजेट तथा कार्यक्रमको व्यवस्था मिलाइएको छ ।’ उहाँले कृषि क्षेत्रको आधुनिकीकरण, उत्पादकत्व वृद्धिको लक्ष्य र कृषकको आत्मनिर्भरताका लागि बजेटका कार्यक्रमहरू प्रभावकारी रूपमा कार्यान्वयन गर्ने प्रतिबद्धता समेत व्यक्त गर्नुभयो ।",
      "link": "https://gorkhapatraonline.com/news/161947",
      "image": "https://gorkhapatraonline.com/storage/media/285570/conversions/axcbadfb-original-thumb.jpg"
    },
    {
      "slug": "161907",
      "title": "ग्रे–लिस्टबाट बाहिरिन सुनको कारोबारमा पारदर्शिता आवश्यक छ : अर्थमन्त्री पौडेल",
      "timestamp": 1751414400000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले ग्रे–लिस्टबाट बाहिर निस्कनुपर्ने आवश्यकताको आधारमा सुनको कारोबारका पारदर्शीता कायम गर्न विलासिता कर लगाइएको बताउनुभएको छ।",
      "longContent": "काठमाडौँ, असार १८ गते। उपप्रधानमन्त्री एवं अर्थमन्त्री विष्णुप्रसाद पौडेलले ग्रे–लिस्टबाट बाहिर निस्कनुपर्ने आवश्यकताको आधारमा सुनको कारोबारका पारदर्शीता कायम गर्न विलासिता कर लगाइएको बताउनुभएको छ। राष्ट्रिय सभाको बुधबारको बैठकमा मन्त्रालयको विनियोजन विधेयकमाथि उठेका प्रश्नको जवाफ दिँदै मन्त्री पौडेलले यस्तो बताउनुभएको हो। उहाँले विलासिता करको सम्बन्धमा सरकारले नयाँ प्रस्ताव गरेको नभई सुनको १० लाखभन्दा माथिको कारोबारमा यसअघि लाग्दै आएको विलासिता करको सीमा हटाइएको स्पष्ट पार्नुभयो। उहाँले मुलुकको वर्तमान आर्थिक अवस्थालाई मध्यनजर गर्दै अगामी आर्थिक वर्षको बजेट ल्याइएको समेत बताउनुभयो। उहाँले बजेट निर्माणका क्रममा ऋण लिने अभ्यास नेपाल मात्र नभई विश्वका धेरैजसो मुलुकहरूमा कायम रहेको उल्लेख गर्दै ऋण सीमा र दिगो व्यवस्थापनमा सरकार गम्भीर रहेको बताउनुभयो। उहाँले भन्नुभयो, ‘घाटाको बजेट आएको सन्दर्भ उठेको छ। हामीले बजेट निर्माण गर्दा राजश्व र अन्तरराष्ट्रिय सहयोग एउटा महत्त्वपूर्ण स्रोत हो। निश्चित सीमासम्म हामी ऋण पनि उठाउने गर्छौं। यो ऋणको आकारलाई घाटा बजेटसँग जोडेर हेर्ने गरिन्छ। हामी राजश्व र अन्तरराष्ट्रिय सहयोगबाट मात्रै बजेट निर्माण गर्न सक्छौं भन्ने बिन्दुमा पुगिसकेका छैनौँ। हामी मात्रै होइन  विश्वका विकसित मुलुकहरुले समेत बजेट निर्माण गर्दा ऋण उठाउने अभ्यास गरिरहेका छन्। तर हामी के कुरामा होसियार छौं भने ऋणको मात्रा असिमित नहोस्, धान्न सकिने होस्।’ मन्त्री पौडेलले लोकतन्त्रको मर्मअनुसार बजेट आएको दाबी गर्दै बजेटले मुलुकको समग्र विकासमा सहयोग पुग्ने विश्वास व्यक्त गर्नुभयो।",
      "link": "https://gorkhapatraonline.com/news/161907",
      "image": "https://gorkhapatraonline.com/storage/media/285495/conversions/Artha-Mantri-original-thumb.jpg"
    },
    {
      "slug": "161893",
      "title": "खुर्सानी खेती गर्ने किसानलाई प्रोत्साहन",
      "timestamp": 1751414400000,
      "source": "gp",
      "content": "खुर्सानी खेतीबाट आय वृद्धि गर्न तनहुँको भीमाद नगरपालिकाले किसानलाई प्रोत्साहन गरेको छ। वडा नम्बर ९ को भानुमती जौपानीमा सामूहिक अकवरे खुर्सानी खेती गर्ने किसानलाई नगरपालिकाद्वारा प्रोत्साह गरिएको हो।",
      "longContent": "अमरराज नहर्कीतनहुँ, असार १८ गते। खुर्सानी खेतीबाट आय वृद्धि गर्न तनहुँको भीमाद नगरपालिकाले किसानलाई प्रोत्साहन गरेको छ। वडा नम्बर ९ को भानुमती जौपानीमा सामूहिक अकबरे खुर्सानी खेती गर्ने किसानलाई नगरपालिकाद्वारा प्रोत्साह गरिएको हो।भारतबाट ठुलो परिमाणमा खुर्सानी आयात भइरहेको त्यसको अन्त्य गरी स्थानीय किसानको आयवृद्धि गर्न प्रोत्साहन गरिएको भीमाद नगरपालिकाका प्रमुख दधिराज सुवेदीले जानकारी दिनुभयो। नगर प्रमुख सुवेदीका अनुसार जौपानीको एक सय रोपनी क्षेत्रफलमा सामूहिक अकबरे खुर्सानी खेती सुरु गरिएको छ। मुख्यमन्त्री जलवायुमैत्री नमुना कृषक समूहमार्फत अकबरे खुर्सानी खेती गरिएको हो। उक्त जग्गामा एक लाख अकबरे खुर्सानीको बिरुवा रोपिएको छ। खुर्सानीखेतीबाट किसानले वार्षिक दुई लाख ५० हजार केजी खुर्सानी उत्पादन तथा वार्षिक ६ करोड २५ लाख आम्दानीको लक्ष्य लिइएको छ। यहाँ उत्पादन भएको खुर्सानी पोखरा, भीमाद, खैरेनीटारका बजारमा बिक्री गर्ने योजना छ। हाल बजारमा प्रतिकेजी तीन सयदेखि ५०० रूपियाँ थोक मूल्य  छ।खुर्सानीको बिरुवा उत्पादनका लागि एक लाख अनुदान दिएको थियो। उक्त वडाका आठ वटा टोल मोहरिया, पाइमी, कटनछाप, पाथर्दी, थामडाँडा, सखेप, जौपानी र आस्पाग्दी भाडडाँडामा अकबरे खुर्सानी उत्पादनका लागि पकेट क्षेत्र घोषणा गरिएको छ। सो वडामा समुदायको आर्थिक वृद्धिका लागि अकबरे खुर्सानी सँगसँगै कफीखेतीका लागि पनि सम्भाव्यता अध्ययन भइरहेको छ। उक्त खेतीबाट कृषकहरुले वार्षिक २ लाख ५० हजार केजी खुर्सानी उत्पादन गर्ने लक्ष्य रहेको समूहका अध्यक्ष इमानबहादुर थापाले बताउनुभयो।खुर्सानी बिक्रीबाट वार्षिक ६ करोड २५ लाख रुपियाँ आम्दानी गर्ने लक्ष्य राखिएको उहाँले बताउनुभयो। उत्पादन भएको खुर्सानी पोखरा, भीमाद खैरेनीटारका बजारहरुमा विक्री गर्ने योजना छ। हाल बजारमा प्रति केजी तीन सयदेखि  पाँच सय रुपियाँ थोक मूल्य छ। किसानको आय वृद्धिका लागि अकबरे खुर्सानीसँगै कफी खेतीका लागि पनि सम्भाव्यता अध्ययन भइरहेको नगरपालिकाले जनाएको छ।",
      "link": "https://gorkhapatraonline.com/news/161893",
      "image": "https://gorkhapatraonline.com/storage/media/285479/conversions/khursani-4-original-thumb.jpg"
    },
    {
      "slug": "161835",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1751414400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,   असार १८ गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ८०, गोलभेँडा सानो (लोकल) प्रतिकिलो रु ३२, गोलभेँडा सानो (टनेल) प्रतिकिलो रु ४५, आलु रातो प्रतिकिलो रु ४५, आलु रातो (मुडे) प्रतिकिलो रु ३८, प्याज सुकेको (भारतीय) प्रतिकिलो रु ५०, गाजर (लोकल) प्रतिकिलो रु ८०, बन्दा (लोकल) प्रतिकिलो रु ३५, काउली स्थानीय प्रतिकिलो रु ६०, रातो मूला प्रतिकेजी रु ५०, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ३०, भन्टा डल्लो प्रतिकिलो रु ४०, तने बोडी प्रतिकिलो रु ४० र मकै बोडी प्रतिकिलो रु ७० कायम भएको छ । यसैगरी, मटरकोसा प्रतिकिलो रु १८०, घिउ सिमी (लोकल) प्रतिकिलो रु ५०, घिउ सिमी (हाइब्रिड) प्रतिकिलो रु ४०, घिउ सिमी (राजमा) प्रतिकिलो रु १२०, टाटे सिमी मूल्य प्रतिकिलो रु ८०, भटमास कोसा प्रतिकिलो रु १२०, तीतो करेला प्रतिकिलो रु ४०, लौका प्रतिकिलो रु ४०, परबर (लोकल) प्रतिकिलो रु ४५, परबर (तराई) प्रतिकिलो रु ५०, चिचिण्डो प्रतिकिलो रु ३०, घिरौला प्रतिकिलो रु ६०, झिगुनी प्रतिकिलो रु ५५, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ४०, भिण्डी प्रतिकिलो रु ४५ कायम गरिएको छ । यस्तै, सखरखण्ड प्रतिकिलो रु ८०, पिँडालु प्रतिकिलो रु ७०, स्कूस प्रतिकिलो रु ५०, रायोसाग प्रतिकिलो रु ८०, पालुङ्गो साग प्रतिकिलो रु १६०, तोरीको साग प्रतिकिलो रु १२०, हरियो प्याज प्रतिकिलो रु १८०, च्याउ (कन्य) प्रतिकिलो रु २००, च्याउ (डल्ले) प्रतिकिलो रु ३५०, कुरिलो प्रतिकिलो रु ३००, निगुरो प्रतिकिलो रु १३० निर्धारण गरिएको छ ।ब्रोकाउली प्रतिकिलो रु ८०, चुकुन्दर प्रतिकिलो रु ७०, सजिवन प्रतिकिलो रु १७०, रातो बन्दा प्रतिकिलो रु १२०, जिरीको साग प्रतिकिलो रु १००, ग्याठकोभी प्रतिकिलो रु ७०, सेलरी प्रतिकिलो रु १५०, पार्सले प्रतिकिलो रु १०००, सौफको साग प्रतिकिलो रु १२०, पुदिना प्रतिकिलो रु १५०, इमली प्रतिकिलो रु १७०, तामा प्रतिकिलो रु १२०, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३३०, केरा (दर्जन) रु १४५, कागती प्रतिकिलो रु १५०, अनार प्रतिकिलो रु ३५०, आँप (माल्द) प्रतिकिलो रु १००, अङ्गुर (हरियो) प्रतिकिलो रु २५०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १७०, काँक्रो (लोकल) प्रतिकिलो रु ७०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ५०, नास्पाती (चाइनिज) प्रतिकिलो रु २६०, मेवा (भारतीय) प्रतिकिलो रु १०० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ३५, खुर्सानी हरियो (बुलेट) प्रतिकिलो रु २५, खुर्सानी हरियो माछे प्रतिकिले रु ७०, खुर्सानी अकबरे प्रतिकिलो रु ३५०, भेडे खुर्सानी प्रतिकिलो रु १२०, हरियो धनियाँ प्रतिकिलो रु २००, लसुन सुकेको चाइनिज प्रतिकिलो रु २००, लसुन सुकेको नेपाली प्रतिकिलो रु १७०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० निर्धारण गरिएको छ ।  रासस",
      "link": "https://gorkhapatraonline.com/news/161835",
      "image": "https://gorkhapatraonline.com/storage/media/285327/conversions/adrhs-original-thumb.jpg"
    },
    {
      "slug": "161804",
      "title": "उपचारमा विशेष छुट सम्झौता",
      "timestamp": 1751414400000,
      "source": "gp",
      "content": "नेपाल बैङ्क लिमिटेडमा कार्यरत कर्मचारी र बैङ्कमा खाता रहेका ग्राहकले लेट मी इन प्रालिमा उपचार गर्दा लाग्ने शुल्कमा विशेष छुट पाउने भएका छन् ।",
      "longContent": "गोरखापत्र समाचारदाताकाठमाडौँ, असार १८ गते । नेपाल बैङ्क लिमिटेडमा कार्यरत कर्मचारी र बैङ्कमा खाता रहेका ग्राहकले लेट मी इन प्रालिमा उपचार गर्दा लाग्ने शुल्कमा विशेष छुट पाउने भएका छन् ।बैङ्क र काठमाडौँ, नयाँ बानेश्वरस्थित लेट मि इन क्लिनिकबिच छुट दिनेसम्बन्धी सम्झौतामा हस्ताक्षर भएको छ ।सम्झौतापत्रमा बैङ्कको तर्फबाट सहायक प्रमुख कार्यकारी अधिकृत प्रकाशकुमार अधिकारी र लेट मी इन प्रालिका तर्फबाट प्रबन्ध निर्देशक डोङ सुमाले हस्ताक्षर गर्नुभयो । सम्झौताबमोजिम लेट मी इन प्रालिको कोरियन प्रविधिबाट प्रदान गरिने विविध एस्थेटिक्ससम्बन्धी सेवामा लाग्ने शुल्कमा बैङ्कमा कार्यरत कर्मचारी र ग्राहकले आठदेखि १५ प्रतिशतसम्म छुट पाउने बैङ्कले जनाएको छ ।",
      "link": "https://gorkhapatraonline.com/news/161804",
      "image": "https://gorkhapatraonline.com/storage/media/285295/conversions/Nepal-Photos-original-thumb.jpg"
    },
    {
      "slug": "161803",
      "title": "जगेडा कोष बिस प्रतिशतमा झार्न सुझाव",
      "timestamp": 1751414400000,
      "source": "gp",
      "content": "निर्जीवन बिमा व्यवसायी सङ्घले ५० प्रतिशतको जगेडा कोषको विद्यमान व्यवस्थालाई खारेज गरी २० प्रतिशतमा झार्न पनि बिमा प्राधिकरणलाई आग्रह गरेको छ ।",
      "longContent": "गोरखापत्र समाचारदाताकाठमाडौँ, असार १८ गते । निर्जीवन बिमा व्यवसायी सङ्घले ५० प्रतिशतको जगेडा कोषको विद्यमान व्यवस्थालाई खारेज गरी २० प्रतिशतमा झार्न पनि बिमा प्राधिकरणलाई आग्रह गरेको छ ।हालको प्रचलन अनुसार नेपाली पुनर्बिमा कम्पनीले जोखिम कम भएको व्यवसाय स्वीकार गर्ने र जोखिम बढी भएको व्यवसाय अस्वीकार गर्ने गरिएको भन्दै सङ्घले समयमै निर्णय हुन नसक्दा कतिपय अवस्थामा बिमितलाई समयमै बिमालेख दिन नसकिएको बताएको छ ।पुनर्बिमा शुल्क बढी भएका कारण बिमितलाई थप मर्का परेको र यस्तो अवस्थामा नेपाली कम्पनीलाई मूल्याङ्कन गर्ने विदेशी पुनर्बिमा कम्पनीको दृष्टिकोण नकारात्मक भई पुनर्बिमा व्यवसायमा धक्का पुग्ने सङ्घले जनाएको छ । बिमा कम्पनीका सञ्चालकलाई नेपाल पुनर्बिमा कम्पनीमा प्रतिनिधित्व गराउनसमेत सङ्घले अनुरोध गरेको छ । नेपाली पुनर्बिमा कम्पनी सञ्चालनमा आए पनि ऐच्छिक सुविधा अन्तर्गत नेपालकै पुनर्बिमा कम्पनीमा पठाउनुपर्ने र उनीहरूले व्यवसाय लिन अस्वीकार गरे मात्रै विदेशी पुनर्बिमा कम्पनीमा पठाउने व्यवस्था कार्यान्वयन गर्न पनि जटिलता रहेको सङ्घले जनाएको छ ।",
      "link": "https://gorkhapatraonline.com/news/161803",
      "image": "https://gorkhapatraonline.com/storage/media/285294/conversions/33-original-thumb.jpg"
    },
    {
      "slug": "161801",
      "title": "अलैँचीमा हौसिए किसान",
      "timestamp": 1751414400000,
      "source": "gp",
      "content": "अहिले पहाडी जिल्लाका किसान अलैँचीका बिरुवा रोप्न व्यस्त छन् । यो सिजन अलैँची खेती गर्ने किसानका लागि मुख्य हो । जेठ र असार महिना अलैँचीको बिरुवा रोप्न उत्तम मानिन्छ ।",
      "longContent": "इलाम समाचारदाताइलाम, असार १८ गते  । अहिले पहाडी जिल्लाका किसान अलैँचीका बिरुवा रोप्न व्यस्त छन् । यो सिजन अलैँची खेती गर्ने किसानका लागि मुख्य हो । जेठ र असार महिना अलैँचीको बिरुवा रोप्न उत्तम मानिन्छ । यस वर्ष अलैँचीको मूल्य राम्रो भएकाले पनि किसानले अलैँची खेतीलाई जोड दिन थालेका हुन् । “आम्दानी र उत्पादनको तुलना गर्दा धानले भन्दा अलैँचीले राम्रो आम्दानी दिएको पाइयो,” इलामको सन्दकपुर गाउँपालिकास्थित माइमझुवाका किसान नरेन्द्र पौड्यालले भन्नुभयो, “त्यही भएर यस वर्ष खेतमा पनि अलैँची नै रोपियो ।” धान खाद्यान्नका लागि महत्वपूर्ण भए पनि अलैँची एक पटक लगाएपछि कम्तीमा आठ–१० वर्षसम्म हुने भएकाले धान खेतमा अलैँची लगाएको पौड्यालको भनाइ छ । यस वर्ष अलैँचीको मूल्य प्रतिमन एक लाख १० हजार रुपियाँसम्म खरिद बिक्री भएकाले किसान अलैँची खेतीमा निकै हौसिएको इलाम उद्योग वाणिज्य सङ्घका अध्यक्ष कृष्ण पौड्यालको बुझाइ छ । “आफ्नो खेतीयोग्य जमिन बाँझो राखेर युवा बिदेसिने चलन बढेको छ तर विदेशको कमाइभन्दा आफ्नै जग्गामा आम्दानीमूलक नगदे बाली लगाउने हो भने राम्रो आम्दानी हुन्छ भन्ने उदाहरण अलैँचीले देखाएको छ ।”पौड्यालले भन्नुभयो, “प्रतिमन एक लाख १० हजार रुपियाँमा एउटा किसानले अलैँची बेच्नु चानचुने कुरा होइन ।” अलैँची उत्पादन हुने क्षेत्रका स्थानीय तहले पनि अलैँची खेतीमा युवालाई प्रेरित गर्न जरुरी छ । यता अलैँचीकै लागि काम गरिरहेको अलैँची विकास केन्द्रले यस वर्ष करिब एक लाख २५ हजार बिरुवा किसानलाई बिक्री गरेको छ । बिउबाट र टिस्यु कल्चर प्रविधिबाट उत्पादन गरिएका स्वस्थ्य बिरुवा किसानलाई उपलब्ध गराइएको केन्द्रका प्रमुख राजन परियारले बताउनुभयो । “माग चार लाख बिरुवाको थियो, यस वर्ष त्यति सङ्ख्यामा पु¥याउन सकिएन तर अर्को वर्ष चार लाख बिरुवा उत्पादन हुने गरेर हामीले विभिन्न जिल्लामा दोस्रो नर्सरी राखेका छौँ,” परियारले भन्नुभयो, “त्यो नर्सरी पनि बिजु बिरुवा र टिस्यु कल्चरबाटै उत्पादन हुने छ ।” केन्द्रले सङ्खुवासभा, भोजपुर, लमजुङ, गोरखा, इलामको फाकफोकथुम र ताप्लेजुङमा गरी कम्तीमा १७ वटा नर्सरी राखेको केन्द्र प्रमुख परियार बताउनुहुन्छ । “बाहिरका जिल्लाबाट माग धेरै आयो, इलामबाट बिरुवा ढुवानी गर्नुभन्दा सम्बन्धित जिल्लामै नर्सरी राखिएको हो,” उहाँले भन्नुभयो, “यस वर्ष खेती विस्तार पनि बढेको छ । यस वर्ष मूल्य राम्रो भएकाले किसान आकर्षित भएका छन् ।” राम साइ, गोल साइ, भार्लाङ, जिर्मलेलगायत जातका अलैँचीका बिरुवा लगाउने गरिएको छ ।अलैँची खेती देशका ५४ जिल्ला १४ हजार ३८३.५ हेक्टर जमिनमा विस्तार भएको केन्द्रले जनाएको छ । चालु आव २०८१/८२ को हालसम्ममा सात अर्ब १९ करोड सात लाख ४२ हजार रुपियाँको अलैँची बिक्री भएको केन्द्र प्रमुख परियारले जानकारी दिनुभयो ।",
      "link": "https://gorkhapatraonline.com/news/161801",
      "image": "https://gorkhapatraonline.com/storage/media/285292/conversions/alaichi---BIRU-original-thumb.jpg"
    },
    {
      "slug": "161799",
      "title": "बढ्न थाल्यो रकमान्तर",
      "timestamp": 1751414400000,
      "source": "gp",
      "content": "चालु आर्थिक वर्ष २०८१/८२ को अन्तिम महिनातिर सरकारले रकमान्तर बढाएको छ । कुनै एक बजेट शीर्षकमा राखिएको रकम अर्को बजेट शीर्षकमा विनियोजन गर्नु रकमान्तर हो ।",
      "longContent": "गोरखापत्र समाचारदाताकाठमाडौँ, असार १८ गते । चालु आर्थिक वर्ष २०८१/८२ को अन्तिम महिनातिर सरकारले रकमान्तर बढाएको छ । कुनै एक बजेट शीर्षकमा राखिएको रकम अर्को बजेट शीर्षकमा विनियोजन गर्नु रकमान्तर हो । तोकिएको शीर्षकमा खर्च हुन नसकेपछि सरकारले आवको अन्त्यतिर रकमान्तर गरेर खर्च बढाउने गर्छ । यो क्रम वर्षका अन्तिम महिनातिर बढ्न थालेको अर्थ मन्त्रालयको तथ्याङ्कले देखाउँछ । मन्त्रालयका अनुसार चालु आवको वैशाखमा मात्रै पुँजीगततर्फ चार अर्ब ५० करोड रुपियाँभन्दा बढी रकमान्तर भएको छ । यो रकम पुँजीगततर्फ एक करोड रुपियाँभन्दा बढीको एक बजेट उपशीर्षकबाट अर्को बजेट उपशीर्षकमा गरिएको रकमान्तर हो । चैतमा यस्तो रकमान्तर दुई अर्ब ५० करोड रुपियाँ थियो । यो रकमबाहेक पनि सरकारले वैशाखमा रकमान्तरमार्फत थप बजेट निकासा गरेको छ । यस्तो रकम ८८ करोड ५३ लाख रुपियाँभन्दा माथि छ । पुँजीगत शीर्षकतर्फ भएको रकमान्तरमध्ये सबैभन्दा धेरै भौतिक पूर्वाधार तथा यातायात मन्त्रालय अन्तर्गतको काठमाडौँ–तराई मधेश फास्ट ट्र्याक उपशीर्षकबाट सुरुङमार्ग विकास कार्यक्रम उपशीर्षकका लागि रकमान्तर गरिएको अर्थ मन्त्रालयले जनाएको छ । यस्तो रकम ९० करोड रुपियाँ छ । भौतिक मन्त्रालय धेरै रकमान्तर हुने मन्त्रालयको शीर्ष स्थानमा पनि छ । त्यसपछि सहरी विकास मन्त्रालय अन्तर्गतका कार्यक्रममा रकमान्तर भएको देखिन्छ । पुँजीगततर्फ रकमान्तर भएका मन्त्रालयमा ऊर्जा, जलस्रोत तथा सिँचाइ मन्त्रालय, खानेपानी मन्त्रालय, गृह मन्त्रालय र शिक्षा, विज्ञान तथा प्रविधि मन्त्रालयसमेत रहेका छन् । महालेखा परीक्षक कार्यालय, संसदीय समितिलगायत सरोकारवाला निकायले आवको अन्तिममा रकमान्तर नगर्न बारम्बार सरकारलाई सुझाव तथा निर्देशन दिँदै आएका छन् । सरकारले पनि बजेट वक्तव्यमार्फत रकमान्तर नगर्ने नीति अख्तियार गरे पनि वर्षको अन्तिमतिर मन्त्रीपरिषद्बाट निर्णय गराएर रकमान्तरको प्रवृत्तिलाई निरन्तरता दिँदै आएको छ ।",
      "link": "https://gorkhapatraonline.com/news/161799",
      "image": "https://gorkhapatraonline.com/storage/media/285290/conversions/Xbadfb-original-thumb.jpg"
    },
    {
      "slug": "161798",
      "title": "‘भ्याट’ छल्ने कारागार चलान",
      "timestamp": 1751414400000,
      "source": "gp",
      "content": "विराटनगरका एक जना व्यवसायीलाई मूल्य अभिवृद्धि कर (भ्याट) छलेको अभियोगमा कारागार चलान गरिएको छ ।",
      "longContent": "रङ्गेली समाचारदाताविराटनगर, असार १८ गते । विराटनगरका एक जना व्यवसायीलाई मूल्य अभिवृद्धि कर (भ्याट) छलेको अभियोगमा कारागार चलान गरिएको छ । आन्तरिक राजस्व कार्यालय विराटनगरले ‘न्यु सौरभ ट्रेडिङ/बियानी एन्ड ब्रदर्स हार्डवेयर एन्ड मार्बल’ का प्रोप्राइटर सौरभकुमार बियानीलाई भ्याट छलेको आरोपमा माग गरिएको एक अर्ब ३१ करोड ६४ लाख रुपियाँ धरौटी बुझाउन नसकेपछि थुनामा पठाएको हो । विराटनगर–१० स्थायी ठेगाना भएका बियानीको विराटनगर–७, हाटखोलामा हार्डवेयर व्यवसाय सञ्चालनमा थियो । बियानीलाई भ्याट छलेको रकम र त्यसको बिगो बराबरको रकम जोडेर धरौटी माग गरिएको कार्यालयले जनाएको छ । विराटनगरमा हार्डवेयर व्यवसाय सञ्चालन गर्दै आएका बियानीको नाममा असार १६ गते सोमबार अपराह्न आन्तरिक राजस्व कार्यालयले थुनुवा पुर्जी जारी गर्ने गरेको थियो । कार्यालयका कर अधिकृत भवानीप्रसाद दाहालको हस्ताक्षरमा जारी भएको थुनुवा पुर्जीमा बियानीले मूल्य अभिवृद्धि कर ऐन, २०५२ अनुसारको कर छली गरेको अभियोगमा भएको आदेश अनुसार नगद वा जेथा जमानी बुझाउन नसकेपछि थुनामा राख्न थुनुवा पुर्जी जारी गरिएको उल्लेख छ । बियानीलाई कार्यालयले मूल्य अभिवृद्धि कर ऐन, २०५२ को दफा २३ (घ) बमोजिम अर्को आदेश नभएसम्मका लागि बियानीलाई थुनामा राख्न कारागार कार्यालय, मोरङलाई पत्राचार गरेको हो । आन्तरिक राजस्व कार्यालय विराटनगरका प्रमुख भुपालराज शाक्यका अनुसार यो विराटनगरका लागि पहिलो घटना हो । कारागार चलानका घटना हालसम्म भएको थिएन । व्यापारी बियानीले वस्तु तथा सेवाको कारोबार नै नगरी नक्कली भ्याट बिल जारी गरेर राजस्व छली गरेको देखिएको हो । आन्तरिक राजस्व विभाग र मातहतका कार्यालयले गलत कारोबार खडा गरेर नक्कली बिल जारी गरेर क्रेडिट दाबी गर्ने अनि बैङ्कबाट ऋण लिने गरेको सूचना पाएपछि अनुसन्धान सुरु गरेको थियो । व्यापारी बियानीको कारोबार शङ्कास्पद देखिएपछि आर्थिक वर्ष २०७९/८० देखि २०८१/८२ सम्मको अनुसन्धान गरिएको हो । त्यस क्रममा नक्कली बीजक जारी गरेर ८६ करोड रुपियाँ भ्याट छली भएको पाइएको हो । यसै गरी नक्कली कर दाबी गरेबापत २२ करोड छली भएको देखिएको छ । यसरी झुटा कारोबार गरी झुटा कर दाबी गरेको आरोपमा ठहर भएको जरिबाना र त्यसको बिगोसमेत गर्दा एक अर्ब ३१ करोड ४६ लाख ९४ हजार असुल गर्नुपर्ने ठहर भएको हो ।",
      "link": "https://gorkhapatraonline.com/news/161798",
      "image": "https://gorkhapatraonline.com/storage/media/285289/conversions/223-original-thumb.jpg"
    },
    {
      "slug": "161797",
      "title": "साढे तीन सय उद्यमीलाई चौबिस करोड स्टार्टअप कर्जा",
      "timestamp": 1751414400000,
      "source": "gp",
      "content": "साढे तीन सय उद्यमीलाई २४ करोड स्टार्टअप उद्यम कर्जा वितरण गरिएको छ । चालु आर्थिक वर्ष २०८१/८२ का लागि स्टार्टअप उद्यम कर्जाका लागि छनोट भएका ६६१ मध्ये सोमबारसम्म ३५३ जना उद्यमीले २४ करोड १३ लाख ६० हजार रुपियाँ लिएको औद्योगिक व्यवसाय विकास प्रतिष्ठानले जनाएको छ ।",
      "longContent": "गोरखापत्र समाचारदाताकाठमाडौँ, असार १८ गते । साढे तीन सय उद्यमीलाई २४ करोड स्टार्टअप उद्यम कर्जा वितरण गरिएको छ । चालु आर्थिक वर्ष २०८१/८२ का लागि स्टार्टअप उद्यम कर्जाका लागि छनोट भएका ६६१ मध्ये सोमबारसम्म ३५३ जना उद्यमीले २४ करोड १३ लाख ६० हजार रुपियाँ लिएको औद्योगिक व्यवसाय विकास प्रतिष्ठानले जनाएको छ । प्रतिष्ठानका कार्यकारी निर्देशक उमेश गुप्ताले असारभित्र छनोट भएका सबै उद्यमीलाई कर्जा प्रवाह गरिसक्ने जानकारी दिनुभयो । तीन प्रतिशत ब्याजमा २५ लाख रुपियाँसम्म कर्जा वितरण गरिएको उहाँले जानकारी दिनुभयो ।छनोटमा परेका उद्यमीलाई न्यूनतम पाँच लाखदेखि २५ लाख रुपियाँसम्म कर्जा वितरण गरिएको उहाँको भनाइ छ । सिफारिसमा परेका उद्यमीलाई सम्बन्धित जिल्लामा रहेका राष्ट्रिय वाणिज्य बैङ्कमार्फत तीन किस्तामा कर्जा वितरण गरिएको समितिले जनाएको छ । बैङ्कले कर्जा प्रवाह गर्न बढीमा पाँच लाख रुपियाँसम्मको कर्जाको हकमा एक किस्ता, १५ लाख रुपियाँसम्मको दोस्रो किस्ता र त्यसभन्दा माथिको हकमा तेस्रो किस्ता कर्जा वितरण गर्ने स्टार्टअप उद्यम कार्यविधिमा उल्लेख छ । बैङ्कले छनोटमा परेका उद्यमीलाई स्थलगत निरीक्षण गरेर मात्र कर्जा वितरण गर्ने गरेको छ । चालु आवको बजेटमा स्टार्टअप कर्जा प्रवाहका लागि एक अर्ब रुपियाँ विनियोजन गरिएको छ । स्टार्टअप उद्यम कर्जा प्राप्त गर्ने उद्योगमा कृषि तथा पशुपन्छी, सूचना प्रविधि, पर्यटन, फर्निचर, लघु उद्योग, निर्माण सामग्री, वर्कसप, गार्मेन्ट तथा ह्यान्डी क्राफ्ट उद्योग, फेब्रिकेसन, मेटल तथा ग्लास, क्याफे तथा रेस्टुराँ, स्पोर्टस तथा सङ्गीत, होस्टेल, खाद्य प्रशोधन रहेका छन् ।गत आवमा प्रतिष्ठानले १६५ उद्यमीलाई २१ करोड रुपियाँ कर्जा प्रवाह गरेको थियो । सरकारले नवीनतम उद्यमीलाई सहुलियतपूर्ण कर्जा प्रवाहमा सहभागी गराउने उद्देश्यले स्टार्टअप उद्यम कर्जा सञ्चालन कार्यविधि कार्यान्वयमा ल्याएको छ । कार्यविधिले नवीनतम ज्ञान, सोच, सिप र क्षमता भएको उद्यमीलाई समावेश गरेको छ । यसैबिच आगामी आव २०८२/८२ को बजेटमार्फत स्टार्टअप उद्यम कर्जा वितरणका लागि ७३ करोड रुपियाँ विनियोजन गरिएको छ । राससका अनुसार उद्योग, वाणिज्य तथा आपूर्तिमन्त्री दामोदर भण्डारीले युवालाई उद्यमी बनाउन स्टार्टअप कार्यक्रम लागु गरिने बताउनुभएको छ । राष्ट्रिय सभाको मङ्गलबारको बैठकमा विनियोजन विधेयक, २०८२ अन्तर्गत विभिन्न शीर्षकमध्ये उद्योग मन्त्रालयका विषयमा सांसदले उठाएका प्रश्नको जवाफ दिँदै उहाँले यस कार्यक्रमले कामका लागि बिदेसिने युवाको सङ्ख्यामा कमी आउने विश्वास व्यक्त गर्नुभयो ।मन्त्रालयले औद्योगिक पूर्वाधार निर्माण गर्न प्राथमिकता दिइएको, औद्योगिक क्षेत्रको प्रवर्धन, मन्त्रालयको सेवा अनलाइन प्रणालीबाट अघि बढाइने, कम्पनी रजिस्ट्रार कार्यालयको सेवा गत वर्षको फागुनदेखि नै अनलाइनबाट दिन थालिएको पनि मन्त्री भण्डारीले जानकारी गराउनुभयो । यसका साथै खानी तथा भूगर्भ विभागबाट खानी तथा उत्खनन अन्वेषण गरिने, प्रक्रिया पुर्‍याएर निजी क्षेत्रलाई खानी उत्खननमा लगाउन, धौवादी फलाम खानीका लागि पहुँच सडक निर्माण गरी अघि बढाउन, स्टार्टअप कर्जा कार्यक्रम विस्तार गर्न र औद्योगिक विकासग्राम सम्बन्धित स्थानीय तहले नै निर्माण गर्ने गरी कार्यक्रम ल्याइएको उहाँले सुनाउनुभयो ।सरकारले छुट्टै उद्योग स्थापना गर्ने योजना रहेको उल्लेख गर्दै मन्त्री भण्डारीले कृषि औजार उत्पादनका लागि कारखाना स्थापना गर्ने कामलाई प्राथमिकतामा राखिएको बताउनुभयो ।",
      "link": "https://gorkhapatraonline.com/news/161797",
      "image": "https://gorkhapatraonline.com/storage/media/285288/conversions/startup-business2023-03-30-02-37-14-original-thumb.jpg"
    },
    {
      "slug": "161653",
      "title": "माटोरहित प्रविधिमार्फत आलुको बिउ उत्पादन सुरु",
      "timestamp": 1751328000000,
      "source": "gp",
      "content": "आलुबाली विकास केन्द्र निगाले सिन्धुपाल्चोकले माटोरहित ‘एरोपोनिक्स’ प्रविधिमार्फत आलुको बिउ उत्पादन गर्ने कार्य थालेको छ । केन्द्रको रजत जयन्तीका अवसरमा उक्त प्रविधिबाट बिउ उत्पादन गर्न थालिएको हो ।",
      "longContent": "सिन्धुपाल्चोक समाचारदातासिन्धुपाल्चोक, असार १७ गते । आलुबाली विकास केन्द्र निगाले सिन्धुपाल्चोकले माटोरहित ‘एरोपोनिक्स’ प्रविधिमार्फत आलुको बिउ उत्पादन गर्ने कार्य थालेको छ । केन्द्रको रजत जयन्तीका अवसरमा उक्त प्रविधिबाट बिउ उत्पादन गर्न थालिएको हो ।विसं २०३२ मा न्युक्लियस बिउ आलु उत्पादनका लागि स्थापना भएको आलुबाली विकास केन्द्र निगाले सिन्धुपाल्चोकले स्थापनाकालदेख नै गुणस्तरयुक्त बिउ आलु तथा आलुको बियाँ उत्पादन गरी देशभरका कृषक समुदायमा बिउ एवं प्रविधि हस्तान्तरण गर्दै आएको छ । उक्त प्रक्रियामार्फत आलु उत्पादन तथा उत्पादकत्व बढाई पोषण तथा खाद्य सुरक्षाको सुनिश्चितता र गरिबी निवारणमा सो केन्द्रले टेवा पुर्‍याउँदै आएको छ । स्थानीय जात र विभिन्न देशका आलुको जातबाट ‘टिस्युकल्चर’ प्रविधिमार्फत नयाँ पुस्ताको बिउ उत्पादन गर्दै आएको आलु बाली विकास केन्द्रले आलु बालीको पिबिएस र टिपिएस तथा विभिन्न पुस्ताका बिउ उत्पादन गरी बिक्रीवितरण गर्दै आएको केन्द्रका प्रमुख अरुण खनालले जानकारी दिनुभयो । आलु बालीको जातीय संरक्षण र संवर्धन गर्ने, आलु बालीका समस्या परीक्षण गर्ने, बिउ आलु उत्पादक कृषकलाई प्राविधिक सेवा, बिउ आलुको गुणस्तर नियन्त्रण तथा सुपरिवेक्षण जस्ता विभिन्न सेवा दिँदै आएको उहाँले बताउनुभयो । लिसङ्खुपाखर गाउँपालिका–५, मुडेस्थित निगाले बजारमा अवस्थित केन्द्रले समुद्री सतहभन्दा दुई हजार ५५० मिटर उचाइमा १०८ रोपनी १३ आना आफ्नै जग्गा र १७.५ रोपनी भाडाको जग्गामा कार्य गर्दै आएको छ । केन्द्रले रोजिटा, कार्डिनल, जनकदेवलगायत विभिन्न जातका आलु बालीसम्बन्धी काम गर्दै आएको छ । रोजिटा आलु मुडेको ‘ब्रान्ड’ भनेर नेपालभर चिनिएको छ । सो केन्द्रले स्थानीयस्तरका प्राविधिक, अगुवा कृषक, आलुमा क्षमता वृद्धि गर्दै आएको छ । उक्त केन्द्रको ५० औँ वार्षिकोत्सव (स्वर्ण जयन्ती), फार्म डे तथा प्रविधि प्रदर्शन कार्यक्रममा कृषि तथा पशुपन्छी विकास मन्त्रालयकी सहसचिव डा. जानुका पण्डितले स्थानीय र रैथाने जातका आलुको संरक्षण र संवर्धन गर्न मन्त्रालय लाग्ने र मातहतका कार्यालय पनि लाग्नुपर्ने धारणा राख्नुभयो । मुडेमा उत्पादित रोजिटालगायतका स्थानीय र रैथाने आलुलाई ‘गे्रडिङ’ र ‘ब्रान्डिङ’ गरी बाहिरी मुलुकबाट आयात हुने आलुलाई विस्थापित गर्नुपर्ने उहाँले बताउनुभयो । त्यसका लागि मन्त्रालय नीतिगत र पूर्वाधारमा सहयोग दिन सदैव तयार रहेको मन्त्रालयकी प्रवक्तासमेत रहेकी पण्डितले बताउनुभयो । मुडे आसपासका क्षेत्रबाट वार्षिक ७१ करोड रुपियाँ बराबरको आलु निर्यात हुने गर्छ ।लिसङ्खुपाखर गाउँपालिकाकी उपाध्यक्ष मिठुदेवी लामाले मुडे र अन्य पालिकाका विभिन्न स्थानमा कृषकले उत्पादन गरेका आलुलगायतका कृषि उपजको चिस्यान केन्द्र स्थापना गरेको र केन्द्र छिटै सञ्चालनमा आउने जानकारी दिनुभयो । कृषिमा आधुनिकीकरण र यान्त्रिकीकरण गर्दै कृषि, पशुपालनमा गाउँपालिकाले कृषकलाई अनुदानलगायतको सहयोग गर्दै आएको लामाको भनाइ छ ।कार्यक्रममा ५० भन्दा बढी जातका आलुका परिकार प्रदर्शनी गरिएको छ । आलु उत्पादन गरेर आत्मनिर्भर हुने कृषक, केन्द्रका पूर्वकर्मचारीलगायतलाई सम्मान गरिएको छ ।",
      "link": "https://gorkhapatraonline.com/news/161653",
      "image": "https://gorkhapatraonline.com/storage/media/285020/conversions/Aeroponix-potato-original-thumb.jpg"
    },
    {
      "slug": "161650",
      "title": "गाडीको स्वरूप बदलेर जङ्गल सफारी",
      "timestamp": 1751328000000,
      "source": "gp",
      "content": "चितवन राष्ट्रिय निकुञ्ज र यसको मध्यवर्ती क्षेत्रका सामुदायिक वनमा स्वरूप परिवर्तन गरेर जङ्गल सफारीमा प्रयोगमा आइरहेका सवारीसाधनलाई निकुञ्जले रोक्न सकेको छैन ।   गत वर्षदेखि नै यस्तो कार्य रोक्ने भनिए पनि ठोस पहल हुन सकेको छैन ।",
      "longContent": "वसन्त पराजुलीनारायणगढ, असार १७ गते । चितवन राष्ट्रिय निकुञ्ज र यसको मध्यवर्ती क्षेत्रका सामुदायिक वनमा स्वरूप परिवर्तन गरेर जङ्गल सफारीमा प्रयोगमा आइरहेका सवारीसाधनलाई निकुञ्जले रोक्न सकेको छैन । गत वर्षदेखि नै यस्तो कार्य रोक्ने भनिए पनि ठोस पहल हुन सकेको छैन । गत माघमा ट्राफिक प्रहरीले एउटा गाडीलाई सवारी तथा यातायात व्यवस्था ऐन अनुसार कारबाही गरेपछि निकुञ्जमा स्वरूप परिवर्तन गरेर जिप सञ्चालन गरिएका घटना सार्वजनिक भएको थियो । भरतपुर विमानस्थलबाट पर्यटक लिएर सौराहा जाँदै गरेको जङ्गल सफारी लजको ग. १ य ६१० नम्बरको गाडी ट्राफिक प्रहरीको चेकिङमा कारबाहीमा परेको थियो । ब्लुबुकमा दुई यात्री मात्रै लेखिएको गाडीमा सिट सङ्ख्या थपेको पाइएपछि ट्राफिक प्रहरीले त्यो गाडीलाई सात हजार पाँच सय रुपियाँ जरिबाना गरेको थियो । ट्राफिक प्रहरीका अनुसार चितवनमा एक वर्षमा स्वरूप परिवर्तनका १०६ वटा सवारीसाधनलाई कारबाही गर्दा पर्यटक बोक्ने भने एउटालाई मात्र कारबाही गरिएको छ । त्यसपछि भने निकुञ्ज र ट्राफिक प्रहरी कतैबाट पनि थप पहल भएन । यस विषयमा निकुञ्ज र सम्बन्धित व्यवसायीले लापर्बाही गरेको स्थानीयले बताएका छन् । ब्लुबुकमा दुई जना मानिस बोक्न मिल्ने सवारीसाधनमा अहिले १०/१२ जना यात्रु बोकिरहँदा र त्यसले भोलि कुनै पनि दुर्घटना भए यसको जिम्मेवारीमा समस्या पर्ने ट्राफिक प्रहरीले जनाएको छ । चितवन राष्ट्रिय निकुञ्जका प्रमुख संरक्षण अधिकृत गणेश पन्त ब्लुबुकमा लिएको यात्री सङ्ख्याका आधारमा गाडीमा के कति यात्रु छन् भनेर निरीक्षण गर्ने अधिकार निकुञ्जलाई नभएको बताउनुहुन्छ । “यो काम ट्राफिक प्रहरीको हो, हाम्रो होइन । हामीले त निकुञ्जभित्रको सुरक्षा अवस्थालाई ध्यान दिने हो,” उहाँले भन्नुभयो । चितवनका ट्राफिक प्रहरी निरीक्षक गायत्रीराज शर्मा भने निकुञ्जभित्रको अनुगमन आफूहरूले गर्न नमिल्ने बताउनुहुन्छ । “निकुञ्जभित्र सञ्चालनमा आएका सफारीका गाडीका सम्बन्धमा स्वरूप परिवर्तनका कुरा नआएका होइनन् तर हामी निकुञ्जभित्र पसेर कारबाही गर्न सक्दैनौँ,” उहाँले भन्नुभयो । उहाँले निकुञ्जबाहिर यसरी सवारीसाधन सञ्चालनमा आए आफूहरूले कारबाही गर्ने चेतावनी पनि दिनुभयो । सवारी तथा यातायात व्यवस्था ऐन अनुसार सवारीको रङ, सिट सङ्ख्या पार्टपुर्जा र इन्जिनमा कुनै परिवर्तन गर्न पाइँदैन । त्यस्तो गरेमा ट्राफिक प्रहरीले गाडी नियन्त्रणमा लिई यातायात कार्यालयमा बुझाउनु पर्छ । कार्यालयले यस्ता सवारीसाधनका धनीबाट सात हजार रुपियाँ जरिबाना गर्ने र परिवर्तन गरिएको स्वरूप र सिट सङ्ख्यालाई ब्लुबुक अनुसार नै कायम गर्नुपर्ने कानुनी व्यवस्था छ । गाडी सञ्चालकका अनुसार सफारीका लागि भनेर छुट्टै गाडी बनेका छैनन् । अहिले भएका गाडीकै स्वरूप परिवर्तन गरेर चलाउने हो । सफारीमा चल्ने गाडीको सिट कायम गरिदिए सरकारलाई तिर्नुपर्ने कर पनि तिर्न आफूहरू तयार रहेको व्यवसायीको भनाइ छ । सौराहा जिप तथा डुङ्गा बुकिङ सेन्टरका सचिव राममणि खनाल आफूहरूले बागमती प्रदेश सरकारलाई यस सम्बन्धमा पटक पटक अनुरोध गर्दा पनि कानुन नबनेको बताउनुहुन्छ । “पर्यटक बोक्ने जस्तो संवेदनशील सवारीसाधन भएकाले यसको हकमा प्रक्रिया पूरा गरेर सञ्चालन गरौँ भन्ने हाम्रो पनि मान्यता हो । अहिले यस विषयमा कानुन बन्ने चरणमा छ । बागमती प्रदेश सरकारले यसको मसौदा तयार गरेर कानुन बनाउने अन्तिम तयारी गरेको छ,” उहाँले भन्नुभयो ।  सौराहामा मात्र एक सयभन्दा बढी त्यस्ता गाडी सफारीमा प्रयोग गरिएको छ । निकुञ्जभित्र पर्यटक बोक्न ६० वटा सवारीसाधनले अनुमति लिएका छन् । यसैबिच वर्षाका कारण चितवन राष्ट्रिय निकुञ्जले निकुञ्जभित्र हुने गरेको जिप सफारी अनिश्चितकालका लागि रोकेको छ । जङ्गलमा झाडी र खोला बढेका कारण सफारी बन्द गरिएको निकुञ्जले जनाएको छ ।",
      "link": "https://gorkhapatraonline.com/news/161650",
      "image": "https://gorkhapatraonline.com/storage/media/285016/conversions/Jeep-Safari-original-thumb.jpg"
    },
    {
      "slug": "161648",
      "title": "चौध टन प्रशोधित अदुवा जर्मनी निर्यात",
      "timestamp": 1751328000000,
      "source": "gp",
      "content": "गल्धा सामाजिक उद्यमी महिला सहकारीले साढे १४ टन प्रशोधित अदुवा जर्मनी निर्यात गरेको छ । तीन वर्षदेखि अदुवा निर्यात गर्दै आएको सहकारीले यस वर्ष १४ हजार ५६० किलोग्राम सुकेको अदुवाको चाना निकासी गरेको हो ।",
      "longContent": "रामपुर समाचारदातारामपुर (पाल्पा), असार १७ गते । गल्धा सामाजिक उद्यमी महिला सहकारीले साढे १४ टन प्रशोधित अदुवा जर्मनी निर्यात गरेको छ । तीन वर्षदेखि अदुवा निर्यात गर्दै आएको सहकारीले यस वर्ष १४ हजार ५६० किलोग्राम सुकेको अदुवाको चाना निकासी गरेको हो ।सहकारीका व्यवस्थापक डिलमाया सारूले प्रतिकेजी ४९३ रुपियाँ ९० पैसाको दरले ७१ लाख ९१ हजार १८४ रुपियाँ बराबरको प्रशोधित अदुवा निर्यात गरिएको जानकारी दिनुभयो । निस्दी गाउँपालिका–५, गल्धाका २७२ कृषकले उत्पादन गरेको अदुवा अर्गानिक प्रमाणित गरेर प्रशोधन गरी अकिस्टा नेपालसँगको साझेदारीमा जर्मनी पठाएको हो । प्रशोधनका लागि सहकारीले ५६ लाख दुई हजार ३८० बराबरको अदुवा प्रतिकेजी ६० रुपियाँमा ९३ हजार ३७३ केजी अदुवा खरिद गरेको थियो । सहकारीले यस वर्ष जुस प्रयोजनका लागि आठ हजार ६९० केजी काँचो अदुवासमेत निर्यात गरेको छ । उहाँले भन्नुभयो, “जुसका लागि २० हजार केजी काँचो अदुवासँगै प्रशोधित सुकेको चानाको माग आए पनि माग अनुसार पूरा गर्न सकिएन ।” सहकारीले ४२ रोपनीमा बोसे अदुवा लगाएको थियो । सहकारीका अध्यक्ष अममाया मश्राङ्गीले अदुवा राम्रो नफलेको र अर्गानिक प्रमाणित भएको अदुवा कम भएकाले मागभन्दा कम निकासी भएको बताउनुभयो । अदुवा प्रशोधन गरी युरोप निर्यात हुन थालेपछि कृषक उत्साहित भएको उहाँको भनाइ छ । उहाँले जर्मनीको सेरेस कम्पनीले किसानसम्म पुगेर अर्गानिक प्रमाणित गरेपछि मात्र अदुवा जर्मनी निकासी गर्दै आएको बताउनुभयो । गल्धामा अहिले नौ सय रोपनी क्षेत्रफलमा अदुवा उत्पादन हुँदै आएको छ । कृषकलाई अदुवा लगाउनदेखि प्रशोधन गर्नसम्म हेफर इन्टरनेसनल नेपालले आर्थिक र प्राविधिक सहयोग गर्दै आएको छ ।  सरकारी तथा गैरसरकारी संस्थाको सहयोगमा अदुवा धुने, चाना पार्ने, सुकाउने, पिस्ने, प्याकेजिङ गर्ने सामग्री जुटाएर सहकारीले अदुवा प्रशोधन गर्दै आएको छ ।",
      "link": "https://gorkhapatraonline.com/news/161648",
      "image": "https://gorkhapatraonline.com/storage/media/285014/conversions/Aduwa-Prasodhan-original-thumb.jpg"
    },
    {
      "slug": "161647",
      "title": "बेलहिया नाकाबाट निर्यात ४७ प्रतिशत वृद्धि",
      "timestamp": 1751328000000,
      "source": "gp",
      "content": "रुपन्देहीको बेलहिया नाकाबाट हुने निर्यात व्यापारमा ४७ प्रतिशतले वृद्धि भएको छ । भैरहवा भन्सार कार्यालयका अनुसार चालु आर्थिक वर्ष २०८१/८२ को जेठसम्म निर्यात व्यापारमा उल्लेख्य वृद्धि भएको हो ।",
      "longContent": "भैरहवा समाचारदाताभैरहवा, असार १७ गते । रुपन्देहीको बेलहिया नाकाबाट हुने निर्यात व्यापारमा ४७ प्रतिशतले वृद्धि भएको छ । भैरहवा भन्सार कार्यालयका अनुसार चालु आर्थिक वर्ष २०८१/८२ को जेठसम्म निर्यात व्यापारमा उल्लेख्य वृद्धि भएको हो । भन्सार कार्यालयका अनुसार गत वर्षको तुलनामा यस वर्ष ४७.५१ प्रतिशतले निर्यातमा वृद्धि भएको छ । गत आवको साउनदेखि जेठसम्म ११ महिनामा १२ अर्ब ६० करोड रुपियाँ बराबरका विभिन्न सामान रुपन्देहीको भैरहवा नाका हुँदै निर्यात भएको छ । भैरहवा भन्सार कार्यालयका प्रमुख भन्सार अधिकृत रामप्रसाद रेग्मीले चालु आवको साउनदेखि जेठसम्म (११ महिनामा) १८ अर्ब ५९ करोड रुपियाँ मूल्य बराबरका वस्तु तथा सामान निर्यात भएको बताउनुभयो । चालु आवको ११ महिनामा सबैभन्दा बढी निर्यात हुने वस्तुमा भटमासको तेल (प्रशोधित), सेन्थेटिक यार्न, सिमेन्ट खैरो, खयर कत्था, पिना र अन्य, फलाम स्टिलका भाँडाकुँडा, नुडल्स पास्ता, जडीबुटी, खोटो रोजिन र प्लाइउड छन् । अन्य नाकाबाट जस्तै यहाँबाट पनि सबैभन्दा बढी निर्यात हुनेमा भटमासको प्रशोधित तेल रहेको छ । यो नाका हुँदै ११ महिनामा पाँच अर्ब ८१ करोड ५४ लाख आठ हजार रुपियाँ मूल्य बराबरको दुई करोड ९१ लाख ४० हजार ५११ लिटर तेल भारत निर्यात भएको छ । त्यसै गरी भन्सार कार्यालयका अनुसार तीन अर्ब १८ करोड ३३ लाख १० हजार रुपियाँ मूल्य बराबरको एक करोड ५१ लाख ९४ हजार ४६७ किलो सेन्थेटिक धागो भारत तथा तेस्रो मुलुक निर्यात भएको छ । विगतका वर्षमा सबैभन्दा बढी निर्यात व्यापार सेन्थेटिक धागोको हुने गरेकोमा चालु आवमा भने भटमासको प्रशोधित तेलले उछिनेको हो । त्यस्तै सिमेन्ट एक अर्ब ३३ करोड ६१ लाख ९० हजार, कत्था खयर ८४ करोड ७१ लाख ७५ हजार, पिना र अन्य ७८ करोड ३५ हजार, फलाम स्टिलका भाँडाकुँडा ७२ करोड १५ लाख ८८ हजार, चाउचाउ, नुडल्स पास्ता ६६ करोड २८ लाख १३ हजार, जडीबुटी ५७ करोड ५६ लाख सात हजार, खोटो रोजिन ५२ करोड १५ लाख ९४ हजार र प्लाइउड ४५ करोड ७६ लाख २९ हजार रुपियाँ मूल्य बराबरको भारत निर्यात भएको छ ।केही महिनाअघिसम्म रोकिएको प्लाइउड निकासीले अहिले निरन्तरता पाइरहेको छ । सिमेन्ट, प्लाइउडलगायतका वस्तुमा विभिन्न समयमा निर्यातमा अवरोध हुने गरेको छ । सिद्धार्थ उद्योग वाणिज्य सङ्घ, रुपन्देहीका अध्यक्ष नेत्रप्रसाद आचार्यले निर्यात हुन सक्ने वातावरण तयार गरे उद्योगीले अझ बढी निर्यात गर्ने र निर्यातजन्य उद्योग स्थापना गर्ने बताउनुभयो ।",
      "link": "https://gorkhapatraonline.com/news/161647",
      "image": "https://gorkhapatraonline.com/storage/media/285013/conversions/bhansar-bha-original-thumb.jpg"
    },
    {
      "slug": "162114",
      "title": "नागढुङ्गा–सिस्नेखोला सुरुङमार्ग सञ्चालन बोलपत्रको तयारी",
      "timestamp": 1751587200000,
      "source": "gp",
      "content": "नागढुङ्गा–सिस्नेखोला सुरुङमार्ग आयोजनाले सुरुङमार्ग सञ्चालनका लागि निर्देशिका तयार भइरहेको जनाएको छ ।",
      "longContent": "गोरखापत्र समाचारदाताकाठमाडौँ, असार २० गते । नागढुङ्गा–सिस्नेखोला सुरुङमार्ग आयोजनाले सुरुङमार्ग सञ्चालनका लागि निर्देशिका तयार भइरहेको जनाएको छ । मुलुकको यातायात पूर्वाधार क्षेत्रमा आधुनिक सवारीसाधन गुड्ने सुरुङमार्ग सञ्चालन नयाँ प्रयोग भएको हुनाले यसका लागि निर्देशिकै तयार गर्नु परेको आयोजनाले जानकारी दिएको छ ।  आयोजनाका प्रमुख सञ्जय पन्थीले ‘सेवाप्रदायकमार्फत सार्वजनिक पूर्वाधार सञ्चालन, व्यवस्थापन तथा मर्मत सेवा खरिद गर्नेसम्बन्धी निर्देशिका’ तयार गरिरहेको जानकारी दिनुभयो । सुरुङमार्ग सञ्चालन गर्न सेवाप्रदायक संस्था छनोट प्रक्रिया सुरु गर्न आवश्यक कागजपत्र तयार गरी राय सुझाव तथा स्वीकृतिका लागि भौतिक पूर्वाधार तथा यातायात मन्त्रालयमा पेस गरिएको पन्थीले जानकारी दिनुभयो ।",
      "link": "https://gorkhapatraonline.com/news/162114",
      "image": "https://gorkhapatraonline.com/storage/media/285863/conversions/Nagdhunga-(1)-original-thumb.jpg"
    },
    {
      "slug": "162113",
      "title": "‘राइड सेयरिङ’ कार्यान्वयनमा अन्योल",
      "timestamp": 1751587200000,
      "source": "gp",
      "content": "भौतिक पूर्वाधार विकास तथा यातायात व्यवस्था मन्त्रालय गण्डकी प्रदेशले ल्याएको राइड सेयरिङ (नियमन र व्यवस्थापन) नियमावली २०८२ कार्यान्वयनमा अन्योल देखिएको छ ।",
      "longContent": "गोरखापत्र समाचारदाता काठमाडौँ, असार २० गते । भौतिक पूर्वाधार विकास तथा यातायात व्यवस्था मन्त्रालय गण्डकी प्रदेशले ल्याएको राइड सेयरिङ (नियमन र व्यवस्थापन) नियमावली २०८२ कार्यान्वयनमा अन्योल देखिएको छ । २०८२ जेठ १ गते नियमावली राजपत्रमा प्रकाशित गरी निजी सवारी (रातो प्लेट) लाई पनि भाडाको सवारी (कालो प्लेट) सरह सञ्चालनको व्यवस्था गरिएको थियो तर यातायात व्यवसायीको आन्दोलन र केन्द्रीय सरकारको अनुरोधमा एक महिनाका लागि स्थगित गरिएको नियमावलीमा सहमति हुन नसकेपछि कार्यान्वयनमा अन्योल देखिएको हो ।  नियमावलीमा व्यवसायीसँग पटक पटक छलफल भए पनि सहमति हुन सकिरहेको छैन । मन्त्रालयका सचिव कमलकुमार अधिकारीले वार्ता र सहमतिबाटै अघि बढ्ने बताउनुभयो । उहाँले भन्नुभयो, “व्यवसायीसँग तीन चार चरण वार्ता भइसकेको छ । अदालतको आदेश राइड सेयरिङ स्थगत नगर्नू भन्ने छ । व्यवसायीको माग पनि सम्बोधन गरौँ र अदालतको आदेश पनि कार्यान्वयन गरौँ भन्नेमै छौँ ।” तर कहिले कार्यान्वयन हुन्छ भन्ने कुरा अन्योलमै छ ।सहमति भएपछि कार्यान्वयन हुने मन्त्रालयले जनाएको छ तर व्यवसायीले भने माग सम्बोधन नभए पुनः देशभर आन्दोलन गर्ने धम्की दिँदै आएका छन् । नेपाल यातायात व्यवसायी राष्ट्रिय महासङ्घका अध्यक्ष विजय स्वाँरले भन्नुभयो, “छलफल हुँदै छ, गण्डकी प्रदेश परिमार्जन गर्न सकारात्मक देखिएको छ ।  राइड सेयरिङ खारेज गर्ने हाम्रो माग होइन तर कालो र रातो प्लेटको काम एउटै हुनु भएन ।” व्यक्तिगत प्रयोजनका लागि लिएको सवारीले सार्वजनिक यातायातले जस्तै यात्रु ओसार्ने काम कानुनविपरीत भएकाले विरोध गर्नु परेको उहाँको भनाइ छ । मन्त्रालयले भने ‘पठाओ’ लगायतका राइड सेयरिङलाई तत्काल नरोक्नू भन्ने उच्च अदालतको आदेश र हाल राइड सेयरिङ चलिरहेको अवस्थामा व्यवस्थापनका लागि ल्याइएको बताउँदै आएको छ । व्यवसायीले भने सवारी ऐन २०४९ को परिच्छेद २ को दफा ८ को २ र दफा १२ को १ विपरीत सङ्घीय ऐनसँग बाझिने गरी नियमावली ल्याइएको दाबी गरेका छन् । माग सम्बोधन गर्न गठन भएको कार्यदलका संयोजक एवं भौतिक पूर्वाधार तथा यातायात मन्त्रालयका सहसचिव कृष्णराज पन्थले भन्नुभयो, “व्यवसायी र गण्डकी प्रदेश मन्त्रालयले सहमति गरेर अघि बढ्ने गरी तत्कालीन समझदारी पनि भएको हो । प्रदेश नियमावली कार्यान्वयन गर्ने सवालमा केन्द्रीय मन्त्रालयको खासै भूमिका रहँदैन ।” प्रधानमन्त्री तथा मन्त्रीपरिषद्को कार्यालयले जेठ २० गते नियमावली स्थगित गर्न पत्र पठाएपछि गण्डकी प्रदेश सरकारले यातायात व्यवसायीसँग पुनः वार्ता गरी सहमति गर्नका लागि एक महिनाको समय दिने निर्णय गरी नियमावली स्थगित गरेको थियो ।  नियमावली लागु हुन्छ   गण्डकी प्रदेशका मुख्यमन्त्री सुरेन्द्र पाण्डेले प्रदेशमा राइड सेयरिङ नियमावली लागु गर्ने बताउनुभएको छ । आफू नेतृत्वको मन्त्रीपरिषद्को बैठक र प्रदेश सभाको निर्णय कार्यान्वयन गर्न आफूसक्षम रहेको उहाँले बताउनुभयो । बिहीबार कांग्रेस केन्द्रीय समिति बैठकमा उहाँले भन्नुभयो, “राइड सेयरिङ लागु गर्ने निर्णयमा म दृढ छु । लागु गरेरै छोड्छु । मेरो निर्णय कार्यान्वयन गर्न सर्वोच्च अदालतले पनि सजिलो बनाएको छ ।”",
      "link": "https://gorkhapatraonline.com/news/162113",
      "image": "https://gorkhapatraonline.com/storage/media/285861/conversions/2333-original-thumb.jpg"
    },
    {
      "slug": "162109",
      "title": "प्रधानमन्त्री ओली आज स्वदेश फर्कंनुहुँदै",
      "timestamp": 1751587200000,
      "source": "gp",
      "content": "प्रधानमन्त्री केपी शर्मा ओली साताव्यापी स्पेन भ्रमण सम्पन्न गरी शुक्रबार (आज) स्वदेश फर्कंदै हुनुहुन्छ । संयुक्त राष्ट्रसङ्घको ‘विकासका लागि वित्तसम्बन्धी चौथो अन्तर्राष्ट्रिय सम्मेलन’ मा सहभागी हुन नेपाली प्रतिनिधिमण्डलको नेतृत्व गर्दै उहाँ असार १४ गते स्पेन प्रस्थान गर्नुभएको थियो ।",
      "longContent": "गोरखापत्र समाचारदाताकाठमाडौँ, असार २० गते । प्रधानमन्त्री केपी शर्मा ओली साताव्यापी स्पेन भ्रमण सम्पन्न गरी शुक्रबार (आज) स्वदेश फर्कंदै हुनुहुन्छ । संयुक्त राष्ट्रसङ्घको ‘विकासका लागि वित्तसम्बन्धी चौथो अन्तर्राष्ट्रिय सम्मेलन’ मा सहभागी हुन नेपाली प्रतिनिधिमण्डलको नेतृत्व गर्दै उहाँ असार १४ गते स्पेन प्रस्थान गर्नुभएको थियो । भ्रमणको अन्तिम दिन बिहीबार उहाँले स्पेनमा रहेका नेपाली समुदायसँग पनि भेट गर्नुभयो । बिहीबार नै प्रधानमन्त्री ओली दोहा हुँदै नेपाल फर्कने क्रममा रहनुभएको छ । उहाँ शुक्रबार अपराह्न काठमाडौँ आइपुग्नुहुने जनाइएको छ । अन्तर्राष्ट्रिय विकासका लागि वित्तसम्बन्धी अन्तर्राष्ट्रिय सम्मेलन एक दशकको अन्तरालमा स्पेनको सेभिया सहरमा आयोजना गरिएको थियो ।सम्मेलनको पूर्वसन्ध्यामा असार १५ गते नागरिक समाजले आयोजना गरेको प्लेनरीको समापन सत्रमा प्रधानमन्त्री ओलीले सम्बोधन गर्दै नागरिक समाजको भूमिकाको चर्चा गर्नुभयो । सोही दिन स्पेनका प्रधानमन्त्री तथा स्पेन सरकारका अध्यक्ष पेद्रो सान्चेजसँग प्रधानमन्त्री ओली नेतृत्वको प्रतिनिधिमण्डलको द्विपक्षीय भेटवार्तामा भावी सहकार्य र सम्मेलनका बारेमा छलफल भयो । सोही रात स्पेनका नरेशद्वारा राष्ट्रप्रमुख तथा सरकार प्रमुखहरूको स्वागतमा आयोजना गरिने रात्रिभोजमा सरिक हुनुभयो ।  असार १६ गते बिहान अन्तर्राष्ट्रिय सम्मेलनको उद्घाटन सत्रमा सहभागिता जनाउँदै दिउँसो गेट्स फाउन्डेसनद्वारा आयोजना गरेको विकास सहयोगको भविष्यका लागि स्वतन्त्र आयोगको घोषणा समारोहमा प्रधानमन्त्री ओलीले सम्बोधन गर्नुभएको थियो । अपराह्न नेपालका प्रधानमन्त्री एवं अल्पविकसित राष्ट्रहरू (एलडिसी) को अध्यक्षको हैसियतमा प्रधानमन्त्री ओलीले सम्मेलनलाई सम्बोधन गर्नुभएको थियो । दिउँसो र साँझ विभिन्न मुलुकका उच्च नेतृत्वसँग भेटवार्ता गर्नुभयो । राति स्पेन सरकारका महामहिम अध्यक्ष तथा प्रधानमन्त्रीद्वारा दिइएको औपचारिक रात्रिभोजमा सरिक हुनुभएको थियो ।  भ्रमणको चौथो दिन असार १७ गते बिहान प्रधानमन्त्री ओलीले अल्पविकसित मुलुकहरूको उच्चस्तरीय बैठकको अध्यक्षतासहित सम्बोधन गर्नुभयो । स्पेन सरकारका अध्यक्ष पेद्रो सान्चेजद्वारा आयोजना गरिने वैश्विक ऐक्यबद्धतामा लगानी : विकास सहयोगको नयाँ दृष्टिकोण शीर्षकको उच्चस्तरीय साइड–इभेन्टमा पनि प्रधानमन्त्री ओलीले सम्बोधन गर्नुभएको थियो ।सोही दिन प्रधानमन्त्री ओलीले नेपाल सरकार, बङ्गलादेश, लाओस र संयुक्त राष्ट्रसङ्घ आवासीय संयोजक (युएनआरसी) को संयुक्त आयोजनामा हुने अल्पविकसित देशबाट दिगो स्तरोन्नतिका लागि सशक्त सहनशीलता तथा जलवायु वित्तीय व्यवस्था विषयक उच्चस्तरीय सत्रलाई सम्बोधन गर्नुभएको थियो । नेपाल र बुरुन्डीको सहआयोजनामा भएको राष्ट्रप्रमुख तथा सरकार प्रमुखहरूको पहलमा पानी तथा सरसफाइ वित्तीय स्रोतको प्रवाह विषयक कार्यक्रममा पनि प्रधानमन्त्रीले सम्बोधन गर्नुभयो ।त्यस्तै गरी अपराह्न नै अन्तर्राष्ट्रिय विकास सहयोगको पुनर्जीवन विषयमा आयोजित राउन्ड टेबलमा प्रधानमन्त्रीले सुझावसहितको सम्बोधन गर्नुभयो । स्पेनका लागि नेपाली राजदूतद्वारा आयोजित रात्रिभोजमा सरिक हुनुभयो  । पाँचौँ दिन असार १८ गते प्रधानमन्त्री ओली सेभियाबाट म्याड्रिड पुगेर उद्योगी व्यवसायीहरूको ‘नेपाल–स्पेन बिजनेस तथा लगानी प्रवर्धन साँझ’ कार्यक्रममा सहभागी हुनुभएको थियो ।यसैबिच प्रधानमन्त्री केपी शर्मा ओलीले बिहीबार मेड्रिडस्थित प्रादो राष्ट्रिय सङ्ग्रहालयको अवलोकन गर्नुभएको छ । युरोपकै पुरानोमध्येको सो कला सङ्ग्रहालयका अध्यक्ष जाबियर सोलानेले प्रधानमन्त्री ओलीलाई स्वागत गर्नुभएको थियो । सङ्ग्रहालयमा युरोप र स्पेनका इतिहास, संस्कृतिसँग सम्बन्धित घटनाक्रमलाई कलात्मक रूपमा प्रस्तुत गरिएको छ । यसै गरी प्रधानमन्त्री ओलीले स्पेनको मेड्रिडस्थित नेपाली दूतावास कार्यालयको बिहीबार नै निरीक्षण गर्नुभएको छ । सो क्रममा उहाँले दूतावासका राजदूत तथा कर्मचारीहरूसँग त्यहाँको सेवा प्रवाह र अन्य गतिविधिका बारेमा जानकारी लिनुभएको प्रधानमन्त्रीको सचिवालयले जनाएको छ ।",
      "link": "https://gorkhapatraonline.com/news/162109",
      "image": "https://gorkhapatraonline.com/storage/media/285856/conversions/p-5_5-original-thumb.jpg"
    },
    {
      "slug": "162108",
      "title": "सिंहदरबारभित्रै हरायो गाडी",
      "timestamp": 1751587200000,
      "source": "gp",
      "content": "श्रम, रोजगार तथा सामाजिक मन्त्रालयको सवारीसाधन सिंहदरबार परिसरबाटै हराएको छ । मन्त्रालयको स्वामित्वमा रहेको महिन्द्रा स्कोर्पियो–एस फोर (प्रदेश ३–०१–००२ झ ५३६७) नम्बरको सरकारी गाडी सिंहदरबार परिसरबाट हराएको हो ।",
      "longContent": "गोरखापत्र समाचारदाताकाठमाडौँ, असार २० गते । श्रम, रोजगार तथा सामाजिक मन्त्रालयको सवारीसाधन सिंहदरबार परिसरबाटै हराएको छ । मन्त्रालयको स्वामित्वमा रहेको महिन्द्रा स्कोर्पियो–एस फोर (प्रदेश ३–०१–००२ झ ५३६७) नम्बरको सरकारी गाडी सिंहदरबार परिसरबाट हराएको हो ।श्रम, रोजगार तथा सामाजिक मन्त्रालयले हराइरहेको सो गाडी खोजी गरिदिनका लागि गृह मन्त्रालय, प्रहरी प्रधान कार्यालय र उपत्यका ट्राफिक प्रहरी कार्यालय, रामशाहपथ काठमाडौँलाई समेत पत्राचार गरिसकेको छ । श्रम, रोजगार तथा सामाजिक मन्त्रालयले असार १५ गते पत्राचार गरेको हो ।पत्रमा उल्लेख छ, “यस मन्त्रालयको स्वामित्वमा रहेको तपसिलको विवरण अनुसारको चारपाङ्ग्रे सवारीसाधन विगत केही समय अघिदेखि हराइरहेको हुँदा उक्त सवारीसाधन जहाँ जस्तो जुन अवस्थामा छ, खोजतलास गरिदिनुहुन साथै प्रचलित कानुनबमोजिम सो कार्यमा संलग्न रहेका व्यक्तिलाई मुद्दा दर्ता गरी अनुसन्धान कारबाही अगाडि बढाइदिनुहुन असार १५ गतेको (नेपाल सरकार सचिवस्तर) निर्णय अनुसार अनुरोध गरिन्छ ।” गृह मन्त्रालयका सहसचिव तथा प्रवक्ता रामचन्द्र तिवारीले श्रम, रोजगार तथा सामाजिक मन्त्रालयको गाडी खोजिदिन प्रहरीमा पठाइएको बताउनुभयो । उहाँले सो सम्बन्धमा अहिलेसम्म प्रहरीबाट कुनै जानकारी प्राप्त नभएको जानकारी दिनुभयो । श्रम, रोजगार तथा सामाजिक सुरक्षामन्त्री शरत्सिंह भण्डारीले भने हराएको भनिएको गाडी मन्त्रालयका सचिवको घरमै रहेको र गाडी प्राप्त भइसकेको दाबी गर्नुभयो । उहाँले यो कुरामा कुनै दम नरहेको र केही व्यक्तिद्वारा ‘स्टन्टबाजी’ गरिएको आरोप लगाउनुभयो ।",
      "link": "https://gorkhapatraonline.com/news/162108",
      "image": "https://gorkhapatraonline.com/storage/media/285855/conversions/344-original-thumb.jpg"
    },
    {
      "slug": "162107",
      "title": "‘ग्लोबल फन्ड’ सहयोग कटौती",
      "timestamp": 1751587200000,
      "source": "gp",
      "content": "नेपालको सन् २०३५ सम्ममा क्षयरोग महामारी अन्त्य गर्ने घोषणामा चुनौती थपिएको छ । ग्लोबल फन्डबाट आउने बजेट कटौती हुँदा क्षयरोग प्रभावित ४२ जिल्लामा भइरहेको कार्यक्रम प्रभावित हुने देखिएको छ ।",
      "longContent": "काठमाडौँ, असार २० गते । नेपालको सन् २०३५ सम्ममा क्षयरोग महामारी अन्त्य गर्ने घोषणामा चुनौती थपिएको छ । ग्लोबल फन्डबाट आउने बजेट कटौती हुँदा क्षयरोग प्रभावित ४२ जिल्लामा भइरहेको कार्यक्रम प्रभावित हुने देखिएको छ । राष्ट्रिय क्षयरोग नियन्त्रण केन्द्रका निर्देशक डा. श्रीराम तिवारीले ग्लोबल फन्डको अनुदान ४० प्रतिशत घट्ने भएकाले क्षयरोगको खोजपड्ताल तथा औषधोपचारमा समस्या हुने बताउनुहुन्छ । उहाँका अनुसार ग्लोबल फन्डले बजेट ४० प्रतिशतसम्म कटौती हुन सक्ने पत्र पठाएको छ । सरकारले क्षयरोग नियन्त्रणमा चालु आवका लागि ६५ करोड बजेट छुट्याएको छ । उहाँले १४९ वटा पालिकालाई सरकारले क्षयरोग नियन्त्रणका लागि ३० देखि ४० लाखसम्म बजेट विनियोजन गरेको जानकारी दिनुभयो । देशमा क्षयरोगीको सङ्ख्या घट्दै जानुपर्नेमा झन्झन् वृद्धि हुँदै गएको अवस्थामा ग्लोबल फन्डबाट आउने बजेट कटौती भएको छ । नेपालले सन् २०५० सम्ममा क्षयरोगलाई पूर्ण रूपमा उन्मूलन गर्ने लक्ष्य राखेको थियो । विश्व स्वास्थ्य सङ्गठनले दिएको म्यान्डेट अनुसार नेपालले २०३५ सम्ममा क्षयरोग महामारी अन्त्य र सन् २०५० सम्ममा पूर्ण रूपमा उन्मूलन गर्ने रणनीति लिएको छ । स्वास्थ्य तथा जनसङ्ख्या मन्त्रालयका सचिव डा. विकास देवकोटाले क्षयरोग महामारी अन्त्य गर्ने लक्ष्यमा नेपाल अघि बढिरहेको बताउनुभयो । “केही चुनौती पक्कै छन्,” सचिव देवकोटाले भन्नुभयो, “ती चुनौतीलाई सामना गरेर अघि बढ्न सकिएको अवस्थामा क्षयरोग अन्त्य गर्न सकिन्छ ।”  उहाँले प्रत्येक वर्ष क्षयरोगी घट्नुपर्नेमा बढ्दै जानु र क्षयरोग नियन्त्रणमा दातृनिकायको सहयोग घटनाले कार्यक्रम प्रभावित हुन सक्ने बताउनुभयो । सचिव देवकोटाले क्षयरोग नियन्त्रणमा दातृनिकायको सहयोग घटे पनि सरकारले भने प्राथमिकता दिएको जानकारी दिनुभयो । निर्देशक तिवारीले नेपालमा गत वर्ष ४० हजार ७७६ जना नयाँ क्षयरोगका बिरामी पत्ता लागेको जानकारी दिनुभयो । आर्थिक वर्ष २०८०/८१ मा ३५ हजार नयाँ क्षयरोगका बिरामी थपिएका थिए । गएको १० महिनामा २९ हजार ८७७ जनामा नयाँ क्षयरोगी थपिएका छन् । बर्सैपिच्छे बिरामीको सङ्ख्या बढ्नुले क्षयरोग अन्त्यको लक्ष्यलाई चुनौती दिएको छ । क्षयरोगसम्बन्धी विश्वव्यापी प्रतिवेदनले नेपालमा हरेक वर्ष करिब ६८ हजार नयाँ क्षयरोगका बिरामी थपिने अनुमान गरेको छ । नेपालले सन् २०२६ सम्ममा क्षयरोगको दर प्रतिएक लाख जनसङ्ख्यामा २३८ बाट १८१ मा र मृत्युदर ५८ बाट २३ मा झार्ने लक्ष्य लिएको छ । क्षयरोग नियन्त्रण केन्द्रका योजना विभाग प्रमुख वीरबहादुर रावलले क्षयरोग नियन्त्रणका लागि स्थानीय तहले काम गरे मात्र नियन्त्रण सम्भव हुने बताउनुभयो । उहाँले कैलाली, डडेलधुरा, कास्की, काठमाडौँ, तनहुँलगायतका ४२ जिल्लामा सरकारले प्राथमिकता दिएर काम गरिरहेको जानकारी दिनुभयो ।",
      "link": "https://gorkhapatraonline.com/news/162107",
      "image": "https://gorkhapatraonline.com/storage/media/285854/conversions/global-fund-logo-original-thumb.jpg"
    },
    {
      "slug": "162106",
      "title": "निजामती कानुनमा सधैँ चलखेल",
      "timestamp": 1751587200000,
      "source": "gp",
      "content": "कर्मचारी समायोजन विधेयकमा राज्य व्यवस्था तथा सुशासन समितिको प्रतिवेदन पेस र प्रतिनिधि सभाबाट पारितको तयारी २०७५ फागुन ३ गते थियो । अध्यादेश प्रतिस्थापन विधेयक भएकाले करिब एक सातामा सङ्घीय संसद्का दुवै सदनबाट पारित र प्रमाणीकरण हुनुपर्ने समयसीमाको दबाबमा संसद् थियो ।",
      "longContent": "काठमाडौँ, असार २० गते । कर्मचारी समायोजन विधेयकमा राज्य व्यवस्था तथा सुशासन समितिको प्रतिवेदन पेस र प्रतिनिधि सभाबाट पारितको तयारी २०७५ फागुन ३ गते थियो । अध्यादेश प्रतिस्थापन विधेयक भएकाले करिब एक सातामा सङ्घीय संसद्का दुवै सदनबाट पारित र प्रमाणीकरण हुनुपर्ने समयसीमाको दबाबमा संसद् थियो । राज्य व्यवस्था तथा सुशासन समितिले फागुन ३ गते नै विधेयकको प्रतिवेदन पारित गरेर सभामा पेसको निर्णय गर्‍यो तर अन्तिम समयमा प्रतिवेदनमा त्रुटि फेला पर्‍यो । समितिले गरेको सहमतिभन्दा थप बेहोराको प्रतिवेदन तयार भएको जानकारी सभापति शशी श्रेष्ठले पाएपछि बैठकमा पेसको कार्यसूची नै हेरफेर भयो ।कर्मचारी समायोजन अध्यादेशले संसद् सेवाका कर्मचारीलाई प्रदेशमा समायोजनको विकल्प दिएको थियो । प्रतिस्थापन विधेयक समितिमा छलफलका क्रममा स्थानीय तहमा पनि जान सक्ने व्यवस्थामा सहमति भयो तर अन्तिम प्रतिवेदनमा सहमतिविपरीत सङ्घमा समेत समायोजन हुने व्यवस्था घुसाइयो । सोही प्रतिवेदनमा सभापति श्रेष्ठले हस्ताक्षरसमेत गर्नुभएको थियो ।हतारमा प्रतिवेदन तयार भएकाले सभापति श्रेष्ठले उक्त प्रतिवेदन गाडीमा नै अध्ययन गर्दै सिंहदरबारबाट बानेश्वर पुग्नुभयो । सहमतिविपरीत प्रतिवेदन लेखिएको आशङ्का सभापतिलाई भयो । त्यही बेला सङ्घीय मामिला तथा सामान्य प्रशासन मन्त्रालयका तत्कालीन सचिव दिनेश थपलियाले सभापति श्रेष्ठलाई फोन गरेर प्रतिवेदनमा त्रुटि भएको जानकारी दिनुभयो । संसद्मा पेसको कार्यसूची रोकेर श्रेष्ठ सिंहदरबार फर्किनुभयो र समिति सचिव सुदर्शन खड्कासमेतलाई बोलाएर केरकार गर्नुभयो । खड्काले अन्य कोही कर्मचारीले शब्द थपिदिएको जवाफ दिनुभयो । सभापति श्रेष्ठले अनधिकृत रूपमा प्रतिवेदन तयार भएको भन्दै आपत्ति जनाएर प्रतिवेदन सुधार गरी सचिवको जिम्मेवारी खोस्नुभयो । प्रतिवेदन सोही दिन दोस्रो बैठक राखेर सभामा पेस गरी तेस्रो बैठकबाट विधेयकसमेत पारित भयो । तत्कालीन घटनाबारे श्रेष्ठले भन्नुभयो, “हामीले सहमति गरेकोमा सङ्घ भन्ने शब्द थपेर प्रतिवेदन अन्तिम रूप दिइएको म र सामान्यको सचिवले पत्तो पायौँ । मैले यो त अक्षम्य अपराध भयो भनेर सचिवको जिम्मेवारी खोसेँ । कारबाही हुनुपर्ने घटना भए पनि गरिएन । समितिले गरेको सहमतिविपरीत प्रतिवेदन लेखनको अधिकार समिति सचिवलाई हुन्न । यस्ता घटना त संसद्कै मानमर्दन हुन् ।”दोहोरियो घटनाझन्डै साढे ६ वर्षपछि राज्य व्यवस्था समितिमा नै प्रतिवेदन लेखनको विषयमा विवाद भइरहेको छ । अघिल्लो पटक जस्तै यो पटक पनि निजामती विधेयककै प्रतिवेदनमा विवाद भएको हो । अवकाश प्राप्त निजामती कर्मचारीले संवैधानिक, कूटनीतिक तथा अन्य सरकारी नियुक्ति दुई वर्षसम्म लिन नपाउने गरी सहमति भएकोमा त्यसलाई खण्डित गर्ने व्यवस्था पनि यथावत् राखिएकोमा विवाद छ । समितिले गरेको सहमतिविपरीत ‘कुलिङ अफ पिरियड’ निष्प्रभावी हुने गरी प्रतिवेदन तयार भएकोमा संसदीय छानबिनकै माग उठेको छ । उक्त त्रुटिको जिम्मेवारी लिनबाट भने सबै पन्छिएका छन् । निर्णय अनुसार प्रतिवेदन लेखन नभएको भन्दै समिति सचिवको आलोचना भइरहेको छ । कर्मचारी, शिक्षक तथा प्रहरी सङ्गठन जोडिएका कानुन तर्जुमामा संसद्लाई सधैँ नै सकस पर्ने गरेका विगत पनि छन् । कर्मचारी सङ्गठन र स्वार्थ समूहको दबाबसमेतले कानुन पारित गर्न संसद्लाई सकस पर्ने गरेको छ । विचाराधीन सङ्घीय निजामती विधेयक नै मन्त्रीपरिषद्ले दर्ता अनुमति दिएको लामो समयसम्म संसदीय प्रव्रिmयामा प्रवेश नै गर्न सकेन । संसद्को अघिल्लो कार्यकालमा तीन वर्षसम्म विषयगत समितिमा छलफल भएको सङ्घीय निजामती विधेयक अन्तर्वस्तुमा दबाब समूहको अस्वाभाविक चासोकै कारण अन्तिम अवस्थामा फिर्ता भएको थियो । राज्य व्यवस्था समितिले आफ्नो कार्यकालमा पारित गरेका १८ विधेयकमध्ये सङ्घीय निजामतीका लागि मात्र झन्डै आधा समय खर्चिएको थियो । समितिले १८ वटा विधेयक पारितका लागि १६२ वटा बैठक बस्दा ६१ वटा बैठक निजामती विधेयकका लागि मात्रै बसेका थिए । कर्मचारी विधेयक सधैँको सकससङ्घीय संसद्को कालखण्ड मात्र होइन, कर्मचारी सम्बद्ध विधेयक पारितमा संसद्लाई सधैँ सङ्घर्ष गर्नु परेका उदाहरण छन् । निजामती सेवा ऐनको पहिलो संशोधन २०५५ र जनआन्दोलनपछिको संशोधनमा पनि उत्तिकै सकस परेका थिए । त्यसबाहेक निजामती कर्मचारी विधेयकमा सामान्यबाहेकका ठुला संशोधन भएका छैनन् । राष्ट्रिय सभामा उत्पत्ति भएको निजामती सेवा विधेयक २०५२ साल मङ्सिर २७ गते सभामा प्रस्तुत भएको थियो । २०५३ साउन २० गते राष्ट्रिय सभा र २०५५ वैशाख २४ मा प्रतिनिधि सभाबाट पारित भएका थिए । दर्तापछि प्रतिनिधि सभाबाट पारित गर्न झन्डै तीन वर्ष नै लागेको थियो । अन्तर्वस्तुमा विवाद र कर्मचारी सङ्गठनको दबाबका कारण पहिलो संशोधन प्रतिनिधि सभाले एकै दिन तीन वटा बैठक राखेर सम्पन्न गरेको थियो । पहिलो संशोधन विमलेन्द्र निधि सामान्य प्रशासनमन्त्री भएका बेला गरिएको थियो ।२०६२/६३ को आन्दोलनपछिको पुनस्र्थापित प्रतिनिधि सभाले पनि निजामती कर्मचारी कानुन परिमार्जन गर्‍यो । त्यो बेला विधेयकका केही प्रावधानलाई लिएर कर्मचारीले सिंहदरबारभित्रै नाराबाजीसमेत गरे । कर्मचारी युनियनको दबाबका कारण राज्य व्यवस्था समिति बैठकलाई मर्यादापालकको सहायताले सञ्चालन गरिएको थियो ।  राज्य व्यवस्था समितिका पूर्वसभापति हृदयराम थानी कर्मचारी विधेयकमा सधैँ सकस नै पर्ने बताउनुहुन्छ । थानी भन्नुहुन्छ, “जनआन्दोलनलगत्तै पनि हामीलाई निकै कठिन भएको थियो । म त्यो बेला समिति सदस्य थिएँ । २४ (घ) बढुवाको चर्को दबाब थियो, समिति सहमतिमा पुगेको थिएन । त्यो बेला मेरै प्रस्तावमा ५–६ दिनसम्म बैठक रोकिएको पनि थियो । पछि छलफलबाटै त्यो समस्या सुल्झायौँ तर विधेयकका विषयलाई लिएर कर्मचारीले सिंहदरबारभित्रै नारा लगाए ।”२०७२ सालमा निजामती सेवा ऐन संशोधनमा पनि माथापच्चिसी भयो । विशेष गरी कर्मचारीले विदेशी मुलुकको स्थायी अनुमतिपत्र लिन पाउने वा नपाउने तथा ट्रेड युनियनको विषयमा विवाद भएको थियो । २०७२ सालमा तत्कालीन सामान्य प्रशासनमन्त्री लालबाबु पण्डित हुनुहुन्थ्यो । डिभी, पिआरलाई कानुनले बन्देज गर्न सफल भए पनि ट्रेड युनियन दबाबकै कारण बिराम लाग्न सकेन ।",
      "link": "https://gorkhapatraonline.com/news/162106",
      "image": "https://gorkhapatraonline.com/storage/media/285853/conversions/nnn-original-thumb.jpg"
    },
    {
      "slug": "162105",
      "title": "बाँझो जमिन अनुदानले हराभरा",
      "timestamp": 1751587200000,
      "source": "gp",
      "content": "धनकुटा महालक्ष्मीका ६६ जना कृषकले व्यावसायिक बेसार खेती तथा प्रशोधनका लागि ५० प्रतिशत अनुदान पाएपछि बेसार खेती गरेका छन् ।",
      "longContent": "सन्तोष सुवेदी पाख्रीबास (धनकुटा), असार २० गते । धनकुटा महालक्ष्मीका ६६ जना कृषकले व्यावसायिक बेसार खेती तथा प्रशोधनका लागि ५० प्रतिशत अनुदान पाएपछि बेसार खेती गरेका छन् । महालक्ष्मी नगरपालिका–७, का कृषक मिलन बराल भन्नुहुन्छ, “त्यसै बाँझो रहेको जमिनमा अहिले व्यावसायिक बेसार खेती गरेका छौँ । अन्य बालीनाली लगाउँदा बाँदरले दुःख दिन्छ तर बेसार खेतीलाई केही नगर्ने हुँदा आम्दानी बढ्ने आशा छ ।’’महालक्ष्मी नगरपालिका–७ का सन्तोष बानिया र ९ नम्बर वडाकी अम्बिका थापाले पनि ५० प्रतिशत अनुदानमा व्यावसायिक बेसार खेती गर्नुभएको छ । बाँझो रहेको जमिनमा बेसार खेतीबाट मनग्गे आम्दानी हुने उहाँको भनाइ छ ।  पछिल्लो समय पूर्वी पहाडी जिल्लाको बालीनालीमा बाँदरको रजाइँले हैरानी खेप्नु परेका कृषकले बेसार बालीलाई विकल्पमा रोजेका छन् । पहिलो वर्ष भएकाले आम्दानी लिन बाँकी रहेको महालक्ष्मीकी कृषक थापाको भनाइ छ । बेसार एक वर्ष नभई अर्काे वर्षपछि खन्दासमेत नबिग्रिने हुँदा यो खेती गर्न सजिलो हुने कृषक सन्तोष बानिया बताउनु हुन्छ । बाँझो रहेको जमिन अनुदानले गर्दा व्यावसायिक खेतीले हराभरा हुँदै छ ।यो अनुदान ग्रामीण उद्यम तथा आर्थिक विकास आयोजनामार्फत प्रदान गरिएको हो । सुदूरपूर्वदेखि सुदूरपश्चिम जिल्लाका पहाडी भू–भागमा विकासको मेरुदण्डका रूपमा रहेको मध्यपहाडी लोकमार्ग आसपासका स्थानीय तहलाई आर्थिक कोरिडोरका रूपमा विकास गर्न सञ्चालन गरिएको कार्यक्रम प्रभावकारी बन्दै गएको छ । विश्व बैङ्कको सहुलियतपूर्ण ऋण सहयोगमा विसं २०७७ देखि पाँच वर्षका लागि मध्यपहाडी राजमार्ग केन्द्रित आर्थिक कोरिडोर राष्ट्रिय गौरवको कार्यक्रमका रूपमा सञ्चालन गरिएको हो । कृषि तथा पशुपन्छी विकास मन्त्रालय मातहत रहेको ग्रामीण उद्यम तथा आर्थिक विकास आयोजना कार्यालयमार्फत कार्यक्रम सञ्चालन हुँदै आएको छ । आयोजनाको निर्देशनालय कार्यालय हरिहर भवन ललितपुरमार्फत आर्थिक कोरिडोर कार्यालय पाख्रीबास, बर्दीबास, बुटवल र डडेलधुरामा रहेका छन् । ग्रामीण उद्यम तथा आर्थिक विकास आयोजना पाख्रीबासको कार्यक्षेत्र कोशी र बागमती रहेको छ । कोशी प्रदेशका पाँचथर, तेह्रथुम, धनकुटा, भोजपुर, खोटाङ, ओखलढुङ्गा र उदयपुर गरी सात जिल्ला रहेका छन् । यस अन्तर्गत २२ वटा स्थानीय तह तथा बागमती प्रदेशका सिन्धुली, रामेछाप, काभ्रेपलाञ्चोक, सिन्धुपाल्चोक, नुवाकोट र धादिङका १८ वटा स्थानीय तह गरी ४० वटा स्थानीय तहमा पाख्रीबासले काम गर्दछ । आयोजनाले स्थानीय तहमा कृषि तथा पशुपन्छी सेवा केन्द्र भवन, हाटबजार, सङ्कलन केन्द्र, चिस्यान केन्द्र जस्ता पूर्वाधार निर्माण गरेको आर्थिक कोरिडोर कार्यालय धनकुटाका प्रमुख डा. इन्द्रनारायण शाहले बताउनुभयो ।यसले स्थानीय अर्थ व्यवस्थालाई मजबुत बनाउन सकिनेसमेत अपेक्षा गरिएको छ । आयोजनाले बजार सुनिश्चित गरेका ३७ वटा उत्पादनमूलक समूह सहकारीलाई अनुदान, स्थानीय तह, प्रदेश र सङ्घका छ सय प्राविधिक पशु विकास तथा कृषिका ल्याबसम्बन्धी क्षमता विकास तालिम, पूर्ण लगानीमा कोशी र बागमती प्रदेशका १६ स्थानीय तहमा आधुनिक कृषि तथा पशुपन्छी सेवा केन्द्र भवन निर्माणको काम गरेको प्रमुख डा. शाहले बताउनुभयो ।आयोजनाले कृषि उपजको मूल्य शृङ्खला विकास र उद्यमशीलताका लागि आवश्यक नीतिगत खाका, आवश्यक संरचना निर्माण र अन्य सहयोगी सेवामार्फत उद्यमशीलताको वातावरण निर्माणमा सघाएको कार्यालयले जनाएको छ । आयोजनाले निर्माण गरेका कृषि तथा पशुपन्छी सेवा केन्द्र भवनमा स्थानीय तहले कृषि र पशुपन्छी शाखा सञ्चालन गरेका छन् । गाउँपालिकामा सेवा केन्द्र भवन निर्माण भएपछि सेवा प्रवाहमा सहज भएको भोजपुरको टेम्केमैयुङ गाउँपालिकाकी उपाध्यक्ष रमादेवी राईले बताउनुभयो ।ग्रामीण क्षेत्रमा उद्यमशीलता प्रवर्धन गर्दै कृषकलाई उत्पादन र बजारसँग जोड्न कार्यक्रम सञ्चालन भएको छ । कृषक समूह र सहकारीलाई प्रतिसदस्य दुई लाख रुपियाँसम्म अनुदान दिइएको छ । खाद्यान्न, दलहन, फलफूल, तरकारी, चिया, कफी, मह, मासु, दुध, माछा, जडीबुटीलगायतका उत्पादनमा आधारित उद्यम विकास गरिएको छ । ५० प्रतिशत अनुदानमा घार पाएपछि मौरी पालनमा धेरै सहज भएको पाँचथर फिदिमका कृषक यज्ञविक्रम न्यौपानेले बताउनुभयो ।आयोजनाले ग्रामीण अर्थतन्त्रलाई सबल बनाउन मूल्य शृङ्खला विकास, पूर्वाधार निर्माण र नीतिगत सहयोगमार्फत अनुकूल वातावरण तयार गरेको छ । २०७७ सालमा देशभर १६ अर्ब रुपियाँको लगानीमा सञ्चालन हुने भनिएको परियोजना हाल कुल सात अर्ब रुपियाँको लगानीमा सञ्चालन भएको हो ।",
      "link": "https://gorkhapatraonline.com/news/162105",
      "image": "https://gorkhapatraonline.com/storage/media/285852/conversions/arthik-koridor-krishi-bhaban-3-original-thumb.jpg"
    },
    {
      "slug": "162104",
      "title": "एमबिबिएस पढ्न पालिकाको छात्रवृत्ति",
      "timestamp": 1751500800000,
      "source": "gp",
      "content": "प्युठानको ऐरावती गाउँपालिकाले ग्रामीण भेगका जेहेन्दार विद्यार्थीलाई लक्षित गरीउच्च शिक्षा अध्ययनमा उल्लेखनीय पहल गरेको छ। बरौला गाउँका अजय जिसीलाई काठमाडौँ विश्वविद्यालय स्कुल अफ मेडिकल साइन्समा एमबिबिएस पढ्न १३ लाख रुपियाँ छात्रवृत्ति दिइएको छ।",
      "longContent": "सलिम मियाँबिजुवार, असार १९ गते। प्युठानको ऐरावती गाउँपालिकाले ग्रामीण भेगका जेहेन्दार विद्यार्थीलाई लक्षित गरीउच्च शिक्षा अध्ययनमा उल्लेखनीय पहल गरेको छ। बरौला गाउँका अजय जिसीलाई काठमाडौँ विश्वविद्यालय स्कुल अफ मेडिकल साइन्समा एमबिबिएस पढ्न १३ लाख रुपियाँ छात्रवृत्ति दिइएको छ।तेस्रो वर्षमा अध्ययनरत जिसी आर्थिक वर्ष २०८१ ८२ को नीति तथा कार्यक्रमअनुसार छात्रवृत्तिका लागि छनोट हुनुभएको हो।बिहीबार गाउँपालिका अध्यक्ष नविलविक्रम शाहले जिसीकी आमा बसन्ता जिसीलाई छात्रवृत्तिको चेक हस्तान्तरण गर्नुभयो। छात्रवृत्ति पाउने विद्यार्थीले पढाइ सकिएपछि कम्तीमा तीन वर्ष गाउँमै सेवा गर्नुपर्ने सर्त राखिएको छ।“डाक्टरको सेवा गाउँमै पुगाउन र विपन्न परिवारका विद्यार्थीलाई अवसर दिन कार्यक्रम ल्याएका हौँ” अध्यक्ष शाहले भन्नुभयो। गाउँपालिका प्रमुख प्रशासकीय अधिकृत हिमलाल विश्वकर्माका अनुसार, चालु आर्थिक वर्षमा छात्रवृत्तिका लागि २० लाख रुपियाँ विनियोजन गरिएको छ । आगामी वर्ष ३० लाख रुपियाँ पुर्याउने तयारी भइरहेको छ।हाल ऐरावतीले करारमा चिकित्सक राखेर स्वास्थ्य सेवा दिइरहेको छ। प्युठानकै गौमुखी गाउँपालिकाले पनि अत्यन्त विपन्न परिवारका विद्यार्थीलाई एमबिबिएस, इन्जिनियरिङ र स्टाफ नर्स अध्ययनका लागि ५० प्रतिशत छात्रवृत्ति दिने नीति ल्याएको छ। गाउँपालिकाका अनुसार, २०७८ ७९ देखि बजेट विनियोजन हुँदै आए पनि हालसम्म कसैले उक्त सुविधा उपयोग गरेका छैनन् ।",
      "link": "https://gorkhapatraonline.com/news/162104",
      "image": "https://gorkhapatraonline.com/storage/media/285850/conversions/mbbs-original-thumb.jpg"
    },
    {
      "slug": "162098",
      "title": "वैदेशिक रोजगारीमा जाने महिलाको संख्या बढ्दो",
      "timestamp": 1751500800000,
      "source": "gp",
      "content": "सुरक्षित आप्रवासन परियोजना (सामी) मकवानपुरले चालु आर्थिक वर्ष २०८१–८२ मा वैदेशिक रोजगारीका लागि पुरुषको तुलनामा महिलाको संख्या बढ्दो रहेको छ ।",
      "longContent": "स्मिता अर्जेलमकवानपुरगढी, असार १९ गते । सुरक्षित आप्रवासन परियोजना (सामी) मकवानपुरले चालु आर्थिक वर्ष २०८१–८२ मा वैदेशिक रोजगारीका लागि पुरुषको तुलनामा महिलाको संख्या बढ्दो रहेको छ ।  विहीबार सुरक्षित वैदेशिक रोजगारीसम्बन्धी अन्तरक्रिया तथा अभिमुखीकरण कार्यक्रमको आयोजना गर्दै सामी परियोजना मकवानपुरका संयोजक अञ्जिता थापा मगरले चालू आर्थिक वर्षको चैतसम्ममा  मकवानपुरबाट तीन हजारको संख्यामा महिला वैदेशिक रोजगारीका लागि विदेशिएको जानकारी दिनुभयो । मकवानपुरमा चालू आर्थिक वर्षको चैतसम्ममा श्रम स्वीकृति लिएर वैदेशिक रोजगारीमा जानेहरुमा पुरुष ८ हजार २ सय ५७ र महिला ३ हजार रहेको उहाँले बताउनुभएको छ । यसरी यस वर्षको चैत मसान्तसम्ममा मात्र ११ हजार २ सय ५७ जनाले मकवानपुरबाट श्रम स्वीकृति लिएर विदेशिएका छन् । यद्यपि तथ्यांकलाई हेर्दा विदेशीनेमा पुरुषको तुलनामा महिलाको संख्या कम देखिए पनि गत वर्षहरुको भन्दा यो तथ्यांक बढ्दो रहेको सामी परियोजना मकवानपुरले जनाएको छ । चालू आर्थिक वर्षमा स्रोतकेन्द्रबाट ७ हजार २ सय ६६ जनामा सुरक्षित वैदेशिक रोजगारबारे सूचना प्रवाह गरिएको र जसमा ८७ प्रतिशतको उद्देश्य वैदेशिक रोजगारीको रहेको उहाँले बताउनुभयो । सामी परियोजनाले मुख्यतया सूचनामा पहुँच, न्यायमा पहुँच, सीप विकास तालिम, मनोसामाजिक परामर्श, वित्तीय र वित्तीय साक्षरता लगायतका क्षेत्रमा सेवाहरु उपलब्ध गराउँदैआएको छ । चालू आर्थिक वर्षमा सामी स्रोत केन्द्रमा १ सय ३३ वटा वैदेशिक घटनाहरु प्राप्त भएको र त्यसमध्ये ४७ वटा घटनालाई समाधान गर्न सामी परियोजना सफल भएको संयोजक मगरले जानकारी दिनुभयो । चालू आर्थिक वर्षमा सामी परियोजनामा ५३ वटा ठगीका घटनाहरु आएको र जिल्ला प्रशासन कार्यालय मकवानपुरसहित वैदेशिक रोजगार विभाग कार्यालयको सहजिकरणमा ३२ वटा घटना समाधान गरिएको छ ।  जसमा पीडित पक्षको पन्ध्र लाख ८ हजार नगद रुपियाँ उठेको संयोजक मगरले बताउनुभयो ।संयोजक मगरका अनुसार श्रम स्वीकृति लिएर वैदेशिक रोजगारीका लागि गएका श्रमिकको मृत्यु भएको खण्डमा उक्त श्रमिकको परिवारलाई वैदेशिक रोजगार बोर्डले १० लाख रुपियाँ उपलब्ध गराउँदै आएको छ भने श्रमिक दुर्घटनामा परी अङ्गभङ्ग भएमा वा विरामी परेमा ७ लाख रुपियाँ उपलब्ध गराउँदै आएको छ ।  वैदेशिक रोजगारीका लागि विशेषतः सयुंक्त अरब इमिरेट्स, साउदी अरेविया, कतार, मलेसिया, कुवेत, क्रोयसिया, रोमानीया, जापान, कोरिया र बहराईनका लागि विदेशिने गरेको पाइएको बताइएको छ । कार्यक्रममा सामी परियोजनाका फोकलपर्सन भीमप्रसाद तिमल्सिनाले वैदेशिक रोजगारीका लागि जानेहरुले विभिन्न चुनौतीहरु खेप्नुपरेको उल्लेख गर्नुभयो । वैदेशिक रोजगारीमा जाने अधिकांश कामदारहरु अर्धदक्ष र अदक्ष हुँदा नेपाली कामदारहरुले जोखिमपूर्ण काम गर्नुपर्ने अवस्था रहेको बताउनुभयो ।  मकवानपुरमा हाल ६ जना मनोपरामर्शकर्ता मार्फत मनोपरामर्श दिने कार्य भइरहेको छ । यसवर्ष मकवानपुरमा ७४ जना महिला र १३ जना पुरुष गरी ७४ जनालाई मनोपरामर्श दिइएको उहाँले बताउनुभयो ।",
      "link": "https://gorkhapatraonline.com/news/162098",
      "image": "https://gorkhapatraonline.com/storage/media/285834/conversions/arjel-original-thumb.jpg"
    },
    {
      "slug": "162096",
      "title": "बक्रकुण्डमा च्याङ्गेसी बुद्धको प्रतिमा निर्माण",
      "timestamp": 1751500800000,
      "source": "gp",
      "content": "धनकुटा नगरपालिका– १ हिलेस्थित बक्रकुण्ड डाँडामा च्याङ्गेसी बुद्धको प्रतिमा निर्माण गरिएको छ । कोशी प्रदेश सरकारको १० लाख रुपियाँ तथा बक्रकुण्ड मन्दिर ब्यबस्थापन समितिको दुई लाख गरी कुल १२ लाख रुपियाँको लागतमा २० फुट अग्लो प्रतिमा निर्माण गरिएको हिले बजार ब्यबस्थापन समितिका अध्यक्ष लालचन्द्र गोङ्वाले जानकारी दिनुभयो ।",
      "longContent": "कविराज घिमिरे हिले, असार १९ गते । धनकुटा नगरपालिका– १ हिलेस्थित बक्रकुण्ड डाँडामा च्याङ्गेसी बुद्धको प्रतिमा निर्माण गरिएको छ । कोशी प्रदेश सरकारको १० लाख रुपियाँ तथा बक्रकुण्ड मन्दिर ब्यबस्थापन समितिको दुई लाख गरी कुल १२ लाख रुपियाँको लागतमा २० फुट अग्लो प्रतिमा निर्माण गरिएको हिले बजार ब्यबस्थापन समितिका अध्यक्ष लालचन्द्र गोङ्वाले जानकारी दिनुभयो ।हिलेको बक्रकुण्ड क्षेत्र धार्मिक तथा पर्यटकीय क्षेत्र हो । यही मन्दिरमाथि रहेको करिब १९५० मिटर अग्लो भ्यु प्वाइन्टमा प्रतिमा स्थापना गरिएको हो । च्याङ्गेसी बुद्धको प्रतिमा निर्माणपछि हिलेको पर्यटन प्रबद्र्धनमा थप सहयोग पुग्ने धनकुटा नगरपालिका वडा नम्बर १ का वडाध्यक्ष ओङ्दा तामाङले जानकारी दिनुभयो । च्याङ्गेसी बुद्ध, बुद्धका विभिन्न प्रकारमध्ये एक प्रकार हो । अरू बुद्धभन्दा अनौठो देखिने ४ हात रहेको तथा प्रार्थना मुद्रामा हातमा माला, कमलको फूल रहने च्याङ्गसी बुद्धको विशेषता हो । बुद्धको यो प्रकारको प्रतिमा नेपालमा कम प्रचलनमा छ ।",
      "link": "https://gorkhapatraonline.com/news/162096",
      "image": "https://gorkhapatraonline.com/storage/media/285848/conversions/murti-buddha-original-thumb.jpg"
    },
    {
      "slug": "162094",
      "title": "प्रधानमन्त्रीद्वारा स्पेनको  राष्ट्रिय सङ्ग्रहालयको अवलोकन",
      "timestamp": 1751500800000,
      "source": "gp",
      "content": "स्पेनको औपचारिक भ्रमणमा रहनुभएका प्रधानमन्त्री केपी शर्मा ओलीले आज मेड्रिडस्थित प्रादो राष्ट्रिय सङ्ग्रहालयको अवलोकन गर्नुभएको छ ।",
      "longContent": "मेड्रिड (स्पेन), असार १९ गते । स्पेनको औपचारिक भ्रमणमा रहनुभएका प्रधानमन्त्री केपी शर्मा ओलीले आज मेड्रिडस्थित प्रादो राष्ट्रिय सङ्ग्रहालयको अवलोकन गर्नुभएको छ ।युरोपकै पुरानो मध्येको सो कला सङ्ग्रहालयका अध्यक्ष जाबियर सोलानेले प्रधानमन्त्री ओलीलाई स्वागत गर्नुभएको थियो । सङ्ग्रहालयमा युरोप र स्पेनका इतिहास, संस्कृतिसँग सम्बन्धित घटना क्रमलाई कलात्मक रुपमा प्रस्तुत गरिएको छ ।अवलोकनका क्रममा प्रथम महिला राधिका शाक्य, प्रधानमन्त्रीका मुख्य सल्लाहकार विष्णुप्रसाद रिमाल, खानेपानीमन्त्री प्रदीप यादव, परराष्ट्र मन्त्रालयका सचिव अमृतबहादुर राई, अर्थ मन्त्रालयका सचिव घनश्याम उपाध्याय, प्रधानमन्त्री तथा मन्त्रिपरिषद्को कार्यालयका सचिव राजकुमार श्रेष्ठलगायत सहभागी हुनुहुन्थ्यो ।स्पेनको सेभियामा आयोजना भएको संयुक्त राष्ट्रसङ्घको विकासका लागि लगानीसम्बन्धी चौथो अन्तरराष्ट्रिय सम्मेलनमा भाग लिएर प्रधानमन्त्री ओली मेड्रिडका कार्यक्रममा सहभागी हुनुभएको हो । प्रधानमन्त्री ओली शुक्रबार साँझ ५ बजे स्वदेश फर्कने कार्यक्रम छ ।",
      "link": "https://gorkhapatraonline.com/news/162094",
      "image": "https://gorkhapatraonline.com/storage/media/285825/conversions/1968054c-bf19-4b8f-8336-a0654f55e6f1-original-thumb.jpg"
    },
    {
      "slug": "162089",
      "title": "काल्पनिक विद्यालय खडा गर्ने इन्जिनियरसहित चार जनाविरुद्ध भ्रष्टाचार मुद्दा",
      "timestamp": 1751500800000,
      "source": "gp",
      "content": "जिल्ला प्राविधिक कार्यालय दुनै डोल्पाका तत्कालीन कार्यालय प्रमुख इन्जिनियर रविचन्द्र पजियारसहित चार जनाविरुद्ध काल्पनिक विद्यालय खडा गरी सात लाख ६० हजार रुपियाँ भ्रष्टाचार गरेको आरोप लागेको छ।",
      "longContent": "काठमाडौँ, असार १९ गते। जिल्ला प्राविधिक कार्यालय दुनै डोल्पाका तत्कालीन कार्यालय प्रमुख इन्जिनियर रविचन्द्र पजियारसहित चार जनाविरुद्ध काल्पनिक विद्यालय खडा गरी सात लाख ६० हजार रुपियाँ भ्रष्टाचार गरेको आरोप लागेको छ।अख्तियार दुरुपयोग अनुसन्धान आयोगका प्रवक्ता राजेन्द्रकुमार पौडेलका अनुसार डोल्पाको तत्कालीन दुनै गाविस वडा नं. २ र ३ को कुनै पनि बस्तीमा नरहेको विद्यालय दुर्गा प्राथमिक विद्यालय, तिप्लाको नाममा योजना पारेको तर विद्यालय भवन नबनाइ रकम अनियमितता गरेको आरोप लागेको छ। उहाँका अनुसार आर्थिक वर्ष २०६७/६८ मा शान्ति तथा पुननिर्माण मन्त्रालयबाट कुनै पनि रकम नआएको र भवन पनि नबनेको भन्ने व्यहोरा जिल्ला शिक्षा कार्यालय, डोल्पाबाट देखिन आएको छ।डोल्पा ठुलीभेरी नगरपालिका वडा नं. ४ साविक दुनै गाविस वडा नं. २ र ३ मा श्री लालीगुँरास आधारभूत विद्यालय मात्रै भएको र दुर्गा प्रा. वि. को नामले हालसम्म कुनै पनि विद्यालय नभएको आयोगले  जनाएको छ। जिल्ला प्राविधिक कार्यालय दुनै डोल्पाका पजियारसहित तत्कालीन लेखापाल मनिराम कुर्मि, दुर्गा प्राथमिक विद्यालयको दुई कोठे भवन निर्माण उपभोक्ता समितिका अध्यक्ष नन्दसिंह बुढा र कोषाध्यक्ष सङ्गीता बुढाविरुद्ध झुट्टा तथा नक्कली कागजात तयार गरी गराइ सो रकम भुक्तानी दिए लिएको पुष्टि भएको उहाँको भनाइ छ।भ्रष्टाचार निवारण ऐन, २०५९ बमोजिम बिगो रकम सात लाख ६० हजार रुपियाँ कायम गरी असुल उपर हुन मागदाबी लिइएको आयोगले जनाएको छ।",
      "link": "https://gorkhapatraonline.com/news/162089",
      "image": "https://gorkhapatraonline.com/storage/media/285814/conversions/CIAA-original-thumb.jpg"
    },
    {
      "slug": "162047",
      "title": "बूढथापा स्मृतिग्रन्थ विमोचित",
      "timestamp": 1751500800000,
      "source": "gp",
      "content": "आदर्श राजनीतिज्ञ एवं समाजसेवी दिलबहादुर कुँवर (बूढथापा) को जीवनी र योगदानमा आधारित स्मृतिग्रन्थ सार्वजनिक भएको छ । नेपाली कांग्रेसका नेता एवं पूर्वमन्त्री दिलेन्द्रप्रसाद बडूले मङ्गलबार उक्त स्मृतिग्रन्थ विमोचन गर्नुभएको हो ।",
      "longContent": "गोरखापत्र समाचारदाता काठमाडौँ, असार १९ गते । आदर्श राजनीतिज्ञ एवं समाजसेवी दिलबहादुर कुँवर (बूढथापा) को जीवनी र योगदानमा आधारित स्मृतिग्रन्थ सार्वजनिक भएको छ । नेपाली कांग्रेसका नेता एवं पूर्वमन्त्री दिलेन्द्रप्रसाद बडूले मङ्गलबार उक्त स्मृतिग्रन्थ विमोचन गर्नुभएको हो । २०१५ सालको जननिर्वाचनमा अछाम–बाजुरा नम्बर–७२ बाट निर्वाचित एमपी (सांसद) दिलबहादुर कुँवर (बूढथापा) का ज्येष्ठ सुपुत्र पूर्व राजदूत बलबहादुर कुँवर र बुहारी शान्ता कुँवर श्रेष्ठले उहाँको जीवनी, राजनीतिक यात्रा, समाजसुधार र योगदानमा आधारित स्मृतिग्रन्थ प्रकाशित गर्नुभयो ।  कार्यक्रममा नेता बडूले अछाम जिल्लामा राजनीति चेतना, शिक्षाको ज्योति छर्न, सामाजिक विभेदविरुद्ध सचेतना फैलाउन र अन्यायका विरुद्ध दह्रो रूपमा उभिइँ पीडितलाई न्याय दिलाउन एमपी बूढथापाको योगदान अविस्मरणीय रहेको चर्चा गर्नुभयो ।  २००७ सालको प्रजातान्त्रिक आन्दोलनका अगुवा बूढथापा कांग्रेसको आदर्श राजनीतिज्ञ मात्र नभई शिक्षासेवी, समाजसेवी र सामाजिक कुरुतिविरुद्ध दह्रोगरी उभिने हक्की र निडर स्वभाव रहेको स्मरण गर्दै उहाँले यस्तो व्यक्तिको जीवनी र योगदानलाई समेटेर स्मृतिग्रन्थ प्रकाशनले अमर राख्ने बताउनुभयो । वरिष्ठ पत्रकार पुरुषोत्तम दाहालले दिलबहादुर कुँवर (बूढथापा) भौतिकरूपले नभए पनि उहाँको योगदान अछामका गाउँबस्तीमा जीवित रहेको स्मरण गराउनुभयो । समाज सुधारका लागि तपस्या गर्न विवस यस्ता व्यक्तिको बारेमा जति  व्याख्या गरे पनि अपुग हुन्छ भन्दै उहाँले अछाम र अछामी जनता पछि नपरेको बताउनुभयो ।  यो पुस्तकमा बूढथापालाई नजिकबाट चिन्ने र जान्ने ५० जना लेखकको लेख तथा विचार र सात वटा शुभकामना सन्देश राखिएका छन् । पूर्वराजदूत एवं पूर्वसांसद बलबहादुर कुँवरले आफ्ना पिता दिलबहादुर कुँवर बूढथापाले करिब नौ वर्ष सैनिक सेवामा रहेर देशको सेवा, अवकासपछि गाउँ गाउँमा पाठशाला स्थापना, वयालपाटामा महेन्द्र मावि स्थापना, गाउँघरमा गोरेटो र घोरेटो बाटो निर्माणलगायत सुधारका काम बारेमा जानकारी दिनुभयो ।  १९६४ साल असारमा तत्कालीन डोटीको प्रभा गर्खा (गाउँ) श्रीकोटमा जन्मनु भएका बूढथापाको २०५९ भदौमा कैलालीको धनगढीमा निधन भएको थियो । अछाम–१ का सांसद शेरबहादुर कुँवरले बूढथापाको योगदान अछामको शिक्षा, स्वास्थ्य, सामाजिक जागरण र विकासमा अविस्मरणीय रहेको स्मरण गर्नुभयो ।   साँफेवगर नगरपालिकाका पूर्व प्रमुख कुलबहादुर कुँवरको सभापतित्वमा सम्पन्न उक्त कार्यक्रममा अछाम–२ का सांसद पुष्पबहादुर शाह, पूर्वमन्त्री सुरेश मल्ल, भक्तबहादुर बलायर, गोविन्दबहादुर शाह, पूर्व प्रहरी महानिरीक्षक मोतीलाल बोहरा, पूर्व गभर्नर डा. तिलक रावल लगायतको सहभागिता थियो ।",
      "link": "https://gorkhapatraonline.com/news/162047",
      "image": "https://gorkhapatraonline.com/storage/media/285710/conversions/Smriti-granth-original-thumb.jpg"
    },
    {
      "slug": "162045",
      "title": "सरसफाइका लागि स्थानीयलाई प्रशिक्षण",
      "timestamp": 1751500800000,
      "source": "gp",
      "content": "ताप्लेजुङमा ठोस फोहोर व्यवस्थापन तथा वातावरणीय सरसफाइसम्बन्धी क्षमता अभिवृद्धि तालिम सञ्चालन गरिएको छ । सुरक्षा निकायसहितका सरोकारवालालाई सामुदायिक वन उपभोक्ता महासङ्घ नेपाल (फेकोफन) ताप्लेजुङले तालिम प्रदान गरेको हो ।",
      "longContent": "चन्द्र पन्दाकताप्लेजुङ, असार १९ गते । ताप्लेजुङमा ठोस फोहोर व्यवस्थापन तथा वातावरणीय सरसफाइसम्बन्धी क्षमता अभिवृद्धि तालिम सञ्चालन गरिएको छ । सुरक्षा निकायसहितका सरोकारवालालाई सामुदायिक वन उपभोक्ता महासङ्घ नेपाल (फेकोफन) ताप्लेजुङले तालिम प्रदान गरेको हो ।स्वच्छ तथा सफा वातावरण निर्माणमा टेवा दिने उद्देश्यसहित महासङ्घले सरोकारलालाई तीन दिने तालिम प्रदान गरेको हो । डिभिजन वन कार्यालय ताप्लेजुङको सहयोगमा सुरक्षाकर्मीसहितलाई ठोस फोहोर व्यवस्थापन तथा वातावरण सरसफाइसम्बन्धी तालिम प्रदान गरिएको महासङ्घका जिल्ला अध्यक्ष सुरज ओझाले जानकारी दिनुभयो ।अध्यक्ष ओझाका अनुसार सुरक्षा निकायतर्फ नेपाल प्रहरी, सशस्त्र प्रहरी, फुङ्लिङ नगरपालिकाका नगर प्रहरीलाई तालिम प्रदान गरिएको छ । तालिममा जिल्ला प्रशासन कार्यालय, डिभिजन वन कार्यालय, स्वास्थ्य कार्यालय, सामुदायिक वन उपभोक्ता समूह, उद्योग वाणिज्य सङ्घ, दलित सञ्जाललगायत सरोकारवाला निकायका प्रतिनिधिलाई सहभागी गराई फोहोर व्यवस्थापन तथा वातावरणीय सरसफाइसम्बन्धी तालिम प्रदान गरिएको छ ।सदरमुकाम फुङ्लिङमा सञ्चालित तीन दिने तालिम सोमबार सुरु भई बुधबार सम्पन्न भएको थियो । आयोजक फेकोफन जिल्ला महासङ्घका अनुसार तालिममा ५० जना प्रशिक्षार्थी सहभागी भएका भएका थिए । तालिममा वन विषयका विज्ञ तथा प्राध्यापक गुलावकुमार चौधरी र वन अधिकृत शिशुराज झाले सहजीकरण गर्नुभयो ।  तालिम सम्पन्न भएपछि आयोजित समापन कार्यक्रममा प्रमुख जिल्ला अधिकारी नेत्रप्रसाद शर्मा, डिभिजनल वन अधिकृत नथुनी गोहिबार यादव, प्रहरी नायब उपरीक्षक वेदप्रसाद गौतम, सशस्त्र प्रहरी नायब उपरीक्षक नरेश महर्जन लगायतले प्रशिक्षार्थीलाई प्रमाणपत्र वितरण गर्नुभयो । डिभिजन वन कार्यालयकै सहयोगमा महासङ्घले वन प्रवर्धन तथा ज्ञान प्रवर्धनसम्बन्धी सूचना प्रणाली तालिम सञ्चालन गरेको थियो ।",
      "link": "https://gorkhapatraonline.com/news/162045",
      "image": "https://gorkhapatraonline.com/storage/media/285697/conversions/Fecofun-Traning-Taplejung-(1)-original-thumb.jpg"
    },
    {
      "slug": "161974",
      "title": "मनसुनजन्य विपद्ः विगतमा के भयो, के सिकियो ?",
      "timestamp": 1751500800000,
      "source": "gp",
      "content": "नेपालमा विगत १० वर्षको अवधिमा मनसुनजन्य विपद्का घटनाहरू तीव्र रूपमा बढेका छन् । राष्ट्रिय विपद् जोखिम न्यूनीकरण तथा व्यवस्थापन प्राधिरकणको तथ्याङ्कअनुसार २०७२ सालदेखि २०८१ सम्म मनसुनजन्य विपद्का घटनामा परी दुई हजार ३१७ जनाले ज्यान गुमाएका छन् ।",
      "longContent": "काठमाडौँ, असार १९ गते । नेपालमा विगत १० वर्षको अवधिमा मनसुनजन्य विपद्का घटनाहरू तीव्र रूपमा बढेका छन् । राष्ट्रिय विपद् जोखिम न्यूनीकरण तथा व्यवस्थापन प्राधिरकणको तथ्याङ्कअनुसार २०७२ सालदेखि २०८१ सम्म मनसुनजन्य विपद्का घटनामा परी दुई हजार ३१७ जनाले ज्यान गुमाएका छन् । यस अवधिमा मनसुनसँग सम्बन्धित बाढी, डुबान, भूक्षय, भारी वर्षा, चट्याङ र आकस्मिक बाढीका कारण आठ हजार ४१८ विपद्का घटना भएका छन् । ती घटनाबाट ५६ हजार ७०५ परिवार प्रभावित भएका छन् । यसैगरी, ३६ हजार ४७९ घर, १९५ पुल र एक हजार ३४६ गोठमा क्षति पुगेको छ ।विसं २०८१ को मनसुनजन्य विपद्को घटनाबाट ४९५ ले ज्यान गुमाएका छन् । त्यस वर्ष पहिरोमा परी ३४४, बाढीका कारण ९१, भारी वर्षाका कारण आठ र चट्याङका कारण ५२ जनाले ज्यान गुमाएको प्राधिकरणको तथ्याङ्कमा उल्लेख छ । सो वर्षको बाढीका कारण १८ र पहिरोका कारण ४८ जना अझै बेपत्ता छन् । मृत्युदरमा पहिरोको प्रभाव बढी तथ्याङ्क विश्लेषण गर्दा पहिरोको कारण मानवीय क्षति बढी देखिएको छ । १० वर्षको अवधिमा पहिरोका कारण एक हजार २९६ जनाको ज्यान गएको छ । यस्तै, बाढीले ५३९ र चट्याङले ३८५ जनाको ज्यान लिएको छ । सो अवधिमा दुई हजार ६४९ जना घाइते भएका छन् भने ४१९ जना बेपत्ता छन् । सबैभन्दा बढी घोइते पनि पहिरोकै कारण भएको तथ्याङ्क छ । यस अवधिमा तीन हजार ५३२ पहिरोका घटना भएका छन्, जसबाट एक हजार १३६ घाइते र १७ हजार २३६ परिवार प्रभावित भएका छन् । भू–गर्भविद् डा सुबोध ढकालले बाढी पूर्वानुमान प्रणालीमा सुधार भए पनि पहिरोको पूर्वानुमान अझै चुनौतीपूर्ण रहेकाले यसबाट हुने मानवीय क्षति बढी भएको बताउनुभएको छ । “पहिला बाढीका कारण धेरै मानिसको ज्यान जान्थ्यो, तर अहिले पूर्वानुमान प्रणालीको सुधारले जनधनको क्षति घटेको छ”, उहाँले भन्नुभयो, “तर पहिरोका विषयमा पूर्वसूचना प्रणालीको विकास भएको छैन । अझै पनि पहिरो पूर्वानुमान गर्न गाह्रो छ ।”डा ढकालका अनुसार पहाडका धेरै बस्ती पुराना पहिरो गएका जमिन क्षेत्रमै बसेकाले पनि जोखिम बढिरहेको छ ।  त्यस्ता ठाउँमा फेरि पहिरो जाने सम्भावना उच्च हुने गरेको उहाँको भनाइ छ । यस्तै, सडक तथा अन्य पूूर्वाधार निर्माणका क्रममा वैज्ञानिक विधि नअपनाउँदा पनि जोखिम थप बढिरहेको ढकालले बताउनुभयो । “सडक खन्ने बेलामा संवेदनशील ठाउँ पहिचान नगरेरै निर्माण गरेको पाइन्छ । प्रविधिको उचित प्रयोग नगर्ने चलन कायमै छ । यस्तै, जहाँ जमिन छ, त्यहीँ घर बनाउने प्रवृत्ति छ । त्यो ठाउँ पहिरोको जोखिममा पर्छ कि पर्दैन भन्ने विश्लेषण नभई घरहरू बनिरहेका छन्”, उहाँ भन्नुहुन्छ,“त्यसैले भू–उपयोग नीति वैज्ञानिक र व्यवस्थित हुनुपर्छ । प्राकृतिक प्रकोप न्यूनीकरणका लागि दीर्घकालीन सोच, वैज्ञानिक योजना र प्रविधिको उचित प्रयोग, पहिरोको पूर्वसूचना प्रणालीको विकास अपरिहार्य छ ।”यस वर्ष पनि बढी वर्षा मौसम विज्ञान विभागले यस वर्षको मनसुन अवधिमा सरदरभन्दा बढी वर्षा हुने प्रक्षेपण गरिसकेको छ । विभागका महानिर्देशक कमलराम जोशीले मनसुनको चार महिनाको अवधिमा देशका अधिकांश स्थानमा सरदरभन्दा बढी वर्षा हुने सम्भावना रहेको भन्दै विशेष सतर्कता अपनाउन आवश्यक रहेको बताउनुभयो । “यस मनसुन ऋतुमा देशका अधिकांश स्थानमा सरदरभन्दा बढी वर्षा हुने सम्भावना छ ।  कर्णाली प्रदेशको पूर्वी भू–भाग, लुम्बिनीको उत्तरी भू–भाग र गण्डकीका अधिकांश भू–भागमा सरदरभन्दा बढी वर्षा हुने सम्भावना ५५ देखि ६५ प्रतिशत छ”, उहाँले भन्नुभयो, “सुदूरपश्चिम प्रदेशको दक्षिणी भू–भाग, लुम्बिनीको पश्चिमी भू–भाग, गण्डकीको उत्तर–पूर्वी भू–भाग, बागमती र कोशी प्रदेशको उत्तरी भू–भागमा सरदरभन्दा बढी वर्षा हुने सम्भावना ४५ देखि ५५ प्रतिशत रहेको छ ।”यसैगरी, मधेश प्रदेशका पूर्वी तथा दक्षिणी भू–भागमा सरदर वर्षा हुने सम्भावना ३५ देखि ४५ प्रतिशत रहेको छभने देशका बाँकी भू–भागमा सरदरभन्दा बढी वर्षा हुने सम्भावना ३५ देखि ४५ प्रतिशत रहेको जोशीले सुनाउनुभयो ।  यसपटक २० लाख प्रभावित हुनेयस वर्ष मनसुनजन्य विपद्का कारण करिब २० लाख मानिस प्रभावित हुने आकलन गरिएको छ ।  राष्ट्रिय विपद् जोखिम न्यूनीकरण तथा व्यवस्थापन प्राधिकरणले तयार गरेको मनसुन पूर्वतयारी तथा प्रतिकार्य राष्ट्रिय कार्ययोजना, २०८२ ले यस्तो आकलन गरेको हो । प्राधिकरणका कार्यकारी प्रमुख दिनेशप्रसाद भट्टले यस वर्ष मनसनुजन्य विपदबाट देशभर करिब चार लाख ५७ हजार १४५ घरधुरीका १९ लाख ९७ हजार ७३१ जनसङ्ख्या प्रभावित हुने आकलन गरिएको बताउनुभयो । त्यसलाई मध्यनजर गरी आवश्यक पूर्वतयारी गरिएको पनि उहाँले जानकारी दिनुभयो । “यसपटक मनसुनबाट २० लाख मानिस प्रत्यक्ष तथा अप्रत्यक्ष रूपमा प्रभावित हुने अनुमान गरिएकामा दुई लाख मानिसचाहिँ प्रत्यक्ष प्रभावित हुनसक्ने अनुमान छ । जसलाई कुनै न कुनै रूपमा राहत व्यवस्थापन गर्नुपर्छ भनेर तयारी गरिरहेका छौँ”, उहाँले भन्नुभयो, “स्थानीय तहमा स्वयंसेवकलाई तालिम दिइरहेका छौँ । सुरक्षा निकायसँग समन्वय गरी तयारी अवस्थामा राखेका छौँ । स्थानीय तहलाई विभिन्न तालिम दिएर बलियो बनाएका छौँ । नेपाल यातायात व्यवसायी महासङ्घसँग समन्वय गरेर विपद्को समयमा सवारीसाधन रोक्न अनुरोध गरेका छौँ ।”सूचना व्यवस्थापनमा जोडजल तथा मौसम विज्ञान विभागका बाढीविद् विनोद पराजुलीले मनसुन अवधिभर ‘मौसम कक्ष’ २४ घण्टा सक्रिय हुने तथा बाढी र डुबानबारे पूर्वसूचना एसएमएस, टेलिफोन र भ्वाइस म्यासेज प्रणालीमार्फत सार्वजनिक गरिने बताउनुभयो । नागरिकले ‘११५५’ नम्बरबाट सिधा सूचना पाउने व्यवस्था गरिएको उहाँले जानकारी दिनुभयो । यस्ता छन् अन्य तयारीप्राधिकरणका अनुसार स्थानीय तहलाई नदी, खोलानाला सफा गर्र्न, ढल प्रणाली खुला राख्न, पहिरो सम्भावित क्षेत्रमा चेतावनी दिन, सुरक्षित स्थलमा अस्थायी आश्रय बनाउने कार्य प्राथमिकतामा राख्न भनिएको र सबै स्थानीय तहमा उद्धार टोली तयार पारिएको छ । नेपाली सेनाले विभिन्न हेलिकोप्टर बेसहरूमा पूर्वतयारीसहित ‘रेस्क्यु’ टोली तैनाथ गर्ने र विपद् प्रतिकार्यमा हवाई उद्धारका लागि निजी हेलिकप्टर प्रयोग सम्बन्धमा वायुसेवा सञ्चालक सङ्घ र प्राधिकरणबिच समझदारीपत्रमा हस्तान्तरणसमेत भइसकेको छ । “विगतमा विपद् व्यवस्थापनमा भएका राम्रा र नराम्रा पक्षको विश्लेषणगरी आवश्यक पाठ सिकेका छौँ । कहाँ राम्रो भयो ? कहाँ चुक्यौँ ? के गर्दा थप राम्रो हुनसक्थ्यो भनेर समीक्षा गरेका छौँ । त्यही आधारमा यस वर्ष प्रतिकार्य योजना बनाएका छौँ”, प्राधिकरणका कार्यकारी प्रमुख भट्टले भन्नुभयो, “विगतका अनुभव र सिकाइका आधारमा यस वर्ष पूर्वतयारीमा जोड दिएका छौँ । त्यसैले विगतभन्दा हाम्रो योजना सफल र प्रभावकारी हुने विश्वास छ ।” रासस",
      "link": "https://gorkhapatraonline.com/news/161974",
      "image": "https://gorkhapatraonline.com/storage/media/285614/conversions/bipaad-original-thumb.jpg"
    },
    {
      "slug": "161970",
      "title": "वैदेशिक सहायता प्रतिबद्धतामा शतप्रतिशत वृद्धि",
      "timestamp": 1751500800000,
      "source": "gp",
      "content": "बजेटको महत्वपूर्ण स्रोतमध्येको वैदेशिक सहायता प्रतिबद्धतामा शतप्रतिशतले वृद्धि भएको छ । अर्थ मन्त्रालयले बुधबार सार्वजनिक गरेको बुलेटिन अनुसार चालु आर्थिक वर्ष २०८१/८२ को चैतसम्म नेपालले दुई खर्ब २१ अर्ब रुपियाँ वैदेशिक सहायता प्रतिबद्धता प्राप्त गरेको छ ।",
      "longContent": "गोरखापत्र समाचारदाताकाठमाडौँ, असार १९ गते । बजेटको महत्वपूर्ण स्रोतमध्येको वैदेशिक सहायता प्रतिबद्धतामा शतप्रतिशतले वृद्धि भएको छ । अर्थ मन्त्रालयले बुधबार सार्वजनिक गरेको बुलेटिन अनुसार चालु आर्थिक वर्ष २०८१/८२ को चैतसम्म नेपालले दुई खर्ब २१ अर्ब रुपियाँ वैदेशिक सहायता प्रतिबद्धता प्राप्त गरेको छ । अघिल्लो आवको सोही अवधिमा यस्तो प्रतिबद्धता एक खर्ब दुई अर्ब रुपियाँ थियो । समीक्षा अवधिमा यस्तो प्रतिबद्धता ११७.३ प्रतिशतले बढेको मन्त्रालयले जनाएको छ । सरकारले लिने वैदेशिक ऋण र अनुदानलाई सामान्यतया वैदेशिक सहायताका रूपमा व्याख्या गर्ने प्रचलन छ । चालु आवसम्म प्राप्त प्रतिबद्धतामध्ये ऋणको अंश ७४.३ प्रतिशत र अनुदानको अंश २५.७ प्रतिशत रहेको छ । विकास साझेदार संस्थाले सरकारलाई उपलब्ध गराउने मञ्जुर गरेको ऋण र अनुदानलाई वैदेशिक सहायता प्रतिबद्धता भनिन्छ ।  चैतसम्म प्राप्त यस्तो सहायता प्रतिबद्धतामध्ये सबैभन्दा बढी रकम ऊर्जा क्षेत्रमा प्राप्त भएको छ । मन्त्रालयका अनुसार यस क्षेत्रका लागि २५.४ प्रतिशत सहायता प्रतिबद्धता प्राप्त छ । त्यसपछि वातावरण तथा जलवायु क्षेत्रमा २१.७ प्रतिशत, सिँचाइका लागि १२.८ प्रतिशत, पानीका लागि ११.५ प्रतिशत, विपत् व्यवस्थापनका लागि ९.१ प्रतिशत, यातायात क्षेत्रका लागि छ प्रतिशत, सामाजिक क्षेत्रका लागि ४.३ प्रतिशत, कृषिक्षेत्रका लागि ४.३ प्रतिशत, वन तथा वातावरण मन्त्रालय २.५ प्रतिशत, पोषणका लागि १.५ प्रतिशत, पूर्वाधारका लागि ०.६ प्रतिशत र सुशासनका लागि सबैभन्दा कम ०.२ प्रतिशत सहायता प्रतिबद्धता प्राप्त भएको मन्त्रालयले जनाएको छ ।  चालु आवका लागि सरकारले खर्च बेहोर्ने स्रोत अन्तर्गत वैदेशिक ऋणबाट दुई खर्ब १७ अर्ब ६७ करोड र ५२ अर्ब ३३ करोड वैदेशिक अनुदानबाट प्राप्त हुने लक्ष्य राखेको छ ।",
      "link": "https://gorkhapatraonline.com/news/161970",
      "image": "https://gorkhapatraonline.com/storage/media/285610/conversions/Foreign-Investment-(2)-original-thumb.jpg"
    },
    {
      "slug": "161967",
      "title": "विधेयक सच्याउने ठाउँ छ : सभामुख",
      "timestamp": 1751500800000,
      "source": "gp",
      "content": "प्रतिनिधि सभाका सभामुख देवराज घिमिरेले समितिमा भएको सहमति प्रतिकूल हुने गरी प्रतिनिधि सभाबाट पारित भएको सङ्घीय निजामती विधेयक सच्याउने ठाउँ रहेको बताउनुभएको छ ।",
      "longContent": "गोरखापत्र समाचारदाताकाठमाडौँ, असार १९ गते । प्रतिनिधि सभाका सभामुख देवराज घिमिरेले समितिमा भएको सहमति प्रतिकूल हुने गरी प्रतिनिधि सभाबाट पारित भएको सङ्घीय निजामती विधेयक सच्याउने ठाउँ रहेको बताउनुभएको छ । गोरखापत्र अनलाइनको ‘सांसदलाई सवाल’ को ५० औँ शृङ्खलामा विशेष कुराकानी गर्दै सभामुख घिमिरेले नियमित प्रक्रियाबाटै उक्त त्रुटि सच्याउने ठाउँ रहेको बताउनुभएको हो ।घिमिरेले प्रतिनिधि सभाबाट पारित भएको भए पनि राष्ट्रिय सभामा जाने र त्यहाँबाट फेरि विधेयक उत्पत्ति भएकै सदन (प्रतिनिधि सभा) मा आउने भएकाले कमजोरी सच्याउने ठाउँ रहेको बताउनुभयो । “विधेयक पारित गर्ने सन्दर्भमा माथिल्लो र तल्लो दफा मिलाउँदा केही ध्यान नपुगेका कुरा उठेका छन् । दफावार छलफल गर्दा जे छलफल गरियो र जे निष्कर्ष देखियो तदनुरूप लेखियो कि लेखिएन, मिल्यो कि मिलेन भनेर ध्यान पुर्‍याएर हेर्ने मामलामा भएका कमीकमजोरीले माथिल्लो बुँदा तल्लो बुँदासँग केही केही बाझियो । यसले त अनर्थ लाग्यो नि भन्ने कुरा छलफल हुँदै छ । एउटा सदनमा छलफल गरेर टुङ्ग्याउँदा अर्को सदन पनि हुन्छ । त्यो सदनले टुङ्ग्याएपछि उत्पत्ति भएकै सदनमा पनि आउँछ । निजामती विधेयक बिग्रिएको भए सच्याउने ठाउँ हुन्छन् ।”",
      "link": "https://gorkhapatraonline.com/news/161967",
      "image": "https://gorkhapatraonline.com/storage/media/285607/conversions/IMG_9801-original-thumb.jpg"
    },
    {
      "slug": "161965",
      "title": "प्रदेश प्रमुख सङ्घीयताका सेतु : राष्ट्रपति",
      "timestamp": 1751500800000,
      "source": "gp",
      "content": "राष्ट्रपति रामचन्द्र पौडेलले प्रदेशहरूको सफलता नै सङ्घीय लोकतान्त्रिक गणतन्त्रको सफलता भएको बताउनुभएको छ । बुधबार प्रदेश प्रमुखहरूसँग शीतल निवासमा भएको भेटघाटमा राष्ट्रपतिले सो धारणा व्यक्त गर्नुभएको हो ।",
      "longContent": "गोरखापत्र समाचारदाता काठमाडौँ, असार १९ गते । राष्ट्रपति रामचन्द्र पौडेलले प्रदेशहरूको सफलता नै सङ्घीय लोकतान्त्रिक गणतन्त्रको सफलता भएको बताउनुभएको छ । बुधबार प्रदेश प्रमुखहरूसँग शीतल निवासमा भएको भेटघाटमा राष्ट्रपतिले सो धारणा व्यक्त गर्नुभएको हो । राष्ट्रपति पौडेलले प्रदेश प्रमुख प्रदेशको प्रमुख मात्र होइन, केन्द्रको प्रतिनिधि पनि भएकाले सङ्घ र प्रदेशबिचको समन्वयकर्ता पनि भएकाले समग्रमा प्रदेश प्रमुख सङ्घीयताको सेतु भएको बताउनुभयो । उहाँले भन्नुभयो, “प्रदेशहरू सुदृढ भए यो व्यवस्था नै सुदृढ हुन्छ, संविधानको सम्पूर्ण कार्यान्वयनका लागि आवश्यक पर्ने सङ्घीय, प्रादेशिक र स्थानीय तहका कानुनको तर्जुमा र त्यसको निष्कपट कार्यान्वयनबाटै यो संविधानको औचित्य र सार्थकता प्रमाणित हुन्छ भन्ने मेरो विश्वास छ ।” राष्ट्रपति पौडेलले राष्ट्रपति र प्रदेश प्रमुखबिच निरन्तर सम्पर्क, संवाद र समन्वय हुन जरुरी रहेको उल्लेख गर्नुभयो । उहाँले प्रादेशिक कानुन निर्माणका काम चाँडै सकेर कार्यान्वयनमा जति सक्दो चाँडै लाग्छौँ, त्यति नै परिवर्तनको लाभ नागरिकको आँगनमा पु¥याउनुका साथै व्यवस्था बलियो बनाउन सहयोग पुग्ने बताउनुभयो ।  “प्रदेशको संरचनाले मात्र राजनीतिक महत्व स्थापित हुँदैन, यसको चरित्रलाई जनमुखी, समावेशी र सुशासित बनाउन जरुरी छ, चरित्रको बदलाव मुख्य कुरा हो, राजनीतिक उपलब्धिलाई नागरिकको जीवनसँग जोडौँ, प्रदेश–प्रदेशबिच स्वस्थ प्रतिस्पर्धा गरौँ,” उहाँले भन्नुभयो, “अन्तरप्रदेश सहकार्य र समन्वयमा जोड दिऔँ, एकआपसको सहकार्यले सबैलाई लाभ पुग्ने छ ।” प्रदेशको आन्तरिक स्रोतको सक्दो प्रयोग गरेर प्रादेशिक विकासका नयाँ नयाँ योजना बनाएर काम गर्नुपर्ने उहाँले बताउनुभयो । राष्ट्रपति पौडेलले सुशासन, जनतामा प्रभावकारी सेवा प्रवाह र लोकतन्त्रको सुदृढीकरणमा केन्द्रित हुन, लोकतन्त्रप्रति भरोसा जगाउन बौद्धिक वर्ग, नागरिक समाजका अगुवासँग छलफल गर्नुपर्ने बताउनुभयो । प्रदेश प्रमुखलाई विकास निर्माण, सुशासन, कृषि, पर्यटन, शिक्षा, स्वास्थ्य, साहित्य, कला, संस्कृति जस्ता क्षेत्रको विकास, विस्तारमा लाग्न उहाँले सुझाव दिनुभयो । सो अवसरमा सातै प्रदेशका प्रदेश प्रमुखले आफूले भोग्नु परेका कठिनाइ, कानुन नियममा रहेका अन्योलबारे जानकारी गराउँदै यसको समाधानका लागि सम्बन्धित निकायको ध्यानाकर्षण गराइदिन हुन राष्ट्रपतिसमक्ष आग्रह गर्नुभएको थियो ।",
      "link": "https://gorkhapatraonline.com/news/161965",
      "image": "https://gorkhapatraonline.com/storage/media/285605/conversions/Rastrapati-ko-Karyalaya-original-thumb.jpg"
    },
    {
      "slug": "161964",
      "title": "एकअर्कालाई सिध्याउने खेल भएको गुनासो",
      "timestamp": 1751500800000,
      "source": "gp",
      "content": "नेपाली कांग्रेस केन्द्रीय कार्यसमितिको बैठकमा नेताहरूले पार्टीभित्र आन्तरिक एकता कायम गर्न नेतृत्वको ध्यानाकर्षण गराएका छन् । असार १६ गतेदेखि जारी बैठकमा बुधबार बोल्ने केन्द्रीय सदस्यले पार्टीभित्र एकअर्कालाई सिध्याउने षड्यन्त्र भएको दाबी गर्दै नेतृत्वले यस्ता विषयमा ध्यान पुर्‍याउनुपर्ने बताएका हुन् ।",
      "longContent": "गोरखापत्र समाचारदाता ललितपुर, असार १९ गते । नेपाली कांग्रेस केन्द्रीय कार्यसमितिको बैठकमा नेताहरूले पार्टीभित्र आन्तरिक एकता कायम गर्न नेतृत्वको ध्यानाकर्षण गराएका छन् । असार १६ गतेदेखि जारी बैठकमा बुधबार बोल्ने केन्द्रीय सदस्यले पार्टीभित्र एकअर्कालाई सिध्याउने षड्यन्त्र भएको दाबी गर्दै नेतृत्वले यस्ता विषयमा ध्यान पुर्‍याउनुपर्ने बताएका हुन् । बैठकमा कांग्रेस संसदीय दलका प्रमुख सचेतक श्यामकुमार घिमिरेले पार्टीले संसद्मा उठाइरहेका विषय र संसद्को कामकारबाहीका सन्दर्भमा जानकारी गराउनुभयो । उहाँले प्रतिनिधि सभामा प्रस्तुत ८० विधेयकमध्ये ४३ वटा पारित भएको बताउनुभयो । उहाँले प्रतिनिधि सभाको समितिमा १४ र राष्ट्रिय सभाको समिति पाँच वटामा छलफलमा रहेको बताउनुभयो । उहाँले भन्नुभयो, “अरू कतिपय विधेयकमाथि छलफल सुरु भएको छैन ।”टेरामस्क खरिद प्रकरणमा मुद्दा दायर भएपछि निलम्बित सांसद एवं कांग्रेस केन्द्रीय सदस्य मोहनबहादुर बस्नेतले पार्टीभित्र एकले अर्कोलाई सिध्याउने खालका गतिविधि भएको दाबी गर्दै पदाधिकारीले यस्ता कार्यमा संलग्न भएकाले यसको परिणाम गलत हुने चेतावनी दिनुभयो । तरुण दलको महाधिवेशन हुने कांग्रेस बैठकले नेपाल तरुण दलको महाधिवेशन निर्देशन समितिको प्रस्ताव अनुरूप मङ्सिर २६ देखि २८ गतेसम्ममा अनिवार्य सम्पन्न गर्ने गरी केन्द्रीय समितिको पदावधि थप गर्ने निर्णय गरेको छ । साथै बैठकले तयारी र व्यवस्थापन सहजीकरणका लागि नेपाल तरुण दलको मौजुदा कार्यसमितिभित्रैबाट सानो व्यवस्थापन समिति बनाउने निर्णय गरेको छ । महाधिवेशन सम्पन्न गर्न निर्देशन समितिलाई पार्टीका तर्फबाट सम्पूर्ण जिम्मेवारी प्रदान गरिएको छ । यससँगै तरुण दलका नेताले पार्टी कार्यालय सानेपामा थालेका आमरण अनशन स्थगित भएको छ ।",
      "link": "https://gorkhapatraonline.com/news/161964",
      "image": "https://gorkhapatraonline.com/storage/media/285604/conversions/nc-original-thumb.jpg"
    },
    {
      "slug": "161963",
      "title": "एमसिसीले लिन थाल्यो गति",
      "timestamp": 1751500800000,
      "source": "gp",
      "content": "अमेरिकी सरकारको विकास अनुदानमा आधारित मिलेनियम च्यालेन्ज कर्पोरेसन (एमसिसी) अन्तर्गत एमसिसी नेपाल कम्प्याक्टका परियोजनाको कार्यान्वयनले गति लिएको छ ।",
      "longContent": "गोरखापत्र समाचारदाताकाठमाडौँ, असार १९ गते । अमेरिकी सरकारको विकास अनुदानमा आधारित मिलेनियम च्यालेन्ज कर्पोरेसन (एमसिसी) अन्तर्गत एमसिसी नेपाल कम्प्याक्टका परियोजनाको कार्यान्वयनले गति लिएको छ । अमेरिका सरकारले नेपाललाई विशेष महत्व दिँदै एमसिसी नेपाल सम्झौतालाई निरन्तरता दिन फुकुवा गरेसँगै त्यस अन्तर्गतका सम्पूर्ण गतिविधिले निरन्तरता पाएको हो । मिलेनियम च्यालेन्ज एकाउन्ट नेपाल विकास समिति (एमसिए–नेपाल) ले अमेरिकी वैदेशिक सहयोगमा लगाइएको तत्कालीन स्थगनका सन्दर्भमा विशेष छुट दिँदै एमसिसी नेपाल कम्प्याक्टको कार्यान्वयनलाई निरन्तरता दिन अमेरिकी सरकारबाट भएको निर्णयको बुधबार वक्तव्यमार्फत स्वागत गरेको छ । नेपालमा कार्यान्वयनमा रहेको सम्झौता अन्तर्गत एमसिए–नेपालले २९७ किलोमिटर विद्युत् प्रसारण लाइन निर्माण तथा सडक मर्मतलगायतका कार्यसम्बन्धी खरिद प्रक्रिया सम्पन्न गर्नेसहितका सम्झौताका गतिविधि कार्यान्वयन गर्न आवश्यक प्रक्रिया नियमित गरेको प्रस्ट पारेको छ । जसका लागि एमसिसीसँग निकटतापूर्वक काम गरिरहेको एमसिए–नेपालले जनाएको छ । कार्यान्वयनको अनुमति प्राप्त गरेसँगै अमेरिकी सरकारको वैदेशिक सहयोगसम्बन्धी समीक्षा थालनी हुनुपूर्व नै अगाडि बढिसकेका तीन वटा सबस्टेसनसहित १८ किमी सीमापार प्रसारण लाइन निर्माणसम्बन्धी कार्यलाई निरन्तरता दिएको जानकारी दिएको छ । एमसिए–नेपाल नेपालको ऊर्जा र यातायात क्षेत्रको विकासमा महत्वपूर्ण प्रभाव पार्ने यी पूर्वाधार आयोजना सम्पन्न गर्न प्रतिबद्ध रहेको उल्लेख गर्दै नेपाल सम्झौता कार्यान्वयनका लागि एमसिसीको निरन्तर साझेदारीका लागि आभार प्रकट गरेको छ । करिब दुई साताअघि अमेरिकी सरकारले नेपालको सन्दर्भमा समीक्षासँगै सम्झौता अन्तर्गतका परियोजना सञ्चालन गर्न अनुमति दिएको थियो । त्यसलगत्तै नेपाल सरकारको अर्थ मन्त्रालय तथा एमसिए–नेपालको व्यवस्थापनले परियोजनाका काम अघि बढाउन गृहकार्य थालेको थियो । लगत्तै एमसिए–नेपालको बोर्ड बैठकले रोकिएका प्रक्रियाको पुनरवलोकन गर्दै थाती रहेका काम अघि बढाउने निर्णय गरेको थियो । उक्त निर्णय अनुसार एमसिए–नेपालले सडक मर्मतसम्बन्धी आवश्यक प्राविधिक परामर्शदाताको आह्वानसहित बुधबार सूचना जारी गरेको छ । त्यस्तै एक साताअघि प्रशासनिक व्यवस्थापनका लागि सुरक्षा विज्ञको आवश्यकतासम्बन्धी अर्को सूचना जारी गरिसकेको छ । अन्य आवश्यक प्रक्रियाको पूर्वतयारीसहित कार्यान्वयनका लागि अघि बढाइएको एमसिए–नेपालले जनाएको छ ।",
      "link": "https://gorkhapatraonline.com/news/161963",
      "image": "https://gorkhapatraonline.com/storage/media/285603/conversions/Untitled-1-original-thumb.jpg"
    },
    {
      "slug": "161961",
      "title": "निजामती विधेयकको त्रुटि जिम्मेवारी लिनबाट पन्छिए सबै",
      "timestamp": 1751500800000,
      "source": "gp",
      "content": "प्रतिनिधि सभाको राज्यव्यवस्था तथा सुशासन समितिले गरेको सहमति अनुसार प्रतिवेदन तयार नपारी सङ्घीय निजामती सेवा विधेयक प्रतिनिधि सभाबाट समेत पारित भएको त्रुटिको जिम्मेवारी लिन सम्बद्ध सबै पन्छिएका छन् ।",
      "longContent": "गोरखापत्र समाचारदाताकाठमाडौँ, असार १९ गते । प्रतिनिधि सभाको राज्यव्यवस्था तथा सुशासन समितिले गरेको सहमति अनुसार प्रतिवेदन तयार नपारी सङ्घीय निजामती सेवा विधेयक प्रतिनिधि सभाबाट समेत पारित भएको त्रुटिको जिम्मेवारी लिन सम्बद्ध सबै पन्छिएका छन् । समितिका सभापति, समिति सचिव, सांसद तथा सरोकारवाला मन्त्रालयका कर्मचारीले त्रुटि एकअर्कातर्फ देखाउँदै जिम्मेवारी नलिएका हुन् । जिम्मेवार पदाधिकारी र कर्मचारीले एकअर्कालाई देखाएपछि त्रुटि कसको भन्ने प्रश्न यथावत् छ तर समितिले भने औपचारिक रूपमा नै विधायिकी प्रक्रियामा षड्यन्त्र भएको निर्णय नै गरेको छ । षड्यन्त्र कहाँ भयो भन्नेमा निर्णय मौन छ । समितिले उक्त दुराशयपूर्ण कामको छानबिनका लागि संसदीय समिति गठनको मागसमेत गरेको छ । निजामती तथा अन्य सरकारी सेवाबाट अवकाश पाएका कर्मचारीले दुई वर्षसम्म संवैधानिक, कूटनीतिक तथा नेपाल सरकारले गर्ने अन्य नियुक्ति लिन नपाउने गरी समितिले गरेको सहमति अनुसार प्रतिवेदन तयार नभएको विधेयक सदनबाट पारित भएपछि जालसाजी बाहिर आएको थियो । विषय बाहिरिएसँगै एकअर्कालाई आशङ्कित गरेर सभापतिदेखि सांसदसम्मले अभिव्यक्ति दिएका थिए तर घटनाको निक्र्योलभन्दा एकअर्कालाई दोष लगाएर जिम्मेवारहरू पन्छिएका हुन् । विवादपछि बुधबारको राज्यव्यवस्था तथा सुशासन समितिमा सांसदले त्रुटिको जिम्मेवारी समिति सभापति रामहरि खतिवडा र प्रतिवेदन लेखनमा संलग्न कर्मचारीले लिनुपर्ने माग गरेका थिए तर समिति सभापति खतिवडाले आफूलाई समेत गुमराहमा राखेर सहमतिविपरीत प्रतिवेदन तयार पारिएको र विश्वासमा हस्ताक्षर गरेको बताउनुभयो । खतिवडाले भन्नुभयो, “यो मेरो निष्ठामा प्रश्न उठ्ने काम भएको छ त्यो मेरो जानकारीबिना भएको छ । समितिको सर्वसम्मत निर्णय कसले चलायो ? यो गम्भीर र अक्षम्य अपराध हो । सभामुखलाई छानबिनका लागि मैले आग्रह गरिसकेको छु । सिङ्गो समितिसमेत आग्रह गर्दछ ।”समिति सचिवको समेत जिम्मेवारीमा रहनुभएका संसद् सचिवालय सचिव सुरजकुमार दुराले पारित विधेयकको दफा ८२ (५) (क) मा समेटिएको व्यवस्था मूल विधेयक अनुसार रहेको र हटाउनेबारे समितिमा छलफल नभएको बताउनुभयो । पारित विधेयकको मुख्य विषय पनि सोही दफा हो । उक्त दफाले सहसचिव र सोभन्दा माथिल्लो पदका कर्मचारीलाई संवैधानिक, कूटनीतिक तथा अन्य सरकारी नियुक्तिमा बाधा नपर्ने व्यवस्था छ । सचिव दुराले उक्त व्यवस्था हटाउन समितिमा छलफल नभएकाले प्रतिवेदन तयारीका क्रममा नहटाइएको समेत बताउनुभयो । विधेयकको दफावार छलफलमा कानुन मन्त्रालयबाट संलग्न रहनुभएका सहसचिव सुवास भट्टराईले अन्तिम प्रतिवेदनबारे आफूहरूलाई जानकारी नरहेको बताउनुभयो । भट्टराईले भन्नुभयो, “अहिले ८२(४) मा रहेको व्यवस्थाले सबैलाई कुलिङ पिरियड लाग्ने भन्ने अवस्था हो । यस्तै उपदफा ५(क) को व्यवस्थाले निजी क्षेत्रलाई पनि सम्बोधन गर्न खोजेको हो । अन्तिम मसौदामा हामी संलग्न छैनौँ ।”सङ्घीय मामिला तथा सामान्य प्रशासन मन्त्रालयका सहसचिव मीरा आचार्यले प्रतिवेदन लेखनमा भन्दा आफूहरूले सरकारले ल्याएको विधेयकको प्रतिरक्षाका लागि मात्र समितिमा उपस्थित रहेको बताउनुभयो ।  समिति सभापति, सचिव र मसौदा लेखनमा संलग्न कर्मचारीले समेत त्रुटि एकअर्काको थाप्लोमा हालेपछि समितिले भने छानबिन समितिको माग गर्ने निर्णय गरेको छ । साथै विधेयक सच्याउन समितिले राष्ट्रिय सभालाई निर्णयमार्फत नै आग्रह गरेको छ । निर्णय प्रक्रियामा विवाद भइरहेका बेला विधेयक प्रतिनिधि सभाले भने मङ्गलबार नै राष्ट्रिय सभामा पठाएको थियो । विधेयक माथिल्लो सभामा सन्देशसहित टेबुल भइसकेको छ । छानबिनका लागि सभामुखलाई आग्रहत्रुटिको जिम्मेवारी लिन पन्छिएको समितिले उक्त प्रकरणलाई षड्यन्त्र र दुराशयपूर्ण निक्र्योल गर्दै छानबिनका लागि सभामुखलाई आग्रह गरेको छ । समितिका अधिकांश सदस्यले घटना विधि निर्माणमा समितिको भूमिकामाथि नै प्रश्न रहेको भन्दै संसदीय छानबिनको माग गरेका थिए । एकमतले सदस्यले छानबिन माग गरेपछि संसदीय समिति गठनका लागि सभामुखलाई आग्रह गर्ने निर्णय भएको हो ।",
      "link": "https://gorkhapatraonline.com/news/161961",
      "image": "https://gorkhapatraonline.com/storage/media/285601/conversions/State-Affairs-and-Good-Governance-Committee_sujan-gurung_BS_L9672-original-thumb.jpg"
    },
    {
      "slug": "161959",
      "title": "५२ पदाधिकारीको नियुक्ति सदर",
      "timestamp": 1751500800000,
      "source": "gp",
      "content": "दुई तिहाइभन्दा बढी कार्यकाल पूरा भइसकेपछि संवैधानिक निकायमा नियुक्त ५२ पदाधिकारीको नियुक्ति सर्वोच्च अदालतले सदर गरेको छ ।",
      "longContent": "काठमाडौँ, असार १९ गते । दुई तिहाइभन्दा बढी कार्यकाल पूरा भइसकेपछि संवैधानिक निकायमा नियुक्त ५२ पदाधिकारीको नियुक्ति सर्वोच्च अदालतले सदर गरेको छ । संसदीय सुनुवाइको अनिवार्य पूर्वसर्तसमेत पूरा नगरी संवैधानिक निकायमा पदाधिकारी नियुक्त गरिएको भन्दै दायर रिट सर्वोच्चको संवैधानिक इजलासले खारेज गरेपछि पदाधिकारीले बाँकी कार्यकाल पूरा गर्न पाउने भएका हुन् । अध्यादेशबाट संवैधानिक परिषद्सम्बन्धी कानुन संशोधन गरेर दुई चरणमा ५२ पदाधिकारी नियुक्त भएका थिए । पहिलो चरणमा नियुक्त पदाधिकारीले साढे चार वर्षभन्दा बढी कार्यकाल पूरा गरिसकेका छन् । अख्तियार दुरुपयोग अनुसन्धान आयोग, लोक सेवा, निर्वाचन आयोग जस्ता संवैधानिक निकायका पदाधिकारीको नियुक्ति साढे चार वर्षदेखि न्यायिक परीक्षणमा थियो । २०७८ वैशाखको सिफारिस अनुसारको नियुक्ति सदरमा भने पाँचै न्यायाधीशको राय एकै छ । बुधबार मध्यरातमा सर्वोच्चले बहुमतका आधारमा पदाधिकारीको पदलाई निरन्तरता दिएको छ । प्रधान न्यायाधीश प्रकाशमानसिंह राउत र न्यायाधीश नहकुल सुवेदी अल्पमतमा परेपछि बहुमतले नियुक्ति सदर भएको हो । संवैधानिक इजलासका पाँच सदस्यमध्ये वरिष्ठतम न्यायाधीश सपना प्रधान मल्ल तथा न्यायाधीशद्वय डा. मनोजकुमार शर्मा र कुमार चुँडालले रिट खारेजीको पक्षमा राय लेख्नुभएको हो । न्यायाधीश प्रधानले रिट खारेजको रायमा सहमत हुँदै संसदीय सुनुवाइका लागि थप परमादेश पनि गर्नुभएको छ । प्रधानले पदाधिकारीलाई संसदीय सुनुवाइको मौका दिन र संसदीय समितिबाट अनुमोदन भएमा यसअघि नियुक्तिकै मितिबाट पदावधि कायम गर्न राय लेख्नुभएको छ । शर्मा र चुँडालले रायमा रिट खारेजीका आधारमा तत्कालीन सभामुख अग्निप्रसाद सापकोटाले कानुनबमोजिमको सूचना पाएको आफैँले स्वीकार गरेको, सिफारिस पदाधिकारीको सुनुवाइ हुन नसक्ने पत्र सापकोटाले पठाएकोलाई मुख्य आधार बनाएका छन् । नियुक्ति भएपछि मात्र रिट दायर गरी आफ्नो अधिकार गुम्दा पनि सापकोटा चुप बसेको पनि चुँडाल र शर्माको रायमा उल्लेख छ । रायमा निष्क्रिय भएको अध्यादेशको संवैधानिक परीक्षण गर्नु नपर्ने पनि उल्लेख छ ।संसदीय सुनुवाइसम्बन्धी कार्यविधिका आधारमा ४५ दिनभित्र प्रस्तावित व्यक्तिको सुनुवाइ नभए नियुक्तिका लागि बाधा नपर्ने व्यवस्थाबारे पनि रायमा उल्लेख छ । रायमा भनिएको छ, “संवैधानिक परिषद्का सदस्य प्रतिनिधि सभाका तत्कालीन सभामुख रिट निवेदक भए तापनि सवैधानिक परिषद्को बैठकमा सहभागी गरी पाऊँ निवेदन माग दाबी नभई अब आइन्दा त्यस्तो नगर्नू भन्नेसम्मको परमादेशको आदेश माग गरेको, निज हाल संवैधानिक परिषद्को सदस्य रहेको नभई परिस्थितिमा परिवर्तन भएकोसमेतका आधारबाट प्रस्तुत रिट निवेदनमा निवेदकका मागबमोजिम रिट जारी गर्नुपर्ने अवस्था नदेखिएकाले रिट निवेदन खारेज हुने ठहर्छ ।”न्यायाधीश प्रधानको आत्मालोचनाशर्मा र चुँडालको रिट खारेजको मतमा साथ दिनुभएकी न्यायाधीश प्रधानले न्यायिक परीक्षणमा भएको ढिलाइमा आदेशमै आत्मालोचना पनि गर्नुभएको छ । प्रधानले रायमा भन्नुभएको छ, “प्राथमिकताका साथ समयमा निर्णय गर्नुपर्ने गम्भीर र महत्वपूर्ण विषयमा साढे चार वर्ष लामो समय निर्णय नगरी राख्दा न त संवैधानिक निकाय जस्तो संविधान कार्यान्वयनमा महत्वपूर्ण भूमिका खेल्ने निकाय खुलेर काम गर्न सक्छ, न त अदालत आफ्नो दायित्वप्रति जिम्मेवारी भएको देखिन्छ । न्यायको याचिकाहरूलाई आशाको ज्योति जगाउन अनुचित विलम्ब हुँदैन भन्ने आश्वासित गर्न जरुरी छ । आफ्नै सतर्कताका निमित्त यस्तो प्रकृति दोहोरिन दिनुहुँदैन भनी यो आत्मालोचना गरेको छु ।”यस्तै प्रधान न्यायाधीश प्रकाशमानसिंह राउत र न्यायाधीश डा. नहकुल सुवेदीले संयुक्त रायमा २०७७ पुसको सिफारिस बदर २०७८ वैशाखको सिफारिस सदर हुने राय लेख्नुभएको छ । २०७७ को पहिलो सिफारिसबारे संयुक्त रायमा गणपूरक सङ्ख्या नपुगी वैधानिक हैसियत कायम नगरेको अवस्थामा सो बैठक निरन्तर रहने र नियुक्ति सिफारिस हुने निर्णय कानुनसम्मत नभएको लेखिएको छ । बहुमतले तत्कालीन सभामुख सापकोटाले बैठकको सूचना भएको राय लेखे पनि अल्पमतको रायमा रितपूर्वक सूचना नपाएको उल्लेख छ । संशोधित अध्यादेशले समेत ४८ घण्टाअगावै सूचना दिनुपर्ने व्यवस्था यथावत् राखेकोतर्फ पनि रायमा ध्यानाकर्षण गराइएको छ । प्रधान न्यायाधीश राउत र न्यायाधीश सुवेदीको संयुक्त रायमा भनिएको छ, “निवेदकलाई संवैधानिक परिषद्को बैठकको रितपूर्वकको सूचना पाउने हक भएकोमा निवेदकको उक्त हक निष्प्रभावी हुने गरी निवेदकलाई संवैधानिक परिषद्को बैठकको सूचना नै नदिई विभिन्न संवैधानिक निकायका पदाधिकारीको नियुक्तिका लागि गरिएको मिति २०७७/०८/३० को सिफारिस र सोका आधारमा गरिएको नियुक्तिसमेत नेपालको संविधान तथा उल्लिखित कानुनी व्यवस्थाको विपरीत भएकाले उक्त सिफारिस र नियुक्तिको निर्णय उत्प्रेषणको आदेशले बदर हुने ठहर्छ ।” संयुक्त रायमा दुई सिफारिसको अवस्था र प्रकृति फरक रहेको पनि उल्लेख छ । दोस्रो पटकको सिफारिस अनुसारको नियुक्ति भने प्रधान न्यायाधीश राउत र न्यायाधीश सुवेदीको इजलासले पनि सदर गरेको छ ।  कहिले को नियुक्तसंवैधानिक परिषद्ले दुई चरणमा ५२ जना पदाधिकारी नियुक्तिका लागि सिफारिस गरेको थियो । सोही अनुसार दुई चरणमा ५२ जना पदाधिकारी नियुक्ति भएका थिए । २०७७ माघ २१ मा विभिन्न ११ आयोगमा पदाधिकारी नियुक्त भएका थिए । अख्तियार दुरुपयोग अनसन्धान आयोगमा प्रमुख आयुक्तमा प्रेमकुमार राई र आयुक्तमा किशोर सिलवाल र जयबहादुर चन्द नियुक्त हुनुभएको थियो । यस्तै निर्वाचन आयोगमा रामप्रसाद भण्डारी र जानकीकुमारी तुलाधर, मानव अधिकार आयोगमा तपबहादुर मगर, डा. सूर्यप्रसाद शर्मा ढुङ्गेल, मिहिर ठाकुर, मनोज दुवाडी र लिली बस्न्यात नियुक्त हुनुभएको थियो ।प्राकृतिक स्रोत तथा वित्त आयोग जुद्धबहादुर गुरुङ र अमरराज मिश्र नियुक्त हुनुभएको थियो । महिला आयोगको अध्यक्षमा कमलाकुमारी पराजुली र सदस्यमा कृष्णकुमारी पौडेल र विद्याकुमारी सिन्हा नियुक्त हुनुभएको थियो । राष्ट्रिय दलित आयोगमा देवराज विश्वकर्मा, मीनादेवी सोब, टुञ्जे कामी र मेहेले पार्की नियुक्त हुनुभएको थियो । सोही निर्णयका आधारमा राष्ट्रिय समावेशी आयोगमा रामदत्त जोशी र हरिदत्त जोशी नियुक्त हुनुभएको थियो । यस्तै सोही निर्णय अनुसार आदिवासी जनजाति आयोगको अध्यक्षमा रामबहादुर थापामगर, मीनबहादुर श्रीस, रिना राना र शरण राई नियुक्त हुनुभएको थियो । यस्तै मधेशी आयोगमा जीवछ साह, रेणुदेवी साह र विजयकुमार गुप्ता नियुक्त हुनुभएको थियो । थारू आयोगमा सुबोधसिंह थारू र भोलाराम चौधरी नियुक्त हुनुभएको थियो । मुस्लिम आयोगमा महमद्दिन अली र मिर्जा अर्सद बेग नियुक्त हुनुभएको थियो । संवैधानिक परिषद्को सिफारिस अनुसार २०७८ असार १० गतेको पुनः २० जनाको नियुक्ति भएको थियो । परिषद्को निर्णय अनुसार अख्तियारमा हरि पौडेल र सुमित्रा श्रेष्ठ नियुक्त हुनुभएको थियो । लोक सेवा आयोगको अध्यक्षमा माधवप्रसाद रेग्मी र सदस्यमा माधव बेल्बासे, वीरबहादुर राई, दिनेश सिलवाल र मञ्जुकुमारी नियुक्त हुनुभएको थियो । सोही मितिमा निर्वाचन आयोगमा सगुनशमशेर जबरा, प्राकृतिक स्रोत तथा वित्त आयोगमा विपीनराज निरौला नियुक्त हुनुभएको थियो । राष्ट्रिय महिला आयोगमा जया घिमिरे, सावित्रीकुमारी शर्मा र सुन्दर पुर्कुटी नियुक्त हुनुभएको थियो । समावेशी आयोगमा डा. रामकृष्ण तिमल्सेना, पुष्पराज तिमिल्सिना र मानप्रसाद खत्री नियुक्त हुनुभएको थियो । आदिवासी जनजाति आयोगमा सूर्यबहादुर गुरुङ, मधेशी आयोगमा आभा कुमारी, थारू आयोगमा उमाशङ्कर चौधरी र शान्ति मोदी र मुस्लिम आयोगमा मोहम्मद समसुल हक नियुक्त हुनुभएको थियो ।",
      "link": "https://gorkhapatraonline.com/news/161959",
      "image": "https://gorkhapatraonline.com/storage/media/285598/conversions/3444-original-thumb.jpg"
    },
    {
      "slug": "161958",
      "title": "प्रभावकारी देखिएनन् न्यायिक समिति",
      "timestamp": 1751500800000,
      "source": "gp",
      "content": "स्थानीय तहमा न्यायिक समितिले गर्दै आएको कार्यको प्रभावकारिता कमजोर पाइएको छ । स्थानीय तहमा समितिमार्फत जनतालाई न्यायिक अधिकार प्रदान गर्ने गरिएको भए पनि आठ वर्षको मूल्याङ्कनमा समितिको काम अपेक्षाकृत रूपमा प्रभावकारी हुन नसकेको पाइएको हो ।",
      "longContent": "काठमाडौँ, असार १९ गते । स्थानीय तहमा न्यायिक समितिले गर्दै आएको कार्यको प्रभावकारिता कमजोर पाइएको छ । स्थानीय तहमा समितिमार्फत जनतालाई न्यायिक अधिकार प्रदान गर्ने गरिएको भए पनि आठ वर्षको मूल्याङ्कनमा समितिको काम अपेक्षाकृत रूपमा प्रभावकारी हुन नसकेको पाइएको हो । संविधानको धारा २१७ मार्फत स्थानीय सरकार सञ्चालन ऐनको दफा ४७ ले स्थानीय तहमा नगरपालिकामा उपप्रमुख र गाउँपालिकामा उपाध्यक्षको संयोजकत्वमा गाउँ र नगर सभाका दुई जना सदस्य रहेको तीन सदस्यीय न्यायिक समिति निर्माण गर्ने व्यवस्था छ । नीति अनुसन्धान प्रतिष्ठानले सात वटै प्रदेशमा २०७४ देखि २०८२ जेठसम्म आठ वर्षको अवधिलाई आधार मानेर तयार पारेको मूल्याङ्कनसहितको प्रतिवेदनमा समितिबाट आंशिक रूपमा न्यायिक निरूपण भए पनि समग्रमा समितिको प्रभावकारिता नभएको पाइएको उल्लेख गरिएको छ । ऐनको दफा ४७ ले न्यायिक समितिको अधिकार क्षेत्र १ मा आली, बाँध पैनी, कुलो वा पानीघाटको बाँडफाँट तथा उपभोग, अर्काको बाली नोक्सानी गरेको, ज्याला मजदुरी नदिएको, घरपालुवा पशुपन्छी हराएको वा पाएको, ज्येष्ठ नागरिकको पालनपोषण वा हेरचार नगरेकोलगायतका १३ वटा विवादको निरूपण गर्ने अधिकार तोकिएको छ । त्यस्तै समितिको अधिकार क्षेत्र २ मा सरकारी सार्वजनिक वा सामुदायिकबाहेक आफ्नो हक नपुग्ने अरूको जग्गामा घर वा कुनै संरचना बनाएको, पति पत्नीबिचको सम्बन्ध विच्छेद, गाली बेइज्जती, लुटपाट अरूको आवासमा अनधिकृत प्रवेश गरेकोलगायतका ११ वटा विवाद मेलमिलापको माध्यमबाट निरूपण गर्नुपर्ने उल्लेख गरिएको छ । ७५३ वटै स्थानीय तहमा न्यायिक समितिको संरचना निर्माण गरी विवादको निरूपण र मेलमिलाप हुँदै आए पनि जुन रूपमा प्रभावकारिता हुनुपर्ने त्यति हुन नसकेको प्रतिष्ठानले प्रतिवेदनमा औँल्याएको छ । नीति अनुसन्धान प्रतिष्ठानका वरिष्ठ अनुसन्धानकर्ता डा. मुक्तिराम रिजालले अनुसन्धानका क्रममा स्थानीय तहको न्याय सम्पादनको कार्य त्यति प्रभावकारी नभएको बताउनुहुन्छ । स्थानीय तहको न्यायिक संरचनामा कार्यरत पदाधिकारीको कानुनी दक्षताको अभाव, स्थानीय तहको न्यायिक समितिको निर्णय कार्यान्वयने प्रणाली कमजोर, समितिमा पदाधिकारी राजनीतिक दलबाट निर्वाचित भएर आउने भएकाले निष्पक्षताप्रति आशङ्का हुने गरेको छ । स्थानीय तहमा मेलमिलापकर्ताको अभाव, न्यायिक समितिका संयोजकको व्यवस्था, विवाद निरूपणका लागि नियमित तालिकाको अभाव, नियमित अनुगमन संयन्त्रको कमजोरीले गर्दा समितिको विश्वसनीयता र प्रभावकारिता झनै कमजोर हुँदै गएको प्रतिष्ठानले औँल्याएको छ । यस्तै सामाजिक व्यवहार सञ्चालनका लागि घरसारमा गरिने लेनदेन, घर तथा जग्गा बहाल, चल, अचल सम्पत्तिको बिक्री सम्झौता जस्ता कागजातको लिखत तयार गरेपछि लिखतका पक्ष स्वयम् सम्बन्धित स्थानीय तहमा उपस्थित भएर लिखत दर्ता गराउनुपर्ने कानुनी व्यवस्था भए पनि यसलाई अक्षरशः पालना नगरेका कारण पनि धेरैले आफ्नो हकाधिकार गुमाउनु परिरहेको छ । यस्ता लिखत तयार गर्नेले वडामा गएर दर्ता गर्नुपर्ने जानकारी नदिने र कुनै एक पक्षले सम्झौता अनुसार दायित्व पूरा नगरे न्यायका लागि उजुरी गर्ने आधारै समाप्त हुने भएकाले स्थानीय तहले कानुनी साक्षरता अभियानै सञ्चालन गर्नुपर्ने आवश्यकता रहेको विज्ञको भनाइ छ । यद्यपि गाउँपालिका राष्ट्रिय महासङ्घ नेपाल र नेपाल नगरपालिका सङ्घले भने ससाना विवाद निरूपण गर्नका लागि स्थानीय तहको न्यायिक समिति प्रभावकारी बनेको दाबी गरेका छन् । वरिष्ठ अधिवक्ता डा. चन्द्रकान्त ज्ञवाली साबिकको स्थानीय स्वायत्त शासन ऐन, २०५५ मा उल्लेख गरिएका विषयलाई स्थानीय सरकार सञ्चालन ऐनको दफा ४७ को १ र २ मा न्यायिक समितिको अधिकार क्षेत्रमा राखिएकाले स्थानीय सरकार सञ्चालन ऐन निर्माण प्रक्रियामा नै कमजोर भएको थियो । संविधानको धारा १२७ को २ मा स्थानीय तहले अदालत गठन गर्नका लागि सङ्घीय सरकारले कानुन, प्रदेश सरकारले संरचना बनाउने र स्थानीय तहले कार्यान्वयन गर्ने भनेर अनुसूची ८ मा स्थानीय अदालतको व्यवस्था गरिएको हो । अहिलेसम्म पनि स्थानीय अदालत गठन हुन नसक्नु न्यायिक समितिको काम प्रभावकारी नहुनुको मुख्य कारण हो । न्यायिक समिति गठन गरेपछि समितिले जति काम गर्नुपर्ने त्यो क्षेत्राधिकार नै समितिलाई छैन । ११ वटा न्याय निरूपण र १३ वटा मिलापत्र गराउने अधिकार मात्र समितिलाई छ । सरिता तिम्सिना (भट्टराई) : उपप्रमुख सूर्यविनायक नगरपालिका स्थानीय तहको न्यायिक निरूपणको समग्रतालाई हेर्दा संविधानले नै न्यायिक समितिमा न्यायिक निरूपण गर्न उपप्रमुखको संयोजकत्वमा समितिको व्यवस्था ग¥यो । निर्वाचित प्रतिनिधि न्यायिक समितिमा भए पनि न्यायिक निरूपण गर्ने क्रममा राजनीतिक आस्था छाडेर न्याय निरूपण गर्ने गरिएको छ ।  सूूर्यविनायक नगरपालिकाको न्यायिक समितिले गरेका केही निर्णयमा कतिपय व्यक्ति चित्त नबुझेर अदालत गएको र अदालतले पनि न्यायिक समितिले गरेको निर्णयलाई सदर गरेको छ । पहिलो चरणमा वडामा मेलमिलापकर्ताका माध्यमबाट दुई पक्षलाई एकैठाउँमा राखेर समस्याको समाधानका उपाय उहाँहरूलाई नै खोज्न दिन्छौं । कतिपय अवस्थामा भने वडा समितिले विवाद मिलाउन खोज्दा विवाद गिजोलिने पनि गरेको छ । अहिले कतिपय विवादलाई न्यायिक समितिमा आउनुपूर्व नै वडाले मेलमिलाप केन्द्रमार्फत मिलाउने पनि गरेको छ ।",
      "link": "https://gorkhapatraonline.com/news/161958",
      "image": "https://gorkhapatraonline.com/storage/media/285597/conversions/Sthaniya-Sarkar-original-thumb.jpg"
    },
    {
      "slug": "161956",
      "title": "लुम्बिनी प्रदेशको बजेट बहुमतले पारित",
      "timestamp": 1751414400000,
      "source": "gp",
      "content": "लुम्बिनी प्रदेश सरकारको आर्थिक वर्ष २०८२-८३ को बजेट बहुमतले पारित भएको छ । बुधबार बसेको प्रदेश सभाको छैठौं अधिवेशनको १७ औं बैठकले उक्त बजेट पारित गरेको हो ।",
      "longContent": "सन्तोष दहितदाङ, असार १८ गते । लुम्बिनी प्रदेश सरकारको आर्थिक वर्ष २०८२-८३ को बजेट बहुमतले पारित भएको छ । बुधबार बसेको प्रदेश सभाको छैठौं अधिवेशनको १७ औं बैठकले उक्त बजेट पारित गरेको हो ।सरकारले आगामी आर्थिक वर्षका लागि ३८ अर्ब ९१ करोड रुपियाँको बजेट प्रस्तुत गरेको थियो । सोही बैठकमा आर्थिक मामिला तथा योजना मन्त्री धनेन्द्र कार्कीले प्रदेश सरकारको अर्थसम्बन्धी प्रस्तावलाई कार्यान्वयन गर्न बनेको विधेयक पारित गरियोस् भन्ने प्रस्ताव प्रस्तुत गर्नुभएको थियो । सो प्रस्ताव बहुमतले पारित भएको घोषणा सभामुख तुलाराम घर्ती मगरले गर्नुभयो । पारित बजेटमध्ये चालु खर्चतर्फ १२ अर्ब १ करोड ४७ लाख ८६ हजार रुपियाँ (कुल बजेटको ३०.८८ प्रतिशत) र पुँजीगत खर्चतर्फ २३ अर्ब ४७ करोड १४ लाख ६५ हजार रुपियाँ (कुल बजेटको ६०.३२ प्रतिशत) विनियोजन गरिएको छ ।",
      "link": "https://gorkhapatraonline.com/news/161956",
      "image": "https://gorkhapatraonline.com/storage/media/285591/conversions/lumbini-original-thumb.jpg"
    }
  ]
}