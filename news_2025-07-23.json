{
  "date": "2025-07-23T02:57:36.239Z",
  "news": [
    {
      "slug": "164721",
      "title": "श्रमिकको न्यूनतम पारिश्रमिक कार्यान्वयन",
      "timestamp": 1753228800000,
      "source": "gp",
      "content": "औपचारिक क्षेत्रमा कार्यरत श्रमिकको न्यूनतम पारिश्रमिक १९ हजार ५५० रुपियाँ कार्यान्वयनमा आएको छ । न्यूनतम पारिश्रमिक निर्धारण समितिबाट सिफारिस भएको उक्त पारिश्रमिक नेपाल राजपत्रमा सोमबार प्रकाशित भएसँगै साउन १ गतेदेखि कार्यान्वयनमा आएको हो ।",
      "longContent": "गोरखापत्र समाचारदाता काठमाडौँ, साउन ७ गते । औपचारिक क्षेत्रमा कार्यरत श्रमिकको न्यूनतम पारिश्रमिक १९ हजार ५५० रुपियाँ कार्यान्वयनमा आएको छ । न्यूनतम पारिश्रमिक निर्धारण समितिबाट सिफारिस भएको उक्त पारिश्रमिक नेपाल राजपत्रमा सोमबार प्रकाशित भएसँगै साउन १ गतेदेखि कार्यान्वयनमा आएको हो । यो पारिश्रमिक चिया बगानबाहेक रोजगारदाता प्रतिष्ठानमा कार्यरत श्रमिकको हकमा लागु हुने नेपाल राजपत्रमा उल्लेख छ । यसअघि श्रमिकको न्यूनतम पारिश्रमिक १७ हजार तीन सय रुपियाँ रहेको थियो । यसअघिको पारिश्रमिकमा थप दुई हजार २५० रुपियाँ थप भएर १९ हजार ५५० कायम भएको छ ।श्रम मन्त्रालयका सहसचिव प्रदीप कोइरालाको संयोजकत्वमा गठित न्यूनतम पारिश्रमिक निर्धारण समितिले गएको बिहीबार सरकार, रोजगारदाता र श्रमिक सङ्गठनका प्रतिनिधिबिचको त्रिपक्षीय बैठकले आगामी दुई वर्षका लागि सो पारिश्रमिक कायम गर्न सहमति गरी सिफारिस गरिएको थियो । श्रम ऐन अनुसार प्रत्येक दुई वर्षमा श्रमिकको न्यूनतम पारिश्रमिक पुनः निर्धारण गर्नुपर्ने व्यवस्था छ । सोही व्यवस्था अनुसार यो पटक पनि औपचारिक क्षेत्रमा कार्यरत श्रमिकको न्यूनतम पारिश्रमिक निर्धारण गरेर सरकारलाई सिफारिस गरेको थियो ।राजपत्रमा चिया बगानबाहेक रोजगार प्रतिष्ठानका कार्यरत श्रमिकको सरकारले तोकेकोबमोजिमको पारिश्रमिकसहितको श्रम सम्झौता/नियुक्तिपत्र, श्रमिकले पाउने सञ्चयकोष र उपदानलगायतका सुविधा अनिवार्य हुनुपर्ने उल्लेख छ । साथै स्थानीय सरकार सञ्चालन ऐनबमोजिम स्थानीय तह वा नेपाल कानुनबमोजिम अन्य निकायलाई न्यूनतम पारिश्रमिक निर्धारण गर्न अधिकार प्रदान गरिएकोमा ती निकायले पारिश्रमिक निर्धारण गर्दा राजपत्रको सूचनामा तोकिएभन्दा कम नहुने गरी न्यूनतम पारिश्रमिक निर्धारण गर्नुपर्ने उल्लेख छ । श्रम मन्त्रालयका सहसचिव एवं न्यूनतम पारिश्रमिक निर्धारण समितिका संयोजक प्रदीप कोइरालाले न्यूनतम पारिश्रमिक तोकेर मात्रै नहुने भएकाले त्यसको प्रभावकारी कार्यान्वयनमा सबै पक्ष गम्भीर र जिम्मेवार भएर लाग्नुपर्ने बताउनुुभयो ।संयुक्त टे«ड युनियन समन्वय केन्द्र (जेटयुसिसी) का तर्फबाट समितिमा प्रतिनिधित्व गर्ने नेपाल टे«ड युनियन कांग्रेसका महिला उपाध्यक्ष राधिका कुइँकेलले त्रिपक्षीय सहमतिबाट न्यूनतम पारिश्रमिक तोकिएकाले यसको कार्यान्वयनका लागि जिम्मेवार निकाय गम्भीर र जवाफदेही हुनुपर्ने बताउनुभयो । साथै उहाँले वृद्धि भएको पारिश्रमिक आवश्यक कार्यविधि तर्जुमा गरी अविलम्ब कार्यान्वयनमा लैजान र त्यसको त्रिपक्षीय संरचना बनाई अनुगमन गर्न सरकार र रोजगारसँग माग गर्नुभयो ।रोजगारदाता पक्षबाट उद्योग वाणिज्य महासङ्घका अध्यक्ष चन्द्र ढकालले दिगो श्रम सम्बन्ध कायम राख्न त्रिपक्षीय सहमतिबाट निर्धारण भएको न्यूनतम पारिश्रमिक कार्यान्वयनमा आफ्नोतर्फबाट पूर्ण सहयोग रहेको प्रतिबद्धता व्यक्त गर्नुभयो । केही टे«ड युनियनले अहिलेको महँगीमा न्यूनतम पारिश्रमिक निर्धारण समितिले निर्धारण गरेको पारिश्रमिकले श्रमिकलाई जिउन समस्या हुने भन्दै यसको विरोधसमेत गरेका छन् ।",
      "link": "https://gorkhapatraonline.com/news/164721",
      "image": "https://gorkhapatraonline.com/storage/media/290483/conversions/asdgb-original-thumb.jpg"
    },
    {
      "slug": "164719",
      "title": "एक लिटर दुधमा पाँच रुपियाँ अनुदान",
      "timestamp": 1753228800000,
      "source": "gp",
      "content": "भेटेरिनरी अस्पताल तथा पशुसेवा विज्ञ केन्द्र स्याङ्जाले एक लिटर दुधमा पाँच रुपियाँ अनुदान दिएको छ । यहाँको भिरकोट दुग्ध उत्पादक सहकारीलाई एक लाख ३० हजार १३० लिटरको छ लाख ६० हजार ६५० रुपियाँ र आँधीखोला कृषि उद्यम सहकारी संस्थालाई ६९ हजार ७२० लिटर दुधको तीन लाख ४८ हजार छ सय रुपियाँ गरी नौ लाख ९९ हजार २५० रुपियाँ अनुदान",
      "longContent": "स्याङ्जा समाचारदातास्याङ्जा, साउन ७ गते । भेटेरिनरी अस्पताल तथा पशुसेवा विज्ञ केन्द्र स्याङ्जाले एक लिटर दुधमा पाँच रुपियाँ अनुदान दिएको छ । यहाँको भिरकोट दुग्ध उत्पादक सहकारीलाई एक लाख ३० हजार १३० लिटरको छ लाख ६० हजार ६५० रुपियाँ र आँधीखोला कृषि उद्यम सहकारी संस्थालाई ६९ हजार ७२० लिटर दुधको तीन लाख ४८ हजार छ सय रुपियाँ गरी नौ लाख ९९ हजार २५० रुपियाँ अनुदान दिएको हो । पशुसेवा विज्ञ केन्द्र स्याङ्जाका प्रमुख रूपेश श्रेष्ठले कार्यालयले निकालेको सूचनामा माग भएका तीनमध्ये दुई वटा छनोट गरी अनुदान दिएको बताउनुभयो । यस्तै कार्यालयले भिरकोट सहकारीलाई ७५ प्रतिशत अनुदानमा एक लाख एक हजार रुपियाँको मिल्क एनोलाइजर प्रदान गरेको छ । यस्तै विज्ञ केन्द्र स्याङ्जाले चापाकोट–९ को केलादी दुग्ध उत्पादक समूहलाई नयाँ गोठ निर्माणमा नौ वटाको छ लाख ९६ हजार ५१८ रुपियाँ, १० वटा भकारो सुधारका लागि तीन लाख ४५ हजार छ सय रुपियाँ, ८१ हजारको राँगो, १३ वटा च्याफ कटरको तीन लाख ३१ हजार पाँच सय रुपियाँ, डेरी उपकरण खरिदको एक लाख ४९ हजार ७४० लगायत १६ लाख ३९ हजार ९५३ रुपियाँ बराबरको अनुदान दिएको श्रेष्ठले बताउनुभयो ।  यस्तै विज्ञ केन्द्रले चापाकोट–९ को सिद्धबाबा एग्रो फार्म एन्ड सिचर्स सेन्टर प्रालिलाई ९५ लाख पाँच प्रतिशत अनुदानमा कृषि ऋण दिएको हो । केन्द्रले आर्थिक वर्ष २०८१/८२ मा चार करोड ५४ लाख चालु र ७० लाख पुँजीगत बजेटमध्ये ८२.६३ प्रतिशत खर्च गरेको छ ।",
      "link": "https://gorkhapatraonline.com/news/164719",
      "image": "https://gorkhapatraonline.com/storage/media/290481/conversions/milk-original-thumb.jpg"
    },
    {
      "slug": "164718",
      "title": "बिमाले उठाएको दुग्ध व्यवसाय",
      "timestamp": 1753228800000,
      "source": "gp",
      "content": "दुई वर्षअघि महामारीका रूपमा फैलिएको ‘लम्पी स्किन’ फेरि फैलिँदै छ । तथापि गुल्मीमा भने अहिलेसम्म ‘लम्पी स्किन’ का घटना देखिएको छैन ।",
      "longContent": "रेसुङ्गा समाचारदातारेसुङ्गा (गुल्मी), साउन ७ गते । दुई वर्षअघि महामारीका रूपमा फैलिएको ‘लम्पी स्किन’ फेरि फैलिँदै छ । तथापि गुल्मीमा भने अहिलेसम्म ‘लम्पी स्किन’ का घटना देखिएको छैन । पशुधनमा व्यापक क्षति गराएको ‘लम्पी स्किन’ बाट २०८० सालमा गुल्मीको रुरुक्षेत्र गाउँपालिका–५, बम्घास्थित बम्घा बहुउद्देश्यीय सहकारी संस्थामा आबद्ध किसानका ३४ वटा गाई मरेका थिए । त्यही कारण सहकारीमा सङ्कलन हुँदै आएको एक हजार लिटर दुध घटेर तीन सयमा झ¥यो । त्यसबाट निराश किसान पेसाबाटै विस्थापित हुने अवस्था थियो तर गाईको बिमा गरेका कारण उनीहरूलाई पुनर्लाभ गर्न सहज भयो । गाउँपालिकाले पनि प्रतिगाई १० हजार रुपियाँ क्षतिपूर्ति दियो । रुरु कृषि परियोजनाले दुई वर्ष ७८ गाई खरिद गरेर किसानलाई ४० हजार अनुदानमा वितरण गरेकाले किसान पुरानो अवस्थाभन्दा पनि माथि उठे । लुम्बिनी प्रदेश सरकारले विज्ञ केन्द्रमार्फत प्रतिलिटर दुई रुपियाँ र रुरुक्षेत्र गाउँपालिकाले प्रतिलिटर तीन रुपियाँ उत्पादनमा आधारित अनुदान सहयोग गरेकाले पनि किसानलाई ऊर्जा प्राप्त भयो ।  रुरुक्षेत्र गाउँपालिकाका अध्यक्ष यदु ज्ञवालीले आफूहरूले साढे तीन करोडको रुरु कृषि परियोजना नै तयार पारेर कृषि र पशुपालनका क्षेत्रमा काम गरिरहेको बताउनुभयो ।त्यसयता बम्घाले दुध उत्पादन र बजारीकरणमा फड्को मारेको छ । रुरुक्षेत्र गाउँपालिका–५, बम्घाका महेन्द्र पुरीलाई दैनिक सखारैदेखि सहकारीमा दुध पु¥याउने चटारो हुन्छ । दैनिक ४० लिटर दुध बेच्ने पुरीले मासिक ८० देखि ९० हजार रुपियाँ कमाउँदै आउनुभएको छ ।  सोही गाउँकै बाबुराम श्रेष्ठ त सहकारीमा सबैभन्दा बढी दुध बेच्नुहुन्छ । अवकाश प्राप्त भारतीय सेना श्रेष्ठले सहकारीमा दैनिक ९० लिटरभन्दा बढी दुध बिक्री गर्दै आउनुभएको छ । जेठमा श्रेष्ठले दुधबाटै एक लाख ६० हजार रुपियाँभन्दा बढी कमाइ गर्नुभएको छ ।२०६५ मा बम्घाका किसान मिलेर १८ लिटर दुध सङ्कलन गर्थे । अहिले त्यही बम्घा गाउँले दैनिक १४ सय लिटर दुध बेच्दै आएको छ । तत्कालीन मालिका गाईपालन समूहबाट दुध सङ्कलन थालेका स्थानीयले पछि सहकारी दर्ता गरेर काम अगाडि बढाएका थिए । बम्घा बहुउद्देश्यीय सहकारी संस्था रुरुक्षेत्र गाउँपालिका–५, बम्घामा अहिले १८८ जना सेयर सदस्य छन् भने सहकारीमार्फत जोडिएर ११९ जनाले व्यावसायिक रूपमा दुधको कारोबार गर्दै आएका छन् । ईश्वर डेरीमार्फत जिल्लाका विभिन्न ठाउँमा दुध बिक्रीवितरण हुने सहकारीले जनाएको छ । किसानले प्रतिलिटर न्यूनतम ६५ देखि १२० रुपियाँसम्म मूल्य पाउँछन् । बम्घा बहुद्देश्यीय सहकारी संस्थाका अध्यक्ष कुलचन्द्र पुरीले संस्थाले मासिक ३० लाख रुपियाँ बराबरको दुधको कारोबार गर्दै आएको जानकारी दिनुभयो । सहकारीमार्फत दैनिक तीन जनाले रोजगारी पाएका छन् । बम्घामा अहिले करिब १६० गाई र २० वटा भैँसी छन् । सहकारीका सचिव मेघराज गिरीले अहिले पाँच वटा व्यावसायिक फर्मबाट र बाँकी ८५ प्रतिशत व्यक्तिगत रूपमा आफूहरूले दुध सङ्कलन गरिरहेको जानकारी दिनुभयो ।",
      "link": "https://gorkhapatraonline.com/news/164718",
      "image": "https://gorkhapatraonline.com/storage/media/290480/conversions/Untitled-1-original-thumb.jpg"
    },
    {
      "slug": "164717",
      "title": "नेपाल साझेदारी रणनीति सार्वजनिक",
      "timestamp": 1753228800000,
      "source": "gp",
      "content": "एसियाली विकास बैङ्क (एडिबी) ले नेपालका लागि नेपाल साझेदारी नयाँ रणनीति सार्वजनिक गरेको छ ।",
      "longContent": "गोरखापत्र समाचारदाताकाठमाडौँ, साउन ७ गते । एसियाली विकास बैङ्क (एडिबी) ले नेपालका लागि नेपाल साझेदारी नयाँ रणनीति सार्वजनिक गरेको छ । १६ औँ पञ्चवर्षीय योजनासँग तादत्म्य हुने गरी तयार गरिएको उक्त रणनीतिको राजधानीमा मङ्गलबार आयोजित कार्यक्रममा उपप्रधानमन्त्री एवं अर्थमन्त्री विष्णुप्रसाद पौडेलले सार्वजनिक गर्नुभएको हो ।  सन् २०२९ सम्मका लागि लागु हुने यो रणनीतिले एडिबीको आगामी प्राथमिकता र लगानी तय गरेको छ । जस अनुसार एडिबीले आगामी पाँच वर्षमा नेपाललाई करिब तीन खर्ब रुपियाँ विकास सहायता उपलब्ध गराउने योजना बनाएको छ । रणनीति आर्थिक वृद्धिमा निजी क्षेत्रको नेतृत्वदायी भूमिका, युवाका लागि रोजगारी वृद्धि र वातावरणीय दिगोपना तथा जलवायु एवं विपत् उत्थानशीलतामा केन्द्रित रहेको एडिबीले जनाएको छ । एडिबीले नेपालमा पहिलो पटक विश्व बैङ्क समूहसँग संयुक्त रूपमा राष्ट्रिय साझेदारी फ्रेमवर्क तयार पारेको हो । कार्यक्रममा अर्थमन्त्री पौडेलले नयाँ रणनीतिले १६ औँ योजनासँग तादत्म्य कायम गर्दै समावेशी आर्थिक वृद्धि, जलवायु उत्थानशीलता र खास गरी युवाका लागि गुणस्तरीय रोजगारी सिर्जनामा सहयोग गर्ने बताउनुभयो । नेपालका लागि एडिबीका राष्ट्रिय निर्देशक आर्नो कोस्वाँले राष्ट्रिय साझेदारी रणनीतिले समावेशी, उत्थानशील, हरित र रोजगारी–सघन आर्थिक वृद्धिको बृहत् एजेन्डा तय गर्ने बताउनुभयो ।",
      "link": "https://gorkhapatraonline.com/news/164717",
      "image": "https://gorkhapatraonline.com/storage/media/290479/conversions/54-original-thumb.jpg"
    },
    {
      "slug": "164716",
      "title": "आन्तरिक उत्पादन बढाउन प्रमको आग्रह",
      "timestamp": 1753228800000,
      "source": "gp",
      "content": "प्रधानमन्त्री केपी शर्मा ओलीले देशलाई औद्योगिकीकरणमा लैजाने गरी देशभित्रै उत्पादन बढाउनेतर्फ केन्द्रित हुन आग्रह गर्नुभएको छ । नेपाल उद्योग परिसङ्घको नवनिर्वाचित",
      "longContent": "गोरखापत्र समाचारदाताकाठमाडौँ, साउन ७ गते । प्रधानमन्त्री केपी शर्मा ओलीले देशलाई औद्योगिकीकरणमा लैजाने गरी देशभित्रै उत्पादन बढाउनेतर्फ केन्द्रित हुन आग्रह गर्नुभएको छ । नेपाल उद्योग परिसङ्घको नवनिर्वाचित पदाधिकारीसँगको भेटमा प्रधानमन्त्री ओलीले भन्नुभयो, “सामान आयात गरी नाफा आर्जन गर्नेतर्फ भन्दा देशमै उत्पादन बढाई निर्यात गर्नेतर्फ ध्यान दिनु पर्छ ।” उहाँले भन्नुभयो, “यसका लागि सरकारले कानुनी एवं नीतिगत सुधार गर्दै निजी क्षेत्रलाई प्रोत्साहन गर्न खोजिरहेको छ ।” भान्सामा प्रयोग हुने वस्तुदेखि अन्य वस्तु नेपाली होऊन् भन्ने आफ्नो चाहना रहेको उल्लेख गर्दै प्रधानमन्त्री ओलीले स्वदेशी वस्तु उत्पादन र प्रयोगले मात्रै आयात प्रतिस्थापन गर्न सकिने बताउनुभयो ।प्रधानमन्त्रीसँगको छलफलमा परिसङ्घका नवनिर्वाचित अध्यक्ष पाण्डेले परिसङ्घले सरकारसँगको सहकार्यमा आयात प्रतिस्थापन गर्ने उद्देश्यले मेक इन नेपाल स्वदेशी अभियान सञ्चालन गरिरहेको बताउनुभयो । परिसङ्घले आगामी एक दशकमा मुलुकको अर्थतन्त्रको आकार एक सय अर्ब डलर र दोहोरो अङ्कको आर्थिक वृद्धि गराउने लक्ष्य राखेको र यसका लागि आठ वटा क्षेत्रलाई केन्द्रमा राख्नुपर्ने प्रारम्भिक अध्ययनले देखाएको उहाँले बताउनुभयो । यसका लागि सरकारले कानुनी एवं नीतिगत सुधारलाई उच्च प्राथमिकतामा राख्ने विश्वास उहाँले व्यक्त गर्नुभयो । नेपाल उद्योग परिसङ्घको नवनिर्वाचित पदाधिकारीले मङ्गलबार प्रधानमन्त्री केपी शर्मा ओलीलगायत उच्च पदस्त अधिकारीसँग भेटघाट तथा आर्थिक विषयवस्तुमा छलफल गरेको हो । मङ्गलबार बिहान प्रधानमन्त्री केपी शर्मा ओलीसँग भेटघाट गरेको परिसङ्घ अध्यक्ष वीरेन्द्रराज पाण्डे नेतृत्वको टोलीले दिउँसो प्रतिनिधि सभाका सभामुख देवराज घिमिरे, पूर्वप्रधानमन्त्री पुष्पकमल दाहाल ‘प्रचण्ड’ तथा गृहमन्त्री रमेश लेखकलगायत विभिन्न मन्त्री तथा संसदीय समितिका सभापतिसँग औपचारिक भेटघाट तथा छलफल गरेको हो ।सभामुख देवराज घिमिरेसँग भेटमा टोलीले निजी क्षेत्रको लगानी प्रवर्धन गर्ने गरी कानुन ल्याउन आग्रह गरेको थियो । परिसङ्घ पदाधिकारीसँगको छलफलमा पूर्वप्रधानमन्त्री प्रचण्डले निजी क्षेत्रसँग बलियो सहकार्य नगरेसम्म अर्थतन्त्र बलियो नहुने बताउनुभयो । उहाँले आफू प्रधानमन्त्री हुँदा वा नहुँदा पनि निजी क्षेत्रका मुद्दालाई उच्च प्राथमिकता दिएको बताउनुभयो । परिसङ्घले गृहमन्त्री रमेश लेखक, उद्योग, वाणिज्य तथा आपूर्तिमन्त्री दामोदर भण्डारी, भौतिक पूर्वाधार तथा यातायातमन्त्री देवेन्द्र दाहाल, ऊर्जा, जलस्रोत तथा सिँचाइमन्त्री दीपक खड्का, सार्वजनिक लेखा समिति सभापति ऋषिकेश पोखरेलसँग छुट्टाछुट्टै भेट गरी अर्थतन्त्रको वर्तमान अवस्था, कानुनी एवं नीतिगत सुधार, बजेटको प्रभावकारी कार्यान्वयनलगायतका विषयमा छलफल गरेको छ । गृहमन्त्री लेखकसँग टोलीले सीमानाकाबाट हुने अवैध आयात रोक्न थप पहल गर्न आग्रह गरेको छ । गृहमन्त्री लेखकले नेपाल र भारत सरकारका गृह सचिवस्तरीय बैठकले सीमाक्षेत्रमा हुने अवैध कारोबार रोक्ने उपायका विषयमा छलफल गर्ने बताउनुभयो । ऊर्जामन्त्री खड्काले विद्युत् व्यापारका लागि निजी क्षेत्रसमेत खुला गर्ने तयारी सरकारले गरिरहेको बताउनुभयो । उद्योगमन्त्री भण्डारीले निजी क्षेत्रको मनोबल बढाउन अझै धेरै काम गर्नुपर्ने उल्लेख गर्दै सरकारले कानुनी तथा नीतिगत सुधारलाई प्राथमिकतामा राख्दै आएको बताउनुभयो । मन्त्री भण्डारीले औद्योगिक पूर्वाधार निजी क्षेत्रले बनाउनुपर्नेमा समेत जोड दिनुभयो । भौतिक पूर्वाधार तथा यातायातमन्त्री दाहालले मन्त्रालयले गत आवमा पुँजीगत खर्च बढाउन सफल भएको भन्दै समग्र आर्थिक विकासका लागि आवश्यक नीति निर्माणका लागि मन्त्रालय सहकार्य गर्न तयार रहेको बताउनुभयो । छलफलमा उपाध्यक्ष राजबहादुर शाह, हेमराज ढकाल, अमित मोर, भीम घिमिरे, गोकुल भण्डारी, पदाधिकारी सदस्य सन्दीप शारडा, महानिर्देशक डा. घनश्याम ओझालगायत सहभागी हुनुहुन्थ्यो ।",
      "link": "https://gorkhapatraonline.com/news/164716",
      "image": "https://gorkhapatraonline.com/storage/media/290478/conversions/cni-with-pm-original-thumb.jpg"
    },
    {
      "slug": "164713",
      "title": "एउटै वस्तु एक खर्बभन्दा बढीको निर्यात",
      "timestamp": 1753228800000,
      "source": "gp",
      "content": "गत आर्थिक वर्षमा नेपालले एउटै वस्तु एक खर्ब रुपियाँभन्दा बढीको निर्यात गरेको छ जुन् अहिलेसम्मकै उच्च हो । सोही वस्तुको निर्यातमा आएको उछालले नेपालबाट हुने कुल वस्तु निर्यात पनि अहिलेसम्मकै सबैभन्दा धेरै हुन पुगेको छ ।",
      "longContent": "काठमाडौँ, साउन ७ गते । गत आर्थिक वर्षमा नेपालले एउटै वस्तु एक खर्ब रुपियाँभन्दा बढीको निर्यात गरेको छ जुन् अहिलेसम्मकै उच्च हो । सोही वस्तुको निर्यातमा आएको उछालले नेपालबाट हुने कुल वस्तु निर्यात पनि अहिलेसम्मकै सबैभन्दा धेरै हुन पुगेको छ । नेपालको निर्यातलाई उचाइमा पुर्‍याउने त्यो वस्तु हो, भटमास तेल । भन्सार विभागका अनुसार नेपालले गत आवमा एक खर्ब छ अर्ब ८० करोड रुपियाँ बराबरको भटमास तेल निर्यात गरेको छ । कुल निर्यातमा भटमास तेलको हिस्सा ३८.५४ प्रतिशत छ । गत आवमा नेपालले दुई खर्ब ७७ अर्ब बराबरको वस्तु निर्यात गरेको तथ्याङ्क छ । भटमास तेलको मुख्य निर्यात बजार भारत रहेको छ । साफ्टा सुविधा अन्तर्गत शून्य भन्सार सुविधाको उपयोग गर्दै नेपालले सो बराबरको तेल निर्यात गरेको हो । बिडम्बना के छ भने नेपालबाट अत्यधिक निर्यात भएको उक्त वस्तुको उत्पादन नेपालमै भने कम हुन्छ । नेपालले सबैभन्दा धेरै निर्यात गरेको उक्त वस्तु उत्पादनका लागि नेपालले एक खर्ब आठ अर्ब ९५ करोड रुपियाँ बराबरको कच्चा भटमास तेल आयात गरेको भन्सारले देखाउँछ । यस हिसाबले अहिलेसम्मकै सबैभन्दा उच्च निर्यात भएको वस्तु भए पनि कच्चा तेलको आयात हुँदा यसबाट हुने व्यापार नेपालका लागि घाटाकै अवस्थामा देखिन्छ । तीन खर्बले बढ्यो व्यापारगत आवमा नेपालको कुल अन्तर्राष्ट्रिय व्यापार तीन खर्ब रुपियाँभन्दा बढीले बढेको छ । गत आवमा नेपालले आयात र निर्यात गरेर कुल २० खर्ब ८१ अर्ब रुपियाँ बराबरको व्यापार गरेको छ । जबकि त्यसअघि आव २०८०÷८१ मा कुल १७ खर्ब ४५ अर्ब रुपियाँ बराबरको अन्तर्राष्ट्रिय व्यापार भएको थियो । आयातनिर्यात दुवैमा उल्लेख्य सुधार हुँदा अन्तर्राष्ट्रिय व्यापारमा पनि ठुलो परिमाणमा वृद्धि भएको देखिन्छ । गत आवमा आयात १३.२५ प्रतिशतले बढेर १८ खर्ब चार अर्ब रुपियाँ पुगेको छ । त्यस्तै निर्यातमा ८१.८० प्रतिशतको सुधार देखिन्छ । कुल व्यापारमा निर्यातको हिस्सा १३ प्रतिशत नाघेको छ त्यसअघि निर्यातको हिस्सा ८.७३ प्रतिशत थियो । निर्यातको हिस्सा बढ्दा गत आवमा आयातको हिस्सा ८६.६९ प्रतिशत पुगेको छ जबकि त्यसअघि कुल व्यापारमा आयातको हिस्सा ९१.२७ प्रतिशत थियो । यी हुन् सर्वाधिक आयातनिर्यात हुने वस्तुगत आवमा नेपालले सबैभन्दा धेरै एक खर्ब २८ अर्ब रुपियाँ बराबरको डिजेल आयात गरेको छ । त्यसपछि कच्चा भटमास तेल आयात भएको छ । तेस्रोमा ६४ अर्ब १२ करोड रुपियाँ बराबरको पेट्रोल आयात हुँदा ६२ अर्ब ५८ करोड रुपियाँ बराबरको  एलपी ग्यास आयात भएको छ । ४८ अर्ब ७६ करोड रुपियाँ बराबरको कच्चा फलाम आयात हुँदा ३५ अर्ब ५४ करोड रुपियाँको स्मार्टफोन आयात भएको भन्सारको तथ्याङ्क छ । त्यस्तै गत आवमा नेपालले सबैभन्दा धेरै भटमास तेलको निर्यात गरेको छ । भटमास तेलपछि १२ अर्ब ३२ करोड रुपियाँ बराबरको सूर्यमुखी तेल निर्यात भएको छ । त्यसपछि १० अर्ब ७७ करोड रुपियाँ बराबरको गलैँचा र सात अर्ब ६८ करोड रुपियाँको अलैँची निर्यात भएको छ । नेपालको निर्यात बजारलाई कच्चा तेल आयात गर्ने र त्यसलाई नेपालमा प्रशोधन गरेर भार निकासी गर्ने प्रवृत्ति मुख्य रूपमा देखिन्छ ।",
      "link": "https://gorkhapatraonline.com/news/164713",
      "image": "https://gorkhapatraonline.com/storage/media/290475/conversions/2334-original-thumb.jpg"
    },
    {
      "slug": "164672",
      "title": "नेप्से परिसूचकमा ८० अङ्कको सुधार, कारोबार रकम २० अर्ब नाघ्यो",
      "timestamp": 1753142400000,
      "source": "gp",
      "content": "नेपाल स्टक एक्सचेञ्ज (नेप्से) परिसूचकमा उच्च अङ्कको वृद्धिसँगै कारोबार रकम बढेको छ । आज नेप्से परिसूचक ८० दशमलव ९७ अङ्कले बढेर दुई हजार ९७३ दशमलव ७० बिन्दुमा कायम भएको हो । यो दुई दशमलव ७९ प्रतिशतको वृद्धि हो ।",
      "longContent": "काठमाडौँ, साउन ६ गते । नेपाल स्टक एक्सचेञ्ज (नेप्से) परिसूचकमा उच्च अङ्कको वृद्धिसँगै कारोबार रकम बढेको छ । आज नेप्से परिसूचक ८० दशमलव ९७ अङ्कले बढेर दुई हजार ९७३ दशमलव ७० बिन्दुमा कायम भएको हो । यो दुई दशमलव ७९ प्रतिशतको वृद्धि हो ।नेप्सेमा आज ३१९ कम्पनीको चार करोड ३५ लाख ८१ हजार २२८ कित्ता शेयर एक लाख ७७ हजार १०१ पटक खरिदबिक्री हुँदा  २० अर्ब आठ करोड ५३ लाख ६७ हजार २९३ बराबरको कारोबार भएको छ । आजको कारोबार पछि बजार पुँजीकरण ४९ खर्ब ६२ अर्ब १२ करोड नाघेको नेप्सेले जनाएको छ ।सबै समूहको उपसूचक बढेको छ । सबैभन्दा धेरै उत्पादन तथा प्रशोधन समूह चार दशमलव ६३, जीवन बीमा समूह चार दशमलव ३६ र लघुवित्त समूह चार दशमलव ०७ प्रतिशतले बढेको छ । बैङ्किङ दुई दशमलव १०, विकास बैङ्क दुई दशमलव २६, वित्त एक दशमलव ९४, होटल तथा पर्यटन तीन दशमलव ४४ र जलविद्युत् समूह एक दशमलव ९० प्रतिशतले बढेको छ । त्यसैगरी, लगानी तीन दशमलव ३४, म्युचुअल फन्ड शून्य दशमलव ५६, निर्जीवन बीमा दुई दशमलव ५६, व्यापार एक दशमलव ०१ र अन्य समूह तीन दशमलव २६ प्रतिशतले बढेको छ ।आजको कारोबारमा ट्रेड टावर लिमिटेड, शिवम् सिमेन्ट लिमिटेड, सान्भी इनर्जी लिमिटेडलगायत कम्पनीको शेयर मूल्यमा सकारात्मक सर्किट लागेको छ । सबैभन्दा धेरै घट्नेमा एलबीबीएल डिबेञ्चर–२०८९ तीन दशमलव ९४ प्रतिशतले घटेको छ ।कारोबार रकमका आधारमा आज सबैभन्दा धेरै नेपाल रिइन्स्योरेन्स कम्पनी लिमिटेडको ७१ करोड ८८ लाख ८५ हजार ७४५ बराबरको कारोबार भएको छ । कारोबार भएका शेयर सङ्ख्याका आधारमा सबैभन्दा धेरै सनराईज फोकस्ड इक्विटी फण्डको २२ लाख ३७ हजार ३९५ कित्ता शेयर खरिदबिक्री भएको छ ।",
      "link": "https://gorkhapatraonline.com/news/164672",
      "image": "https://gorkhapatraonline.com/storage/media/290420/conversions/Nepse-original-thumb.jpg"
    },
    {
      "slug": "164639",
      "title": "बाँकेमा केही सरकारी कार्यालयको खर्च शत प्रतिशत",
      "timestamp": 1753142400000,
      "source": "gp",
      "content": "बाँकेमा गत आर्थिक वर्ष २०८१/८२ मा बढी विकास बजेट भएका केही सरकारी कार्यालयले करिब शत प्रतिशत खर्च गरेका छन् ।",
      "longContent": "गोविन्द शर्मा बाँके, साउन ६ गते । बाँकेमा गत आर्थिक वर्ष २०८१/८२ मा बढी विकास बजेट भएका केही सरकारी कार्यालयले करिब शतप्रतिशत खर्च गरेका छन् । कोष तथा लेखा नियन्त्रण कार्यालय बाँकेका लेखापाल हरिकृष्ण महताराका अनुसार गत आवमा दुई अर्ब ९७ करोड ६३ लाख रुपियाँ विकास बजेट रहेको हुलाकी सडक आयोजनाले दुई अर्ब ८९ करोड ५३ लाख रुपियाँ अर्थात् ९७.२८ प्रतिशत पुँजीगत बजेट खर्च गरेको छ ।  यसैगरी सङ्घीय खानेपानी तथा ढल व्यवस्थापन कार्यालयले ९७.७२ प्रतिशत बजेट खर्च गरेको छ । यो कार्यालयले ६६ करोड ९७ लाख रुपियाँ पुँजीगत बजेटमा ६५ करोड ४४ लाख रुपियाँ खर्च गरेको छ । कार्यालयका अनुसार गत आवमा सिक्टा सिँचाइ आयोजना, सङ्घीय खानेपानी तथा ढल व्यवस्थापन कार्यालय, पुल योजना पश्चिम सेक्टर, डिभिजन सडक कार्यालय, सङ्घीय आयोजना कार्यान्वयन एकाइले सबैभन्दा बढी खर्च गरेका छन् । कार्यालयका अनुसार पुँजीगततर्फ पुल योजना पश्चिम सेक्टरले ९३.०५, सिक्टाले ८९.२३, डिभिजन सडकले ६२.७४, सङ्घीय आयोजनाले ४५.५५ प्रतिशत खर्च गरेका छन् । सङ्घीय कार्यालय तर्फ  ९ अर्ब ४९ करोड अख्तियारी रहेकोमा ८५ .६४ प्रतिशत खर्च भएको छ ।प्रदेशतर्फ भने पुँजीगतमा तीन अर्ब ६० करोड रुपियाँ अख्तियारी रहेकोमा एक अर्ब ५६ करोड अर्था ६५.६६ प्रतिशत मात्रै खर्च भएको छ । प्रदेशका कार्यालयमा पर्यटन डिभिजन कार्यालय  ७४.२१ प्रतिशत, भूमिगत जलस्राेत तथा सिँचाइ कार्यालयले  ७३.०३ प्रतिशत, सडक पूर्वाधार कार्यालयले  ५८.९६ प्रतिशत, सामाजिक विकास डिभिजन कार्यालयले  ६०.७९ प्रतिशत पुँजीगत बजेट खर्च गरेका छन् ।",
      "link": "https://gorkhapatraonline.com/news/164639",
      "image": "https://gorkhapatraonline.com/storage/media/290329/conversions/Untitled-1-original-thumb.jpg"
    },
    {
      "slug": "164618",
      "title": "अण्डा उत्पादन घट्यो , मूल्य बढ्यो",
      "timestamp": 1753142400000,
      "source": "gp",
      "content": "अण्डाको मूल्य हालसम्मको उच्च भएको छ । उत्पादन घटेपछि मूल्य बढेको हो । यससँगै किसानले अण्डाको लागत मूल्य पाएका छन् ।",
      "longContent": "चितवन,  साउन ६ गते ।  अण्डाको मूल्य हालसम्मको उच्च भएको छ । उत्पादन घटेपछि मूल्य बढेको हो । यससँगै किसानले अण्डाको लागत मूल्य पाएका छन् । नेपाल लेयर्स कुखुरापालक सङ्घले विभिन्न फार्मले सार्वजनिक गरेको दररेटलाई आधार मानी समर्थन मूल्य तोकेको छ । आजबाट लागू हुने गरी ठूलो अण्डाको किसानको दररेट प्रतिक्रेट (३० वटाको) रु. पाँच सय २५ कायम गरिएको छ । मध्यम रु. चार सय ९५ कायम भएको छ । चितवनलाई आधार मानी दररेट तय गरिएको हो । यहाँबाट देशका विभिन्न क्षेत्रमा अण्डा पुग्दा बजारको दररेट नयाँ कायम हुन्छ । सङ्घका अध्यक्ष विनोद पोखरेलका अनुसार बिक्री मूल्य प्रतिपेटी (सात क्रेट)को रु. तीन हजार ८५५ र मिडियमको रु. तीन हजार ६४५ कायम गरिएको छ । अध्यक्ष पोखरेलका अनुसार यसअघि गत वर्षको भदौमा ठूलो अण्डाको मूल्य प्रतिक्रेट रु. पाँच सय १० पुगेको थियो । उहाँले भन्नुभयो, “हालसम्मकै उच्च रेट अण्डाको कायम भएको छ ।” यससँगै किसानले लागत मूल्य पाएको उहाँले बताउनुभयो । अण्डाको लागत मूल्य प्रतिगोटा १६ रुपियाँ ५६ पैसा छ ।अण्डा उत्पादनमा संलग्न कुखुराको सङ्ख्या घटेर मागअनुसार आपूर्ति हुन नसक्दा मूल्य बढेको जनाइएको छ  ।  साथै बुढा कुखुरा बिक्री भई किसान विस्थापित हुँदा नयाँ चल्ला हाल्न नसकिएकाले पनि उत्पादनमा असर परेको उहाँले बताउनुभयो । उहाँले भन्नुभयो, “अहिलेको अवस्थालाई हेर्दा अण्डाको मूल्य क्रमशः बढ्ने देखिन्छ ।” मूल्य बढ्दा किसान उत्साहित भएका छन् । एकिन तथ्याङ्क नभए पनि हाल दैनिक २८–३० लाख गोटा अण्डा उत्पादन भइरहेको अनुमान छ । यो सङ्ख्या पहिलाको तुलनामा झण्डै आधा कम हो । रासस",
      "link": "https://gorkhapatraonline.com/news/164618",
      "image": "https://gorkhapatraonline.com/storage/media/290314/conversions/images-original-thumb.jpg"
    },
    {
      "slug": "164563",
      "title": "सुन्तलाका बिरुवाको माग धान्नै मुस्किल",
      "timestamp": 1753142400000,
      "source": "gp",
      "content": "सल्यानमा सुन्तलाका बिरुवाको माग बढेको छ । बागचौर नगरपालिका–८ र ९, कोटमौलाका नर्सरी व्यवसायीले माग अनुसार बिरुवा पु¥याउन सकेका छैनन् ।",
      "longContent": "सल्यान समाचारदातासल्यान, साउन ६ गते । सल्यानमा सुन्तलाका बिरुवाको माग बढेको छ । बागचौर नगरपालिका–८ र ९, कोटमौलाका नर्सरी व्यवसायीले माग अनुसार बिरुवा पुर्‍याउन सकेका छैनन् । बागचौर नगरपालिका–८, कोटमौला डाँगीगाउँका प्रदीप डाँगीले केही वर्षअघिसम्म खासै चर्चा नपाएको सुन्तलाको बिरुवा अहिले किसानको माग धान्नै नसक्ने गरी लोकप्रिय बनेको बताउनुभयो । उहाँले भन्न्नुभयो, “अघिल्लो वर्षकै अर्डर पूरा गर्नै हम्मे हम्मे परिरहेको छ ।” उहाँले १० वर्षदेखि व्यावसायिक फलफूल नर्सरी सञ्चालन गर्दै आउनुभएको छ । कृषि जेटिए अध्ययन गरेका डाँगीले अहिले ‘नेपाल कृषि तथा पशुपन्छी फार्म’ मार्फत सुन्तला, कागती र टिमुरका बिरुवा उत्पादन गर्दै आउनुभएको छ । उहाँले यस वर्ष मात्र २५ हजार बिजु र १२ हजार कलमी सुन्तलाका बिरुवा बिक्री गर्नुभएको छ ।करिब ४० लाख रुपियाँको कारोबारबाट झन्डै २० लाख नाफा सुरक्षित भएको छ । डाँगी भन्नुभयो, “सुरुमा आठदेखि १५ रुपियाँमा बिक्री भएको बिरुवा अहिले ४५ देखि ७५ रुपियाँसम्ममा सजिलै बिक्री हुने गरेको छ ।” वैदेशिक रोजगारीका सपनासहित विदेश जान चाहेको तर नर्सरी स्थापनापछि आफ्नो दैनिकी बदलिएको गोल्डेन कृषि तथा पशुपन्छी फार्मका सञ्चालक नीरज डिसीको भनाइ छ । उहाँ १२ वर्षदेखि नर्सरी व्यवसायमा सक्रिय हुनुहुन्छ । उहाँले यस वर्ष २० हजार कलमी र १० हजार बिजु सुन्तलासहित कागती र टिमुरका हजारौँ बिरुवा बेचेको बताउनुभयो । करिब २२ लाख रुपियाँको कारोबारबाट १७ लाख रुपियाँ नाफा भएको छ । कोटमौलामा अर्घाखाँची, पाल्पा, दैलेख, रुकुम, रोल्पा, कालीकोटलगायतका जिल्लाबाट सुन्तलाको बिरुवा माग हुने गरेको छ ।दुई करोडभन्दा बढीको कारोबारसल्यानबाट हरेक वर्ष सुन्तलाका बिरुवा जिल्लाबाहिर निर्यात हुँदै आएको छ । कृषि विकास कार्यालय सल्यानका अनुसार गत आर्थिक वर्ष २०८१/८२ को असार मसान्तसम्म जिल्लाका किसानले तीन लाख ९३ हजार बिरुवा बेचेका छन् । जसमध्ये ५७ हजार ४५० बिरुवा जिल्लामै खपत भएको छ भने तीन लाख २५ हजार ५५० बिरुवा जिल्लाबाहिर निर्यात गरिएको छ । कार्यालयका सूचना अधिकारी ईश्वरीनारायण घर्तीले हालसम्म ३४ लाख ३५ हजार तीन सय रुपियाँ बराबरका बिरुवा जिल्लामै बिक्री भएको बताउनुभयो । उहाँका अनुसार एक करोड ९४ लाख ६६ हजार सात सय रुपियाँ बराबरका बिरुवा जिल्लाबाहिर पठाइएको छ ।",
      "link": "https://gorkhapatraonline.com/news/164563",
      "image": "https://gorkhapatraonline.com/storage/media/290222/conversions/suntala-biruwa-2-original-thumb.jpg"
    },
    {
      "slug": "164562",
      "title": "खर्कमा होटेल",
      "timestamp": 1753142400000,
      "source": "gp",
      "content": "उत्तरी हुम्लाका उच्च पाटनमा स्थानीयले पशुपालन र होटेल व्यवसाय सँगसँगै गर्दै आएका छन् । पर्यटकीय सिजन सुरु भएकाले लाप्चाबाट मानसरोवर कैलाशको दूरदर्शन गर्नका लागि आन्तरिक तथा बाह्य पर्यटक आउने भएका कारण खर्कालुले पशुपालनका साथै होटेल व्यवसाय गरेका हुन् ।",
      "longContent": "हुम्ला समाचारदाताहुम्ला, साउन ६ गते ।  उत्तरी हुम्लाका उच्च पाटनमा स्थानीयले पशुपालन र होटेल व्यवसाय सँगसँगै गर्दै आएका छन् । पर्यटकीय सिजन सुरु भएकाले लाप्चाबाट मानसरोवर कैलाशको दूरदर्शन गर्नका लागि आन्तरिक तथा बाह्य पर्यटक आउने भएका कारण खर्कालुले पशुपालनका साथै होटेल व्यवसाय गरेका हुन् । नाम्खा गाउँपालिका–२ को नावालथाङमा पशुपालन र होटेल सञ्चालन गर्दै आएकी च्यामा लामाले यस वर्षबाट खर्कमा होटेल व्यवसाय पनि सुरु गरेको बताउनुभयो । होटेलका साथै उहाँले किराना पसल पनि सञ्चालन गर्नुभएको छ । लाप्चा जाने पर्यटकको आग्रहमा आफूले होटेल सञ्चालन गरेको बताउँदै उहाँले ठाउँ र भूगोल अनुसार आम्दानी पनि राम्रै भइरहेको बताउनुभयो । पशुपालन गरेर आम्दानी नहुने बताउँदै उहाँले होटेल सञ्चालन गरेपछि ‘एक काम दुई पन्थ’ भएको उल्लेख गर्नुभयो । लाप्चा र लिमी जाने आन्तरिक तथा बाह्य पर्यटक खाना, खाजा खानका लागि उपयुक्त स्थान नभएकाले आउने जति सबै त्रिपालमा सञ्चालन गरिएका होटेलमा बस्ने गर्दछन् । यस्तो उजाड स्थानमा पनि दैनिक १५ देखि २० जना पर्यटक आउने र आफ्नो होटेलबाट दैनिक आठदेखि १० हजार रुपियाँ कमाइ भइरहेको जानकारी उहाँले दिनुभयो । खर्कमा सञ्चालन गरिएका होटेलबाट दुध, दही, मही, छुर्पी र घिउ पनि बिक्री हुने गरेको छ । नावालथाङमा मात्र यस्ता पाँच वटा त्रिपाल हालेर होटेल सञ्चालन गरिएका छन् । उक्त स्थानभन्दा चार किलोमिटरमाथि छुसामा खर्कसँगै होटेल सञ्चालन गर्दै आएकी पेमाबुटी लामाले पनि आम्दानीबाट सन्तुष्ट रहेको बताउनुभयो । पशु चराउने खर्कमा बस्ने काम विगतमा हुँदै आएकामा यस वर्षदेखि होटेल पनि सञ्चालन गर्दा अतिरिक्त आम्दानी पनि हुने थालेको उहाँको भनाइ छ । सो स्थानमा उहाँको मात्र होटेल रहेको छ । लगानी पनि धेरै गर्नु नपर्ने तर आम्दानी भने भइरहने यो मौसमी व्यापारबाट फाइदा लिन सकिने उहाँले बताउनुभयो । यसअघि यी स्थानमा खर्क हुने गर्थे । यहाँ यसरी होटेल सञ्चालन गर्नुको कारण भने नेपाली भूमि लाप्चाबाट मानसरोवर कैलाशको दूरदर्शन गर्ने कार्यले नै भएको हो ।",
      "link": "https://gorkhapatraonline.com/news/164562",
      "image": "https://gorkhapatraonline.com/storage/media/290221/conversions/hotel,-humla-Rajan-original-thumb.jpg"
    },
    {
      "slug": "164561",
      "title": "विद्युत् विकासका लागि बहुपक्षीय समझदारी",
      "timestamp": 1753142400000,
      "source": "gp",
      "content": "पश्चिम सेती कोरिडोरमा जलविद्युत् आयोजना विकास र ४०० केभी प्रसारण लाइन निर्माणका लागि सोमबार पाँच विभिन्न संस्थाबिच समझदारी भएको छ ।",
      "longContent": "गोरखापत्र समाचारदाताकाठमाडौँ, साउन ६ गते । पश्चिम सेती कोरिडोरमा जलविद्युत् आयोजना विकास र ४०० केभी प्रसारण लाइन निर्माणका लागि सोमबार पाँच विभिन्न संस्थाबिच समझदारी भएको छ ।  पश्चिम सेती कोरिडोर अन्तर्गतका जलविद्युत् आयोजना र प्रसारण पूर्वाधार निर्माणमा सहकार्य गर्ने उद्देश्यले ऊर्जा, जलस्रोत तथा सिँचाइ मन्त्रालयमा समझदारीपत्रमा हस्ताक्षर भएको हो । समझदारी गर्ने कम्पनीमा हाइड्रोइलेक्ट्रिसिटी इन्भेस्टमेन्ट एन्ड डेभलपमेन्ट कम्पनी लिमिटेड (एचआइडिसिएल), राष्ट्रिय प्रसारण ग्रिड कम्पनी लिमिटेड (आरपिजिसिएल) चैनपुर सेती जलविद्युत् कम्पनी लिमिटेड (सिजेसिएल), चिलिमे सेती हाइड्रोपावर कम्पनी लिमिटेड (सिएसएचसी) र समृद्धि इनर्जी लिमिटेड (एसइएल) रहेका छन् । एचआइडिसिएलका प्रमुख कार्यकारी अधिकृत प्रजेशविक्रम थापा, प्रसारण कम्पनीका प्रमुख कार्यकारी अधिकृत सागर श्रेष्ठ, चैनपुर सेतीका प्रमुख कार्यकारी अधिकृत अनिलभक्त श्रेष्ठ, चिलिमेका नारायणप्रसाद आचार्य तथा जलविद्युत् उद्यमी शैलेन्द्र गुरागाईंलगायतले समझदारीपत्रमा हस्ताक्षर गर्नुभयो ।समझदारीअनुसार बझाङ–निलेगडा–दोधारा ४०० केभी अन्तरदेशीय प्रसारण लाइन तथा सो लाइनमा जोडिने तीन वटा जलविद्युत् आयोजना चैनपुर सेती (२१ मेगावाट), सेती नदी–३ (८७ मेगावाट) र बझाङ माथिल्लो सेती (२१६ मेगावाट) को निर्माण, वित्तीय स्रोतको परिचालन र सञ्चालनमा बहुपक्षीय सहकार्य हुने जनाइएको छ । समझदारी अनुसार एचआइडिसिएलले परियोजनाहरूको वित्तीय व्यवस्थापनको नेतृत्व गर्ने छ भने प्रसारण ग्रिड कम्पनीले आवश्यक मोडल तय गरी प्रसारण लाइन निर्माण र सञ्चालनको जिम्मेवारी समाल्ने छ ।समझदारीमा हस्ताक्षर भएका आयोजनामध्ये अधिकांशले निर्माण अनुमति, वातावरणीय प्रभाव मूल्याङ्कन, विद्युत् खरिद सम्झौता, ग्रिड जडान तथा लगानी स्वीकृतिका प्रमुख चरण पार गरिसकेको जनाइएको छ । प्रसारण लाइनसम्बन्धी अध्ययन, डिजाइन तथा जग्गा अधिग्रहण कार्यसमेत सम्पन्न भइसकेको मन्त्रालयले जनाएको छ । सहकार्यले पश्चिम नेपालमा ऊर्जा पूर्वाधार विकासलाई तीव्र गति दिने, राष्ट्रिय प्रसारण सञ्जाललाई सबल बनाउने छ र दीर्घकालीन रूपमा भारत–नेपाल विद्युत् व्यापारलाई समेत सघाउने विश्वास गरिएको छ ।हस्ताक्षर कार्यक्रममा ऊर्जा, जलस्रोत तथा सिँचाइमन्त्री दीपक खड्काले प्रसारण लाइनको अभावमा आयोजना विकास नहुने अथवा आयोजनाबिच समन्वय नहुँदा विकास प्रभावित हुने अवस्था यस्ता समझदारीबाट अन्त्य हुने विश्वास व्यक्त गर्नुभयो । उहाँले यो सहकार्यले ऊर्जा विकास मार्गचित्र अनुसारको लक्ष्य प्राप्तिमा ठोस टेवा पु¥याउने बताउनुभयो ।उहाँले ऊर्जा क्षेत्रमा महत्वपूर्ण आशा जगाएको यस समझदारीले प्रसारण संरचनाको अभाव पूर्ति गर्ने र उत्पादित विद्युत् खेर जाने समस्या अन्त्यतर्फ लैजाने बताउनुभयो । मन्त्री खड्काले भन्नुभयो, “निजी क्षेत्रले पनि उत्पादन र बिक्री गर्न पाउने वातावरण बनाउन सरकार सकारात्मक छ । आन्तरिक खपतसँगै बढी विद्युत् बिक्रीका लागि निजी क्षेत्रलाई सहज वातावरण बनाउन काम भइरहको छ ।”",
      "link": "https://gorkhapatraonline.com/news/164561",
      "image": "https://gorkhapatraonline.com/storage/media/290220/conversions/URJA-PHOTO-2025-07-21-14-07-28-original-thumb.jpg"
    },
    {
      "slug": "164560",
      "title": "त्रिसट्ठी वटाको उनन्तिस करोड रुपियाँ बिमा दाबी",
      "timestamp": 1753142400000,
      "source": "gp",
      "content": "रसुवामा आएको बाढीको क्षतिबाट विभिन्न बिमा कम्पनीमा २९ करोड रुपियाँनजिक बिमा दाबी परेको छ । रसुवाको ल्हेन्देखोलामा आएको बाढीका कारण भएको क्षतिबाट उत्पन्न प्रारम्भिक बिमा दाबी २८ करोड ९२ लाख ६० हजार रुपियाँ बराबर रहेको छ । गत असार २३ गते रसुवामा अविरल वर्षा तथा बाढीपहिरोले ठुलो क्षति पु¥याएको थियो । बाढीले घर, गाडी, पसललगायत अन्य धेरै भौतिक संरचनामा क्षति पुगेको थियो ।  नेपाल बिमा प्राधिकरणका अनुसार विभिन्न नौ निर्जीवन बिमा कम्पनीमा उक्त रकम बराबरको कुल ६३ वटा दाबी परेको हो ।",
      "longContent": "गोरखापत्र समाचारदाताकाठमाडौँ, साउन ६ गते । रसुवामा आएको बाढीको क्षतिबाट विभिन्न बिमा कम्पनीमा २९ करोड रुपियाँनजिक बिमा दाबी परेको छ । रसुवाको ल्हेन्देखोलामा आएको बाढीका कारण भएको क्षतिबाट उत्पन्न प्रारम्भिक बिमा दाबी २८ करोड ९२ लाख ६० हजार रुपियाँ बराबर रहेको छ । गत असार २३ गते रसुवामा अविरल वर्षा तथा बाढीपहिरोले ठुलो क्षति पु¥याएको थियो । बाढीले घर, गाडी, पसललगायत अन्य धेरै भौतिक संरचनामा क्षति पुगेको थियो ।नेपाल बिमा प्राधिकरणका अनुसार विभिन्न नौ निर्जीवन बिमा कम्पनीमा उक्त रकम बराबरको कुल ६३ वटा दाबी परेको हो । बाढीले नेपाल–चीन जोड्ने मितेरी पुल, सीमामा अवस्थित निर्माणाधीन ड्राइपोर्ट, भन्सार कार्यालय र आसपासमा पार्किङ गरिएका सवारीसाधन बगाएको थियो । रसुवागढी जलविद्युत् आयोजनालगायतका अन्य भौतिक पूर्वाधारमा क्षति पुगेको थियो ।प्राधिकरणका अनुसार दाबी पर्नेमा सर्वाधिक शिखर इन्स्योरेन्स कम्पनीमा १६ करोड १२ लाख १० हजार रुपियाँ बराबरका १० वटा रहेका छन् । यस्तै नेको इन्स्योरेन्समा पाँच करोड १२ लाख रुपियाँ बराबरका तीन वटा, सगरमाथा लुम्बिनी इन्स्योरेन्समा तीन करोड ४१ लाख ५० हजार रुपियाँ बराबरका सात वटा दाबी परेका छन् ।नेपाल इन्स्योरेन्स कम्पनीमा एक करोड २८ लाख ५० हजार रुपियाँ बराबरका १२ वटा, सानिमा जिआइसी इन्स्योरेन्समा ७७ लाख रुपियाँ बराबरका छ वटा, आइजिआई प्रुडेन्सियलमा ७५ लाख ५० हजार रुपियाँ बराबरका नौ वटा बिमा दाबीको आवेदन परेको प्राधिकरणले जनाएको छ ।युनाइटेड अजोड इन्स्योरेन्समा ६८ लाख बराबरका तीन वटा, एनएलजी इन्स्योरेन्समा ४७ लाख बराबरका छ वटा, सिद्धार्थ प्रिमियरमा ३१ लाख बराबरका सात वटा बिमा दाबी परेका छन् ।प्राधिकरणका अनुसार बाढीले निजी तथा सार्वजनिक मोटरमा ठुलो सङ्ख्यामा क्षति पु¥याएको छ । सार्वजनिक मोटर बिमा अन्तर्गत कुल ३२ वटाको दुई करोड ३१ लाख ५० हजार रुपियाँ दाबी परेको छ भने मोटर बिमा निजीतर्फ ११ वटाको एक करोड १७ लाख ५० हजार रुपियाँ बराबरको दाबी परेको छ ।यता रकमका आधारमा भने सामुद्रिक बिमा अन्तर्गत १५ करोड ७० लाख १० हजार रुपियाँ बराबरका छ वटा दाबी परेका छन् । इन्जिनियरिङ तथा ठेकेदार जोखिम बिमामा पाँच करोड ५५ लाख रुपियाँ बराबरका चार वटा र सम्पत्ति बिमा अन्तर्गत चार करोड १८ लाख ५० हजार रुपियाँ बराबरका १० वटा दाबी परेका छन् ।",
      "link": "https://gorkhapatraonline.com/news/164560",
      "image": "https://gorkhapatraonline.com/storage/media/290219/conversions/223-original-thumb.jpg"
    },
    {
      "slug": "164559",
      "title": "नेपाल–चीन सीमापार प्रसारण लाइनको सम्भाव्यता अध्ययन हुने",
      "timestamp": 1753142400000,
      "source": "gp",
      "content": "नेपालले चीनसँग सीमापार प्रसारण लाइन निर्माणको सम्भाव्यता अध्ययन गर्ने भएको छ । रसुवागढी केरुङ सीमापार प्रसारण लाइन निर्माणको सम्भाव्यता अध्ययन सम्बन्धमा सोमबार दुई देशका अधिकारी सहमत भएका हुन् ।",
      "longContent": "गोरखापत्र समाचारदाताकाठमाडौँ, साउन ६ गते । नेपालले चीनसँग सीमापार प्रसारण लाइन निर्माणको सम्भाव्यता अध्ययन गर्ने भएको छ । रसुवागढी केरुङ सीमापार प्रसारण लाइन निर्माणको सम्भाव्यता अध्ययन सम्बन्धमा सोमबार दुई देशका अधिकारी सहमत भएका हुन् । उपप्रधानमन्त्री एवं अर्थमन्त्री विष्णुप्रसाद पौडेल र चीनको अन्तर्राष्ट्रिय विकास सहायता नियोग (सिड्का) का अध्यक्ष चेन सियाओदोङ नेतृत्वको प्रतिनिधि मण्डलबिच सोमबार अर्थ मन्त्रालयमा भएको भेटवार्ताका उक्त सम्भाव्यता अध्ययनसम्बन्धी माइन्युट भएको हो । माइन्युटमा नेपाल विद्युत् प्राधिकरणका प्रबन्ध निर्देशक हितेन्द्रदेव शाक्य र सिड्काका अध्यक्ष सियाओदोङले हस्ताक्षर गर्नुभयो । यसबाट रसुवागढी केरुङ प्रसारण लाइन निर्माणसम्बन्धी सम्भाव्यता अध्ययनको काम अगाडि बढ्ने छ ।उपप्रधानमन्त्री पौडेलसँगको भेटवार्तामा प्रसारण लाइनसहित विभिन्न चार वटा परियोजना सञ्चालन गर्ने समझदारी पनि भएको छ । जसमा चितवनको भरतपुरस्थित बिपी कोइराला मेमोरियल क्यान्सर अस्पतालमा बोनम्यारो प्रत्यारोपण केन्द्र निर्माण र निजामती कर्मचारी अस्पतालको विस्तार सम्भाव्यता अध्ययनसम्बन्धी समझदारीपत्र छन् । यी समझदारीमा नेपालका तर्फबाट अर्थ सचिव घनश्याम उपाध्याय र चीनका तर्फबाट सिड्काका अध्यक्षले हस्ताक्षर गर्नुभयो । समझदारी अनुसार उक्त अस्पतालमा एक हजार ८३४ वर्गमिटर क्षेत्रमा फैलिएको बोनम्यारो क्यान्सर उपचार केन्द्रको निर्माण तथा आवश्यक मेसिनरीको जडान हुने छ । नेपाल र चीनबिच मानव संसाधन विकाससम्बन्धी समझदारीपत्रमा पनि सो क्रममा हस्ताक्षर भयो । यसबाट एक हजार २७० जना सरकारी कर्मचारीलाई चीनका विभिन्न संस्थाले आयोजना गर्ने द्विपक्षीय तथा बहुपक्षीय सेमिनारमा भाग लिने अवसर प्राप्त हुने छ । कार्यक्रममा अर्थमन्त्री पौडेलले उच्चस्तरीय भ्रमणले दुईपक्षीय सम्बन्धलाई अझ उचाइमा पु¥याउने विचार व्यक्त गर्नुभयो । अर्थ सचिव उपाध्यायले हस्ताक्षर भएका परियोजनाले नेपालको स्वास्थ्य क्षेत्र, मानव संसाधन विकास र सीमापार विद्युत् व्यापारमा योगदान पुग्ने र यसबाट नेपाली जनताका लागि फाइदाजनक हुने बताउनुभयो । पुनर्निर्माणमा चीनले सघाउने रसुवा जिल्लामा बाढीले पु¥याएको भौतिक संरचनाको पुनर्निर्माणमा चीनले सहयोग गर्ने भएको छ ।अर्थ मन्त्रीसँगको भेटवार्तामा सिड्काका अध्यक्ष सियाओदोङले भौतिक संरचनाको पुनर्निर्माणलाई आवश्यक सहयोग गर्ने र भन्सार प्रक्रिया छिटो सञ्चालन हुने गरी काम गर्ने जानकारी दिनुभयो । अर्थमन्त्री पौडेलले विपत्लगत्तैको पुनर्निर्माण नेपालको उच्च प्राथमिकतामा रहेको उल्लेख गर्दै भौतिक संरचनाको पुनर्निर्माणप्रति देखाएको तत्परता, चासो र प्रतिबद्धताका लागि चिनियाँ पक्षलाई धन्यवाद दिनुभयो । “आयातनिर्यातका लागि मात्र होइन, राजस्वका हिसाबले पनि रसुवा नाका महìवपूर्ण छ । त्यसैले पुनर्निर्माणलाई छिटो अघि बढाउँछौँ,” अर्थमन्त्री पौडेलले भन्नुभयो ।",
      "link": "https://gorkhapatraonline.com/news/164559",
      "image": "https://gorkhapatraonline.com/storage/media/290218/conversions/Main-News-original-thumb.jpg"
    },
    {
      "slug": "164558",
      "title": "चार अर्बभन्दा बढीको चिया निर्यात",
      "timestamp": 1753142400000,
      "source": "gp",
      "content": "गत आर्थिक वर्ष २०८१/८२ मा चार अर्ब २१ करोड ३५ लाख ९२ हजार रुपियाँ बराबरको नेपाली चिया निर्यात भएको छ । झापाको काँकडभिट्टास्थित मेची भन्सार कार्यालयको तथ्याङ्क अनुसार आव २०८०/८१ मा भन्दा गत आव २०८१/८२ मा ३२.२ प्रतिशत बढी नेपाली चिया निर्यात भएको छ ।",
      "longContent": "कोकिला ढकालइलाम, साउन ६ गते । गत आर्थिक वर्ष २०८१/८२ मा चार अर्ब २१ करोड ३५ लाख ९२ हजार रुपियाँ बराबरको नेपाली चिया निर्यात भएको छ । झापाको काँकडभिट्टास्थित मेची भन्सार कार्यालयको तथ्याङ्क अनुसार आव २०८०/८१ मा भन्दा गत आव २०८१/८२ मा ३२.२ प्रतिशत बढी नेपाली चिया निर्यात भएको छ । गत आव २०८१/८२ मा एक करोड ५४ लाख १६ हजार ७५६ किलो चिया निर्यात भएको कार्यालयले जनाएको छ । अघिल्लो आव २०८०/८१ मा तीन अर्ब १७ करोड ९५ लाख २७ हजार रुपियाँ मूल्य बराबरको चिया निर्यात भएको थियो । विगतका वर्षमा जस्तो गत आवमा चिया निर्यात गर्दा धेरै बाधा अडचन नहुनु र नेपाली चियाको माग राम्रो हुनुले पनि चिया निर्यात बढेको व्यवसायी बताउँछन् । “विगतमा राम्रो हुन थालेको चियाको बजार कोभिड–१९ ले गर्दा धेरै प्रभावित भएको थियो । कोभिडको सङ्क्रमण क्रमशः नियन्त्रण हुन थालेपछि भारतसहित तेस्रो मुलुक जाने चियाको माग बढेको छ,” देशभरका चिया उद्योगीको संस्था सूर्योदय अर्थोडक्स टी प्रोड्युसर्स एसोसिएसनका महासचिव गोपाल कट्टेलले भन्नुभयो, “यो वर्ष चिया किसानलाई पनि उद्योगले मूल्य राम्रो दिएका छन् । मुना हेरेर प्रतिकिलो ४० देखि ६० रुपियाँका दरले किसानको चिया उद्योगीले खरिद गरिरहेका छन् ।” चियामा सरकारी तवरबाट किसानलाई भने कुनै सहयोग नभएको कट्टेलको भनाइ छ । त्यसो त अहिले इलामका चिया उद्योग र बगानमा भारतीयदेखि तेस्रो मुलुकका व्यापारीको निकै चहलपहल देखिने गरेको छ । युरोप, रुसदेखि भारतका धेरै व्यापारी यो वर्ष चिया खरिदका लागि आएको इलामको जसबिरेस्थित जसबिरे चिया कारखाना सञ्चालक ग्रीष्म सुब्बाले बताउनुभयो । “हामीले बिप्ल्याँटेमा राखेको टी टेस्टिङ सेन्टरमा आएर चियाको स्वाद लिने र कारखानासम्म पुगेर चिया प्रोसेसिङको अवलोकन गर्ने चिया व्यापारी निकै भए,” सुब्बाले भन्नुभयो “यस वर्ष भारतको सिलिगुडी, डुर्वसका समेत व्यापारी चिया लिनका लागि आएका छन् । व्यापारीको माग अनुसार चिया पु¥याउन मुस्किल जस्तै देखिएको छ ।” अहिले चिया टिपाइको मध्य सिजन हो । चैतदेखि सुरु भएको चिया टिपाइ असोजसम्म हुने गरेको छ । अहिले वर्षाको मुख्य सिजनमा चियाको मुना राम्रो पलाउने गरे पनि चैत, वैशाखको जस्तो उच्च गुणस्तरको भने चिया अलि नहुने चिया व्यवसायीको भनाइ छ ।उच्च गुणस्तरको अर्गानिक प्रमाणीकरण भएको चिया भने तेस्रो मुलुक जानेको छ । युरोप, अमेरिका, जापान, रसियालगायतका तेस्रो मुलुक पठाउने चिया व्यवसायीले पनि नेपाली चियाको माग राम्रो आएको बताएका छन् । इलामका जसबिरे, सूर्योदय नगरपालिकास्थित गोर्खा टी स्टेट, फाकफोकथुमको तीनजुरे चिया उद्योग, उच्च पहाडी, कञ्चनजङ्घा टी, हिमालयन साङ्ग्रिला, साँखेजुङस्थित ग्रिन हिल टी इन्ड्रस्टिजलगायतका उद्योगमा उत्पादन भएको तयारी चिया तेस्रो मुलुक निर्यात हुने गरेको छ । अन्य कारखानाका चिया भने तेस्रो मुलुकसहित बढी मात्रामा भारत निर्यात हुने गरेको पाइएको छ ।",
      "link": "https://gorkhapatraonline.com/news/164558",
      "image": "https://gorkhapatraonline.com/storage/media/290217/conversions/made-tea-original-thumb.jpg"
    },
    {
      "slug": "164438",
      "title": "राष्ट्र बैंकद्वारा लाभांश वितरणसम्बन्धी मार्गदर्शन जारी",
      "timestamp": 1753056000000,
      "source": "gp",
      "content": "नेपाल राष्ट्र बैंकले ‘भुक्तानीसम्बन्धी कार्य गर्न अनुमति प्राप्त संस्थाका लागि लाभांश वितरणसम्बन्धी मार्गदर्शन, २०८२’  जारी गरेको छ ।",
      "longContent": "काठमाडौँ, साउन  ५  गते ।  नेपाल राष्ट्र बैंकले ‘भुक्तानीसम्बन्धी कार्य गर्न अनुमति प्राप्त संस्थाका लागि लाभांश वितरणसम्बन्धी मार्गदर्शन, २०८२’  जारी गरेको छ । लाभांश वितरणलाई पारदर्शी एवं व्यवस्थित बनाउने अभिप्रायका साथ उक्त मार्गदर्शन जारी गरिएको नेपाल राष्ट्र बैंकका कार्यकारी निर्देशक किरण पण्डितले जानकारी दिनुभयो । आर्जन गरेको मुनाफाको बाँडफाड तथा लाभांश वितरणलाई थप पारदर्शी र व्यवस्थित गर्ने उद्देश्यका साथ केन्द्रीय बैंकले नयाँ व्यवस्था गरेको हो । उक्त मार्गदर्शन कार्यान्वयनबाट संस्थाहरुले आर्जन गरेको मुनाफाको वितरण तथा पुनः लगानी थप प्रभावकारी भई सम्बन्धित संस्थाको जोखिम बहन गर्न सक्ने क्षमता र कार्यक्षमता वृद्धि हुँदै जाने र सुरक्षित, स्वस्थ तथा सक्षम भुक्तानी प्रणालीको विकासमा टेवा पुग्ने विश्वास लिइएको छ । केन्द्रीय बैंकको मार्गदर्शनलाई आधार मानेर लाभांश वितरणसम्बन्धी नीति तर्जुमा गरी लागू गर्नुपर्नेछ । यस्तो नीति सञ्चालक समितिबाट पारित भएको हुनुपर्नेछ । नियामकीय पूँजी कायम गर्ने सम्बन्धमा संस्थाको योजना र प्राथमिकतासम्बन्धी विवरण, नगद लाभांश र शेयर लाभांशसम्बन्धी नीति, अनुमतिप्राप्त संस्थाले जोखिम बहन कोष र जगेडा कोषको व्यवस्था गर्नुपर्नेछ । त्यस्ता कोषमा मुनाफाको निश्चित प्रतिशत रकम छुट्याउनुपर्ने र अप्रत्यासित रुपमा आइपर्ने घटनाबाट हुने क्षतिको व्यवस्थापनका लागि उक्त कोषको रकम प्रयोग गर्न सकिनेछ । कोषबाट भएको खर्चको विवरण केन्द्रीय बैंकलाई जानकारी गराउनुपर्नेछ । मार्गदर्शन अनुसार, भुक्तानी प्रणाली सञ्चालकले पूर्वाधार विकास कोषको व्यवस्था गरी मुनाफाको निश्चित प्रतिशत रकम कोषमा जम्मा गर्नुपर्नेछ । यस्तो कोषको रकम संस्थाको पूर्वाधार विस्तारमा खर्च गर्न सकिनेछ । लाभांश घोषणा गर्दा सञ्चित मुनाफा ऋणात्मक नरहेको, संस्था मुनाफामा भएको बर्षको वित्तीय विवरणका आाधारमा मात्र लाभांश घोषणा गर्नुपर्नेछ । नगद लाभांश घोषणा गर्दा पर्याप्त नगद मौज्दात रहेको, कर्जासँग स्म्बन्धित शर्तहरुले लाभांश वितरणमा बन्देज नगरेको अवस्था हुनुपर्ने जनाइएको छ । रासस",
      "link": "https://gorkhapatraonline.com/news/164438",
      "image": "https://gorkhapatraonline.com/storage/media/289973/conversions/_Nepal-Rastra-Bank-original-thumb.jpg"
    },
    {
      "slug": "164415",
      "title": "योगदानमा आधारित निवृत्तिभरण कोषमा चार हजार कार्यालय तथा संस्था आबद्ध",
      "timestamp": 1753056000000,
      "source": "gp",
      "content": "कर्मचारी सञ्चय कोषबाट सञ्चालित योगदानमा आधारित निवृत्तिभरण कोषमा करिब चार हजार २९० कार्यालय तथा संस्था आबद्ध भएका छन् । योगदानमा आधारित निवृत्तिभरण कोषमा आबद्ध हुने सरकारी कार्यालय, सार्वजनिक संस्थान, बोर्ड, समिति र सङ्गठित संस्थाका सङ्ख्या उल्लेख्य रूपले बढ्दै गएको कोषले जनाएको छ ।",
      "longContent": "गोरखापत्र समाचारदाताकाठमाडौँ, साउन ५ गते । कर्मचारी सञ्चय कोषबाट सञ्चालित योगदानमा आधारित निवृत्तिभरण कोषमा करिब चार हजार २९० कार्यालय तथा संस्था आबद्ध भएका छन् । योगदानमा आधारित निवृत्तिभरण कोषमा आबद्ध हुने सरकारी कार्यालय, सार्वजनिक संस्थान, बोर्ड, समिति र सङ्गठित संस्थाका सङ्ख्या उल्लेख्य रूपले बढ्दै गएको कोषले जनाएको छ ।गत आर्थिक वर्ष २०८१/८२ को असार मसान्तसम्ममा सरकारी कार्यालय, सार्वजनिक संस्थान, बोर्ड, समिति र सङ्गठित संस्था गरी करिब चार हजार २९० कार्यालय तथा संस्था योगदानमा आधारित निवृत्तिभरण आबद्ध भएको कोषले जनाएको छ । कोषमा आबद्ध भएका कार्यालय तथा संस्थाका करिब ९९ हजार ३९१ जना योगदानकर्ताबाट गत आवको अन्त्यसम्ममा करिब १५ अर्ब रुपियाँ योगदानमा आधारित निवृत्तिभरण कोषमा जम्मा भएको कोषले जनाएको छ । सामाजिक सुरक्षा सुविधाअन्तर्गत योगदानकर्तालाई दुर्घटना क्षतिपूर्ति दुई लाखसम्म, काजकिरिया अनुदान ४० हजार रुपियाँ, प्रसूति सुविधा अन्तर्गत प्रतिप्रसूति सात हजार पाँच सय तथा स्वास्थ्योपचारतर्फ साधारण रोगमा एक लाखसम्म र कडा रोगमा १० लाखसम्म सुविधा प्रदान गर्दै आएको कोषले जनाएको छ ।",
      "link": "https://gorkhapatraonline.com/news/164415",
      "image": "https://gorkhapatraonline.com/storage/media/289993/conversions/Karmachari-Sanchaya-Kosh-EPF-original-thumb.jpg"
    },
    {
      "slug": "164414",
      "title": "खुल्दै टिङ्कर नाका",
      "timestamp": 1753056000000,
      "source": "gp",
      "content": "दार्चुलाको व्यास गाउँपालिका–१ मा पर्ने नेपाल–चीन सीमानाका साउन ७ देखि ९ सम्म खुल्ने भएको छ । चीनको तिब्बतस्थित ताक्लाकोटमा रहेको स्थानीय प्रशासनले छाङरु र टिङ्करका व्यापारीलाई नाका खुल्नेबारे जानकारी गराएपछि टिङ्करभन्ज्याङ १ नम्बर पिल्लर सीमानाका खुल्ने भएको हो ।",
      "longContent": "खलङ्गा समाचारदाता दार्चुला, साउन ५ गते । दार्चुलाको व्यास गाउँपालिका–१ मा पर्ने नेपाल–चीन सीमानाका साउन ७ देखि ९ सम्म खुल्ने भएको छ । चीनको तिब्बतस्थित ताक्लाकोटमा रहेको स्थानीय प्रशासनले छाङरु र टिङ्करका व्यापारीलाई नाका खुल्नेबारे जानकारी गराएपछि टिङ्करभन्ज्याङ १ नम्बर पिल्लर सीमानाका खुल्ने भएको हो । नाका खुल्ने भएपछि यहाँका व्यापारी व्यापार व्यवसायका लागि चीनको ताक्लाकोट जाने तयारीमा छन् । नेपाल–चीन ताक्लाकोट नाका खुल्नेबारे त्यहाँको स्थानीय प्रशासनले आफूलाई जानकारी गराएको तथा आफूले दार्चुलाका प्रमुख जिल्ला अधिकारी अनिल पौडेललाई जानकारी गराएको व्यास गाउँपालिका–१, छाङरुका स्थानीय व्यापारी एवं नेपाल–चीनमैत्री सङ्घका केन्द्रीय सदस्य योगेश बोहराले जानकारी दिनुभयो तर प्रजिअ पौडेलले भने आफूलाई तिब्बत प्रशासनको आधिकारिक पत्र प्राप्त भइनसकेको बताउनुभयो ।यहाँका व्यापारीले ताक्लाकोट बजारमा व्यापार गर्ने गरेको बोहोराले बताउनुभयो । नाका खुल्ने भएपछि व्यापारीले ताक्लाकोट लैजाने आआफ्ना सामान तयारी अवस्थामा राखेको बताइएको छ ।  ७० देखि ८० जना नेपाली व्यापारीले ताक्लाकोटमा नेपाली र भारतीय सामानको व्यापार गर्ने गरेको उहाँले बताउनुभयो । “ताक्लाकोटमा साढे चार महिना जति खाद्य सामग्री र लुगाकपडाको व्यापार गर्छौं, सोही व्यापारबाट आम्दानी भएको पैसाले जीविका चलाउँछौँ,” उहाँले भन्नुभयो । जिल्ला प्रशासन कार्यालयको तथ्याङ्क अनुसार चीनको ताक्लाकोट जानका लागि यस वर्ष व्यास गाउँपालिकाका १४६ र व्यास गाउँपालिकाबाहेकका अन्य पालिकाका ११ जनाले तिब्बत प्रवेश अनुमतिपत्र नवीकरण गराएका छन् भने व्यास गाउँपालिकाका ६८ र अन्य पालिकाका ३७ जनाले नयाँ अनुमतिपत्र लिएको सहायक प्रमुख जिल्ला अधिकारी धामीले बताउनुभयो । चीनले टिङ्करभन्ज्याङको १ नम्बर सीमास्तम्भभन्दा आधा घण्टाको दुरीमा रहेको सापु भन्ने ठाउँमा सुरक्षाकर्मी बस्ने संरचना निर्माण गरी कच्ची सडक पु¥याएको छ । छाङरु र टिङ्करका स्थानीय व्यापारीका अनुसार नेपालबाट जाने व्यापारीले सापुमा रहेको चेकपोस्टमा सामान चेकजाँच गराउनु पर्छ । नेपालतर्फ व्यास गाउँपालिका–१, टिङ्करगाउँको छियालेकमा सशस्त्र प्रहरीको बिओपी र नेपाल प्रहरीको प्रहरी चौकी सञ्चालनमा छ । छियालेकबाट करिब छ/सात किलोमिटर अगाडि पाँच घण्टाको दुरीमा नेपाल–चीन १ नम्बर सीमास्तम्भ पर्छ । कोभिड–१९ महामारीका कारण लामो समय बन्द रहेको ताक्लाकोट नाका गत वर्षदेखि खुलेको हो ।  छाङरु र टिङ्करका व्यापारी विगतदेखि परम्परागत रूपमा सो नाका भएर आवतजावत गर्दै आइरहेका छन् ।",
      "link": "https://gorkhapatraonline.com/news/164414",
      "image": "https://gorkhapatraonline.com/storage/media/289947/conversions/12345-original-thumb.jpg"
    },
    {
      "slug": "164412",
      "title": "धान उत्पादन घट्ने अनुमान",
      "timestamp": 1753056000000,
      "source": "gp",
      "content": "साउनको पहिलो साता बित्न लाग्दासमेत रोपाइँ सन्तोषजनक भएको छैन । गत वर्ष यही अवधिमा मुलुकभरमा ८४.६ प्रतिशत रोपाइँ सकिएकामा यस पटक झन्डै १२ प्रतिशत कम रोपाइँ भएको छ ।   मुलुकभर १३ लाख ८३ हजार ७३२ हेक्टरमा धान रोपाइँ हुने अनुमान गरिएको छ । गत आवमा १४ लाख २० हजार हेक्टरमा धान रोपाइँ भएको थियो ।",
      "longContent": "गोरखापत्र समाचारदाताकाठमाडौँ, साउन ५ गते । साउनको पहिलो साता बित्न लाग्दासमेत रोपाइँ सन्तोषजनक भएको छैन । गत वर्ष यही अवधिमा मुलुकभरमा ८४.६ प्रतिशत रोपाइँ सकिएकामा यस पटक झन्डै १२ प्रतिशत कम रोपाइँ भएको छ । मुलुकभर १३ लाख ८३ हजार ७३२ हेक्टरमा धान रोपाइँ हुने अनुमान गरिएको छ । गत आवमा १४ लाख २० हजार हेक्टरमा धान रोपाइँ भएको थियो । भएको रोपाइँ पनि धेरै धान उत्पादन हुने तराई क्षेत्र र मधेश प्रदेशमा निकै नै न्यून छ ।  कृषि तथा पशुपन्छी विकास मन्त्रालयका अनुसार आइतबारसम्म मुलुकभर नौ लाख ९८ हजार २२८ हेक्टर (७२.१४ प्रतिशत) मात्र धान रोपाइँ भएको छ । सबैभन्दा कम रोपाइँ नै मधेश प्रदेशमा (४६.८३ प्रतिशत) एक लाख ७४ हजार ५०८ हेक्टर क्षेत्रफलमा धान रोपाइँ सकिएको छ । मधेश प्रदेशमा पानी नपरेकाले पनि धान रोपाइँ कम भएको हो । अन्नको भण्डार मानिने तराईमा रोपाइँ कम हुँदा यो वर्ष धानको उत्पादन घट्ने अनुमान गरिएको छ । धान बालीविज्ञ डा. उज्ज्वलकुमार कुशवाहाले तराईमा धान रोपाइँ कम हुँदा उत्पादनमा कमी आउने जानकारी दिनुभयो । तराईमा साउन पहिलो हप्तासम्म धान रोप्दा उत्पादन हुन्छ, यस वर्ष पानी नपरेका कारण ६० देखि ७० प्रतिशतभन्दा बढी धान रोपाइँ नभएकाले पनि उत्पादन घट्ने देखिएको उहाँले जानकारी दिनुभयो । जति ढिलो रोपाइँ भयो, त्यति धानको उत्पादन घट्ने भएकाले पनि कम समय १२० दिनमा पाक्ने हर्दिनाथ १, हर्दिनाथ ३ धानका जात लगाउन उपयुक्त हुने उहाँको भनाइ छ । यस्तै कोशी प्रदेशमा ६१.७९ अर्थात् एक लाख ७० हजार ७९० हेक्टर, बागमती प्रदेशमा ८७.१९ प्रतिशत अर्थात् एक लाख २० हजार ५४५ हेक्टर, गण्डकी प्रदेशमा ७९.२८ प्रतिशत अर्थात् ९४ हजार १८२ हेक्टर क्षेत्रफलमा धान रोपाइँ सकिएको छ । लुम्बिनी र कर्णाली प्रदेशमा ८७.९३ प्रतिशत अर्थात् तीन लाख दुई हजार ९३९ हेक्टरमा धान रोपाइँ सकिएको छ । सबैभन्दा धेरै सुदूरपश्चिम प्रदेशमा ९६.९९ प्रतिशत एक लाख ७० हजार ८४३ हेक्टरमा धान रोपाइँ भएको छ ।",
      "link": "https://gorkhapatraonline.com/news/164412",
      "image": "https://gorkhapatraonline.com/storage/media/289945/conversions/dhan-1-1727173213-original-thumb.jpg"
    },
    {
      "slug": "164410",
      "title": "बारीमै कुहिन थाल्यो आलु",
      "timestamp": 1753056000000,
      "source": "gp",
      "content": "आलुले उचित मूल्य र बजार नपाएपछि भूमिराजको रुइसेनी र धारुडीगाउँका किसानले फलााएको चार सय क्विन्टलभन्दा बढी आलु बारीमै कुहिन थालेको छ । जिल्लाको पुर्चौडी नगरपालिका–६, भूमिराजगाउँका ८० परिवार किसानले फलाएको रातो र सेतो आलु बिक्री नहुँदा गोठमा थन्क्याएर राखिएको छ ।",
      "longContent": "गोकर्ण दयालबैतडी, साउन ५ गते । आलुले उचित मूल्य र बजार नपाएपछि भूमिराजको रुइसेनी र धारुडीगाउँका किसानले फलााएको चार सय क्विन्टलभन्दा बढी आलु बारीमै कुहिन थालेको छ । जिल्लाको पुर्चौडी नगरपालिका–६, भूमिराजगाउँका ८० परिवार किसानले फलाएको रातो र सेतो आलु बिक्री नहुँदा गोठमा थन्क्याएर राखिएको छ । कतिपय किसानको आलु त बारीमै कुहिन थालेको स्थानीय किसान तेजबहादुर विष्टले बताउनुभयो । उहाँले गाउँको स्थानीय बजारमा प्रतिकिलो २० रुपियाँमा पनि आलु बिक्री नभएको बताउनुभयो । आलु बैतडीकै मुख्य बजारसम्म पु¥याउन ग्रामीण सडक बर्खामा अवरुद्ध भएको उहाँले बताउनुभयो । स्थानीय सरकारले अवरुद्ध भएको ग्रामीण सडक सफा गरिदिए बैतडी–बझाङ जोड्ने जयपृथ्वी मार्गको बित्थड पु¥याएर जिल्लाबाहिर बिक्री गर्न सकिने सम्भावना रहेको किसानले बताएका छन् । यद्यपि स्थानीय सरकारले ग्रमीण सडक खुलाउन कुनै चासो नदिएको किसानको गुनासो छ । भूमिराजको रुइसेनी र धारुडीगाउँका किसान व्यावसायिक आलु खेतीमा लागे पनि उत्पादित आलु बारीमै कुहिन थालेपछि ठुलो घाटा बेहोर्नु परेको रुइसेनीगाउँका अगुवा किसान ध्वजबहादुर विष्टले बताउनुभयो । खच्चडमै भए पनि बजारसम्म आलु ढुवानीको व्यवस्था मिलाइदिन अर्का किसान रणबहादुर विष्टले माग गर्नुभयो । बर्खे सिजनमा यहाँका किसान परम्परागत खेतीका रूपमा मकै लगाउँदै आए पनि पछिल्लो समय आलु खेती गर्दै आएका छन् । हिउँदमा समस्या नभए पनि हरे वर्ष बर्खामा ग्रामीण सडक अवरुद्ध हुँदा आलुले बजार नपाउँदा निराश भएको मानबहादुर विष्टले बताउनुभयो । स्थानीय सरकार गठन भई नगरपालिका बनेको आठ वर्ष बितिसक्दा पनि गाउँमा अहिलेसम्म गतिलो सडक, बाटोघाटो र बिजुलीबत्ती नपुगेको स्थानीय युवा तेजबहादुर विष्टले गुनासो गर्नुभयो । उहाँले भन्नुभयो, “किसानको गुनासो लगेर नगरपालिका धाए पनि कुनै सुनुवाइ भएन ।”किसानले उत्पादन गरेको आलु बजारसम्म कसरी पु¥याउन सकिन्छ भन्नेबारेमा छलफल भइरहेको पुर्चौडी नगरपालिकाका प्रमुख प्रशासकीय अधिकृत जगदीशप्रसाद जोशीले बताउनुभयो । उहाँले भन्नुभयो, “नगरपालिका जोड्ने मुख्य हाट सडकखण्ड सुचारु गरिए पनि वडाका ग्रामीण सडक पानी परेका बेला सफा गर्न सम्भव हुन सकेको छैन । तैपनि किसानको आलु बजारसम्म पु¥याउने विषयमा छलफल गरेर टुङ्गो लगाउँछौँ ।” बैतडीमा रातो र सेतो गरी आठ सय हेक्टरमा आलु खेती हुँदै आएको कृषि ज्ञान केन्द्र बैतडीका कार्यालय प्रमुख हरिदत्त जोशीले बताउनुभयो । उहाँले यस वर्ष समयमै पानी परेकाले आलु उत्पादन राम्रो भए पनि केही ठाउँमा ग्रामीण सडक अवरुद्ध हुँदा बजारसम्म पु¥याउन किसानलाई समस्या भएको बताउनुभयो ।",
      "link": "https://gorkhapatraonline.com/news/164410",
      "image": "https://gorkhapatraonline.com/storage/media/289943/conversions/1234-original-thumb.jpg"
    },
    {
      "slug": "164409",
      "title": "मौद्रिक नीतिबारे नेपाल उद्योग वाणिज्य महासङ्घ,अर्थतन्त्रलाई गति दिने अपेक्षा",
      "timestamp": 1753056000000,
      "source": "gp",
      "content": "नेपाल उद्योग वाणिज्य महासङ्घले लगानी विस्तार र वित्तीय क्षेत्रको जोखिम व्यवस्थापनका लागि थप सुधार आवश्यक रहेको जनाएको छ ।",
      "longContent": "गोरखापत्र समाचारदाताकाठमाडौँ, साउन ५ गते । नेपाल उद्योग वाणिज्य महासङ्घले लगानी विस्तार र वित्तीय क्षेत्रको जोखिम व्यवस्थापनका लागि थप सुधार आवश्यक रहेको जनाएको छ । नेपाल राष्ट्र बैङ्कले आर्थिक वर्ष २०८२/८३ का लागि सार्वजनिक गरेको मौद्रिक नीतिप्रति महासङ्घले आइतबार आफ्नो धारणा सार्वजनिक गर्दै सो नीतिले अर्थतन्त्रलाई गति दिने अपेक्षा गरेको जनाएको छ । र महासङ्घले चालु पुँजी कर्जासम्बन्धी मार्गदर्शनमा अझै सहजता अपनाउन आवश्यक रहेको औँल्याएको छ । “कर्जाको प्रकृति फरक हुने हुँदा सबै क्षेत्रमा यो व्यवस्था खुकुलो बनाउन आवश्यक छ,” महासङ्घले जारी गरेको विज्ञप्तिमा भनिएको छ, “यससम्बन्धी निर्णय बैङ्क र ऋणी स्वयम्ले गर्न पाउने गरी महासङ्घले दिएको सुझाव कार्यान्वयन गर्नु उपयुक्त हुने छ ।”यस्तै बैङ्क दरलाई ६.० प्रतिशत, निक्षेप सङ्कलन दर २.७५ प्रतिशत तथा नीतिगत दर ४.५ प्रतिशत कायम गर्दा ब्याज घट्न गई केही हदसम्म कर्जा प्रवाह बढ्न सक्ने भए तापनि बचतको ब्याज पनि घट्ने हुँदा सर्वसाधारण बचतकर्ता निरुत्साहित हुन सक्ने जोखिम रहेको महासङ्घले औँल्याएको छ । विज्ञप्तिमा विद्यमान कर्जाको वर्गीकरण तथा कर्जा नोक्सानी व्यवस्था अध्ययन गरी आवश्यकता अनुसार पुनरवलोकन गरिने व्यवस्थालाई यससम्बन्धी निर्देशिका ल्याउँदा थप प्रस्ट पार्न आग्रह गरिएको छ । महासङ्घले निजी आवासीय घर निर्माण र खरिद गर्न प्रवाह गर्ने कर्जाको सीमामा गरिएको विस्तारले सर्वसाधारणलाई घर खरिदमा आकर्षित गर्न सक्ने हुँदा अर्थतन्त्रमा समेत सकारात्मक प्रभाव पर्न सक्ने अपेक्षा गरेको छ । कृषि, लघु, घरेलु, साना र मझौला व्यवसायमा कर्जा सहजीकरण गर्न १० लाख रुपियाँसम्मको कर्जाको ग्रेस अवधिमा न्यूनतम कर्जा नोक्सानी व्यवस्था, बैङ्कहरूले कृषि व्यवसायसँग सम्बन्धित कार्यका लागि उत्पादनको प्रकृतिसँग तालमेल हुने गरी विभिन्न अवधि र प्रकृतिका कर्जा प्रवाह गर्न सक्ने व्यवस्थालाई थप सरलीकरण गरिने व्यवस्था सकारात्मक भनिएको छ । मौद्रिक नीतिमा जाजरकोट, रुकुमलगायतका भूकम्प प्रभावित क्षेत्रका परियोजनामा प्रवाहित भएको व्यावसायिक कर्जाको ब्याज रकमको कम्तीमा १० प्रतिशत रकम असुलउपर गरी पुनर्तालिकीकरण÷पुनर्संरचना गर्न सक्ने व्यवस्था महासङ्घले स्वागतयोग्य मानेको छ तर अर्थतन्त्र अझै चलायमान नभइसकेको अवस्थामा समस्यामा परेका सबै ऋणीलाई यो सुविधा दिन आवश्यक रहेको महासङ्घको भनाइ छ ।चेक अनादरको विषयमा नीतिगत सहजीकरण गरिने व्यवस्थाले बजार व्यवस्थित गर्न सघाउ पुग्ने भए पनि बजारका समस्या समाधान गर्न उधारो उठाउनेसम्बन्धी कानुन आवश्यक रहेको महासङ्घले औँल्याएको छ । बजार चलायमान बनाउन आन्तरिक रेमिट्यान्स सेवा खुला गर्न पनि महासङ्घले आग्रह गरेको छ ।  विदेशी लगानी अभिवृद्धिमा सहजीकरण हुने गरी ‘नेपाल राष्ट्र बैङ्क विदेशी लगानी तथा विदेशी ऋण व्यवस्थापन विनियमावली, २०७८’ लाई संशोधन गरिने उल्लेख हुनुले विदेशी लगानी आकर्षित गर्न सघाउ पुग्ने महासङ्घको भनाइ छ । “कुल गार्हस्थ उत्पादनको ०.२ प्रतिशत मात्रै विदेशी लगानी आइरहेको सन्दर्भमा यी र यस्तै सहजीकरणका व्यवस्था तत्काल कार्यान्वयन हुनु पर्दछ,” विज्ञप्तिमा भनिएको छ । ग्राहक पहिचान विवरण राष्ट्रिय परिचयपत्रमार्फत प्राप्त गर्न सहजीकरण गरिने व्यवस्था स्वागतयोग्य भनेको छ । ‘ऋणीसँग नेपाल राष्ट्र बैङ्क’ कार्यव्रmम सञ्चालन गरिने व्यवस्थाले साना ऋणीको आवाज केन्द्रीय बैङ्कसम्म पुग्ने अपेक्षा महासङ्घको छ । निजी क्षेत्रतर्फ जाने कर्जा वृद्धिदर १२.० प्रतिशतसम्म रहने प्रक्षेपण गरिएको छ । हाल आठ प्रतिशतभन्दा कम कर्जा प्रवाह भइरहेको सन्दर्भमा १२ प्रतिशत पु¥याउन मौद्रिक नीति कार्यान्वयनका लागि जारी हुने निर्देशिका र परिपत्रले निजी क्षेत्रले माग गरेका मुद्दा सम्बोधन गर्न आवश्यक हुने सके मात्रै लक्ष्य अनुसार कर्जा प्रवाह हुनुका साथै अर्थतन्त्रले अपेक्षित गति लिन सक्ने महासङ्घको धारणा छ ।",
      "link": "https://gorkhapatraonline.com/news/164409",
      "image": "https://gorkhapatraonline.com/storage/media/289941/conversions/122-original-thumb.jpg"
    },
    {
      "slug": "164408",
      "title": "श्रम तथा रोजगार क्षेत्रमा नीतिगत सुधार",
      "timestamp": 1753056000000,
      "source": "gp",
      "content": "श्रम, रोजगार तथा सामाजिक सुरक्षा मन्त्रालयले वैदेशिक रोजगार व्यवस्थापन र आन्तरिक श्रम क्षेत्रलाई व्यवस्थित गर्न नीतिगत सुधारका काम धेरै भएको दाबी गरेको छ ।",
      "longContent": "गोरखापत्र समाचारदाताकाठमाडौँ, साउन ५ गते । श्रम, रोजगार तथा सामाजिक सुरक्षा मन्त्रालयले वैदेशिक रोजगार व्यवस्थापन र आन्तरिक श्रम क्षेत्रलाई व्यवस्थित गर्न नीतिगत सुधारका काम धेरै भएको दाबी गरेको छ । श्रम मन्त्रालयको दोस्रो पटक जिम्मेवारी समालेको एकबर्से समीक्षा प्रतिवेदन सार्वजनिक गर्दै श्रममन्त्री शरतसिंह भण्डारीको सचिवालयले मन्त्रालयबाट हुने सेवा प्रवाहलाई पूर्ण डिजिटलाइजेसनदेखि श्रम प्रशासन सुधारसम्मका काम सुधार गरेको प्रतिवेदन सार्वजनिक गरेको हो । प्रतिवेदनमा आन्तरिक रोजगारीको व्यवस्थापनका लागि नयाँ महाशाखा स्थापना, डिजिटाइजेसन, श्रम संसार, राष्ट्रिय श्रम बजार सूचना प्रणाली, स्वास्थ्य परीक्षण र नागरिक एपमा आबद्धता गरिएको उल्लेख छ । डिजिटल प्रविधिको प्रयोगसँगै श्रम सम्झौता नवीकरणका पहल, सामाजिक सुरक्षा कोषमा श्रमिकको सहभागिता विस्तार गरिएको प्रतिवेदनमा उल्लेख छ । यस अवधिमा श्रम प्रशासनको संस्थागत संरचना परिवर्तन, श्रमिकलाई बिनाधितो ऋण प्रवाह, श्रमिकको अभिलेखीकरणदेखि गन्तव्य देशसँग श्रम सम्झौता हस्ताक्षर गर्ने चरणमा पुगेको उल्लेख छ । रोजगारी सिर्जना, सामाजिक सुरक्षा पहुँच विस्तार र वैदेशिक रोजगारीमा ठगी नियन्त्रण जस्ता क्षेत्रमा अझै सुधार गर्नुपर्ने आवश्यकता मन्त्री भण्डारीको समीक्षामा रहेको छ । भण्डारीको नेतृत्वमा मन्त्रालयले वैदेशिक रोजगारसम्बन्धी नीति तर्जुमा गरी मन्त्रीपरिषद्बाट स्वीकृत गराउनुका साथै श्रम ऐनका केही प्रावधान संशोधनमार्फत सुधारको प्रयास भएको जानकारी गराइएको छ ।वैदेशिक रोजगार क्षेत्रलाई व्यवस्थित, मर्यादित र सुरक्षित बनाउन आप्रवासनको सिङ्गो चक्रलाई सम्बोधन गरेर ‘श्रम आप्रवासन नीति’ जारी गर्न मन्त्रीपरिषद्मा पठाइएको छ ।यस्तै वैदेशिक रोजगारीमा एक सयभन्दा कम श्रमिक पठाउनेको इजाजतपत्र नवीकरण नहुने वैदेशिक रोजगार ऐन, २०६४ को प्रावधानलाई केही नेपाल ऐन संशोधनमार्फत इजाजतपत्र नवीकरण हुने प्रावधान गरिएको छ । वैधानिकीकरण श्रम स्वीकृतिका लागि वैदेशिक रोजगार सेवा प्रवाह कार्यविधि (दोस्रो संशोधन) स्वीकृत भएको छ । सेप्टेम्बर २०२४ लाई ‘कटअफ पोइन्ट’ मानी कानुनी आधारमा वैदेशिक रोजगारीमा रहेका श्रमिकलाई वैधानिकता दिने प्रक्रिया अघि बढेको मन्त्री भण्डारीको भनाइ छ । त्यसै गरी यस अवधिमा सुरक्षित आप्रवासनबाट सञ्चालन हुने स्रोतकेन्द्रलाई ७७ जिल्ला विस्तार गरिएको प्रतिवेदनमा उल्लेख छ । मन्त्रालय अन्तर्गतको वैदेशिक रोजगार विभागले व्यक्तिगत र संस्थागत विवाद समाधान गरी सात अर्ब २० करोड आठ हजार ३५० रुपियाँ क्षतिपूर्ति उपलब्ध गराएको छ । मुद्दा तथा अनुसन्धानका लागि चार हजार ९७५ उजुरी प्राप्त भएकामा ५२८ मिलापत्र गराइएको छ । विस्तृत अनुसन्धानपश्चात् २१५ वटा अदालतमा मुद्दा दायर गरिएको र मुद्दा तथा अनुसन्धानबाट ३२ करोड ८७ लाख ३७ हजार ४६५ क्षतिपूर्ति दिलाइएको पनि मन्त्रीको एकबर्से समीक्षा प्रतिवेदनमा उल्लेख छ । वैदेशिक रोजगार बोर्डका अनुसार यस आवमा एक हजार १६० शव व्यवस्थापन गरिएको छ । त्यसै गरी ७० अलपत्र शव नेपाल ल्याइएको छ ।",
      "link": "https://gorkhapatraonline.com/news/164408",
      "image": "https://gorkhapatraonline.com/storage/media/289939/conversions/Sharad-original-thumb.jpg"
    },
    {
      "slug": "164406",
      "title": "घटे विदेशी पाहुना",
      "timestamp": 1753056000000,
      "source": "gp",
      "content": "सन् २०२५ को पहिलो छ महिनामा नेपाल आउने विदेशी पर्यटकको सङ्ख्या घटेको छ । नेपाल पर्यटन बोर्डका अनुसार सन् २०२४ को जनवरीदेखि जुनसम्म पाँच लाख ८३ हजार ११ जना पर्यटक नेपाल भित्रिएकोमा यो वर्षको सोही अवधिमा पाँच लाख ७७ हजार ६८९ पर्यटक नेपाल भित्रिएका छन् ।",
      "longContent": "गोरखापत्र समाचारदाताकाठमाडौँ, साउन ५ गते ।  सन् २०२५ को पहिलो छ महिनामा नेपाल आउने विदेशी पर्यटकको सङ्ख्या घटेको छ । नेपाल पर्यटन बोर्डका अनुसार सन् २०२४ को जनवरीदेखि जुनसम्म पाँच लाख ८३ हजार ११ जना पर्यटक नेपाल भित्रिएकोमा यो वर्षको सोही अवधिमा पाँच लाख ७७ हजार ६८९ पर्यटक नेपाल भित्रिएका छन् । कोरोना महामारीअघि सन् २०१९ को छ महिनामा पाँच लाख ७३ हजार पर्यटकको नेपाल आगमन भएको थियो । बोर्डका निर्देशक मणिराज लामिछानेले भन्नुभयो, “यो वर्षको समग्र तथ्याङ्कले चिनियाँ र भारतीय पर्यटकको आगमन कम भएको देखाएको छ । यस वर्ष बोर्डले समयमै बजेट पारित गरिसकेकोले मुख्य स्रोत बजारबाट आउने पर्यटकको सङ्ख्या बढाउन विभिन्न प्रवर्धनका कार्यव्रmममा जोड दिँदै छौँ ।”आर्थिक वर्ष २०८२/८३ को बजेटले भारतबाट आउने पर्यटकले ल्याउन पाउने भारतीय रुपियाँको दर २५ हजारबाट बढाएर पाँच हजार डलरको व्यवस्था गरेपछि पर्यटन बजारमा यसको सकारात्मक प्रभाव देखिने उहाँको विश्वास छ । बजेटमा आएको विषय कार्यान्वयनले भारतीय पर्यटकले ल्याउने पैसाको सीमा बढ्ने र पाहुनाको बसाइ अवधि र खर्च गर्ने सीमासमेत बढ्ने उहाँ बताउनुहुन्छ ।बोर्डका अनुसार सन् २०२५ को जनवरीमा ७९ हजार ९९१, फेब्रुअरीमा ९६ हजार ८८०, मार्चमा एक लाख २१ हजार ६८७, अप्रिलमा एक लाख १६ हजार ४९०, मे मा ८६ हजार २१६ र जुनमा ७६ हजार ४२४ पर्यटक नेपाल भित्रिएको बोर्डले जनाएको छ । नेपाल आउने पर्यटकमा सबैभन्दा बढी भारतीय, अमेरिकी र तेस्रोमा चिनियाँ नागरिक छन् ।",
      "link": "https://gorkhapatraonline.com/news/164406",
      "image": "https://gorkhapatraonline.com/storage/media/289935/conversions/1676434198-K0I8Y-original-thumb.jpg"
    },
    {
      "slug": "164353",
      "title": "सोलुखुम्बुमा ३७ करोडभन्दा बढी रकम फ्रिज",
      "timestamp": 1752969600000,
      "source": "gp",
      "content": "गत आर्थिक वर्षमा सोलुखुम्बुको ३७ करोड रकम बढी फ्रिज भएको छ । गएको आर्थिक वर्ष २०८१-८२ मा ३७ करोड ७४ लाख १० हजार ६ सय ६७ रुपियाँ बजेट फ्रिज भएको कोष तथा लेखा नियन्त्रक कार्यालय सोलुखुम्बुका सूचना अधिकारी नवीन राईले जानकारी दिनुभयो ।",
      "longContent": "गार्डेन राईसोलुखुम्बु, साउन ४ गते । गत आर्थिक वर्षमा सोलुखुम्बुको ३७ करोड रकम बढी फ्रिज भएको छ । गएको आर्थिक वर्ष २०८१-८२ मा ३७ करोड ७४ लाख १० हजार ६ सय ६७ रुपियाँ बजेट फ्रिज भएको कोष तथा लेखा नियन्त्रक कार्यालय सोलुखुम्बुका सूचना अधिकारी नवीन राईले जानकारी दिनुभयो ।उहाँका अनुसार सङ्घ र प्रदेश गरी ४ अर्ब ६१ करोड १३ लाख ३९ हजार ५ सय ५२ रुपैयाँ विनियोजित बजेटमध्ये सो रकम फ्रिज भएको हो ।जिल्लामा सङ्घबाट चालु र पुँजीगत गरी ४ अर्ब १० करोड ९८ लाख २२ हजार पाँच सय ५२ रुपियाँ र प्रदेशतर्फको चालु र पुँजीगत गरी कुल ५० करोड १५ लाख १७ हजार गरी कुल ४ अर्ब २३ करोड ३९ लाख २८ हजार आठ सय ८४ रुपियाँ ९९ पैसा रकम खर्च भएको कार्यालयको तथ्याङ्कमा उल्लेख छ ।  कार्यालयका तथ्याङ्क अनुसार जिल्लामा सङ्घबाट चालुतर्फ ९२.४९ प्रतिशत र पुँजीगततर्फ ८९.३० प्रतिशत गरी कुल ९२.३७ प्रतिशत खर्च भएको छ ।यस्तै प्रदेशतर्फको चालुतर्फ ८४.५१ प्रतिशत र पुँजीगततर्फ ९८.२७ प्रतिशत गरी कुल ८७.२९ प्रतिशत रकम खर्च भएको छ ।  यसैबिच सोलुखुम्बुका ८ स्थानीय तहले सङ्घ र प्रदेशबाट मात्र आएको कुल २ अर्ब ६६ करोड ७० लाख ५६ हजार बजेटमध्ये २ अर्ब ४२ करोड ४० लाख ५४ हजार अर्थात् कुल बजेटको ९०.८९ प्रतिशत रकम खर्च गरेका छन् । यसैगरी सोलुखुम्बुमा प्रदेशतर्फ एक करोड १० लाख ७८ हजार नौ सय ९० रुपियाँ १४ पैसा राजश्व सङ्कलन भएको छ भने सङ्घतर्फ २४ करोड १९ लाख ५० हजार नौ सय ९१ रुपैयाँ पाँच पैसा राजश्व सङ्कलन भएको कोष तथा लेखा नियन्त्रक कार्यालय सोलुखुम्बुले जनाएको छ । जिल्लाका सरकारी कार्यालयहरूमा दरबन्दी अनुसारको कर्मचारी नहुँदा सो तलब बराबरको रकम नै उक्त फ्रिज भएको रकम रहेको कार्यालयले जनाएको छ । सोलुखुम्बुमा विकासे रकम भने फ्रिज नभएको जनाइएको छ ।",
      "link": "https://gorkhapatraonline.com/news/164353",
      "image": "https://gorkhapatraonline.com/storage/media/289885/conversions/Untitled-5-original-thumb.jpg"
    },
    {
      "slug": "164713",
      "title": "एउटै वस्तु एक खर्बभन्दा बढीको निर्यात",
      "timestamp": 1753228800000,
      "source": "gp",
      "content": "गत आर्थिक वर्षमा नेपालले एउटै वस्तु एक खर्ब रुपियाँभन्दा बढीको निर्यात गरेको छ जुन् अहिलेसम्मकै उच्च हो । सोही वस्तुको निर्यातमा आएको उछालले नेपालबाट हुने कुल वस्तु निर्यात पनि अहिलेसम्मकै सबैभन्दा धेरै हुन पुगेको छ ।",
      "longContent": "काठमाडौँ, साउन ७ गते । गत आर्थिक वर्षमा नेपालले एउटै वस्तु एक खर्ब रुपियाँभन्दा बढीको निर्यात गरेको छ जुन् अहिलेसम्मकै उच्च हो । सोही वस्तुको निर्यातमा आएको उछालले नेपालबाट हुने कुल वस्तु निर्यात पनि अहिलेसम्मकै सबैभन्दा धेरै हुन पुगेको छ । नेपालको निर्यातलाई उचाइमा पुर्‍याउने त्यो वस्तु हो, भटमास तेल । भन्सार विभागका अनुसार नेपालले गत आवमा एक खर्ब छ अर्ब ८० करोड रुपियाँ बराबरको भटमास तेल निर्यात गरेको छ । कुल निर्यातमा भटमास तेलको हिस्सा ३८.५४ प्रतिशत छ । गत आवमा नेपालले दुई खर्ब ७७ अर्ब बराबरको वस्तु निर्यात गरेको तथ्याङ्क छ । भटमास तेलको मुख्य निर्यात बजार भारत रहेको छ । साफ्टा सुविधा अन्तर्गत शून्य भन्सार सुविधाको उपयोग गर्दै नेपालले सो बराबरको तेल निर्यात गरेको हो । बिडम्बना के छ भने नेपालबाट अत्यधिक निर्यात भएको उक्त वस्तुको उत्पादन नेपालमै भने कम हुन्छ । नेपालले सबैभन्दा धेरै निर्यात गरेको उक्त वस्तु उत्पादनका लागि नेपालले एक खर्ब आठ अर्ब ९५ करोड रुपियाँ बराबरको कच्चा भटमास तेल आयात गरेको भन्सारले देखाउँछ । यस हिसाबले अहिलेसम्मकै सबैभन्दा उच्च निर्यात भएको वस्तु भए पनि कच्चा तेलको आयात हुँदा यसबाट हुने व्यापार नेपालका लागि घाटाकै अवस्थामा देखिन्छ । तीन खर्बले बढ्यो व्यापारगत आवमा नेपालको कुल अन्तर्राष्ट्रिय व्यापार तीन खर्ब रुपियाँभन्दा बढीले बढेको छ । गत आवमा नेपालले आयात र निर्यात गरेर कुल २० खर्ब ८१ अर्ब रुपियाँ बराबरको व्यापार गरेको छ । जबकि त्यसअघि आव २०८०÷८१ मा कुल १७ खर्ब ४५ अर्ब रुपियाँ बराबरको अन्तर्राष्ट्रिय व्यापार भएको थियो । आयातनिर्यात दुवैमा उल्लेख्य सुधार हुँदा अन्तर्राष्ट्रिय व्यापारमा पनि ठुलो परिमाणमा वृद्धि भएको देखिन्छ । गत आवमा आयात १३.२५ प्रतिशतले बढेर १८ खर्ब चार अर्ब रुपियाँ पुगेको छ । त्यस्तै निर्यातमा ८१.८० प्रतिशतको सुधार देखिन्छ । कुल व्यापारमा निर्यातको हिस्सा १३ प्रतिशत नाघेको छ त्यसअघि निर्यातको हिस्सा ८.७३ प्रतिशत थियो । निर्यातको हिस्सा बढ्दा गत आवमा आयातको हिस्सा ८६.६९ प्रतिशत पुगेको छ जबकि त्यसअघि कुल व्यापारमा आयातको हिस्सा ९१.२७ प्रतिशत थियो । यी हुन् सर्वाधिक आयातनिर्यात हुने वस्तुगत आवमा नेपालले सबैभन्दा धेरै एक खर्ब २८ अर्ब रुपियाँ बराबरको डिजेल आयात गरेको छ । त्यसपछि कच्चा भटमास तेल आयात भएको छ । तेस्रोमा ६४ अर्ब १२ करोड रुपियाँ बराबरको पेट्रोल आयात हुँदा ६२ अर्ब ५८ करोड रुपियाँ बराबरको  एलपी ग्यास आयात भएको छ । ४८ अर्ब ७६ करोड रुपियाँ बराबरको कच्चा फलाम आयात हुँदा ३५ अर्ब ५४ करोड रुपियाँको स्मार्टफोन आयात भएको भन्सारको तथ्याङ्क छ । त्यस्तै गत आवमा नेपालले सबैभन्दा धेरै भटमास तेलको निर्यात गरेको छ । भटमास तेलपछि १२ अर्ब ३२ करोड रुपियाँ बराबरको सूर्यमुखी तेल निर्यात भएको छ । त्यसपछि १० अर्ब ७७ करोड रुपियाँ बराबरको गलैँचा र सात अर्ब ६८ करोड रुपियाँको अलैँची निर्यात भएको छ । नेपालको निर्यात बजारलाई कच्चा तेल आयात गर्ने र त्यसलाई नेपालमा प्रशोधन गरेर भार निकासी गर्ने प्रवृत्ति मुख्य रूपमा देखिन्छ ।",
      "link": "https://gorkhapatraonline.com/news/164713",
      "image": "https://gorkhapatraonline.com/storage/media/290475/conversions/2334-original-thumb.jpg"
    },
    {
      "slug": "164711",
      "title": "मनोहरामा ‘राजपुत्रिका’ को नाच",
      "timestamp": 1753228800000,
      "source": "gp",
      "content": "नेपालमा वैशाखयता तीन वटा नयाँ प्रजातिको चरा फेला परेका छन् । पछिल्लो समय गत असार ६ गते भक्तपुरको मनोहरा फाँटमा नयाँ चरा भेटिएसँगै वैशाखयता फेला परेका चराको सङ्ख्या तीन वटा पुगेको हो । यो चरा नयाँ भएको पुष्टि मङ्गलबार ‘नेपाल बर्ड रेकर्ड कमिटी’ ले गरेको छ । योसँगै नेपालमा चरा प्रजातिको सङ्ख्या ९०२ पुगेको कमिटीका अध्यक्ष डा. तुलसी सुवेदीले जानकारी दिनुभयो ।",
      "longContent": "काठमाडौँ, साउन ७ गते । नेपालमा वैशाखयता तीन वटा नयाँ प्रजातिको चरा फेला परेका छन् । पछिल्लो समय गत असार ६ गते भक्तपुरको मनोहरा फाँटमा नयाँ चरा भेटिएसँगै वैशाखयता फेला परेका चराको सङ्ख्या तीन वटा पुगेको हो । यो चरा नयाँ भएको पुष्टि मङ्गलबार ‘नेपाल बर्ड रेकर्ड कमिटी’ ले गरेको छ । योसँगै नेपालमा चरा प्रजातिको सङ्ख्या ९०२ पुगेको कमिटीका अध्यक्ष डा. तुलसी सुवेदीले जानकारी दिनुभयो । उहाँका अनुसार समुद्र सतहबाट एक हजार ३१९ मिटर उचाइमा रहेको मध्यपुर थिमिस्थित मनोहरा फाँटमा ‘साइबेरियाली राजपुत्रिका’ फेला परेको हो । साइबेरियन स्यान्ड प्लोभर अर्थात् साइबेरियन राजपुत्रिका नामको चरा भक्तपुरमा भेटिएको नेपाल पन्छीविद् सङ्घका कार्यकारी निर्देशक लक्ष्मण पौड्यालले जानकारी दिनुभयो । नेपालका चराविद् कुमुद पराजुली, सुप्रदीप्त न्यौपाने र शत्रुहन पाण्डेसहितको चरा अवलोकन टोलीले असार ६ गते दिउँसो उक्त चरा पहिलो पटक देख्नुभएको थियो । प्रकृतिसँग रमाउने र फोटो खिच्ने सोख राख्ने चराप्रेमीले एकसाथ साइबेरियन राजपुत्रिकालाई मनोहरा फाँटमा नाच्दै, रमाउँदै गरेको फेला पारेका थिए । पाण्डेले भन्नुभयो, “त्यो दिन पनि हामीले नौलो चरा देखेपछि फोटो खिच्यौँ, त्यो साँच्चिकै नेपालका लागि नयाँ चरा बनेर थपियो ।” उहाँका अनुसार एक हप्ताअघि घुम्न जाँदा पनि त्यो जस्तै चरा देखिएको थियो । पछि दाँजेर हेर्दा फरक पाइयो । पहिलेको तिब्बतबाट आएको चरा थियो । पछिको साइबेरियाबाट आएको चरा थियो । निधारमा कालो धर्साले दुई चरालाई छुट्याएको थियो । सूचना प्रविधि (आइटी) क्षेत्रमा काम गर्ने पाण्डेले आफ्नोतर्फबाट अध्ययन गरेर पुष्टि गर्न नेपाल पन्छीविद् सङ्घमा विवरणसहित चराको तस्बिर पठाउनुभएको थियो । सङ्घका अध्यक्ष तुलसी सुवेदीले भन्नुभयो, “हामीले प्राप्त विवरणको अध्ययन गर्दै राष्ट्रिय अन्तर्राष्ट्रिय पन्छीविद्सँग रायसुझाव सङ्कलन गरी नेपालका लागि नयाँ चरा अभिलेख भएको निष्कर्षमा पुग्यौँ ।” उक्त चराको नेपाली नाम साइबेरियाली राजपुत्रिका राखिएको जानकारी उहाँले दिनुभयो । प्रकृति संरक्षणका लागि अन्तर्राष्ट्रिय सङ्घको रेड लिस्ट अनुसार साइबेरियन राजपुत्रिका लोपोन्मुख प्रजाति अन्तर्गत पर्छ । यो चरा रुसको साइबेरियामा पाइन्छ । हजारौँ माइलको यात्रा तय गरेर नेपालसम्म आइपुग्ने गर्छ । नेपालसँगै यो चरा बसाइँसराइको क्रममा चीन, फिजी, हङकङ, इन्डोनेसिया, जापान, कोरिया, मलेसिया, पपुवा न्युगिनी, फिलिपिन्स, ताइबान, टिमोरलेस्ट, अस्ट्रेलिया, न्युजिल्यान्डसम्म पनि पुग्ने गरेको वरिष्ठ चराविद् लक्ष्मण पौड्यालले जानकारी दिनुभयो ।",
      "link": "https://gorkhapatraonline.com/news/164711",
      "image": "https://gorkhapatraonline.com/storage/media/290473/conversions/siberian-rajputrika-original-thumb.jpg"
    },
    {
      "slug": "164710",
      "title": "‘अपारदर्शी र न्यायको आधारभूत मान्यताविपरीत’",
      "timestamp": 1753228800000,
      "source": "gp",
      "content": "सर्वोच्च अदालतले कर फस्र्योट आयोगको मुद्दामा स्वार्थ बाझिने निकायकै प्रतिनिधिसँग अपारदर्शी प्रक्रियाबाट राय लिएको भन्दै विशेष अदालतको फैसला उपर न्यायिक टिप्पणी लेखेको छ । मुद्दा पुनः सुनुवाइका लागि सुरु अदालतमै फर्काउने फैसला गरेको सर्वोच्चको संयुक्त इजलासले विशेषले अवलम्बन गरेको",
      "longContent": "काठमाडौँ, साउन ७ गते । सर्वोच्च अदालतले कर फस्र्योट आयोगको मुद्दामा स्वार्थ बाझिने निकायकै प्रतिनिधिसँग अपारदर्शी प्रक्रियाबाट राय लिएको भन्दै विशेष अदालतको फैसला उपर न्यायिक टिप्पणी लेखेको छ । मुद्दा पुनः सुनुवाइका लागि सुरु अदालतमै फर्काउने फैसला गरेको सर्वोच्चको संयुक्त इजलासले विशेषले अवलम्बन गरेको न्यायिक प्रक्रिया प्रत्यक्ष त्रुटि र न्यायको आधारभूत मान्यता अनुकूल नभएको टिप्पणी लेखेको हो । विशेषले मुद्दाको सजाय निर्धारणअघि महालेखा परीक्षकको कार्यालय, आन्तरिक राजस्व विभागलगायतका तीन निकायका प्रतिनिधिसँग राय लिएको थियो । जानकारीबिना, जिरहको मौकासमेत नपाएकोमा प्रतिवादीका कानुन व्यवसायीले सुनुवाइको प्रक्रियामा प्रश्न उठाएका थिए । न्यायाधीशद्वय टेकप्रसाद ढुङ्गाना र शारङ्गा सुवेदीको संयुक्त इजलासले कर फस्र्योट आयोगका तत्कालीन तीन पदाधिकारीलाई दोषी ठहर गर्ने विशेषको फैसला बदर गरी मुद्दा पुनः सुनुवाइका लागि विशेषमै फिर्ता गरेको थियो । साथै सुनुवाइको प्रक्रियामा संयुक्त इजलासले प्रश्न उठाएको छ । ढुङ्गाना र सुवेदीको इजलासले आफ्नाविरुद्धमा विशेषज्ञबाट के राय लिइयो भन्ने सम्बन्धमा जानकारी पाउनु न्यूनतम प्रतिवादीको अधिकार भएको र फैसलामा विशेषले प्रश्नलाई सम्बोधन गर्न नसकेको ठहर गरेको छ । सर्वोच्चको संयुक्त इजलासले गरेको टिप्पणीमा भनिएको छ, “विशेष अदालतले अवलम्बन गरेको न्यायिक प्रक्रिया मिसिलबाट ठाडै देखिने प्रत्यक्ष त्रुटिपूर्ण हुनुका साथै न्यायिक स्वच्छताको आधारभूत मर्म अनुकूलसमेत नदेखिएकाले त्यस्तो अपारदर्शी प्रक्रियाबाट लिएको विशेषज्ञको अमूर्त राय वा परामर्शलाई यस इजलासले स्वीकार गरी मान्यता प्रदान गर्न कुनै पनि दृष्टिकोणबाट न्यायोचित हुने देखिएन ।”सर्वोच्चले विशेष अदालतले मुद्दा सुनुवाइका क्रममा विशेषज्ञसँग परामर्श लिएको भनी फैसलाको प्रकरण नम्बर ११० मा लेखिएको कुरा मिसिल संलग्न कुनै पनि प्रमाणबाट पुष्टि हुने गरी उल्लेख गर्न नसकेको निष्कर्ष निकालेको छ । प्रमाणबाट पुष्टि गर्न नसक्नु फैसलामा नै गलत कुरा उल्लेख गरेको प्रस्ट हुने सर्वोच्चको फैसलामा भनिएको छ ।सर्वोच्चले सुरु फैसलासमेत बदर गर्दै कर फस्र्योट आयोगका तत्कालीन पदाधिकारीहरू लुम्बध्वज महत, उमेशप्रसाद ढकाल र चूडामणि शर्मा ढकाललाई मुद्दाको पुर्पक्षका क्रममा तारिखमा राख्न विशेषलाई आदेश गरेको छ । विशेषको फैसलाले थुनामा प्रतिवादी सुरु फैसला बदर भएसँगै थुनमुक्त भइसकेका छन् । के थियो प्रकरण ?न्यायाधिकरण, प्रशासकीय पुनरवलोकन तथा अदालतमा विचाराधीन रहेका करसम्बन्धी विवादमा समेत कानुनविपरीत छुट दिई राज्यलाई हानिनोक्सानी गरेको आरोपमा आयोगका पदाधिकारीमाथि मुद्दा दायर भएको थियो । करदाताबाट ३० अर्ब ५२ करोड ५७ लाख ७८ हजार ९३७ रुपियाँ बक्यौता कर फस्र्योटका लागि प्राप्‍त भएका एक हजार ६९ निवेदनबाट नौ अर्ब ५४ करोड ६१ लाख १५ हजार ६४० रुपियाँ असुलउपरको सम्झौता आयोगले गरेको थियो । करदाता र आयोगबिचको सम्झौता कानुनविपरीत भएको जिकिरसहित अख्तियार दुरुपयोग अनुसन्धान आयोगले मुद्दा दायर गरेको थियो । कर मिनाहा प्रकरणमा अख्तियार दुरुपयोग अनुसन्धान आयोगले तिनै प्रतिवादीलाई दुई/दुई मुद्दा दायर गरेको थियो । करदातालाई बदनीयतपूर्वक १० अर्ब दुई करोड १९ लाख एक हजार ८४२ रुपियाँ कर छुट तथा मिनाहा दिएको दाबी अख्तियारले दिएको थियो । नक्‍कली मूल्य अभिवृद्धि कर बीजक भएका पार्टीको कर मिनाहा गरेको, कर निर्धारण चित्त बुझाई बसेको करदाताको कर बक्यौता मिनाहा गरेको तथा कर छली भएको करसमेत मिनाहा गरेको जिकिर अख्तियारको थियो । विशेषले उक्त प्रकरणमा तिनै पदाधिकारीलाई दोषी ठहरेको थियो । तीन पदाधिकारीको हकमा बिगो छ अर्ब १५ करोड ७० लाख ४६ हजार ८४७ रुपियाँ कायम गरेको थियो । कुल बिगो अनुसार अदालतले जनही दुई अर्ब पाँच करोड २३ लाख ४७ हजार ९४९ रुपियाँ कायम गरेको थियो । भ्रष्टाचार निवारण ऐनको दफा ७ को व्यवस्था अनुसार अदालतले बिगोको दोब्बर जरिबाना तिनै प्रतिवादीलाई गरेको थियो । अदालतले जनही चार अर्ब १० करोड ४६ लाख ९७ हजार ८९८ रुपियाँ जरिबानाको आदेश गरेको थियो । यस्तै विशेषले तत्कालीन अध्यक्ष महतलाई कसुरमा नौ वर्ष एक महिना तथा शर्मा र ढकाललाई जनही नौ÷नौ वर्ष सजाय तोकेको थियो ।कसरी बढ्छ प्रक्रियाबहुचर्चित र बिगोका हिसाबले ठुलो मानिएको प्रकरणमा विशेषका तत्कालीन अध्यक्ष श्रीकान्त पौडेल तथा सदस्यद्वय यमुना भट्टराई र शालिग्राम कोइरालाको इजलासले उनीहरूलाई दोषी ठहरेको थियो तर सर्वोच्चले सुनुवाइको प्रक्रियामा प्रश्न उठाउँदै मुद्दा पुनः विशेषमै फिर्ता गर्ने फैसला गरेको हो । “फैसलामा स्वच्छ सुनुवाइ, प्राकृतिक न्यायका सिद्धान्त तथा प्रमाण सङ्कलन र मूल्याङ्कनको दृष्टिकोणबाट गम्भीर कानुनी त्रुटि विद्यमान देखिँदा उक्त फैसला बदर गरिदिएको छ,” सर्वोच्चको फैसलामा भनिएको छ, “नक्कली मूल्य अभिवृद्धि कर बिलबीजक प्रयोग गरेको भनी उठेका प्रश्नको सम्बन्धमा अन्य जो–जे प्रमाण बुझ्नु पर्छ बुझी पुनः फैसला गर्नु भनी प्रस्तुत मुद्दाको मिसिल विशेष अदालतमा पठाइदिने ठहर्छ ।”सर्वोच्चको फैसला अनुसार अब विशेषले मुद्दामा पुनः प्रमाण बुझ्न आवश्यक परे बुझ्ने छ । साथै आरोपितको हकमा यसअघि पुर्पक्षका क्रममा भएको आदेशपछिको अवस्था सक्रिय हुने छ । विशेषले मुद्दामा अन्तिम फैसला गरेपछि कुनै पक्षले चित्त नबुझाएमा मुद्दाले पुनः सर्वोच्चमा प्रवेश पाउने छ । यसअघि हद म्यादका कारण देखाएर विशेष अदालतले खारेज गरेका दर्जनभन्दा बढी भ्रष्टाचार मुद्दा पनि सर्वोच्चले विशेष अदालतमै फिर्ता पठाएको थियो ।",
      "link": "https://gorkhapatraonline.com/news/164710",
      "image": "https://gorkhapatraonline.com/storage/media/290472/conversions/Supreme_court-780x470-original-thumb.jpg"
    },
    {
      "slug": "164709",
      "title": "‘कुलिङ अफ पिरियड’ मा सत्तासीन नै विभाजित",
      "timestamp": 1753228800000,
      "source": "gp",
      "content": "राष्ट्रिय सभाले दुई वटा विधेयकलाई दफावार छलफलका लागि विधायन व्यवस्थापन समितिमा पठाएको छ । सभाले सङ्घीय निजामती सेवा विधेयक, २०८० र नेपाल नागरिकता (दोस्रो संशोधन) विधेयक, २०८१ लाई दफावार छलफलका लागि विधायन व्यवस्थापन समितिमा पठाएको हो ।",
      "longContent": "काठमाडौँ, साउन ७ गते । राष्ट्रिय सभाले दुई वटा विधेयकलाई दफावार छलफलका लागि विधायन व्यवस्थापन समितिमा पठाएको छ । सभाले सङ्घीय निजामती सेवा विधेयक, २०८० र नेपाल नागरिकता (दोस्रो संशोधन) विधेयक, २०८१ लाई दफावार छलफलका लागि विधायन व्यवस्थापन समितिमा पठाएको हो । सभाको मङ्गलबारको बैठकमा सङ्घीय मामिला तथा सामान्य प्रशासनमन्त्री भगवती न्यौपानेले प्रतिनिधि सभाबाट सन्देशसहित प्राप्त सङ्घीय निजामती सेवा विधेयक, २०८० लाई दफावार छलफलका लागि विधायन व्यवस्थापन समितिमा पठाइयोस् भनी प्रस्तुत गर्नुभएकोमा सो प्रस्ताव सर्वसम्मत पारित भयो । राष्ट्रिय सभामा निजामती सेवा विधेयक, २०८० माथि १६ वटा समूहमा ४३ वटा संशोधन परेको सङ्घीय संसद् सचिवालयका सहायक प्रवक्ता अनन्तप्रसाद कोइरालाले जानकारी दिनुभयो । सत्तारूढ दल विभाजितविधेयकमाथिको संशोधनमा सत्तारूढ दल नै विभाजित बनेका छन् । सत्तारूढ नेकपा (एमाले) निजामती कर्मचारी वा अन्य सरकारी सेवाबाट अवकाश भएको मितिले दुई वर्ष अवधि पूरा नभई कुनै पनि संवैधानिक वा सरकारी पदमा नियुक्ति नपाउने ‘कुलिङ अफ पिरियड’ को विपक्षमा उभिएको छ । नेपाली कांग्रेसलगायतका दलले ‘कुलिङ अफ पिरियड’ को पक्षमा संशोधन दर्ता गराएका छन् ।राष्ट्रिय सभाको मङ्गलबारको बैठकमा कांग्रेसबाट निर्वाचित सभाका सदस्य नारायणदत्त भट्टले ‘कुलिङ अफ पिरियड’ को अवधि चार वर्ष राख्नुपर्ने धारणा व्यक्त गरेर सो विषयमा दलको अडानलाई दर्साउनुभयो । प्रतिनिधि सभाले निजामती सेवाबाट अवकाश पाएको दुई वर्षपछि मात्रै सार्वजनिक पदमा नियुक्ति लिन पाउने व्यवस्थासहितको ‘कुलिङ अफ पिरियड’ निष्क्रिय गरी पारित गरेपछि सङ्घीय निजामती सेवा विधेयक, २०८० विवादित बनेको छ । तल्लो सदनको राज्यव्यवस्था तथा सुशासन समितिले दुई वर्षको ‘कुलिङ अफ पिरियड’ राखेर मात्रै नियुक्ति लिन पाउने सहमति गरेको थियो तर सभामा विधेयक निर्णयार्थ प्रस्तुत हुँदा ‘कुलिङ अफ पिरियड’ को व्यवस्था निष्क्रिय गर्ने आशयसहितको शब्द थपियो । नेकपा (एमाले) सहित प्रतिनिधि सभामा प्रतिनिधित्व रहेका सबै दलका सदस्यले सहमतिविपरीत ‘कुलिङ अफ पिरियड’ हटाएको भन्दै सो विषयमा छानबिन हुनुपर्ने र छानबिनमा दोषी ठहर हुनेलाई कारबाही गर्नुपर्ने माग गरिरहँदा राष्ट्रिय सभामा नेकपा (एमाले) ले ‘कुलिङ अफ पिरियड’ को विपक्षमा संशोधन राखेको हो । समिति र सभामा अल्पमत ‘कुलिङ अफ पिरियड’ को विपक्षमा संशोधन राखे पनि समिति र राष्ट्रिय सभामा सो प्रस्तावमाथि सहमति नभए सत्ताको नेतृत्व गरेको एमालेको संशोधन अस्वीकृत हुने छ । मत विभाजनको अवस्था आए एमालेको प्रस्ताव अस्वीकृत हुने छ । समितिका सभापति तुलसाकुमारी दाहाल अतिरिक्त एमालेबाट प्रमुख सचेतक गोपाल भट्टराई मात्रै सदस्य हुनुहुन्छ । मनोनीत सदस्य डा. अञ्जान शाक्यसमेत समितिमा हुनुहुन्छ । सत्ता साझेदार कांग्रेसले सहमति जनाए पनि समिति र राष्ट्रिय सभा दुवैमा सरकार अल्पमतमा छ तर कांग्रेसले कुलिङ अफ पिरियडको पक्षमै रहेको अडान दोहो¥याएको छ । १५ सदस्यीय समितिमा नेपाली कांग्रेसका चार, माओवादी केन्द्रका पाँच, नेकपा (एकीकृत समाजवादी) का दुई र जनता समाजवादी पार्टी नेपालका एक सदस्य हुनुहुन्छ । माओवादी केन्द्र र एकीकृत समाजवादीले पनि ‘कुलिङ अफ पिरियड’ को पक्षमै संशोधन राखेको छ ।",
      "link": "https://gorkhapatraonline.com/news/164709",
      "image": "https://gorkhapatraonline.com/storage/media/290471/conversions/staff-11-original-thumb.jpg"
    },
    {
      "slug": "164708",
      "title": "कर्मचारी सरुवामा बेथिति, विधि बसाल्न मापदण्ड बनाइँदै",
      "timestamp": 1753228800000,
      "source": "gp",
      "content": "निजामती कर्मचारीको सरुवा प्रणालीमा विधि र प्रक्रियाबमोजिम काम नगरिएपछि विगत छ वर्षदेखि अव्यवस्थित रूपमा कर्मचारी सरुवा हुँदै आएको छ । अहिले राम्रा र आकर्षक कार्यालयमा पहुँच र शक्तिका आडमा बर्सौंसम्म टिकिरहने तर पहुँच नभएका कर्मचारी केही महिनामा नै सरुवा हुने प्रवृत्ति कायमै छ ।",
      "longContent": "काठमाडौँ, साउन ७ गते । निजामती कर्मचारीको सरुवा प्रणालीमा विधि र प्रक्रियाबमोजिम काम नगरिएपछि विगत छ वर्षदेखि अव्यवस्थित रूपमा कर्मचारी सरुवा हुँदै आएको छ । अहिले राम्रा र आकर्षक कार्यालयमा पहुँच र शक्तिका आडमा बर्सौंसम्म टिकिरहने तर पहुँच नभएका कर्मचारी केही महिनामा नै सरुवा हुने प्रवृत्ति कायमै छ । दुर्गम कार्यालयमा कर्मचारी जान नचाहने हुँदा कर्मचारीको अभावमा सेवा प्रवाह ठप्प हुने गरेको छ भने सुगम कार्यालयमा कर्मचारी सरुवा हुन उच्च पदस्थ अधिकारीदेखि राजनीतिक दलका नेतासम्मलाई भनसुन गर्ने क्रम यथावत् छ । सङ्घीय मामिला तथा सामान्य प्रशासन मन्त्रालयमा अहिले आफू अनुकूलको कार्यालयमा सरुवा हुन कर्मचारीको बाक्लै उपस्थिति हुने गरेको मन्त्रालयले नै स्वीकार गरेको छ । मन्त्रालयका प्रवक्ता कालीप्रसाद पराजुलीले निजामती सेवा नियमावली अनुसार साउन र भदौ महिना कर्मचारीको सरुवा गर्ने महिना भएकाले कर्मचारी मन्त्रालयमा आउनु स्वाभाविक भएको बताउनुहुन्छ । उहाँका अनुसार अहिले आवश्यकता र परिस्थिति अनुसार कर्मचारीको खटनपटन हुँदै आएको छ । पराजुलीले भन्नुभयो, “कर्मचारीको सरुवाका लागि निजामती सेवा नियमावली, कर्मचारी समायोजन ऐन अनुसार खटनपटन गर्दा समस्या छैन तर स्थानीय तहका प्रमुख प्रशासकीय अधिकृत खटनपटन गर्नका लागि यसअगाडि बनाइएका सरुवा मापदण्ड कार्यान्वयनमा नआउँदा समस्या हुँदै आएको छ ।” सङ्घीय निजामती सेवा ऐन जारी भइहाल्ला भनेर मापदण्ड कार्यान्वयनमा ल्याइएन । ऐन पनि जारी हुन केही समय लाग्ने र मापदण्ड पनि कार्यान्वयन हुन नसक्दा कर्मचारी खटनपटनमा समस्या भएको पराजुलीले स्पष्ट पार्नुभयो । कर्मचारीको सरुवा प्रणालीलाई पूर्वअनुमानयोग्य र स्वचालित बनाउनुपर्ने, कर्मचारी सरुवा भएपछि दुई वर्षसम्म सोही कार्यालयमा रहने र दुई वर्षपछि कुन कार्यालयमा आफ्नो सरुवा हुँदै छ भन्ने पूर्वजानकारी कर्मचारीलाई हुनुपर्ने, भौगोलिक क्षेत्रगत रूपमा न्योचित रूपमा कर्मचारी सरुवा हुनुपर्ने, सरुवा सहमति कर्मकाण्डी नभई व्यावहारिक बन्नुपर्ने, काज सरुवालाई वैज्ञानिक र विवेकशील बनाउनुपर्ने भए पनि अहिले त्यस्तो अभ्यास नभएको मन्त्रालयले औँल्याएको छ । नेपाल सरकारका पूर्वसचिव गोपीकृष्ण खनालले २०७५ मा कर्मचारी समायोजन भएपछि कर्मचारी सरुवामा विधि र प्रक्रियाबिना नै सरुवा गर्ने परम्परा बसेको बताउनुभयो । “राजनीतिक नेतृत्वले कर्मचारीलाई दबाब दिएर सरुवा प्रणाली बिगारेको हो, कर्मचारीले पनि मन्त्रीको दबाबलाई बेवास्त गर्न नसकेर आफ्नो अडान छाडेकाले कर्मचारी सरुवामा बेथिति हुँदै आएको हो,” खनालले भन्नुभयो । उहाँका अनुसार कर्मचारीले स्वाभाविक रूपमा सुविधा खोज्छ तर विधि बनाएर कर्मचारीलाई बाँध्नु पर्छ, कर्मचारी सरुवा राजनीतिक नभई प्रशासनिक काम भएकाले राजनीतिक नेतृत्वले सरुवामा हस्तक्षेप गर्न हुँदैन, दुर्गम क्षेत्रमा नगए कर्मचारी बढुवा नै नहुने गरी विधि बनाउनुपर्ने, सिंहदरबारभित्र आवश्यकताभन्दा बढी कर्मचारीको दरबन्दी भएकाले दरबन्दी घटाउनु पर्छ, ५० वर्ष उमेर पूरा भएका कर्मचारीलाई सम्भव भएसम्म निजको माग प्राथमिकतामा मन्त्रालयले आवश्यकता ठानेको स्थानमा सरुवा गर्ने व्यवस्था गर्ने हो भने कर्मचारी सरुवामा देखिएको समस्या स्वतः समाधान हुँदै जान्छ । ‘दस दिनमा मापदण्ड बनाएर कार्यान्वयन गर्छु’यहाँ विगतमा भनसुनकै आधारमा मात्र कर्मचारी सरुवा हुने गरेको रहेछ । अहिले मैले मन्त्रालयका कमजोरी पहिचान गर्दै छु । स्पष्ट रूपमा मन्त्रालयका सचिव र महाशाखा प्रमुखलाई बैठक राखेर कर्मचारी सरुवाको मापदण्ड बनाउन निर्देशन दिएको छु । मन्त्री, सचिव र सम्बन्धित महाशाखाका प्रमुखले भनेर कर्मचारी सरुवा हुन्छ भन्ने मानसिकताको अन्त्य गर्ने गरी खाका मागेको छु । उहाँहरूले १० दिनभित्रमा कर्मचारी सरुवाको मापदण्डको खाका दिने भन्नुभएको छ, मैले त्यो समय दिएको छु । प्रमुख प्रशासकीय अधिकृतको सरुवा गर्दा मन्त्रालयले खटाएर पठाए पनि कर्मचारीलाई स्थानीय तहका जनप्रतिनिधिले आफूलाई सहयोग नगर्ने कर्मचारी आयो भनेर हाजिर नगराउने समस्या रहेछ । कतिपय कर्मचारी पनि आफूले रोजेको स्थानीय तह भएन भनेर मन्त्रालयले सरुवा गरे पनि कामकाजका लागि स्थानीय तहमा नजाने प्रवृत्ति रहेछ । कर्मचारीले मलाई सहयोग गर्दैनन् भनेर जनप्रतिनिधिले बुझ्नुहुँदैन । त्यस्तो मानसिकताको अन्त्य गर्ने गरी सरुवा मापदण्ड बनाएर कार्यान्वयन गर्ने योजना बनाएको छु ।",
      "link": "https://gorkhapatraonline.com/news/164708",
      "image": "https://gorkhapatraonline.com/storage/media/290470/conversions/333-original-thumb.jpg"
    },
    {
      "slug": "164707",
      "title": "पूर्वराष्ट्रपति भण्डारी राजनीतिमा फर्कनु अनुचित",
      "timestamp": 1753228800000,
      "source": "gp",
      "content": "नेपाल कम्युनिस्ट पार्टी (एमाले) को नवौँ केन्द्रीय कमिटी बैठकले पूर्वराष्ट्रपति राजनीतिमा आउनु उचित नहुने निष्कर्ष निकालेको छ । दुई दिनसम्म चलेको बैठकले राष्ट्रपति जस्तो राष्ट्रको अभिभावकीय पदमा पुगेको व्यक्ति पुनः सक्रिय राजनीतिमा फर्कन नहुने निष्कर्ष निकालेको एमाले प्रचार तथा प्रकाशन विभाग प्रमुख राजेन्द्र गौतमले बताउनुभयो ।",
      "longContent": "ललितपुर, साउन ७ गते । नेपाल कम्युनिस्ट पार्टी (एमाले) को नवौँ केन्द्रीय कमिटी बैठकले पूर्वराष्ट्रपति राजनीतिमा आउनु उचित नहुने निष्कर्ष निकालेको छ । दुई दिनसम्म चलेको बैठकले राष्ट्रपति जस्तो राष्ट्रको अभिभावकीय पदमा पुगेको व्यक्ति पुनः सक्रिय राजनीतिमा फर्कन नहुने निष्कर्ष निकालेको एमाले प्रचार तथा प्रकाशन विभाग प्रमुख राजेन्द्र गौतमले बताउनुभयो । “राष्ट्रपति पद राष्ट्रको अभिभावकीय भूमिका बोकेको संवैधानिक ओहदा भएकाले त्यसपछिको राजनीतिक पुनः सक्रियता संस्थागत मर्यादाविपरीत हुने निष्कर्षमा बैठक पुगेको हो,” बैठकपछि अयोजित पत्रकार सम्मेलनमा गौतमले भन्नुभयो । “राष्ट्राध्यक्ष जस्तो उच्च पदमा पुगेको व्यक्तिलाई तल ल्याएर काम लगाउने कुरा उहाँप्रतिको पनि अपमान हुन सक्छ भन्ने भावना बैठकमा व्यक्त भयो,” गौतमले उल्लेख गर्नुभयो । पूर्वराष्ट्रपति विद्यादेवी भण्डारीले पार्टीको सक्रिय राजनीतिमा फर्कने निर्णय गरेपछि सो विषयमा बहस सुरु भएको थियो । पार्टीको सचिवालय, पोलिटब्युरो र केन्द्रीय कमिटी बैठकमा बोल्ने अधिकांश नेताले पार्टीको अबको ध्यान ‘मिसन ८४’ मा जानुपर्ने र त्यसका लागि केपी शर्मा ओलीको नेतृत्वमा अघि बढ्नुपर्ने सुझाव दिनुभएको थियो । ७० वर्षको उमेरहद र दुई कार्यकाल हटाएर एमालेका वर्तमान अध्यक्ष केपी शर्मा ओलीलाई पार्टीले पुनः अध्यक्ष हुनबाट रोक्न नचाहेको गौतमले स्पष्ट पार्नुभयो । योग्यता पुगेका पार्टीका नेताहरू अध्यक्षको प्रतिस्पर्धामा आउन सक्ने उहाँले स्पष्ट पार्नुभयो । पूर्वराष्ट्रपतिको हकमा भने भोलि जनताले प्रणाली माथि उठाउन सक्ने प्रश्नलाई रोक्न पार्टीको सक्रिय राजनीतिमा आउन हुँदैन भन्ने निष्कर्षमा पुगेको उहाँले बताउनुभयो । राष्ट्रपति जस्तो गरिमामय पदमा पुगेको व्यक्ति कुनै पार्टीको झन्डा बोकेर हिँड्नुहुँदैन भनेर यो निर्णयमा पुगिएको गौतमले स्पष्ट पार्नुभयो । बैठकलाई सम्बोधन गर्दै एमाले अध्यक्ष एवं प्रधानमन्त्री केपी शर्मा ओलीले पूर्वराष्ट्रपतिको पार्टीमा सक्रिय हुने कुरा एमालेको मात्र नभएर सबै पार्टीका लागि गम्भीरताको विषय भएको बताउनुभयो । “पूर्वराष्ट्रपतिप्रति हामी सबैको गौरव छ, हामी अगाडि बढाउने छौँ,” अध्यक्षको भनाइ उद्धृत गर्दै गौतमले बताउनुभयो । पूर्वराष्ट्रपति विद्यादेवी भण्डारीप्रति पार्टीले गर्ने सम्मानमा कुनै कमी नहुने बताउँदै पार्टीको केन्द्रीय कमिटी बैठकमा पनि पार्टी अध्यक्ष केपी शर्मा ओलीले विद्या भण्डारी अब ‘कमरेड’ विद्या भण्डारी नभएर सम्माननीय पूर्वराष्ट्रपति भएको घोषणा गर्नुभएको हो । गणतन्त्रको संरक्षक, सक्रिय राजनीतिमा फर्कन नदिने निर्णय गरेको पनि प्रचार विभाग प्रमुख गौतमले भन्नुभयो । प्रधानमन्त्री ओलीले भण्डारीलाई गणतन्त्र गौरवले सम्मान गरेको प्रसङ्ग निकाल्दै भन्नुभयो, “सबै पार्टीका नेता बोलाएर गणतन्त्र गौरवले सम्मान गरेको दलको राजनीतिभन्दा माथि हो भनेर हो । राजा हटाएर बनाएको संस्थाको प्रमुख भएको व्यक्तिलाई हामी सबैले सम्मान गर्नु पर्छ । पार्टीले सम्मान गर्छ ।”उपाध्यक्षद्वय सुरेन्द्र पाण्डे, युवराज ज्ञवाली र पोलिटब्युरो सदस्य कर्ण थापाले भण्डारीलाई राजनीतिमा आउन बाटो खुला राख्नुपर्ने धारणा राख्नुभएको थियो । साउन १ बाट सुरु भएको एमालेको सचिवालय, पोलिटब्युरो र सोमबारदेखि सुरु भएको केन्द्रीय कमिटीको बैठक मङ्गलबार सम्पन्न भएको हो । दुई दिनसम्म चलेको केन्द्रीय कमिटी बैठकमा २६४ जना केन्द्रीय सदस्य पोलिटब्युरो सदस्यले आफ्नो धारणा राख्नुभएको थियो । सोमबार र मङ्गलबारको बैठकमा बोल्ने अधिकांश केन्द्रीय सदस्यले एमालेको ध्यान ‘मिसन ८४’ मा जानुपर्ने बताउनुभयो । एमालेमा भएको बैठकका निर्णय अब छलफलका लागि तल्ला कमिटीमा पठाएर आएका सुझाव समेटेर विधान महाधिवेशनमा पेस हुने छ । म सक्रिय राजनीतिमा आइसकेँ : भण्डारीयसैबिच पूर्वराष्ट्रपति विद्या भण्डारीले आफू नेपाल कम्युनिस्ट पार्टी (एमाले) को सक्रिय राजनीतिमा आइसकेको उल्लेख गर्नुभएको छ । आफ्नै निवास भङ्गालमा मङ्गलबार पत्रकारहरूसँग कुरा गर्दै भण्डारीले एमालेको राजनीतिबाट आफू पछि नहट्ने बताउँदै कार्यकर्तालाई विभाजित नगराउन पार्टी नेतृत्वसँग अनुरोध गर्नुभयो ।महाधिवेशन नआई नेतृत्वको बहस गराएर कार्यकर्ता विभाजित गर्न खोजिएको भन्दै त्यसमा उहाँले एमाले नेतृत्वको ध्यानाकर्षण गराउनुभयो ।  उहाँले जिल्ला र प्रदेशदेखि नै समूह बनाएर कार्यकर्तालाई अप्ठ्यारो पार्ने र बोल्न नदिने प्रयास भइरहेको उल्लेख गर्नुभयो । आफूले कठिन समयमा पार्टी र महिला आन्दोलन हुँदै देशको नेतृत्व गरेको भन्दै अनावश्यक रूपमा विवाद नगराउन अनुरोध गर्नुभयो । भण्डारीले आफ्नो सदस्यता नवीकरण भइसकेको भन्दै पार्टी अध्यक्ष केपी शर्मा ओलीसँग यस विषयमा कुरा भएको दाबी गर्नुभयो ।",
      "link": "https://gorkhapatraonline.com/news/164707",
      "image": "https://gorkhapatraonline.com/storage/media/290487/conversions/IMG-20250722-WA0027-original-thumb.jpg"
    },
    {
      "slug": "164706",
      "title": "मितेरी पुललगायतको निर्माण सुरु",
      "timestamp": 1753228800000,
      "source": "gp",
      "content": "गत असार २४ को भीषण बाढीपहिरोले बगाएको नेपाल–चीन सिमानास्थित  रसुवागढीको मितेरी पुललगायतका संरचनाको निर्माण सुरु भएको छ । रसुवागढीस्थित ल्हेन्देखोलामा बेलिब्रिज निर्माणको काम सुरु भइसकेको सडक विभागले जनाएको छ ।",
      "longContent": "काठमाडौँ, साउन ७ गते । गत असार २४ को भीषण बाढीपहिरोले बगाएको नेपाल–चीन सिमानास्थित रसुवागढीको मितेरी पुललगायतका संरचनाको निर्माण सुरु भएको छ । रसुवागढीस्थित ल्हेन्देखोलामा बेलिब्रिज निर्माणको काम सुरु भइसकेको सडक विभागले जनाएको छ । विभागका प्रवक्ता प्रभातकुमार झाले नेपाल–चीन सीमास्थित मैत्री पुल रहेको ठाउँमा बेलिब्रिज तथा बाढीपहिरोबाट बगेका सडकलगायतका संरचनाको निर्माण कार्य सुरु भइसकेको जानकारी दिनुभयो । उहाँका अनुसार चीन सरकारले सो निर्माण सुरु गरेको हो । रसुवाको भोटेकोशी नदीमा आएको बाढीले मितेरी पुल र स्याफ्रुबेँसी–रसुवागढी सडकखण्ड बगाएपछि चीनसँगको सो व्यापारिक नाका ठप्प भएको थियो । बाढीपहिरोले स्याफ्रुबेँसीदेखि रसुवागढीसम्म विभिन्न स्थानमा गरेर करिब एक किलोमिटर सडक बगाएको थियो, जस कारण स्याफ्रुबेँसीदेखि रसुवागढीसम्मको आवतजावत ठप्प भएको थियो । त्यसै गरी सोही दिनको बाढीपहिरोले रसुवागढीबाट केरुङतर्फ जाने २५ किलोमिटर सडकमा समेत क्षति पु¥याएको थियो ।यसअघि सरकारले रसुवागढीमा बाढीपहिरोले बगेका पुललगायतका संरचना निर्माण गरी यथाशक्य सो नाका सञ्चालनका लागि चीनलाई आग्रह गरेको थियो । साउन १ गते सिंहदरबारस्थित भौतिक पूर्वाधार तथा यातायात मन्त्रालयमा मन्त्री देवेन्द्र दाहाल र नेपालका लागि चीनका राजदूत चेन सोङबिच भएको भेटमा मन्त्री दाहालले राजदूत चेनसँग सो आग्रह गर्नुभएको थियो । राजदूत चेनले दसैँअघि नै मितेरी पुल भएको ठाउँमा बेलिब्रिज जडान गरी सञ्चालनमा ल्याउने प्रतिबद्धता व्यक्त गर्नुभएको थियो ।भदौ ३० गतेसम्म निर्माण सम्पन्नरसुवाका प्रमुख जिल्ला अधिकारी अर्जुन पौडेलले बाढीपहिरोबाट बगेको मितेरी पुलको ठाउँमा बेलिब्रिजलगायतका संरचनाको निर्माण भदौ ३० गतेसम्म सम्पन्न गरिसक्ने जानकारी चिनियाँ पक्षले गराएको बताउनुभयो । उहाँका अनुसार प्रतिबद्धताबमोजिम चीनले तीव्र गतिमा काम गरिरहेको छ । प्रमुख जिल्ला अधिकारी पौडेलले अहिले स्याफ्रुबेँसी–रसुवागढी सडकमा सवारीसाधन सञ्चालनमा आइसकेको जानकारी दिनुभयो । उहाँका अनुसार सो सडकमा बसलगायतका हलुका सवारीसाधन सञ्चालनमा आएका छन् । मालवाहक ट्रकलगायतका ‘हेभी’ सवारीसाधन सञ्चालनमा तत्कालका लागि रोक लगाइएको छ । यसअघि स्याफ्रुबेँसीदेखि रसुवागढीसम्म १६ किलोमिटरमा आवतजावत बन्द भएको थियो ।सडक सुपरिवेक्षण तथा अनुगमन कार्यालयका प्रमुख शुभराज न्यौपानेले सडकको अवस्थाबारे विस्तृत अध्ययन गरेर मात्र स्याफ्रुबेँसीदेखि रसुवागढीसम्म मालवाहक ट्रकलगायतका ‘हेभी’ सवारीसाधन सञ्चालनमा ल्याउन सकिने बताउनुभयो । चीन सरकारले मितेरी पुलमा बेलिब्रिज निर्माण गरुन्जेल नेपालतर्फका सडक संरचना पूर्ण रूपमा मर्मत भइसक्ने उहाँको भनाइ छ ।",
      "link": "https://gorkhapatraonline.com/news/164706",
      "image": "https://gorkhapatraonline.com/storage/media/290467/conversions/mmm-original-thumb.jpg"
    },
    {
      "slug": "164705",
      "title": "दूरदर्शी र देशभक्त नेता पुष्पलाल",
      "timestamp": 1753228800000,
      "source": "gp",
      "content": "समाजमा विभेद र अन्याय भइरहेको छ भने त्यसको प्रतिरोध गर्नुहोस् । विरोध गर्न सङ्गठित हुनुस् र अन्यायलाई परास्त गरी समाज परिवर्तन गर्नुस् । यसरी नै समाज र देश बदलिएका छन् । आधुनिक समाज निर्माण भएको छ : कार्ल माक्स ।",
      "longContent": "काठमाडौँ, साउन ७ गते । समाजमा विभेद र अन्याय भइरहेको छ भने त्यसको प्रतिरोध गर्नुहोस् । विरोध गर्न सङ्गठित हुनुस् र अन्यायलाई परास्त गरी समाज परिवर्तन गर्नुस् । यसरी नै समाज र देश बदलिएका छन् । आधुनिक समाज निर्माण भएको छ : कार्ल माक्स ।   नेपाली कम्युनिस्ट आन्दोलनका पथप्रदर्शक, नेपाल कम्युनिस्ट पार्टीका संस्थापक महासचिव पुष्पलाल श्रेष्ठ पनि कार्ल माक्र्सका यिनै महान् विचारबाट प्रेरित भएर सर्वहारा वर्गको उत्थानका लागि सङ्घर्षमा होमिनुभयो । विसं १९८१ असार १५ गते जन्मिनुभएका नेता पुष्पलालले २०३५ साउन ७ गते नयाँ पुस्तालाई क्रान्तिको अभिभारा सुम्पिएर बिदा लिनुभयो । उहाँको स्मृति गर्दैगर्दा नेपालको समृद्धि र समुन्नतिको लक्ष्य हासिल गरी जनतालाई गरिबी, अशिक्षा, बेरोजगारसहितका समस्याबाट मुक्त गर्ने जिम्मेवारी राजनीतिक दलमाथि छ । नेपालका प्रथम राष्ट्रपति डा. रामवरण यादवले २०७२ को संविधान कार्यान्वयनको यो अवधिको समीक्षा गरेर राष्ट्रलाई समुन्नतिको मार्गमा अघि बढाउने दायित्व पूरा गर्न दलहरूलाई सुझाव दिनुभयो । डा. यादवले सङ्घीय लोकतान्त्रिक गणतन्त्र, सङ्घीयता, समावेशी प्रणालीलाई अझै बलियो बनाउँदै विगतमा नेताहरूले गरेका सङ्घर्ष, बलिदान र त्यागको सम्मान गर्नुपर्ने बताउनुभयो । जननेता पुष्पलालसँग कलकत्तामा भएको भेटको स्मरण गर्दै उहाँले भन्नुभयो, “प्रवासमा रहँदा बिपी कोइराला, कृष्णप्रसाद भट्टराई, गणेशमान सिंह, पुष्पलाल श्रेष्ठसहितका नेतासँग भेट हुन्थ्यो । पुष्पलालजी बनारसबाट कलकत्ता आउनुहुन्थ्यो । ३० को दशकमै उहाँले किताब लेख्नुहुन्थ्यो । कलकत्ता नेसनल लाइब्रेरीमा बसेर वा हामीसँग आएर उहाँ घण्टौँ बस्नुहुन्थ्यो । बडा सहज मान्छे, बडा इमानदार मान्छे । उहाँसँगको सङ्गत मैले पाएको थिएँ । म आफूलाई सौभाग्यशाली ठान्छु ।” इतिहासका अन्वेषक जननेता पुष्पलालसँगै काम गर्नुभएका अग्रज राजनीतिज्ञ लोककृष्ण भट्टराई र नेपाल कम्युनिस्ट पार्टी (एमाले) उपाध्यक्ष अष्टलक्ष्मी शाक्यले पुष्पलाल श्रेष्ठलाई नेपालको समग्र परिवर्तनको मार्गचित्र कोर्ने नेताका रूपमा स्मरण गर्नुभयो । उपाध्यक्ष शाक्यले भन्नुभयो, “पुष्पलाल नेपाली कम्युनिस्ट आन्दोलनलाई आधुनिक शैलीमा विकास र विस्तार गर्ने हाम्रा मार्गदर्शन हुनुहुन्छ ।”राजनीतिज्ञ भट्टराई नेता पुष्पलाललाई नेपाली राष्ट्रियता र लोकतन्त्रको प्रतीकका रूपमा सम्झिनुहुन्छ । उहाँले नेता पुष्पलालकै कार्यनीतिबाट नेपालमा लोकतन्त्र आएको बताउनुभयो । उहाँले भन्नुभयो, “त्योभन्दा पहिले नेपाली कांग्रेसले ‘हिट एन्ड रन’ आन्दोलन गरे पनि अरू कम्युनिस्ट पार्टीले सशस्त्र सङ्घर्षको लाइन लिए पनि अन्तिममा पुष्पलालकै लाइनमा आउनु प¥यो । २०४६ को परिवर्तन पनि उहाँकै लाइन अनुसार सफल भयो ।” उहाँले नेता पुष्पलालको मार्गदर्शन अनुसार राष्ट्रिय सहमति गर्दै लोकतन्त्रको पक्षमा, जनआन्दोलनको बाटोमा सबै राजनीतिक दल आएपछि २०६२/६३ को बृहत् संयुक्त जनआन्दोलनबाट नेपालको निरङ्कुश राजतन्त्र परास्त भएर गणतन्त्र आएको बताउनुभयो । उहाँले पुष्पलाललाई दूरदृष्टि भएको देशभक्त तथा नेपाली सर्वहारा वर्ग, श्रमजीवी वर्ग, किसान, मजदुरको नेताका रूपमा सम्झिनुभयो । उहाँका अनुसार नेता पुष्पलाल नेपालको भौतिकवादी इतिहासको सिद्धहस्त लेखक हुनुहुन्थ्यो । उहाँले भारतमा जमिनदारी शोषणविरुद्ध प्रवासमा बस्दा पनि उत्तर प्रदेश र विहारका किसानका पक्षमा आन्दोलन भएको र त्यहाँका किसानले पनि पुष्पलाललाई नेता मानेको स्मरण गर्नुभयो । उहाँले भन्नुभयो, “भारतका प्रसिद्ध समाजवादी नेता डिपी त्रिपाठीको शब्दमा पुष्पलाल दक्षिण एसियाकै किसान र मजदुरका नेता हुनुहुन्थ्यो । अग्रज राजनीतिज्ञ भट्टराईले नेता पुष्पलालले कलकत्तामा रहँदा लेखेको नेपालको इतिहासको पाण्डुलिपि सुरक्षित रहेको जानकारी दिनुभयो । उहाँले भन्नुभयो, “पाण्डुलिपि हराएको छैन । झापा आन्दोलनका योद्धा नारद वाग्लेले जस्ताको तस्तै अङ्ग्रेजीमा प्रकाशित गर्नुभएको छ । त्यो पुष्पलाल प्रतिष्ठानमा जस्ताको तस्तै छ ।”एमाले उपाध्यक्ष शाक्यले लाखौँ लाख झुपडीको एकता नेपालको राष्ट्रियता हो भन्ने जननेता पुष्पलालको भनाइलाई स्मरण गर्दै उहाँ दूरदर्शी र नीतिलाई प्रधान मानेर अघि बढेकाले कम्युनिस्ट आन्दोलन उचाइमा पुगेको बताउनुभयो ।",
      "link": "https://gorkhapatraonline.com/news/164705",
      "image": "https://gorkhapatraonline.com/storage/media/290466/conversions/554-original-thumb.jpg"
    },
    {
      "slug": "164703",
      "title": "दंगीशरण दरबार क्षेत्रको लागि चार करोड बजेट",
      "timestamp": 1753142400000,
      "source": "gp",
      "content": "दाङ तुलसीपुर उपमहानगरपालिका ११  सुकौेरास्थित दाङ ऐतिहासिक र सांस्कृतिक धरोहर दंगीशरण दरबार क्षेत्रको संरक्षण, विकासका लागि चार करोड रुपियाँको बजेट विनियोजन गरिएको छ।",
      "longContent": "सन्तोष दहित दाङ, साउन ६ गते । दाङ तुलसीपुर उपमहानगरपालिका ११  सुकौेरास्थित दाङ ऐतिहासिक र सांस्कृतिक धरोहर दंगीशरण दरबार क्षेत्रको संरक्षण, विकासका लागि चार करोड रुपियाँको बजेट विनियोजन गरिएको छ।थारु कल्याणकारीणी सभा क्षेत्र ३ र उद्योग वाणिज्य संघ तुलसीपुर दाङको संयुक्त आयोजनामा दंगीशरण दरबार क्षेत्रको संरक्षण, विकासको लागि विशेष छलफल कार्यक्रमलाई सम्बोधन गर्दै लुम्बिनी प्रदेशको पूर्व मुख्यमन्त्री डिल्लीहादुर चौधरी दंगीशरण दरबारको विकासका लागि चार करोड रुपियाँ बजेट विनियोजन भएको जानकारी दिनुभयो । दंगीशरण दरबार क्षेत्रको ऐतिहासिक महत्व, थारु समुदायको सांस्कृतिक पहिचान र पर्यटकीय सम्भावनालाई केन्द्रमा राखेर सरकारले उक्त वजेट विनियोजन गरेको उहाँको भनाइ छ । पूर्व मुख्यमन्त्री चौधरीले ऐतिहासिक महत्वको यो स्थानलाई संरक्षण गर्न र विकासको मूलधारमा जोड्न प्रभावकारी काम भएमा अझ थप रकम ल्याउन सकिने प्रतिबद्धता व्यक्त गर्नुभयो। उहाँले संघीय सरकारबाट ३ करोड र प्रदेश सरकारबाट १ करोडको बजेट यसका लागि विनियोजन भइसकेको जानकारी दिनुभयो। कार्यक्रममा विभिन्न संघ संस्था, थारु अगुवा, बुद्धिजीवी, जनप्रतिनिधि तथा सरोकारवाला व्यक्तित्वहरूको सहभागिता थियो। यसैविच कार्यक्रममा दरबार संरक्षणको लागि स्थानीय जनकुलाल चौधरीको अध्यक्षतामा ९ सदस्यीय  समिति गठन गरिएको छ। यस समितिले थारु राजा दङ्गिशरणसँग सम्बन्धित ऐतिहासिक, सांस्कृतिक र पर्यटकीय क्षेत्रको संरक्षण, अध्ययन, प्रचारप्रसार र विकासको काममा खटिनेछ ।",
      "link": "https://gorkhapatraonline.com/news/164703",
      "image": "https://gorkhapatraonline.com/storage/media/290464/conversions/Dangisaran-original-thumb.jpg"
    },
    {
      "slug": "164638",
      "title": "प्रधानमन्त्रीसँग चीनको अन्तर्राष्ट्रिय विकास सहायता नियोगका अध्यक्षको भेट",
      "timestamp": 1753142400000,
      "source": "gp",
      "content": "प्रधानमन्त्री केपी शर्मा ओलीसँग चीनको अन्तर्राष्ट्रिय विकास सहायता नियोग (सिड्का) का अध्यक्ष चेन सियाओदोङ्ग नेतृत्वको प्रतिनिधिमण्डलले मङ्गलबार शिष्टाचार भेट गरेको छ ।",
      "longContent": "काठमाडौँ, साउन ६ गते । प्रधानमन्त्री केपी शर्मा ओलीसँग चीनको अन्तर्राष्ट्रिय विकास सहायता नियोग (सिड्का) का अध्यक्ष चेन सियाओदोङ्ग नेतृत्वको प्रतिनिधिमण्डलले मङ्गलबार शिष्टाचार भेट गरेको छ ।प्रधानमन्त्री निवास, बालुवाटारमा भएको भेटमा दुई देशबीचको आपसी सम्बन्ध, अर्थ मन्त्रालयमा सोमबार भएको दुईपक्षीय चार समझदारी र विगतमा दुई मुलुकबीच उच्चस्तरीय भ्रमणका अवसरमा भएका विकास सहकार्यका सम्झौताको कार्यान्वयनलगायत विषयमा विचारविमर्श भएको छ । प्रधानमन्त्री ओलीले नेपाल र चीनबीच लामो र मित्रवत् सम्बन्धको चर्चा गर्दै नेपाल एक चीन नीति प्रतिबद्ध रहेको दोहोर्‍याउनुभयो । उहाँले हालैको आकस्मिक बाढीका कारण ध्वस्त रसुवागढी नाकामा आवश्यक संरचना निर्माणमा चीनले दिएको प्राथमिकताका लागि धन्यवाद दिँदै नेपाली पक्षबाट पनि आवश्यक तदारुकता दिइएको बताउनुभयो । उहाँले नेपाललाई भूपरिवेष्टितबाट भूजडित बनाउन चीनसँगको किमाथाङ्कालगागत अन्य नाकाहरुको सञ्चालन र ‘बेल्ट एण्ड रोड इनिसिएटिभ फ्रेमवर्क’ अन्तर्गतका परियोजनाको सञ्चालन विना अवरोध अघि बढ्नुपर्नेमा जोड दिनुभयो ।भेटका अवसरमा प्रधानमन्त्रीका मुख्य सल्लाहकार विष्णुुप्रसाद रिमाल, आर्थिक विकास सल्लाहकार डा. युवराज खतिवडा, नेपालका लागि चीनका राजदूत चेन सोङ र परराष्ट्र मन्त्रालयका उच्चाधिकारीको उपस्थिति थियो ।सो प्रतिनिधिमण्डलले सोमबार विकास साझेदारी, चीनको सहयोगमा सञ्चालित र आगामी दिनमा सञ्चालन हुने परियोजनाका बारेमा उपप्रधानमन्त्री एवम् अर्थमन्त्री विष्णुप्रसाद पौडेलसँग छलफल गरेको थियो भने सोही अवसरमा चार परियोजनाको समझदारीपत्रमा हस्ताक्षर भएको थियो ।",
      "link": "https://gorkhapatraonline.com/news/164638",
      "image": "https://gorkhapatraonline.com/storage/media/290333/conversions/71e9e8ae-fe1c-45f1-87d4-7387cd0e38ad-original-thumb.jpg"
    },
    {
      "slug": "164619",
      "title": "हस्तान्तरण गर्ने बेला भत्काइयो सडक",
      "timestamp": 1753142400000,
      "source": "gp",
      "content": "नवलपुर सदरमुकाम कावासोतीस्थित लोकाहा ओरालोमा सडक ढलान गरेर हस्तान्तरण गर्ने बेलामा भत्काइएको छ । गुणस्तर मापदण्डविपरीत सडक ढलान गरेको पुष्टि भएपछि हस्तान्तरण गरेर रकम बुफ्ने बेलामा सडक पूर्ण रूपमा भत्काइएको हो ।",
      "longContent": "नवलपुर समाचारदाता नवलपुर, साउन ६ गते । नवलपुर सदरमुकाम कावासोतीस्थित लोकाहा ओरालोमा सडक ढलान गरेर हस्तान्तरण गर्ने बेलामा भत्काइएको छ । गुणस्तर मापदण्डविपरीत सडक ढलान गरेको पुष्टि भएपछि हस्तान्तरण गरेर रकम बुफ्ने बेलामा सडक पूर्ण रूपमा भत्काइएको हो । यो सडक देवचुली र कावासोती नगरपालिका जोड्ने गौरवको आयोजनामा राखिएको चक्रपथ क्षेत्रभित्र पर्छ । १३५ मिटर सडक ढलान गर्नका लागि काठमाडौँको पपुलर कन्स्ट्रक्सन प्रालिले ५० लाख रुपियाँमा ठेक्का लिएको थियो तर काम सकेर रकम बुझ्ने बेलामा प्रयोगशालामा सडकको गुणस्तर परीक्षण गर्दा पूर्णतः असफल भएको कावासोती नगरपालिका–१ का कार्यवाहक अध्यक्ष ओम थापामगरले जानकारी दिनुभयो । कावा अध्यक्ष मगरले भन्नुभयो, “यो सडक कात्तिकमा सम्झौता भएर चैत मसान्तभित्र सक्नुपर्ने थियो । समयमै काम पनि सकियो तर काम सकिएपछि परीक्षण गर्दा मापदण्डविपरीत निर्माण भएको पाइयो । त्यसैले पुनः सडक ढलान गर्ने गरी सोही कम्पनीलाई सोही रकममा असोज मसान्तसम्मको समय सीमा दिएर निर्माण गर्न भनेका छौँ ।” कावासोती नगरपालिकाको पूर्वाधार विकास शाखाका इन्जिनियर रञ्जित केसीले प्रयोगशालामा ‘कम्प्रेसिभ स्ट्रेन्थ टेस्ट’ गर्दा ‘स्ट्रेन्थ’ नपुगेर फेल भएको जानकारी दिनुभयो । उहाँका अनुसार गिट्टी, बालुवा र सिमेन्टको मात्रा उचित रूपमा नमिलाई ढलान गरेकाले पूरै भत्काएर नयाँ बनाउन निर्देशन दिइएको छ । कावासोतीका नगरप्रमुख विष्णुप्रसाद भुसालले उक्त ठेकेदार कम्पनीले धरौटी रकम बुझाएको र कुनै पनि पेस्की रकम नबुझेकाले थप निर्धारित समयमा गुनासोरहित सडक बनाउने सर्तमा उसैलाई नै जिम्मा दिइएको बताउनुभयो । फेरि पनि यस्तै कमसल खालको काम गरेमा ठेकेदार कम्पनीको लाइसेन्स कालो सूचीमा राख्न सिफारिस गर्ने र धरौटी रकम रोक्का गर्नेसम्मको चेतावनी दिइएको जानकारी दिनुभयो ।",
      "link": "https://gorkhapatraonline.com/news/164619",
      "image": "https://gorkhapatraonline.com/storage/media/290282/conversions/1234-original-thumb.jpg"
    },
    {
      "slug": "164559",
      "title": "नेपाल–चीन सीमापार प्रसारण लाइनको सम्भाव्यता अध्ययन हुने",
      "timestamp": 1753142400000,
      "source": "gp",
      "content": "नेपालले चीनसँग सीमापार प्रसारण लाइन निर्माणको सम्भाव्यता अध्ययन गर्ने भएको छ । रसुवागढी केरुङ सीमापार प्रसारण लाइन निर्माणको सम्भाव्यता अध्ययन सम्बन्धमा सोमबार दुई देशका अधिकारी सहमत भएका हुन् ।",
      "longContent": "गोरखापत्र समाचारदाताकाठमाडौँ, साउन ६ गते । नेपालले चीनसँग सीमापार प्रसारण लाइन निर्माणको सम्भाव्यता अध्ययन गर्ने भएको छ । रसुवागढी केरुङ सीमापार प्रसारण लाइन निर्माणको सम्भाव्यता अध्ययन सम्बन्धमा सोमबार दुई देशका अधिकारी सहमत भएका हुन् । उपप्रधानमन्त्री एवं अर्थमन्त्री विष्णुप्रसाद पौडेल र चीनको अन्तर्राष्ट्रिय विकास सहायता नियोग (सिड्का) का अध्यक्ष चेन सियाओदोङ नेतृत्वको प्रतिनिधि मण्डलबिच सोमबार अर्थ मन्त्रालयमा भएको भेटवार्ताका उक्त सम्भाव्यता अध्ययनसम्बन्धी माइन्युट भएको हो । माइन्युटमा नेपाल विद्युत् प्राधिकरणका प्रबन्ध निर्देशक हितेन्द्रदेव शाक्य र सिड्काका अध्यक्ष सियाओदोङले हस्ताक्षर गर्नुभयो । यसबाट रसुवागढी केरुङ प्रसारण लाइन निर्माणसम्बन्धी सम्भाव्यता अध्ययनको काम अगाडि बढ्ने छ ।उपप्रधानमन्त्री पौडेलसँगको भेटवार्तामा प्रसारण लाइनसहित विभिन्न चार वटा परियोजना सञ्चालन गर्ने समझदारी पनि भएको छ । जसमा चितवनको भरतपुरस्थित बिपी कोइराला मेमोरियल क्यान्सर अस्पतालमा बोनम्यारो प्रत्यारोपण केन्द्र निर्माण र निजामती कर्मचारी अस्पतालको विस्तार सम्भाव्यता अध्ययनसम्बन्धी समझदारीपत्र छन् । यी समझदारीमा नेपालका तर्फबाट अर्थ सचिव घनश्याम उपाध्याय र चीनका तर्फबाट सिड्काका अध्यक्षले हस्ताक्षर गर्नुभयो । समझदारी अनुसार उक्त अस्पतालमा एक हजार ८३४ वर्गमिटर क्षेत्रमा फैलिएको बोनम्यारो क्यान्सर उपचार केन्द्रको निर्माण तथा आवश्यक मेसिनरीको जडान हुने छ । नेपाल र चीनबिच मानव संसाधन विकाससम्बन्धी समझदारीपत्रमा पनि सो क्रममा हस्ताक्षर भयो । यसबाट एक हजार २७० जना सरकारी कर्मचारीलाई चीनका विभिन्न संस्थाले आयोजना गर्ने द्विपक्षीय तथा बहुपक्षीय सेमिनारमा भाग लिने अवसर प्राप्त हुने छ । कार्यक्रममा अर्थमन्त्री पौडेलले उच्चस्तरीय भ्रमणले दुईपक्षीय सम्बन्धलाई अझ उचाइमा पु¥याउने विचार व्यक्त गर्नुभयो । अर्थ सचिव उपाध्यायले हस्ताक्षर भएका परियोजनाले नेपालको स्वास्थ्य क्षेत्र, मानव संसाधन विकास र सीमापार विद्युत् व्यापारमा योगदान पुग्ने र यसबाट नेपाली जनताका लागि फाइदाजनक हुने बताउनुभयो । पुनर्निर्माणमा चीनले सघाउने रसुवा जिल्लामा बाढीले पु¥याएको भौतिक संरचनाको पुनर्निर्माणमा चीनले सहयोग गर्ने भएको छ ।अर्थ मन्त्रीसँगको भेटवार्तामा सिड्काका अध्यक्ष सियाओदोङले भौतिक संरचनाको पुनर्निर्माणलाई आवश्यक सहयोग गर्ने र भन्सार प्रक्रिया छिटो सञ्चालन हुने गरी काम गर्ने जानकारी दिनुभयो । अर्थमन्त्री पौडेलले विपत्लगत्तैको पुनर्निर्माण नेपालको उच्च प्राथमिकतामा रहेको उल्लेख गर्दै भौतिक संरचनाको पुनर्निर्माणप्रति देखाएको तत्परता, चासो र प्रतिबद्धताका लागि चिनियाँ पक्षलाई धन्यवाद दिनुभयो । “आयातनिर्यातका लागि मात्र होइन, राजस्वका हिसाबले पनि रसुवा नाका महìवपूर्ण छ । त्यसैले पुनर्निर्माणलाई छिटो अघि बढाउँछौँ,” अर्थमन्त्री पौडेलले भन्नुभयो ।",
      "link": "https://gorkhapatraonline.com/news/164559",
      "image": "https://gorkhapatraonline.com/storage/media/290218/conversions/Main-News-original-thumb.jpg"
    },
    {
      "slug": "164554",
      "title": "आइओईको स्वायत्तता यथावत्, आन्दोलन फिर्ता",
      "timestamp": 1753142400000,
      "source": "gp",
      "content": "त्रिभुवन विश्वविद्यालयले इन्जिनियरिङ अध्ययन संस्थान (आइओई) लाई दिएको स्वायत्तता र विकेन्द्रीकरण अन्तर्गत दिएको आर्थिक अधिकार यथावत् रहने भएको छ ।",
      "longContent": "गोरखापत्र समाचारदाताकाठमाडौँ, साउन ६ गते । त्रिभुवन विश्वविद्यालयले इन्जिनियरिङ अध्ययन संस्थान (आइओई) लाई दिएको स्वायत्तता र विकेन्द्रीकरण अन्तर्गत दिएको आर्थिक अधिकार यथावत् रहने भएको छ । त्रिविले विगतमा आफैँले दिएको उक्त अधिकार खोसेको आरोप लगाउँदै आइओईका प्राध्यापकहरू असार २५ देखि आन्दोलनमा उत्रिएका थिए । सोमबार विश्वविद्यालयका उपकुलपति प्राडा दीपक अर्यालसँग भएको वार्तामा विगतमा दिइएको आर्थिक अधिकार यथावत् राख्ने सहमति भएसँगै प्राध्यापकहरू काममा फर्कन सहमत भएका हुन् । प्राध्यापकहरू आन्दोलनमा उत्रँदा आइओई अन्तर्गत रहेका पुल्चोक, थापाथली, पोखरा, धरान र चितवन इन्जिनियरिङ क्याम्पसको कक्षा सञ्चालन रोकिएको थियो । आइओईका डिन प्राडा सुशील वज्राचार्यले सोमबारको वार्तामा विगतमा दिइएको स्वायत्तताको अधिकार यथावत् राख्न उपकुलपति अर्यालले सहमति जनाउनुभएपछि आन्दोलन रोकिएको बताउनुभयो । विसं २०५५ मा त्रिविले संस्थानलाई विकेन्द्रीकरण अन्तर्गत आर्थिक, शैक्षिक तथा प्रशासनिक स्वायत्तताको अधिकार दिएको थियो । उक्त स्वायत्तताले आइओईलाई स्नातक तथा स्नातकोत्तर तहमा आफैँ शैक्षिक कार्यक्रम तय गर्ने तथा आम्दानी तथा खर्च पनि आफैँ गर्ने अधिकार दिएको थियो । आइओई अन्तर्गतका क्याम्पसमा अहिले स्नातक तहमा १२ र स्नातकोत्तर तहमा ३६ वटा शैक्षिक कार्यक्रम सञ्चालित छन् । त्यसविपरीत २०८० को त्रिवि सभा (सिनेट) ले आर्थिक अधिकार कटौती गरेको प्राध्यापकको भनाइ छ । सिनटले अधिकार कटौती गरेर आइओईको जगेडा कोषमा रहेको रकमको थप १५ प्रतिशत जोडेर २५ प्रतिशत केन्द्रीय कार्यालयले लैजाने निर्णय गरेको थियो । साथै सोही सिनेटले विकेन्द्रीकरण र स्वायत्ततासम्बन्धी नियमबाट पदाधिकारी, शिक्षक, कर्मचारीलाई प्रदान गरिएको प्रोत्साहन, पारिश्रमिक र अन्य सुविधा कटौती गर्ने निर्णयसमेत गरेको थियो । उक्त निर्णयविपरीत इन्जिनियरिङ अध्ययन संस्थानका प्राध्यापक, कर्मचारीले गरेको खर्च लेखा परीक्षणमा बेरुजु देखिएको छ । बेरुजु आएपछि उनीहरू आक्रोशित हुँदै आन्दोलनमा जुटेका हुन् ।",
      "link": "https://gorkhapatraonline.com/news/164554",
      "image": "https://gorkhapatraonline.com/storage/media/290213/conversions/images-original-thumb.jpg"
    },
    {
      "slug": "164553",
      "title": "आइभिएफ केन्द्रमा विकृति, कार्यविधि बनाउँदै स्वास्थ्य मन्त्रालय",
      "timestamp": 1753142400000,
      "source": "gp",
      "content": "निःसन्तान दम्पतीका लागि आइभिएफ वरदान साबित भए पनि पछिल्लो समय विकृति बढ्दै गएको छ । नेपालमा आइभिएफसम्बन्धी खास कानुन नहुँदा विकृति बढ्दै गएको हो ।",
      "longContent": "काठमाडौँ, साउन ६ गते । निःसन्तान दम्पतीका लागि आइभिएफ वरदान साबित भए पनि पछिल्लो समय विकृति बढ्दै गएको छ । नेपालमा आइभिएफसम्बन्धी खास कानुन नहुँदा विकृति बढ्दै गएको हो । केहीदिनअघि मात्र बबरमहलस्थित होप फर्टिलिटी सेन्टरका सञ्चालकहरू १८ वर्षभन्दामुनिका बालिकाहरूको  डिब्ब अवैध रूपमा निकालेर कारोबार गरेको आरोपमा पक्राउ परेपछि आइभिएफ क्षेत्रमा बढ्दो विकृतिलाई थप पुष्टि गरेको छ । हाल होप फर्टिलिटी एन्ड डाइग्नोस्टिक सेन्टरका सञ्चालकहरू साधारण तारेखमा छुटिसक्नुभएको छ । नेपालमा आइभिएफको कति मूल्य लिने, आइभिएफ गराउँदा लाग्ने औषधीको कति मूल्य, कस्ता व्यक्तिले डिम्ब वा शुक्रकिट दान गर्न पाउनेलगायतका विषयमा स्पष्ट कानुन नहुँदा आइभिएफमा थप विकृति थपिँदै गएको हो ।नेपालमा पछिल्लो समय निःसन्तानहरूको सङ्ख्या बढिरहेको छ । वैदेशिक रोजगारीमा गएर लामो समयसम्म काम गरेका पुरुषमा निःसन्तानको समस्या हुने गरेको छ । यस्तै महिलामा उमेर बढेपछि विवाह गर्दा निःसन्तान समस्या हुने गरेको छ । यस्ता निःसन्तान दम्पतीका लागि सन्तान प्राप्तिको सुवर्ण अवसर हो फर्टिलिटी केन्द्र तर त्यही फर्टिलिटी केन्द्रहरूमा अवैधानिक कारोबार बढ्न थालेपछि समग्र फर्टिलिटी केन्द्रप्रति मानिसको विश्वास घट्दै गएको छ ।  कार्यविधि बनाउँदै मन्त्रालयस्वास्थ्य तथा जनसङ्ख्या मन्त्रालयले फर्टिलिटीसम्बन्धी कार्यविधि बनाउने भएको छ ।  मन्त्रालयका गुणस्तर मापन तथा नियमन महाशाखा प्रमुख डा. सरोज शर्माले गत जेठ महिनामा कार्यविधिका लागि मन्त्रालयले समिति बनाइसकेको बताउनुभयो । कार्यविधिले डिम्ब दान गर्नका लागि २१ वर्ष उमेर पुगेको महिला हुनुपर्ने व्यवस्था सिफारिस गरेको छ । यस्तै आइभिएफका लागि कति शुल्क लाग्छ, फर्टिलिटी केन्द्रहरूले कतिसम्म फाइदा लिने भन्ने विषय पनि कार्यविधिमा हुने छ । डा. शर्माले बढीमा १५ दिनभित्रमा कार्यविधि आइसक्ने जानकारी दिनुभयो । नेपालमा हाल जनस्वास्थ्य सेवा नियमावली अनुसार फर्टिलिटी केन्द्र सञ्चालनमा रहेका छन् । कति छन् फर्टिलिटी केन्द्र ? हाल स्वास्थ्य तथा जनसङ्ख्या मन्त्रालयले २५ वटा फर्टिलिटी सेन्टरलाई अनुमति दिएको छ । मन्त्रालयका गुणस्तर मापन तथा नियमन महाशाखाका प्रमुख डा. सरोज शर्माले स्वास्थ्य मन्त्रालयले २५ वटा फर्टिलिटी केन्द्रलाई आइभिएफ सञ्चालनका लागि अनुमति दिएको जानकारी दिनुभयो । डा.शर्माका अनुसार १९ वटा काठमाडौँ उपत्यकामा र छ वटा उपत्यकाबाहिर रहेका छन् । उपत्यकाबाहिर अनुमति दिएका ठाउँमा भरतपुर, पोखरा, विराटनगर, वीरगन्ज, भैरहवालगायतका मुख्य सहरमा केन्द्रित छन् । डा. शर्माले मन्त्रालयले अनुमति दिँदा त्यो समयको नीति नियममा टेकेर दिएको जानकारी गराउनुभयो । उहाँले निःसन्तान केन्द्र विश्वका जुनसुकै मुलुकमा रहेको जानकारी गराउँदै नेपालमा पछिल्ला घटनाले विकृति ल्याएको जानकारी गराउनुभयो । उहाँले भारतमा समेत फर्टिलिटीसम्बन्धी कानुन दुई वर्षअघि मात्र आएको जानकारी गराउनुभयो । फर्टिलिटी सोसाइटी अफ नेपाल (फेसोन) का अध्यक्ष तथा वरिष्ठ स्त्री तथा प्रसूति रोग विशेषज्ञ डा. भोला रिजालले फर्टिलिटीसम्बन्धी सरकारले स्पष्ट कानुन बनाइदिनुपर्ने बताउनुभयो । उहाँले कानुनको अभावमा विभिन्न समस्या आउने गरेको बताउनुभयो ।",
      "link": "https://gorkhapatraonline.com/news/164553",
      "image": "https://gorkhapatraonline.com/storage/media/290212/conversions/ivf-sewa-original-thumb.jpg"
    },
    {
      "slug": "164552",
      "title": "शिक्षासँगै सांस्कृतिक आदानप्रदान",
      "timestamp": 1753142400000,
      "source": "gp",
      "content": "‘विद्यार्थीलाई सशक्तीकरण गर्दै, संस्कृतिलाई जोड्दै’ नाराका साथ अमेरिकामा अध्ययनरत नेपाली विद्यार्थी विश्वका अन्य विद्यार्थीको शैक्षिक आवश्यकता पूरा गर्न अग्रसर भएका छन् ।",
      "longContent": "गोरखापत्र समाचारदाताकाठमाडौँ, साउन ६ गते । ‘विद्यार्थीलाई सशक्तीकरण गर्दै, संस्कृतिलाई जोड्दै’ नाराका साथ अमेरिकामा अध्ययनरत नेपाली विद्यार्थी विश्वका अन्य विद्यार्थीको शैक्षिक आवश्यकता पूरा गर्न अग्रसर भएका छन् । अमेरिकामा स्थापना भएको ‘टिउटरिङ टु इन्सपायर’ नामको गैरसरकारी संस्थामार्फत शैक्षिक तथा सांस्कृतिक आदानप्रदानको अनुसरण गर्दै नेपालको विद्यालय शिक्षामा सघाउन थालेका हुन् । अभियानबारे सोमबार गोरखापत्र संस्थानमा आएर अवगत गराउँदै संस्थाका कार्यकारी प्रमुख १९ वर्षीय जय पन्तले शिक्षामा कम पहुँच पाएका विद्यार्थीलाई लक्षित गरेर निःशुल्क विद्यालयस्तरीय विषयगत कक्षाहरू दिन थालिएको जानकारी दिनुभयो । तथापि आवश्यकता अनुसार सुदृढ अन्य विद्यालयमा पनि सेवा दिने उहाँले बताउनुभयो ।उहाँका अनुसार विद्यालय शिक्षासँगै आपसी सांस्कृतिक आदानप्रदानका कार्यक्रममार्फत प्रभावकारी र दिगो शिक्षाको विश्वव्यापी सम्बन्धलाई बढावा दिन प्रयास गरिएको छ । नेपालमा झापास्थित जुनकिरी सामुदायिक आधारभूत विद्यालयमा कम्प्युटर शिक्षामार्फत सघाउन सुरु गरिएको संस्थाका कार्यकारी निर्देशक १९ वर्षीय साम कियोनले जानकारी दिनुभयो । अमेरिकाको डालासमा पनि आफूहरूले आवश्यकता अनुसार विभिन्न विषयका कक्षामा सघाउने गरेको उहाँले जानकारी दिनुभयो । उहाँका अनुसार संस्थामा आबद्ध विशेषज्ञ एवं स्वयंसेवी शिक्षकहरूले विभिन्न विषयमा प्रत्यक्ष तथा भर्चुअल रूपमा कक्षा लिने गरेका छन् । गैरनाफामुखी रूपमा सञ्चालन गरिएको शैक्षिक आदानप्रदानले आपसी ज्ञानसँगै आपसी मित्रता कायम गर्ने उहाँको विश्लेषण छ । आपसी सद्भाव र सांस्कृतिक आदानप्रदानले भौगोलिक रूपमा टाढा भए पनि भविष्यको शैक्षिक यात्रालाई सुन्दर बनाउन सघाउने विश्वास आफूहरूले राखेको उहाँहरूको धारणा छ ।गोरखापत्र संस्थानका कार्यकारी अध्यक्ष विष्णुप्रसाद सुवेदीले किशोरवयमा नै यसरी सेवाको भावनाले अगाडि बढ्नु सबैका लागि प्रेरणाको कुरा भएको भन्दै हौसला प्रदान गर्नुभयो । उहाँले नेपालमा उहाँहरूको यात्रामा संस्थाले सघाउने प्रतिबद्धता जनाउनुभयो । उक्त अवसरमा पूर्वप्रमुख निर्वाचन आयुक्त नीलकण्ठ उप्रेती, गोरखापत्र दैनिकका निमित्त प्रधान सम्पादक जुनारबाबु बस्नेत, दी राइजिङ नेपालका निमित्त प्रधान सम्पादक भीमसेन थपलिया, गोरखापत्र डिजिटलका निमित्त प्रधान सम्पादक नारद गौतमलगायतले उहाँहरूको अभियानबारे जानकारी लिँदै उद्देश्य पूरा गर्न शुभकामना दिनुभएको थियो ।",
      "link": "https://gorkhapatraonline.com/news/164552",
      "image": "https://gorkhapatraonline.com/storage/media/290211/conversions/cc13269d-71ee-4e50-b902-2c19fbad57e5-original-thumb.jpg"
    },
    {
      "slug": "164551",
      "title": "नेपाल–भारत सुरक्षा बैठक आज",
      "timestamp": 1753142400000,
      "source": "gp",
      "content": "नेपाल–भारत गृह सचिवस्तरीय बैठक भारतको राजधानी नयाँदिल्लीमा मङ्गलबारदेखि सुरु हुँदै छ । बैठकमा सहभागी हुन गृह मन्त्रालयका सचिव गोकर्णमणि दुवाडीको नेतृत्वमा नेपाल प्रहरी, सशस्त्र प्रहरीका अतिरिक्त महानिरीक्षक, राष्ट्रिय अनुसन्धान विभागका निर्देशकलगायत परराष्ट्र मन्त्रालय; भूमि व्यवस्था, सहकारी तथा गरिबी निवारण मन्त्रालयको सहसचिवस्तरीय टोली सोमबार नयाँदिल्ली पुगेको छ ।",
      "longContent": "गोरखापत्र समाचारदाता काठमाडौँ, साउन ६ गते । नेपाल–भारत गृह सचिवस्तरीय बैठक भारतको राजधानी नयाँदिल्लीमा मङ्गलबारदेखि सुरु हुँदै छ । बैठकमा सहभागी हुन गृह मन्त्रालयका सचिव गोकर्णमणि दुवाडीको नेतृत्वमा नेपाल प्रहरी, सशस्त्र प्रहरीका अतिरिक्त महानिरीक्षक, राष्ट्रिय अनुसन्धान विभागका निर्देशकलगायत परराष्ट्र मन्त्रालय; भूमि व्यवस्था, सहकारी तथा गरिबी निवारण मन्त्रालयको सहसचिवस्तरीय टोली सोमबार नयाँदिल्ली पुगेको छ । बैठकमा सीमा सुरक्षा, मानव तस्करी, लागुऔषध कारोबार जस्ता द्विपक्षीय समान चासोका विषयमा छलफल हुने छ । गृह मन्त्रालय शान्तिसुरक्षा महाशाखाका उपसचिव तथा सूचना अधिकारी रवीन्द्र अधिकारीले उच्चस्तरीय बैठकमा सीमा वारपार अपराध, मानव तस्करी, लागुऔषध ओसारपसार तथा कारोबार, तस्करी, तेस्रो मुलुकका नागरिकको अवैध प्रवेशलगायतका विषयमा छलफल हुने जानकारी दिनुभयो । घटनाक्रम, सुरक्षा चुनौती र यसका समाधान पहिल्याउने उद्देश्यले दुई देशबिच गृह सचिवस्तरीय बैठक प्रत्येक वर्ष गर्ने सहमति भए पनि सन् २०१६ मा नयाँदिल्लीमा सम्पन्न बैठकपछि यस पटक हुन लागेको हो । बैठकमा दुई देशबिचको खुला सीमाबाट हुन सक्ने सुरक्षा चुनौती, चोरी तस्करीलगायत सुरक्षा संवेदनशीलताबारे गहन छलफल हुने जनाइएको छ । यसका साथै सीमा सुरक्षा थप प्रभावकारी बनाउन सूचना आदानप्रदान, प्राकृतिक प्रकोपलगायतका साझा समस्याका विषयमाथि बैठक केन्द्रित रहने बताइएको छ ।बैठकमा सीमा अतिक्रमण, सीमास्तम्भको मर्मतसम्भार, सीमा क्षेत्रमा निर्माण गरिएका भौतिक संरचनालगायतका विषयमा पनि छलफल हुने छ । सीमा क्षेत्रमा निर्माण गरिएका भौतिक संरचना, सडकलगायतका कारण हुने गरेको डुबान र यसको समाधानबारे बैठकमा छलफल हुने छ ।विगत नौ वर्षदेखि रोकिएको यो बैठक तयारीका लागि गत चैतमा नेपाल–भारत सहसचिवस्तरीय बैठक पोखरामा सम्पन्न भएको थियो ।",
      "link": "https://gorkhapatraonline.com/news/164551",
      "image": "https://gorkhapatraonline.com/storage/media/290210/conversions/india-nepal-original-thumb.jpg"
    },
    {
      "slug": "164550",
      "title": "साझा धारणा बनाउन कांग्रेस–एमाले गृहकार्यमा",
      "timestamp": 1753142400000,
      "source": "gp",
      "content": "भूमि विधेयकको विषयवस्तु र प्रक्रियाको विमति टुङ्ग्याउन सत्ता साझेदार दुई दल नेपाली कांग्रेस र नेकपा (एमाले) ले गृहकार्य थालेका छन् । विधेयक समिति वा पूर्ण सदनबाटै अघि बढाउने तथा संशोधनका विषयवस्तु कसरी मिलाउने भन्नेमा सत्ता सहकार्य गरिरहेका दुई दलबिचमा विमति छ । विषयवस्तु र प्रक्रियाबारे एकआपसमा सशङ्कित दुई दलले साझा धारणा बनाएर विपक्षीसँग समेत परामर्श गर्ने निचोड निकालेका छन् ।",
      "longContent": "काठमाडौँ, साउन ६ गते । भूमि विधेयकको विषयवस्तु र प्रक्रियाको विमति टुङ्ग्याउन सत्ता साझेदार दुई दल नेपाली कांग्रेस र नेकपा (एमाले) ले गृहकार्य थालेका छन् । विधेयक समिति वा पूर्ण सदनबाटै अघि बढाउने तथा संशोधनका विषयवस्तु कसरी मिलाउने भन्नेमा सत्ता सहकार्य गरिरहेका दुई दलबिचमा विमति छ । विषयवस्तु र प्रक्रियाबारे एकआपसमा सशङ्कित दुई दलले साझा धारणा बनाएर विपक्षीसँग समेत परामर्श गर्ने निचोड निकालेका छन् । विधेयकका विषयवस्तुमा संशोधन गर्नका लागि कांग्रेस सांसदहरूलाई मनाउन भूमि व्यवस्था सहकारी तथा गरिबी निवारणमन्त्री बलराम अधिकारीले सोमबार छलफलसमेत गर्नुभएको छ । यसअघि कांग्रेसले नै प्रक्रियामा असहमति जनाएपछि असार २५ गते विधेयक पारित गर्ने सम्भावित कार्यसूची तय भए पनि रोकिएको थियो । विधेयकलाई दफावार छलफलका लागि समितिमा पठाउनुपर्ने पक्षमा कांग्रेस छ । सरकार भने उक्त विधेयकलाई फास्ट ट्र्याकमा सदनबाटै पारित गराउने गृहकार्यमा छ ।कांग्रेसका पदाधिकारीसहित सांसदहरूसँगको छलफलमा मन्त्री अधिकारीले दर्ता संशोधन द्विपक्षीय सहमतिका आधारमा सदनबाटै स्वीकार गर्ने प्रतिबद्धता जनाउनुभएको थियो । मन्त्री अधिकारीले संशोधन स्वीकार गर्ने वचन दिनुभए पनि कांग्रेस सांसद विश्वस्त नहुँदा प्रक्रिया यकिन नभएको हो । निजामती सेवा विधेयकमा माथिल्लो सदनमा एमाले सांसदहरूले संस्थागत रूपमै दर्ता गराएको ‘कुलिङ अफ पिरियड’ हटाउने संशोधनका कारण कांग्रेस थप सशङ्कित बनिरहेको छ । “मन्त्रीज्यूले संशोधन द्विपक्षीय गृहकार्यमा स्वीकार गर्ने प्रतिबद्धता त जनाउनुभयो तर विधेयकका अन्य व्यवस्थामा कतै केही दीर्घकालीन असर पार्ने विषय समावेश छन् कि अध्ययन गरेर निचोडमा पुगौँ भनेका छौँ । निजामती विधेयकमा उहाँहरूका थरी थरीका पोजिसनले हामीलाई आशङ्कित बनाएको छ,” कांग्रेसका संशोधनकर्ता एक सांसदले भन्नुभयो । मन्त्री अधिकारीसमेतको छलफलमा सत्तापक्षबिच साझा धारणा बनाएर अघि बढ्ने समझदारी भएको कांग्रेस प्रमुख सचेतक श्याम घिमिरेले बताउनुभयो । घिमिरेले भन्नुभयो, “हाम्रा संशोधन स्वीकार गर्ने विषयमा साझा धारणा बनाएर कांग्रेस एमालेको संयुक्त दस्ताबेज बनाऔँ भनेका छौँ । यदि कांग्रेसका तर्फबाट दर्ता संशोधन स्वीकारको सहमति भएमा सदनबाटै अघि बढ्ने गरी प्रक्रिया निर्धारण हुन सक्छ । पहिले हामी दुई दलबिच साझा धारणा बनाएर अन्य दलसँग छलफल गर्छौं । त्यसपछि प्रक्रिया पनि निधो हुन्छ ।”नेकपा (एमाले) का मुख्य सचेतक महेश बर्तौलाले द्विपक्षीय छलफल जारी रहेकाले प्रक्रियाबारे टुङ्गो नभएको बताउनुभयो । बर्तौलाले भन्नुभयो, “हामीले छलफल जारी राखेका छौँ । संशोधन के गर्ने, प्रक्रिया कसरी अघि बढाउने भन्ने छलफल जारी छ । साझा धारणा तय गरेर अघि बढ्ने नै गृहकार्य भइरहेको छ ।”भूमि विधेयकको प्रक्रियाबारे कांग्रेस, प्रमुख प्रतिपक्ष दल नेकपा (माओवादी केन्द्र), जनता समाजवादी पार्टीलगायत एक ठाउँमा छन् । कांग्रेससहितका प्रतिपक्ष दल विधेयकको छलफल समितिमा गराउने पक्षमा छन् । यस्तै उपेन्द्र यादव नेतृत्वको जनता समाजवादी पार्टीले पनि विषयवस्तुमा असहमति जनाइरहेको छ । अध्यादेश जारीदेखि नै जसपाको असन्तुष्टि थियो । विधेयक फास्ट ट्र्याकमा अघि बढाउने तयारी भएपछि प्रतिपक्ष दलका नेता पुष्पकमल दाहाल ‘प्रचण्ड’ ले प्रधानमन्त्री केपी शर्मा ओलीलाई समेत समितिमा पठाउन ध्यानाकर्षण गराउनुभएको थियो । विधेयकमा प्रस्तावित भूउपयोगको व्यवस्थामा सबैभन्दा बढी चासो छ ।  हदबन्दीभन्दा बढी राखिएको जग्गा घडेरी तथा आवास निर्माणका लागि दिने व्यवस्थामा सर्वत्र चासो छ । भूमिसम्बन्धी केही नेपाल ऐन संशोधन विधेयकमा एकल र संयुक्त गरी ५१ संशोधन स्वीकृत भएका छन् । भूमि, वन, राष्ट्रिय निकुञ्ज तथा वन्यजन्तु संरक्षण ऐनका केही व्यवस्था संशोधनका लागि सरकारले विधेयक दर्ता गरेको हो । जारी अध्यादेश अस्वीकृत भएपछि सरकारले नियमित विधायिकी प्रक्रियाबाटै विधेयक अघि बढाएको थियो । विधेयकमा सत्तारूढ दल नेपाली कांग्रेसका दुई महामन्त्रीसहित १५ सांसदको संशोधन छ । यस्तै सत्तारूढ नेकपा (एमाले) का एक सांसदको संशोधन दर्ता छ । नेकपा (माओवादी केन्द्र), राष्ट्रिय स्वतन्त्र पार्टी, जनता समाजवादी पार्टी (जसपा) नेपाल, जनमत पार्टी, राष्ट्रिय जनमोर्चालगायतका दलका अधिकांश सांसदको संशोधनमा वन र राष्ट्रिय निकुञ्ज सम्बन्धित मौजुदा व्यवस्था संशोधन नगर्न माग गरिएको छ । कांग्रेसका सबै सांसदको संशोधनमा कृषि, उद्योग तथा अन्य प्रयोजनका लागि हदबन्दी छुट लिएकोमा उद्देश्य अनुसार प्रयोग नगरी घरजग्गा कम्पनीमा स्थानान्तरण गर्न नदिने प्रस्ताव गरेका छन् । सत्तापक्षकै दलबिचको विमतिले विधेयक संसदीय प्रक्रियामै रोकिएको छ ।",
      "link": "https://gorkhapatraonline.com/news/164550",
      "image": "https://gorkhapatraonline.com/storage/media/290209/conversions/544-original-thumb.jpg"
    },
    {
      "slug": "164549",
      "title": "आज बिपी स्मृति दिवस : पुनर्जागरणका प्रतीक बिपी",
      "timestamp": 1753142400000,
      "source": "gp",
      "content": "नेपाली राजनीतिक सत्ता रूपान्तरण, जहानियाँ राणाशासनको अन्त्य, लोकतान्त्रिक आन्दोलनका नायक, प्रथम जननिर्वाचित प्रधानमन्त्री एवं नेपाली कांग्रेसका संस्थापक बिपी कोइरालाको आज स्मृति दिवस । पूर्वप्रधानमन्त्री कोइरालालाई स्मरण गर्दै कांग्रेसले आज देशैभरि उहाँप्रति श्रद्धासुमन व्यक्त गर्न कार्यक्रम आयोजना गर्दै छ ।",
      "longContent": "ललितपुर, साउन ६ गते नेपाली राजनीतिक सत्ता रूपान्तरण, जहानियाँ राणाशासनको अन्त्य, लोकतान्त्रिक आन्दोलनका नायक, प्रथम जननिर्वाचित प्रधानमन्त्री एवं नेपाली कांग्रेसका संस्थापक बिपी कोइरालाको आज स्मृति दिवस । पूर्वप्रधानमन्त्री कोइरालालाई स्मरण गर्दै कांग्रेसले आज देशैभरि उहाँप्रति श्रद्धासुमन व्यक्त गर्न कार्यक्रम आयोजना गर्दै छ । स्मृति दिवसको सन्दर्भ पारेर बिपीको सम्झना गरिरहँदा राजनीतिज्ञ एवं उहाँसँगै काम गरेका नेता र विश्लेषकले उहाँले देखाएको समाजवादको बाटो र राजनीतिक रूपान्तरणप्रतिको दृढतालाई अनुसरण गर्दै आर्थिक विकासमार्फत नेपालको समुन्नतितर्फ लाग्नुपर्ने बताउनुभएको छ । कांग्रेसका अग्रज नेता गोपालमान श्रेष्ठ, लोकतान्त्रिक समाजवादी पार्टी नेपालका अध्यक्ष महन्थ ठाकुर, पूर्वराजदूत प्राडा लोकराज बराल र बाम राजनीतिज्ञ पम्फा भुसालले नेपालमा लोकतन्त्र स्थापना गर्ने अभियानको आरम्भ गर्ने श्रेय बिपी कोइरालालाई नै जाने बताउनुभयो । रूपान्तरणकारी अवधारणा पूर्वराजदूत प्राडा लोकराज बरालले बिपी कोइराला समग्रमा धेरै तथ्य मिलेर बनेको व्यक्तित्व भएको बताउनुभयो । उहाँले भन्नुभयो, “राणाशाहीविरुद्धको सङ्घर्षमा जेलनेल भोगेको राजनीतिज्ञ, साहित्यकार, उहाँको परिवारले पनि त्याग गरेकै हो । उहाँसँग तुलना गर्नयोग्य अर्को राजनीतिज्ञ अहिलेसम्म मैले देखेको छैन ।”उहाँले समाजवादका सन्दर्भमा जनताको जीवनस्तर उठाउन, आर्थिक रूपान्तरण गर्दै गरिबी अन्त्य गर्न बिपी कोइरालाको अवधारणा युगान्तकारी भएको बताउनुभयो । उहाँका अनुसार पूर्वप्रधानमन्त्री कोइरालाकै १८ महिने सरकारले बिर्ता उन्मूलन गरेको र आर्थिक सुधारका नवीनतम प्रयत्न सुरु गरेको तथा नागरिकलाई आधारभूत आवश्यकतायुक्त बनाउने काम आरम्भ गरेको हो । उहाँले भन्नुभयो, “बिपी कोइरालाले नाराले होइन, वास्तविक राजनीतिक रूपान्तरणमार्फत समाजवाद स्थापना गरेर हरेक नागरिकलाई सम्पन्न बनाउनु पर्छ भन्नेमा दृढ भएर काम गर्नुभएको थियो । गाउँको विकासमा उहाँको जोड थियो । शिक्षा, स्वास्थ्यमा नागरिकको पहुँचको कुरा अहिले होइन, त्यतिबेलै बिपीको नीति अनुसार अघि बढेको हो ।”  पूर्वराजदूत प्राडा बरालका अनुसार परराष्ट्र नीतिका सन्दर्भमा बिपीको सरकार सफल भएको प्रस्ट पार्नुभयो । उहाँले चीन र भारतसँग सुमधुर सम्बन्ध बनाउने तथा चीनको नेतृत्वसँगै संवाद गरेर सगरमाथाका सन्दर्भमा भएको त्रुटि सच्याएको स्मरण गर्नुभयो । उहाँले भन्नुभयो, “ऐतिहासिक कालखण्डमा अरू नेताले पनि राष्ट्रका लागि योगदान गर्नुभएको छ तर मैले तीन दशकयता भन्दै आएको छु, बिपी कोइराला नेपालको समग्र पुनर्जागरणको प्रतीक हो । राजनीति, भाषा, साहित्य, आर्थिक रूपान्तरणको खाका, लोकतन्त्रप्रति प्रतिबद्धसहित समग्र पक्षमा बिपीको योगदान विशिष्ट छ ।” किसानका नेता कोइराला कांग्रेसका वरिष्ठ नेता गोपालमान श्रेष्ठ र लोसपा नेपालका अध्यक्ष महन्थ ठाकुरले बिपी कोइरालाले नागरिकका आवश्यकतालाई प्राथमिकतामा राखेर काम गरेको स्मरण गर्नुभयो । उहाँहरूका अनुसार नेता कोइराला नागरिकका आवश्यकतालाई उच्च प्राथमिकतामा राख्ने नेता हुनुहुन्थ्यो । अध्यक्ष ठाकुरले भन्नुभयो, “किसानका पक्षमा उहाँले सधैँ चिन्तन गर्नुभयो र त्यही अनुरूपको नीति बनाउनुभयो । बस्नलाई घर, खेतबारी, एउटा गाई वा भैँसी हुनुप¥यो भन्नुहुन्थ्यो तर अहिले समाज रूपान्तरण भएको छ । तथापि उहाँको व्यक्तित्वको कुरा विश्वमै चर्चित र समाजवादी नेताका रूपमा विश्वभरि मान्यता र सम्मान थियो ।” उहाँले विश्वभरिका समाजवादी पार्टीहरूको साझा संस्थाको उपाध्यक्षको जिम्मेवारीमा पनि नेता कोइराला रहनुभएको स्मरण गर्नुभयो । उहाँले भन्नुभयो, “बिपी जीवनभरि सङ्घर्ष गर्ने नेता त्याग र प्रेरणाका स्रोत हुनुहुन्थ्यो । उहाँले समाजवादको अवधारणालाई आधारभूत वर्गका नागरिकसँग जोडेर बनाउनुभएको थियो ।” नेता श्रेष्ठले कोइराला देशको युगीन रूपान्तरणका नायक भएको बताउनुभयो । उहाँले भन्नुभयो, “बिपीको समाजवादको अवधारणा प्रस्ट छ । उहाँले हरेक नागरिकको जीवनस्तर आफू जस्तै होस् भन्ने सोच राख्नुभयो । एक गिलास दुध चार/पाँच जनालाई बाँड्दा एक एक चम्चा पनि पुग्दैन तर जसलाई आवश्यक छ, उसलाई मात्रै दिँदा काम लाग्छ भन्ने उहाँको सोचले समाजलाई रूपान्तरण गर्न मद्दत गर्छ ।” नेता श्रेष्ठले २०४६ सालको आन्दोलनपछि नेपालमा धेरै कुरामा परिवर्तन भएको, आर्थिकस्तर वृद्धि भएको र नागरिकको आयु बढेको बताउनुभयो । उहाँले भन्नुभयो, “नागरिकमा सचेतना अभिवृद्धि भएको छ । दिनभरि काम गरे पनि पेटभरि खान पाउने अवस्था थिएन । गाउँ गाउँमा बाटो पुगेको छ । बिपीको समाजवादलाई समयसापेक्ष कार्यान्वयन गर्दै समुन्नत देश बनाउनु पर्छ ।”दीर्घकालीन सोच राख्ने नेता कोइराला नेपाल कम्युनिस्ट पार्टी (माओवादी केन्द्र) का उपाध्यक्ष पम्फा भुसालले समकालीन राजनीतिका शिखर व्यक्तित्वका रूपमा बिपी कोइरालालाई स्मरण गर्नुभयो । उहाँले राणा शासन अन्त्य गर्न राजनीतिक आन्दोलनको अगुवाइ गरेर देशलाई युगान्तकारी परिवर्तनको नेतृत्व गर्ने नेता कोइराला नै भएको बताउनुभयो । उहाँले भन्नुभयो, “स्वतन्त्रताको पक्षधर नेता बिपी कोइरालाले सरकार सञ्चालन गरिरहँदा राणाशासन अन्त्य भए पनि पञ्चायतकालीन अर्को निरङ्कुशताबाट प्रताडित हुनुभयो । राष्ट्रियताको पक्षधर नेता हो । राजनीतिमा दीर्घकालीन सोच र लक्ष्य राख्ने नेता भएकैले उहाँले कार्यनीतिक दृष्टिकोणलाई प्रस्ट पार्दै अघि बढ्नुभयो ।”पूर्वप्रधानमन्त्री कोइरालाको जन्म विसं १९७१ भदौ २४ गते भएको हो । राणाशासन अन्त्यदेखि पञ्चायती व्यवस्थासम्म अनवरत सङ्घर्ष गर्दा गर्दै उहाँको निधन २०३९ साउन ६ गते भएको हो ।",
      "link": "https://gorkhapatraonline.com/news/164549",
      "image": "https://gorkhapatraonline.com/storage/media/290208/conversions/233-original-thumb.jpg"
    },
    {
      "slug": "164548",
      "title": "घुस रकमसहित वन अधिकृत यादव अख्तियारको नियन्त्रणमा",
      "timestamp": 1753056000000,
      "source": "gp",
      "content": "घुस लिएको रकमसहित डिभिजन वन कार्यालय धनगढी, कैलालीका वरिष्ठ वन अधिकृत पूर्णशङ्कर यादवलाई अख्तियार दुरुपयोग अनुसन्धान कार्यालय कञ्चनपुरको टोलीले आज नियन्त्रणमा लिएको छ ।",
      "longContent": "गोरखापत्र अनलाइनकञ्चनपुर, साउन ५ गते । घुस लिएको रकमसहित डिभिजन वन कार्यालय धनगढी, कैलालीका वरिष्ठ वन अधिकृत पूर्णशङ्कर यादवलाई अख्तियार दुरुपयोग अनुसन्धान कार्यालय कञ्चनपुरको टोलीले आज नियन्त्रणमा लिएको छ ।आयोगका प्रवक्ता राजेन्द्रकुमार पौडेलद्वारा जारी विज्ञप्तिअनुसार चुरे गाउँपालिका –६ ग्वासी सामुदायिक वनको घाटगद्दी गरेको काठको बिमर्का र छोडपुर्जीका लागि सेवाग्राहीसँग यादवले घुस मागेको उजुरी अख्तियारको कार्यालयमा परेको थियो ।सोही उजुरीका आधारमा खटिएको अख्तियारको टोलीले सात लाख ३१ हजार घुस लिइसकेको अवस्थामा यादवलाई रकमसहित डिभिजन वन कार्यालय धनगढीबाट नियन्त्रणमा लिएको हो । नियन्त्रणमा लिएका यादवमाथि थप अनुसन्धान भइरहेको आयोगले जनाएको छ ।",
      "link": "https://gorkhapatraonline.com/news/164548",
      "image": "https://gorkhapatraonline.com/storage/media/290207/conversions/akhtiyar-kanchanpur-original-thumb.jpg"
    },
    {
      "slug": "164547",
      "title": "पूर्वी नाकाबाट सर्वाधिक निर्यात हुने वस्तु ‘अलैँची’",
      "timestamp": 1753056000000,
      "source": "gp",
      "content": "पूर्वी नाका काँकडभिट्टाबाट आर्थिक वर्ष २०८१-८२ मा निर्यात भएका मुख्य दश वस्तुमा  ‘अलैँची’ शीर्ष स्थानमा छ । मेची भन्सार कार्यालयले गत आवमा सात अर्ब ६७ करोड ४० लाख ३७ हजार मूल्य बराबरको ४२ लाख ९४ हजार ५५० किलोग्राम अलैँची निर्यात भएको जनाएको छ ।",
      "longContent": "झापा, साउन ५ गते । पूर्वी नाका काँकडभिट्टाबाट आर्थिक वर्ष २०८१-८२ मा निर्यात भएका मुख्य दश वस्तुमा  ‘अलैँची’ शीर्ष स्थानमा छ । मेची भन्सार कार्यालयले गत आवमा सात अर्ब ६७ करोड ४० लाख ३७ हजार मूल्य बराबरको ४२ लाख ९४ हजार ५५० किलोग्राम अलैँची निर्यात भएको जनाएको छ ।पूर्वी नेपालको इलाम, पाँचथर, ताप्लेजुङ, तेह्रथुम, धनकुटा, सङ्खुवासभा, भोजपुरलगायत जिल्लामा अलैँचीको उत्पादन हुने गरेको छ । पहाडी जिल्लामा उत्पादित अलैँची प्रशोधित गरेर पूर्वी नाका काँकडभिट्टा हुँदै भारत निर्यात गरिन्छ । अलैँचीपछि सर्वाधिक निर्यात भएका दश वस्तुमा फलामे पाता, चिया, प्लाइउड, छुर्पी, अम्रिसो, भेनियर पत्ती, मोलासिस, अदुवा र सिमेन्टको क्लिङ्कर रहेको मेची भन्सार कार्यालयका सूचना अधिकारी ईश्वरकुमार हुमागाईले जानकारी दिनुभयो । उहाँका अनुसार गत आवमा चार अर्ब ४२ करोड २७ लाख ७२ हजार मूल्य बराबरको तीन करोड ८२ लाख ७१ हजार ८९७ केजी फलामे पाता निर्यात भएको छ । सर्वाधिक निर्यात हुने तेस्रो वस्तुमा चिया रहेको छ । चिया, अलैँची र अदुवा पूर्वी नेपालको नगदे कृषि उत्पादन हुन् । झापा, इलाम र पाँचथर लगायत जिल्ला चियाखेतीका लागि प्रख्यात छ।सोही अवधिमा यही नाका भएर चार अर्ब २१ करोड ३५ लाख ९२ हजार बराबरको एक करोड ५४ लाख १६ हजार ७५७ केजी चिया निर्यात भएको छ ।आव २०८०-८१ को तुलनामा गत आवमा चियाको निर्यात ३२ दशमलव ५ प्रतिशतले वृद्धि भएको सूचना अधिकारी हुमागाईले जानकारी दिनुभयो । आव २०८०-८१ मा यहाँबाट तीन अर्ब १७ करोड ९५ लाख २७ हजार बराबरको एक करोड ३४ लाख ६६ हजार ३६ केजी चिया निर्यात गरिएको थियो ।चियापछि सर्वाधिक निर्यात हुने वस्तुमा प्लाइउड रहेको छ । गत आवमा तीन अर्ब ३२ करोड ८९ लाख ९९ हजार बराबरको प्लाइउड निर्यात भएको छ ।छुर्पी यस नाकाबाट सर्वाधिक निर्यात हुने वस्तुमा पाँचौँ स्थानमा रहेको छ । दूधबाट बन्ने छुर्पी तेस्रो मुलुकमा कुकुर वा बिरालोको खानाको रूपमा निर्यात हुने गरेको छ । गत आवमा एक अर्ब ४१ करोड ७१ लाख चार हजार बराबरको आठ लाख १५ हजार ५०५ केजी छुर्पी निर्यात भएको भन्सार कार्यालयले जनाएको छ ।यहाँबाट निर्यात हुने वस्तुको छैटौँ अम्लिसो, सातौँमा भेनियर पत्ती, आठौँमा मोलासिस, नवौँमा अदुवा र दशौँमा सिमेन्टको क्लिङ्कर रहेको छ । गत एक वर्षमा यस नाकाबाट ९५ करोड ६६ लाख ७५ हजारको अम्लिसो, ९४ करोड ५६ लाख ६० हजारको भेनियर पत्ति, ५१ करोड एक लाख ७३ हजारको मोलासिस, २९ करोड ६० लाख ९१ हजारको अदुवा र २८ करोड ४१ लाख आठ हजारको क्लिङ्कर निर्यात भएको जनाइएको छ । रासस",
      "link": "https://gorkhapatraonline.com/news/164547",
      "image": "https://gorkhapatraonline.com/storage/media/290205/conversions/alaichi--original-thumb.jpg"
    },
    {
      "slug": "164546",
      "title": "पुस्तकालय सञ्चालन र व्यवस्थापनले पार्टीलाई ऊर्जा मिल्ने",
      "timestamp": 1753056000000,
      "source": "gp",
      "content": "नेपाली कांग्रेसका सभापति एवं पूर्वप्रधानमन्त्री शेरबहादुर देउवाले महामन्त्री गगन थापाले पुस्तकालय व्यवस्थापन गरेर अत्यन्तै राम्रो काम गरेको बताउनुभएको छ ।",
      "longContent": "पाटन (ललितपुर),  साउन ५ गते ।  नेपाली कांग्रेसका सभापति एवं पूर्व प्रधानमन्त्री शेरबहादुर देउवाले पुस्तकालय सञ्चालन र व्यवस्थापनले पार्टीलाई ऊर्जा मिल्ने बताउनु भएको छ । सभापति देउवाले महामन्त्री गगन थापाले पुस्तकालय व्यवस्थापन गरेर अत्यन्तै राम्रो काम गरेको पनि चर्चा गर्नुभएको छ ।नेपाली कांग्रेसको पुस्तकालय तथा पार्टी अध्ययन स्रोत केन्द्र विभागद्वारा पुस्तकालय स्थापना र सहयोगी दाताहरुलाई सम्मान कार्यक्रममा सभापति देउवाले प्रतिस्पर्धी पार्टीहरुको भन्दा नेपाली कांग्रेसको सिद्धान्त राम्रो भएको उल्लेख गर्दै आमजनमानसमा बुझाउन पुस्तकालयको महत्त्वपूर्ण भूमिका हुने धारणा राख्नुभयो ।“मैले त तल्लो तलामै राखौँ भनेको हो, माथि राख्नुभयो, तर पनि राम्रो छ, धेरै बहुमूल्य किताब छन्, उसै त कांग्रेसीहरु पढ्दै पढ्दैनन् भन्ने छ, यहाँबाट साथीहरूले आजको जमानामा पार्टीको सिद्धान्त, आदर्श राम्रो छ भन्ने थाहा पाउँछन्, व्यापक बुझाउनु छ, मिडियालगायतका सम्पूर्ण साथीहरूमा बुझाउन सकियो भने सबैभन्दा पुरानो पार्टीले बहुमत ल्याउन सक्छ, सिद्धान्त र आदर्श धेरै महत्त्वपूर्ण र राम्रो छ,” उहाँले भन्नुभयो ।सभापति देउवाले पुस्तकालय सञ्चालन र व्यवस्थापनले पार्टीलाई ऊर्जा मिल्ने धारणा राख्नुभयो । उपसभापति धनराज गुरुङले अध्ययनले ज्ञानको अभिवृद्धि हुने भएकाले अध्ययन बिना द्वन्द्व, झगडा र विनाशको शृङ्खला बढ्ने बताउनुभयो । उहाँले अध्ययनको कमीले गर्दा नेपाली राजनीतिमा ज्ञानको शृङ्खला घट्दै गएको र कांग्रेसले पुस्तकालय निर्माण गरेर यसलाई चिर्ने प्रयास गरेको बताउनुभयो ।नेपाली कांग्रेसका महामन्त्री गगनकुमार थापानेपाली कांग्रेसका महामन्त्री गगनकुमार थापाले पछिल्लो समय पार्टी विभागको काम गर्ने तरिका बदलिएको बताउनुभयो । पार्टीका विभाग सक्रिय भएका छन्, पार्टीको केन्द्रीय कार्यालय परिसर ज्ञानको मन्थनको केन्द्र हुनुपर्छ, ज्ञानको उत्पादनलाई परिणामसँग कसरी जोड्ने भनेर ध्यान दिएका छौँ, पुस्तकमाथि छलफल गर्ने हामीमाथिको प्रश्न र चुनौतीलाई चिर्न सक्नुपर्नेछ, पुराना कुरा इतिहासको संरक्षण गर्दै नयाँ समाजका नयाँ कुरालाई सिक्न र ग्रहण गर्न तत्पर छौँ”, उहाँले भन्नुभयो ।उहाँले आकर्षक पुस्तकालय निर्माण गर्न रु ६० लाख उपलब्ध गराउने प्रतिबद्धता जनाउने व्यक्ति सम्पर्कमा नआएकाले  यसका बाबजुद पनि रु एक करोडको कोष जम्मा भएको बताउनुभयो । उहाँले पार्टीको स्रोत र साहित्य सिर्जनाका कुराहरुमा काम गर्ने समेत विभागको काम रहेको भएकाले पार्टीमा योगदान गर्नेहरूको ग्रन्थ समेत प्रकाशन गर्ने सोच रहेको बताउनुभयो ।पार्टीका सहमहामन्त्री महालक्ष्मी उपाध्याय (डिना)ले पुस्तकालयलाई व्यवस्थित बनाउँदै पार्टीको विचार, आस्था र सिद्धान्तलाई परिस्कृत बनाउँदै नेपालको विभिन्न आन्दोलनमा नेपाली कांग्रेसले पुर्‍याएको योगदान हरेक नेपालीसम्म पुर्‍याउँदै सकारात्मक सन्देश दिन ध्यान दिनुपर्नेमा जोड दिनुभयो ।पार्टीका सहमहामन्त्री भीष्मराज आङ्देम्वेले नेपाली कांग्रेसले सबैलाई आफ्नो विचारमा सशक्त बनाउन पुस्तकालय तथा स्रोत केन्द्रमार्फत प्रभावकारी भूमिका खेल्न सक्ने बताउनुभयो । पार्टी कोषाध्यक्ष उमेश श्रेष्ठले प्रबुद्ध व्यक्तिहरुलाई पार्टी कार्यालयमा बोलाएर बहसको शृङ्खला चलाएर गतिशील बनाइरहेको बताउँदै संस्थागत कोष अभिवृद्धिमा जोड दिनुभयो । उहाँले पार्टी कार्यालयलाई बहसको थलो बनाएर राम्रो र सकारात्मक कुराहरुको प्रवर्द्धन गर्न आवश्यक भूमिका निर्वाह गर्ने प्रतिबद्धता जनाउनुभयोे ।पुस्तकालय तथा पार्टी अध्ययन स्रोत केन्द्र विभागका प्रमुख एवं केन्द्रीय सदस्य अजयबाबु सिवाकोटीले २०८१ साल साउन २२ गते विभाग गठन भई काम अगाडि बढेको बताउँदै नेपाली कांग्रेस मतदाता र शुभेच्छुकको बलमा सञ्चालन भएको बताउनुभयो । कार्यक्रममा सभापति देउवाले ग्रीनसिटी अस्पतालका अध्यक्ष लोकबहादुर टण्डनले प्रकाशन गर्नुभएको पुस्तक विमोचन गर्नुभएको थियो । उहाँले पुस्तकालय सञ्चालनमा योगदान पुर्‍याउने प्रताप पौडेल, युवराज पाण्डे, शङ्कर तिवारी, मनोजमणि आचार्य, रागभ आचार्य, दिलबहादुर महर्जनलगायतलाई सम्मान गर्नुभएको थियोे । रासस",
      "link": "https://gorkhapatraonline.com/news/164546",
      "image": "https://gorkhapatraonline.com/storage/media/290197/conversions/sherbahdur-deuba--original-thumb.jpg"
    },
    {
      "slug": "164526",
      "title": "लोकल प्रजातिका कुखुरा उत्पादन गर्दै फार्म",
      "timestamp": 1753056000000,
      "source": "gp",
      "content": "बाँकेको जानकी गाउँपालिका –४ स्थित खजुरामा रहेको कुखुरा विकास फार्मले विभिन्न प्रजातिका लोकल कुखुराहरु अनुसन्धान, उत्पादन तथा बजारीकरण गर्दैआएको छ ।",
      "longContent": "गजेन्द्र गुरुङखजुरा, साउन ५ गते । बाँकेको जानकी गाउँपालिका –४ स्थित खजुरामा रहेको कुखुरा विकास फार्मले विभिन्न प्रजातिका लोकल कुखुराहरु अनुसन्धान, उत्पादन तथा बजारीकरण गर्दैआएको छ । फार्मले वार्षिक लाखौँको संख्यामा विभिन्न प्रजातिका लोकल कुखुराका चल्ला उत्पादन गरेर बिक्री वितरण गर्दैैआएको हो । ग्रामीण कुखुराका चल्ला उत्पादन तथा वितरण, आनुवांशिक स्रोत संरक्षण, नवीनतम जातका पन्छीहरुको अनुसन्धान तथा कृषकलाई विभिन्न तालिम तथा प्राविधिक सहयोग, सेवा परामर्शसमेत फार्मले प्रदान गर्दैआएको छ ।फार्मभित्र जैविक सुरक्षा तथा अत्याधुनिक खोरसहितको कुखुरा फार्म, दाना मिल, ह्याचरी (चल्ला उत्पादन तथा वितरण), रोग निदान प्रयोगशाला सेवा, नवीनतम प्रजातिका पन्छीपालन, अध्ययन–परीक्षण, पानी शुद्धीकरण प्लान्ट सञ्चालन गरेको छ । फार्ममा पाँच हजार माउ अट्ने दुईवटा अत्याधुनिक खोर रहेका छन् । लोकल प्रजातिका कुखुराको अनुसन्धान, उत्पादन तथा बजारीकरण गर्दैआएको फार्मले गत आर्थिक वर्ष २०८१–८२ मा एक लाख ७८ हजार बढी विभिन्न जातका लोकल प्रजातिका कुखुराका चल्ला उत्पादन गरेको छ । फार्मका फार्म प्रबन्धक डा. सुमन खनालले गत आवमा फार्मबाट एक लाख ५० हजार चल्ला उत्पादन गर्ने लक्ष्य राखिएकोमा लक्ष्यभन्दा बढी एक लाख ७८ हजार ६५९ चल्ला उत्पादन गरिएको जानकारी दिनुभयो । बजेटको व्यवस्थाअनुसार हरेक वर्ष चल्ला उत्पादनको लक्ष्य निर्धारण गरिने उहाँको भनाइ छ । कृषकलाई एक दिने चल्ला सिधै फार्मबाट र हुर्किएका चल्ला ब्रुडर किसान मार्फत वितरण गर्ने व्यवस्था रहेको उहाँले बताउनुभयो । उहाँका अनुसार हरेक हप्ताको सोमबार कृषकलाई फार्मबाट एक दिने चल्ला वितरण गरिँदैआइएको छ । एक दिने चल्लालाई प्रतिचल्ला ४५ रुपियाँ र ब्रुडर किसानबाट बिक्री गरिने हुर्किएका चल्लालाई लुम्बिनी प्रदेश कृषि तथा भूमि व्यवस्था मन्त्रालयबाट तोकिएको दररेटमा ब्रुडर किसानले बिक्री गर्दैआएको उहाँले जानकारी दिनुभयो । ब्रुडर किसानबाट ४ देखि १२ हप्तासम्मका चल्ला वितरण हुने डा. खनालले बताउनुभयो । फार्मबाट ग्रामीण ब्लाक अष्ट्रालोप र न्यु हेम्पसायर प्रजातिका कुखुराका चल्ला र लोकल खजुरा साकिनी, घाँटी खुइले, शुद्ध कालो, प्वाँख उल्टे, साकिनीका साथै कालिजका चल्ला उत्पादन, संरक्षण तथा बजारीकरण हुँदैआएको डा. खनालले बताउनुभयो । फार्मबाट चल्ला मात्र नभएर अण्डासमेत उत्पादन बिक्री हुँदैआएको छ । गत आवमा फार्मबाट तीन लाख चार हजार १०२ अण्डा उत्पादन भएको थियो । जसमध्ये दुई लाख ३८ हजार ५७३ अण्डा (ओथारो अण्डा) चल्ला उत्पादनका लागि प्रयोग भएको, ५४ हजार ८८९ राम्रो र १० हजार ६४० वटा चर्केको अण्डा बिक्री वितरण गरिएको थियो । चल्ला, अण्डा, कुखुरा, मललगायतको बिक्रीबाट गत आवमा एक करोड ४२ लाख १०३ रुपियाँ राजस्व सङ्कलन भएको फार्म प्रबन्धक डा. खनालले जानकारी दिनुभयो । अघिल्लो आर्थिक वर्ष २०८०–८१ मा फार्मबाट एक लाख ८१ ह्जार ९६६ चल्ला उत्पादन भएका थिए भने चल्ला, अण्डा, कुखुरा, मललगायतको बिक्रीबाट एक करोड सात लाख दुई हजार १०९ रुपियाँ राजस्व सङ्कलन भएको थियो ।",
      "link": "https://gorkhapatraonline.com/news/164526",
      "image": "https://gorkhapatraonline.com/storage/media/290167/conversions/kukhura-original-thumb.jpg"
    },
    {
      "slug": "164522",
      "title": "बाह्र लाख रुपियाँ चोर्ने एक पक्राउ",
      "timestamp": 1753056000000,
      "source": "gp",
      "content": "मध्य राति अर्काको घरमा पसेर १२ लाख रुपियाँ चोरी गरेको अभियोगमा एक व्यक्ति पक्राउ परेका छन् । प्रहरीले कास्कीको माछापुच्छरे गाउँपालिका –९ का २३ वर्षीय ओमबहादुर भुजेललाई आइतबार राति साढे १० बजे पोखरा –६, डिहिकोपाटनबाट पक्राउ गरेको हो ।",
      "longContent": "फडिन्द्र अधिकारीलेखनाथ, साउन ५ गते । मध्य राति अर्काको घरमा पसेर १२ लाख रुपियाँ चोरी गरेको अभियोगमा एक व्यक्ति पक्राउ परेका छन् । प्रहरीले कास्कीको माछापुच्छरे गाउँपालिका–९ का २३ वर्षीय ओमबहादुर भुजेललाई आइतबार राति साढे १० बजे पोखरा–६, डिहिकोपाटनबाट पक्राउ गरेको हो । भुजेललाई सोमबार कास्की जिल्ला अदालतबाट १० दिनको म्याद थपगरी चोरी तथा डाँकासम्बन्धी कसुरमा अनुसन्धान अघि बढाइएको जिल्ला प्रहरी कार्यालय कास्कीका प्रहरी नायब उपरीक्षक हरिबहादुर बस्नेतले जानकारी दिनुभयो । भुजेलले शुक्रबार मालेपाटनस्थित दाङ भ्याली फ्रेस हाउसका सञ्चालक सङ्गिता भण्डारीको कोठामा भएको रकम चोरेको प्रहरीको आरोप छ । राति साढे ११ बजे दराजमा राखिएको नगद १२ लाख ३० हजार चोरी भएको भण्डारीले प्रहरीलाई जानकारी दिनुभएको थियो । जानकारी प्राप्त भएपछि वडा प्रहरी कार्यालय बैदामबाट खटिएको प्रहरी टोलीले चोरीको नगद रकममध्ये नौ लाख ९७ हजार पाँच सय र २ मोबाइलसहित भुजेललाई नियन्त्रणमा लिएको जनाएको छ ।",
      "link": "https://gorkhapatraonline.com/news/164522",
      "image": "https://gorkhapatraonline.com/storage/media/290162/conversions/chor-original-thumb.jpg"
    },
    {
      "slug": "164503",
      "title": "खोलाले बगाउँदा युवतीको मृत्यु",
      "timestamp": 1753056000000,
      "source": "gp",
      "content": "पाँचथरको फिदिम –४ र हिलिहाङ –७ लाई सिमाना छुट्याएर बगेको हेंवा खोलाले बगाउँदा एक युवतीको मृत्यु भएको छ ।  खोलाबाट उहाँको उद्धार गरिए पनि उपचारको क्रममा उहाँको मृत्यु भएको हो । जिल्लाको फालेलुङ गाउँपालिका –७ पापुन्देनका रत्नकुमार आङबोकी २३ वर्षीया छोरी मनिषा आङबो रहेको जिल्ला प्रहरी कार्यालय पाँचथरका सूचना अधिकारी रुपेश तामाङले जानकारी दिनुभयो ।",
      "longContent": "राधा लुइटेलफिदिम, साउन ५ गते । पाँचथरको फिदिम –४ र हिलिहाङ –७ लाई सिमाना छुट्याएर बगेको हेंवा खोलाले बगाउँदा एक युवतीको मृत्यु भएको छ ।  खोलाबाट उहाँको उद्धार गरिए पनि उपचारको क्रममा उहाँको मृत्यु भएको हो । जिल्लाको फालेलुङ गाउँपालिका –७ पापुन्देनका रत्नकुमार आङ्बोकी २३ वर्षीया छोरी मनीषा आङ्बो रहेको जिल्ला प्रहरी कार्यालय पाँचथरका सूचना अधिकारी रुपेश तामाङले जानकारी दिनुभयो ।उहाँका अनुसार हेंवा खोलाको हिलिहाङ खण्डमा डाइभर्सन बनाउने काममा खटेका मानिसले बग्दैगरेको अवस्थामा भेटेपछि आङ्बोको उद्धार गरिएको थियो । आङबोलाई प्रहरी र स्थानीयले उपचारार्थ पाँचथर अस्पतालमा ल्याउँदा चिकित्सकले मृत घोषणा गरेको तामाङको भनाइ छ ।आङ्बोलाई खोलाले बगाएको वा आफैं खोलामा हाम फालेको भन्ने विषयमा अनुसन्धान भइरहेको प्रहरीले जनाएको छ । आङ्बोका शव पाँचथर अस्पतालमा पोष्टमार्टमका लागि राखिएको छ । शव बुझ्न आफन्तकहाँ खबर पठाइएको तामाङले बताउनुभयो ।",
      "link": "https://gorkhapatraonline.com/news/164503",
      "image": "https://gorkhapatraonline.com/storage/media/290118/conversions/dead-body-original-thumb.jpg"
    }
  ]
}