{
  "date": "2025-12-28T21:41:35.603Z",
  "news": [
    {
      "slug": "185619",
      "title": "नेप्से परिसूचक ४७ अङ्कले बढ्यो",
      "timestamp": 1766880000000,
      "source": "gp",
      "content": "नेपाल स्टक एक्सचेन्ज (नेप्से) परिसूचकमा उच्च अङ्कको सुधार देखिएको छ । आज नेप्से परिसूचक ४७ दशमलव ५५ अङ्कले बढेर दुई हजार ६३३ दशमलव ४२ को बिन्दुमा कायम भएको हो ।",
      "longContent": "काठमाडौँ, पुस १३ गते । नेपाल स्टक एक्सचेन्ज (नेप्से) परिसूचकमा उच्च अङ्कको सुधार देखिएको छ । आज नेप्से परिसूचक ४७ दशमलव ५५ अङ्कले बढेर दुई हजार ६३३ दशमलव ४२ को विन्दुमा कायम भएको हो ।आज विभिन्न ३२८ कम्पनीका एक करोड ३४ लाख ६७ हजार १४५ कित्ता शेयर ८९ हजार २५१ पटक खरिद बिक्री हुँदा पाँच अर्ब ५३ करोड १३ लाख ७० हजार बराबरको कारोबार भएको नेप्सेले जनाएको छ ।आजको कारोबारमा सबै समूहको उपसूचक बढेको छ। विकास बैँक, लघुवित्त र अन्य समूहको उपसूचकमा दुई प्रतिशतभन्दा माथिको वृद्धि देखिएको छ ।मिड सोलु हाइड्रोपावर लिमिटेडको शेयर मूल्य आज सबैभन्दा धेरै ९ दशमलव ४९ प्रतिशतले बढेको छ । सबैभन्दा धेरै घट्नेमा भने विन नेपाल लघुवित्त वित्तीय संस्था लिमिटेडको शेयर मूल्यमा नकारात्मक सर्किट लागेको छ ।कारोबार रकमका आधारमा आज सबैभन्दा धेरै युनियन हाइड्रोपावर लिमिटेडको २७ करोड ६० लाख ३५ हजार १९३ बराबरको पाँच लाख ५४ हजार ९२१ कित्ता शेयर किनबेच भएको छ । रासस",
      "link": "https://gorkhapatraonline.com/news/185619",
      "image": "https://gorkhapatraonline.com/storage/media/326513/conversions/nepal-stock-exchange-original-thumb.jpg"
    },
    {
      "slug": "185618",
      "title": "चाँदी आयातमा पाइने विदेशी मुद्रा सटही सुविधामा मासिक कोटा",
      "timestamp": 1766880000000,
      "source": "gp",
      "content": "नेपाल राष्ट्र बैँकले चाँदी आयातका लागि पाइने विदेशी मुद्राको सटही सुविधामा हेरफेर गरेको छ ।",
      "longContent": "काठमाडौँ,  पुस १३ गते । नेपाल राष्ट्र बैँकले चाँदी आयातका लागि पाइने विदेशी मुद्राको सटही सुविधामा हेरफेर गरेको छ ।नेपाल राष्ट्र बैँकले आज एकीकृत परिपत्र–२०८१ मा संशोधन गर्दै चाँदी आयातका लागि महिनामा उद्योगले २० लाख अमेरिकी डलर र अन्य व्यवसायीले चार लाख अमेरिकी डलर बराबर सटही सुविधा पाउने जनाएको हो ।यसअघि उद्योगले एक पटकमा पाँच लाख र अन्य व्यवसायीले एक लाख अमेरिकी डलर बराबरको चाँदी आयातका लागि मुद्रा सटही सुविधा पाउने गरेका थिए । राष्ट्र बैँकले नयाँ व्यवस्थामार्फत मासिक कोटा तोकिदिएको हो । रासस",
      "link": "https://gorkhapatraonline.com/news/185618",
      "image": "https://gorkhapatraonline.com/storage/media/326511/conversions/223-original-thumb.jpg"
    },
    {
      "slug": "185587",
      "title": "आज पनि बढ्यो सुनचाँदीको मूल्य",
      "timestamp": 1766880000000,
      "source": "gp",
      "content": "पछिल्ला केही दिनयता स्थानीय बजारमा सुनचाँदीको मूल्य लगातार बढीरहेको छ । आज पनि दुवै धातुको मूल्यमा बढोत्तरी भएको छ ।",
      "longContent": "काठमाडौँ, पुस १३  गते ।  पछिल्ला केही दिनयता स्थानीय बजारमा सुनचाँदीको मूल्य लगातार बढिरहेको छ । आज पनि दुवै धातुको मूल्यमा बढोत्तरी भएको छ । आज छापावाल सुनको मूल्य प्रतितोला रु. दुई लाख ७० हजार ६०० र त्यति नै चाँदीको मोल रू. चार हजार ८३५ कायम भएको नेपाल सुनचाँदी व्यवसायी महासङ्घले जनाएको छ । दुवै धातुको मूल्य हालसम्मको उच्च हो । अमेरिकी डलरको भाउ बढेसँगै सुनचाँदीको मूल्य पनि बढेको विश्लेषकहरूले बताएका छन् । अन्तर्राष्ट्रिय बजारमा आज एक औँस सुन चार हजार ५३० र त्यति नै परिमाणको चाँदी ७८ अमेरिकी डलरमा खरिदबिक्री भइरहेको अन्तर्राष्ट्रिय सञ्चारमाध्यमहरूले जनाएका छन् ।  रासस",
      "link": "https://gorkhapatraonline.com/news/185587",
      "image": "https://gorkhapatraonline.com/storage/media/326429/conversions/_gold-original-thumb.jpg"
    },
    {
      "slug": "185532",
      "title": "बिमा क्षेत्र : जोखिम वहन क्षमतामा सुधार",
      "timestamp": 1766880000000,
      "source": "gp",
      "content": "विभिन्न समयमा आएको भीषण बाढी र जेनजी आन्दोलनले नेपालको बिमा क्षेत्रलाई प्राकृतिक र मानवनिर्मित जोखिमको दोहोरो दबाबमा राख्दै जोखिम वहनको क्षमता पनि बढाइरहेको देखिएको छ । एकातिर बाढीपहिरोले निर्जीवन बिमामा दाबीको चाप अस्वाभाविक रूपमा बढायो भने अर्कोतिर आन्दोलनपछिको तोडफोड, आगजनी र अवरोधले दङ्गा–आन्दोलनसम्बन्धी कभरेज, पोलिसी अपवाद र दाबी व्यवस्थापन प्रणालीको सक्षमताको परीक्षण भएको छ । यी घटनाक्रमले बिमा क्षेत्रको जोखिम वहन क्षमता, उपभोक्ता विश्वास र दीर्घकालीन स्थायित्वमाथि गहिरो बहस जन्माएको छ ।",
      "longContent": "काठमाडौँ, पुस १३ गते । विभिन्न समयमा आएको भीषण बाढी र जेनजी आन्दोलनले नेपालको बिमा क्षेत्रलाई प्राकृतिक र मानवनिर्मित जोखिमको दोहोरो दबाबमा राख्दै जोखिम वहनको क्षमता पनि बढाइरहेको देखिएको छ । एकातिर बाढीपहिरोले निर्जीवन बिमामा दाबीको चाप अस्वाभाविक रूपमा बढायो भने अर्कोतिर आन्दोलनपछिको तोडफोड, आगजनी र अवरोधले दङ्गा–आन्दोलनसम्बन्धी कभरेज, पोलिसी अपवाद र दाबी व्यवस्थापन प्रणालीको सक्षमताको परीक्षण भएको छ । यी घटनाक्रमले बिमा क्षेत्रको जोखिम वहन क्षमता, उपभोक्ता विश्वास र दीर्घकालीन स्थायित्वमाथि गहिरो बहस जन्माएको छ ।नेपाल बिमा प्राधिकरणका कार्यकारी निर्देशक सुशीलदेव सुवेदीले समग्रमा नेपालका लागि दुःखद र दुर्भाग्यपूर्ण घटनाका रूपमा बाढी र जेनजी आन्दोलन भएको भन्दै यही घटना समग्र बिमा व्यवसायका लागि टर्निङ प्वाइन्ट भएको बताउनुभयो । जेनजी आन्दोलनको क्षति बिमा दाबी रकमको तुलनामा भुक्तानी कम नभएको जिकिर उहाँको छ । कार्यकारी निर्देशक सुवेदीले ९० दिनमै पाँच अर्बमाथि भुक्तानी भएको बताउनुभयो । महाभूकम्पका बेला १६/१७ अर्बको दाबी तिर्न आठ/नौ वर्ष लागेको स्मरण गर्दै उहाँले अहिले भन्नुभयो, “अहिले दाबी भुक्तानी महाभूकम्पको भन्दा छिटोछरितो बनेको छ ।” जेनजी आन्दोलनका क्रममा भएका भौतिक तथा अन्य क्षतिको निर्जीवन बिमा कम्पनीमा परेका कुल तीन हजार ३०३ वटा बिमाको करिब २३ अर्ब ४५ करोड दाबी रकममध्ये हालसम्ममा बिमा कम्पनीले अग्रिम भुक्तानीसमेत गरी करिब पाँच अर्ब १८ करोड दाबी रकम बिमितलाई भुक्तानी गरिसकेको उहाँले बताउनुभयो । बिमा दाबीको भुक्तानी यही रफ्तारमा जाने हो भने छिट्टै सम्पन्न हुने अपेक्षा गरिएको उहाँले बताउनुभयो । यस्तै गत असोज १८ गतेयताको अविरल वर्षा तथा बाढीपहिरोका कारण भएका भौतिक तथा अन्य क्षतिको हालसम्ममा निर्जीवन बिमा कम्पनीमा ७८१ वटा प्रारम्भिक बिमा दाबी परे । कुल करिब चार अर्ब चार करोड प्रारम्भिक दाबी रकममध्ये हालसम्ममा ६७ वटा दाबीको कुल दाबी रकम करिब एक करोड ८८ लाख भुक्तानी भएको प्राधिकरणको तथ्याङ्क छ ।बाढी र आन्दोलन जस्ता घटनाले क्षतिको मात्र होइन, बिमा गर्नेहरूको चेतनास्तरमा पनि उल्लेख्य वृद्धि गराएको छ । पहिले औपचारिकताका रूपमा लिइने बिमा अब जोखिम व्यवस्थापनको अनिवार्य उपकरणका रूपमा बुझिन थालेको छ । प्राकृतिक प्रकोप र आन्दोलनबाट भएको वास्तविक क्षतिले कभरेज, अपवाद, बिमा रकम र दाबी प्रक्रियाबारे बिमित स्वयम् सचेत हुन थालेका छन्, जसले दीर्घकालमा बिमा बजारलाई बढी उत्तरदायी, पारदर्शी र परिपक्व बनाउने सङ्केत देखाएको प्राधिकरणका कार्यकारी निर्देशक सुवेदीले बताउनुभयो । “कहिल्यै बिमा नगरेका पनि बिमा गर्न भन्दै आइरहेको जानकारी दिँदै कम्पनीबाट प्राप्त भएको छ, भविष्यमा यसले ठुलै सकारात्मक परिवर्तन ल्याउने छ ।” बिमा दाबी भुक्तानीका लागि कसरी सहजीकरण गर्न सकिन्छ भनेर प्राधिकरणको मुख्य फोकस रहेको भन्दै उहाँले भोलिका दिनमा यस्ता समस्या आए कसरी अगाडि बढ्ने भन्ने कुरामा पनि सचेत रहेको बताउनुभयो । पछिल्लो समय सरकारी सम्पत्तिको बिमा गर्ने विषय फेरि सतहमा आएको उहाँले बताउनुभयो । “यसका लागि हामीसँग नीति, पूर्वाधारदेखि सबै कुरा छ । सरकारले बिमा गर्छु भन्यो भने मात्रै पुग्छ । यसमा थप केही गृहकार्य गर्नुपर्ने छैन ।” उहाँले भन्नुभयो, “तर सरकारले बिमा गर्छु भनेर बजेट छुट्याउनु प¥यो ।”",
      "link": "https://gorkhapatraonline.com/news/185532",
      "image": "https://gorkhapatraonline.com/storage/media/326369/conversions/bima-original-thumb.jpg"
    },
    {
      "slug": "185530",
      "title": "गोरखापत्र सहकारीको नाफा बढ्यो",
      "timestamp": 1766880000000,
      "source": "gp",
      "content": "गोरखापत्र कर्मचारी बहुउद्देश्यीय सहकारी संस्था लिमिटेडको नाफा बढेको छ । संस्थाको शनिबार आयोजित १९ औँ वार्षिक साधारण सभामा प्रस्तुत आर्थिक प्रतिवेदनमा आर्थिक वर्ष २०८१/८२ मा एक लाख ८४ हजार ३७९ रुपियाँ नाफा भएको उल्लेख छ । संस्थाले त्यसअघि आव २०८०/८१ मा एक लाख ७५ हजार ३४३ रुपियाँ नाफा आर्जन गरेको थियो ।",
      "longContent": "गोरखापत्र समाचारदाताकाठमाडौँ, पुस १३ गते । गोरखापत्र कर्मचारी बहुउद्देश्यीय सहकारी संस्था लिमिटेडको नाफा बढेको छ । संस्थाको शनिबार आयोजित १९ औँ वार्षिक साधारण सभामा प्रस्तुत आर्थिक प्रतिवेदनमा आर्थिक वर्ष २०८१/८२ मा एक लाख ८४ हजार ३७९ रुपियाँ नाफा भएको उल्लेख छ । संस्थाले त्यसअघि आव २०८०/८१ मा एक लाख ७५ हजार ३४३ रुपियाँ नाफा आर्जन गरेको थियो । सहकारीका अध्यक्ष पुष्पराज जोशीका अनुसार गत आवको असार मसान्तसम्ममा सदस्यहरूबाट एक करोड ६३ लाख ९६ हजार निक्षेप सङ्कलन भएको थियो । जसमध्ये एक करोड ५७ लाख २६ हजार रुपियाँ ऋण लगानी गरिएको उहाँले जानकारी दिनुभयो ।गोरखापत्रका कर्मचारी अवकाश हुँदै जाने तर नयाँ कर्मचारी भर्ना हुन नसक्दा संस्थाको आर्थिक क्रियाकलाप बढ्न नसकेको उहाँले बताउनुभयो । साधारण सभामा गोरखापत्र संस्थानका महाप्रबन्धक लालबहादुर ऐरीले गोरखापत्र सहकारीले संस्थानका कर्मचारीलाई आर्थिक रूपमा उल्लेख्य सहयोग गरेको बताउनुभयो । उहाँले सबै कर्मचारीलाई एकताबद्ध हुन आग्रहसमेत गर्नुभयो । सहकारी मुलुकको अर्थतन्त्रको आधारभूत मेरुदण्ड भएको बताउँदै उहाँले पारिवारिक अर्थतन्त्रसँग सहकारी जोडिएको धारणा राख्नुभयो । गोरखापत्र दैनिकका निमित्त प्रधान सम्पादक जुनारबाबु बस्नेतले सुरुवाती चरणमा गोरखापत्र सहकारीलाई समस्या भएको भए पनि अहिले निरन्तर नाफामा रहेको बताउनुभयो । सहकारीको आयआर्जनमा अझै ध्यान दिनुपर्ने उहाँको सुझाव थियो । सहकारीमा ३५० जना सेयर सदस्य रहेका छन् ।  उत्कृष्ट छात्रछात्रा सम्मानितसाधारण सभाका अवसरमा माध्यमिक शिक्षा परीक्षा (एसइई) २०८१ मा उत्कृष्ट अङ्क प्राप्त गर्ने सहकारीमा आबद्ध संस्थानका कर्मचारीका छोराछोरी सात छात्रछात्रालाई सम्मानित गरिएको थियो । सम्मानित हुने ईशा बराल (३.९६ जिपिए), कृतिष्मा सापकोटा (३.९१ जिपिए), प्रतीक घिमिरे (३.८७ जिपिए), समृद्ध न्यौपाने (३.८६ जिपिए), प्राप्ति पौडेल (३.८६ जिपिए), विदुषी खनाल (३.८४ जिपिए) र सदीक्षा सापकोटा (३.५४) ले जिपिए प्राप्त गर्नुभएको छ । उहाँहरूलाई नगद तीन हजार पाँच सय रुपियाँसहित सम्मानपत्रले सम्मानित गरिएको थियो ।",
      "link": "https://gorkhapatraonline.com/news/185530",
      "image": "https://gorkhapatraonline.com/storage/media/326367/conversions/Gorkhapatra--sahakari-picnic-00010-original-thumb.jpg"
    },
    {
      "slug": "185529",
      "title": "होटेल तथा रेस्टुरेन्ट मापदण्डविपरीत",
      "timestamp": 1766880000000,
      "source": "gp",
      "content": "उपत्यकामा सञ्चालित अधिकांश साना तथा मझौला खाना, खाजाका होटेल तथा रेस्टुरेन्ट, फास्टफुड, बेकरीले न्यूनतम मापदण्ड पूरा नगरेको पाइएको छ । वाणिज्य, आपूर्ति तथा उपभोक्ता संरक्षण विभागले पछिल्लो साता गरेको अनुगमनमा अधिकांशले न्यूनतम मापदण्ड पनि पूरा नगरेको पाइएको हो । विभागले शुक्रबार गरेको अनुगमनमा ललितपुरको जली केक एन्ड पेस्ट्री र जिरी खिम्ती होटेल रेस्टुरेन्ट दर्ता नै नभएको पाइएपछि हरेकलाई १० हजार रुपियाँ जरिबाना गरेको जनाएको छ ।",
      "longContent": "गोरखापत्र समाचारदाता काठमाडौँ, पुस १३ गते । उपत्यकामा सञ्चालित अधिकांश साना तथा मझौला खाना, खाजाका होटेल तथा रेस्टुरेन्ट, फास्टफुड, बेकरीले न्यूनतम मापदण्ड पूरा नगरेको पाइएको छ । वाणिज्य, आपूर्ति तथा उपभोक्ता संरक्षण विभागले पछिल्लो साता गरेको अनुगमनमा अधिकांशले न्यूनतम मापदण्ड पनि पूरा नगरेको पाइएको हो । विभागले शुक्रबार गरेको अनुगमनमा ललितपुरको जली केक एन्ड पेस्ट्री र जिरी खिम्ती होटेल रेस्टुरेन्ट दर्ता नै नभएको पाइएपछि हरेकलाई १० हजार रुपियाँ जरिबाना गरेको जनाएको छ । विभागका अनुसार सो क्षेत्रका अन्य साना तथा मझौला होटेलको अनुगमनमा सरसफाइ नभएको, मूल्य सूची नराखिएको, राखेका स्पष्ट देखिने ठाउँमा नभएको पाइएपछि आवश्यक निर्देशन दिएको छ । कतिपयमा म्याद गुज्रेका खाद्यवस्तु भेटिएकाले अनुगमन टोलीले नष्ट गरेको पनि जनाइएको छ यस्तै विभागको अनुगमन टोलीले बुधबार काठमाडौँ सिनामलस्थित आमाको भान्साघर र काठमाडौँ गौरीगाउँको लेकाली किचेन एन्ड कटिया हाउस दर्ताबिना सञ्चालन गरेको पाइएपछि प्रत्येकलाई १० हजार रुपियाँ जरिबाना गरेको थियो । विभागका निर्देशक भरतप्रसाद आचार्यले उपत्यकावरपरका साना तथा मझौला खाना, खाजाका होटेल तथा रेस्टुरेन्टलक्षित अनुगमनमा धेरै जसोमा न्यूनतम मापदण्ड पूरा नगरेको पाइएको बताउनुभयो । उहाँका अनुसार अनुगमनमा होटेल दर्ता तथा नवीकरण नभएको, सरसफाइ असाध्यै कमजोर रहेको, खाना तथा खाजाको मूल्यसूची नराखिएको जस्ता समस्या देखिएका छन् । विभागको अनुगमन टोलीले दैनिक १५ देखि २५ वटा होटेल तथा रेस्टुरेन्टको अनुगमन गर्दै आएको र सबै जसोमा कुनै न कुनै समस्या देखिएको जानकारी गराइएको छ ।केही जेनजी अगुवाले उपत्यकाका साना तथा मझौला होटेल र रेस्टुरेन्टमा सरसफाइ नभएको मूल्यसूची नराखेकोलगायतका समस्यासहितको उजुरीका आधारमा विभागले अनुगमन गरेको जनाइएको छ । विभागले क्रमशः स्टार होटेल र पार्टी प्यालेस पनि मापदण्ड अनुसार सञ्चालन भए वा नभएको अनुगमन गर्ने तयारी गरेको विभागका निर्देशक आचार्यले जानकारी दिनुभयो ।",
      "link": "https://gorkhapatraonline.com/news/185529",
      "image": "https://gorkhapatraonline.com/storage/media/326364/conversions/433-original-thumb.jpg"
    },
    {
      "slug": "185528",
      "title": "पेट्रोलियम पदार्थको आयात बढ्यो",
      "timestamp": 1766880000000,
      "source": "gp",
      "content": "खपत बढेसँगै पेट्रोलियम पदार्थको आयात बढेको छ । चालु आर्थिक वर्ष २०८२/८३ को पाँच महिनामा एक खर्ब रुपियाँभन्दा बढीको पेट्रोलियम पदार्थ आयात भएको छ । भन्सार विभागले सार्वजनिक गरेको तथ्याङ्क अनुसार चालु आवको साउनदेखि मङ्सिरसम्म एक खर्ब तीन अर्ब रुपियाँको पेट्रोलियम पदार्थ (डिजेल, पेट्रोल, हवाई इन्धन र ग्यास) आयात भएको छ । गत वर्ष सो अवधिमा एक खर्ब एक अर्ब रुपियाँको पेट्रोलियम पदार्थ आयात भएको थियो । जुन समीक्षा अवधिमा दुई अर्ब रुपियाँबराबरको आयात बढी हो । पाँच महिनामा डिजेल, पेट्रोल, हवाई इन्धन र ग्यासको आयात बढेको तथ्याङ्कले देखाएको छ ।",
      "longContent": "गोरखापत्र समाचारदाताकाठमाडौँ, पुस १३ गते । खपत बढेसँगै पेट्रोलियम पदार्थको आयात बढेको छ । चालु आर्थिक वर्ष २०८२/८३ को पाँच महिनामा एक खर्ब रुपियाँभन्दा बढीको पेट्रोलियम पदार्थ आयात भएको छ । भन्सार विभागले सार्वजनिक गरेको तथ्याङ्क अनुसार चालु आवको साउनदेखि मङ्सिरसम्म एक खर्ब तीन अर्ब रुपियाँको पेट्रोलियम पदार्थ (डिजेल, पेट्रोल, हवाई इन्धन र ग्यास) आयात भएको छ । गत वर्ष सो अवधिमा एक खर्ब एक अर्ब रुपियाँको पेट्रोलियम पदार्थ आयात भएको थियो । जुन समीक्षा अवधिमा दुई अर्ब रुपियाँबराबरको आयात बढी हो । पाँच महिनामा डिजेल, पेट्रोल, हवाई इन्धन र ग्यासको आयात बढेको तथ्याङ्कले देखाएको छ । विभागका अनुसार चालु आवको पाँच महिनामा सबैभन्दा धेरै ४५ अर्ब ६० करोड ६२ लाख ११ हजार रुपियाँ बराबरको चार लाख ८७ हजार ८५६ किलोलिटर डिजेल आयात भएको छ । गत वर्ष सो अवधिमा ४२ अर्ब १७ करोड २८ लाख ६२ हजार रुपियाँ बराबरको चार लाख ७२ हजार ८०७ किलोलिटर डिजेल आयात भएको थियो । यस्तै चालु आवमा २७ अर्ब ३३ करोड २१ लाख चार हजार रुपियाँ बराबरको तीन लाख १४ हजार ६६३ किलोलिटर पेट्रोल आयात भएको छ । गत वर्ष सो अवधिमा २६ अर्ब ४५ करोड ४३ लाख ५७ हजार रुपियाँको तीन लाख छ हजार २२९ किलोलिटर पेट्रोल आयात भएको छ । चालु आवमा २२ अर्ब ३९ करोड ४६ लाख ६३ हजार रुपियाँको दुई लाख २७ हजार ३४४ मेट्रिक टन खाना पकाउने ग्यास आयात भएको छ । गत वर्ष सो अवधिमा २४ अर्ब २२ करोड ९१ लाख ६८ हजार रुपियाँ बराबरको दुई लाख १७ हजार ७७४ मेट्रिक टन ग्यास आयात भएको थियो । गत आवको तुलना ग्यासको १० हजार मेट्रिक टन ग्यास बढी आयात भएको हो । ग्यासको मूल्य घटेकाले ग्यासमा बाहिरिने रकम भने कम भएको छ । चिसो मौसममा अन्य समयको तुलनामा ग्यासको खपत बढी हुने गर्छ । जसको कारणले गर्दा आयात बढेको हो । यस्तै पाँच महिनामा आठ अर्ब ३४ करोड ८९ लाख ८६ हजार रुपियाँ बराबरको ९० हजार ९११ किलोलिटर हवाई इन्धन आयात भएको छ । गत वर्ष सो अवधिमा आठ अर्ब १४ करोड ५९ लाख ७३ हजार रुपियाँको ८९ हजार ५४५ किलोलिटर हवाई इन्धन आयात भएको थियो ।",
      "link": "https://gorkhapatraonline.com/news/185528",
      "image": "https://gorkhapatraonline.com/storage/media/326361/conversions/petrol_Pump-original-thumb.jpg"
    },
    {
      "slug": "185527",
      "title": "दुई होटेलको आइपिओ आउने",
      "timestamp": 1766880000000,
      "source": "gp",
      "content": "दुई होटेलले प्राथमिक सेयर निष्कासन गर्ने भएका छन् । चितवनको सौराहास्थित होटेल पार्क ल्यान्ड र भक्तपुरस्थित नगरकोट रिसोर्ट लिमिटेड प्राथमिक सेयर निष्कासनका लागि प्रक्रियामा गएका हुन् ।",
      "longContent": "गोरखापत्र समाचारदाताकाठमाडौँ, पुस १३ गते । दुई होटेलले प्राथमिक सेयर निष्कासन गर्ने भएका छन् । चितवनको सौराहास्थित होटेल पार्क ल्यान्ड र भक्तपुरस्थित नगरकोट रिसोर्ट लिमिटेड प्राथमिक सेयर निष्कासनका लागि प्रक्रियामा गएका हुन् ।सिटिजन्स क्यापिटल लिमिटेड र होटेल पार्क ल्यान्ड लिमिटेडबिच साधारण सेयर निष्कासन तथा बिक्री प्रबन्धक नियुक्तिसम्बन्धी सम्झौता भएको छ । उक्त सम्झौतामा होटेल पार्क ल्यान्ड लिमिटेडका अध्यक्ष शरदकुमार पाण्डे तथा सिटिजन्स क्यापिटल लिमिटेडका प्रमुख कार्यकारी अधिकृत सबिर बादे श्रेष्ठले हस्ताक्षर गर्नुभयो ।सम्झौता अनुसार सिटिजन्स क्यापिटल लिमिटेडले होटेल पार्क ल्यान्ड लिमिटेडको सार्वजनिक निष्कासनका लागि नेपाल धितोपत्र बोर्डको स्वीकृतिपश्चात् बिक्री प्रबन्धकको कार्य गर्ने छ । यस्तै नगरकोट रिसोर्ट लिमिटेडले १५ करोड रुपियाँ बराबरको साधारण सेयर निष्कासनका लागि धितोपत्र निष्कासन तथा बिक्री प्रबन्धकमा एनएमबी क्यापिटललाई नियुक्त गरेको छ । उक्त रिसोर्टको कर्पोरेट एडभाइजरीसम्बन्धी कार्य ज्योति क्यापिटल लिमिटेडले गर्दै आइरहेको छ ।",
      "link": "https://gorkhapatraonline.com/news/185527",
      "image": "https://gorkhapatraonline.com/storage/media/326360/conversions/Rebika-3-original-thumb.jpg"
    },
    {
      "slug": "185524",
      "title": "नागढुङ्गा सुरुङमार्ग सञ्चालनमा विलम्ब",
      "timestamp": 1766880000000,
      "source": "gp",
      "content": "बहुप्रतीक्षित नागढुङ्गा–सिस्नेखोला सुरुङमार्ग निर्धारित समयमा सञ्चालन नहुने भएको छ । पुसदेखि सञ्चालन गरिने भनिएको सो सुरुङमार्गको पश्चिमी ‘पोर्टल’ को काम अझै सुरु हुन सकेको छैन । पहिरो गइरहने पश्चिमी ‘पोर्टल’ निर्माणका लागि अझसम्म डिजाइन स्वीकृत हुन सकेको छैन । त्यसै गरी सुरुङमार्ग सञ्चालनका लागि अझै सेवाप्रदायक कम्पनी छनोट हुन सकेको छैन ।",
      "longContent": "काठमाडौँ, पुस १३ गते । बहुप्रतीक्षित नागढुङ्गा–सिस्नेखोला सुरुङमार्ग निर्धारित समयमा सञ्चालन नहुने भएको छ । पुसदेखि सञ्चालन गरिने भनिएको सो सुरुङमार्गको पश्चिमी ‘पोर्टल’ को काम अझै सुरु हुन सकेको छैन । पहिरो गइरहने पश्चिमी ‘पोर्टल’ निर्माणका लागि अझसम्म डिजाइन स्वीकृत हुन सकेको छैन । त्यसै गरी सुरुङमार्ग सञ्चालनका लागि अझै सेवाप्रदायक कम्पनी छनोट हुन सकेको छैन ।नागढुङ्गा–सिस्नेखोला सुरुङमार्ग आयोजनाका निर्देशक सौजन्य नेपालले सुरुङमार्गलाई पुसदेखि सञ्चालनमा ल्याउने भन्ने कार्यक्रम रहे पनि अहिलेसम्म सुरुङमार्गको पश्चिमी पोर्टलको निर्माण सुरु हुन नसकेको र सुरुङमार्ग सञ्चालनका लागि सेवाप्रदायक कम्पनी छनोट नै हुन नसकेकाले अहिले सुरुङमार्ग सञ्चालनमा आउन नसक्ने स्पष्ट पार्नुभयो । उहाँका अनुसार पश्चिमी पोर्टल निर्माणको डिजाइन तयार भई स्वीकृतिका क्रममा छ । स्वीकृतिका लागि सडक विभागमा पेस भइसकेको छ । पश्चिमी पोर्टलमा सधैँ पहिरो गइरहन्छ । त्यही ठाउँमा मुख्य राजमार्गदेखि सुरुङमार्गको पोर्टलसम्म पहुँचमार्ग र ‘टोल बुथ’ निर्माण गर्नु पर्छ, जसको अहिलेसम्म डिजाइन स्वीकृत हुन सकेको छैन । डिजाइन स्वीकृत भइसकेपछि पहुँचमार्ग र ‘टोल बुथ’ निर्माण हुने निर्देशक नेपालले स्पष्ट पार्नुभयो । त्यसै गरी सो ठाउँमा पहिरो आउन नदिनका लागि आवश्यक काम बाँकी छन् । “यी भौतिक संरचनाको निर्माण सुरु गर्न सबैभन्दा पहिला डिजाइन स्वीकृत हुनु प¥यो । यी संरचनाको निर्माण सम्पन्न भइसकेपछि मात्र सुरुङमार्ग सञ्चालनमा आउन सक्छ,” उहाँले भन्नुभयो । दोस्रो पटक म्याद थपआयोजना निर्देशक नेपालले सो सुरुङमार्ग सञ्चालनका लागि सेवाप्रदायक कम्पनी छनोट गर्न आह्वान गरिएको बोलपत्रको म्याद दोस्रो पटक थप गरिएको जानकारी दिनुभयो । उहाँका अनुसार शुक्रबार १४ दिनका लागि म्याद थप गरिएको छ ।कात्तिकमा निकालिएको बोलपत्रको पहिलो म्याद पुस २ गतेसम्म थियो । त्यसपछि पहिलो पटक पुसको १६ गतेसम्म म्याद थप गरिएको थियो भने अहिले दोस्रो पटक पुस ३० गतेसम्मका लागि बोलपत्रको म्याद थप गरिएको उहाँले जानकारी दिनुभयो । बोलपत्रसम्बन्धी कागजात तथा सर्तमा सामान्य संशोधन गरिएकाले म्याद थपिएको उहाँको भनाइ छ ।पुस ३० गतेपछि कम्पनी छनोटको सम्पूर्ण प्रक्रिया पुरा गर्न दुई महिनादेखि तीन महिना लाग्न सक्छ ।’’ सेवाप्रदायक कम्पनी छनोट गर्न आयोजनाले कात्तिक १६ गते अन्तर्राष्ट्रिय बोलपत्र (इन्टरनेसनल कम्पिटेटिभ बिडिङ, आइसिबी) आह्वान गरेको थियो ।निर्देशक नेपालले भन्नुभयो, “पुस ३० गते ठेक्का खोलिन्छ । कुन कुन कम्पनीले बोलपत्र भरेको थाहा हुन्छ र तिनीहरूको विभिन्न मूल्याङ्कनका आधारमा बोलपत्रका सर्त पूरा गरेका कम्पनी छनोट गरिन्छ ।” छनोट भएका सेवाप्रदायक कम्पनीले सवारीसाधनबाट सङ्कलन भएको रकम हरेक दिन सरकारी राजस्व जम्मा गर्छ । सेवा दिएबापत सो कम्पनीले आयोजनाबाट रकम पाउने हो । प्राविधिक र प्रशासनिक जनशक्ति सेवाप्रदायक कम्पनीकै हुन्छन् । त्यसबापत पनि उनीहरूले रकम पाउने हो । चार ‘सिफ्ट’ मा चौबिसै घण्टा सञ्चालन हुने सुरुङमार्गका लागि करिब १५० जनशक्ति चाहिने आयोजना निर्देशक नेपालले जानकारी दिनुभयो । सरकारले यसअघि नै सुरुङमार्ग भएर गुड्ने सवारीसाधनका लागि सडक उपभोग दस्तुर तोकिसकेको छ । उहाँका अनुसार सुरुङमार्गको सुरक्षा व्यवस्थापनमा ६४ जना,  सडक दस्तुर सङ्कलन उठाउन ५४ जना, ट्राफिक व्यवस्था अनुगमन तथा नियन्त्रणका लागि १४ जना र सिभिल संरचना तथा अन्य संरचना मर्मतका लागि आठ/आठ जना जनशक्तिको व्यवस्थापन गरिएको छ ।",
      "link": "https://gorkhapatraonline.com/news/185524",
      "image": "https://gorkhapatraonline.com/storage/media/326356/conversions/SURUNG-FILE-2-original-thumb.jpg"
    },
    {
      "slug": "185523",
      "title": "स्वास्थ्य बिमामा दीर्घरोगी आकर्षित",
      "timestamp": 1766880000000,
      "source": "gp",
      "content": "स्वास्थ्य बिमामा दीर्घरोगीको मात्र आकर्षण बढेको छ । स्वस्थ व्यक्तिले सकभर स्वास्थ्य बिमा नगर्ने, बिमा गरिहालेको अवस्थामा नवीकरण गर्न रुचि नदेखाउने गरेका छन् । मानिसलाई जब दीर्घरोगले समात्छ, अनि स्वास्थ्य बिमा गर्न उत्साही हुने गरेका छन् । यो गलत प्रवृत्तिका कारण स्वास्थ्य बिमा बोर्ड कमजोर बन्दै गएको छ ।",
      "longContent": "काठमाडौँ, पुस १३ गते । स्वास्थ्य बिमामा दीर्घरोगीको मात्र आकर्षण बढेको छ । स्वस्थ व्यक्तिले सकभर स्वास्थ्य बिमा नगर्ने, बिमा गरिहालेको अवस्थामा नवीकरण गर्न रुचि नदेखाउने गरेका छन् । मानिसलाई जब दीर्घरोगले समात्छ, अनि स्वास्थ्य बिमा गर्न उत्साही हुने गरेका छन् । यो गलत प्रवृत्तिका कारण स्वास्थ्य बिमा बोर्ड कमजोर बन्दै गएको छ । स्वास्थ्य बिमा बोर्डका कार्यकारी निर्देशक डा. रघुराज काफ्लेले देशका सबै मानिस स्वास्थ्य बिमामा आबद्ध हुने हो भने बिमा कार्यक्रमलाई अगाडि बढाउन कुनै समस्या नहुने बताउनुहुन्छ । कार्यकारी निर्देशक डा. काफ्लेले स्वास्थ्य बिमा कार्यक्रम सुरु भएको एक दशकमा धेरै सुधारका काम भएको बताउनुभयो । उहाँले बिमा बोर्डमा विभिन्न समस्या भए पनि जति प्रगति भएको छ, त्यसलाई उपलब्धिका रूपमा लिनुपर्ने बताउनुभयो । अन्य देशको तुलनामा नेपालले बिमा कार्यक्रममा जे जति उपलब्धि हासिल गर्न सकेको छ, त्यसलाई सन्तोषजनक रूपमा लिनुपर्ने उहाँको भनाइ छ । कार्यकारी निर्देशक काफ्लेले बिमा कार्यक्रमले धेरै जिल्ला र स्थानीय तहलाई समेटेको बताउनुभयो । उहाँले स्वास्थ्य बिमामा आबद्ध भएका दीर्घरोगी, नियमित औषधी सेवन गर्ने, क्यान्सर, मिर्गौला रोग, फोक्सोसम्बन्धी रोग (सिओपिडी), दम, मधुमेहलगायतका दीर्घरोगीले मात्र स्वास्थ्य बिमा गर्ने गरेको उल्लेख गर्दै सबै वर्गलाई बिमामा आबद्ध गर्नुपर्ने बताउनुभयो । विगतको तुलनामा स्वास्थ्य बिमामा नवीकरणमा समेत सुधार हुँदै गएको छ । विगतका वर्षमा ६९ प्रतिशत नवीकरण हुने गरेकामा आर्थिक वर्ष २०८०/८२ मा ८० प्रतिशत नवीकरण भएको छ । स्वास्थ्य बिमा बोर्डका अनुसार स्वास्थ्य बिमा बोर्डमा ४५ प्रतिशत आबद्धमध्ये सक्रिय बिमित ३३ प्रतिशत छन् । त्यस्तै २१ प्रतिशतले उपचार सेवा लिएका छन् ।यसै गरी स्वास्थ्य सेवा लिने दर ४१ प्रतिशत पुगेको छ । जनसङ्ख्या ‘कभरेज’ ३३ प्रतिशतले स्वास्थ्य बिमा गराएका छन् ।  यस्तै स्वास्थ्य बिमा भुक्तानीमा धेरै सुधार भएको छ । २०८२ असोज मसान्तसम्म सेवाप्रदायकको अस्पताललाई बुझाउनुपर्ने रकम सात अर्ब ३२ करोड बाँकी छ । २०८१ चैतसम्मको सबै स्वास्थ्य संस्थाको भुक्तानी भइसकेको छ । अब वैशाखदेखि असोजसम्मको भुक्तानी हुन बाँकी छ । स्वास्थ्य बिमामा सुधारका पक्ष भइरहँदा समस्या पनि त्यत्तिकै छन् । उपचारमा झन्झट बेहोर्नुपर्ने, सेवा उपयोग दरमा कमी, बिमित र स्वास्थ्य संस्थाबिच समन्वय अभाव, स्वास्थ्य संस्थाबाट गुणस्तरीय सेवा नपाइने गुनासो, दाबी भुक्तानी ढिलो हुने समस्या, प्राविधिक तथा डिजिटल प्रणाली कमजोर, पर्याप्त जनशक्ति र तालिमको अभाव, स्थायी जनशक्ति नहुनु, स्वास्थ्य संस्थाको असमान वितरण, स्वास्थ्य बिमा कार्यक्रम दिगोपनका लागि वित्तीय चुनौतीलगायतका समस्या छन् । ८० प्रतिशत स्वास्थ्य बिमा गर्ने दिर्घरोगी, क्यान्सर, मिर्गौला फेल भएका, दिनहुँ औषधी सेवन गर्नुपर्ने बिरामी मात्र छन् । सुरुमा पाइलट कार्यक्रमका रूपमा तीन जिल्लाबाट सुरु भएको स्वास्थ्य बिमा कार्यक्रम हाल ७७ वटै जिल्लामा लागु भइसकेको छ । ७७ वटै जिल्लामा स्वास्थ्य बिमाको पहुँच भए पनि सम्पूर्ण नागरिक स्वास्थ्य बिमामा आबद्ध हुन सकेका छैनन् । आबद्ध भएकाको विभिन्न समस्याले गर्दा बिमाप्रति आकर्षण छैन । बोर्डका सूचना अधिकारी विकेश मल्लले अझै पनि बिमामा मुख्य चुनौती रहेको बताउनुभयो । उहाँले सामाजिक स्वास्थ्य सुरक्षाका लागि स्वास्थ्य बिमाबाहेक अर्को विकल्प नभएको भन्दै यसलाई सफल बनाउनुपर्ने बताउनुभयो । बोर्डका अध्यक्ष चन्द्र थापाले स्वास्थ्य बिमामा औपचारिक क्षेत्र जोडिनुपर्ने बताउनुभयो । नेपाल प्रहरी, सेना, शिक्षकलगायतलाई स्वास्थ्य बिमामा आबद्ध गरिनुपर्ने उहाँको भनाइ छ । स्वास्थ्य सचिव डा. देवकोटाले स्वास्थ्यमा सर्वव्यापी पहुँच प्राप्तिका लागि देशका नीतिनियम निर्माण, व्यवस्थापक, कार्यक्रम सञ्चालक, शैक्षिक प्रतिष्ठान, साझेदार निकाय एंव सरोकारवालाको साझा ऐक्यबद्धता आवश्यक रहेको बताउनुभयो ।",
      "link": "https://gorkhapatraonline.com/news/185523",
      "image": "https://gorkhapatraonline.com/storage/media/326354/conversions/HEALTH-INSURANCE-original-thumb.jpg"
    },
    {
      "slug": "185506",
      "title": "ताप्लेजुङमा धान खेती र उत्पादन घट्यो",
      "timestamp": 1766793600000,
      "source": "gp",
      "content": "ताप्लेजुङमा यसवर्ष खाद्यान्न बाली धानको खेती र उत्पादन घटेको छ। रोपाइँ अर्थात खेती गर्ने समयमा वर्षा नभएकाले यो वर्ष धान खेती तथा उत्पादन घटेको हो।",
      "longContent": "चन्द्र पन्दाकताप्लेजुङ, पुस १२ गते। ताप्लेजुङमा यसवर्ष खाद्यान्न बाली धानको खेती र उत्पादन घटेको छ। रोपाइँ अर्थात खेती गर्ने समयमा वर्षा नभएकाले यो वर्ष धान खेती तथा उत्पादन घटेको हो।कृषि ज्ञान केन्द्र ताप्लेजुङका अनुसार यसवर्ष चार हजार ७९७ हेक्टर क्षेत्रफलमा मात्र धान खेती भएको छ। उक्त क्षेत्रफल बराबरको खेतीबाट यो वर्ष कुल १३ हजार ५७५ मेट्रिकटन धान उत्पादन भएको छ। गतवर्ष ताप्लेजुङमा पाँच हजार ५८१ हेक्टर क्षेत्रफलमा धान खेती गरिएको र उक्त खेतीबाट १५ हजार ९०६ मेट्रिकटन धान उत्पादन भएको थियो।गतवर्षको तुलनामा यसवर्ष धान खेती गरिएको क्षेत्रफल ७८४ हेक्टरले घटेको कृषि ज्ञान केन्द्रकी बाली विकास अधिकृत मुना न्यौपानले जानकारी दिनुभयो। बाली विकास अधिकृत न्यौपानेका अनुसार खेती गरिएको क्षेत्रसँगै धान उत्पादन पनि गत वर्षभन्दा दुई हजार ३३१ मेट्रिकटन कमी भएको छ।धान खेती लगाउने मुख्य मौसम (याम) मा वर्षा नभएका कारण किसानले रोपाइँ गर्न नपाएका कृषि ज्ञान केन्द्रले जनाएको छ। जिल्लाको केही क्षेत्रमा समय बितेपछि किसानले रोपाइँ गरेको भए पनि धान उत्पादन नभएको बताइएको छ। धान खेतीका लागि मौसम प्रतिकुल भएको अर्थात समयमा वर्षा नभएपछि यसवष अधिकांस खेतहरु बाँझो रहेको कृषि ज्ञान केन्द्रले जनाएको छ।",
      "link": "https://gorkhapatraonline.com/news/185506",
      "image": "https://gorkhapatraonline.com/storage/media/326316/conversions/Dhan-Bitta-Taplejung-original-thumb.jpg"
    },
    {
      "slug": "185504",
      "title": "गोरखापत्र सहकारीको १९ औं साधारणसभा सम्पन्न",
      "timestamp": 1766793600000,
      "source": "gp",
      "content": "गोरखापत्र कर्मचारी बहुउद्देश्यीय सहकारी संस्था लिमिटेडको १९ औं वार्षिक साधारणसभा शनिबार यहाँ सम्पन्न भएको छ । संस्थानका महाप्रबन्धक लालबहादुर ऐरीले कार्यक्रमको उदघाटन गर्नुभयो ।",
      "longContent": "गोरखापत्र अनलाइनकाठमाडौँ, पुस १२ गते । गोरखापत्र कर्मचारी बहुउद्देश्यीय सहकारी संस्था लिमिटेडको १९ औं वार्षिक साधारणसभा शनिबार यहाँ सम्पन्न भएको छ । संस्थानका महाप्रबन्धक लालबहादुर ऐरीले कार्यक्रमको उदघाटन गर्नु भयो । गोरखापत्र संस्थानका महाप्रबन्धक लालबहादुर ऐरीले सहकारीको मुख्य उद्देश्य नै शेयर सदस्यहरूको कल्याण र सहकार्य गरी एकता कायम गर्ने रहेको बताउनु भयो । गोरखापत्र कर्मचारीलाई सहकारीले राम्रो सहयोग गरिरहेको बताउँदै उहाँले सबै कर्मचारीलाई एकताबद्ध हुन आग्रह गर्नु भयो । सहकारी मुलुकको अर्थतन्त्रको आधारभूत मेरुदण्ड भएको बताउँदै उहाँले पारिवारिक अर्थतन्त्रसँग सहकारी जोडिएको चर्चा गर्नु भयो । गोरखापत्रको सहकारी कर्मचारीको सुख, दुःखको साथी भएको अनुभूति गराउन आवश्यक रहेको उहाँको भनाइ छ । नेपालमा ३० हजार सहकारी कार्यरत रहेको भए पनि केही सहकारीले शेयर सदस्यहरूलाई राम्रो सुविधा प्रदान गरिरहेको उहाँले बताउनु भयो ।गोरखापत्र दैनिकका निमित्त प्रधान सम्पादक जुनारबाबु बस्नेतले सुरुवाती चरणमा गोरखापत्र सहकारीलाई समस्या भएको भए पनि अहिले निरन्तर फाइदामा उन्मुख रहेको बताउनु भयो । सहकारी समानरूपमा व्यवहार गर्ने संस्था भएको बताउँदै उहाँले सहकारीको आयआर्जनमा अझै ध्यान दिन आवश्यक रहेको बताउनु भयो ।गोरखापत्र कर्मचारी बहुउद्देश्यीय सहकारी संस्था लिमिटेडका अध्यक्ष पुष्पराज जोशीको अध्यक्षतामा भएको कार्यक्रममा स्वागत उपाध्यक्ष नन्दलाल तिवारीले गर्नु भएको थियो ।सात विद्यार्थी सम्मानितमाध्यमिक शिक्षा परीक्षा (एसइई) २०८१ मा कर्मचारीका छोराछोरीबाट उत्कृष्ट अङ्क प्राप्त गर्ने सात जना छात्रछात्रालाई सम्मानित गरिएको छ । सम्मानित हुनेहरूमा ईशा बराल (३.९६ जिपिए), कृतिस्मा सापकोटा (३.९१ जिपिए), प्रतीक घिमिरे (३.८७ जिपिए), समृद्ध न्यौपाने (३.८६ जिपिए), प्राप्ती पौडेल (३.८६ जिपिए), विदुसी खनाल (३.८४ जिपिए), र सदिक्षा सापकोटा (३.५४) जिपिए प्राप्त गर्नु भएको छ । उहाँहरूमध्ये इशा बराललाई ३ हजार ५०० रुपियाँ, कृस्तिमा सापकोटालाई ३ हजार, प्रतीक घिमिरेलाई २ हजार पाँचसयसहित सम्मानपत्र प्रदान गरिएको छ । बाँकीलाई सम्मानपत्रले सम्मानित गरिएको अध्यक्ष जोशीले बताउनुभयो । सहकारीका अध्यक्ष पुष्पराज जोशीका अनुसार सहकारीले यस आर्थिक वर्षको मुनाफा १ लाख ८४ हजार ३७९ रुपियाँ भएको बताउनु भयो । गत वर्षको मुनाफा १ लाख ७५ हजार ३४३ रुपियाँ ६४ पैसा भएको उहाँले बताउनु भयो । त्यस्तै, आर्थिक वर्ष २०८१–८२ को असार मसान्तसम्ममा सदस्यहरूबाट १ करोड ६३ लाख ९६ हजार निक्षेप सङ्कलन गरी १ करोड ५७ लाख २६ हजार ऋण लगानी गरिएको उहाँले बताउनु भयो ।संस्थाले आकस्मिक ऋण बापत २ लाख ९० हजार रुपियाँ शेयर सदस्यहरूलाई उपलब्ध गराउँदै आएको सहकारीका कोषाध्यक्ष माया आचार्यले बताउनु भयो । सहकारीमा ३ सय ५० जना शेयर सदस्य रहेका छन् ।  कार्यक्रममा गोरखापत्र सञ्चालक समितिका सदस्य तथा अनलाइन प्रकाशनका निमित्त सम्पादक लक्की चौधरी, दी राइजिङ नेपालका निमित्त प्रधान सम्पादक विष्णुप्रसाद गौतम, प्रशासन विभाग प्रमुख ओमप्रकाश भुषालसहित विभागीय प्रमुखहरूसहित शेयर सदस्यहरूको सहभागिता थियो ।",
      "link": "https://gorkhapatraonline.com/news/185504",
      "image": "https://gorkhapatraonline.com/storage/media/326321/conversions/Gorkhapatra--sahakari-picnic-00015-original-thumb.jpg"
    },
    {
      "slug": "185481",
      "title": "बागमती प्रदेशमा धान उत्पादन वृद्धि",
      "timestamp": 1766793600000,
      "source": "gp",
      "content": "बागमती प्रदेशका जिल्लाहरूमा यस वर्ष धानबाली उत्पादनमा सामान्य वृद्धि भएको छ ।",
      "longContent": "काठमाडौँ, पुस १२ गते । बागमती प्रदेशका जिल्लाहरूमा यस वर्ष धानबाली उत्पादनमा सामान्य वृद्धि भएको छ ।बागमती प्रदेश कृषि विकास निर्देशनालयका अनुसार बागमती प्रदेशका जिल्लामा अघिल्लो वर्षको तुलनामा यस वर्ष धान उत्पादनमा शून्य दशमलव २५ प्रतिशतले वृद्धि भएको हो ।  अघिल्लो वर्षको तुलनामा यस वर्ष बाढी पहिरोको प्रभाव कम परेको र रोग किराको प्रकोप पनि कम भएकाले धान उत्पादनमा वृद्धि भएको बागमती प्रदेशको कृषि विकास निर्देशानलयका सूचना अधिकारी तथा कृषि अर्थविज्ञ नवीन कुँवरले जानकारी दिनुभयो । सूचना अधिकारी कुँवरकाअनुसार बागमती प्रदेशमा चालु आर्थिक वर्ष  २०८२/८३ मा कूल एक लाख आठ हजार ८२० हेक्टर क्षेत्रफलमा धानबाली लगाइएकामा प्रतिहेक्टर ४ दशमलव १५ मेट्रिक टनका दरले चार लाख ५१ हजार ७८ मेट्रिक टन धान उत्पादन भएको छ । अघिल्लो आव २०८१/८२ मा कूल एक लाख पाँच हजार ४१५ हेक्टर क्षेत्रफलमा धानबाली लगाइएकामा प्रतिहेक्टर तीन दशमलव ८७ मेट्रिक टनका दरले चार लाख आठ हजार ३१६ मेट्रिक टन धान उत्पादन भएको थियो । यस्तै आव २०८०/८१ मा एक लाख नौ हजार हेक्टर १५१ क्षेत्रफलमा धानबाली लगाइएकामा चार लाख १३ हजार ९८८ मेट्रिक टन धान उत्पादन भएको थियो । सूचना अधिकारी कुँवरकाअनुसार बागमती प्रदेशको सबैभन्दा बढी धानखेती हुने चितवनमा यस वर्ष २७ हजार ३२५ हेक्टर क्षेत्रफलमा प्रतिहेक्टर चार दशमलव ९६ मेट्रिक टनका दरले एक लाख ३५ हजार ५३२ मेट्रिक टन धान उत्पादन भएको छ । यस्तै नुवाकोटमा ११ हजार ६१५ हेक्टर क्षेत्रफलमा प्रतिहेक्टर चार दशमलव १३ प्रतिशतका दरले ४७ हजार ९७८ मेट्रिक टन र धादिङमा ११ हजार १५९ हेक्टर क्षेत्रफलमा प्रतिहेक्टर चार दशमलव २३ प्रतिशतका दरले ४७ हजार २०३ मेट्रिक टन धान यस वर्ष उत्पादन भएको उहाँले बताउनुभयो । उपत्यकाको काठमाडौँमा यस वर्ष तीन हजार ६०० हेक्टर क्षेत्रफलमा प्रतिहेक्टर चार दशमलव ९८ प्रतिशतका दरले १७ हजार ९२८ मेट्रिक टन, ललितपुरमा चार हजार १२८ हेक्टर क्षेत्रफलमा प्रतिहेक्टर चार दशमलव ७८ प्रतिशतका दरले १९ हजार सात सय ३२ मेट्रिक टन र भक्तपुरमा दुई हजार ६९७ हेक्टर क्षेत्रफलमा प्रतिहेक्टर पाँच दशमलव ५३ प्रतिशतका दरले १४ हजार ९१४ मेट्रिक टन धान उत्पादन भएको सूचना अधिकारी कुँवरले बताउनुभयो । यसवर्ष मकवानपुरमा आठ हजार ४९३ हेक्टर क्षेत्रफलमा प्रतिहेक्टर तीन दशमलव ८८ प्रतिशतका दरले ३२ हजार नौ सय ५१ मेट्रिक टन, सिन्धुलीमा १२ हजार ३८५ हेक्टर क्षेत्रफलमा प्रतिहेक्टर तीन दशमलव ७६ प्रतिशतका दरले ४६ हजार ५६८ मेट्रिक टन, काभ्रेमा आठ हजार १९८ हेक्टर क्षेत्रफलमा प्रतिहेक्टर चार दशमलव २१ प्रतिशतका दरले ३४ हजार ५१४ मेट्रिक टन, रामेछापमा सात हजार ४६६ हेक्टर क्षेत्रफलमा प्रतिहेक्टर दुई दशमलव ६९ प्रतिशतका दरले २० हजार ८४ मेट्रिक टन र सिन्धुपाल्चोकमा सात हजार ९०० हेक्टर क्षेत्रफलमा प्रतिहेक्टर तीन दशमलव ०३ प्रतिशतका दरले २३ हजार ९३७ मेट्रिक टन धान उत्पादन भएको जनाएको छ । यस्तै बागमती प्रदेशको दोलखामा दुई हजार ७५८ हेक्टर क्षेत्रफलमा प्रतिहेक्टर दुई दशमलव ६५ प्रतिशतका दरले सात हजार ३०८ मेट्रिक टन र रसुवा जिल्लामा एक हजार ९५ हेक्टर क्षेत्रफलमा प्रतिहेक्टर दुई दशमलव २२ प्रतिशतका दरले दुई हजार ४३१ मेट्रिक टन धान उत्पादन भएको उहाँले जानकारी दिनुभयो ।समयमा वर्षा र रोग किराको प्रकोप कम भएकाले यस वर्ष धान उत्पादन दर बढेको सूचना अधिकारी कुँवरको भनाइ छ ।  अघिल्लो वर्ष २०८१ असोज ११ र १२ को वर्षा र बाढीपहिरोका कारण धानबालीमा क्षति पुगेकाले अघिल्लो वर्ष धान उत्पादनमा एक दशमलव ३७ प्रतिशतले ह्रास आएको थियो । रासस",
      "link": "https://gorkhapatraonline.com/news/185481",
      "image": "https://gorkhapatraonline.com/storage/media/326265/conversions/dhan-original-thumb.jpg"
    },
    {
      "slug": "185480",
      "title": "पर्यटनको मियो र महिलाको नियति : संख्यात्मक गणनाबाट गुणात्मक रूपान्तरणको खोजी",
      "timestamp": 1766793600000,
      "source": "gp",
      "content": "सरकार, पर्यटन बोर्ड र निजी क्षेत्रको सफलताको मानक प्रायः पर्यटकको आगमन संख्यालाई नै मान्ने परम्परा छ ।",
      "longContent": "काठमाडौँ, पुस १२ गते । नेपालको परिचय विश्वमञ्चमा हिमाल, तालतलैया, वनजंगल र अद्वितीय संस्कृतिको संगमस्थलका रूपमा स्थापित छ । दशकौंदेखि नेपालको पर्यटन विकासको मापन एउटै तराजुमा गरिँदै आएको छ ‘यो वर्ष कति पर्यटक आए ?’ अर्थात, टाउको गन्ती ।सरकार, पर्यटन बोर्ड र निजी क्षेत्रको सफलताको मानक प्रायः पर्यटकको आगमन संख्यालाई नै मान्ने परम्परा छ । १० लाख वा २० लाख पर्यटक भित्र्याउने लक्ष्य राख्नु नराम्रो होइन तर जबसम्म हामी पर्यटकको संख्या मात्र गन्छौं र पर्यटन सेवा प्रदायकहरूको विशेष गरी यस क्षेत्रको मेरुदण्डका रूपमा रहेका महिलाहरूको अवस्थालाई नजरअन्दाज गर्छौं, तबसम्म त्यो विकास अधुरो, अपांग र अस्थायी हुन्छ ।सुन्दरताभित्र लुकेको विभेदको कथाकाठमाडौँमा सम्पन्न ‘लैंगिक उत्तरदायी, दिगो तथा उत्थानशील पर्यटन उद्यम प्रवद्र्धन’ विषयक नीति संवादमा उठेका आवाजहरूले नेपालको पर्यटन क्षेत्रको एउटा गम्भीर र संरचनात्मक खाडललाई उजागर गरेको छ । त्यो खाडल हो नीति र नियतबीचको अन्तर । अनि श्रम र स्वामित्वबीचको विभेद । पर्यटनको वास्तविक ‘हस्पिटालिटी’ (आतिथ्यता) गाउँका आमा–दिदीबहिनीको हातबाट पस्किएका अर्गानिक खाना र न्यानो स्वागतमा अडिएको छ । तर विडम्बना के छ भने, जसले पर्यटनको यो मियो थामेका छन्, तिनै महिलाहरू तथ्यांकमा अदृश्य छन्, नीतिमा उपेक्षित छन् र आर्थिक लाभको हिस्सेदारीमा सीमान्तकृत छन् । जबसम्म पर्यटन नीतिले गाउँको चुलो–चौको सम्हाल्दै पाहुनाको सत्कार गर्ने महिलालाई व्यवसायी र नेतृत्वकर्ताको रूपमा स्वीकार्दैन तबसम्म दिगो पर्यटन को नारा केवल नारामा मात्र सिमित रहनेछ । दिगो, लचिलो र जिम्मेवार पर्यटनका लागि लैंगिक समानता एउटा विकल्प होइन, अनिवार्य शर्त हो ।पर्यटनको अदृश्य शक्ति र अनौपचारिक अर्थतन्त्रको पासोनेपालको पदयात्रा पर्यटनलाई नजिकबाट नियाल्ने हो भने एउटा स्पष्ट चित्र देखिन्छ अन्नपूर्ण, सगरमाथा, लाङटाङ वा मनास्लु क्षेत्रका पदमार्गहरूमा हजारौं ‘टी–हाउस’ र लजहरू सञ्चालनमा छन् । यी विश्रामस्थलहरूको भान्साको पूर्ण नेतृत्व महिलाले गरिरहेका हुन्छन् । पाटा इन्टरनेसनल नेपाल च्याप्टरकी सदस्य सरिता लामाको भनाइलाई आधार मान्ने हो भने, भान्साको नेतृत्व महिलाले नै गरिरहेका छन् । तर विडम्बना के छ भने त्यो व्यवसाय महिलाको नाममा दर्ता छ कि छैन भन्नेकुरा स्वयं उनीहरूलाई नै थाहा छैन । यहीँनेर नेपालको पर्यटन क्षेत्रको सबैभन्दा ठूलो संरचनात्मक समस्या लुकेको छ ।अधिकांश ग्रामिण पर्यटन व्यवसायहरू ‘अनौपचारिक’ छन् । यदि दर्ता भइहाले पनि, सम्पतीको स्वामित्व (जग्गा/घर) पुरुषको नाममा हुने भएकाले व्यवसाय पनि पुरुषकै नाममा दर्ता हुन्छ । महिलाहरू कामदारको भुमिकामा सिमित हुन्छन् तर मालिकको हैसियत पाउँदैनन् । यसले गर्दा व्यवसायबाट भएको आम्दानीमा महिलाको प्रत्यक्ष नियन्त्रण हुँदैन भने अर्कोतर्फ भूकम्प वा कोभिड–१९ जस्ता संकट आउँदा राज्यले दिने राहत प्याकेजबाट उनीहरू वञ्चित हुन्छन् । राज्यको नजरमा वर्षौंदेखि श्रम गरेका महिलाहरू ‘व्यवसायी’ नै ठहरिँदैनन् । पर्यटनविद् डा. अनुकुमारी लामाले भनेजस्तै, सरकारले बनाएको पर्यटन नीतिमा महिलाका लागि भनेर लेखिए पनि, वास्तवमा ती नीतिहरू महिलाका लागि बनेकै छैनन् किनभने त्यहाँ वास्तविक धरातलीय अध्ययनको अभाव छ ।नीति र कार्यान्वयनबीचको विरोधाभाषनेपालमा नीतिहरूको कमी छैन तर कागजमा लेखिनु र व्यवहारमा देखिनु नितान्त फरक कुरा हुन् । होटल एशोसिएशन नेपाल (हान) का अध्यक्ष विनायक शाहको असन्तुष्टिले यही यथार्थलाई पुष्टि गर्छ । सरकारले महिला उद्यमशीलता प्रवद्र्धन गर्न ३ प्रतिशत ब्याजदरमा सहुलियत कर्जा दिने कार्यक्रम घोषणा त गर्‍यो तर यसको कार्यान्वयन पक्ष अत्यन्त फितलो देखियो । बैंकहरूले कर्जा प्रवाह गर्न ‘धितो’ माग्छन्, जुन अधिकांश महिलाको नाममा हुँदैन । राष्ट्र बैंकले निर्देशन दिन्छ तर बैंकहरूले जोखिम देखाएर आनाकानी गर्छन् । अनुगमन गर्ने सरकारी संयन्त्र मौन बस्दा ३ प्रतिशत ब्याजको कर्जा वास्तविक लक्षित वर्ग (गाउँका होमस्टे सञ्चालक दिदीबहिनी) सम्म पुग्न सकेको छैन ।यस्तै अवस्था ‘देश दर्शन कार्यक्रम’ मा पनि देखिन्छ । निजामती कर्मचारीलाई पर्यटन काज बिदा दिने यो नीतिले आन्तरिक पर्यटनलाई ठूलो टेवा पुर्‍याउन सक्थ्यो । यदि यो कार्यक्रम प्रभावकारी रूपमा लागू भएको भए, हजारौं कर्मचारीहरू गाउँगाउँ पुग्थे, जसले ग्रामीण होमस्टे र साना व्यवसायहरू फस्टाउने थिए । तर नियमावली नबन्नु र कार्यान्वयनमा तदारुकता नदेखाइनाले यो कार्यक्रम अलपत्र परेको छ । सरकारले घोषणा गर्ने तर कार्यान्वयन नगर्ने परिपाटीले महिला उद्यमीहरूको आशामा तुषारापात गरेको छ ।यद्यपि महिला, बालबालिका तथा समाज कल्याण मन्त्रालयकी उपसचिव इन्दिरा आचार्यकाअनुसार सरकारले ५५ जिल्लामा जीविकोपार्जन सुधारका कार्यक्रम र एकल महिलालाई अनुदान दिने प्रयास गरिरहेको छ । तर यी परम्परागत कार्यक्रमहरूले आधुनिक पर्यटन बजारको मागलाई धान्न सकेका छैनन् । युएनडिपीकी कल्पना सरकारले औंल्याउनुभएको समावेशीताको मुद्दा पनि उत्तिकै पेचिलो छ । दिगो पर्यटन भनेको महिला मात्र नभई आदिवासी, जनजाति, अपांगता भएका व्यक्ति र यौनिक तथा लैंगिक अल्पसंख्यक समुदायलाई पनि मूलधारमा ल्याउनु हो ।तथ्यांक, दस्तावेजीकरण र पहिचानको सवालपर्यटन क्षेत्रलाई व्यवस्थित र महिलामैत्री बनाउने हो भने यसको प्रस्थानबिन्दु सही तथ्यांक र दस्तावेजीकरण हुनुपर्छ । अहिले पनि हामीसँग पर्यटनमा कति महिला संलग्न छन्, उनीहरूको आर्थिक योगदान कति छ र कति व्यवसाय अनौपचारिक रूपमा सञ्चालित छन् भन्ने यकिन तथ्यांक छैन । ‘अनुमान’ का भरमा बनाइएका नीतिले समस्याको समाधान दिँदैनन् । तसर्थ सरकारले सबैभन्दा पहिले देशभरका पर्यटन व्यवसायमा संलग्न महिलाहरूको विस्तृत ‘प्रोफाइलिङ’ गर्नुपर्छ ।अनौपचारिक अर्थतन्त्रमा रुमल्लिएका हजारौं होमस्टे र टी–हाउसहरूलाई औपचारिक दायरामा ल्याउनु अर्को महत्वपूर्ण कदम हो । तर यसका लागि डन्डा चलाएर होइन, प्रोत्साहन गरेर अघि बढ्नुपर्छ । महिलाको नाममा व्यवसाय दर्ता गर्दा निश्चित अवधिका लागि कर छुट दिने, निःशुल्क दर्ताको व्यवस्था गर्ने वा राज्यबाट प्राप्त हुने सेवा–सुविधाहरू (जस्तैः बीमा, राहत प्याकेज) मा प्राथमिकता दिने हो भने धेरै महिलाहरू कानूनी रूपमै व्यवसायी बन्न उत्साहित हुनेछन् । जब महिलाको हातमा व्यवसायको कानूनी प्रमाणपत्र हुन्छ, तब मात्र उनीहरू राज्यसँग आफ्नो हक अधिकार माग्न सक्ने हैसियतमा पुग्छन् ।वित्तीय पहुँच र सीप विकासको पुनर्संरचनानीति संवादमा उठेको सबैभन्दा ज्वलन्त विषय महिलाको वित्तीय पहुँच हो । ३ प्रतिशत ब्याजदरको कर्जा कार्यक्रम असफल हुनुको मुख्य कारण ‘धितोमुखी बैंकिङ प्रणाली’ हो । अबको बाटो भनेको ‘प्रोजेक्ट बेस लेन्डिङ’ नै हो । गाउँमा होमस्टे चलाउने महिलासँग धितो राख्ने जग्गा नहुन सक्छ तर उनीहरूसँग सीप, जाँगर र चलिरहेको उद्यम हुन्छ । सोही उद्यमलाई धितो मानेर वा सामूहिक जमानीमा कर्जा दिने सरल व्यवस्था मिलाइनुपर्छ । यसका लागि राष्ट्र बैंकले कडा निर्देशन मात्र होइन, प्रभावकारी अनुगमन संयन्त्र पनि परिचालन गर्नुपर्छ ।अर्कोतर्फ, सीप विकासका कार्यक्रमहरूलाई पनि समयसापेक्ष परिमार्जन गर्नुपर्ने आवश्यकता छ । विगतमा जस्तो अचार बनाउने वा ओछ्यान मिलाउने तालिमले मात्र अबको प्रतिष्पर्धात्मक बजारमा महिला उद्यमी टिक्न सक्दैनन् । दिगो पर्यटन प्रवद्र्धन कार्यक्रमले मकालु र कञ्चनजंघा क्षेत्रमा प्रयास गरेजस्तै, अबका तालिमहरू डिजिटल साक्षरता, मार्केटिङ र ब्रान्डिङमा केन्द्रित हुनुपर्छ । अनलाइन बुकिङ कसरी लिने ? सोसल मिडियाबाट कसरी प्रचार गर्ने? हिसाव–किताव कसरी राख्ने ? जस्ता ‘सफ्ट स्किल’ र ‘हार्ड स्किल’ को सम्मिश्रण सहितको तालिमले मात्र महिलालाई सफल उद्यमी बनाउन सक्छ ।पूर्वाधार र नीतिगत स्थिरताको अपरिहार्यतादिगो र समावेशी पर्यटनका लागि पूर्वाधारको निर्माण गर्दा ‘लैंगिक लेन्स’ बाट हेर्नु अत्यन्त जरुरी छ । पदमार्गहरू र पर्यटकीय स्थलहरू अपांगतामैत्री हुनुका साथै महिलामैत्री पनि हुनुपर्छ । उदाहरणका लागि, सुरक्षित शौचालय, पदमार्गमा विश्रामस्थल र स्तनपान कक्ष जस्ता पूर्वाधारहरू सामान्य लाग्न सक्छन् तर तिनले महिला पर्यटक र श्रमिक दुवैको सहजतामा ठूलो भुमिका खेल्छन् । उद्योग वाणिज्य महासंघका अध्यक्ष चन्द्र ढकालले भनेजस्तै, पुराना मान्यताहरूलाई चिर्दै पर्यटनलाई औद्योगिक क्षेत्र सरहको मान्यता दिएर पूर्वाधारमा लगानी बढाउनु आवश्यक छ ।साथै, पर्यटन क्षेत्रको विकासमा नीतिगत स्थिरताले ठूलो अर्थ राख्छ । सरकार परिवर्तन भएसँगै नीति परिवर्तन हुने, कर्मचारी सरुवा हुने र पुराना राम्रा कार्यक्रमहरू (जस्तैः देश दर्शन) अलपत्र पर्ने रोगबाट पर्यटन क्षेत्रलाई मुक्त राख्नुपर्छ । निजी क्षेत्र, सरकार र दातृ निकायबीचको सहकार्यलाई बलियो बनाउँदै प्रतिवद्धतालाई व्यवहारमा उतार्ने संयन्त्रको विकास गरिनुपर्छ । अकाइड नेपालका दुर्गा थापाले भनेजस्तै, नीतिगत संवादलाई केवल छलफलमा सिमित नराखी कार्यान्वयनको चरणमा लैजानु नै अहिलेको प्रमुख दायित्व हो ।जब गाउँको एउटा होमस्टे सञ्चालक महिलाले आफ्नो व्यवसायबाट कमाएको पैसाले छोराछोरीलाई उच्च शिक्षा दिन्छिन्, बिरामी पर्दा औषधि उपचार गर्छिन् र समाजमा टाउको ठाडो पारेर बोल्न सक्छिन् । तब मात्र पर्यटन सफल भएको मानिन्छ ।तसर्थ, लैंगिक उत्तरदायी नीति केवल महिलाको अधिकारको कुरा होइन, यो नेपालको पर्यटन अर्थतन्त्रलाई सबल, आत्मनिर्भर र विश्व बजारमा प्रतिष्पर्धी बनाउने एक मात्र अचुक मन्त्र हो । अब ढिला गर्नुहुँदैन । सिंहदरबारको नीतिलाई गाउँको माटो सुहाउँदो बनाऔं । महिलालाई ‘सजावटको वस्तु’ होइन, ‘सशक्तिकरणको संवाहक’ बनाऔँ । – न्युज एजेन्सी नेपाल",
      "link": "https://gorkhapatraonline.com/news/185480",
      "image": "https://gorkhapatraonline.com/storage/media/326264/conversions/aappp-original-thumb.jpg"
    },
    {
      "slug": "185428",
      "title": "प्रसारण लाइनको तारमुनि पर्ने जग्गाको कित्ताकाट गर्न पाइने",
      "timestamp": 1766793600000,
      "source": "gp",
      "content": "सरकारले विद्युतीय प्रसारण लाइनको तारमुनि पर्ने जग्गाको कित्ताकाट गर्न पाइने व्यवस्था गरेको छ । व्यक्तिको जग्गा प्रसारण लाइनको मार्गाधिकार (राइटअफ वे) मा परेकोभन्दा बढी जग्गासमेत कित्ताकाट रोकिँदा जग्गाधनीको जग्गा बन्धक जस्तै बनेको समस्या यो सुधारले हटाउने भएको छ ।",
      "longContent": "गोरखापत्र समाचारदाताकाठमाडौँ, पुस १२ गते । सरकारले विद्युतीय प्रसारण लाइनको तारमुनि पर्ने जग्गाको कित्ताकाट गर्न पाइने व्यवस्था गरेको छ । व्यक्तिको जग्गा प्रसारण लाइनको मार्गाधिकार (राइटअफ वे) मा परेकोभन्दा बढी जग्गासमेत कित्ताकाट रोकिँदा जग्गाधनीको जग्गा बन्धक जस्तै बनेको समस्या यो सुधारले हटाउने भएको छ ।  भूउपयोग नियमावली, २०७९ को तेस्रो संशोधनमार्फत प्रसारण लाइनको राइट अफ वे क्षेत्रमा पर्ने जग्गाको स्वामित्व सम्बन्धित जग्गाधनीकै नाममा रहने गरी कित्ताकाट गर्न सकिने नयाँ प्रावधान लागु गरिएको हो ।नयाँ व्यवस्था अनुसार प्रसारण लाइनको निर्धारित राइटअफ वेभन्दा बढी भएको जग्गालाई छुट्टै कित्ता बनाउने पाइने भएको नेपाल विद्युत् प्राधिकरणका उपकार्यकारी निर्देशक दीर्घायुकुमार श्रेष्ठले जानकारी दिनुभयो । “प्रसारण लाइनले छोएको सबै कित्ता रोक्का जस्तो रहँदा व्यक्तिको सम्पत्तिको हक नै प्रयोगमा समस्या थियो,” उहाँले भन्नुभयो, “यो समस्या निराकरण गर्न प्राधिकरणले यस्तो सहजीकरणका लागि सरकारसमक्ष प्रस्ताव गरेको थियो । अब राइट अफ वेमा पर्नेभन्दा बाँकी जग्गा जग्गाधनीले स्वतन्त्र रूपमा प्रयोग गर्न सक्ने अवस्था बनेको छ ।”  यसअघि राइट अफ वे क्षेत्रमा पर्ने जग्गाको कित्ताकाट नहुँदा जग्गाधनीलाई नामसारी, बैङ्क तथा वित्तीय संस्थामा धितो राख्न र जग्गा कारोबार गर्न समस्या हुँदै आएको थियो । नयाँ व्यवस्थासँगै जग्गा कारोबार सहज हुने र जग्गाधनीले आफ्नो सम्पत्तिको कानुनी उपयोग गर्न पाउने अवस्था बनेको छ ।नयाँ व्यवस्था अनुसार प्रसारण लाइनमुनिको जग्गा कित्ताकाट गर्न पाइने भए पनि सुरक्षासम्बन्धी मापदण्ड भने यथावत् रहने छन् । राइट अफ वे क्षेत्रमा घर, भवनलगायत संरचना निर्माण गर्न, अग्ला रुख रोप्न वा जोखिमयुक्त गतिविधि गर्न भने निषेध गरिएको छ ।प्रसारण लाइनको सुरक्षित सञ्चालन, मर्मतसम्भार तथा सार्वजनिक सुरक्षालाई ध्यानमा राखी लाइनको केन्द्रबाट दायाँबायाँ निश्चित दुरीसम्मको क्षेत्रलाई राइट अफ वे तोकिएको हुन्छ । यसको चौडाइ प्रसारण लाइनको भोल्टेज, टावरको उचाइ, तारको झुन्डिने अवस्था (स्याग) तथा प्राविधिक मापदण्डका आधारमा निर्धारण गरिन्छ ।नियमावली अनुसार ६६ तथा १३२ केभी प्रसारण लाइनका लागि केद्रबाट दायाँबायाँ नौ/नौ मिटर गरी १८ मिटर, २२० केभीका लागि १५/१५ मिटर गरी ३० मिटर र चार सय केभी प्रसारण लाइनका लागि २३/२३ मिटर गरी ४६ मिटर राइट अफ वे कायम गरिएको छ ।प्रसारण लाइन निर्माणका क्रममा टावर प्याड पर्ने जग्गा भने मुआब्जा दिएर अधिग्रहण गर्ने र त्यसको स्वामित्व आयोजनाको नाममा रहने व्यवस्था छ । राइट अफ वे क्षेत्रमा पर्ने जग्गाको स्वामित्व सम्बन्धित जग्गाधनीकै नाममा कायम रहने गरी हाल मूल्याङ्कन गरिएको रकमको १० देखि २५ प्रतिशतसम्म क्षतिपूर्ति प्रदान गरिँदै आएको छ ।प्रसारण लाइन निर्माण तथा विस्तारका क्रममा देखिँदै आएको जग्गा व्यवस्थापनसम्बन्धी समस्या समाधान गर्न ल्याइएको यो व्यवस्था गत कात्तिक २७ गते नेपाल राजपत्रमा प्रकाशित भएको थियो ।",
      "link": "https://gorkhapatraonline.com/news/185428",
      "image": "https://gorkhapatraonline.com/storage/media/326201/conversions/Transmission-line-nepal-original-thumb.jpg"
    },
    {
      "slug": "185427",
      "title": "रासायनिक मल आयातका लागि बिस अर्बको स्रोत सहमति",
      "timestamp": 1766793600000,
      "source": "gp",
      "content": "अर्थ मन्त्रालयले रासायनिक मल खरिदका लागि २० अर्ब रुपियाँको स्रोत सहमति दिएको छ । कृषि तथा पशुपन्छी विकास मन्त्रालयले धानबालीका लागि मल खरिद गर्न थप बजेट माग गरेकोमा २० अर्ब ४७ करोड रुपियाँको स्रोत सहमति दिएको हो ।",
      "longContent": "गोरखापत्र समाचारदाताकाठमाडौँ, पुस १२ गते । अर्थ मन्त्रालयले रासायनिक मल खरिदका लागि २० अर्ब रुपियाँको स्रोत सहमति दिएको छ । कृषि तथा पशुपन्छी विकास मन्त्रालयले धानबालीका लागि मल खरिद गर्न थप बजेट माग गरेकोमा २० अर्ब ४७ करोड रुपियाँको स्रोत सहमति दिएको हो । कृषि तथा पशुपन्छी विकास मन्त्रालयका सहसचिव डा. रामकृष्ण श्रेष्ठले आगामी आर्थिक वर्ष २०८३/८४ को बजेटमार्फत व्यवस्थापन गर्ने गरी स्रोत सहमति प्राप्त भएको जानकारी दिनुभयो । कृषि मन्त्रालयले धानबालीका लागि रासायनिक मलको आपूर्ति व्यवस्था सहज बनाउन अर्थसँग १० अर्ब रुपियाँ बजेट माग गरेको थियो । “तत्काल बजेट विनियोजन गर्न सक्ने अवस्था भएकाले आगामी आवको बजेटमार्फत दिने गरी अर्थ मन्त्रालयले स्रोत सहमति दिएको छ,” उहाँले भन्नुभयो, “बजेट अर्को आवमा आए पनि यसले मल आयातका लागि टेन्डर गर्न मिल्छ ।” आइतबार नै बैठक बसेर टेन्डर गर्नका लागि आदेश दिइने उहाँले जानकारी दिनुभयो । टेन्डर गरेर मल आयात गर्न लामो समय लाग्ने भएकाले अहिले टेन्डर गरेर आयातकर्तालाई पछि रकम उपलब्ध गराउन सकिने उहाँले जानकारी दिनुभयो । हिउँदे बालीका लागि मलको अभाव नभए पनि बर्खे धानबालीलाई आपूर्ति व्यवस्था सहज बनाउन लागिएको उहाँले जानकारी दिनुभयो । धानबालीका लागि धेरै रासायनिक मलको आवश्यक पर्ने भएकाले अभाव हुन नदिन मल आयात गर्न लागिएको उहाँको भनाइ छ । अहिले मलको आयात भने नियमति भइरहेकाले अभाव नभएको मन्त्रालयले जनाएको छ ।चालु आव २०८२/८३ मा पाँच लाख ५० हजार मेट्रिक टन मल खरिद गर्नका लागि २८ अर्ब ८२ करोड रुपियाँ विनियोजन गरिएको थियो । विनियोजित बजेटबाट मल आयातको टेन्डर गरिसकेकाले थप मल आयात गर्न कृषि मन्त्रालयले अर्थ मन्त्रालयसँग स्रोत सहमति लिएको हो । मङ्सिर दोस्रो सातासम्म चार लाख ६५ हजार मेट्रिक टन मल खरिदका लागि टेन्डर आह्वान गरिएको मन्त्रालयले जनाएको छ । एक वर्षको अवधिमा अन्तर्राष्ट्रिय बजारमा रासायनिक मलको मूल्य २० देखि २५ प्रतिशतले बढेकाले पनि लक्ष्य अनुसार खरिद गर्न बजेट अपुग भएको मन्त्रालयले जनाएको छ । अन्तर्राष्ट्रिय बजारमा रासायनिक मलको मूल्य बढ्दा खरिद मूल्य बढे पनि अनुदानका कारण बजारमा भने किसानले सस्तोमा मल पाउने गरेका छन् ।मुलुकमा वार्षिक सात लाख मेट्रिक टन मलको माग हुने गरेको छ । माग अनुसार मलको आयात नहुँदा बर्सेनि धान रोप्ने बेलामा किसानले अभाव खेप्नु परेको छ ।",
      "link": "https://gorkhapatraonline.com/news/185427",
      "image": "https://gorkhapatraonline.com/storage/media/326200/conversions/mal-original-thumb.jpg"
    },
    {
      "slug": "185426",
      "title": "बढेन कर्णालीको बजेट खर्च",
      "timestamp": 1766793600000,
      "source": "gp",
      "content": "कर्णाली प्रदेश सरकारले चालु आर्थिक वर्ष २०८२/८३ मा पनि बजेट कार्यान्वयनको गति बढाउन सकेको छैन । यस वर्ष पनि विकास बजेट खर्च निराशाजनक नै छ ।",
      "longContent": "बुलबुले समाचारदातासुर्खेत, पुस १२ गते । कर्णाली प्रदेश सरकारले चालु आर्थिक वर्ष २०८२/८३ मा पनि बजेट कार्यान्वयनको गति बढाउन सकेको छैन । यस वर्ष पनि विकास बजेट खर्च निराशाजनक नै छ । कर्णाली प्रदेश सरकारको मङ्सिरको कुल खर्च ९४ करोड १६ लाख आठ हजार २५५ रुपियाँ रहेको छ । यो कुल बजेटको २.८५ प्रतिशत हो । चालु आवमा कर्णाली प्रदेश सरकारले कुल ३२ अर्ब ९९ करोड ६६ लाख ५५ हजार रुपियाँ बराबरको बजेट विनियोजन गरेको थियो ।साउनदेखि मङ्सिर मसान्तसम्म अर्थात् पाँच महिनाको अवधिमा तीन अर्ब २५ करोड ६७ लाख दुई हजार २८० रुपियाँ अर्थात् ९.८७ प्रतिशत बजेट खर्च गरेको सरकारले मङ्सिरमा २.८५ प्रतिशत रकम खर्च गरेको छ । कात्तिक मसान्तसम्म सरकारको कुल खर्च दुई अर्ब ३१ करोड ५० लाख ९४ हजार रुपियाँ थियो । गत आव २०८१/८२ को यही अवधिमा एक अर्ब चार करोड ४२ लाख ५३ हजार ९९९ रुपियाँ बराबरको बजेट कार्यान्वयन गरेको प्रदेश सरकारले त्यसभन्दा अघिल्लो वर्ष अर्थात् आव २०८०/८१ को समीक्षा अवधिमा ९६ करोड विकास बजेट कार्यान्वयन गरेको थियो ।यस वर्ष विकास बजेट खर्चको आँकडा ९० करोड पनि पार हुन सकेको छैन । प्रदेश लेखा नियन्त्रक कार्यालयका सूचना अधिकारी दीपेन्द्र मगरातीका अनुसार मङ्सिर मसान्तसम्म ८७ करोड नौ लाख १७ हजार २०७ रुपियाँ अर्थात् ४.३६ प्रतिशत मात्रै विकास बजेट कार्यान्वयनमा आएको छ । पुँजीगततर्फ सरकारले १९ अर्ब ९८ करोड २७ लाख १३ हजार रुपियाँ छुट्याएको छ । कात्तिक मसान्तसम्म ६५ करोड ११ लाख २९ हजार रुपियाँ कार्यान्वयन गरेको सरकारले मङ्सिरमा जम्मा २१ करोड ९७ लाख ८८ हजार अर्थात् कुल विकास बजेटको १.४ प्रतिशत मात्रै खर्च गरेको छ । चालु खर्च दुई अर्ब ३८ करोड ५७ लाख ८५ हजार अर्थात् १९.२४ प्रतिशत पुगेको छ ।जेनजी आन्दोलनपछि सरकारले प्रशासनिक खर्चमा कटौती गर्ने नीति अवलम्बन गरे पनि कर्णालीमा यसको सकारात्मक प्रभाव देखिएको छैन । बरु गत वर्षको तुलनामा प्रशासनिक खर्चमा वृद्धि भएको छ । यस वर्ष चालुतर्फ कुल १२ अर्ब ३९ करोड ८९ लाख ४२ हजार रुपियाँ विनियोजन गरिएको छ । प्रदेश सरकारले १० वटा शीर्षकमा विकास बजेट वर्गीकरण गरेको छ, जसमा सबैभन्दा बढी बजेट विकासको मुख्य आधार मानिएको भौतिक पूर्वाधार तथा सहरी विकास मन्त्रालयसँग छ । कार्यान्वयनको पाटोमा सबैभन्दा फितलो यही मन्त्रालय देखिएको छ । १० अर्ब ७३ करोड १४ लाख ८३ हजार रुपियाँ पुँजीगत बजेट रहेको यस मन्त्रालयले पाँच महिनामा ६० करोड ५४ लाख ८६ हजार अर्थात् ५.६४ प्रतिशत मात्र बजेट खर्च गर्न सकेको छ ।विविध कारणले पुँजीगत बजेट खर्च बढ्न नसकेको आर्थिक मामिला तथा योजना मन्त्रालयले जनाएको छ । यो समयमा भुक्तानी पनि कम हुने भएकाले विकास बजेट कार्यान्वयन कम देखिएको आर्थिक मन्त्रालयका सचिव यज्ञ पुरीले बताउनुभयो ।",
      "link": "https://gorkhapatraonline.com/news/185426",
      "image": "https://gorkhapatraonline.com/storage/media/326199/conversions/karnali-provience-1-original-thumb.jpg"
    },
    {
      "slug": "185425",
      "title": "खाजाका होटेल तथा रेस्टुरेन्ट, फास्टफुड मापदण्डविपरीत",
      "timestamp": 1766793600000,
      "source": "gp",
      "content": "उपत्यकामा सञ्चालित अधिकांश साना तथा मझौला खाना, खाजाका होटेल तथा रेस्टुरेन्ट, फास्टफुड, बेकरीले न्यूनतम मापदण्ड पूरा नगरेको पाइएको छ ।  वाणिज्य, आपूर्ति तथा उपभोक्ता संरक्षण विभागले पछिल्लो साता गरेको अनुगमनमा अधिकांशले न्यूनतम मापदण्ड पनि पूरा नगरेको पाइएको हो । विभागले शुक्रबार गरेको अनुगमनमा ललितपुरको जली केक एन्ड पेस्ट्री र जिरी खिम्ती होटेल रेस्टुरेन्ट दर्ता नै नभएको पाइएपछि हरेकलाई १० हजार रुपियाँ जरिबाना गरेको जनाएको छ ।",
      "longContent": "गोरखापत्र समाचारदाता काठमाडौँ, पुस १२ गते । उपत्यकामा सञ्चालित अधिकांश साना तथा मझौला खाना, खाजाका होटेल तथा रेस्टुरेन्ट, फास्टफुड, बेकरीले न्यूनतम मापदण्ड पूरा नगरेको पाइएको छ ।  वाणिज्य, आपूर्ति तथा उपभोक्ता संरक्षण विभागले पछिल्लो साता गरेको अनुगमनमा अधिकांशले न्यूनतम मापदण्ड पनि पूरा नगरेको पाइएको हो । विभागले शुक्रबार गरेको अनुगमनमा ललितपुरको जली केक एन्ड पेस्ट्री र जिरी खिम्ती होटेल रेस्टुरेन्ट दर्ता नै नभएको पाइएपछि हरेकलाई १० हजार रुपियाँ जरिबाना गरेको जनाएको छ । विभागका अनुसार सो क्षेत्रका अन्य साना तथा मझौला होटेलको अनुगमनमा सरसफाइ नभएको, मूल्य सूची नराखिएको, राखेका स्पष्ट देखिने ठाउँमा नभएको पाइएपछि आवश्यक निर्देशन दिएको छ । कतिपयमा म्याद गुज्रेका खाद्यवस्तु भेटिएकाले अनुगमन टोलीले नष्ट गरेको पनि जनाइएको छ  यस्तै विभागको अनुगमन टोलीले बुधबार काठमाडौँ सिनामलस्थित आमाको भान्साघर र काठमाडौँ गौरीगाउँको लेकाली किचेन एन्ड कटिया हाउस दर्ताबिना सञ्चालन गरेको पाइएपछि प्रत्येकलाई १० हजार रुपियाँ जरिबाना गरेको थियो । विभागका निर्देशक भरतप्रसाद आचार्यले उपत्यकावरपरका साना तथा मझौला खाना, खाजाका होटेल तथा रेस्टुरेन्टलक्षित अनुगमनमा धेरै जसोमा न्यूनतम मापदण्ड पूरा नगरेको पाइएको बताउनुभयो । उहाँका अनुसार अनुगमनमा होटेल दर्ता तथा नवीकरण नभएको, सरसफाइ असाध्यै कमजोर रहेको, खाना तथा खाजाको मूल्यसूची नराखिएको जस्ता समस्या देखिएका छन् । विभागको अनुगमन टोलीले दैनिक १५ देखि २५ वटा होटेल तथा रेस्टुरेन्टको अनुगमन गर्दै आएको र सबै जसोमा कुनै न कुनै समस्या देखिएको जानकारी गराइएको छ । केही जेनजी अगुवाले उपत्यकाका साना तथा मझौला होटेल र रेस्टुरेन्टमा सरसफाइ नभएको मूल्यसूची नराखेकोलगायतका समस्यासहितको उजुरीका आधारमा विभागले अनुगमन गरेको जनाइएको छ । विभागले क्रमशः स्टार होटेल र पार्टी प्यालेस पनि मापदण्ड अनुसार सञ्चालन भए वा नभएको अनुगमन गर्ने तयारी गरेको विभागका निर्देशक आचार्यले जानकारी दिनुभयो ।",
      "link": "https://gorkhapatraonline.com/news/185425",
      "image": "https://gorkhapatraonline.com/storage/media/326198/conversions/433-original-thumb.jpg"
    },
    {
      "slug": "185424",
      "title": "निर्जीवन बिमा कम्पनीको व्यापार पाँच महिनामा उन्नाइस अर्बभन्दा बढी",
      "timestamp": 1766793600000,
      "source": "gp",
      "content": "अर्थतन्त्रमा देखिएको शिथिलताका बिच निर्जीवन बिमा कम्पनीको व्यापारमा उल्लेख्य विस्तार भएको छ । चालु आर्थिक वर्ष २०८२/८३ को पाँच महिनामै कम्पनीको प्रिमियम सङ्कलन १९ अर्ब ५८ करोड रुपियाँ पुगेको छ ।",
      "longContent": "गोरखापत्र समाचारदाताकाठमाडौँ, पुस १२ गते । अर्थतन्त्रमा देखिएको शिथिलताका बिच निर्जीवन बिमा कम्पनीको व्यापारमा उल्लेख्य विस्तार भएको छ । चालु आर्थिक वर्ष २०८२/८३ को पाँच महिनामै कम्पनीको प्रिमियम सङ्कलन १९ अर्ब ५८ करोड रुपियाँ पुगेको छ ।नेपाल बिमा प्राधिकरणको तथ्याङ्क अनुसार त्यस्ता कम्पनीले साउनदेखि मङ्सिरसम्म १९ अर्ब ५८ करोड ५६ लाख रुपियाँभन्दा बढी प्रिमियम सङ्कलन गरेका छन्, जुन गत वर्षको सोही अवधिको तुलनामा १४.४० प्रतिशतले बढी हो ।गत आव २०८१/८२ को मङ्सिर मसान्तसम्म निर्जीवन बिमा कम्पनीले १७ अर्ब ५१ करोड ६६ लाख रुपियाँ प्रिमियम सङ्कलन गरेका थिए । प्राकृतिक विपत्ति, बाढीपहिरो तथा विभिन्न आन्दोलनका कारण अर्थतन्त्रमा दबाब रहे पनि बिमा क्षेत्रले व्यापार विस्तार गर्न सफल भएको प्राधिकरणले जनाएको छ ।समीक्षा अवधिमा बिमालेख सङ्ख्या पनि बढेको छ । गत वर्ष मङ्सिरसम्म १२ लाख ७० हजार बिमालेख सक्रिय रहेकामा यस वर्ष सोही अवधिमा बढेर १३ लाख ४१ हजार पुगेको छ, जुन ५.९५ प्रतिशतको वृद्धि हो ।समग्रमा कम्पनीको व्यवसायका आधारमा सगरमाथा लुम्बिनी इन्स्योरेन्स सबैभन्दा अगाडि देखिएको छ । कम्पनीले मङ्सिर मसान्तसम्म दुई/दुई अर्ब २१ करोड ९२ लाख रुपियाँ प्रिमियम सङ्कलन गरेको छ ।त्यसपछि शिखर इन्स्योरेन्सले दुई अर्ब १५ करोड पाँच लाख, हिमालयन एभरेस्ट इन्स्योरेन्सले दुई अर्ब ७० लाख, सिद्धार्थ प्रिमियर इन्स्योरेन्सले एक अर्ब ८६ करोड ५४ लाख र एनएलजी इन्स्योरेन्सले एक अर्ब ५७ करोड ८२ लाख रुपियाँ बराबरको प्रिमियम सङ्कलन गरेका छन् ।वृद्धिदरका आधारमा हिमालयन एभरेस्ट इन्स्योरेन्स सबैभन्दा अगाडि रहेको छ । कम्पनीको प्रिमियम सङ्कलन ४३.२६ प्रतिशतले बढेको छ । त्यस्तै एनएलजीको ३९.६० प्रतिशत, युनाइटेड अजोडको २७.९५ प्रतिशत, शिखरको २३.४१ प्रतिशत, सानिमा जिआइसीको २२.४६ प्रतिशत र आइजिआई प्रुडेन्सियलको १४.६५ प्रतिशत वृद्धि भएको छ । सरकारी स्वामित्वको राष्ट्रिय बिमा कम्पनीको अवस्था भने कमजोर देखिएको छ । मङ्सिर मसान्तसम्म कम्पनीको व्यवसाय गत वर्षको तुलनामा २६.५३ प्रतिशतले घटेर ४९ करोड ३० लाख रुपियाँमा सीमित भएको छ ।लघु बिमाको व्यवसाय पचास करोडनजिकसमीक्षा अवधिमा चार वटा लघु निर्जीवन बिमा कम्पनीले ४९ करोड ६० लाख रुपियाँ बराबरको व्यवसाय गरेका छन्, जस अनुसार प्रोटेक्टिभ माइक्रो इन्स्योरेन्सले १३ करोड २१ लाख, नेपाल माइक्राे इन्स्योरेन्सले १३ करोड तीन लाख, ट्रस्ट माइक्रो इन्स्योरेन्सले १२ करोड ६० लाख र स्टार माइक्रो इन्स्योरेन्सले १० करोड ७४ लाख रुपियाँ बराबरको कारोबार गरेका छन् ।",
      "link": "https://gorkhapatraonline.com/news/185424",
      "image": "https://gorkhapatraonline.com/storage/media/326197/conversions/222-original-thumb.jpg"
    },
    {
      "slug": "185389",
      "title": "वेस्ट ब्याङ्कमा इजरायलद्वारा प्रस्तावित नयाँ बस्तीको चौतर्फी आलोचना",
      "timestamp": 1766707200000,
      "source": "gp",
      "content": "विभिन्न १४ वटा राष्ट्रले इजरायली सुरक्षा मन्त्रिपरिषदले वेस्ट ब्याङ्कमा प्रस्तावित १९ वटा नयाँ बस्तीलाई स्वीकृति दिएकोमा आलोचना गरेका छन् । संयुक्त विज्ञप्ति जारी गर्दै बेलायत, स्पेन, फ्रान्स, जर्मनी, क्यानडा,जापानलगाएतका देशले आलेचना गरेको जनाइएको छ ।",
      "longContent": "लन्डन, पुस ११ गते । विभिन्न १४ वटा राष्ट्रले इजरायली सुरक्षा मन्त्रिपरिषदले वेस्ट ब्याङ्कमा प्रस्तावित १९ वटा नयाँ बस्तीलाई स्वीकृति दिएकोमा आलोचना गरेका छन् । संयुक्त विज्ञप्ति जारी गर्दै बेलायत, स्पेन, फ्रान्स, जर्मनी, क्यानडा,जापानलगाएतका देशले आलेचना गरेको जनाइएको छ । राष्ट्रले इजरायली निर्णयले अन्तर्राष्ट्रिय कानुन उल्लङ्घन गरेको तर्कसहित यो प्रक्रियाले वेस्ट ब्याङ्कमा राजनीतिको तीव्रता भन्दै उनीहरूले इजरायलले यो कदम यथासिग्र फिर्ता लिनु पर्ने बताएका छन् । बेल्जियम, क्यानडा, डेनमार्क, फ्रान्स, जर्मनी, इटाली, आइसल्याण्ड, आयरल्यान्ड, जापान, माल्टा, नेदरल्यान्ड्स, नर्वे, स्पेन र बेलायतले इजरायली सुरक्षा क्याबिनेटले कब्जा गरेको वेस्ट ब्याङ्कमा १९ वटा नयाँ बस्तीको स्वीकृतिको निन्दा गरेको बेलायतका विदेश सचिव यभेट कुपरले सार्वजनिक गरेको संयुक्त विज्ञप्तिमा भनिएको छ ।विज्ञप्तिमा हाल वेस्ट ब्याङ्कको समस्याको कारण अन्तर्राष्ट्रिय कानूनको उल्लङ्घन मात्र नभई अस्थिरतालाई बढावा दिने जोखिम पनि रहेको बताएको छ । यसको कारण गाजा क्षेत्र भरि दीर्घकालीन शान्ति र सुरक्षाको सम्भावनालाई हानि पुर्याउने तथा गाजाका लागि व्यापक योजनाको कार्यान्वयनलाई कमजोर पार्ने उच्च जोखिम रहेको जनाइएको छ ।  विज्ञप्तिमा कुनै पनि प्रकारको विलय र ई-१ व्यवस्थापन  र हजारौँ नयाँ आवास एकाइको स्वीकृति लगायतका नीतिको विस्तारको  विरोध गर्दै इजरायललाई यो निर्णयलाई उल्टाउन, साथै संयुक्त राष्ट्र सुरक्षा परिषदको प्रस्ताव २३३४ अनुरूप बस्तीको विस्तार गर्न आह्वान गरिएको छ । प्यालेस्टिनीको आत्मनिर्णयको अधिकारको समर्थनमा दृढ रहेको बताउदै संयुक्त राष्ट्र सुरक्षा परिषदको सान्दर्भिक प्रस्ताव अनुसार दुई-राज्य विच न्यायपूर्ण र स्थायी शान्तिका लागि अटल प्रतिबद्धतालाई दोहोर्यादै इजरायल र प्यालेस्टाइनको सुरक्षित र मान्यता प्राप्त सीमाभित्र शान्ति र सुरक्षाका लागि वार्ताको विकल्प नभएको विज्ञप्तिमा उल्लेख गरिएको छ ।यस अघि इजरायली मन्त्रिपरिषदले वेस्ट ब्याङ्कमा ११ वटा नयाँ बस्ती स्थापना गर्न स्वीकृति दिएको थियो भने थप आठ वटा बस्तीलाई हालै थप गर्न चाहेको जनाइएको छ सबै बस्ती वेस्ट ब्याङ्कको क्षेत्र सीमा अवस्थित छन् । रासस/एएनआई",
      "link": "https://gorkhapatraonline.com/news/185389",
      "image": "https://gorkhapatraonline.com/storage/media/326153/conversions/Malaysia-original-thumb.jpg"
    },
    {
      "slug": "185378",
      "title": "रक्षा खर्च बढाउँदै जापान, आर्थिक वर्ष २०२६ मा ऐतिहासिक वृद्धि",
      "timestamp": 1766707200000,
      "source": "gp",
      "content": "जापान सरकारले आर्थिक वर्ष सन् २०२६ का लागि हालसम्मकै सबैभन्दा ठूलो रक्षा बजेट प्रस्ताव गरेको छ । स्थानीय सञ्चार माध्यमका अनुसार प्रस्तावित रक्षा बजेट नौ खर्ब चार अर्ब येन पुगेको छ, जुन करिब ५८ अर्ब अमेरिकी डलर बराबर हुन्छ ।",
      "longContent": "टोकियो, पुस २६ गते । जापान सरकारले आर्थिक वर्ष सन् २०२६ का लागि हालसम्मकै सबैभन्दा ठूलो रक्षा बजेट प्रस्ताव गरेको छ । स्थानीय सञ्चार माध्यमका अनुसार प्रस्तावित रक्षा बजेट नौ खर्ब चार अर्ब येन पुगेको छ, जुन करिब ५८ अर्ब अमेरिकी डलर बराबर हुन्छ ।यो रकम चालु आर्थिक वर्ष सन् २०२५ का लागि तोकिएको आठ खर्ब ७० अर्ब येनको प्रारम्भिक रक्षा बजेटभन्दा बढी हो । प्रस्तावित बजेट सन् २०२३ देखि २०२७ सम्मको अवधिमा करिब ४३ खर्ब येन रक्षा क्षेत्रमा खर्च गर्ने जापानको दीर्घकालीन योजनाअनुसार तय गरिएको हो ।बजेटअनुसार तटीय सुरक्षा मजबुत बनाउन ‘शिल्ड’ नामक तहबद्ध रक्षा प्रणाली निर्माणका लागि १०० अर्ब १० करोड येन विनियोजन गरिएको छ । यस प्रणालीका लागि हवाई, समुद्री सतह तथा पानीमुनि प्रयोग हुने विभिन्न प्रकारका सवारी साधन आवश्यक पर्ने जनाइएको छ । साथै, हवाई क्षेत्र उल्लङ्घनको निगरानी गर्न लामो समयसम्म उड्न सक्ने मानवरहित यान प्रयोगको सम्भावना अध्ययन गर्न एक अर्ब १० करोड येन छुट्याइएको छ ।यसैबिच, गत अप्रिल १ गते स्वीकृत चालु आर्थिक वर्षको १८ खर्ब ३० अर्ब येनको पूरक बजेटमा सुरक्षा र कूटनीतिका लागि एक खर्ब ७० अर्ब येन समावेश गरिएको छ । यसले जापानलाई रक्षा सम्बन्धी खर्चलाई कुल राष्ट्रिय उत्पादनको दुई प्रतिशत पुर्याउने लक्ष्य आर्थिक वर्ष २०२५ भित्रै हाँसिल गर्न सहयोग पुग्ने बताइएको छ, जुन पहिले तय गरिएको समयभन्दा दुई वर्ष अगावै हो ।दशकौँसम्म जापानले रक्षा बजेटलाई कुल राष्ट्रिय उत्पादनको करिब एक प्रतिशत, अर्थात् झन्डै ५ खर्ब येनमा सीमित राख्दै आएको थियो । तर व्यापक जनविरोधका बाबजुद जापान सरकारले सन् २०२२ मा आर्थिक वर्ष २०२७ सम्म रक्षासम्बन्धी खर्चलाई क्रमशः कुल राष्ट्रिय उत्पादनको दुई प्रतिशतसम्म पुर्याउने लक्ष्य तय गरेको थियो । रासस/सिन्ह्वा",
      "link": "https://gorkhapatraonline.com/news/185378",
      "image": "https://gorkhapatraonline.com/storage/media/326138/conversions/flag-of-japan-original-thumb.jpg"
    },
    {
      "slug": "185340",
      "title": "आज पनि बढ्यो सुनचाँदीको मूल्य",
      "timestamp": 1766707200000,
      "source": "gp",
      "content": "आज छापावाल सुनको मूल्य प्रतितोला रु. दुई लाख ६९ हजार ३०० र त्यति नै चाँदीको मोल रु.. चार हजार ५८५ कायम भएको नेपाल सुनचाँदी व्यवसायी महासङ्घले जनाएको छ । दुवै धातुको मूल्य हालसम्मको उच्च हो ।",
      "longContent": "काठमाडौँ,  पुस ११ गते ।  पछिल्ला केही दिनयता स्थानीय बजारमा सुनचाँदीको मूल्य लगातार बढीरहेको छ । आज पनि दुवै धातुको मूल्यमा बढोत्तरी भएको छ। आज छापावाल सुनको मूल्य प्रतितोला रु. दुई लाख ६९ हजार ३०० र त्यति नै चाँदीको मोल रु. चार हजार ५८५ कायम भएको नेपाल सुनचाँदी व्यवसायी महासङ्घले जनाएको छ । दुवै धातुको मूल्य हालसम्मको उच्च हो । गत बुधबार छापावाल सुन प्रतितोला रु. दुई लाख ६८ हजार १०० मा र चाँदी रु. चार हजार ४२० मा कारोबार भएको थियो । बिहीबार दुवै धातुको मूल्यमा सामान्य गिरावट आएर प्रतितोला सुन रु. दुई लाख ६७ हजार ५०० र चाँदी रु. चार हजार ४०० मा कारोबार भएको थियो । अमेरिकी डलरको भाउ बढेसँगै सुनचाँदीको मूल्य पनि बढेको विश्लेषकहरूले बताएका छन् । अन्तर्राष्ट्रिय बजारमा आज एक औँस सुन चार हजार ५०० र त्यति नै परिमाणको चाँदी ७५ अमेरिकी डलरमा खरिदबिक्री भइरहेको अन्तर्राष्ट्रिय सञ्चारमाध्यमहरूले जनाएका छन् ।  रासस",
      "link": "https://gorkhapatraonline.com/news/185340",
      "image": "https://gorkhapatraonline.com/storage/media/326061/conversions/_gold-original-thumb.jpg"
    },
    {
      "slug": "185277",
      "title": "इँटा उत्पादनमा सिन्डिकेट",
      "timestamp": 1766707200000,
      "source": "gp",
      "content": "भारतले कोइला निर्यातमा रोक लगाएपछि त्यसको प्रत्यक्ष असर नेपाली इँटा बजारमा देखिएको छ । कोइलाको अभाव टार्न उद्योगीहरू महँगो मूल्यमा अमेरिकी कोइला आयात गर्न बाध्य भएसँगै उत्पादन लागत बढेको छ । त्यसको सोझो भार उपभोक्ताको काँधमा पर्न गएको छ ।",
      "longContent": "शशिधर पराजुलीविराटनगर, पुस ११ गते । भारतले कोइला निर्यातमा रोक लगाएपछि त्यसको प्रत्यक्ष असर नेपाली इँटा बजारमा देखिएको छ । कोइलाको अभाव टार्न उद्योगीहरू महँगो मूल्यमा अमेरिकी कोइला आयात गर्न बाध्य भएसँगै उत्पादन लागत बढेको छ । त्यसको सोझो भार उपभोक्ताको काँधमा पर्न गएको छ । सरकारले इँटा उत्पादनको समयमा लगाएको ‘टाइम कार्ड’ अर्थात् निश्चित समयअगाडि इँटा पोल्न नपाउने नीतिका कारण पनि बजारमा कृत्रिम अभाव सिर्जना भई मूल्यवृद्धि भएको उद्योगीले नै बताएका छन् । नेपाल उद्योग परिसङ्घका केन्द्रीय उपाध्यक्ष तथा इँटा व्यवसायी भीम घिमिरेका अनुसार विगतमा भारतबाट सहज रूपमा आउने कोइला अहिले बन्द भएपछि उद्योगीले अमेरिकी कोइला प्रयोग गर्नु परेको छ । “पहिले प्रतिटन १७ देखि १८ हजार रुपियाँमा पाइने कोइलाको मूल्य अहिले अकासिएर ३२ हजार देखि ३४ हजार रुपियाँसम्म पुगेको छ,” घिमिरेले भन्नुभयो, “इँटा पोल्ने प्रमुख इन्धन नै कोइला हो, यसको मूल्य दोब्बर भएपछि इँटाको मूल्य बढ्नु स्वाभाविक हो ।” उहाँका अनुसार एक लाख इँटा पोल्न २० मेट्रिक टन कोइला आवश्यक पर्छ । सुनसरी–मोरङ औद्योगिक कोरिडोर क्षेत्रमा दुई महिनाअघिसम्म प्रतिगोटा १८ देखि १९ रुपियाँमा पाइने इँटाको मूल्य अहिले २२ रुपियाँ पुगेको छ । यसरी छोटो अवधिमै प्रतिगोटा तीन रुपियाँसम्म मूल्य बढ्नुमा कोइलाको मूल्यवृद्धिसँगै सरकारी नीति पनि जिम्मेवार रहेको व्यवसायीको बुझाइ छ ।उद्योग मन्त्रालय अन्तर्गतको वातावरण समितिले काठमाडौँ उपत्यकाको प्रदूषणलाई आधार मानेर देशभरका इँटा उद्योगलाई माघ १ गतेभन्दा अगाडि इँटामा आगो लगाउन (फाइरिङ गर्न) रोक लगाएको छ । यो नीति अव्यावहारिक भएको उद्योगी घिमिरेको तर्क छ । “काठमाडौँको कचौरा जस्तो भौगोलिक बनावट र तराईको खुला फाँटलाई एउटै डालोमा राखेर हेर्न मिल्दैन,” उहाँले भन्नुभयो, “तराईमा प्रदूषण सजिलै पास भएर जान्छ । सरकारको यो निर्णयले बजारमा प्रतिस्पर्धा रोकियो र सिन्डिकेट जस्तो अवस्था सिर्जना भएको गुनासो उपभोक्ताबाट आइरहेको छ तर हामी असहमत हुँदाहुँदै पनि सरकारले गरेको निर्णय मान्नुपर्ने भयो ।” इँटा व्यवसायी महासङ्घको समेत सहमतिमा सरकारले यो निर्णय गरेको हो । यो निर्णयले खुला बजार अर्थतन्त्र र ख्ुला प्रतिस्पर्धालाई खुम्च्याएको छ । गत वर्ष इँटा उद्योगले आफ्नो क्षमताको करिब ४० प्रतिशत मात्र इँटा उत्पादन गरेका थिए । भदौपछि विकासनिर्माणका कामले गति लिँदा इँटाको माग बढे पनि उत्पादन र आपूर्तिको सन्तुलन नमिल्दा मूल्य बढेको हो । मूल्य बढ्नुअघि मङ्सिरको पहिलो हप्ता कोशी प्रदेशमा इँटाको कृत्रिम अभाव सिर्जना गरिएको थियो । सरकारले भौगोलिक अवस्था हेरेर व्यावहारिक नीति ल्याउन सक्नुपर्ने र कोइला आपूर्तिको वैकल्पिक व्यवस्थापनमा सरकारले सहजीकरण गर्नुपर्ने व्यवसायीले बताएका छन् । भारतीय श्रमिककै भर नेपालको इँटा उद्योग परम्परागत प्रविधि र भारतीय श्रमिकमा पूर्ण रूपमा निर्भर छ । इँटा उत्पादनलाई आधुनिकीकरण गर्न भन्दै केही वर्षअघि भित्र्याइएका चिनियाँ र अन्य आधुनिक मेसिन नेपालमा असफल सिद्ध भएका छन् । उपाध्यक्ष घिमिरेले भन्नुभयो, “करोडौँ लगानी गरेर साथीले मेसिन ल्याउनुभयो तर मेसिनले बनाएका इँटा सुक्दा चर्किने र गुणस्तर नआउने समस्या देखियो । हातले इँटा बनाउनका लागि दक्ष जनशक्तिको अभाव विगतदेखि नै झेल्दै आएको छ । विशेष गरी तराईका इँटा उद्योगमा ७० प्रतिशत श्रमिक भारतीय नागरिक रहेका छन् भने पहाडी क्षेत्र र काठमाडौँमा पनि यो सङ्ख्या ५० प्रतिशतको हाराहारीमा छ । काँचो इँटा तयार पार्ने मुख्य काममा भारतीय श्रमिककै वर्चस्व छ भने कोइला बोक्ने र इँटा ओसारपसार गर्ने (लेबर तथा ट्रान्सपोर्ट) काममा मात्र नेपाली श्रमिक संलग्न छन् ।",
      "link": "https://gorkhapatraonline.com/news/185277",
      "image": "https://gorkhapatraonline.com/storage/media/325979/conversions/itabhatta-original-thumb.jpg"
    },
    {
      "slug": "185276",
      "title": "बागमती प्रदेश सरकारको खर्च ९.८५ प्रतिशत मात्रै",
      "timestamp": 1766707200000,
      "source": "gp",
      "content": "बागमती प्रदेश सरकारको बजेट खर्चको अवस्था कमजोर देखिएको छ । प्रदेश सरकारले चालु आर्थिक वर्ष २०८२/८३ का लागि ६७ अर्ब ४७ करोड ७३ लाख २७ हजार रुपियाँ विनियोजन गरिएको छ ।",
      "longContent": "मकवानपुरगढी समाचारदातामकवानपुरगढी, पुस ११ गते  । बागमती प्रदेश सरकारको बजेट खर्चको अवस्था कमजोर देखिएको छ । प्रदेश सरकारले चालु आर्थिक वर्ष २०८२/८३ का लागि ६७ अर्ब ४७ करोड ७३ लाख २७ हजार रुपियाँ विनियोजन गरिएको छ । चालु आवको पाँच महिनामा प्रदेश सरकारले कुल बजेटको ९.८५ प्रतिशत मात्र खर्च गरेको छ । प्रदेशमा पाँच महिनामा छ अर्ब ६४ करोड ६२ लाख ८ हजार रुपियाँ मात्र खर्च भएको आर्थिक मामिला तथा योजना मन्त्रालयका प्रवक्ता श्रीकृष्ण आचार्यले जानकारी दिनुभयो । जसमध्ये पुँजीगततर्फ एक अर्ब ८५ करोड २६ लाख रुपियाँ (४.४७ प्रतिशत) र चालुतर्फ चार अर्ब ७९ करोड २५ लाख रुपियाँ (१८.४१ प्रतिशत) खर्च भएको छ ।मन्त्रालयगत रूपमा आर्थिक मामिला तथा योजना मन्त्रालयले सबैभन्दा बढी २१.७८ प्रतिशत बजेट खर्च गरेको छ भने संस्कृति तथा पर्यटन मन्त्रालयले सबैभन्दा कम १.४८ प्रतिशत मात्र खर्च गरेको छ । स्वास्थ्य मन्त्रालयले २०.५४ प्रतिशत; श्रम, रोजगार तथा यातायात मन्त्रालयले १९.५५ प्रतिशत, सामाजिक विकास मन्त्रालयले १०.७० प्रतिशत, भौतिक पूर्वाधार विकास मन्त्रालयले ७.१२ प्रतिशत र खानेपानी, ऊर्जा तथा सिँचाइ मन्त्रालयले ४.४४ प्रतिशत बजेट खर्च गरेका छन् ।त्यस्तै मुख्यमन्त्री तथा मन्त्रीपरिषद्को कार्यालयले १३.७१ प्रतिशत, प्रदेश सभा सचिवालयले २४.५० प्रतिशत, प्रदेश लोक सेवा आयोगले २९.९० प्रतिशत, मुख्य न्यायाधिवक्ताको कार्यालयले २३.६७ प्रतिशत र प्रदेश नीति तथा योजना आयोगले १९.०४ प्रतिशत बजेट खर्च गरेका छन् ।राजस्व सङ्कलन कमजोर बागमती प्रदेश सरकारले चालु आर्थिक वर्षको पाँच महिनाको अवधिमा लक्ष्य अनुसारको राजस्व सङ्कलन गर्न सकेको छैन । आर्थिक मामिला तथा योजना मन्त्रालयका अनुसार साउनदेखि मङ्सिरसम्ममा प्रदेश सरकारले लक्ष्यको २३.८८ प्रतिशत मात्र राजस्व सङ्कलन गरेको छ । प्रदेश सरकारले चालु आवका लागि ६७ अर्ब ४७ करोड ७२ लाख रुपियाँ राजस्व सङ्कलन गर्ने लक्ष्य लिएकोमा पाँच महिनामा १६ अर्ब ११ करोड सात लाख ८२ हजार रुपियाँँ मात्र सङ्कलन भएको मन्त्रालयले जनाएको छ ।प्रदेशको मुख्य आम्दानी स्रोत मानिने घरजग्गा रजिस्ट्रेसन (मालपोत) तथा सवारीसाधन करतर्फको प्रगति कमजोर हुँदा समग्र राजस्व नै प्रभावित भएको हो । सो दुई शीर्षक तथा बाँडफाँटसमेतबाट आव २०८२/८३ मा २० अर्ब ८९ करोड ११ लाख ८९ हजार रुपियाँ सङ्कलन हुने अनुमान गरिएकोमा पाँच महिनामा आठ अर्ब ८४ करोड ४७ लाख ७७ हजार रुपियाँ मात्र सङ्कलन भएको आर्थिक मामिला तथा योजना मन्त्रालयका प्रवक्ता आचार्यले जानकारी दिनुभयो । सवारीसाधन जाँचपास, रुट परमिट, सवारीचालक अनुमतिपत्र वितरण तथा नवीकरणसम्बन्धी कर शीर्षकबाट आठ अर्ब २५ करोड रुपियाँ सङ्कलन गर्ने लक्ष्य रहेकोमा पाँच महिनामा ३५.८६ प्रतिशत (दुई अर्ब ९५ करोड ८६ लाख २३ हजार रुपियाँ) राजस्व सङ्कलन भएको छ ।",
      "link": "https://gorkhapatraonline.com/news/185276",
      "image": "https://gorkhapatraonline.com/storage/media/325978/conversions/bagmati-pradesh-mukhyamantri-office-original-thumb.jpg"
    },
    {
      "slug": "185639",
      "title": "खाल्डोमा डुबेर बालकको मृत्यु",
      "timestamp": 1766880000000,
      "source": "gp",
      "content": "आफ्नै घरअगाडिको खाल्डोमा डुबेर झापा गाउँपालिका –२ सडकबारीमा एक बालकको ज्यान गएको छ । स्थानीय  दिनेश कँडेलका छोरा ३ वर्षीय दिवांस कँडेलको आइतवार दिउँसो साढे २ बजेतिर पानीमा डुबेर  मृत्यु भएको हो ।",
      "longContent": "लीलाराज खड्काबिर्तामोड, पुस १३ गते । आफ्नै घरअगाडिको खाल्डोमा डुबेर झापा गाउँपालिका –२ सडकबारीमा एक बालकको ज्यान गएको छ । स्थानीय  दिनेश कँडेलका छोरा ३ वर्षीय दिवांस कँडेलको आइतवार दिउँसो साढे २ बजेतिर पानीमा डुबेर  मृत्यु भएको हो ।खेल्ने क्रममा साढे २ बजे पानीमा डुबेर सिकिस्त भएका बालकलाई उपचारका लागि बिर्तासिटी अस्पताल बिर्तामोड ल्याइएकोमा उपचारको क्रममा दिउँसो ३.३० बजेतिर मृत्यु भएको प्रहरीले जनाएको छ ।",
      "link": "https://gorkhapatraonline.com/news/185639",
      "image": "https://gorkhapatraonline.com/storage/media/326550/conversions/death-child2-original-thumb.jpg"
    },
    {
      "slug": "185636",
      "title": "सर्वोच्च अदालतः ‘हदम्याद, तारेख र म्याद थप अनुमति’",
      "timestamp": 1766880000000,
      "source": "gp",
      "content": "सर्वोच्च अदालतले चालु मुद्दाको हदम्याद, तारेख र म्याद थप गर्न अनुमति दिने निर्णय गरेको छ ।",
      "longContent": "काठमाडौँ, पुस १३ गते । सर्वोच्च अदालतले चालु मुद्दाको हदम्याद, तारेख र म्याद थप गर्न अनुमति दिने निर्णय गरेको छ । अदालतको निर्णयसँगै अब यही पुस मसान्तसम्म चालु मुद्दाको हदम्याद, तारेख र म्याद थाप्न सकिने छ ।प्रधानन्यायाधीश प्रकाशमानसिंह राउत, वरिष्ठतम न्यायाधीश सपना प्रधान मल्ल, न्यायाधीशहरु कुमार रेग्मी, हरिप्रसाद फुयाल, डा मनोजकुमार शर्मा, डा नहकुल सुवेदी, तिलप्रसाद श्रेष्ठ, विनोद शर्मा, शारङ्गा सुवेदी, अब्दुल अजीज मुसलमान, महेश शर्मा पौडेल, टेकप्रसाद ढुङ्गाना, सुनिलकुमार पोखरेल, बालकृष्ण ढकाल, नृपध्वज निरौला, नित्यानन्द पाण्डेय, मेघराज पोखरेल, श्रीकान्त पौडेल र शान्तिसिंह थापासहित १९ जनाको बृहत् पूर्ण इजलासले आज सो अनुमति दिएको हो ।सर्वोच्च अदालतका कर्मचारी बालाजीप्रसाद पाण्डेयलगायतले पेस गरेको प्रतिवेदनमाथि आज प्रधानन्यायाधीशसहित सम्पूर्ण न्यायाधीशको इजलास नै गठन गरेर यसअघि एक महिना (मङ्सिर मसान्तसम्म) समय दिएको समय बढाएर ६० दिन अर्थात् पुस मसान्तसम्म गरिएको हो ।सर्वोच्च अदालतका प्रवक्ता अर्जुनप्रसाद कोइरालाका अनुसार मङ्सिर मसान्तसम्म मुद्दाको हदम्याद, तारेख र म्याद थाप्न सकिने निर्णय भएकामा अब पुस मसान्तसम्म म्याद थाम्न सकिने भएको छ । यसअघि, मङ्सिर १ देखि ३० गतेसम्म एक महिना हदम्याद, म्याद र तारेख थाम्न सकिने व्यवस्था गरिएको थियो । आदेशको लिखित सोमबार आउनेछ ।गत भदौ २४ गते अदालतमा आगजनी भएर नष्ट भएका मुद्दाको कागजात सङ्कलन गर्ने समय थप गरी ६० दिन हुनेछ ।आगजनी र तोडफोडमा सर्वोच्च अदालतका सबैजसो कागजात जलेर नष्ट भएका थिए । अदालतले मुद्दाका पक्ष एवं सरोकारवालालाई सम्बन्धित मुद्दाको कागजात जुटाउन सहयोगका लागि आह्वान गरेको थियो ।रासस",
      "link": "https://gorkhapatraonline.com/news/185636",
      "image": "https://gorkhapatraonline.com/storage/media/326567/conversions/Supreme_court-780x470-original-thumb.jpg"
    },
    {
      "slug": "185630",
      "title": "आपङ्गता भएकाहरूको आवाज मिडियामा समेट्न माग",
      "timestamp": 1766880000000,
      "source": "gp",
      "content": "अपाङ्गता भएका आदिवासी जनजाति, सीमान्तकृत समुदायको आवाजलाई सञ्चार माध्यमले अझै प्राथमिकता दिन नसकेको सरोकारवालाहरुले गुनासो गर्नुभएको छ ।",
      "longContent": "गोरखापत्र अनलाइनकाठमाडौँ, पुस १३ गते । अपाङ्गता भएका आदिवासी जनजाति, सीमान्तकृत समुदायको आवाजलाई सञ्चार माध्यमले अझै प्राथमिकता दिन नसकेको सरोकारवालाहरूले गुनासो गर्नुभएको छ । यहाँ आयोजित अन्तरक्रिया कार्यक्रममा सरोकारवालाहरूले सो गुनासो गरेका हुन् । इण्डिजिनियस टेलिभिजनका सम्पादक कुमार यात्रुले अपाङ्गता भएका आदिवासी समुदायको आवाजलाई मिडियाले उपेक्षा गरिरहेको बताउनु भयो । पत्रकार यात्रुले सञ्चारमा भएको उपनिवेशीकरणको अन्त्य हुन आवश्यक रहेको बताउनु भयो । ‘‘मिडिया प्रलेखन र अपाङ्गगता भएका आदिवासी महिलाः हातेमालो अन्तरक्रियात्मक कार्यक्रम’’ मा कार्यपत्र प्रस्तुत गर्दै उहाँले आफूलाई मेनस्ट्रिम भन्ने मिडियाहरु अझै आदिवासीको मुद्दामा उदासिन रहेको टिप्पणी गर्नु भयो ।आदिवासी जनजाति, महिला, मेधेशी, दलित, समूदायको आवाजकहरू कहिल्यै प्राथमिकतामा नपरेको उहाँको भनाइ छ । अपाङ्गता भित्रको अपाङ्गताको मुद्दा पनि प्राथमिकतामा आउन नसकेको भन्दै उहाँले समाजको दृष्टिकोणमै परिवर्तन आउन आवश्यक रहेको बताउनु भयो । आदिवासी जनजाति अपाङ्ग महिला सङ्घ नेपालका पूर्व अध्यक्ष प्रतिमा गुरुङले आदिवासी जनजातिको सञ्चारमा पहुँच र समावेशीरणमा आदिवासी अपाङ्गता भएका व्यक्तिहरूको आवाजलाई मिडियाको मूलधारमा ल्याउन कार्यक्रम आयोजना गरिएको बताउनु भयो ।  त्रिभुवन विश्वविद्यालयका उपप्राध्यापक समेत रहनु भएकी गुरुङले नेपालको आदिवासी जनजाति महिलाको आवाजलाई मिडियामा प्रभावकारी रूपले उठान गर्न आदिवासी पत्रकारले जोड दिनुपर्ने बताउनु भयो । ‘‘हामीले नगरे, कसले गर्ने, हाम्रो इतिहास हामीले नलेखे कसले लेख्ने’’ मूल मर्म भुल्न नहुने उहाँले बताउनु भयो । अर्का कार्यपत्र प्रस्तोता कृष्ण गहतराजले अपाङता भएका व्यक्तिहरूको पहिचान एकै प्रकारको नभएकाले विश्लेषण गरेर मात्र लेख्नु पर्ने बताउनु भयो । विश्व स्वास्थ्य सङ्गठनको कार्यविधि, साझा अवधारणा मूल मर्मलाई टेकेर कामगर्नु पर्ने उहाँको सुझाव छ । आदिवासी जनजाति अझै दलित भित्र पनि अपाङ्गगता भएका व्यक्तिहरुको मर्म र पहिचान समाजले बुझ्न नसकेको उहाँको गुनासो छ ।नेपाल आदिवासी जनजाति पत्रकार महासङ्घका सल्लाहकार खिम घलेले सैद्धान्तिक रूपमा समाचारलाई जतिसक्दो बुझ्ने र सरल बनाउने भन्नेकुरा भए पनि, आदिवासी जनजाति पत्रकारहरू अझै पनि पहुँच र सहभागीताकै कुरामा सङ्घर्ष गर्नु परिरहेको बताउनु भयो ।  नेपाल आदिवासी जनजाति पत्रकार महासङ्घका पूर्व अध्यक्ष डण्ड गुरुङले कृषि क्षेत्रको विकास, विभिन्न उद्योग व्यवसाय विकासको समाचार लेख्नु पर्ने बेलामा अझै पनि आदिवासी जनजातिहरू आफ्नो समाचार सञ्चारको मूल प्रवाहमा प्राथमिकतामा पर्न नसकेको बताउनु भयो ।",
      "link": "https://gorkhapatraonline.com/news/185630",
      "image": "https://gorkhapatraonline.com/storage/media/326538/conversions/Nidwan-original-thumb.jpg"
    },
    {
      "slug": "185629",
      "title": "नेपाल टेलिकमको सेवालाई समयसापेक्ष  बनाउनुपर्ने",
      "timestamp": 1766880000000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेलले आज पोखरास्थित विभिन्न कार्यालयको निरीक्षण तथा भेटघाट गर्नुभएको छ।",
      "longContent": "गण्डकी, पुस १३ गते। सञ्चार तथा सूचना प्रविधिमन्त्री जगदीश खरेलले आज पोखरास्थित विभिन्न कार्यालयको निरीक्षण तथा भेटघाट गर्नुभएको छ।आज बिहान पोखरामा आयोजित ‘आमसञ्चारलाई व्यावसायिक बनाउन यस क्षेत्रमा विकसित अवधारणासम्बन्धी अन्तरक्रिया तथा छलफल’ को उद्घाटनपश्चात् उहाँले नेपाल टेलिकमको प्रादेशिक कार्यालय र तालचोकस्थित एनसेल डाटा सेन्टरको निरीक्षण गर्नुभयो । टेलिकम कार्यालयमा निर्देशक वसन्त लिङथेप, उपप्रबन्धक हरि के शर्मालगायतले मन्त्री खरेललाई स्वागत गर्नुभएको थियो । उहाँहरूले कार्यालयबाट भइरहेका सेवा प्रवाहबारे जानकारी गराउनुभयो ।त्यस अवसरमा मन्त्री खरेलले नेपाल टेलिकमको सेवालाई समयसापेक्ष प्रभावकारी बनाउनुपर्ने बताउँदै विद्यमान समस्या समाधानाका लागि नीतिगत रूपमा गर्नुपर्ने विषयलाई अघि बढाउनेमा आफू तयार रहेको बताउनुभयो । उहाँले देश निर्वाचनमा अघि बढिसकेको उल्लेख गर्दै देशलाई स्थायित्वसँगै समृद्धि र विकासको बाटोमा लैजान निर्वाचन अपरिहार्य रहेको बताउनुभयो । एनसेल डाटा सेन्टरको अवलोकनका क्रममा मन्त्री खरेललाई उक्त सेन्टरका तर्फबाट प्राविधिक मदन घिमिरेले विविध विषयमा जानकारी गराउनुुभयो ।मन्त्री खरेलले आजै गण्डकी प्रदेशको मुख्यमन्त्री तथा मन्त्रिपरिषद्को कार्यालयमा प्रमुख सचिव डण्डुराज शर्मासहित सुरक्षा निकायका प्रमुखसँग सुरक्षा व्यवस्थालगायत विषयमा जानकारी लिनुभएको थियो ।उहाँले आजै पोखरा महानगरपालिकाका प्रमुख धनराज आचार्यका साथै विभिन्न विकायका प्रमुख तथा प्रतिनिधिसँग पनि भेटघाट गर्नुभएको छ । रासस",
      "link": "https://gorkhapatraonline.com/news/185629",
      "image": "https://gorkhapatraonline.com/storage/media/326564/conversions/202512281735-ba9cc18e-6042-4627-85b8-5ec3bc665a22_medium-(1)-original-thumb.jpg"
    },
    {
      "slug": "185628",
      "title": "क्यासिनो वाल्डो डाइनेस्टी इन्टरटेनमेन्टका अध्यक्ष च्यान पक्राउ",
      "timestamp": 1766880000000,
      "source": "gp",
      "content": "प्रहरीले क्यासिनो वाल्डो डाइनेस्टी इन्टरटेनमेन्टका अध्यक्ष चिनियाँ नागरिक च्यान मिन चिङलाई पक्राउ गरेको छ ।",
      "longContent": "काठमाडौँ, पुस १३ गते । प्रहरीले क्यासिनो वाल्डो डाइनेस्टी इन्टरटेनमेन्टका अध्यक्ष चिनियाँ नागरिक च्यान मिन चिङलाई पक्राउ गरेको छ । चिङलाई ठगीसम्बन्धी आरोपमा पक्राउ गरिएको जिल्ला प्रहरी परिसर काठमाडौँका प्रवक्ता एवं प्रहरी उपरीक्षक पवन भट्टराईले जानकारी दिनुभयो।उहाँले भन्नुभयो, “क्यासिनामा डमी खेलाडी तयार गरेर आँखामा लेन्स र तासमा चिप्स जडान गरी ठगी गरेको आरोपमा प्रहरीले यसअघि क्यासिनोबाट चार भारतीय र दुई नेपालीलाई पक्राउ गरेको थियो,  सोही विषयको अनुसन्धानका लागि चिङलाई पक्राउ गरिएको हो ।”अलफ्ट होटल परिसरमा सञ्चालित सो क्यासिनामा ‘क्यासिनो इभेन्ट’का नाममा जुवा खेलाएर भारतीय समूहले ठगी धन्दा सञ्चालन गरेको प्रहरीले जनाएको छ । रासस",
      "link": "https://gorkhapatraonline.com/news/185628",
      "image": "https://gorkhapatraonline.com/storage/media/326531/conversions/handcuffs-original-thumb.jpg"
    },
    {
      "slug": "185627",
      "title": "राष्ट्रियसभाको अधिवेशन अविलम्ब बोलाउन कांग्रेसको माग",
      "timestamp": 1766880000000,
      "source": "gp",
      "content": "नेपाली कांग्रेसले राष्ट्रियसभाको अधिवेशन अविलम्ब बोलाउन माग गर्दै राष्ट्रियसभाका अध्यक्ष नारायणप्रसाद दाहालसँग भेटवार्ता गरेको छ ।",
      "longContent": "काठमाडौँ,  पुस १३ गते । नेपाली कांग्रेसले राष्ट्रियसभाको अधिवेशन अविलम्ब बोलाउन माग गर्दै राष्ट्रियसभाका अध्यक्ष नारायणप्रसाद दाहालसँग भेटवार्ता गरेको छ ।कांग्रेस राष्ट्रियसभाका प्रमुख सचेतक कृष्णबहादुर रोकाय नेतृत्वको टोलीले आज अध्यक्ष दाहाललाई भेटेर कांग्रेस संसदीय दलको निर्णबारे जानकारी गराउँदै सो माग गरेको हो । भेटमा राष्ट्रियसभा सदस्य कमला देवी पन्त, किरणबाबु श्रेष्ठ, विष्णु सापकोटा र पदम परियारलगायत सहभागी हुनुहुन्थ्यो ।यही पुस १० गते बसेको कांग्रेस संसदीय दलको बैठकले ‘देशमा बदलिएको राजनीतिक विषम परिस्थितिमा असंवैधानिक ढङ्गबाट प्रतिनिधिसभा विघटन भएको भन्दै राष्ट्रियसभाको अधिवेशन आह्वान गर्न माग गर्ने निर्णय गरेको थियो ।जनताका आवाज उठाउने सार्वभौम सङ्घीय संसद्अन्तर्गत राष्ट्रियसभा मात्र कायम रहेको हुँदा राष्ट्रियसभाको बैठक बस्न आवश्यक भएकाले अविलम्ब राष्ट्रियसभाको अधिवेशन आह्वान गर्न कांग्रेसले माग गरेको थियो । रासस",
      "link": "https://gorkhapatraonline.com/news/185627",
      "image": "https://gorkhapatraonline.com/storage/media/326530/conversions/images-(5)-original-thumb.jpg"
    },
    {
      "slug": "185624",
      "title": "रुखबाट लडेर वृद्धको निधन",
      "timestamp": 1766880000000,
      "source": "gp",
      "content": "पाँचथरको फिदिम नगरपालिका ४ मा रुखबाट लड्दा ८० वर्षीय वृद्धको  निधन भएको छ ।",
      "longContent": "राधा लुइटेलफिदिम, पुस १३ गते। पाँचथरको फिदिम नगरपालिका ४ मा रुखबाट लड्दा ८० वर्षीय वृद्धको  निधन भएको छ ।ज्यान गुमाउनेमा फिदिम ४ थापाटारका ८० वर्षीय चुडामणि थापा रहेको जिल्ला प्रहरी कार्यालय पाँचथरले जनाएको छ। शनिबार बिहान घाँस काट्न जानु भएका थापा साँझसम्म घर नर्फेपछि खोजतलास गर्ने क्रममा आफन्त र छिमेकीले मृत अवस्थामा फेला पारेका थिए ।खबर पाए लगत्तै पुगेको प्रहरीले घटनास्थलको स्थलगत मुचुल्का तयार गरेर शव पोष्टमार्टमका लागि जिल्ला अस्पताल पठाएको प्रहरीको भनाई छ ।करिब २५ फिट अग्लो टाँकीको बोटमा घाँस काट्ने क्रममा थापाको रुखदेखि खसेर ज्यान गएको प्रहरीको भनाइ छ ।",
      "link": "https://gorkhapatraonline.com/news/185624",
      "image": "https://gorkhapatraonline.com/storage/media/326527/conversions/death-2-original-thumb.jpg"
    },
    {
      "slug": "185623",
      "title": "एनसिसी अल्मुनाइको आठौँ वार्षिकोत्सव",
      "timestamp": 1766880000000,
      "source": "gp",
      "content": "प्रधानसेनापति अशोकराज सिग्देलले राष्ट्रप्रति समर्पित अनुशासित, नैतिकवान, इमानदार र कर्तव्यनिष्ठ नागरिक तयार गर्न राष्ट्रिय सेवा दलले वहन गरेको भूमिकाको प्रशंसा गर्नुभएको छ ।",
      "longContent": "काठमाडौँ, पुस १३ गते । प्रधानसेनापति अशोकराज सिग्देलले राष्ट्रप्रति समर्पित अनुशासित, नैतिकवान, इमानदार र कर्तव्यनिष्ठ नागरिक तयार गर्न राष्ट्रिय सेवा दलले वहन गरेको भूमिकाको प्रशंसा गर्नु भएको छ ।राष्ट्रिय सेवा दल, नेपालबाट प्रशिक्षित पूर्वविद्यार्थीहरूको संस्था एनसिसी अल्मुनाइ एसाेसिएसन नेपालको आठौँ वार्षिकोत्सव समारोहमा राष्ट्रिय सेवा दल, नेपालका सहसंरक्षक समेत रहनु भएका सिग्देलले एसोसिएसनले पुर्‍याएको योगदानप्रति सम्मान व्यक्त गर्नु भयो ।एसोसिएसनका निर्देशक पवन कोइरालाले संस्थाको वार्षिक प्रतिवेदन र राष्ट्रिय सेवा दल, नेपालका कार्यकारी महानिर्देशक  यामप्रसाद  ढकालले संस्थाका कार्यक्रमबारे जानकारी दिनु भयो । एनसिसी विसं २०२२ मा स्थापना भएको राष्ट्रिय सेवा दल नेपालबाट प्रशिक्षित पूर्वविद्यार्थीको संस्था २०७५ मा स्थापना भएको थियो । राष्ट्रिय सेवा दलले वार्षिक करिब सात हजार ७०० जनालाई तालिम गराउँदै आएको छ । तालिम हालसम्म ८६ हजारभन्दा बढी छात्र र छात्राहरूले लिइसकेका सैनिक जनसम्पर्क तथा सूचना निर्देशनालयले जनाएको छ । रासस",
      "link": "https://gorkhapatraonline.com/news/185623",
      "image": "https://gorkhapatraonline.com/storage/media/326525/conversions/202512281645-0c68ce8c-3def-4cf7-aa3c-92702a931e7c_medium-original-thumb.jpg"
    },
    {
      "slug": "185622",
      "title": "कांग्रेसद्वारा कार्यसम्पादन समितिको बैठकको निर्णय कार्यान्वयन गर्न निर्देशन",
      "timestamp": 1766880000000,
      "source": "gp",
      "content": "नेपाली कांग्रेसले केन्द्रीय कार्यसम्पादन समितिको यही पुस १२ गते बसेको बैठकले गरेका निर्णय कार्यान्वयनका लागि निर्देशन दिएको छ ।",
      "longContent": "काठमाडौँ, पुस १३ गते ।नेपाली कांग्रेसले केन्द्रीय कार्यसम्पादन समितिको यही पुस १२ गते बसेको बैठकले गरेका निर्णय कार्यान्वयनका लागि निर्देशन दिएको छ ।कांग्रेसले आज एक विज्ञप्तिमार्फत पार्टीका सबै प्रदेश, जिल्ला, प्रतिनिधिसभा र प्रदेश क्षेत्रीय कार्यसमिति, पालिका कार्यसमिति र वडा कार्यसमितिलाई सम्बोधन गरी उक्त निर्णय कार्यान्वयन गर्न निर्देशन जारी गरेको हो ।कार्यसम्पादन समिति बैठकले विगतको निर्वाचनमा पार्टीको उम्मेदवार वा पार्टीले समर्थन गरेका उम्मेदवारविरुद्ध उम्मेदवार भएका, तिनका प्रस्तावक र समर्थक वा असहयोग गरी अनुशासनविपरीतका काम गरेकालाई केन्द्रीय अनुशासन समितिले गरेको निष्काशन, निलम्वन र पार्टीको विधानअनुसार स्वतः कारबाहीमा परेकाहरूको बाँकी अवधि माफी मिनाहा गर्ने निर्णय गरेको थियो छ ।त्यस्तै, कारबाही माफी मिनाहा भएका व्यक्तिहरूको पार्टीको बहाल रहेको पद नरहने गरी क्रियाशील सदस्यतालाई निरन्तरता कायम गरी क्रियाशील सदस्यता नवीकरण गर्ने निर्णय गरेको थियो ।बैठकले विगतमा विभिन्न कारणले पार्टी परित्याग गरेर स्वतन्त्र बनेका वा अन्य पार्टीमा गएर उम्मेदवार, प्रस्तावक वा प्रचारक बनेका साथीलाई पार्टीमा फर्कनका लागि केन्द्रीय कार्यसम्पादन समितिको यो बैठक हार्दिक आह्वान गरेको थियो । त्यसरी फर्किने साथीलाई क्रियाशील सदस्यतासहित आवश्यक जिम्मेवारी प्रदान गर्ने बैठकको निर्णय छ ।कांग्रेसले विभिन्न पेसा, व्यवसाय र विविध क्षेत्रमा रही राष्ट्र र जनताका सेवामा समर्पित लोकतान्त्रिक विचार र आस्था भएका व्यक्तिलाई पार्टीमा सक्रिय भूमिका निर्वाह गर्न कार्यसम्पादन समितिको यो बैठक हार्दिक आह्वान गरेको मुख्यसचिव कृष्णप्रसाद पौडेलले जानकारी दिनु भयो । रासस",
      "link": "https://gorkhapatraonline.com/news/185622",
      "image": "https://gorkhapatraonline.com/storage/media/326526/conversions/images-(5)-original-thumb.jpg"
    },
    {
      "slug": "185619",
      "title": "नेप्से परिसूचक ४७ अङ्कले बढ्यो",
      "timestamp": 1766880000000,
      "source": "gp",
      "content": "नेपाल स्टक एक्सचेन्ज (नेप्से) परिसूचकमा उच्च अङ्कको सुधार देखिएको छ । आज नेप्से परिसूचक ४७ दशमलव ५५ अङ्कले बढेर दुई हजार ६३३ दशमलव ४२ को बिन्दुमा कायम भएको हो ।",
      "longContent": "काठमाडौँ, पुस १३ गते । नेपाल स्टक एक्सचेन्ज (नेप्से) परिसूचकमा उच्च अङ्कको सुधार देखिएको छ । आज नेप्से परिसूचक ४७ दशमलव ५५ अङ्कले बढेर दुई हजार ६३३ दशमलव ४२ को विन्दुमा कायम भएको हो ।आज विभिन्न ३२८ कम्पनीका एक करोड ३४ लाख ६७ हजार १४५ कित्ता शेयर ८९ हजार २५१ पटक खरिद बिक्री हुँदा पाँच अर्ब ५३ करोड १३ लाख ७० हजार बराबरको कारोबार भएको नेप्सेले जनाएको छ ।आजको कारोबारमा सबै समूहको उपसूचक बढेको छ। विकास बैँक, लघुवित्त र अन्य समूहको उपसूचकमा दुई प्रतिशतभन्दा माथिको वृद्धि देखिएको छ ।मिड सोलु हाइड्रोपावर लिमिटेडको शेयर मूल्य आज सबैभन्दा धेरै ९ दशमलव ४९ प्रतिशतले बढेको छ । सबैभन्दा धेरै घट्नेमा भने विन नेपाल लघुवित्त वित्तीय संस्था लिमिटेडको शेयर मूल्यमा नकारात्मक सर्किट लागेको छ ।कारोबार रकमका आधारमा आज सबैभन्दा धेरै युनियन हाइड्रोपावर लिमिटेडको २७ करोड ६० लाख ३५ हजार १९३ बराबरको पाँच लाख ५४ हजार ९२१ कित्ता शेयर किनबेच भएको छ । रासस",
      "link": "https://gorkhapatraonline.com/news/185619",
      "image": "https://gorkhapatraonline.com/storage/media/326513/conversions/nepal-stock-exchange-original-thumb.jpg"
    },
    {
      "slug": "185618",
      "title": "चाँदी आयातमा पाइने विदेशी मुद्रा सटही सुविधामा मासिक कोटा",
      "timestamp": 1766880000000,
      "source": "gp",
      "content": "नेपाल राष्ट्र बैँकले चाँदी आयातका लागि पाइने विदेशी मुद्राको सटही सुविधामा हेरफेर गरेको छ ।",
      "longContent": "काठमाडौँ,  पुस १३ गते । नेपाल राष्ट्र बैँकले चाँदी आयातका लागि पाइने विदेशी मुद्राको सटही सुविधामा हेरफेर गरेको छ ।नेपाल राष्ट्र बैँकले आज एकीकृत परिपत्र–२०८१ मा संशोधन गर्दै चाँदी आयातका लागि महिनामा उद्योगले २० लाख अमेरिकी डलर र अन्य व्यवसायीले चार लाख अमेरिकी डलर बराबर सटही सुविधा पाउने जनाएको हो ।यसअघि उद्योगले एक पटकमा पाँच लाख र अन्य व्यवसायीले एक लाख अमेरिकी डलर बराबरको चाँदी आयातका लागि मुद्रा सटही सुविधा पाउने गरेका थिए । राष्ट्र बैँकले नयाँ व्यवस्थामार्फत मासिक कोटा तोकिदिएको हो । रासस",
      "link": "https://gorkhapatraonline.com/news/185618",
      "image": "https://gorkhapatraonline.com/storage/media/326511/conversions/223-original-thumb.jpg"
    },
    {
      "slug": "185617",
      "title": "निर्वाचन आचारसंहिता स्वीकृत",
      "timestamp": 1766880000000,
      "source": "gp",
      "content": "निर्वाचन आयोगले आसन्न प्रतिनिधिसभा सदस्य निर्वाचनका लागि जारी हुने निर्वाचन आचारसंहिता, २०८२ स्वीकृत गरी सरोकारवालालाई त्यसमा भएका व्यवस्थाहरुबारे सार्वजनिक जानकारी गराएको छ ।",
      "longContent": "काठमाडौँ, पुस १३ गते । निर्वाचन आयोगले आसन्न प्रतिनिधिसभा सदस्य निर्वाचनका लागि जारी हुने निर्वाचन आचारसंहिता, २०८२ स्वीकृत गरी सरोकारवालालाई त्यसमा भएका व्यवस्थाहरूबारे सार्वजनिक जानकारी गराएको छ ।आयोगको वेबसाइटमा आज प्रकाशित आचारसंहिता आगामी माघको पहिलो सातादेखि लागु गर्ने आयोगको तयारी छ।निर्वाचनलाई स्वच्छ, स्वतन्त्र, भयरहित, मर्यादित र विश्वसनीय बनाउन आयोगले आचारसंहितामा विगतमा झैँ कतिपय बुँदालाई परिमार्जन गरी नयाँ आचारसंहिता तयार गरेको हो । आयोगले आचारसंहिताको मस्यौदामा प्राप्त सुझावलाई समेटेर स्वीकत गेरको हो ।आयोगका प्रवक्ता नारायणप्रसाद भट्टराईका अनुसार आचारसंहिता नेपाल सरकार र नेपाल सरकारका मन्त्री, प्रदेश सरकार र प्रदेश सरकारका मन्त्री, संवैधानिक निकाय र पदाधिकारी, नेपाल सरकार वा प्रदेश सरकारका निकाय र ती निकायका पदाधिकारी, स्थानीय कार्यपालिका र सोका सदस्य, सङ्घ, प्रदेश र स्थानीय तहका कर्मचारीलाई लागु हुने छ । यस्तै निर्वाचन अचारसंहिता नेपाल सरकार र नेपाल सरकारका मन्त्री, प्रदेश सरकार र प्रदेश सरकारका मन्त्री, संवैधानिक निकाय र पदाधिकारी, नेपाल सरकार वा प्रदेश सरकारका निकाय र ती निकायका पदाधिकारी, स्थानीय कार्यपालिका र सोका सदस्य, सङ्घ, प्रदेश र स्थानीय तहका कर्मचारीलाईलगायतलाई लागु हुने छ ।यस्तै सुरक्षा निकाय, सुरक्षाकर्मी तथा कर्मचारी, सरकारी, अर्धसरकारी तथा सार्वजनिक संस्थाको कार्यालय र कर्मचारी, राजनीतिक दल तथा राजनीतिक दलको भ्रातृ सङ्गठन, उम्मेदवार तथा सम्बन्धित व्यक्ति, राजनीतिक दल तथा उम्मेदवारको मतदान प्रतिनिधि तथा मतगणना प्रतिनिधि, सार्वजनिक पद धारण गरेको व्यक्तिलाई पनि आयोगद्वारा जारी आचारसंहिता लागु हुने छ । निर्वाचनमा स्वच्छता, निष्पक्षता, पारदर्शिता र भयमुक्त वातावरण कायम गर्न हरेक निर्वाचनअघि यस्तो आचारसंहिता जारी गरिन्छ । रासस",
      "link": "https://gorkhapatraonline.com/news/185617",
      "image": "https://gorkhapatraonline.com/storage/media/326569/conversions/Nirbachan_aayog-original-thumb.jpg"
    },
    {
      "slug": "185616",
      "title": "अस्थायी मतदाता सङ्कलन सुरु गरिने",
      "timestamp": 1766880000000,
      "source": "gp",
      "content": "निर्वाचन आयोगले आसन्न प्रतिनिधिसभा सदस्य निर्वाचनका लागि समानुपातिक निर्वाचन प्रणालीतर्फ मतदान गर्ने प्रयोजनका लागि अस्थायी मतदाता सङ्कलन सुरु गर्ने भएको छ ।",
      "longContent": "काठमाडौँ, पुस १३ गते ।निर्वाचन आयोगले आसन्न प्रतिनिधिसभा सदस्य निर्वाचनका लागि समानुपातिक निर्वाचन प्रणालीतर्फ मतदान गर्ने प्रयोजनका लागि अस्थायी मतदाता सङ्कलन सुरु गर्ने भएको छ ।आयोगले मतदाता नामावली ऐन, २०७३ को दफा ३० तथा अस्थायी मतदाता नामावलीसम्बन्धी कार्यविधि, २०८२ बमोजिम आयोगबाट अस्थायी मतदाता नामावली सङ्कलन कार्यक्रम स्वीकृत गरेको हो । आयोगका प्रवक्ता नारायणप्रसाद भट्टराईका अनुसार अस्थायी मतदाता नामावलीमा नाम समावेश हुने मतदाताको विवरण यही पुस १९ देखि आगामी माघ १८ गतेसम्म सम्बन्धित निकायका कार्यालय प्रमुखले प्रमाणित गरी प्रमुख नाम दर्ता अधिकारी अधिकारी प्रदेश वा जिल्ला निर्वाचन अधिकारीको कार्यालयमा पठाउनु पर्ने छ ।सङ्कलित नामावली प्रकाशन र दाबी विरोध तथा जाँचबुझ गरी अन्तिम अस्थायी मतदाता नामावली प्रकाशन गर्ने कार्यक्रम रहेको छ । आयोगबाट प्रकाशन भएको अन्तिम मतदाता नामावलीमा नाम समावेश भएका नेपाल सरकार, प्रदेश सरकार, स्थानीय तह तथा नेपाल सरकार वा प्रदेश सरकारको स्वामित्व वा नियन्त्रणमा रहेका संस्थामा कार्यरत कर्मचारी, व्यारेकमा रहेका नेपाली सेना, नेपाल प्रहरी र सशस्त्र प्रहरी बल नेपाल, कारागारमा रहेका थुनुवा र कैदी, नेपाल सरकार, प्रदेश सरकार वा स्थानीय तहले सञ्चालन गरेका वा नेपाल सरकार, प्रदेश सरकार वा स्थानीय तहको स्वीकृति लिइ सञ्चालनमा रहेका वृद्धा अवस्थामा बसेका व्यक्तिहरू एवं संवैधानिक निकायका पदाधिकारीको नामावली सङ्कलन गरिने छ आयोगले जनाएको छ । रासस",
      "link": "https://gorkhapatraonline.com/news/185616",
      "image": "https://gorkhapatraonline.com/storage/media/326514/conversions/Nirbachan_aayog-original-thumb.jpg"
    },
    {
      "slug": "185612",
      "title": "एमाले बाँकेद्वारा उम्मेदवार सिफारिस",
      "timestamp": 1766880000000,
      "source": "gp",
      "content": "आसन्न फागुन २१ गतेका लागि तय गरिएको निर्वाचनलाई लक्षित गर्दै नेकपा (एमाले) ले समानुपातिक तर्फका उम्मेदवार सिफारिस गरेको छ ।",
      "longContent": "लक्ष्मी तिमिल्सेनाजमुनाह, पुस १३ गते । आसन्न फागुन २१ गतेका लागि तय गरिएको निर्वाचनलाई लक्षित गर्दै नेकपा (एमाले) ले समानुपातिक तर्फका उम्मेदवार सिफारिस गरेको छ । पार्टी केन्द्रीय कार्यालयमा पेश गरिएको विवरणअनुसार एमाले बाँकेले समावेशी प्रतिनिधित्वलाई ध्यानमा राख्दै राष्ट्रिय सभा र प्रतिनिधि सभातर्फ विभिन्न क्लस्टरबाट उम्मेदवार सिफारिस गरेको हो ।राष्ट्रिय सभातर्फ खस–आर्य महिलाबाट शान्ति ढकाल, अपाङ्गता भएका व्यक्तितर्फ गोपीन्द्र बुढा र पुरुष समूहबाट नरेन्द्र शर्मालाई सिफारिस गरिएको छ ।त्यसैगरी प्रतिनिधि सभातर्फ खुला समूहबाट होमप्रकाश सुवेदी, बेदनिधि प्याकुरेल, सनत रेग्मी र भक्तबहादुर केसी सिफारिस हुनुभएको छ । मधेसी समूहबाट पशुपति दयाल मिश्र र जयराम यादव, जनजाति समूहबाट बलदेव पुन र लालबहादुर थापा तथा मुस्लिम समूहबाट मो. हारुन हलवाइलाई अघि सारिएको छ ।नेकपा (एमाले) बाँकेका अनुसार, महिला समूहबाट विजय धिताल, थारु समूहबाट रामदास थारु र दलित समूहबाट नन्द विश्वकर्मा सिफारिस हुनुभएको छ ।समावेशी सिद्धान्तलाई ध्यानमा राख्दै महिला, दलित, आदिवासी–जनजाति, मधेसी, मुस्लिम तथा अन्य समूहबाट प्रतिनिधित्व हुनेगरी नाम सिफारिस गरिएको एमाले बाँकेका अध्यक्ष निरक गुरुङ्गले जानकारी दिनुभयो ।पार्टी अध्यक्ष गुरुङ्गले गत शुक्रबार उक्त सिफारिस केन्द्र पठाउनुभएको हो । समानुपातिक प्रणाली अन्तर्गत सबै समुदायको प्रतिनिधित्व सुनिश्चित गर्ने उद्देश्यले उम्मेदवार छनोट गरी केन्द्रमा पठाएको उहाँको भनाइ छ । प्रत्यक्षतर्फ सिफारिसका लागि भने एमाले बाँकेले केन्द्रको निर्णय पर्खेको जनाएको छ ।",
      "link": "https://gorkhapatraonline.com/news/185612",
      "image": "https://gorkhapatraonline.com/storage/media/326501/conversions/UML_banke_office-original-thumb.jpg"
    },
    {
      "slug": "185602",
      "title": "स्वास्थ्य शिविरबाट गाउँमै विशेषज्ञ सेवा",
      "timestamp": 1766880000000,
      "source": "gp",
      "content": "गुल्मीको धुर्कोट गाउँपालिका वडा–४, जैसिथोकमा सञ्चालन गरिएको निःशुल्क स्वास्थ्य शिविरबाट ४०० जनाले सेवा पाएका छन्  । जैसिथोक सामुदायिक सिकाइ केन्द्रको आयोजना, बुटबल हस्पिटल प्रालिको सहयोग एवं धुर्कोट गाउँपालिका र ४ नम्बर वडा कार्यालयको समन्वयमा बृहत निःशुल्क स्वास्थ्य शिविरको आयोजना गरिएको थियो ।",
      "longContent": "टोपलाल अर्यालरेसुङ्गा (गुल्मी), पुस १३ गते। गुल्मीको धुर्कोट गाउँपालिका वडा–४, जैसिथोकमा सञ्चालन गरिएको निःशुल्क स्वास्थ्य शिविरबाट ४०० जनाले सेवा पाएका छन्  । जैसिथोक सामुदायिक सिकाइ केन्द्रको आयोजना, बुटबल हस्पिटल प्रालिको सहयोग एवं धुर्कोट गाउँपालिका र ४ नम्बर वडा कार्यालयको समन्वयमा बृहत् निःशुल्क स्वास्थ्य शिविरको आयोजना गरिएको थियो । शिविरमा सर्जन, हाडजोर्नी, जनरल फिजिसियन, बालरोग, महिला तथा प्रसूति लगायतका रोगको उपचार गरिएको थियो । शिविरबाट गरिब, विपन्न एवं कमजोर आर्थिक अवस्था भएका नागरिक सबैभन्दा बढी लाभाम्बित भएका छन् ।त्यसैगरी गाउँमै विशेषज्ञ डाक्टरसहितको सेवा पाउँदा नागरिकलाई समय र पैसाको समेत बचत भएको जैसिथोक सामुदायिक सिकाई केन्द्रका अध्यक्ष राजन पोखरेलले बताउनु भयो । उहाँले दुर्गम भेगका नागरिकलाई विशेषज्ञ सेवा दिने उद्देश्यले शिविरको आयोजना गरिएको बताउनु भयो । जैसिथोक स्वास्थ्य चौकी व्यवस्थापन समिति अध्यक्ष केशव पोखरेलले आर्थिक अभावकै कारण रोग लुकाउन बाध्य भएका नागरिकले शिविरबाट फाइदा लिएको बताउनु भयो । शिविरबाट दमको पहिचान भएका एक जनालाई थप उपचारका लागि बुटबल रिफर गरिएको छ ।शिविरमा जनरल सर्जन डाक्टर कृष्णप्रसाद खनाल, पेट, छाती तथा मुटुरोग विशेषज्ञ डाक्टर सागर पौडेल, स्त्री तथा प्रसुती रोग विशेषज्ञ डाक्टर बिन्दु पोखरेल, हाडजोर्नी तथा नशा रोग विशेषज्ञ डाक्टर उत्सव रेग्मी र बालरोग विशेषज्ञ डाक्टर प्रदिप शर्मा लगायतको टिमले सेवा दिएको शिविरका सहजकर्ता भरतजङ्ग क्षेत्रीले जानकारी दिनु भयो । धुर्कोट गाउँपालिकाका अध्यक्ष भुपाल पोखरेलले स्वास्थ्य पुर्वाधार, जनशक्ति व्यवस्थापन, औषधी उपकरण र शिविरमा गाउँपालिकाले काम गरेको बताउनु भयो । शिविरबाट स्थानीय समेत खुसी छन् । सुगर र थाइराइड समस्या भएका जैसिथोकका चुरामणि घिमिरेले आफुले औषधी र श्रीमतीलाई शिविरबाट उपचार गरेर फर्किनु भयो । बुटबलका डाक्टर गाउँमै आएर सेवा दिँदा खुसी लागेको घिमिरेले बताउनु भयो । अर्को बिरामी स्थानीय तुलसा पोखरेलले गाउँमा शिविर आएकाले बुटबल जानुपर्ने बाध्यता हटेको बताउनु भयो ।",
      "link": "https://gorkhapatraonline.com/news/185602",
      "image": "https://gorkhapatraonline.com/storage/media/326489/conversions/SHIWIR-JAISITHOK-original-thumb.jpg"
    },
    {
      "slug": "185600",
      "title": "नगरपालिकाद्वारा निःशुल्क दाउरा वितरण",
      "timestamp": 1766880000000,
      "source": "gp",
      "content": "तराई मधेससहित सप्तरीमा दिन प्रतिदिन अत्यधिक चिसो बढ्दै गएपछि राजविराज नगरपालिकाले आइतबार निःशुल्क दाउरा वितरण गरेको छ ।",
      "longContent": "सुधा देवभारदह (सप्तरी), पुस १३ गते । तराई मधेससहित सप्तरीमा दिन प्रतिदिन अत्यधिक चिसो बढ्दै गएपछि राजविराज नगरपालिकाले आइतबार निःशुल्क दाउरा वितरण गरेको छ ।राजविराज नगरपालिकाले नगरपालिकाको सार्वजनिक स्थानमा आइतबार बिहानै दाउरा वितरण गरेको स्थानीयले बताएका छन् । राजविराज नगरपालिकाका कार्यवाहक नगरप्रमुख इसरत परविनसहित नगरपालिकाका कर्मचारी मिलेर दाउरा बितरण गर्दै सर्वसाधारणलाई चिसोबाट बच्नसमेत आग्रह गर्नुभएको छ ।कार्यवाहक प्रमुख परविनले अहिले जिल्लामा अत्यधिक जाडो बढेपछि दाउराको अभावमा कसैले कठ्याङ्ग्रिनु नपरोस् भन्ने उद्देश्यले तत्काल राहतका लागि दाउरा वितरण गरेको बताउनुभयो ।उहाँले भन्नुभयो, “कामसँगै सबैले न्यानो भएर बस्न आवश्यक छ । बजार, अस्पताल, कार्यालय आउने, जाने तथा स्थानीय सर्वसाधारणलाई यो दाउराले थोरै भए पनि जाडो छल्न राहत मिल्नेछ ।” अत्यधिक चिसो बढेपछि आगो तापेर जाडो छल्नका लागि राजविराज नगरपालिकामा शनिबार नेपाली सेनाले र शुक्रबार डिभिजन वन कार्यालय सप्तरीले दाउरा वितरण गरेको थियोे ।पछिल्लो तीन दिनदेखि राजविराजको सार्वजनिक स्थान अस्पताल, रूपनी रोड, बसपार्क, जनआन्दोलन चोक, गजेन्द्र चोक, तित्रीगाछी चोक, अदालत रोड लगायतमा दिनभरि दाउरा बाल्न थालेपछि सर्वसाधारणले राहत महसुस गर्दैआएको राजविराज –२ कि नुनुजा खातुनले बताउनुभयो ।",
      "link": "https://gorkhapatraonline.com/news/185600",
      "image": "https://gorkhapatraonline.com/storage/media/326485/conversions/daura--original-thumb.jpg"
    },
    {
      "slug": "185349",
      "title": "सुत्केरीमा प्रसव फिस्टुलाको पीडा : कसरी हुन्छ उपचार ?",
      "timestamp": 1766880000000,
      "source": "gp",
      "content": "यकिन तथ्याङ्क नभए पनि स्वास्थ्य तथा जनसङ्ख्या मन्त्रालयको प्रतिवेदन अनुसार नेपालमा हरेक वर्ष करिब दुईदेखि चार सय महिला यो समस्याबाट पीडित छन् ।",
      "longContent": "काठमाडौँ, पुस ११ गते । रिता (नाम परिवर्तन) को उमेर भर्खर २४ वर्ष पुग्यो । उमेर सानै भए पनि उहाँलाई हेर्दा ४० वर्षको जस्तो देखिन थाल्नुभएको छ । हुम्लाको दुर्गम गाउँमा जन्मिनुभएकी सुनीताको १८ वर्षकै उमेरमा बिहे भयो । विवाह लगत्तै उहाँ गर्भवती हुनुभयो ।गाउँमा न त अस्पताल थियो, न त स्वास्थ्य चौकीमा दक्ष सुत्केरी गराउने स्वास्थ्यकर्मी । त्यो कारणले उहाँले नियमित गर्भजाँचबाट बञ्चित हुनुपर्‍याे  । स्वास्थ्य चौकीमा दक्ष प्रसूतिकर्मी नहुँदा व्यथा लाग्दा दुई दिनसम्म रिता घरकै सुँडेनी र आफन्तको भरमा बस्न बाध्य हुनुभयो । अन्ततः तेस्रो दिन उहाँले मृत शिशुलाई जन्म दिनुभयो । सन्तान गुमाउनुको पीडा त छँदै थियो, केही दिनपछि पिसाब चुहिने समस्या निम्तियो । एक दुई दिनमा निको होला भनेर समस्या लुकाएर बस्दा वर्षौं बित्यो । यो समस्या निम्तिएसँगै उहाँले आफ्नै परिवारबाट पनि तिरस्कार भोग्नुपर्‍याे । शरीरबाट दुर्गन्ध निस्कने कारणले उहाँलाई  सार्वजनिक ठाउँमा सामेल हुन मन लाग्दैनथ्यो। यसले गर्दा उहाँले आफूलाई एक्लो महसुस गर्न थाल्नुभएको थियो ।  स्वास्थ्य स्वयंसेवीबाट प्रसव फिस्टुलाको शल्यक्रिया निःशुल्क उपचार हुने जानकारी पाएपछि उहाँले काठमाडौँ आएर शल्यक्रिया गराउनुभयो । रिताको सफल शल्यक्रिया भएको एक वर्ष बितिसकेको छ । अहिले उहाँले पिसाब चुहिने समस्याबाट छुट्कारा पाउनुभएको छ । आजभोलि उहाँ गाउँ फर्किएर आफूलाई भएको समस्या कसैले पनि भोग्नु नपरोस् भनेर यो सम्बन्धी जनचेतना फैलाउन थाल्नुभएको छ ।  उहाँ त एक उदाहरण मात्र हुनुहुन्छ । नेपालमा रिता जस्ता सयौँ महिला यो समस्याबाट पीडित छन् ।स्वास्थ्य तथा जनसङ्ख्या मन्त्रालयको प्रतिवेदन अनुसार नेपालमा हरेक वर्ष करिब दुईदेखि चार सय महिला यो समस्याबाट पीडित छन् ।  विश्व स्वास्थ्य सङ्गठनका अनुसार एक हजार महिला सुत्केरी हुँदा तीन जनामा प्रसव फिस्टुलाको समस्या देखिन्छ । वरिष्ठ प्रसूति तथा स्त्रीरोग विशेषज्ञ प्रा.डा.सीता घिमिरे पोखरेल नेपालमा एकदेखि दुई हजार महिला प्रसव फिस्टुलाको समस्या लिएर बाँचेको बताउनुहुन्छ । पछिल्लो समय नर्मल डेलिभरीमा हुने फिस्टुला कम भए पनि शल्यक्रिया गरेर बच्चा जन्माउँदा हुने फिस्टुलाको समस्या बढ्दै गएको छ । अदक्ष स्वास्थ्यकर्मीले शल्यक्रिया गरेर बच्चा निकाल्दा यस्तो समस्या निम्तने उहाँको भनाइ छ । यो कस्तो समस्या हो ?रितालाई भएको यो समस्या चिकित्सकीय भाषामा ’प्रसव फिस्टुला’ भनिन्छ । सुत्केरी हुँदा लामो समयसम्म व्यथा लाग्दा शिशुको टाउकोले पिसाब थैली थिच्दा आमाको पिसाब थैली वा मलाशयमा प्वाल परेर यस्तो समस्या देखिने वरिष्ठ स्त्रीरोग विशेषज्ञ डा.कृतिपाल सुवेदी बताउनुहुन्छ । उहाँ भन्नुहुन्छ,“लामो समयसम्म प्रसव व्यथा लाग्दा बच्चाको टाउकोले आमाको पिसाब थैली वा मलाशयको नलीलाई हड्डीमा थिचिदिन्छ। यसले गर्दा त्यहाँको रक्तसञ्चार बन्द हुन्छ र तन्तु मरेर जान्छन्, जसले गर्दा यौनाङ्ग र पिसाब थैलीको बीचमा एउटा असामान्य प्वाल बन्छ।” यो कारणले गर्दा योनीबाट निरन्तर रूपमा पिसाब वा दिसा वा दुवै चुहिने गर्छ । सानै उमेरमा प्रजनन अङ्ग पूर्ण विकसित नहुने हुँदा सानैमा बच्चा पाउँदा फिस्टुलाको जोखिम बढ्ने चिकित्सक बताउँछन् । त्यसका अतिरिक्त बच्चा लामो समय अड्किएमा, बच्चा ननिस्किएर भ्याकुम लगाउँदा दक्ष जनशक्ति नहुँदा फिस्टुला हुने सम्भावना बढी हुन्छ । अदृश्य प्रजनन स्वास्थ्य समस्या प्रसव फिस्टुला अदृश्य प्रजनन स्वास्थ्य समस्या बन्दै गएको छ ।समाजबाट अपहेलित हुने डरले नेपालमा कतिपय महिला यो समस्या लुकाएर बस्न बाध्य छन् । फिस्टुला केवल शारीरिक समस्या मात्र होइन, यो एउटा सामाजिक कलङ्क जस्तै बनेको छ। स्त्रीरोग विशेषज्ञ डा.श्रीप्रसाद अधिकारी रोकथाम र उपचारबारे ज्ञानको अभाव र लाजले गर्दा नेपालमा प्रसव फिस्टुलाको समस्या लुकाएर बस्न बाध्य भएको बताउनुहुन्छ । उहाँ भन्नुहुन्छ, “प्रसव फिस्टुलाका कारणले निरन्तर दिसा, पिसाब चुहिँदा शरीरमा लगाएको लुगा गन्हाउने, अरूका अगाडि जान नसक्ने, घर, परिवार र समाजबाट अपहेलित भई दुर्व्यवहार तथा बहिस्कृत हुने गरेका थुप्रै उदाहरण देख्न सकिन्छ । यही कारणाले धेरैले समस्या लुकाएर बस्न बाध्य छन् । ” यो समस्याले गर्दा धेरैले मानसिक समस्या भोग्नुपरेको छ उहाँको भनाइ छ । गरिबी, अशिक्षा, भौगोलिक विकटता र सानै उमेरमा बच्चा जन्माउँदा यो समस्या बढ्दै गएको उहाँको बुझाइ छ ।  यसले निम्त्याउँछ अन्य स्वास्थ्य समस्या वरिष्ठ प्रसूति तथा स्त्रीरोग विशेषज्ञ प्रा.डा.सीता घिमिरे पोखरेल प्रसव फिस्टुलाको समस्या लुकाएर बस्दा अन्य स्वास्थ्य समस्या निम्तने जोखिम बढ्ने बताउनुहुन्छ ।उहाँ भन्नुहुन्छ, “पिसाब चुहिने डरले पानी कम पिउँदा जलवियोजन तथा मिर्गौलासम्बन्धी समस्या उत्पन्न हुनुका साथै दिसा चुहिने डरले खाना कम खाँदा कुपोषण हुने सम्भावना हुन्छ ।” त्यसका अतिरिक्त यो समस्या लुकाएर राख्दा योनी र पिसाबको सङ्क्रमण हुने जोखिम बढ्छ । सङ्क्रमणको समयमा नै उपचार गरिएन भने सङ्क्रमण फैलिएर मिर्गौलासम्म पुग्ने र मिर्गौला फेल हुने जोखिम बढ्छ । यदि सङ्क्रमण रगतमार्फत सम्पूर्ण शरीरमा फैलिने डा.पोखरेलको भनाइ छ । उपचार वरिष्ठ प्रसूति तथा स्त्रीरोग विशेषज्ञ प्रा.डा.सीता घिमिरे पोखरेलका अनुसार शल्यक्रियाबाट यसको उपचार गर्न सकिन्छ ।दक्ष चिकित्सकले शल्यक्रिया गरेर यसको उपचार गरेमा पूर्णरुपमा निको बनाउन सकिन्छ । डा.घिमिरेका अनुसार उपचारपछि पनि हेलचेक्राइँ गर्दा यो समस्या पुनः बल्झिन सक्ने हुँदा शल्यक्रिया दक्ष चिकित्सकको निगरानीमा मात्र उपचार गर्नुपर्छ ।उहाँ भन्नुहुन्छ, “फिस्टुलाको समस्या भइहालेमा लाज नमानी दक्ष चिकित्सकसँग उपचार सल्लाह लिएर शल्यक्रिया गरेमा ९० प्रतिशतभन्दा बढी फिस्टुलाको समस्या निको बनाउन सकिन्छ ।” उचारपछि यो समस्याको हेलचेक्राइँ गर्दा पुनः बल्झिन सक्ने भएकाले यसको हेरविचार गर्न उहाँको सुझाव छ ।  रोकथामका उपाय जनचेतना फैलाउनु नै प्रसव फिस्टुलाबाट बच्ने एक मात्र उपाय हो । डा.सुवेदीले सुत्केरी हुँदा दक्ष प्रसूतिकर्मीको सहयोगमा नै प्रसूति गराउने, सानै उमेरमा बच्चा नजन्माउन बालबालिकालाई निरुत्साहित गर्ने,  किशोर अवस्थादेखि नै याैन तथा प्रजनन स्वास्थ्यबारे जानकारी गराउने, गर्भवतीले कम्तीमा चार पटक गर्भ जाँच गराउने, पोषणयुक्त खाना खाने, सुत्केरी व्यथा लाग्ने बित्तिकै प्रसूति गराउन नजिकको स्वास्थ्य संस्थामा लैजान उहाँको आग्रह छ । दक्ष प्रसूतिकर्मीको सहयोगमा स्वास्थ्य संस्थामा नै प्रसूति गराउने गर्दा धेरै हदसम्म प्रसव फिस्टुलाबाट बच्न सकिन्छ । नेपाल सरकारले 'सुरक्षित मातृत्व र प्रजनन स्वास्थ्य अधिकार ऐन, २०७५’ मार्फत प्रजनन स्वास्थ्यलाई महिलाको मौलिक हकमा राखेको छ  ।सरकारले फिस्टुलाको उपचारका लागि अस्पताल तोकेर निःशुल्क उपचार गर्दै आएको छ । स्वास्थ्य तथा जनसङ्ख्या मन्त्रालयले परोपकार प्रसूति तथा स्त्रीरोग अस्पतालमा, काठमाडौं मोडल हस्पिटल, बिपी कोइराला स्वास्थ्यविज्ञान प्रतिष्ठान धरान, प्रादेशिक अस्पताल सुर्खेतमा फिस्टुलाको उपचार केन्द्रको रुपमा तोकेको छ । सरकारले यसको उपचार निःशुल्क गरे पनि फिस्टुलाको उपचार जताजतै नहुँदा, आर्थिक अवस्था कम हुने, रोगको बारेमा जानकार नहुँदा यो समस्या लुकाएर बस्न बाध्य भएको चिकित्सकको बुझाइ छ । प्रसव केन्द्रमा तालिमप्राप्त जनशक्ति राख्ने र यो समस्याको बारेमा जनचेतना फैलाउन सकेमा यो समस्या कम हुँदै जाने डा.अधिकारी बताउनुहन्छ । उहाँका अनुसार फिस्टुलामुक्त समाज निर्माण गर्नु केवल चिकित्सकको मात्र काम नभई समाजको सोच बदल्ने अभियान हो। जबसम्म सुरक्षित मातृत्व अधिकारको रूपमा स्थापित हुँदैन तबसम्म फिस्टुलाको समस्या निर्मूल पार्न सकिँदैन ।",
      "link": "https://gorkhapatraonline.com/news/185349",
      "image": "https://gorkhapatraonline.com/storage/media/326466/conversions/605709768_885834753819417_605030678050172498_n-original-thumb.jpg"
    },
    {
      "slug": "185588",
      "title": "मुलुक निर्वाचनमा अघि बढिसक्योः सञ्चारमन्त्री खरेल",
      "timestamp": 1766880000000,
      "source": "gp",
      "content": "सञ्चार तथा सूचना प्रविधि मन्त्री जगदीश खरेलले देश चुनावको बाटो हुँदै समृद्धि, सुशासन र विकासको मार्गमा अघि बढिसकेका बताउनुभएको छ ।",
      "longContent": "फडिन्द्र अधिकारीलेखनाथ, पुस १३ गते । सञ्चार तथा सूचना प्रविधि मन्त्री जगदीश खरेलले देश चुनावको बाटो हुँदै समृद्धि, सुशासन र विकासको मार्गमा अघि बढिसकेका बताउनुभएको छ । मन्त्रालयले आइतबार पोखरामा आयोजना गरेको आमसञ्चारलाई व्यावसायिक बनाउन यस क्षेत्रमा विकसित अवधारणासम्बन्धी अन्तरक्रिया तथा छलफल कार्यक्रममा मन्त्री खरेलले यस्तो बताउनुभएको हो । “मुलुक अब निर्वाचनमा अघि बढिसक्यो । अब कुनै राजनीतिक दल चुनावमा जान्न भन्ने अवस्था छैन,” उहाँले भन्नुभयो, “नयाँ दलहर गठबन्धन गर्दै छन्, पुराना दलहरु चुनावमा होमिइसकेका छन् ।” सरकारका प्रवक्तासमेत रहनुभएका मन्त्री खरेलले यो हप्ता सघन रुपमा दलहरु र जेनजी प्रतिनिधिसँग छलफल गरी निर्वाचनको तयारी भएको उल्लेख गर्नुभयो । मुख्य राजनीति दलका शीर्ष नेता र प्रधानमन्त्री सुशीला कार्कीबिचको छलफलले चुनावी वातावरण बनाउन ठुलो सहयोग पुगेको उहाँको भनाइ छ । फागुन २१ को चुनावपछि नयाँ मानक स्थापना गर्दै देश सुशासन, समृद्धि हुँदै सुन्दर भविष्यतर्फ अघि बढ्ने उहाँको विश्वास छ । मन्त्री खरेलले अहिले सञ्चारक्षेत्र सङ्कटमा रहेको जनाउँदै समाधानका उपायहरु अवलम्बन गर्न आग्रह गर्नुभयो । सञ्चार माध्यमका सामग्री शक्तिशाली र गहन हुनुपर्नेमा जोड दिँदै उहाँले प्रस्तुतिमा नवीनता दिँदै आधुनिक प्रविधि र उपकरण प्रयोग गर्नुपर्नेमा जोड दिनुभयो । “म मिडियाका सङ्कट, चुनौती र अवसरहरुसँग जानकार छु,” मन्त्री खरेलले भन्नुभयो, “देशमा करिब १५ हजार मिडिया हुनु, एउटा पत्रकारका तीन न्युज पोर्टल हुनु कसरी बच्ने ?” देशमा लगानीको वातावरण नहुँदा उद्योग, व्यापार नफस्टाएको उल्लेख गर्दै उहाँले अर्थव्यवस्था नै नचलेको अवस्थामा सञ्चारमा सङ्कट हुनु अनौठो नभएको विचा राख्नुभयो । नयाँ मिडिया (न्युमिडिया)लाई न्यु मूलधारको संज्ञा दिँदै परम्परागत सञ्चार माध्यमले पनि नयाँ प्रविधिलाई आत्मसात गर्नुपर्ने विचार राख्नुभयो । उहाँले भन्नुभयो, “अब न्यू मिडियालाई नजरअन्दाज गर्न पाइँदैन । समय बदलियो । पुरानो मिडियाप्रति सम्मान छ तर अबको समय न्यू मिडियाको हो ।” नियमावली बनाएर दर्ता र सूचीकरण गरी न्यू मिडियालाई पहिचान दिइने उहाँले प्रष्ट पार्नुभयो । मुख्यमन्त्री तथा मन्त्रिपरिषद कार्यालय गण्डकीका मुख्य सचिव डन्डुराज घिमिरेले प्रदेश सरकार सञ्चार क्षेत्रसँग सहकार्य गर्न तयार रहेको उल्लेख गर्नुभयो । “हामीले सञ्चार ऐन बनाएका छौँ, नियमावली बनाएका छौँ, प्रेस रजिष्ट्रार कार्यालय स्थापना गरेका छौँ,” उहाँले भन्नुभयो, “जनतालाई सुसूचित गर्न र जनताप्रति जवाफदेही बनाउने मिडियासँग सहकार्य गर्न हामी तयार छौँ ।”नेपाल पत्रकार महासङ्घ गण्डकी अध्यक्ष रमेश पौडेलले कर्पाेरेट र स्वरोजगारमूलक मिडिया धराशायी भएको बताउँदै मिडिया कोषको व्यवस्था गर्न माग गर्नुभयो । उहाँले सञ्चार माध्यमलाई उद्योगको मान्यता दिनसमेत आग्रह गर्नुभयो । “सरकारले रक्सी उद्योगलाई उद्योग मान्छ तर मिडियालाई मान्दैन । विद्युतमा छुट छैन,” उहाँले भन्नुभयो । संविधानबमोजिम प्रदेश र स्थानीय तहलाई समेत सञ्चारक अधिकार दिन आग्रह गर्नुभयो । सञ्चार तथा सूचना प्रविधि मन्त्रालयकी सचिव राधिका अर्यालको अध्यक्षतामा भएको कार्यक्रममा कास्कीकी प्रमुख जिल्ला अधिकारी रुद्रादेवी शर्मा र नेपाल पत्रकार महासङ्घ कास्की अध्यक्ष माधव बरालले पनि धारणा राख्नुभएको थियो । छलफल कार्यक्रममा आमसञ्चारका समस्या र समाधानबारे सञ्चार मन्त्रालयका सहसचिव उदयबहादुर रानामगर, सञ्चार माध्यमबारे प्रदेश सरकार र सङ्घ सरकारका अधिकारबारे गण्डकीकी प्रेस रजिष्ट्रार विमला भण्डारी र सञ्चार माध्यम र विज्ञापनबारे विज्ञापन बोर्डका अध्यक्ष लक्ष्मण हुमागाईले कार्यपत्र पेश गर्ने कार्यक्रम छ ।",
      "link": "https://gorkhapatraonline.com/news/185588",
      "image": "https://gorkhapatraonline.com/storage/media/326443/conversions/11961-original-thumb.jpg"
    },
    {
      "slug": "185526",
      "title": "बुढानीलकण्ठ मन्दिर विश्वसम्पदा सूचीमा पार्न पहल",
      "timestamp": 1766880000000,
      "source": "gp",
      "content": "बुढानीलकण्ठ नगरपालिका–३ स्थित ऐतिहासिक तथा पुरातात्त्विक बुढानीलकण्ठ मन्दिरलाई विश्वसम्पदा सूचीमा सूचीकृत गर्न पहल गरेको छ । संयुक्त राष्ट्रसङ्घीय शिक्षा, शैक्षिक, वैज्ञानिक तथा सांस्कृतिक सङ्गठन (युनेस्को) को विश्वसम्पदा सूचीमा सूचीकृत गर्न पहल गरिएको हो ।",
      "longContent": "गोरखापत्र समाचारदाता काठमाडौँ, पुस १३ गते । बुढानीलकण्ठ नगरपालिका–३ स्थित ऐतिहासिक तथा पुरातात्त्विक बुढानीलकण्ठ मन्दिरलाई विश्वसम्पदा सूचीमा सूचीकृत गर्न पहल गरेको छ । संयुक्त राष्ट्रसङ्घीय शिक्षा, शैक्षिक, वैज्ञानिक तथा सांस्कृतिक सङ्गठन (युनेस्को) को विश्वसम्पदा सूचीमा सूचीकृत गर्न पहल गरिएको हो । युनेस्को सूचीमा सूचीकरण गर्न मन्दिरको वास्तुकला, मूर्तिको प्रस्तरकला उत्कृष्ट र विशिष्टीकृत हुनुपर्ने भएकाले त्यसका लागि नगरपालिकाले सम्बन्धित विज्ञसँग पराशर्म गर्दै प्रमाण जुटाउने प्रयास गरिरहेको छ । बुढानीलकण्ठ नगरपालिकाका प्रमुख मीठाराम अधिकारीले मन्दिरलाई विश्वसम्पदा सूचीमा सूचीकृत गर्न नगरपालिकाले निरन्तर प्रयास गरिरहेको बताउनुभयो । अधिकरीले भन्नुभयो, “काठमाडौँ उपत्यकामा पशुपतिनाथ मन्दिरपछिको ऐतिहासिक र पुरातात्त्विक शैलीको मन्दिर नै बुढानीलकण्ठ मन्दिर हो, मन्दिरको सांस्कृतिक ऐतिहासिक गरिमालाई विश्वसामु चिनाउनका लागि बुढानीलकण्ठ मन्दिरलाई विश्वसम्पदा सूचीमा सूचीकृत गर्न नगरपालिका निरन्तर लागिरहेको छ ।” उहाँका अनुसार नगरपालिकाले नारायणस्थानको इतिहास, किंवदन्ती एवं कलासम्पदालाई विशिष्ट ढङ्गबाट अन्वेषण गरी अभिलेख तयार गर्न पनि आरम्भ गरेको छ । मूर्ति, वरिपरिका पाटीपौवा, मन्दिर, धारा, शिलालेख र आसपासका बस्ती, गुम्बा, आश्रमको समग्र गहन अध्ययन भइरहेको छ । अधिकारीका अनुसार बुढानीलकण्ठ मन्दिरको धार्मिक तथा पुरातात्त्विक महत्त्वलाई जीवित राखिएको, मन्दिर क्षेत्रको संरचना पुनर्निर्माण र नवनिर्माण गर्दा पुरातात्त्विक महत्त्व कायम गरिएको र पुरातत्त्व विभाग र गुठी संस्थानसँग निरन्तर छलफल भइरहेको छ । मन्दिर क्षेत्रमा पहिचान मेटिने गरी जथाभाबी घर, भवन, पसल आदि संरचना बन्न रोक लगाइएको छ । मन्दिर क्षेत्रको विकासका लागि गुरुयोजना बनाउन र सरोकारवाला निकायका रूपमा आधिकारिक क्षेत्र विकास र सांस्कृतिक प्राज्ञिक प्रतिष्ठान बनाउनुपर्ने आवश्यकता रहेको अधिकारी बताउनुभयो ।",
      "link": "https://gorkhapatraonline.com/news/185526",
      "image": "https://gorkhapatraonline.com/storage/media/326359/conversions/Budhanilkantha_0-original-thumb.jpg"
    },
    {
      "slug": "185525",
      "title": "समानुपातिकको सूची बनाउन कांग्रेसको मापदण्ड",
      "timestamp": 1766880000000,
      "source": "gp",
      "content": "नेपाली कांग्रेसले फागुन २१ गतेका लागि तय भएको समानुपातिकतर्फका उम्मेदवारको नामावली चयन प्रक्रिया प्रारम्भ गरेको छ । पार्टी केन्द्रीय कार्यालय सानेपामा शनिबार बसेको केन्द्रीय कार्यसम्पादन समितिको बैठकले ११० उम्मेदवार चयनको मापदण्ड तयार गरेर नाम चयन गर्ने निर्णय गरेको हो ।",
      "longContent": "गोरखापत्र समाचारदाता ललितपुर, पुस १३ गते । नेपाली कांग्रेसले फागुन २१ गतेका लागि तय भएको समानुपातिकतर्फका उम्मेदवारको नामावली चयन प्रक्रिया प्रारम्भ गरेको छ । पार्टी केन्द्रीय कार्यालय सानेपामा शनिबार बसेको केन्द्रीय कार्यसम्पादन समितिको बैठकले ११० उम्मेदवार चयनको मापदण्ड तयार गरेर नाम चयन गर्ने निर्णय गरेको हो । बैठकले वर्तमान विकसित राजनीतिक अवस्था र आसन्न प्रतिनिधि सभा र राष्ट्रिय सभाको निर्वाचनलाई दृष्टिगत गर्दै पार्टीलाई सुसङ्गठित बनाउने निर्णय गरेको छ । साथै पार्टीभित्र बृहत् एकता कायम गर्दै सङ्घीय समावेशी लोकतान्त्रिक गणतन्त्रात्मक व्यवस्थाको दिगो विकाससँगै संविधानको रक्षा गर्नुपर्ने राष्ट्रिय दायित्वलाई हृदयङ्गम गरी आगामी दिनमा पार्टी हितविपरीत हुने गरी अनुशासन उल्लङ्घनका कुनै पनि कार्य नगर्न नगराउन सचेत गराउने निर्णय भएको छ । कांग्रेस मुख्यसचिव कृष्णप्रसाद पौडेलका अनुसार विगतको निर्वाचनमा पार्टीको उम्मेदवार वा पार्टीले समर्थन गरेका उम्मेदवारविरुद्ध उम्मेदवार भएका, तिनका प्रस्तावक र समर्थक वा असहयोग गरी अनुशासनविपरीतका काम गरेकालाई केन्द्रीय अनुशासन समितिले गरेको निष्काशन, निलम्बन र पार्टीको विधान अनुसार स्वतः कारबाहीमा परेकाको बाँकी अवधि माफी/मिनाहा गर्ने निर्णय गरिएको छ । बैठकले यसरी कारबाही माफी/मिनाहा भएका व्यक्तिको क्रियाशील सदस्यतालाई निरन्तरता कायम गरी क्रियाशील सदस्यता नवीकरण गर्ने निर्णय गरेको छ । कांग्रेसले विगतमा विभिन्न कारणले पार्टी परित्याग गरेर स्वतन्त्र बनेका वा अन्य पार्टीमा गएर उम्मेदवार, प्रस्तावक वा प्रचारक बनेका साथीलाई पार्टीमा फर्कन आह्वान गरेको छ । मुख्यसचिव पौडेलले त्यसरी फर्किने साथीलाई क्रियाशील सदस्यतासहित आवश्यक जिम्मेवारी प्रदान गर्ने निर्णय भएको बताउनुभयो । कांग्रेसले पेसा, व्यवसाय र विविध क्षेत्रमा रही राष्ट्र र जनताको सेवामा समर्पित लोकतान्त्रिक विचार र आस्था भएका व्यक्तिलाई कांग्रेसमा सक्रिय भूमिका निर्वाह गर्न आह्वान गरेको छ । बैठकले अहिलेको परिस्थितिमा पार्टी, लोकतन्त्र र समग्र मुलुकको हितका लागि वौद्धिक र व्यावसायिक क्षेत्र विशेष संवाद र सहकार्य गरेर अघि बढ्ने निर्णय गरेको छ । कांग्रेस कार्यसम्पादन समितिको बैठक आइतबार बस्ने छ ।",
      "link": "https://gorkhapatraonline.com/news/185525",
      "image": "https://gorkhapatraonline.com/storage/media/326357/conversions/congresh1-original-thumb.jpg"
    },
    {
      "slug": "185524",
      "title": "नागढुङ्गा सुरुङमार्ग सञ्चालनमा विलम्ब",
      "timestamp": 1766880000000,
      "source": "gp",
      "content": "बहुप्रतीक्षित नागढुङ्गा–सिस्नेखोला सुरुङमार्ग निर्धारित समयमा सञ्चालन नहुने भएको छ । पुसदेखि सञ्चालन गरिने भनिएको सो सुरुङमार्गको पश्चिमी ‘पोर्टल’ को काम अझै सुरु हुन सकेको छैन । पहिरो गइरहने पश्चिमी ‘पोर्टल’ निर्माणका लागि अझसम्म डिजाइन स्वीकृत हुन सकेको छैन । त्यसै गरी सुरुङमार्ग सञ्चालनका लागि अझै सेवाप्रदायक कम्पनी छनोट हुन सकेको छैन ।",
      "longContent": "काठमाडौँ, पुस १३ गते । बहुप्रतीक्षित नागढुङ्गा–सिस्नेखोला सुरुङमार्ग निर्धारित समयमा सञ्चालन नहुने भएको छ । पुसदेखि सञ्चालन गरिने भनिएको सो सुरुङमार्गको पश्चिमी ‘पोर्टल’ को काम अझै सुरु हुन सकेको छैन । पहिरो गइरहने पश्चिमी ‘पोर्टल’ निर्माणका लागि अझसम्म डिजाइन स्वीकृत हुन सकेको छैन । त्यसै गरी सुरुङमार्ग सञ्चालनका लागि अझै सेवाप्रदायक कम्पनी छनोट हुन सकेको छैन ।नागढुङ्गा–सिस्नेखोला सुरुङमार्ग आयोजनाका निर्देशक सौजन्य नेपालले सुरुङमार्गलाई पुसदेखि सञ्चालनमा ल्याउने भन्ने कार्यक्रम रहे पनि अहिलेसम्म सुरुङमार्गको पश्चिमी पोर्टलको निर्माण सुरु हुन नसकेको र सुरुङमार्ग सञ्चालनका लागि सेवाप्रदायक कम्पनी छनोट नै हुन नसकेकाले अहिले सुरुङमार्ग सञ्चालनमा आउन नसक्ने स्पष्ट पार्नुभयो । उहाँका अनुसार पश्चिमी पोर्टल निर्माणको डिजाइन तयार भई स्वीकृतिका क्रममा छ । स्वीकृतिका लागि सडक विभागमा पेस भइसकेको छ । पश्चिमी पोर्टलमा सधैँ पहिरो गइरहन्छ । त्यही ठाउँमा मुख्य राजमार्गदेखि सुरुङमार्गको पोर्टलसम्म पहुँचमार्ग र ‘टोल बुथ’ निर्माण गर्नु पर्छ, जसको अहिलेसम्म डिजाइन स्वीकृत हुन सकेको छैन । डिजाइन स्वीकृत भइसकेपछि पहुँचमार्ग र ‘टोल बुथ’ निर्माण हुने निर्देशक नेपालले स्पष्ट पार्नुभयो । त्यसै गरी सो ठाउँमा पहिरो आउन नदिनका लागि आवश्यक काम बाँकी छन् । “यी भौतिक संरचनाको निर्माण सुरु गर्न सबैभन्दा पहिला डिजाइन स्वीकृत हुनु प¥यो । यी संरचनाको निर्माण सम्पन्न भइसकेपछि मात्र सुरुङमार्ग सञ्चालनमा आउन सक्छ,” उहाँले भन्नुभयो । दोस्रो पटक म्याद थपआयोजना निर्देशक नेपालले सो सुरुङमार्ग सञ्चालनका लागि सेवाप्रदायक कम्पनी छनोट गर्न आह्वान गरिएको बोलपत्रको म्याद दोस्रो पटक थप गरिएको जानकारी दिनुभयो । उहाँका अनुसार शुक्रबार १४ दिनका लागि म्याद थप गरिएको छ ।कात्तिकमा निकालिएको बोलपत्रको पहिलो म्याद पुस २ गतेसम्म थियो । त्यसपछि पहिलो पटक पुसको १६ गतेसम्म म्याद थप गरिएको थियो भने अहिले दोस्रो पटक पुस ३० गतेसम्मका लागि बोलपत्रको म्याद थप गरिएको उहाँले जानकारी दिनुभयो । बोलपत्रसम्बन्धी कागजात तथा सर्तमा सामान्य संशोधन गरिएकाले म्याद थपिएको उहाँको भनाइ छ ।पुस ३० गतेपछि कम्पनी छनोटको सम्पूर्ण प्रक्रिया पुरा गर्न दुई महिनादेखि तीन महिना लाग्न सक्छ ।’’ सेवाप्रदायक कम्पनी छनोट गर्न आयोजनाले कात्तिक १६ गते अन्तर्राष्ट्रिय बोलपत्र (इन्टरनेसनल कम्पिटेटिभ बिडिङ, आइसिबी) आह्वान गरेको थियो ।निर्देशक नेपालले भन्नुभयो, “पुस ३० गते ठेक्का खोलिन्छ । कुन कुन कम्पनीले बोलपत्र भरेको थाहा हुन्छ र तिनीहरूको विभिन्न मूल्याङ्कनका आधारमा बोलपत्रका सर्त पूरा गरेका कम्पनी छनोट गरिन्छ ।” छनोट भएका सेवाप्रदायक कम्पनीले सवारीसाधनबाट सङ्कलन भएको रकम हरेक दिन सरकारी राजस्व जम्मा गर्छ । सेवा दिएबापत सो कम्पनीले आयोजनाबाट रकम पाउने हो । प्राविधिक र प्रशासनिक जनशक्ति सेवाप्रदायक कम्पनीकै हुन्छन् । त्यसबापत पनि उनीहरूले रकम पाउने हो । चार ‘सिफ्ट’ मा चौबिसै घण्टा सञ्चालन हुने सुरुङमार्गका लागि करिब १५० जनशक्ति चाहिने आयोजना निर्देशक नेपालले जानकारी दिनुभयो । सरकारले यसअघि नै सुरुङमार्ग भएर गुड्ने सवारीसाधनका लागि सडक उपभोग दस्तुर तोकिसकेको छ । उहाँका अनुसार सुरुङमार्गको सुरक्षा व्यवस्थापनमा ६४ जना,  सडक दस्तुर सङ्कलन उठाउन ५४ जना, ट्राफिक व्यवस्था अनुगमन तथा नियन्त्रणका लागि १४ जना र सिभिल संरचना तथा अन्य संरचना मर्मतका लागि आठ/आठ जना जनशक्तिको व्यवस्थापन गरिएको छ ।",
      "link": "https://gorkhapatraonline.com/news/185524",
      "image": "https://gorkhapatraonline.com/storage/media/326356/conversions/SURUNG-FILE-2-original-thumb.jpg"
    },
    {
      "slug": "185523",
      "title": "स्वास्थ्य बिमामा दीर्घरोगी आकर्षित",
      "timestamp": 1766880000000,
      "source": "gp",
      "content": "स्वास्थ्य बिमामा दीर्घरोगीको मात्र आकर्षण बढेको छ । स्वस्थ व्यक्तिले सकभर स्वास्थ्य बिमा नगर्ने, बिमा गरिहालेको अवस्थामा नवीकरण गर्न रुचि नदेखाउने गरेका छन् । मानिसलाई जब दीर्घरोगले समात्छ, अनि स्वास्थ्य बिमा गर्न उत्साही हुने गरेका छन् । यो गलत प्रवृत्तिका कारण स्वास्थ्य बिमा बोर्ड कमजोर बन्दै गएको छ ।",
      "longContent": "काठमाडौँ, पुस १३ गते । स्वास्थ्य बिमामा दीर्घरोगीको मात्र आकर्षण बढेको छ । स्वस्थ व्यक्तिले सकभर स्वास्थ्य बिमा नगर्ने, बिमा गरिहालेको अवस्थामा नवीकरण गर्न रुचि नदेखाउने गरेका छन् । मानिसलाई जब दीर्घरोगले समात्छ, अनि स्वास्थ्य बिमा गर्न उत्साही हुने गरेका छन् । यो गलत प्रवृत्तिका कारण स्वास्थ्य बिमा बोर्ड कमजोर बन्दै गएको छ । स्वास्थ्य बिमा बोर्डका कार्यकारी निर्देशक डा. रघुराज काफ्लेले देशका सबै मानिस स्वास्थ्य बिमामा आबद्ध हुने हो भने बिमा कार्यक्रमलाई अगाडि बढाउन कुनै समस्या नहुने बताउनुहुन्छ । कार्यकारी निर्देशक डा. काफ्लेले स्वास्थ्य बिमा कार्यक्रम सुरु भएको एक दशकमा धेरै सुधारका काम भएको बताउनुभयो । उहाँले बिमा बोर्डमा विभिन्न समस्या भए पनि जति प्रगति भएको छ, त्यसलाई उपलब्धिका रूपमा लिनुपर्ने बताउनुभयो । अन्य देशको तुलनामा नेपालले बिमा कार्यक्रममा जे जति उपलब्धि हासिल गर्न सकेको छ, त्यसलाई सन्तोषजनक रूपमा लिनुपर्ने उहाँको भनाइ छ । कार्यकारी निर्देशक काफ्लेले बिमा कार्यक्रमले धेरै जिल्ला र स्थानीय तहलाई समेटेको बताउनुभयो । उहाँले स्वास्थ्य बिमामा आबद्ध भएका दीर्घरोगी, नियमित औषधी सेवन गर्ने, क्यान्सर, मिर्गौला रोग, फोक्सोसम्बन्धी रोग (सिओपिडी), दम, मधुमेहलगायतका दीर्घरोगीले मात्र स्वास्थ्य बिमा गर्ने गरेको उल्लेख गर्दै सबै वर्गलाई बिमामा आबद्ध गर्नुपर्ने बताउनुभयो । विगतको तुलनामा स्वास्थ्य बिमामा नवीकरणमा समेत सुधार हुँदै गएको छ । विगतका वर्षमा ६९ प्रतिशत नवीकरण हुने गरेकामा आर्थिक वर्ष २०८०/८२ मा ८० प्रतिशत नवीकरण भएको छ । स्वास्थ्य बिमा बोर्डका अनुसार स्वास्थ्य बिमा बोर्डमा ४५ प्रतिशत आबद्धमध्ये सक्रिय बिमित ३३ प्रतिशत छन् । त्यस्तै २१ प्रतिशतले उपचार सेवा लिएका छन् ।यसै गरी स्वास्थ्य सेवा लिने दर ४१ प्रतिशत पुगेको छ । जनसङ्ख्या ‘कभरेज’ ३३ प्रतिशतले स्वास्थ्य बिमा गराएका छन् ।  यस्तै स्वास्थ्य बिमा भुक्तानीमा धेरै सुधार भएको छ । २०८२ असोज मसान्तसम्म सेवाप्रदायकको अस्पताललाई बुझाउनुपर्ने रकम सात अर्ब ३२ करोड बाँकी छ । २०८१ चैतसम्मको सबै स्वास्थ्य संस्थाको भुक्तानी भइसकेको छ । अब वैशाखदेखि असोजसम्मको भुक्तानी हुन बाँकी छ । स्वास्थ्य बिमामा सुधारका पक्ष भइरहँदा समस्या पनि त्यत्तिकै छन् । उपचारमा झन्झट बेहोर्नुपर्ने, सेवा उपयोग दरमा कमी, बिमित र स्वास्थ्य संस्थाबिच समन्वय अभाव, स्वास्थ्य संस्थाबाट गुणस्तरीय सेवा नपाइने गुनासो, दाबी भुक्तानी ढिलो हुने समस्या, प्राविधिक तथा डिजिटल प्रणाली कमजोर, पर्याप्त जनशक्ति र तालिमको अभाव, स्थायी जनशक्ति नहुनु, स्वास्थ्य संस्थाको असमान वितरण, स्वास्थ्य बिमा कार्यक्रम दिगोपनका लागि वित्तीय चुनौतीलगायतका समस्या छन् । ८० प्रतिशत स्वास्थ्य बिमा गर्ने दिर्घरोगी, क्यान्सर, मिर्गौला फेल भएका, दिनहुँ औषधी सेवन गर्नुपर्ने बिरामी मात्र छन् । सुरुमा पाइलट कार्यक्रमका रूपमा तीन जिल्लाबाट सुरु भएको स्वास्थ्य बिमा कार्यक्रम हाल ७७ वटै जिल्लामा लागु भइसकेको छ । ७७ वटै जिल्लामा स्वास्थ्य बिमाको पहुँच भए पनि सम्पूर्ण नागरिक स्वास्थ्य बिमामा आबद्ध हुन सकेका छैनन् । आबद्ध भएकाको विभिन्न समस्याले गर्दा बिमाप्रति आकर्षण छैन । बोर्डका सूचना अधिकारी विकेश मल्लले अझै पनि बिमामा मुख्य चुनौती रहेको बताउनुभयो । उहाँले सामाजिक स्वास्थ्य सुरक्षाका लागि स्वास्थ्य बिमाबाहेक अर्को विकल्प नभएको भन्दै यसलाई सफल बनाउनुपर्ने बताउनुभयो । बोर्डका अध्यक्ष चन्द्र थापाले स्वास्थ्य बिमामा औपचारिक क्षेत्र जोडिनुपर्ने बताउनुभयो । नेपाल प्रहरी, सेना, शिक्षकलगायतलाई स्वास्थ्य बिमामा आबद्ध गरिनुपर्ने उहाँको भनाइ छ । स्वास्थ्य सचिव डा. देवकोटाले स्वास्थ्यमा सर्वव्यापी पहुँच प्राप्तिका लागि देशका नीतिनियम निर्माण, व्यवस्थापक, कार्यक्रम सञ्चालक, शैक्षिक प्रतिष्ठान, साझेदार निकाय एंव सरोकारवालाको साझा ऐक्यबद्धता आवश्यक रहेको बताउनुभयो ।",
      "link": "https://gorkhapatraonline.com/news/185523",
      "image": "https://gorkhapatraonline.com/storage/media/326354/conversions/HEALTH-INSURANCE-original-thumb.jpg"
    },
    {
      "slug": "185522",
      "title": "समानुपातिकतर्फको बन्दसूची भोलिसम्म",
      "timestamp": 1766880000000,
      "source": "gp",
      "content": "आगामी प्रतिनिधि सभा सदस्य निर्वाचनका लागि राजनीतिक दलले पुस १३ (आज) र १४ गते समानुपातिक निर्वाचन प्रणालीतर्फको निर्वाचनका लागि उम्मेदवारको बन्दसूची पेस गर्दै छन् । आयोगको निर्वाचन कार्यक्रमबमोजिम दलले उम्मेदवारको बन्दसूची पेस गर्न लागेका हुन् ।",
      "longContent": "काठमाडौँ, पुस १३ गते । आगामी प्रतिनिधि सभा सदस्य निर्वाचनका लागि राजनीतिक दलले पुस १३ (आज) र १४ गते समानुपातिक निर्वाचन प्रणालीतर्फको निर्वाचनका लागि उम्मेदवारको बन्दसूची पेस गर्दै छन् । आयोगको निर्वाचन कार्यक्रमबमोजिम दलले उम्मेदवारको बन्दसूची पेस गर्न लागेका हुन् । समानुपातिक निर्वाचन प्रणालीतर्फको सहायक निर्वाचन अधिकृत यज्ञप्रसाद भट्टराईले पुस १३ गते आइतबार र १४ गते सोमबार कार्यालय समयभित्र बन्दसूची पेस गर्ने दलले न्यूनतम ११ र अधिकतम ११० जनाको नाम पेस गर्नुपर्ने जानकारी दिनुभयो । दलले उम्मेदवारको बन्दसूचीमा समावेशी समूहको प्रतिशत मिलाएर पेस गर्नुपर्ने छ । ११ जना उम्मेदवारको मनोनयनको सूची पेस गर्ने दलले तीन/तीन जना आदिवासी जनजाति र खस आर्य, एक/एक जना थारू, मुस्लिम र दलित तथा दुई जना मधेशी समूहबाट नाम राख्नुपर्ने छ । जसमा आठ जना महिला उम्मेदवार हुनुपर्ने छ । जनगणना २०७८ को प्रतिवेदनबमोजिम सरकारले समावेशी समूहको प्रतिशत पुनरवलोकन गरेपछि आयोगले सोही आधारमा समावेशी प्रतिनिधित्वको सङ्ख्यामा हेरफेर गरेको छ । त्यसै गरी ११० जना उम्मेदवारको मनोनयन पेस गर्ने दलले ३२ जना आदिवासी जनजाति, ३३ जना खस आर्य, सात जना थारू, १३ जना दलित र १६ जना मधेशी समुदायबाट नाम पेस गर्नुपर्ने छ । जसमा महिला उम्मेदवार ५२ जना हुनुपर्ने छ । चार जना पिछडिएको क्षेत्रको प्रतिनिधित्व गरेको हुुनुपर्ने छ । निर्वाचन अधिकृत भट्टराईले उम्मेदवारको बन्दसूची पेस गर्दा केन्द्रीय समितिको निर्णय, मतदाता नामावलीमा नाम भएको निस्सा, उम्मेदवारको स्वघोषणासहितको मञ्जुरीनामा, नागरिकता, बन्दसूचीको सफ्ट र हार्डकापी, समानुपातिकतर्फको निर्वाचन प्रयोजनका लागि तोकिएका केन्द्रीय समितिका पदाधिकारीबाट बन्दसूची प्रमाणित भएको हुनुपर्ने जानकारी दिनुभयो । समानुपातिक निर्वाचन प्रणालीतर्फ कुल ९३ वटा निर्वाचन चिह्नका लागि एक सय वटा दलले दल दर्ता गराएका छन् । समानुपातिकतर्फ भाग लिन दल दर्ता गराएका दलले मात्रै उम्मेदवारको मनोनयन सूची पेस गर्न पाउने छन् । यसरी पेस भएको सूचीउपर आयोगले छानबिन गरी आवश्यकता अनुसार सच्याउन दललाई सूचित गर्ने छ । आयोगले पुस १५ देखि पुस २० गतेसम्म सो अवधि तोकेको छ । पुस २१ देखि २७ गतेसम्म दलहरूले उम्मेदवारको बन्दसूची संशोधन गरी पेस गर्ने तथा पुस २८ गते बन्दसूचीमा रहेका उम्मेदवारले आफ्नो नाम फिर्ता लिन चाहेमा सोसम्बन्धी निवेदन दिन पाउने छन् । दाबी विरोध हुँदै निर्वाचन आयोगले माघ २० गते बन्दसूचीमा पेस भएका उम्मेदवारको नामावली प्रकाशन गर्ने छ । फागुन २१ गते प्रत्यक्ष र समानुपातिक गरी दुवै प्रणालीतर्फको मतदान हुने छ । मतदाता नामावली सार्वजनिक निर्वाचन आयोगले आगामी प्रतिनिधि सभा सदस्य निर्वाचनमा भाग लिन पाउने मतदाताको अन्तिम नामावली प्रकाशन गरेको छ । प्रकाशित नामावलीबमोजिम एक करोड ८९ लाख तीन हजार ६८९ मतदाता मतदान गर्न योग्य छन् । आयोगका प्रवक्ता नारायणप्रसाद भट्टराईले ९६ लाख ६३ हजार ३५८ पुरुष र ९२ लाख ४० हजार १३१ महिला तथा २०० अन्य मतदाता छन् । २०७९ को प्रतिनिधि सभा तथा प्रदेश सभा सदस्य निर्वाचनमा कुल एक करोड ७९ लाख ८८ हजार ५७० मतदाता थिए । यसरी गएको तीन वर्षमा नौ लाख १५ हजार ११९ जना मतदाता थपिएका छन् । आचारसंहिता स्वीकृतनिर्वाचन आयोगले आगामी प्रतिनिधि सभा सदस्य निर्वाचन २०८२ का लागि निर्वाचन आचारसंहिता स्वीकृत गरेको छ । आयोग पदाधिकारीको पुस १२ गते शनिबारको बैठकले निर्वाचनमा स्वतन्त्रता, स्वच्छता, निष्पक्षता, पारदर्शिता, मितव्ययिता तथा भयमुक्त वातावरण कायम राख्न आवश्यक भएकोले निर्वाचन आचारसंहिता तयार गरेको हो । आयोग पदाधिकारीको बैठकले स्वीकृत आचारसंहिता लागु हुने मिति तोकेपछि आचारसंहिता लागु हुने छ । विगतमा मतदान हुनुभन्दा करिब ४५ देखि ५० दिन बाँकी हुँदा निर्वाचन आचारसंहिता लागु हुँदै आएको हो । आयोगका कार्यवाहक प्रमुख निर्वाचन आयुक्त रामप्रसाद भण्डारीले विगतको अभ्यासबमोजिम नै स्वीकृत आचारसंहिता मतदान हुनभन्दा ४५/५० दिन अघिदेखि लागु हुने बताउनुभयो । नेपाल सरकार र नेपाल सरकारका मन्त्री, प्रदेश सरकार र प्रदेश सरकारका मन्त्री, संवैधानिक निकाय र सो निकायका पदाधिकारी, नेपाल सरकार, प्रदेश सरकारका निकायका पदाधिकारी, स्थानीय कार्यपालिका र सोका सदस्य, सङ्घ, प्रदेश र स्थानीय तहका कर्मचारी, सुरक्षा निकाय, सुरक्षाकर्मी तथा कर्मचारी, सरकारी, अर्धसरकारी तथा सार्वजनिक संस्थाको कार्यालय र कर्मचारी, राजनीतिक दल तथा दलको भ्रातृ सङ्गठन, उम्मेदवार तथा सम्बन्धित व्यक्तिलगायतलाई स्वीकृत आचारसंहिता लागु हुने छ । त्यसै गरी सञ्चार प्रतिष्ठान, सोका कर्मचारी तथा सञ्चारकर्मी, निजी तथा गैरसरकारी संस्था, सोका पदाधिकारी तथा कर्मचारी, विद्यालय, महाविद्यालय वा विश्वविद्यालय, मतदाता, विकास साझेदार संस्था, सरकारी तथा अर्धसरकारी निकायबाट सञ्चालित परियोजना तथा परियोजनाका कर्मचारी, मतदाता शिक्षा कार्यक्रम सञ्चालन गर्ने संस्था तथा सो संस्थाका कर्मचारीलाई आचारसंहिता लागु हुने छ । आचारसंहिताले स्थानीय प्रशासनको अनुमति नलिई सार्वजनिक स्थलमा कुनै किसिमको जुलुस, आमसभा, कोणसभा वा भेला गर्न नहुने, जुलुस, आमसभा वा भेला गर्नुअघि प्रहरीलाई मिति, समय, मार्ग र स्थानको बारेमा कम्तीमा २४ घण्टाअगावै जानकारी गराउनुपर्ने, निर्वाचन प्रयोजनका लागि ७५ ग्रामसम्मको कागजमा तीन सय वर्ग इन्चसम्मको क्षेत्रफल भएको आकारको एउटै रङ र मुद्रकको नामसहितको पर्चा मात्र प्रयोग गर्नुपर्ने व्यवस्था गरेको छ । अनलाइन वेब पेज, टिभी स्क्रोलिङ, सपिङ मलमा डिस्प्ले, कल सेन्टर सञ्चालन, बैङ्कका एटिएम काउन्टरमा सन्देश वा सडक नाटक आदि माध्यमबाट दलको वा उम्मेदवारको बारेमा कुनै प्रचारप्रसार गर्न गराउन नहुने आचारसंहितामा उल्लेख छ । ७५ स्थल र ८८५ केन्द्र थपिएआयोगका अनुसार प्रतिनिधि सभा सदस्य निर्वाचन २०८२ मा गत निर्वाचनको भन्दा ७५ मतदान स्थल र ८८५ मतदान केन्द्र थपिएका छन् । कुल मतदान स्थल १० हजार ९६७ र २३ हजार ११२ मतदान केन्द्र कायम भएका छन् ।",
      "link": "https://gorkhapatraonline.com/news/185522",
      "image": "https://gorkhapatraonline.com/storage/media/326358/conversions/456-original-thumb.jpg"
    },
    {
      "slug": "185521",
      "title": "ऐन कागजमा, अस्वस्थ मासु भागमा",
      "timestamp": 1766880000000,
      "source": "gp",
      "content": "नयाँ चोक, नयाँ सडक र नयाँ बस्ती देखिनेबित्तिकै किराना र मासु पसल खुलिहाल्छन् । मासु पसल खोल्न केही थान औजार, एउटा बोर्ड र मासु काट्ने अचानो भए पुग्छ । नेपालमा मापदण्ड नै नपुगेका हजारौँ मासु पसल सञ्चालनमा छन् । उनीहरूले न्यूनतम मापदण्डसमेत पूरा गरेका हुँदैनन् । त्यस्ता पसलबाट अस्वस्थ्य मासु उपभोक्ताले भोजन गरिरहेका हुन्छन् ।",
      "longContent": "काठमाडौँ, पुस १३ गते । नयाँ चोक, नयाँ सडक र नयाँ बस्ती देखिनेबित्तिकै किराना र मासु पसल खुलिहाल्छन् । मासु पसल खोल्न केही थान औजार, एउटा बोर्ड र मासु काट्ने अचानो भए पुग्छ । नेपालमा मापदण्ड नै नपुगेका हजारौँ मासु पसल सञ्चालनमा छन् । उनीहरूले न्यूनतम मापदण्डसमेत पूरा गरेका हुँदैनन् । त्यस्ता पसलबाट अस्वस्थ्य मासु उपभोक्ताले भोजन गरिरहेका हुन्छन् । नेपाल सरकारले उपभोक्तालाई स्वस्थ पशुजन्य उत्पादनको उपभोग सुनिश्चित गर्ने उद्देश्यले मासु जाँच तथा वधशाला ऐन, २०५५ ल्याएको २७ वर्षभन्दा बढी भयो तर यसको कार्यान्वयनको अवस्था अत्यन्तै निराशाजनक र जटिल देखिएको छ । नेपाल पशु चिकित्सा परिषद्का उपाध्यक्ष डा. मनोजकुमार शाहीले सुरुका दिनमा काठमाडौँ, हेटौँडालगायत केही स्थानमा यसलाई लागु गर्ने प्रयास गरिए पनि ऐन हाल कागजी दस्ताबेजमा सीमित बन्न पुगेको उल्लेख गर्नुभयो । मासु जाँच्नु भनेको उपभोक्ताले प्रयोग गर्ने मासु स्वस्थ, स्वच्छ र गुणस्तरीय हुनुपर्ने भए पनि त्यसमा ध्यान नदिँदा उपभोक्ताले स्वास्थ्यका समस्या पनि झेलिरहेका छन् । मासु केवल खाद्य सुरक्षामा मात्र सीमित नभई मानव र पशु स्वास्थ्यको अन्तरसम्बन्धसँग जोडिएकाले यो विषयमा विशेष ध्यान पु¥याउनुपर्नेमा डा. शाहीको जोड छ । विश्व स्वास्थ्य सङ्गठन (डब्ल्युएचओ) को तथ्याङ्कले प्रत्येक वर्ष देखिने पाँच वटा नयाँ महामारीजन्य रोगमध्ये कम्तीमा तीन वटा रोग पशुबाट मानिसमा (जुनोटिक) सर्ने गरेको देखाउँछ । मानिसमा लाग्ने ६५ प्रतिशतभन्दा बढी रोग जुनोटिक प्रकृतिका हुने भएकाले जबसम्म स्वस्थ पशु हुँदैन र पशुजन्य पदार्थ (मासु, दुध) स्वच्छ तरिकाले उत्पादन गरिँदैन, तबसम्म मानव स्वास्थ्य सुरक्षित हुन सक्दैन भन्नेतर्फ सचेत हुनुपर्ने पशु सेवा कार्यालय काभ्रेका अधिकृत उद्धवप्रसाद सापकोटा बताउनुहुन्छ । ऐनले वधशालामा पशुको जाँच (एन्टिमोर्डम इन्स्पेक्सन), वधपछि मासुको जाँच (पोस्टमोर्डम इन्स्पेक्सन) र कोल्ड चेनको अवधारणालाई अगाडि सारे पनि सो अवधारणा अनुसार मापदण्डमा मासु बिक्री वितरण हुन सकेको देखिँदैन । “पशुलाई खुला ठाउँमा काटेर बोरा बोरामा हालेर पसल पसलमा बेच्ने गरिन्छ, यसको अनुगमन र स्वस्थ्य मासु वितरणको प्रक्रिया शून्य जस्तै छ,” उहाँले भन्नुभयो । मासु सुरक्षित र स्वस्थ्य हुने एउटा प्रक्रिया ‘फ्रोजन’ पनि हो । मासुमा रहेका विभिन्न तापक्रममा बाँच्न सक्ने ब्याक्टेरियालाई नष्ट गर्छ । “ऐनले फ्रोजन मासुको उपभोगलाई बढी गुणस्तरीय र सुरक्षित मानेको थियो,” शाहीले भन्नुभयो, “फ्रोजनले मासुलाई ताजा मासुभन्दा गुणस्तरको हिसाबले लामो समयसम्म राम्रो बनाउँछ तर नेपाली उपभोक्ताले फ्रोजन मासुको सट्टा ताजा (फ्रेस) मासुको माग गर्छन् ।” ग्राहकले सकेसम्म तत्कालै काटेको मासुको माग गर्ने भएकाले सोही अनुसार काम गरिरहेको लामो समयदेखि व्यवसायमा आबद्ध अर्जुन शाही बताउनुहुन्छ । उहाँ सबै मासु पसललाई एउटै डालोमा राखेर भन्न नमिल्ने बताउँदै भन्नुहुन्छ, “हामीले पशुको वध गर्नुअघि कुर्ने समय, कोल्ड चेनको प्रक्रिया मिलाएर मात्रै मासु बेच्ने गरेका छौँ ।” ऐनले छाला तथा भित्री अङ्गलाई खानयोग्य नहुने भनी बिक्री वितरणमा रोक लगाएको थियो तर नेपालको सामाजिक र पाकसम्बन्धी परम्परामा छाला र विभिन्न अङ्गको उपभोग गर्ने प्रचलन रहेकाले उपभोक्ताले ऐनलाई दबाबमूलक मानेर स्वीकार गर्न नसकेको डा. शाही बताउनुहुन्छ । कतिपय सामाजिक मूल्यमान्यतालाई आधार मानेर ऐन निर्माण गर्न नसक्दा कार्यान्वयनमा नआएको हुन सक्ने उहाँ बताउनुहुन्छ । सरकारले ऐन ल्याउनुअगाडि वा पछि पर्याप्त प्रचारप्रसार र उपभोक्ता शिक्षाको दिन नसक्दा सामाजिक स्वीकार्यता हासिल हुन नसकेको अधिकारकर्मी सुनिता बस्नेतले बताउनुभयो । ऐन पूर्ण रूपमा लागु नहुनुको अर्को मुख्य कारण, यसको ऐच्छिक प्रकृतिको व्यवस्था हो । ऐनमा ‘जहाँ लागु गर्ने हो, त्यहाँ चार किल्ला तोक्ने’ भन्ने प्रावधान राखिएको छ । यसले ऐनलाई ‘देशभरि लागु हुने’ गरी बाध्यकारी बनाएन, बरु स्थानीय जनप्रतिनिधि वा निकायको इच्छामा निर्भर राखिएको छ । वधशालाको प्रक्रियामा पशुलाई वध गर्नुअघि, वध गरिसकेपछि र बजारमा पठाउनुअघि प्याकेजिङमा गरी तीन चरणको निरीक्षण अनिवार्य हुन्छ । मासु जाँचका लागि चाहिने सरकारी संरचना र दक्ष जनशक्तिको पनि कमी छ । विगतमा भेटेरिनरी पब्लिक हेल्थ कार्यालय छुट्टै भए पनि अहिले छट्टै र पर्याप्त संरचना छैन । वधशालामा पशुको स्वास्थ्य जाँच गर्ने भेटेरिनरी डाक्टर, मासु निरीक्षक र नियमनकारी निकायको अभावमा गुणस्तर नियमन गर्ने कार्य ऐनको दायराभन्दा बाहिर छ । वधशालामा गरिने निरीक्षणमा पशुलाई सर्वप्रथम २४ घण्टासम्म आराम गराएर मात्र वध गर्नुपर्ने हुन्छ । पशुलाई तनावमा वध नगरियोस् । त्यसपछि निरीक्षण गरी स्वस्थ पशुलाई मात्र वधका लागि अनुमति दिइन्छ तर ऐनको कार्यान्वयन नहुँदा अहिले मासुको माग गर्ने उपभोक्ताले गुणस्तरभन्दा मात्रालाई बढी महत्व दिने भएकाले ऐनलाई समयसापेक्ष संशोधन गरी देशव्यापी कार्यान्वयन गर्न ढिला गर्नुहुँदैन । ऐनलाई देशव्यापी रूपमा बाध्यात्मक लागु हुने गरी संशोधन गरिनु पर्छ । मासुसँग सम्बन्धित सङ्घले राष्ट्रिय मापदण्ड र अन्तर्राष्ट्रिय मापदण्ड बनाउनुपर्ने देखिन्छ । स्थानीय तहले स्थानीय सरकार सञ्चालन ऐनले दिएको अधिकार प्रयोग गरी राष्ट्रिय मापदण्डको दायरामा रहेर कार्यान्वयन तथा नियमन गर्नुपर्ने डा. शाहीले बताउनुभयो ।काठमाडौँ उपत्यकालगायतका स्थानमा रहेका परम्परागत मासु व्यवसायीलाई सहकारी वा समूहमार्फत आधुनिकीकरण गर्न उत्प्रेरणा जगाउनुपर्ने अधिकारकर्मी उल्लेख गर्नुहुन्छ । वातावरणीय प्रदूषणलाई न्यूनीकरण गर्न, सम्भव भएसम्म उत्पादन हुने स्थानमै वध गरी मासुलाई कोल्ड चेन मेन्टेन गरेर मात्र बजारमा आपूर्ति गर्ने व्यवस्था मिलाउनुपर्ने अधिकारकर्मी पोषण लम्सालको भनाइ छ । विज्ञका अनुसार ऐनको वैज्ञानिक आधार बलियो भए पनि यसको कार्यान्वयनले अनेकौँ सामाजिक, राजनीतिक र संरचनागत चुनौतीको सामना गर्नु परेको छ । त्यति मात्रै होइन, ऐनले अगाडि सारेका केही वैज्ञानिक प्रावधानलाई नेपाली समाजले स्वीकार गर्न सकेको अवस्था छैन । जसको कारणले मासुजन्य कारणले रोगको सङ्क्रमण दर पनि बढ्ने क्रममा छ ।",
      "link": "https://gorkhapatraonline.com/news/185521",
      "image": "https://gorkhapatraonline.com/storage/media/326351/conversions/Gemini_Generated_Image_lsriholsriholsri-original-thumb.jpg"
    }
  ]
}