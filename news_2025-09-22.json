{
  "date": "2025-09-22T03:39:29.515Z",
  "news": [
    {
      "slug": "172750",
      "title": "केराको रेसाबाट कपडा",
      "timestamp": 1758499200000,
      "source": "gp",
      "content": "दुई महिनाअघिसम्म टीकापुर नगरपालिका–५ की जुगरानी चौधरीलाई निकै सकसपूर्ण समय थियो । दिनभर घरायसी काममा व्यस्त हुँदा पनि उहाँको कामबाट परिवार सन्तुष्ट थिएन ।",
      "longContent": "भजनी (कैलाली), असोज ६ गते । दुई महिनाअघिसम्म टीकापुर नगरपालिका–५ की जुगरानी चौधरीलाई निकै सकसपूर्ण समय थियो । दिनभर घरायसी काममा व्यस्त हुँदा पनि उहाँको कामबाट परिवार सन्तुष्ट थिएन । घरमा जति काम गरे पनि आम्दानी नहुने भएपछि उहाँ मानसिक तनावमा हुनुहुन्थ्यो तर २५ दिने तालिमले उहाँको जीवन फेरिएको छ । उहाँ उद्यममा जोडिनुभएको छ ।२५ दिनको निःशुल्क तालिमसहित ५० प्रतिशत अनुदानमा कपडा बुन्ने उपकरण सहयोग गरेपछि जुगरानीसहितका महिला उद्यममा जोडिएका हुन् । उहाँहरूले केराको रेसाबाट काँचो कपडा बुन्न थाल्नुभएको छ । अहिले उहाँहरूको दैनिकी कपडा बनाउँदै बित्ने गरेको छ । “खेर जाने केराको बोट (थाम) बाट कपडा हुन्छ भन्ने विश्वास गर्न नसकेकी म आफँै कपडा बनाउन थालेकी छु । हिजोआज परिवारले पनि विश्वास गर्न थालेको छ । आफूलाई पनि आत्मनिर्भर भएको महसुस हुन्छ,” उहाँले भन्नुभयो । टीकापुर नगरपालिका–८ स्थित धनसिंहपुर एकता समाज बचत तथा ऋण सहकारी संस्था लिमिटेडले सहकारीमा आठ जना सदस्यलाई तालिममा सहभागी गराएर कपडा उत्पादन गर्ने सुरु गरेपछि महिला आत्मनिर्भर बन्दै गएका छन् । “सिप भएपछि पैसा कमाउन समस्या नहुँदो रहेछ । समाजले हेर्ने दृष्टिकोणमा फेरिँदो रहेछ ।” सोही ठाउँकी कमला साउदले भन्नुभयो, “हिजो घरमा बसेर दिन बिताउन मुस्किल हुन्थ्यो भने हिजोआज समय नै पुग्दैन ।”महिलाले उत्पादन गरेको कपडा काठमाडौँ लगिन्छ । प्रतिमिटर तीन सय रुपियाँमा काठमाडौँको अल्लो बजारले कपडा खरिद गर्दै आएको छ । माग अनुसार पु-याउन भने नसकिएको वडा नं. ७ की शकुन्तला चौधरी बताउनुहुन्छ । उत्पादन भएको कपडा निर्यातका लागि सहकारीले सहजीकरण गर्दै आएको छ । दुई वर्षअघिदेखि केराको खेर गइरहेको थामबाट रेसा उत्पादन गर्दै आएको सहकारीले यसभन्दा पहिले रेसा तयार गरेर बेच्दै आएको थियो । बजारमा रेसाको माग निकै हुँदा पु-याउन नसकिएको सहकारीका व्यवस्थापक रामकृष्ण चौधरीले बताउनुभयो । “रेसाका लागि चाहिने कच्चा पदार्थ अर्थात् केराको थाममा हामीले अहिलेसम्म पैसा तिर्नु परेको छैन । उत्पादन भएको रेसाले बजारको माग धान्न सकेका छैनौँ । अहिले त आफ्नै लागि रेसा पु-याउन सकिएको छैन ।”महिलाले सरकारबाट सहयोगको अपेक्षा गरेका छन् । उत्पादन भएको कपडाबाट अन्य सामग्री उत्पादनका लागि आवश्यक सिप र आधुनिक मेसिनमा सहयोगको अपेक्षा महिलाको छ । स्थानीय कमलाकुमारी चौधरीले केराको कपडाबाट टोपी, झोला, चप्पल, जुत्ता, गुन्द्रीलगायत  उत्पादन गर्न सकिने बताउनुभयो । स्थानीय महिलालाई सिलाइकटाइलगायतका तालिममा लाखौँ खर्च स्थानीय सरकारले बर्सेनि गर्दै आए पनि आफ्नो क्षेत्रमा खेर गइरहेको कच्चा पदार्थको उपयोग गर्दै आत्मनिर्भर बनाउने काममा लगानी आवश्यक रहेको चौधरी बताउनुहुन्छ । टीकापुरमा हाल एक हजार हेक्टरभन्दा बढी क्षेत्रफलमा केरा खेती हुँदै आएको छ । केरा उत्पादन भएपछि खेर गइरहेको केराको थामबाट रेसा उत्पादन गरेर कपडा उत्पादन भइरहेको छ ।",
      "link": "https://gorkhapatraonline.com/news/172750",
      "image": "https://gorkhapatraonline.com/storage/media/304762/conversions/Untitled-1-original-thumb.jpg"
    },
    {
      "slug": "172747",
      "title": "सिस्नुबाट आम्दानी गर्न प्रशोधन केन्द्र",
      "timestamp": 1758499200000,
      "source": "gp",
      "content": "तेह्रथुमको लालीगुराँस नगरपालिका–१, चैतेका दीपेन्द्र बस्नेत स्थानीय चैते सामुदायिक वन पुगेर सिस्नु सङ्कलन गर्नुहुन्छ । उहाँ दैनिक १५ देखि २० किलोसम्म सिस्नो सङ्कलन गर्नुहुन्छ । सङ्कलन गरेको",
      "longContent": "कविराज घिमिरे हिले, असोज ६ गते  । तेह्रथुमको लालीगुराँस नगरपालिका–१, चैतेका दीपेन्द्र बस्नेत स्थानीय चैते सामुदायिक वन पुगेर सिस्नु सङ्कलन गर्नुहुन्छ । उहाँ दैनिक १५ देखि २० किलोसम्म सिस्नो सङ्कलन गर्नुहुन्छ । सङ्कलन गरेको सिस्नु सोही सामुदायिक वनले सञ्चालन गरेको सिस्नो प्रशोधन केन्द्रमा बिव्रmी गर्नुहुन्छ । उहाँले सङ्कलन गरेको सिस्नुबापत प्रतिकिलो ८० रुपियाँ पाउनुहुन्छ । फुर्सदको  समयमा टिपेको सिस्नोले राम्रो आम्दानी गराइरहेको उहाँ बताउनुहुन्छ । बस्नेत जस्तै धेरै स्थानीय अहिले सो सामुदायिक वनमा पुगेर सिस्नु सङ्कलन गरी आम्दानी गर्दै आएका छन् । पहाडी क्षेत्रका गाउँघर तथा वन जङ्गलमा पाइने सिस्नुमा पोल्ने गुण हुँदा घाँसपात तथा खेतीपाती गर्दा धेरैका लागि सिस्नु टाउको दुखाइ बन्ने गरेको छ । चैते सामुदायिक वनका उपभोक्ता तथा सो आसपासका बासिन्दा भने पछिल्लो समय त्यही सिस्नु संरक्षण तथा खेती गरी राम्रो आम्दानी गरी रहेका छन् । उनीहरूका लागि सिस्नु पहिले पहिले टाउको दुखाइ भए पनि अहिले भने आम्दानीको एक पाटो बनेको छ ।चैते सामुदायिक वनले सिस्नु प्रशोधन गरी धुलो र तीनपाते मुनालाई सुक्खा गरी उत्पादन सुरु गरेपछि सो क्षेत्रका स्थानीयले सिस्नुबाट आम्दानी गर्न थालेका हुन् । ३६५ हेक्टर क्षेत्रफलमा फैलिएको सामुदायिक वनको करिब १० प्रतिशत क्षेत्र सिस्नोले ढाकेको छ । गत आवमा सामुदायिक वनको करिब एक हेक्टर क्षेत्रमा व्यावसायिक सिस्नु खेती सुरु गरिएको उपभोक्ता समितिका अध्यक्ष इन्द्रबहादुर खड्काले जानकारी दिनुभयो । योसँगै सामुदायिक वन आसपासका स्थानीयले समेत सिस्नु खेती सुरु गरेको खड्का बताउनुहुन्छ । अहिले दैनिक लोकल, पात्ले र अल्लो जातका सिस्नु गरी ४०÷५० किलो सङ्कलन हुने गरेको छ । जसबाट दैनिक करिब पाँचदेखि छ किलोसम्म धुलो उत्पादन हुन्छ । “अहिले हामी गुणस्तर मापन गरी ‘लेबलिङ र प्याकिङ’ गर्ने तयारीमा छौँ यो पछि दैनिक चार सय किलोसम्म खपत गर्न सक्ने अवस्थामा हुन्छाँै,” अध्यक्ष खड्का भन्नुहुन्छ ।  सामुदायिक वनले अहिले सिस्नुको धुलो र तीनपाते मुना उत्पादन गर्दै आएको छ । सिस्नुको धुलो प्रतिकिलो दुई हजार रुपियाँ र तीनपाते मुना दुई हजार पाँच सय रुपियाँ प्रतिकिलोमा बिव्रmी हुँदै आएको छ । सो सामुदायिक वनलाई डिभिजन वन कार्यालयमार्फत प्रदेश सरकारको जडीबुटी विकास तथा व्यवस्थापन कार्यव्रmम अन्तर्गत आव २०८१÷८२ मा १० लाख रुपियाँ पर्ने सिस्नु सुक्खा गर्ने धुलो बनाउने र प्याकिङ गर्ने मेसिन उपलब्ध गराएको छ ।  माग उच्च भएपछि व्यावसायिक खेतीपहिले पहिले सिस्नु गाउँघरमा कमै खाने चलन थियो । गाउँघरमा दुःख पाएकाले मात्र सिस्नु खान्छन् भन्ने चलन थियो, सहर बजारमा यो खाने चलन नै थिएन । पछिल्लो समय गाउँघरमा भन्दा पनि सहरबजार र ठुलाठुला होटेलका ग्राहक यसको प्रयोगकर्ताका रूपमा रहेका छन् । लालीगुराँस नगरपालिकाको वसन्तपुरमा पर्यटकको चहलपहल भइरहन्छ । होटेलमा आउने पर्यटकको रोजाइमा सिस्नु पर्ने गरेको स्थानीय होटेल व्यवसायी हेमराज बानियाँ बताउनुहुन्छ  प्रशस्त मात्रामा प्रोटिन, भिटामिन ‘ए’, ‘सी’, ‘के’, फलाम, क्याल्सियम र म्याग्नेसियम पाइन्छ ।  अहिले उत्पादन भएको धुलो वसन्तपुरका होटेल मात्र नभई जिल्ला बाहिरका ठुला ठुला होटेलमा पुग्ने गरेको छ । विदेशबाट समेत माग हुने गरेको छ तर भर्खरै उत्पादनको सुरुवात भएको र लेबलिङको काम प्रव्रिmयामा रहेकाले बाहिर नपठाएको सामुदायिक वनको सदस्य रेणुका खड्का बताउनुहुन्छ । “लेबलिङको काम सके पनि हामी उत्पादन बढाउँछौँ उत्पादन जति गरे पनि समस्या छैन माग धेरै नै उच्च छ,” खड्का भन्नुहुन्छ । अहिले सामुदायिक वनमा भएको सिस्नोले पछि नधान्ने भएकाले सामुदायिक वनको खाली जग्गा र निजी जग्गामा समेत सिस्नु खेती गर्न प्रोत्साहन गरिएको छ ।",
      "link": "https://gorkhapatraonline.com/news/172747",
      "image": "https://gorkhapatraonline.com/storage/media/304759/conversions/Untitled-1-original-thumb.jpg"
    },
    {
      "slug": "172742",
      "title": "दसैँमा किसानलाई सहकारीको बोनस",
      "timestamp": 1758499200000,
      "source": "gp",
      "content": "चाडपर्वको अवसर पारेर नवलपरासीको सुनवल–१२, भुमहीस्थित भुमही दुग्ध सहकारी संस्थाले आफ्ना किसानलाई बोनस वितरण गरेको छ । दुध बिव्रmीको रकम समयमै नआउँदा निराश किसानलाई सहकारीले गत आर्थिक वर्षको उत्पादनका आधारमा बोनस वितरण गरेको हो ।",
      "longContent": "पश्चिम नवलपरासी समाचारदातापश्चिम नवलपरासी, असोज ६ गते । चाडपर्वको अवसर पारेर नवलपरासीको सुनवल–१२, भुमहीस्थित भुमही दुग्ध सहकारी संस्थाले आफ्ना किसानलाई बोनस वितरण गरेको छ । दुध बिक्रीको रकम समयमै नआउँदा निराश किसानलाई सहकारीले गत आर्थिक वर्षको उत्पादनका आधारमा बोनस वितरण गरेको हो ।सहकारीका अध्यक्ष भूपराज भट्टराईका अनुसार तीन सय किसानलाई २१ लाख रुपियाँ बोनस वितरण गरिएको छ । सहकारीमार्फत एक वर्षमा ४१ हजार सात सय लिटर दुध बिक्री गरेका विजय यादवले सबैभन्दा बढी ९४ हजार रुपियाँको चेक प्राप्त गर्नुभयो । यादवले नियमित भुक्तानी र बोनस दुवै फाइदा आफ्नो मेहनतको उचित मूल्याङ्कन भएको भन्दै खुसी हुनुभयो ।सहकारीले किसानलाई प्रतिलिटर दूधमा दुई रुपियाँ २५ पैसा अतिरिक्त रकम दिँदै आएको छ । यसमा सहकारीले एक रुपियाँ २५ पैसा थप्ने र किसानले एक रुपियाँ योगदान गर्ने प्रावधान छ । गत आवमा लुम्बिनी प्रदेश सरकारले पनि प्रतिलिटर एक रुपियाँ ४६ पैसा प्रोत्साहन दिएको थियो, जसका आधारमा किसानले नौ लाख रुपियाँ बोनस पाएका थिए । चालु आवदेखि प्रदेश सरकारले उक्त कार्यव्रmम कटौती गरेकाले किसान निराश भएको सहकारीका व्यवस्थापक अग्निधर भुसालले बताउनुभयो । एक वर्षमा सहकारीले नौ लाख आठ हजार लिटर दुध सङ्कलन गरी १५ करोड ६३ लाख रुपियाँको कारोबार गरेको छ । अध्यक्ष भट्टराईले सहकारीले ११ लाख ७५ हजार रुपियाँ शुद्ध नाफा आर्जन गरेको जानकारी दिनुभयो ।हाल सहकारीमा ९४८ जना सेयर सदस्य छन्, जसमा ५०७ जना महिला सदस्य छन् । दुध बिव्रmी रकम समयमै नआउँदा कहिलेकाहीँ भुक्तानीमा समस्या भए पनि सहकारीले आफ्नै स्रोतबाट किसानलाई मासिक भुक्तानी गर्दै आएको छ । किसानले उत्पादन खेर जान नदिन र नियमित भुक्तानी सुनिश्चित गर्न राज्यको ध्यानाकर्षण गराएका छन् ।बोनस वितरणपछि वैदेशिक रोजगारीबाट फर्किएका धेरै युवापुस्तासमेत पशुपालन व्यवसायतर्फ आकर्षित भएका छन् । सहकारीले किसानको उत्पादन सुरक्षित राख्दै उनीहरूलाई थप प्रेरित गरेको किसानको भनाइ छ ।",
      "link": "https://gorkhapatraonline.com/news/172742",
      "image": "https://gorkhapatraonline.com/storage/media/304754/conversions/Untitled-1-original-thumb.jpg"
    },
    {
      "slug": "172726",
      "title": "दसैँअघि तातोपानी नाकाबाट चिनियाँ सामान नआउने, व्यापारी निराश",
      "timestamp": 1758412800000,
      "source": "gp",
      "content": "दसैँको समयमा चीनसँगको प्रमुख व्यापारिक नाका तातोपानी बन्द भएपछि नेपाली बजारमा चिनियाँ सामानको अभाव हुने भएको छ ।",
      "longContent": "विदुर आचार्यचौतारा, असोज ६ गते । दसैँको समयमा चीनसँगको प्रमुख व्यापारिक नाका तातोपानी बन्द भएपछि नेपाली बजारमा चिनियाँ सामानको अभाव हुने भएको छ । दुई महिनादेखि अवरुद्ध रहेको अरनिको राजमार्ग अन्तर्गत बाह्रबिसे–तातोपानी सडकखण्ड पहिरोका कारण अवरुद्ध छ । पहिरोले हजार बढी कन्टेनर अलपत्र परेका छन् । दसैँ, तिहार र छठका लागि चीनबाट ल्याइएका सामान समयमा नेपाल आइपुग्ने सम्भावना झनै टाढिएको छ । व्यवसायीका अनुसार चीनको न्यालम, ढिंग्रे, खासा र जाङ्बु पोर्ट तथा नेपालतर्फ लिपिङ, कोदारी, तातोपानी र भन्सार क्षेत्रमा करिब १५ सयभन्दा बढी कन्टेनर रोकिएका छन् । रोकिएका कन्टेनरमा फलफूल, खाद्यान्न, मसलालगायत चाडपर्वका लागि अत्यावश्यक सामग्री रहेका छन् । सिल्क ट्रान्सपोर्टका प्रोपाइटर विजय शेर्पाले भन्नुचयो, ‘दसैँको तयारी गर्दै हामीले चीनबाट सामग्री मगाएका थियौं, तर पहिरोका कारण ती कन्टेनर न चीन फर्कन सकेका छन्, न नेपाल आउन सकेका छन् । कतिपय फलफूलहरू गाडीमै कुहिन थालेका छन् ।’ सडक विभागका अनुसार अरनिको राजमार्ग अन्तर्गत डाक्लाङदेखि लिपिङसम्मका विभिन्न स्थानमा झन्डै ५०० मिटर सडक भासिएको छ । भोटेकोसी गाउँपालिका–२ का वडाध्यक्ष कुमार श्रेष्ठका अनुसार, ‘सडक भासिनुको मुख्य कारण तलबाट भोटेकोसीको कटान र माथिबाट निरन्तर झर्ने लेदो र ढुंगा हो ।’रसुवागढी नाका असार २४ गते आएको बाढीपछि पूर्ण रूपमा ठप्प भएको छ  सिन्धुपाल्चोक उद्योग वाणिज्य संघका अध्यक्ष बुद्धराज बस्नेत भन्नुहुन्छ, ‘तातोपानी नाका रसुवा बन्द हुँदा विकल्पको रूपमा प्रयोग हुने नाका हो, तर राज्यको नजर यहाँ कहिल्यै पुग्न सकेन । बारम्बार पहिरो जाँदा व्यवसायी हरेक वर्ष मारमा परिरहेका छन् ।’",
      "link": "https://gorkhapatraonline.com/news/172726",
      "image": "https://gorkhapatraonline.com/storage/media/304716/conversions/2f525d73-6c7c-47d4-b0b3-6e2b8bfe5277-original-thumb.jpg"
    },
    {
      "slug": "172711",
      "title": "निजी क्षेत्रसँग प्रधानमन्त्री कार्की  :  ‘खरानीबाट उठ्ने मनोबल देखाउनुहोस्, राज्यले होस्टेमा हैँसे गर्छ’",
      "timestamp": 1758412800000,
      "source": "gp",
      "content": "प्रधानमन्त्री सुशीला कार्कीले निजी क्षेत्रलाई कठिन परिस्थितिबाट दृढताका साथ उठ्न आह्वान गर्दै सरकार पूर्ण साथमा रहने प्रतिबद्धता व्यक्त गर्नुभएको छ ।",
      "longContent": "काठमाडौँ, असोज ५ गते । प्रधानमन्त्री सुशीला कार्कीले निजी क्षेत्रलाई कठिन परिस्थितिबाट दृढताका साथ उठ्न आह्वान गर्दै सरकार पूर्ण साथमा रहने प्रतिबद्धता व्यक्त गर्नुभएको छ । सिंहदरबारस्थित प्रधानमन्त्री तथा मन्त्रिपरिषदकाे कार्यालयमा आज निजी क्षेत्रका प्रतिनिधिहरूसँग भएको छलफलमा प्रधानमन्त्री कार्कीले हालैको जेनजी प्रदर्शनका क्रममा व्यापारिक प्रतिष्ठान तथा उद्योगमा ठुलो क्षति पुगेको भन्दै राज्य र निजी क्षेत्र दुवैलाई साझा चुनौती आएको बताउनुभयो ।“त्यत्रो ध्वङ्स भएको छ । यो विपत्ति निजी क्षेत्रलाई मात्र आएको होइन, राज्यकै लागि आएको हो”, प्रधानमन्त्री कार्कीले भन्नुभयो, “निजी क्षेत्रले रोजगारी दिएको छ, त्यसमा प्रहार हुनु दुःखद हो ।”प्रधानमन्त्री कार्कीले विधिको शासनलाई मजबुत बनाउन सरकार दृढ रहेको उल्लेख गर्दै निजी क्षेत्रलाई निराश नहुन आग्रह गर्नुभयो । उहाँले भन्नुभयो, “यो बेलामा दुःखी नहुनुहोस्, हामी साथमा छौँ । खरानी भएको बेला पनि राज्यलाई सहयोग गर्न निजी क्षेत्र तयार हुनु सकारात्मक पक्ष हो ।”छलफलमा प्रधानमन्त्री कार्कीले सरकार आफ्नो कानुनी अधिकारभित्र बसेर काम गर्ने स्पष्ट प्रतिबद्धता जनाउनुभयो । “हामीलाई जे अधिकार छ, त्यसैभित्र बसेर काम गर्छौं । कानुनभन्दा बाहिर गएर काम गर्दैनौँ । क्षति पुगेका औद्योगिक तथा व्यापारिक प्रतिष्ठानका लागि सहुलियत दिने विषयमा राज्यले पहल कदमी लिन्छ”, उहाँले भन्नुभयो । निजी क्षेत्रलाई आह्वान गर्दै प्रधानमन्त्री कार्कीले भन्नुभयो, “खरानीबाट उठ्ने मनोबल देखाउनुहोस्, राज्यले होस्टेमा हैँसे गर्छ । सुरक्षाकर्मीको मनोबल बढाउन पनि निजी क्षेत्रले सहयोग गर्नुपर्छ ।”आन्तरिक उत्पादनलाई प्रोत्साहन गर्न आयातमा नियन्त्रण गर्ने र आवश्यक परे कर बढाउने सम्भावना पनि प्रधानमन्त्री कार्कीले औँल्याउनु भयो । तर तत्काल कर वृद्धिको नीति नलिइने स्पष्ट गर्दै उहाँले भन्नुभयो, “अहिलेको बेला भनेको कर कस्ने होइन । क्षति भएकाको मूल्याङ्कन गरेर सहुलियत दिने प्रयास हुन्छ ।”आगामी दिनका प्राथमिकताबारे प्रधानमन्त्री कार्कीले निर्वाचनलाई पहिलो कार्यसूचीका रूपमा लिएको बताउनुभयो । उहाँले भन्नुभयो, “निर्वाचन हाम्रो पहिलो प्राथमिकता हो । भ्रष्टाचार नियन्त्रण र सुशासन पनि सँगसँगै कायम गर्नुपर्ने बेला छ ।”छिट्टै सुधारात्मक प्याकेज घोषणा गरिने  :  अर्थमन्त्री  खनालछलफलमा अर्थमन्त्री रामेश्वरप्रसाद खनालले मुलुकको अर्थतन्त्र सुधारका लागि निजी क्षेत्रको सक्रिय सुझावलाई आधार बनाएर छिट्टै सुधारात्मक प्याकेज घोषणा गरिने जानकारी दिनुभयो । वित्तीय तथा मौद्रिक नीतिबिच समन्वय गरी व्यावहारिक र कार्यान्वयनयोग्य योजना ल्याइने उहाँको भनाइ थियो । “निजी क्षेत्रबाट प्राप्त सम्पूर्ण सुझावलाई समेटेर प्याकेज घोषणा हुन्छ । यसको प्रस्ताव मन्त्रिपरिषदमा गइसकेको छ”, अर्थमन्त्री खनालले भन्नुभयो ।असामान्य परिस्थितिमा विशेष कदम आवश्यक हुने उल्लेख गर्दै उहाँले अहिलेको सङ्कट समाधानका लागि निजी क्षेत्रले पनि आ–आफ्नो जिम्मेवारी निर्वाह गर्नुपर्नेमा जोड दिनुभयो । अहिलेको सरकारको छ महिनाको कार्यकाललाई निर्वाचनमा मात्र सीमित नगरी आर्थिक क्षेत्रमा आशा जगाउने प्रयत्न गर्ने सरकारको योजना रहेको उहाँले स्पष्ट पार्नुभयो । “यो सरकारले दीर्घकालीन प्रकृतिका कानुन ल्याउँदैन । निर्वाचनसम्मका लागि मात्र अध्यादेश ल्याउन उपयुक्त हुन्छ । सामान्य समस्या र प्रक्रियागत जटिलता फुकाउनका लागि आवश्यक परे संशोधन गर्न सकिन्छ”, अर्थमन्त्री खनालले भन्नुभयो । भ्रष्टाचार नियन्त्रण र सुशासन कायम गर्नु पनि अहिलेको सरकारको म्यान्डेट रहेको उल्लेख गर्नुहुँदै उहाँले सरकारी कार्यालयबाट हुने सेवाप्रवाहमा कुनै समस्या देखिए कारबाही गरिने चेतावनी दिनुभयो ।थप द्वन्द्व नबढोस,सन्तुलन कायम हुनुपर्छ  : गृहमन्त्री अर्यालगृहमन्त्री ओमप्रकाश अर्यालले हालको असामान्य अवस्थालाई सामान्यीकरण गर्ने कार्यलाई गृह मन्त्रालयको पहिलो प्राथमिकताका रूपमा लिइएको बताउनुभयो । निजी क्षेत्रसँगको छलफलका क्रममा उहाँले द्वन्द्व थप नबढ्ने गरी सन्तुलन कायम गर्ने जिम्मेवारी गृह प्रशासनले सम्हाल्ने स्पष्ट पार्नुभयो ।“अहिलेको फरक परिस्थितिलाई सामान्यीकरण गर्नु नै पहिलो प्राथमिकता हो । थप द्वन्द्व नबढोस् भन्ने बनाएर गृह मन्त्रालयले काम गर्छ, सन्तुलन कायम हुनुपर्छ”, उहाँले भन्नुभयो । गृहमन्त्री अर्यालले मन्त्रालय मातहतका सम्पूर्ण निकायलाई त्यस्तो निर्देशन दिइसकिएको जानकारी दिनुभयो । जेनजी प्रदर्शनको उद्देश्य सुशासन नै भएको जिकिर गर्दै गृहमन्त्री अर्याललले भन्नुुभयो, “सुशासन ल्याउन सकेनौँ भने छ महिनाको हाम्रो म्यान्डेटबिचमै तुहिन सक्छ । असुरक्षित हुनेगरी कदम चाल्न हुँदैन । यसोगर्दा हामीबिचमै दुर्घटनामा पनि पर्न सक्छौँ ।”आन्दोलनका क्रममा भएका आगजनी र तोडफोडका घटनाबारे छानबिन गर्न न्यायिक जाँचबुझ आयोग गठन गर्ने गृह मन्त्रालयको तयारी रहेको उहाँले बताउनुभयो । “जेनजी प्रदर्शनका क्रममा भएका घटनाको अध्ययनका लागि न्यायिक जाँचबुझ आयोग बन्छ । त्यसले तथ्यसहित अध्ययन गर्छ”, उहाँले स्पष्ट पार्नुभयो । गृहमन्त्री अर्यालका अनुसार हालैको घटनाक्रमले सुरक्षा संयन्त्रको मनोबल कमजोर देखिएको भए पनि नागरिक, निजी क्षेत्र र सुरक्षा निकायबिच आपसी सम्बन्ध सुधारिएको छ ।आगामी निर्वाचनलाई स्वतन्त्र तथा निष्पक्ष बनाउन गृह मन्त्रालयले सुशासन र शान्तिसुरक्षाका आधारभूत पूर्वाधार निर्माणमा ध्यान केन्द्रित गर्ने प्रतिबद्धता गृहमन्त्री अर्यालले व्यक्त गर्नुभयो । “फ्री र फेयर निर्वाचनका लागि हामी सुशासन र शान्तिसुरक्षाका पूर्वाधार तयार गर्छौं”, उहाँले भन्नुभयो ।निजी क्षेत्रलाई प्रोत्साहन गर्न सबै मन्त्रालय सक्रिय हुनुपर्ने  : मुख्यसचिव अर्यालमुख्यसचिव एकनारायण अर्यालले विगत केही वर्षयता मुलुकले भोगेका असामान्य परिस्थिति कोभिड–१९, भूकम्प र नाकाबन्दीजस्ता कारणले अर्थतन्त्रलाई गम्भीर चुनौती दिएको उल्लेख गर्दै अब निजी क्षेत्रलाई प्रोत्साहन गर्न सबै मन्त्रालय सक्रिय हुनुपर्ने धारणा व्यक्त गर्नुभयो । आन्दोलनपछि सुरक्षा निकायको मनोबल कमजोर हुनु मुलुकको हितमा नभएको उल्लेख गर्दै उहाँले भन्नुभयो, “सुरक्षा निकाय हतोत्साही भएको छ, यो मुलुकका लागि  राम्रो होइन । व्यवसायमैत्री वातावरण निर्माणका लागि सुरक्षाको प्रत्याभूति दिन गृह मन्त्रालय सक्रिय छ ।”अर्थतन्त्रलाई पुनरुत्थान गर्न तत्काल कदम चाल्नुपर्ने आवश्यकता औँल्याउँदै मुख्यसचिव अर्यालले हरेक मन्त्रालयले निजी क्षेत्रलाई प्रोत्साहन हुनेगरी काम गर्ने बताउनुभयो । निजी क्षेत्रलाई राहतका उपायबारे बोल्दै उहाँले भन्सार छुट, सहुलियत ब्याजसहितको कर्जा सुविधा र साँवाब्याज भुक्तानी अवधिलाई लम्ब्याउने विषयमा मन्त्रिपरिषद्ले चाँडै निर्णय लिनसक्ने सङ्केत गर्नुभयो । रासस",
      "link": "https://gorkhapatraonline.com/news/172711",
      "image": "https://gorkhapatraonline.com/storage/media/304692/conversions/Pm-sushila-karki-original-thumb.jpg"
    },
    {
      "slug": "172615",
      "title": "विकराल बन्दै पशुमा बाँझोपन",
      "timestamp": 1758412800000,
      "source": "gp",
      "content": "पशुलाई समयमै खान नदिने र नाम्ले तथा जुकाको औषधी नदिने आमकिसानको बानीले पशुमा थारोपन (बाँझोपन) को समस्या बढिरहेको छ । फेरि पशुलाई खान दिनु भनेको पनि टन्न हुने गरी खुवाउनु पनि होइन । शरीरलाई आवश्यक पर्ने प्रोटिन, चिल्लो र खनिज पदार्थ, भिटामिन, कार्बाेहाइड्रेट मिलाएर खुवाउनु पर्छ । यसको तालमेल नमिल्दा बाँझोपनको समस्या बढ्दो छ ।",
      "longContent": "बिस प्रतिशत गाईभैँसी थाराकाठमाडौँ, असोज ५ गते । पशुलाई समयमै खान नदिने र नाम्ले तथा जुकाको औषधी नदिने आमकिसानको बानीले पशुमा थारोपन (बाँझोपन) को समस्या बढिरहेको छ । फेरि पशुलाई खान दिनु भनेको पनि टन्न हुने गरी खुवाउनु पनि होइन । शरीरलाई आवश्यक पर्ने प्रोटिन, चिल्लो र खनिज पदार्थ, भिटामिन, कार्बाेहाइड्रेट मिलाएर खुवाउनु पर्छ । यसको तालमेल नमिल्दा बाँझोपनको समस्या बढ्दो छ ।पशु चिकित्सकका अनुसार मानिसलाई जसरी नियमित रूपमा जाँच, औषधी उपचार, सरसफाइ आवश्यक पर्छ, त्यसरी नै पशुलाई पनि ध्यान नदिने हो भने अनेकौँ रोगले सताउँछ । बाँझोपनको समस्याले नेपाली किसानले वार्षिक अर्बौं रुपियाँको क्षति बेहोरिरहेका छन् । नेपालमा ४९ लाख गाई र ३१ लाख भैँसीको सङ्ख्या छ । देशव्यापी रूपमा प्रत्येक सय भैँसी र गाईमध्ये २० वटामा बाँझोपनको समस्या छ । यसले दुध उत्पादनमा निरन्तर कमी ल्याउन थालेको छ । पशुमा हुने बाँझोपनमा एउटा बृहत् अध्ययन भएको छ । २०८१ चैतदेखि असारसम्म चार महिना लगाएर गण्डकी प्रदेशको स्याङ्जा, लमजुङ, गोरखा र नवलपरासी (बर्दघाट सुस्तापूर्व) मा गरिएको अध्ययनले पशुमा हुने बाँझोपना ३६.८८ प्रतिशत रहेको देखाएको हो तर राष्ट्रिय रूपमा भने पशुमा २० प्रतिशतको हाराहारीमा बाँझोपन हुने गरेको छ । पशु चिकित्सक डा. रविन बस्ताकोटीले चार महिनामा ३८ वटा भैँसी र १२२ वटा गाईमा गरिएको अध्ययनले पशुमा बाँझोपनको समस्या अत्यधिक देखिएको उल्लेख गर्नुभयो । उहाँले पशुमा सङ्क्रामक रोगका कारणले बाँझोपन आउने गरेको पाइएको बताउनुभयो । यसका कारण बच्चा तुहिने, गर्भ नअडिने, बाली नखोज्ने जस्ता समस्या देखा पर्ने बस्ताकोटीले बताउनुभयो । उहाँका अनुसार पशुमा हुने बाँझोपनाको समस्याले पशुलाई मात्रै नभई मानिसलाई पनि असर गर्छ । अधिकांश बाझोपनको समस्या पशुबाट मानिसमा सर्दैन तर केही समस्या भने पशुबाट मानिसमा सर्ने हुन्छ । जसका कारण पशु पाल्ने परिवार र त्यसको उपचारमा संलग्न पशु चिकित्सकलाई समेत जोखिम हुने र प्रजननमा विकृति देखिन सक्छ । विशेष गरेर लेप्टोस्पाइरोसिस, क्यु फिभर, टोक्सोप्लाज्मोसिस र क्लामाडियोसिस सङ्क्रमण पशुबाट मानिसमा सर्ने प्रकृतिका रहेको डा. बस्ताकोटीले भन्नुभयो । पशु पाल्ने परिवारमा महिलामा गर्भ नरहने समस्या र पुरुषमा शुक्रकिट उत्पादनमा कमी ल्याउन सक्ने भएकाले पशुमा हुने बाँझोपनको असर मानिसमा पनि देखिन सक्ने भएकाले पशुको स्वास्थ्यमा ध्यान दिनुपर्नेमा उहाँले जोड दिनुभयो ।  अध्ययनका क्रममा पशुको पाठेघरको सामान्य सङ्क्रमण २८.१२ प्रतिशत, पाठेघर सुन्निने समस्या १० प्रतिशत, पटक पटक बाली खोजिरहने समस्या १०.६३ प्रतिशतमा रहेको पाइएको छ । उहाँका अनुसार पशुमा हुने बाँझोपन, पाठेघरको मुख सुनिने समस्या ७.५ प्रतिशत, डिम्बमा पानीको फोका बन्ने ३.७५ प्रतिशत र पाठेघरमा पानी जम्ने समस्या ३.१२ प्रतिशत भेटिएको थियो । यस्तो समस्या आकारमा ठुला उन्नत जातमा धेरै देखिएको छ । होलस्टेन जातका गाईमा सन्तुलित आहाराको कमीका कारण सामान्यभन्दा बढी दुब्लो देखिने गर्दा थारोपन निम्तिएको उहाँले बताउनुभयो । सोही कारणले गाईमा अन्डाशयको सामान्यतः चल्ने ऋतुचक्र निष्क्रिय भएको भेटिएको स्पष्ट पार्नुभयो । केही गाई एक पटक ब्याएपछि पाँच वर्षसम्म पनि गर्भधारण नगरेको पाइएको थियो । उन्नत नस्लका कोरली बाच्छी १८ महिनामा पहिलो पटक ऋतुकालमा आउनुपर्नेमा २६ महिनासम्ममा पनि नआएको पाइएको छ । अधिकांश गाईभैँसी ब्याएको २१ महिनासम्ममा पनि ऋतुचक्रमा प्रवेश नगरेको पाइएको छ ।शरीरमा रगतको मात्रा कम हुने, रगतमा हेमोग्लोबिनको कमी, शारीरिक अवस्था दुब्लो, जुकाको सङ्क्रमणलगायत कारण पनि पशुचौपायामा बाँझोपना देखिने गरेको छ । आहारमा हरियो घाँस, कोसे जातका घाँस दिनु आवश्यक रहेको भन्दै उहाँले सङ्क्रामक रोगको निदानका लागि पालिका र पशु सेवा कार्यालयले ध्यान दिनुपर्ने बताउनुभयो । उहाँका अनुसार खनिजको कमीलाई आपूर्ति गर्न खनिज परिपूरक खाद्य सामग्री पशुलाई दिनुपर्ने हुन्छ ।सरकारी निकायले पशुमा हुने थारोपन निवारणका लाागि धेरै पशुमा एकै पटक अध्ययनसमेत गरेको नपाइएको दशकौँदेखि व्यावसायिक पशुपालन गरिरहेका काभ्रेपलाञ्चोक मण्डनदेउपुरका किसान धुव्र पराजुलीले उल्लेख गर्नुभयो । उहाँले किसान स्वयम्को अनुभवका आधारमा थारोपन भएको पत्ता लगाउने र उपचारमा संलग्न हुने गरेको बताउनुभयो ।पशुविज्ञ तथा नेपाल पशु चिकित्सा परिषद्का उपाध्यक्ष डा. मनोज शाहीले किसानले दुःखकष्ट सहेर हुर्काएका पशुमा बाँझोपनको समस्या देखिँदा त्यसले समग्र अर्थतन्त्रलाई असर पार्ने बताउँदै भन्नुभयो, “यसले दुध उत्पादनमा समेत असर पारिरहेको छ ।” “दुध उत्पादन गर्ने भैँसी मासुका लागि प्रयोग गर्दा किसानले लाखौँ रुपियाँ नोक्सानी बेहोर्नु पर्छ,” उहाँले भन्नुभयो, “यसको रोकथामका लागि कृषक र सरकारबिच समन्वय आवश्यक छ । खाना कसरी खुवाउने, गोठको सुधार कसरी गर्ने भन्नेबारेमा कृषकका लागि समुदायस्तरमै पुगेर ज्ञान दिनु पर्छ । त्यसका लागि सरकारले किसानसँग स्वयम् पुग्ने अनुदानका कार्यक्रम सञ्चालन हुनु आवश्यक रहेको उल्लेख गर्नुभयो । पशु प्राविधिक उद्धवप्रसाद सापकोटाले सन्तुलित खाना र औषधी खुवाउन सके बाँझोपनको समस्या कम हुने बताउँदै पशुमा गर्भधारण नहुने समस्या मात्र नभएर पटक पटक राँगो र गोरु खोजिरहने, गर्भ तुहिने, ब्याउन नसक्ने जस्ता समस्या पछिल्लो समयमा बढिरहेको जानकारी दिनुभयो । नेपालमा अधिकांश पशुका गोठ राम्रा नभएको र कृषकले सरसफाइमा ध्यान नदिँदासमेत पशुमा सङ्क्रामक रोग फैलँदै गएको उहाँले बताउनुभयो । नेपालमा बर्सेनि १३ अर्ब रुपियाँ बराबरको भैँसी आयात हुने गरेको छ ।",
      "link": "https://gorkhapatraonline.com/news/172615",
      "image": "https://gorkhapatraonline.com/storage/media/304518/conversions/cow-buffalo-original-thumb.jpg"
    },
    {
      "slug": "172613",
      "title": "बढ्यो दसैँको चहलपहल अनुगमन आवश्यक",
      "timestamp": 1758412800000,
      "source": "gp",
      "content": "चाडपर्व नजिकिएसँगै बजारमा उपभोक्ताको चहलपहल ह्वात्तै बढेको छ । दसैँका लागि आवश्यक पर्ने उपभोग्य खाद्यवस्तुदेखि लत्ताकपडा खरिद गर्न बजारमा उपभोक्ताको भिडभाड हुन थालेको हो ।",
      "longContent": "काठमाडौँ, असोज ५ गते । चाडपर्व नजिकिएसँगै बजारमा उपभोक्ताको चहलपहल ह्वात्तै बढेको छ । दसैँका लागि आवश्यक पर्ने उपभोग्य खाद्यवस्तुदेखि लत्ताकपडा खरिद गर्न बजारमा उपभोक्ताको भिडभाड हुन थालेको हो । उपभोक्ताको भिड बढ्दा बजारमा अनियमितता हुन नदिने अनुगमन भने सुस्ताएको छ । जेनजी आन्दोलनका कारण सरकारी संरचनाले अझै पनि राम्ररी काम गर्न सकेको छैन । जेनजी प्रदर्शनअघि वाणिज्य, आपूर्ति तथा उपभोक्ता संरक्षण विभागका पाँच/छ वटा समूहले दैनिक ३०/३५ वटा व्यापारिक प्रतिष्ठानको अनुगमान गरेकोमा २३ गतेयता देखिने गरी अनुगमन गर्न सकेको छैन । विभागले आपूर्ति प्रणाली चुस्त दुरुस्त रहेको र त्यस्ता उपभोग्य वस्तुको अभाव नरहेको दाबी गर्दै आएको छ । विभागका महानिर्देशक रोशन ज्ञवालीले जेनजी आन्दोलन र त्यसपछिको बजारको अवस्थालाई ध्यानमा राखेर आपूर्ति प्रणालीसँगै उपभोग्य वस्तुको उपलब्धतालाई नजिकबाट नियालिरहेको बताउनुभयो । जेनजी प्रदर्शनपछि सशङ्कित र त्रसित बनेका व्यापारीमा विभाग नेतृत्वको बजार अनुगमनले नकारात्मक असर नपर्ने गरी बजार नियाल्ने काम गरिरहेको उहाँको भनाइ छ । व्यापारीलाई जरिबाना र कारबाही गर्नुलाई मात्रै बजार अनुगमन भन्ने बुझ्नु गलत भएको भन्दै उहाँले भन्नुभयो, “आपूर्ति अवस्था र वस्तुको उपलब्धताबारेमा राम्रो गरी बुझेका छौँ ।” दैनिक उपभोग्य लगायतका सामग्रीको आपूर्तिको व्यवस्थापनलाई अझ सहज पार्न विभागले दैनिक जसो निजी क्षेत्रको छाता सङ्गठन नेपाल उद्योग वाणिज्य महासङ्घ, चेम्बर अफ कमर्स, नेपाल उद्योग परिसङ्घसँग, नेपाल खुद्रा व्यापार सङ्घ, थोक व्यापार सङ्घसँग छुट्टाछुट्टै छलफल गर्दै आएको छ । विभागले भन्सार नाकाबाट नेपालमा आउने सामानको विगतको आयातको अवस्था र हाल आयातको अवस्थालाई विश्लेषण गरेको जनाएको छ । निजी क्षेत्रबाहेक साल्ट ट्रेडिङ कर्पोरेसन, खाद्य व्यवस्था तथा व्यापार कम्पनीमार्फत सरकारले ती कम्पनीले सहुलियत दिएबापत शोधभर्ना गर्ने गरी दैनिक उपभोग्य वस्तु बिक्रीको प्रवर्धन गरेको छ । नेपाल खुद्रा व्यापार सङ्घका महासचिव आमूलकाजी तुलाधरले हाल खाने तेलबाहेक अन्य वस्तुको मूल्य नबढेको स्पष्ट पार्नुभएको छ । उहाँले खानेतेल मूल्य बढाउनुपर्ने कारणबिना नै मूल्य बढाउने काम भएकाले यसमा नियमनकारी निकाय सचेत र जिम्मेवार हुनुपर्ने आवश्यकता औँल्याउनुभयो । केही उपभोक्ताले आवश्यकभन्दा बढी वस्तु खरिद गरेर मौज्दात राख्ने क्रम बढेकाले यस विषयमा सचेतनाको आवश्यकता रहेको महासचिव तुलाधरको भनाइ थियो । विभागका अनुसार बजारमा सूचनाका आधारमा कतै अवाञ्छित गतिविधि भए अनुगमनमा जाने तयारी छ । कार्ययोजना अनुसारको अनुगमनमा जाने, त्यस्ता खालका अवाञ्छित गतिविधि भएको देखिए उपभोक्ता संरक्षण ऐन अनुसार कारबाही हुने विभागले जनाएको छ । विभागका अनुसार विभागको नेतृत्वको एकीकृत बजार अनुगमन छिट्टै हुन्छ । विभाग नेतृत्वको एकीकृत रूपमा हुने बजार अनुगमनमा खाद्य प्रविधि तथा गुण नियन्त्रण विभाग, नेपाल गुणस्तर नापतौल विभाग, जिल्ला प्रमुख कार्यालय, पालिकालगायतका निकायसँगको समन्वयमा आउँदो सातादेखि बजार अनुगमन गर्ने विभागले जनाएको छ ।",
      "link": "https://gorkhapatraonline.com/news/172613",
      "image": "https://gorkhapatraonline.com/storage/media/304514/conversions/DASHAIN-CHAHAL-PAHAL_SAGAR-7232-original-thumb.jpg"
    },
    {
      "slug": "172611",
      "title": "सहुलियतपूर्ण कर्जाको ब्याज अनुदान निकासा",
      "timestamp": 1758412800000,
      "source": "gp",
      "content": "सरकारले सहुलियतपूर्ण कर्जाको ब्याज अनुदानका लागि करिब १० अर्ब निकासा गरेको छ । सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि, २०८२ बमोजिम चालु आर्थिक वर्षका लागि आज नौ अर्ब ८० करोड रुपियाँ निकासा गरेको अर्थ मन्त्रालयले जनाएको छ ।",
      "longContent": "गोरखापत्र समाचारदताकाठमाडौँ, असोज ५ गते । सरकारले सहुलियतपूर्ण कर्जाको ब्याज अनुदानका लागि करिब १० अर्ब निकासा गरेको छ । सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि, २०८२ बमोजिम चालु आर्थिक वर्षका लागि आज नौ अर्ब ८० करोड रुपियाँ निकासा गरेको अर्थ मन्त्रालयले जनाएको छ । चालु आवको स्वीकृत वार्षिक कार्यक्रममा सहुलियतपूर्ण कर्जा ब्याज अनुदान प्रयोजनका लागि दोस्रो त्रैमासिक अवधिमा विनियोजन रकमलाई कार्यक्रम संशोधनमार्फत प्रथम त्रैमासिक कायम गरी विगत सात वटा त्रैमासिकमा उपलब्ध गराइएको कर्जाको ब्याज अनुदान नेपाल राष्ट्र बैङ्कलाई शोधभर्ना उपलब्ध गराउन मन्त्रीस्तरीय निर्णय भएको छ,” अर्थ मन्त्रालयका सहसचिव एवं प्रवक्ता टङ्कप्रसाद पाण्डेद्वारा जारी विज्ञप्तिमा भनिएको छ ।",
      "link": "https://gorkhapatraonline.com/news/172611",
      "image": "https://gorkhapatraonline.com/storage/media/304512/conversions/Xbadfb-original-thumb.jpg"
    },
    {
      "slug": "172610",
      "title": "धरानले ल्यायो दुई अर्ब बिस करोडको बजेट",
      "timestamp": 1758412800000,
      "source": "gp",
      "content": "धरान उपमहानगरपालिकाले चालु आर्थिक वर्ष २०८२/८३ का लागि दुई अर्ब २० करोड ७४ लाख ५९ हजार रुपियाँको बजेट शनिबार सार्वजनिक गरेको छ । उपमहानगरपालिकाको शनिबार बसेको १७ औँ नगर सभामा धरान उपमहानगरपालिकाका उपप्रमुख अइन्द्रविक्रम बेघाले आव २०८२/८३ का लागि नीति तथा कार्यक्रम र बजेट प्रस्तुत",
      "longContent": "सुनसरी समाचारदाताइटहरी, असोज ५ गते । धरान उपमहानगरपालिकाले चालु आर्थिक वर्ष २०८२/८३ का लागि दुई अर्ब २० करोड ७४ लाख ५९ हजार रुपियाँको बजेट शनिबार सार्वजनिक गरेको छ । उपमहानगरपालिकाको शनिबार बसेको १७ औँ नगर सभामा धरान उपमहानगरपालिकाका उपप्रमुख अइन्द्रविक्रम बेघाले आव २०८२/८३ का लागि नीति तथा कार्यक्रम र बजेट प्रस्तुत गर्नुभएको हो । प्रस्तुत बजेटमा आन्तरिक राजस्वबाट ८० करोड ५३ लाख ६५ हजार, सङ्घीय सरकारबाट अनुदान ८९ करोड २९ लाख, प्रदेश सरकारबाट अनुदान सात करोड ७३ लाख ४४ हजार, राजस्व बाँडफाँटबाट ३४ करोड १८ लाख ५० हजार, सडक बोर्डबाट दुई करोड र गत वर्षको मौज्दातबाट सात करोड रुपियाँ प्राप्त हुने अनुमान गरिएको छ ।बजेटमा सहरी योजना तथा भौतिक पूर्वाधार विकास ६६ करोड ९४ लाख, शिक्षा, युवा तथा खेलकुदतर्फ ४६ करोड ८५ लाख, स्वास्थ्यतर्फ छ करोड ९९ लाख ९५ हजार, सामाजिक विकासतर्फ चार करोड ८६ लाख ४५ हजार रुपियाँ विनियोजन गरिएको छ । त्यसै गरी आर्थिक विकासतर्फ एक करोड २९ लाख, वन वातवरण ऊर्जा तथा विपत् व्यवस्थापनतर्फ दुई करोड ७४ लाख ५० हजार, कानुन तथा न्यायसम्पादनतर्फ २० लाख, सार्वजानिक जग्गा संरक्षणतर्फ १५ लाख, राजस्व परिचालनतर्फ ४३ लाख र नगर भिजन कार्यक्रमतर्फ पाँच करोड पाँच लाख रुपियाँ विनियोजन गरिएको छ । चालु आवका लागि धरानका २० वटा वडाका लागि २१ करोड रुपियाँ विनियोजन गरेको उपप्रमुख बेघाले जानकारी दिनुभयो । उपनगरपालिकाले प्रस्तुत बजेट र कार्यक्रममार्फत शिक्षा, स्वास्थ्य, पूर्वाधार, कृषि, सामाजिक विकास, विपत् व्यवस्थापनलगायतका क्षेत्रलाई चालु आवमा प्राथमिकता दिने बताइएको छ । धरान उपमहानगरपालिकाका प्रमुख, उपप्रमुख र अन्य जनप्रतिनिधिबिचको आन्तरिक विवाद र असमझदारीका कारण धरान उपमहानगरपालिकाले निर्धारित समयमा बजेट प्रस्तुत गर्न सकेको थिएन ।",
      "link": "https://gorkhapatraonline.com/news/172610",
      "image": "https://gorkhapatraonline.com/storage/media/304511/conversions/dharan1-original-thumb.jpg"
    },
    {
      "slug": "172572",
      "title": "कर्जाको ब्याज अनुदानका लागि करिब १० अर्ब निकासा",
      "timestamp": 1758326400000,
      "source": "gp",
      "content": "सरकारले सहुलियतपूर्ण कर्जाको ब्याज अनुदानका लागि करिब १० अर्ब निकासा गरेको छ। सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि, २०८२ बमोजिम चालु आर्थिक वर्षका लागि आज नौ अर्ब ८० करोड निकासा गरेको अर्थमन्त्रालयले जनाएको छ।",
      "longContent": "काठमाडौँ, असोज ४ गते। सरकारले सहुलियतपूर्ण कर्जाको ब्याज अनुदानका लागि करिब १० अर्ब निकासा गरेको छ। सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि, २०८२ बमोजिम चालु आर्थिक वर्षका लागि आज नौ अर्ब ८० करोड निकासा गरेको अर्थमन्त्रालयले जनाएको छ। “चालु आर्थिक वर्षको स्वीकृत वार्षिक कार्यक्रममा सहुलियतपूर्ण कर्जा ब्याज अनुदान प्रयोजनका लागि दोस्रो त्रैमासिक अवधिमा विनियोजन रकमलाई कार्यक्रम संशोधनमार्फत प्रथम त्रैमासिक कायम गरी विगत सात वटा त्रैमासिकमा उपलब्ध गराइएको कर्जाको ब्याज अनुदान नेपाल राष्ट्र बैँकलाई शोधभर्ना उपलब्ध गराउन मन्त्रिस्तरीय निर्णय भएको छ”, अर्थमन्त्रालयका सहसचिव एवम् प्रवक्ता टङ्कप्रसाद पाण्डेद्वारा जारी विज्ञप्तिमा भनिएको छ।",
      "link": "https://gorkhapatraonline.com/news/172572",
      "image": "https://gorkhapatraonline.com/storage/media/304464/conversions/ministry-of-finance-original-thumb.jpg"
    },
    {
      "slug": "172568",
      "title": "‘फिच’ को ऋण रेटिङ वृद्धि इटालीको आर्थिक नीति सफलताको प्रमाण : प्रधानमन्त्री मेलोनी",
      "timestamp": 1758326400000,
      "source": "gp",
      "content": "इटालीकी प्रधानमन्त्री जर्जिया मेलोनीले अन्तर्राष्ट्रिय ऋण मूल्याङ्कन संस्था ‘फिच’ ले देशको ऋण रेटिङ उक्लाएको घटनालाई आफ्नो सरकारको आर्थिक अनुशासन र कडाइयुक्त नीति सफल भएको सङ्केतका रूपमा स्वागत गर्नु भएको छ ।",
      "longContent": "रोम, असोज ४ गते । इटालीकी प्रधानमन्त्री जर्जिया मेलोनीले अन्तर्राष्ट्रिय ऋण मूल्याङ्कन संस्था ‘फिच’ ले देशको ऋण रेटिङ उक्लाएको घटनालाई आफ्नो सरकारको आर्थिक अनुशासन र कडाइयुक्त नीति सफल भएको सङ्केतका रूपमा स्वागत गर्नु भएको छ ।‘फिच’ रेटिङ्स एउटा अन्तर्राष्ट्रिय संस्था हो जसले देश, कम्पनी र वित्तीय निकायको आर्थिक स्थिरता र ऋण तिर्ने क्षमताको मूल्याङ्कन गर्छ । यसले दिने मूल्याङ्कनलाई क्रेडिट रेटिङ भनिन्छ । विश्वमा फिच रेटिङ्सलाई मूडिज र स्ट्यान्डर्ड एन्ड पूअर्ससँगै सबैभन्दा ठुलो र प्रतिष्ठित क्रेडिट रेटिङ एजेन्सीमध्ये एक मानिन्छ ।फिचले इटालीको ऋण रेटिङलाई ‘बिबीबी’ बाट ‘बिबिबी प्लस’ मा उकास्दै आगामी दिनका लागि स्थिर रहेको मूल्याङ्कन गरेको छ । संस्थाले यस निर्णयमा इटालीको आर्थिक मार्गप्रतिको विश्वसनीयता र सरकारको प्रतिबद्धतालाई महत्त्वपूर्ण रूपमा लिएको जनाएको छ । प्रधानमन्त्री मेलोनीले भन्नुभयो, “फिचबाट प्राप्त यो मान्यता हाम्रो सरकारले अघि सारेको आर्थिक नीति सही दिशामा रहेको पुष्टि हो ।”यसअघि, इटालीले आफ्नो सार्वजनिक खर्च घाटा ७.२ प्रतिशतबाट घटाएर ३.४ प्रतिशतमा ल्याउन सफल भएको तथ्याङ्कले पनि आर्थिक अनुशासनमा प्रगति देखाएको छ । फिचले राजनीतिक स्थिरता र आर्थिक नीतिमा विश्वसनीयता पनि यो सुधारको मुख्य कारण भएको उल्लेख गरेको छ ।प्रधानमन्त्री मेलोनीले थप भन्नुभयो, “राजनीतिक स्थिरता, विश्वासिलो नीति र रोजगारी सिर्जना गर्ने क्षेत्रलाई समर्थन गर्दा राम्रो नतिजा आउनु स्वाभाविक हो । यी उपलब्धि हामीले मात्र होइन, अन्तर्राष्ट्रिय बजारले पनि विश्वास गरेको छ ।” इटालीका अर्थमन्त्री जियानकार्लो जिओर्जेटीले पनि ‘हामीले देशलाई सही बाटोमा डोर्‍याउन सफल भएका छौं’ भनी आफूहरूको प्रतिबद्धता दोहोर्याउनुभयो ।तर, आर्थिक वृद्धिदर सन् २०२३ र २०२४ मा अपेक्षाअनुसार पुगेको छैन र ०.७ प्रतिशतमा सीमित रहेको तथ्याङ्क छ । इटालीको ऋण भार उच्च छ, जसले दीर्घकालीन आर्थिक विकासमा चुनौती कायम राखेको छ । यद्यपि, सरकारले सुधारका लागि निरन्तर प्रयास गरिरहेको छ । रासस/एएफपी",
      "link": "https://gorkhapatraonline.com/news/172568",
      "image": "https://gorkhapatraonline.com/storage/media/304434/conversions/meloni-original-thumb.jpg"
    },
    {
      "slug": "172513",
      "title": "काम नगर्नेको ठेक्का तोड्ने तयारी",
      "timestamp": 1758326400000,
      "source": "gp",
      "content": "आयोजना निर्माणका लागि ठेक्का स्वीकार गर्ने तर निर्धारित समयमा काम नगरी आयोजना नै अलपत्र पार्ने ठेकेदारको ठेक्का तोड्ने तयारीमा सरकार पुगेको छ । निश्चित अवधिभित्र सम्पन्न गर्ने प्रतिबद्धता गर्ने तर विभिन्न बहाना गर्दै आयोजना नै नबनाउने प्रवृत्ति निस्तेज गर्न त्यस्ता आयोजनाको ठेक्का सम्झौता तोड्ने तयारीमा सरकार लागेको हो ।",
      "longContent": "गोरखापत्र समाचारदाताकाठमाडौँ, असोज ४ गते । आयोजना निर्माणका लागि ठेक्का स्वीकार गर्ने तर निर्धारित समयमा काम नगरी आयोजना नै अलपत्र पार्ने ठेकेदारको ठेक्का तोड्ने तयारीमा सरकार पुगेको छ । निश्चित अवधिभित्र सम्पन्न गर्ने प्रतिबद्धता गर्ने तर विभिन्न बहाना गर्दै आयोजना नै नबनाउने प्रवृत्ति निस्तेज गर्न त्यस्ता आयोजनाको ठेक्का सम्झौता तोड्ने तयारीमा सरकार लागेको हो । तीन प्रमुख विकासकेन्द्रित मन्त्रालय भौतिक पूर्वाधार तथा यातायात, सहरी विकास र ऊर्जा, जलस्रोत तथा सिँचाइ मन्त्रालयको नेतृत्व लिनुभएका मन्त्री कुलमान घिसिङले मन्त्रालयका सचिवहरू र विभागीय प्रमुखलाई यस्ता आयोजना पहिचान गरी ठेक्का तोड्नेतर्फ अग्रसर हुन निर्देशन दिनुभएको छ । बैठकमा यस्ता आयोजनाको सूची बनाएर कारबाहीको प्रक्रिया अघि बढाउन उहाँले निर्देशन दिनुभएको हो । भौतिक पूर्वाधार तथा यातायात मन्त्रालयका सचिव केशवकुमार शर्माका अनुसार मन्त्रालयले करिब चार सय यस्ता आयोजना पहिचान गरी आयोजना प्रमुखलाई पत्राचार गरी आयोजनाबारे के कस्तो निर्णय लिने भनी सोधिएको छ । “हाम्रो मन्त्रालयले चार सय यस्ता आयोजना पहिचान गरेर ठेक्का तोड्ने वा अन्य उपाय के गर्ने भनेर आयोजना प्रमुखलाई सोधेको थियो,” उहाँले भन्नुभयो, “यही कुरा मन्त्रीज्यूलाई पनि ब्रिफिङ गर्दा अब आवश्यक कारबाही गर्न कुनै ढिलाइ नगर्न भन्नुभएको छ, मन्त्रालय यसमा अग्रसर छ ।”तीन वटै मन्त्रालयको कामकारबाहीको जानकारी लिँदै मन्त्री घिसिङले काम नगर्ने निर्माण व्यवसायीको अनुहार हेरेर आयोजनालाई अलपत्र अवस्थामा राख्न नदिने बताउनुभयोे ।“ठुला पूर्वाधारका आयोजना तोकिएका समय र गुणस्तरमा निर्माण सम्पन्न हुन नसक्दा एकातर्फ मुलुकले ठुलो आर्थिक क्षति बेहोरिरहेको छ,” मन्त्री घिसिङले भन्नुभयो, “अब कसैको अनुहार हेरेर हुँदैन, जीर्ण बनेका आयोजनाको ठेक्का तोडी नयाँ ठेक्का प्रव्रिmयामा जानु पर्छ, आयोजनालाई अलपत्र पारेर राख्न पाइँदैन ।”शर्माका अनुसार भौतिक पूर्वाधार अन्तर्गत तीन सयभन्दा बढी सडक र एक सय पुल निर्माण आयोजना अलपत्र छन् । जलस्रोततर्फ सुनकोशी–मरिण बहुद्देश्यीय आयोजना, भेरी–बबई डाइभर्सनलगायतका योजना अहिले सुस्त छन् । “आयोजना समयमै नबन्नु र त्यस्ता आयोजनामा अनियमितता हुनु पनि युवा विद्रोहको कारक हुन्,” बिहीबार साँझ ऊर्जा मन्त्रालयमा भएको बैठकमा मन्त्री घिसिङले भन्नुभयो, “अब कुनै ठेकेदारको अनुहार हेरेर हुन्न, जुनसुकै हालतमा नतिजा निस्कनु पर्छ भन्नेमा हेक्का राख्नूस् ।” मन्त्री घिसिङले बिहीबार सहरी विकास मन्त्रालयका सचिव गोपाल सिग्देल, विशेष भवन निर्माण आयोजना तथा समन्वय कार्यालय, आयोजनाका परामर्शदाता र निर्माण व्यवसायीसँग सिंहदरबार परिसरमा निर्माणाधीन संसद् भवनलगायत अन्य आयोजनाबारे छलफल गर्नुभएको थियो । संसद् भवन पुसअघि नै निर्माण सम्पन्न गर्ने गरी बाँकी रहेका काम गर्न उहाँले निर्देशन दिनुभयो । संसद् भवन तीन वर्षभित्र निर्माण सम्पन्न गर्ने गरी २०७६ को असोजमा ठेक्का सम्झौता भएको थियो । पाँचौँ पटक थपिएको ठेक्का सम्झौताको म्याद आगामी पुसमा सकिँदै छ । आयोजनाको भौतिक प्रगति ८६ प्रतिशत रहेको छ ।‘एक रुपियाँ पनि अनियमितता नहोस्’मन्त्री घिसिङले आफ्ना कार्यालय अन्तर्गतका निकायमा हुने सबैखाले अनियमितता रोक्न निर्देशन पनि दिनुभएको छ । “जेनजी आन्दोलनको मुख्य एजेन्डा नै भ्रष्टाचार नियन्त्रण होे, भ्रष्टाचार नियन्त्रण गर्न सकिएन भने ठुलो निराशा उत्पन्न हुन्छ,” उहाँले भन्नुभयो, “त्यसैले अनियमितता हुने छिद्रहरूको पहिचान गरी त्यसलाई बन्द गर्नुहोस्, एक रुपियाँ पनि अनियमितता गरेको फेला परेमा संलग्नलाई छाडिने छैन ।”",
      "link": "https://gorkhapatraonline.com/news/172513",
      "image": "https://gorkhapatraonline.com/storage/media/304337/conversions/Untitled-1-original-thumb.jpg"
    },
    {
      "slug": "172505",
      "title": "तेत्तिस अर्ब वैदेशिक लगानी प्रतिबद्धता",
      "timestamp": 1758326400000,
      "source": "gp",
      "content": "चालुु आर्थिक वर्ष २०८२/८३ को दुुई महिनामा ३३ अर्ब रुपियाँ बराबरको प्रत्यक्ष वैदेशिक लगानी (एफडिआई) प्रतिबद्धता आएको छ ।   उद्योग विभागका अनुसार चालुु आवको साउन–भदौमा २३६ परियोजनामार्फत ३३ अर्ब ९२ करोड ५४ लाख रुपियाँ लगानी प्रतिबद्धता आएको हो । अवधिमा स्वचालित मार्गमार्फत एक अर्ब ३६ करोड ८२ लाख रुपियाँ र नियमित रुटमार्फत ३१ अर्ब ७२ करोड रुपियाँ बराबरको लगानी प्रतिबद्धता आएको हो ।",
      "longContent": "गोरखापत्र समाचारदाताकाठमाडौँ, असोज ४ गते । चालुु आर्थिक वर्ष २०८२/८३ को दुुई महिनामा ३३ अर्ब रुपियाँ बराबरको प्रत्यक्ष वैदेशिक लगानी (एफडिआई) प्रतिबद्धता आएको छ । उद्योग विभागका अनुसार चालुु आवको साउन–भदौमा २३६ परियोजनामार्फत ३३ अर्ब ९२ करोड ५४ लाख रुपियाँ लगानी प्रतिबद्धता आएको हो । अवधिमा स्वचालित मार्गमार्फत एक अर्ब ३६ करोड ८२ लाख रुपियाँ र नियमित रुटमार्फत ३१ अर्ब ७२ करोड रुपियाँ बराबरको लगानी प्रतिबद्धता आएको हो । सबैभन्दा धेरै कृषि क्षेत्रमा नौ परियोजनामार्फत २१ अर्ब ५९ करोड आठ लाख रुपियाँको लगानी प्रतिबद्धता आएको हो । साउनमा सिन्धुुलीमा मासुु फ्याक्ट्री सञ्चालनका लागि सो लगानी प्रतिबद्धता आएको थियो । यस्तै पर्यटन क्षेत्रका ७९ परियोजनामा छ अर्ब ६९ करोड २० लाख, सेवामूलक क्षेत्रका १५ वटा परियोजनामा दुुई अर्ब ८१ करोड ५० लाख, उत्पादनमूलक १२ परियोजनामा एक अर्ब २४ करोड रुपियाँ लगानी प्रतिबद्धता आएको छ । यस्तै ऊर्जाको एक परियोजनामा १८ करोड ४२ लाख ५० हजार, सूचना प्रविधि क्षेत्रका १२० परियोजना ५६ करोड २७ लाख ५४ हजार रुपियाँ लगानी प्रतिबद्धता आएको छ । खनिज र पूर्वाधार क्षेत्रमा भने लगानी प्रतिबद्धता नआएको विभागले जनाएको छ । यस अवधिमा सबैभन्दा धेरै परियोजना साना लगानीका छन् । यस अवधिमा दर्ता भएका परियोजनामध्ये साना लगानीका परियोजनामार्फत २२५ बढी छन् । मझौला चार र ठुुला सात वटा आयोजना दर्ता भएका छन् ।",
      "link": "https://gorkhapatraonline.com/news/172505",
      "image": "https://gorkhapatraonline.com/storage/media/304327/conversions/Untitled-1-original-thumb.jpg"
    },
    {
      "slug": "172500",
      "title": "कोरलाले बढायो रोजगारी र व्यवसाय",
      "timestamp": 1758326400000,
      "source": "gp",
      "content": "उपल्लो मुस्ताङको ल्होमान्थाङ गाउँपालिका–१, छोसेरका नहर्बु दोर्जे एक सातादेखि निकै व्यस्त हुनुहुन्छ । तिब्बतको ढोङ्वासेन हुँदै कोरला नाकामा भित्रिएका विद्युतीय गाडी (इभी) २४ नम्बरको सीमास्तम्भबाट नेचुङ भन्सारसम्म",
      "longContent": "हरिकृष्ण शर्मा मुक्तिनाथ (मुस्ताङ), असोज ४ गते । उपल्लो मुस्ताङको ल्होमान्थाङ गाउँपालिका–१, छोसेरका नहर्बु दोर्जे एक सातादेखि निकै व्यस्त हुनुहुन्छ । तिब्बतको ढोङ्वासेन हुँदै कोरला नाकामा भित्रिएका विद्युतीय गाडी (इभी) २४ नम्बरको सीमास्तम्भबाट नेचुङ भन्सारसम्म ल्याउन उहाँलाई भ्याइनभ्याइ छ । उहाँले प्रतिगाडी चार हजार रुपियाँ लिने गर्नुभएको छ । नहर्बुसँगै छोसेरका सोनम गुरुङको पनि यस्तै कामको राम्रो कमाइ छ । नेचुङ–लिजी भन्सारमा आयातनिर्यातकर्ताको इभी गाडी, इलेक्ट्रोनिक्स, विभिन्न तयारी पोसाक, हस्तकला, मूर्ति तथा तथा कस्मेटिक सामानसहित मालसामान बोकेका कन्टेनरबाट लोड अनलोड गरेबापत ल्होमान्थाङ र लोघेकर दामोदरकुण्ड गाउँपालिका स्थानीयले राम्रो कमाइ गर्न थालेका छन् । चीनलाई जोड्ने प्रमुख व्यापारिक रसुवा र तातोपानी नाका बाढीपहिरोका कारण पूर्ण रूपमा ठप्प भएपछि वैकल्पिक रूपमा कोरला नाका प्रयोग भएपछि उपल्लो मुस्ताङका चालक तथा मजदुरी गर्नेलाई रोजगारी मिलेको ल्होमान्थाङ गाउँपालिका अध्यक्ष टसीनर्बु गुरुङले बताउनुभयो । उहाँले भन्नुभयो, “सिप अनुसारको रोजगारी मिलेको छ स्थानीयलाई, अहिले भ्याइनभ्याइ छ ।” अध्यक्ष गुरुङका अनुसार चिनियाँ कन्टेनरबाट सामान अनलोड गर्ने, नेपाली मालवाहक ट्र«कमा लोड गर्नेदेखि इभी गाडीलाई सोरुमसम्म लैजाने गरी स्थानीयले रोजगारी पाएका हुन् । कोरला नाकाबाट नेचुङ भन्सार कार्यालयसम्म करिब १४ किलोमिटरसम्म सामान ढुवानी गर्न स्थानीय ट्याक्टरसहितका सवारीसाधनसमेत नेपाली व्यवसायीले भाडामा लिएका छन् । कोरला नाका र नेचुङ भन्सार कार्यालयमा करिब ८० देखि एक सय जनाले अस्थायी रोजगारी पाएका छन् । मजदुरले दैनिक पाँच हजार र चालकले १५ हजार रुपियाँ कमाउँछन् ।नाकामा धमाधम सामान आउन थालेपछि पर्यटन र पशुपालनबाहेक कृषि तथा निर्माण क्षेत्रमा काम गर्नेलाई सहज भएको ल्होमान्थाङ–२, छोसेरका वडाध्यक्ष कर्म नाम्ङग्याल गुरुङले बताउनुभयो । वडाध्यक्ष गुरुङले नियमित नाका सञ्चालनमा आएमा स्थानीयले रोजगारी पाउने तथा वैदेशिक रोजगारीका लागि पलायन हुनुपर्ने बाध्यतासमेत अन्त्य हुने बताउनुभयो ।अहिले मुस्ताङमा मजदुरी गर्न तल्लो मुस्ताङमा गएका अन्य जिल्लाका मजदुरसमेत उपल्लो मुस्ताङ पुग्न थालेका छन् । चीनको सिगात्से हुँदै चिनियाँ विद्युतीय सवारीसाधन भित्रिन थालेपछि लोघेकर दामोदरकुण्ड गाउँपालिका–१, चराङमा पहिलो पटक विद्युतीय सवारीसाधन चार्जिङ स्टेसन उपल्लो मुस्ताङसहित तल्लो क्षेत्रमा समेत थप फास्ट चार्जिङ स्टेसन सञ्चालनमा ल्याउने तयारी भइरहेको छ । लोघेकर दामोदरकुण्ड गाउँपालिका अध्यक्ष लोप्साङ छोम्पेल विष्टले रसुवा र तातोपानी नाकासरह कोरला नाका सञ्चालनमा ल्याउन सकिने अहिलेको आयातनिर्यातले पुष्टि गरेको बताउँदै अब भन्सार क्षेत्रमा आवश्यक संरचना तथा सडकखण्डलाई थप व्यवस्थित गर्नुपर्ने बताउनुभयो । २०८० कात्तिक २७ देखि औपचारिक उद्घाटन गरी खुला गरिएको नाकालाई नेपाल सरकारले प्राथमिकतामा राख्न सकेमा चीनसँग जोडिएको सबैभन्दा उपयुक्त नाका बनाउन सकिने अध्यक्ष विष्टको भनाइ छ । मुस्ताङ भन्सार कार्यालयले समान आयातबाट तीन दिनमा मात्रै नौ करोड ७० लाख ६४ हजार रुपियाँ राजस्व सङ्कलन गरेको प्रमुख रमेश खड्काले बताउनुभयो । चिनियाँ भन्सारबाट आएका सबै सामान जाँचपास भएर जाँदा राजस्व बढ्ने छ ।",
      "link": "https://gorkhapatraonline.com/news/172500",
      "image": "https://gorkhapatraonline.com/storage/media/304322/conversions/Untitled-1-original-thumb.jpg"
    },
    {
      "slug": "172479",
      "title": "मुस्ताङ हुँदै १३ हजार बढी भेडाच्याङ्ग्रा अन्य जिल्ला पठाइयो",
      "timestamp": 1758240000000,
      "source": "gp",
      "content": "दसैँका लागि मुस्ताङ हुँदै १३ हजार ५७५ वटा भेडाच्याङ्ग्रा अन्य जिल्ला पठाइएको छ।",
      "longContent": "मुस्ताङ, असोज ३ गते। दसैँका लागि मुस्ताङ हुँदै १३ हजार ५७५ वटा भेडाच्याङ्ग्रा अन्य जिल्ला पठाइएको छ। यहाँको भेटेरिनरी अस्पताल तथा पशुसेवा विज्ञ केन्द्रकाअनुसार कर्णाली प्रदेशको मुगु, जुम्ला र डोल्पाबाट भेडाच्याङ्ग्रा मुस्ताङ हुँदै अन्य जिल्ला पठाइएको हो। केन्द्रका पशु चिकित्सक लालमणि अर्यालले मुस्ताङकै किसानका छ हजार ६०० भेडाच्याङ्ग्रा जिल्ला बाहिर पठाइएको जानकारी दिनुभयो। कर्णाली प्रदेशको जुम्लाबाट ७७५, मगुबाट पाँच सय र डोल्पाबाट पाँच हजार चार सय भेडाच्याङ्ग्रा मुस्ताङ हुँदै अन्य जिल्ला पठाइएको पशु चिकित्सक अर्यालले बताउनुभयो। मुस्ताङबाट अझै थप एक हजारको हाराहारीमा भेडाच्याङ्ग्रा जिल्ला बाहिर पठाइने अनुमान गरिएको छ। गतवर्ष दसैँमा मुस्ताङबाट नौ हजार बढी भेडाच्याङ्गा अन्य जिल्ला पठाइएको थियो। गत वर्षको तुलनामा औसत २० प्रतिशतभन्दा बढी भेडाच्याङ्ग्रा मुस्ताङ हुँदै बाहिरी जिल्ला पठाइएको पशु चिकित्सक डा. अर्यालले उल्लेख गर्नुभयो। यस वर्ष ५० प्रतिशत मुस्ताङबाट र ५० प्रतिशत कर्णाली प्रदेशबाट मुस्ताङको जोमसोम, घाँसा हुँदै पठाइएको हो। कास्कीका भेडाच्याङ्ग्रा व्यापारी पूर्णबहादुर रानाभाटले मुस्ताङको लोघेकर दामोदरकुण्ड गाउँपालिका–४ ताङग्याबाट कृषकको खोरबाटै २३५ वटा च्याङ्ग्रा खरिद गरी बिक्रीका लागि पोखरा लैजाने तयारी गरेको बताउनुभयो। उपल्लो मुस्ताङका कृषकहरूको गोठमै पुगेर च्याङ्ग्रा छनोट गरी ल्याएको उहाँको भनाइ छ। यसपटक कृषकको खोरमै गतवर्ष भन्दा केही बढी मूल्य परेको उहाँले बताउनुभयो।यसवर्ष रोज्जा च्याङ्ग्रा प्रतिगोटा ३५ हजार र माउ ९च्यालु० को १३ हजार रुपैयाँ मूल्य परेको व्यापारी रानाभाटको भनाइ छ। मुस्ताङबाट खरिद गरिएका च्याङ्ग्रा पैदलै पोखरा लगेर बिक्री गरिने उहाँले बताउनुभयो। सायद पोखरामा लैजाँदा रोज्जा च्याङ्ग्राको ४२ हजार र च्यालु च्याङ्ग्राको १८ हजार रुपैयाँमा बिक्री गरिने व्यापारी रानाभाटले बताउनुभयो। गतवर्ष मुस्ताङबाट २८६ वटा च्याङ्ग्रा पोखरा लगेर बिक्री गर्दा राम्रै फाइदा भएकामा यसवर्ष देशमा उत्पन्न परिस्थितिले गर्दा च्याङ्ग्रा बिक्री नहुने पो होकी भन्ने चिन्ता बढेको व्यापारी रानाभाटले जनाउनुभयो।दसैँका लागि जिल्लाबाट बाहिरिने भेडाच्याङ्ग्राको व्यापारी र च्याङ्ग्रा धनीको समन्वयमा खोरमै पुगेर भेटेरिनरी परीक्षण गरिएको छ। यहाँ परीक्षण गरिएका भेडाच्याङ्ग्राको अवघि ७२ घण्टासम्मको हुनेछ। मानव स्वास्थ्यको रक्षा र अस्वस्थकर च्याङ्ग्राका कारण रोगव्याधी नफैलिओस भन्ने अभिप्रायले भेडाच्याङग्राको परीक्षण गरिएको हो।मुस्ताङमा यसवर्ष करिब एक सयभन्दा बढी च्याङ्ग्रा व्यापारी आएका छन्। यहाँबाट खरिद गरिएका च्याङ्ग्रा व्यापारीहरूले पोखरा–काठमाडौँलगायत स्थानमा लगेर बिक्री गर्छन्। कतिपय व्यापारीले मुस्ताङबाट निकासी गरिएका च्याङ्ग्रा पैदल खेदाउँदा म्याग्दी, पर्वत र बाग्लुङलगायत स्थानमा लगेर बिक्री गर्ने गर्छन्।हिमाली जिल्लाको उच्च लेक तथा पाटनमा पालन गरिएका भेडाच्याङ्ग्राको मासु स्वादिलो र पोषिलो हुने भएकाले सहर बजारको उपभोक्ता दसैँमा च्याङ्ग्राको मासु खान रुचाउँछन्।रासस",
      "link": "https://gorkhapatraonline.com/news/172479",
      "image": "https://gorkhapatraonline.com/storage/media/304303/conversions/sheep-dashain-original-thumb.jpg"
    },
    {
      "slug": "172467",
      "title": "अमेरिकी प्रतिबन्ध छल्दै रुस-भियतनामबिच गोप्य सम्झौता, ऊर्जा नाफाबाट हतियार सम्झौताको भुक्तानी",
      "timestamp": 1758240000000,
      "source": "gp",
      "content": "रुस र भियतनामले अमेरिकी तथा पश्चिमी प्रतिबन्धबाट जोगिन हतियार सम्झौताको भुक्तानी ऊर्जा नाफामार्फत लुकाउने संयन्त्र विकास गरेका छन् ।",
      "longContent": "बैङ्कक, असोज ३ गते । रुस र भियतनामले अमेरिकी तथा पश्चिमी प्रतिबन्धबाट जोगिन हतियार सम्झौताको भुक्तानी ऊर्जा नाफामार्फत लुकाउने संयन्त्र विकास गरेका छन् । एसोसिएटेड प्रेसले प्राप्त गरेको आन्तरिक भियतनामी कागजातअनुसार संयुक्त तेल-ग्यास उद्यमको नाफा प्रयोग गरेर ऋण तिर्ने र हतियार खरिद गर्ने व्यवस्था बनेको छ, जसले विश्वव्यापी बैंकिङ प्रणालीलाई बाइपास गर्छ ।यस योजनाअन्तर्गत भियतनामले मस्कोबाट लडाकू विमान, ट्याङ्क र जहाज ऋणमा लिएको छ र साइबेरियास्थित संयुक्त तेल कम्पनीको नाफाबाट किस्ता बुझाएको छ । लेनदेन नगद बिना तर गोप्य ढङ्गले प्रवाह हुने गरी डिजाइन गरिएको हो । अमेरिकाले दक्षिणपूर्व एसियामा भियतनामसँग सम्बन्ध बलियो बनाउन खोजिरहेको तर ट्रम्प प्रशासनले रुसमाथि कडा प्रतिबन्धको धम्की दिइरहेको बेला यो खुलासा भएको हो । ह्वाइट हाउसले हनोईसँग व्यापारमा २० प्रतिशत भन्सार शुल्क लगाएर वार्ता जारी राखेको छ ।संयन्त्रको काम गर्ने तरिकासन् २०२४ मा तयार गरिएको मेमोअनुसार भियतनामको नाफा रूस पठाइन्छ । त्यसपछि रूसी राज्य स्वामित्वको कम्पनी जारुबेझनेफ्ट मार्फत फेरि भियतनामको पेट्रोभियतनाममा फिर्ता हुन्छ । यसरी रकम रूस र भियतनामभित्र मात्रै सर्छ र स्विफ्ट प्रणालीबाट जोगिन्छ ।रणनीतिक सन्देशविश्लेषकले यसलाई सामान्य व्यापारिक ‘अफसेट’ भन्दा निकै माथिको व्यवस्था भनेका छन् । भियतनामले चीनसँगको दक्षिण चीन सागर विवादलाई ध्यानमा राख्दै आफ्नो सेनालाई बलियो बनाउन रुसी हतियारमा निर्भर रहेको देखिन्छ । अमेरिकाले भने यसलाई चीनविरुद्ध साझेदारको रूपमा हेर्छ ।राजनीतिक संवेदनशीलताआन्तरिक कागजात चुहाउने भियतनामी अधिकारीले वासिङ्टनसँगको सम्बन्ध जोखिममा पार्ने डर औँल्याएका छन् । अमेरिकाले प्रत्यक्ष प्रतिक्रिया नदिए पनि ‘प्रतिबन्ध यथावत् रहने’ चेतावनी दिएको छ । यसबिच, रुसी राष्ट्रपति भ्लादिमिर पुटिनको हनोई भ्रमण (सन् २०२४) मा नयाँ ऊर्जा सम्झौता भएको थियो भने सन् २०२६-२०३० को रक्षा-रणनीतिक साझेदारीमा पनि हस्ताक्षर भएको छ । विशेषज्ञका अनुसार युरोप र अमेरिकाबाट दबाब बढेसँगै भियतनामको यो दोहोरो खेल कूटनीतिक चुनौती बन्न सक्छ । रासस/एपी",
      "link": "https://gorkhapatraonline.com/news/172467",
      "image": "https://gorkhapatraonline.com/storage/media/304283/conversions/Viet-original-thumb.jpg"
    },
    {
      "slug": "172402",
      "title": "यस्तो छ आजका लागि सागसब्जी र फलफूलको मूल्य",
      "timestamp": 1758240000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ ।",
      "longContent": "काठमाडौँ, असोज ३  गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ । गोलभेँडा ठूलो (नेपाली) प्रतिकिलो रु ७०, गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ४५, गोलभेँडा सानो (टनेल) प्रतिकिलो रु ५७, गोलभेँडा सानो (भारतीय) प्रतिकिलो रु ४०, आलु रातो प्रतिकिलो रु ५२, आलु रातो (भारतीय) प्रतिकिलो रु ३३, आलु रातो (मुडे) प्रतिकिलो रु ४६, प्याज सुकेको भारतीय प्रतिकिलो रु ३७, गाजर (लोकल) प्रतिकिलो रु १३०, गाजर (तराई) प्रतिकिलो रु ११०, लोकल बन्दा प्रतिकिलो रु ५०, काउली स्थानीय प्रतिकिलो रु ७५, रातो मूला प्रतिकेजी रु ५५, सेतो मूला (हाइब्रिड) प्रतिकिलो रु ५५, भन्टा लाम्चो प्रतिकिलो रु २५, भन्टा डल्लो प्रतिकिलो रु ४५, तने बोडी प्रतिकिलो रु १२०, मकै बोडी प्रतिकिलो रु ८५ कायम भएको छ । त्यसैगरी, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो रु १००, टाटे सिमी प्रतिकिलो रु ९०, भटमास कोसा प्रतिकिलो रु ८०, तीतो करेला प्रतिकिलो रु ६०, लौका प्रतिकिलो रु ६०, परबर (लोकल) प्रतिकिलो रु ८०, परबर (तराई) प्रतिकिलो रु ८०, चिचिण्डो प्रतिकिलो रु ३५, घिरौँला प्रतिकिलो रु ७०, झिगुनी प्रतिकिलो रु ८५, फर्सी पाकेको प्रतिकिलो रु ७०, फर्सी हरियो (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ५०, सलगम प्रतिकिलो रु ८०, भिण्डी प्रतिकिलो रु ८५ कायम गरिएको छ । त्यसैगरी, सखरखण्ड प्रतिकेजी रु ७०, पिँडालु प्रतिकिलो रु ७५, स्कूस प्रतिकिलो रु २०, रायोसाग प्रतिकिलो रु १००, पालूगो साग प्रतिकेजी रु १००, तोरीको साग प्रतिकिलो रु ९०, हरियो प्याज प्रतिकिलो रु ८०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३५०, कुरिलो प्रतिकिलो रु ४००, निगुरो प्रतिकिलो रु ९० निर्धारण गरिएको छ ।ब्रोकाउली प्रतिकिलो रु १६०, चुकुन्दर प्रतिकिलो रु ७०, सजीवन प्रतिकिलो रु २४०, रातो बन्दा प्रतिकिलो रु १८०, जिरीको साग प्रतिकिलो रु ११०, सेलरी प्रतिकिलो रु ३५०, पार्सले प्रतिकिलो रु ११००, सौफको साग प्रतिकिलो रु ३५०, पुदिना प्रतिकिलो रु ८५०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १३५, कागती प्रतिकिलो रु १६०, अनार प्रतिकिलो रु ३५०, तरबुजा हरियो प्रतिकिलो रु ६५, मौसम प्रतिकिलो रु १६०, जुनार प्रतिकिलो रु २६०, भुइँकटहर प्रतिगोटा रु १५५, काँक्रो (लोकल) प्रतिकिलो रु ८०, काँक्रो (हाइब्रिड) प्रतिकिलो रु ३०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ६०, मेवा (भारतीय) प्रतिकिलो रु १००, अम्बा प्रतिकिलो रु ९० र लप्सी प्रतिकिलो रु ६०, किबी प्रतिकिलो रु ३५०, सरिफा प्रतिकिलो रु १२० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ९०, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ४०, खुर्सानी हरियो माछे प्रतिकिलो रु ८०, खुर्सानी अकबरे प्रतिकिलो रु २५०, भेडे खुर्सानी प्रतिकिलो रु ९०, लसुन हरियो प्रतिकिलो रु १६०, हरियो धनियाँ प्रतिकिलो रु ८०, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २५०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३५०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १९०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/172402",
      "image": "https://gorkhapatraonline.com/storage/media/304161/conversions/adrhs-original-thumb.jpg"
    },
    {
      "slug": "172381",
      "title": "उज्यालो नेपाल",
      "timestamp": 1758240000000,
      "source": "gp",
      "content": "नयाँ संविधान जारी भएको एक दशकको अवधिमा मुलुकमा काँचुली फेरेको एक क्षेत्र ऊर्जा हो । क्षेत्रगत तुलनामा द्वन्द्वकाल र राजनीतिक अस्थिरताको असरस्वरूप जलविद्युत् उत्पादन तथा प्रसारण वितरण पूर्वाधार नबन्दा लोडसेडिङको कहालीलाग्दो अवस्थाबिच जनता आफैँले बनाएको संविधान पाएका थिए । नेपालको ऊर्जा क्षेत्रमा नेतृत्वदायी भूमिका रहेको नेपाल विद्युत् प्राधिकर",
      "longContent": "नयाँ संविधान जारी भएको एक दशकको अवधिमा मुलुकमा काँचुली फेरेको एक क्षेत्र ऊर्जा हो । क्षेत्रगत तुलनामा द्वन्द्वकाल र राजनीतिक अस्थिरताको असरस्वरूप जलविद्युत् उत्पादन तथा प्रसारण वितरण पूर्वाधार नबन्दा लोडसेडिङको कहालीलाग्दो अवस्थाबिच जनता आफैँले बनाएको संविधान पाएका थिए । नेपालको ऊर्जा क्षेत्रमा नेतृत्वदायी भूमिका रहेको नेपाल विद्युत् प्राधिकरण आर्थिक वर्ष २०७२/७३ मा करिब ३५ अर्ब रुपियाँ सञ्चित नोक्सानीमा थियो । करिब १८ घण्टासम्म लोडसेडिङको अवस्था थियो । ५८ प्रतिशत जनताले मात्र विद्युत् उपयोग गर्न पाएका थिए । प्राविधिक र व्यवस्थापकीय चुस्तताको अभावले त्यसबेला करिब २६ प्रतिशत विद्युत् चुहावट थियो । विद्युत् खपत प्रतिव्यक्ति वार्षिक १३१ युनिट मात्र थियो । देशभित्र कुल विद्युत् जडित क्षमता ८५६ मेगावाट मात्र थियो । १३२ केभी प्रसारण लाइनबाट मात्र विद्युत् आपूर्ति हुने अवस्था थियो । आव २०७२÷७३ मा वितरण लाइन एक लाख २१ हजार सर्किट किलोमिटर मात्र थियो । पूर्वाधारकै अभावले गर्दा भारतबाट आयात गरेर विद्युत् आपूर्ति बढाउने अवस्था पनि त्यसबेला थिएन । विद्युत् पु¥याउन नसकेर त्यसबेला विद्युत् खपत कम गरौँ भन्ने सूचना जारी गर्ने अवस्थामा नेपाल विद्युत् प्राधिकरण थियो ।अहिले भने अवस्था फेरिएको छ । प्राधिकरणका अनुसार आव २०८१/८२ मा कर चुक्तापूर्व नौ अर्ब छ करोड रुपियाँ खुद नाफा आर्जन भएको छ । यस्तो नाफा आव २०८०/८१ मा १४ अर्ब ४६ करोड रुपियाँ थियो । कुल वार्षिक व्यवसाय एक खर्ब ३८ अर्ब रुपियाँ पुगेको छ । ९८ प्रतिशत भूभागमा राष्ट्रिय ग्रिड पुगिसकेको छ भने प्रतिव्यक्ति वार्षिक ऊर्जा खपत ४६५ युनिट पुगेको छ । विद्युत्को जडित क्षमता तीन हजार ५९१ मेगावाट पुगेको छ । विद्युत् चुहावट पनि १२.२६ कायम भएको छ । प्रसारण लाइन क्षमता छ हजार ७६० सर्किट किलोमिटर पुगेको छ । प्रसारण सबस्टेसनको क्षमता कुल १४ हजार १२३ एमभिए पुगेको छ । चाहिने जति विद्युत् आयातसमेत गर्न नसक्ने अवस्थाको मुलुक अहिले भारत र बङ्गलादेशमा गरी ११३०.९ मेगावाट विद्युत् निर्यात गर्ने अवस्थामा पुगेको छ ।विद्युत् ऐन, २०४९ को जग  वास्तवमा संविधान जारी भएपछिको यो दशकमा विद्युत् क्षेत्रले तुलनात्मक रूपमा फड्को मार्नुमा विद्युत् ऐन, २०४९ ले नै ऐतिहासिक भूमिका खेलेको देखिन्छ । यही ऐनको जगमा २०५१ सालदेखि जलविद्युत् आयोजनाको अनुमतिपत्र निजी क्षेत्रलाई दिन सुरु गरियो । २०५५ असार १४ गते पहिलो पटक विद्युत् खरिदबिक्रीको दर निर्धारण भयो । यो व्यवस्थाले निजी क्षेत्रलाई आफूले प्राप्त गर्ने प्रतिफल सुनिश्चित भएको अनुभूति भयो र आयोजना निर्माणमा आग्रसर भए । बहुदलीय व्यवस्थाको उदार आर्थिक नीति र निजी क्षेत्रमैत्री वातावरण निर्माण हुँदा निजी क्षेत्र उत्साहित भएर जलविद्युत्मा लगानी थाल्यो । २०४९ सालमा नयाँ औद्योगिक व्यवसाय ऐन र वैदेशिक लगानी तथा प्रविधि ऐन ल्याई वैदेशिक लगानीका साथै निजी क्षेत्रले प्राथमिकता पाउने वातावरण बन्यो । बैङ्क तथा वित्तीय संस्थाले ऊर्जासहितको प्राथमिक क्षेत्रमा लगानी गर्नुपर्ने अनिवार्य प्रावधान क्रमशः बढाउँदै लगेर २०७५ असारसम्म कुल २५ प्रतिशत लगानी गर्नुपर्ने व्यवस्था गरियो । त्यसमध्ये ऊर्जामा पाँच प्रतिशत अनिवार्य लगानी गर्नुपर्ने व्यवस्था छ । यो व्यवस्थालाई २०८४ सम्म ४० प्रतिशत पु¥याउनुपर्ने र त्यसमा ऊर्जामा १० प्रतिशत अनिवार्य लगानी गर्नुपर्ने व्यवस्था गरिएको छ । यस व्यवस्थाले गर्दा ऊर्जामा बैङ्क तथा वित्तीय संस्थाले प्रत्येक वर्ष लगानी बढाउँदै लगेको देखिन्छ । विद्युत् व्यापारमा खुलेको आयाम निजी क्षेत्रको अग्रसरता र सरकारी निरन्तरताबिच मुलुकमा विद्युत् उपलब्धता बढ्दै गएको परिवेशमा यो दशकको महत्वपूर्ण उपलब्धिका रूपमा नेपालको विद्युत् व्यापारलाई मान्नु पर्छ । भारतसँग नेपालले २०७१ असोज १५ गते पहिलो पटक विद्युत् व्यापार सम्झौता गरेको थियो । यही सम्झौताको जगमा नेपाल र भारतबिच विद्युत् आदानप्रदानलाई विस्तृतीकरण र प्रक्रियागत गर्न विभिन्न सम्झौता भएका हुन् । त्यही जगमै पछिल्लो पटक २०८० पुस १९ मा भारतीय विदेशमन्त्री एस जयशङ्करको नेपाल भ्रमणका क्रममा १० वर्षमा १० हजार मेगावाट विद्युत् भारत निर्यात गर्ने दीर्घकालीन सम्झौता भएको थियो । अहिले नेपालले भारतमा करिब एक हजार मेगावाट विद्युत् निर्यात गरिरहेकोे छ । भारतको सकारात्मक भूमिकाकै कारण भारतीय भूमि हुँदै नेपालको ४० मेगावाट बिजुली बङ्गलादेशसम्म पुगेको छ । सरकारपिच्छे कार्ययोजनामुलुकले पञ्चवर्षीय योजनाका आधारमा दीर्घकालीन विकासको खाका कोर्ने हो तर क्षेत्रगत लक्ष्य प्राप्तिमा पञ्चवर्षीय योजना पर्याप्त नहुँदा कार्यान्वयन गर्ने निकायले आफैँ योजना बनाउने अभ्यास छ । यसबाहेक बजेट वक्तव्यमार्फतपनि यस्तै खाले अभ्यास गर्ने गरेको देखिन्छ । ऊर्जा क्षेत्रमा पनि यस्ता धेरै योजना बनेका थिए तर कार्ययोजना मन्त्री परिवर्तन हुनासाथ अर्को कार्ययोजना बनाउने अभ्यास भयो । संविधान जारी भएलगत्तै २०७२ असोज २६ मा तत्कालीन ऊर्जामन्त्री टोपबहादुर रायमाझीले ‘राष्ट्रिय ऊर्जा सङ्कट निवारण तथा विद्युत् विकास दशकसम्बन्धी अवधारणापत्र एवं कार्ययोजना’ ल्याउनुभयो । जसमा १० वर्षमा १० हजार मेगावाट विद्युत् उत्पादन गर्ने लक्ष्य थियो । २०७३ असोजमा अर्का ऊर्जामन्त्री जनार्दन शर्माले दीर्घकालीन र अल्पकालीन योजना ल्याउनुभयो । अघिल्लो अलपत्र प¥यो । त्यस्तै २०७५ वैशाख २५ मा तत्कालीन ऊर्जामन्त्री वर्षमान पुनले १० बर्से वर्तमान अवस्था र भावी मार्गचित्र (श्वेतपत्र) ल्याउनुभयो । तीन वर्षमा तीन हजार, पाँच वर्षमा पाँच हजार र १० वर्षमा आन्तरिक खपतसहित १५ हजार मेगावाट विद्युत् उत्पादन गर्ने लक्ष्य राखिएको थियो । एकै दलबाट प्रतिनिधित्व गर्ने मन्त्रीले समेत अघिल्ला योजनालाई कार्यान्वन नगर्ने र आफ्नो परिचय जोड्न नयाँ योजना ल्याउने परिपाटी रोकिएको छैन । उपलब्धिमा हामी आज साढे तीन हजार मेगावाट जडित क्षमतामै सीमित छौँ ।योजनाको सिलिसिलामा २०८१ पुस १६ गते बसेको मन्त्रीपरिषद् बैठकले नै ऊर्जा विकास मार्गचित्र तथा कार्ययोजना–२०८१ स्वीकृत गरेको छ । उक्त मार्गचित्रमा सन् २०३५ सम्ममा नेपालको विद्युत् उत्पादनको जडित क्षमता २८ हजार पाँच सय मेगावाट पु¥याउने लक्ष्य छ । यो लक्ष्य प्राप्तिका लागि आगामी १० वर्षमा २५ हजार मेगावाट विद्युत उत्पादन हुनु पर्छ । यसका लागि करिब ६५ खर्ब रुपियाँ लगानी हुनु पर्छ । अस्थिरता र प्रक्रियाको जालो\tजलविद्युत् आयोजना विकासका सन्दर्भमा सरकार उदार बन्दै जाँदा निजी क्षेत्रले विभिन्न चलखेल पनि नगरेका होइनन् । आयोजना आफूले ओगट्ने र अनौपचारिक बजारमा लाइसेन्सको व्यापार गर्ने प्रवृत्तिले झोलामा खोलाको उपमा पनि पायो । संविधान जारी भएपश्चात् आमनेपालीदेखि लगानीकर्ता व्यवसायीले खोजेका स्थिरता र चुस्त नीतिगत व्यवस्थापन थियो । राजनीतिक दलबिचकै असहमति र लामो संसदीय प्रक्रियाले समयमा कानुन नबन्ने र त्यसबाट लगानीकर्ता पीडित बन्नुपर्ने अवस्था रह्यो । विद्युत् उत्पादनमा सफलता पाउँदै जाँदा निजी क्षेत्र विद्युत् निर्यात र प्रसारण लाइनमा पनि अग्रसर भएको थियो तर त्यही विद्युत् ऐनले निजी क्षेत्रलाई रोक्यो । शासकहरूले निजी क्षेत्रलाई हामी साथ दिन्छौँ भनिरहे तर व्यवहारमा त्यो ऐनसमेत संशोधन गरिएन । नयाँ विद्युत् ऐन बनाउने भनेर विधेयक बनाइयो तर त्यही विधेयक पनि निजी क्षेत्रमैत्री नभएको गुनासो आयो । स्वतन्त्र ऊर्जा उत्पादकको संस्था (इप्पान) ले स्वदेशी लगानीकर्तालाई हतोत्साही बनाउने धारणा बनायो । उता पूर्वाधार विकास समितिमै एक वर्षभन्दा बढी समय अड्काइयो । यही बिचमा जेनजी विद्रोहको परिणामस्वरूप प्रतिनिधि सभा विघटन भयो । विधेयक अब निष्व्रिmय अवस्थामा पुगेको छ । मुलुकमा जलविद्युत् विकास नीति छ तर त्यसैलाई कार्यान्वयन गर्न जटिल बनाउने भूमि, वन जस्ता नीति छन् । एकातिर १० वर्षमा १५ हजार मेगावाट विद्युत् उत्पादन गर्ने, १० हजार मेगावाट विद्युत् निर्यात गर्ने भनेर रोडम्याप बनाइन्छ । निजी क्षेत्रको विद्युत् चाहियो भने किन्ने अन्यथा थाहा छैन भन्ने सन्देशसहित विद्युत् खरिदमा टेक एन्ड पेको नीति बजेट वक्तव्यमार्फत ल्याइन्छ । निजी क्षेत्रलाई आफैँ बजार खोज्न पनि नदिने, उसको उत्पादन किन्न पनि स्वैच्छिक रहने दोहोरोपना र विरोधाभासले विद्युत्मा लगानी किन गर्ने भन्ने दोधारको अवस्थामा स्वदेशी लगानीकर्तालाई पु¥याइएको छ । नेतृत्वको बहसनेपालको विद्युत् क्षेत्रमा नेतृत्वको भूमिकाले ठुलै महत्व राख्दै आएको छ । संस्थागत संरचनामा ऊर्जा, जलस्रोत तथा सिँचाइ मन्त्रालयमातहतको संस्थान भए पनि प्राधिकरण समग्र ऊर्जा क्षेत्रको संवेदनशील र रणनीतिक महìवको निकायका रूपमा स्थापित छ । संविधान निर्माणको एक दशक अवधिमध्ये करिब  आठ वर्ष प्राधिकरणको कार्यकारी निर्देशकमा कुलमान घिसिङ रहनुभयो । जो अहिले मन्त्रालयकै मन्त्री नियुक्त हुनुभएको छ । काहालीलाग्दो १८ घण्टा लोडसेडिङ भइरहँदा २०७३ भदौ ३० गतेदेखि प्राधिकरणको कार्यकारी निर्देशकमा घिसिङ आउनुभयो । लगत्तै अन्धकार, मैनबत्ती र इन्भर्टरमा अभ्यस्त आमजनता एक वर्षभित्रै लोडसेडिङमुक्त मुलुकका नागरिक बन्न पाए । विद्युत् आपूर्ति प्रणालीको उचित व्यवस्थापन र व्यवस्थापकीय कुशलताका आधारमा लोडसेडिङ हटाउन सकेको जस उहाँलाई जान्छ । पहिलो कार्यकाल पूरा गरेको एक वर्षपश्चात् घिसिङ २०७८ साउन २५ गते पुनः कार्यकारी निर्देशकमा आउनुभयो । विद्युत्को पूर्वाधार विस्तारमा व्यापक लगानी विस्तारको प्रयास भइरहँदा विद्युत् खपत विस्तारका काम पनि सो समयमा भए । काठमाडौँ, ललितपुर र पोखरा जस्ता सहरमा विद्युत् लाइन भूमिगत गर्ने काम यही समयमा भए । विद्युतीय सवारी प्रवर्धन गर्न चार्जिङ स्टेसन विस्तारको परियोजना कार्यान्वयन गरियो । प्राधिकरणले प्रसारण लाइन मात्र होइन, विद्युत् उत्पादनमा पनि लगानी बढाएको छ । प्राधिकरणको सहायक कम्पनीमार्फत १४० मेगावाटको तनहुँ जलाशययुक्त, ४० मेगावाटको राहुघाट र ३७ मेगावाटको माथिल्लो त्रिशूली ३ ‘बी’, २० मेगावाटका रोल्वालिङ जलविद्युत् आयोजना निर्माणाधीन छन् । प्राधिकरणको सहायक कम्पनी चिलिमेको अगुवाइमा १६८ मेगावाटका आयोजना सञ्‍चालनमा आएका छन् भने १०२ मेगावाटको मध्यभोटेकोशी जलविद्युत् आयोजना व्यावसायिक सञ्‍चालनको अन्तिम तयारीमा छ । चिलिमे जलविद्युत् कम्पनीले करिब तीन सय मेगावाटका थप जलविद्युत् आयोजना अगाडि बढाएको छ । ४२ मेगावाटको माथिल्लो मोदी–ए, १८.२ मेगावाटको माथिल्लो मोदी र ९९ मेगावाटको तामाकोशी पाँचौँको निर्माण सुरु भएको छ । २१० मेगावाटको चैनपुर सेती, एक हजार ६३ मेगावाटको माथिल्लो अरुण र ६७० मेगावाटको दुधकोशी जलाशययुक्त जलविद्युत् आयोजना वित्तीय व्यवस्थापन गरी निर्माणमा जाने अवस्थामा पुगेका छन् । यी आयोजनाको निर्माणपूर्वका तयारीका कार्य द्रुत गतिमा भइरहेका छन् । माथिल्लो अरुण आयोजना,  अरुण–४ जलविद्युत् आयोजना, ६८३ मेगावाटको सुनकोशी–३ जलाशययुक्त जलविद्युत् आयोजना अगाडि बढाइएको छ । त्यस्तै दक्षिण एसियाली क्षेत्रकै नमुना परियोजनाका रूपमा अगाडि बढाउन सकिने १० हजार ८०० मेगावाटको कर्णाली (चिसापानी) बहुउद्देश्यीय जलाशययुक्त आयोजनाको विस्तृत अध्ययन प्रक्रिया सुरु गरिएको छ । पम्प स्टोरेज जलविद्युत् आयोजनाहरू पहिचान गरी करिब ८०० मेगावाटका केही उत्कृष्ट आयोजनाको थप अध्ययन अगाडि बढाइएको छ । लगानी बोर्डको समन्वयमा ९०० मेगावाट क्षमताको अरुण तेस्रो जलविद्युत् आयोजना भारतीय लगानीमा निर्माणाधीन छ । माथिल्लो कर्णाली जलविद्युत् आयोजना पनि निर्माणको चरणमा प्रवेश गर्ने तरखरमा छ । मिलेनियम च्यालेन्ज एकाउन्ट नेपालको ४०० केभी क्षमताको प्रसारण लाइन निर्माणाधीन छ ।  सरकारको साथले नेपाल–भारत विद्युत् व्यापारलाई कार्यान्वयनमा ल्याउन पनि प्राधिकरणले परिणाममुखी काम गरेको हो तर दोस्रो कार्यकालको मध्यतिर आइपुग्दा लोडसेडिङको समयमा अतिरिक्त विद्युत् खपत गरेका उद्योगको प्रिमियम महसुल असुलीको विषय घिसिङका लागि विषम बन्न पुग्यो । प्राधिकरण व्यवस्थापन महसुल असुलीमा अडिग रहिरहँदा तत्कालीन सरकार भने प्राधिकरणको गतिलाई रोक्ने प्रयासमा लाग्यो । महसुल नतिरेका भनिएका उद्योगको लाइन काट्न रोकियो । संसद्को सार्वजनिक लेखा समिति पनि प्राधिकरणको कदमको विपक्षमा रह्यो र अन्ततः यही मुद्दाका कारण घिसिङलाई बर्खास्त गरियो । जेनजी आन्दोलनपश्चात् गठित अन्तरिम सरकारमा घिसिङ नै ऊर्जा, जलस्रोत तथा सिँचाइमन्त्री बन्नुभएको छ र पहिलो निर्णयका रूपमा यो महसुल असुल गर्ने निर्णयमा हस्ताक्षर गुर्नभएको छ । नेपालको जलविद्युत् समृद्धिको आधारका रूपमा स्थापित भइसकेको छ । आन्तरिक खपत विस्तार र बचेको विद्युत् निर्यात गर्ने रणनीति नै ऊर्जा विकासको उचित रणनीतिका रूपमा स्थापित भएको छ । अबका दिनमा दिगो नीतिगत व्यवस्थापन, निजी क्षेत्रलाई सहज वातावरण निर्माण जस्ता कार्य गर्ने हो भने नेपालको अर्थतन्त्रको महत्वपूर्ण पिल्लरका रूपमा यो क्षेत्र विकसित हुने छ ।",
      "link": "https://gorkhapatraonline.com/news/172381",
      "image": "https://gorkhapatraonline.com/storage/media/304137/conversions/Urja27-original-thumb.jpg"
    },
    {
      "slug": "172363",
      "title": "बिजुली उत्पादन रोक्नु हुँदैन : ऊर्जामन्त्री",
      "timestamp": 1758240000000,
      "source": "gp",
      "content": "ऊर्जा, जलस्रोत तथा सिँचाइमन्त्री कुलमान घिसिङले बजार अभाव देखाएर विद्युत् उत्पादनलाई रोक्न नहुने बताउनुभएको छ ।  स्वतन्त्र ऊर्जा उत्पादकहरूको संस्था नेपाल (इप्पान) ले बिहीबार नवनियुक्त ऊर्जामन्त्री घिसिङलाई बधाई तथा शुभकामना व्यक्त गर्दै आफ्ना माग पेस गरेको थियो । सोही व्रmममा उहाँले देशका लागि अझै धेरै बिजुली आवश्यक रहेकाले विद्युत् उत्पादन रोक्न नहुने स्पष्ट पार्नुभयो ।",
      "longContent": "गोरखापत्र समाचारदाताकाठमाडौँ, असोज ३ गते । ऊर्जा, जलस्रोत तथा सिँचाइमन्त्री कुलमान घिसिङले बजार अभाव देखाएर विद्युत् उत्पादनलाई रोक्न नहुने बताउनुभएको छ ।स्वतन्त्र ऊर्जा उत्पादकहरूको संस्था नेपाल (इप्पान) ले बिहीबार नवनियुक्त ऊर्जामन्त्री घिसिङलाई बधाई तथा शुभकामना व्यक्त गर्दै आफ्ना माग पेस गरेको थियो । सोही व्रmममा उहाँले देशका लागि अझै धेरै बिजुली आवश्यक रहेकाले विद्युत् उत्पादन रोक्न नहुने स्पष्ट पार्नुभयो । “देशका लागि अझै धेरै बिजुली चाहिएको छ, २०/३० हजार मेगावाट बिजुली चाहिन्छ,” उहाँले भन्नुभयोे, “बिजुलीको बजार छैन भन्ने होइन, बजार सिर्जना गर्ने हो । अहिले उत्पादन रोक्नतिर लाग्यौँ भने १० वर्षपछि ठुलो समस्या झेल्नु पर्छ ।”भेटमा इप्पान अध्यक्ष गणेश कार्कीले पछिल्लो समय नेपाल विद्युत् प्राधिकरणले बिजुलीको बजार नभएको भन्दै लामो समयदेखि विद्युत् खरिद सम्झौता (पिपिए) नै रोकिराखेको जानकारी गराउनुभएको थियो । उहाँले अब निजी क्षेत्रका लगानीकर्ताको मनोबल उच्च बनाउने गरी लगानी गर्ने वातावरण बनाउन मन्त्री घिसिङलाई आग्रह गर्नुभयो । मन्त्री घिसिङले निजी क्षेत्रलाई अझ बढी लगानीका लागि प्रोत्साहन गरिने आश्वस्त पार्नुभयो । “नियमावली निर्देशिका परिवर्तन भए हामी मन्त्रीपरिषद्बाटै गर्छौं, ऐन नै परिवर्तन गर्नुपरे पनि अध्यादेशबाट गर्छौं,” उहाँले भन्नुभयो ।पूर्वाधार क्षेत्रको विकासका लागि वनक्षेत्रको समस्या समाधान गर्न प्रधानमन्त्रीसँग सल्लाह गरेर नियमावली, निर्देशिकादेखि ऐन संशोधनसम्मको काम अघि बढाउने उहाँले जानकारी गराउनुभयो । मन्त्री घिसिङले आफू केही न केही परिवर्तन गर्ने हुटहुटीसहित मन्त्री नियुक्त भएको भन्दै निर्णय गर्ने ठाउँमा आइसकेपछि यो वा त्यो भनेर समस्याबाट नभाग्ने स्पष्ट पानुभयो । उहाँले पिपिए, आरसिओडी म्याद थप, कन्टिन्जेन्सीलगायतबारे आफूहरू जानकार रहेको बताउँदै समस्या समाधानका लागि पहल हुने बताउनुभयो ।भेटघाट कार्यक्रममा इप्पान अध्यक्ष कार्कीले ऊर्जा क्षेत्रको विकासका लागि मन्त्रालय, विद्युत् विकास विभाग र नेपाल विद्युत् प्राधिकरणले गर्नुपर्ने कामबारे बुँदागत सुझाव पेस गर्नुभएको थियो ।मन्त्रालयले गर्ने काममा वन मन्त्रालयसँग सम्बन्धित इआइए/आइइईमा सहजीकरण गर्नुपर्ने, विद्युत् खपत वृद्धिको योजना ल्याउनुपर्ने, प्रसारण लाइन निर्माणमा निजी क्षेत्रलाई सहभागी गराउनुपर्नेलगायत छन् । त्यस्तै विद्युत् विकास विभागको अनुमतिपत्रको अवधि ५० वर्ष पु‍¥याउनुपर्ने, उत्पादन अनुमतिपत्रको समय आरसिओडीसँग मेल खाने गरी अनुमति दिने व्यवस्था गर्नुपर्ने र जथाभाबी दण्ड जरिबानालाई निरुत्साहित गरी अनुमतिपत्रसम्बन्धी निर्देशिका संशोधन गर्नु पर्नेलगायतका माग थिए ।प्राधिकरणले कनेक्सन एग्रिमेन्ट र पिपिएका लागि आवेदन दिएका आयोजनाको पिपिए अघि बढाउनुपर्ने, आरसिओडी म्याद तीन वर्ष थप्नुपर्ने, १० मेगावाटसम्मका आयोजनाको पिपिए तुरुन्तै अघि बढाउनुपर्ने, कन्टिन्जेन्सी व्यवस्था खारेज गर्नुपर्नेलगायतका माग इप्पानले राखेको छ ।सेयर निष्कासन गर्न मागधितोपत्र बोर्ड नेपाल (सेबन) ले सेयर निष्कासन गर्न ढिलाइ गर्दा ऊर्जा क्षेत्रका लगानीकर्ताले मात्र एक खर्ब आठ अर्ब ५० करोड गुमाएको इप्पानले दाबी गरेको छ । आज इप्पानले सेबनलाई पठाएको पत्रमा सेयर निष्कासन गर्न ढिलाइ हुँदा लगानीकर्ताले सो रकम गुमाएको उल्लेख छ । इप्पानका अनुसार २०८० जेठपछि आइपिओ र अग्राधिकार सेयर निष्कासनमा ढिलाइ गर्दा ९७५ मेगावाट बराबरका आयोजना निर्माण गरिरहेका ४३ वटा आइपिओ र सात अग्राधिकार सेयर गरी ५० कम्पनीले निर्माण अघि बढाउन नसक्दा यति धेरै रकम गुमाउनु परेको हो ।सेबनलाई पठाएको पत्रमा गरी ५० कम्पनीको समयमै सेयर जारी नहुँदा २३ अर्ब २७ करोड आठ लाख बराबरको निष्कासन हुन नसकेको तथा समयमै जारी नभएका कारण १२ अर्ब ४० करोड ५४ लाखको ब्याज रकम बढेको, २४ अर्ब ३० करोड ६७ लाख लागत बढेको र ७१ अर्ब ७८ करोड ८१ लाख राजस्व आम्दानी गुमाउनु परेको उल्लेख छ ।",
      "link": "https://gorkhapatraonline.com/news/172363",
      "image": "https://gorkhapatraonline.com/storage/media/304108/conversions/Kul-PHOTO-2025-09-18-18-13-36-original-thumb.jpg"
    },
    {
      "slug": "172361",
      "title": "पर्न थाल्यो बिमा दाबी",
      "timestamp": 1758240000000,
      "source": "gp",
      "content": "गत भदौ २३ र २४ गतेको जेनजी आन्दोलनका क्रममा प्रभावित बिमितले बिमा रकम भुक्तानी पाउन दाबी सुरु गरेका छन् ।   नेपाल बिमा प्राधिकरणका अनुसार गत भदौ ३१ सम्ममा विभिन्न बिमा कम्पनीमा २० अर्ब ७० करोड ३८ लाख रुपियाँ बराबरको बिमा दाबी परेको छ । प्राधिकरणका अनुसार मङ्गलबारसम्म कुल एक हजार ९८४ वटा बिमा दाबीमार्फत उक्त रकमको कुल बिमा दाबी परेको हो ।",
      "longContent": "गोरखापत्र समाचारदाताकाठमाडौँ, असोज ३ गते । गत भदौ २३ र २४ गतेको जेनजी आन्दोलनका क्रममा प्रभावित बिमितले बिमा रकम भुक्तानी पाउन दाबी सुरु गरेका छन् । नेपाल बिमा प्राधिकरणका अनुसार गत भदौ ३१ सम्ममा विभिन्न बिमा कम्पनीमा २० अर्ब ७० करोड ३८ लाख रुपियाँ बराबरको बिमा दाबी परेको छ । प्राधिकरणका अनुसार मङ्गलबारसम्म कुल एक हजार ९८४ वटा बिमा दाबीमार्फत उक्त रकमको कुल बिमा दाबी परेको हो ।दुई दिनको आन्दोलनमा पनि दोस्रो दिन मात्र सार्वजनिक तथा निजी सम्पत्ति र भौतिक संरचनामा व्यापक तोडफोड र आगजनी भएको थियो । निजी क्षेत्र अन्तर्गत भाटभटेनी, चौधरी समूह, गोल्यान समूह, चन्द्रागिरि केबुलकार, मौलाकाली केबुलकार, गोल्छा अर्गनाइजेसनलगायतका उद्योग व्यवसाय र सवारीसाधनमा आगजनी र तोडफोडबाट ठुलो क्षति भएको थियो ।त्यस्तै सरकारी संरचना अन्तर्गत सिंहदरबार, प्रधानमन्त्री निवास र कार्यालय, राष्ट्रपति भवन, संसद् भवन, मन्त्री निवास, विभिन्न स्थानमा प्रहरी कार्यालय, विभिन्न विभाग, प्रदेश सरकार अन्तर्गतका विभिन्न कार्यालय, नगरपालिका, वडा कार्यालय र सवारीसाधनमा ठुलो क्षति भएको थियो । हाल बिमा कम्पनीहरूमा परेको बिमा दाबी निजी क्षेत्रको हो । सरकारी संरचना बिमाको दायरामा नआएका कारण सरकारी क्षेत्र भने बिमा सुरक्षाबाट वञ्चित हुने भएको छ । बिमा प्राधिकरणले सार्वजनिक गरेको विवरण अनुसार १८ बिमा कम्पनीमध्ये सबैभन्दा धेरै दी ओरिएन्टल इन्स्योरेन्समा कुल पाँच अर्ब १४ करोड ७९ लाख रुपियाँको प्रारम्भिक बिमा दाबी परेको छ । कम्पनीमा देशभरबाट हालसम्म ४० वटा बिमा दाबी परेका छन् ।त्यसपछि सिद्धार्थ प्रिमियर इन्स्योरेन्समा २५८ वटा दाबीमार्फत चार अर्ब ९३ करोड २२ लाख रुपियाँको दाबी परेको छ । साथै शिखर इन्स्योरेन्स सर्वाधिक बिमा दाबी पर्ने कम्पनीको सूचीमा तेस्रो नम्बरमा छ । भदौ ३१ सम्म कम्पनीमा ३६६ वटा दाबीबापत कुल दुई अर्ब ३९ करोड चार लाख रुपियाँको प्रारम्भिक बिमा दाबी परेको छ ।आइजिआई प्रुडेन्सियल इन्स्योरेन्समा २४ वटा दाबीबापत एक अर्ब ५९ करोड छ लाख, सगरमाथा लुम्बिनी इन्स्योरेन्समा २३३ वटा दाबीमार्फत एक अर्ब ४७ करोड ५५ लाख, हिमालयन एभरेस्ट इन्स्योरेन्समा १९६ वटा दाबीबापत एक अर्ब १५ करोड ६२ लाख रुपियाँ र नेको इन्स्योरेन्समा ४० वटा दाबीमार्फत एक अर्ब नौ करोड ५३ लाख रुपियाँको कुल प्रारम्भिक बिमा दाबी परेको छ ।नेपाल बिमा प्राधिकरणका अनुसार सानिमा जिआइसी इन्स्योरेन्समा १२९ वटा दाबीबाट ७८ करोड ९३ लाख रुपियाँ, सरकारी स्वामित्वको राष्ट्रिय बिमा कम्पनीमा १७२ वटा दाबीबापत ४९ करोड ५१ लाख रुपियाँ, युनाइटेड अजोड इन्स्योरेन्समा १७० वटा दाबीबापत ४८ करोड ५१ लाख रुपियाँको कुल प्रारम्भिक बिमा दाबी परेको जनाइएको छ ।भुक्तानीमा सक्षम छौँ : गौतमयसअघि नेपाल बिमा प्रधिकरणले बिमा कम्पनीहरूलाई बिमा दाबी प्राप्ति र भुक्तानीलाई चाँडो र सहज रूपमा गर्न निर्देशन दिएको थियो । युनाइटेड अजोड इन्स्योरेन्स कम्पनीका प्रमुख कार्यकारी अधिकृत कमल गौतमले आफूहरू बिमा दाबी प्राप्ति र भुक्तानीका लागि संवेदनशील रहेको बताउनुभयो । “युनाइटेड अजोडलगायत सबै बिमा कम्पनीले दाबी प्राप्त गर्न र फस्र्योट गर्न डेडिकेटेड टिम नै बनाएका छौँ,” उहाँले भन्नुभयो, “बिमितको यो दुःखको अवस्थामा बिमा साथी हो भन्ने प्रमाणित गर्न प्रतिबद्ध छौँ । हामी उहाँहरूको भरोसा प्रमाणित हुने छौँ ।” बिमितप्रतिको दायित्व पूरा गर्न युद्धस्तरमै काम भइरहेको भन्दै उहाँले अहिलेको परिस्थिति ग्राहकसँगको सम्बन्ध अझ बलियो र विश्वसनीय बनाउने अवसरका रूपमा बिमा कम्पनीले लिनुपर्ने बताउनुभयो ।",
      "link": "https://gorkhapatraonline.com/news/172361",
      "image": "https://gorkhapatraonline.com/storage/media/304106/conversions/hotel-and-business-on-fire_sagar_SGR4421-original-thumb.jpg"
    },
    {
      "slug": "172359",
      "title": "व्यावसायिक वातावरणको माग",
      "timestamp": 1758240000000,
      "source": "gp",
      "content": "निजी क्षेत्रका प्रतिनिधि संस्थाले मर्यादित रूपमा उच्च मनोबलका साथ व्यवसाय गर्ने वातावरण निर्माणका लागि सुरक्षाको प्रत्याभूति दिलाउन सरकारसँग आग्रह गरेका छन् ।   नेपाल उद्योग वाणिज्य महासङ्घ र नेपाल चेम्बर अफ कमर्सका पदाधिकारीले गृहमन्त्री ओमप्रकाश आर्यालसँग गृह मन्त्रालयमा छुट्टाछुट्टै भेट गरी यस्तो आग्रह गरेका हुन् । उनीहरूले उद्यमी व्यवसायीलाई शान्तिसुरक्षाको प्रत्याभूति दिन सरकारलाई तत्काल ठोस कदम चाल्न सुझाव दिए ।",
      "longContent": "गोरखापत्र समाचारदाताकाठमाडौँ, असोज ३ गते । निजी क्षेत्रका प्रतिनिधि संस्थाले मर्यादित रूपमा उच्च मनोबलका साथ व्यवसाय गर्ने वातावरण निर्माणका लागि सुरक्षाको प्रत्याभूति दिलाउन सरकारसँग आग्रह गरेका छन् । नेपाल उद्योग वाणिज्य महासङ्घ र नेपाल चेम्बर अफ कमर्सका पदाधिकारीले गृहमन्त्री ओमप्रकाश आर्यालसँग गृह मन्त्रालयमा छुट्टाछुट्टै भेट गरी यस्तो आग्रह गरेका हुन् । उनीहरूले उद्यमी व्यवसायीलाई शान्तिसुरक्षाको प्रत्याभूति दिन सरकारलाई तत्काल ठोस कदम चाल्न सुझाव दिए । भेटमा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्रले जिल्ला जिल्लामा सुरक्षाको अनुभूति गर्न नसकिरहेको भन्दै सरकारले सुरक्षामा विशेष ध्यान दिन आग्रह गर्नुभयो । कतिपय उद्यमी व्यवसायी प्रहरीका संरचना पुनर्निर्माणका लागि तयार रहेको बताउँदै अध्यक्ष ढकालले यसका लागि उद्योग वाणिज्य सङ्घमार्फत सहकार्यका लागि प्रमुख जिल्ला अधिकारीलाई जानकारी गराउन पनि आग्रह गर्नुभयो । यसै गरी आन्दोलनका क्रममा भएको घुसपैठबाट निजी क्षेत्रको सम्पत्तिमाथि भएको आक्रमण, तोडफोड र आगजनीमा संलग्नमाथि कारबाही गर्न पनि मन्त्री अर्यालसमक्ष आग्रह गर्नुभयो । नेपाल चेम्बर अफ कमर्सका अध्यक्ष कमलेशकुमार अग्रवालले निजी लगानी सुरक्षित एवं लगानीकर्तामा विश्वास जगाउन राज्यले पहल गर्नुपर्ने आवश्यकतामा जोड दिनुभयो । आन्दोलनका क्रममा सरकारी र निजी सम्पत्तिमा आक्रमण हुनु दुःखद भएको र यस्ता घटनाले व्यावसायिक वातावरणमा नकारात्मक असर पर्न गएको अग्रवालले बताउनुभयो । “मुलुकको समग्र आर्थिक विकास र रोजगारी सिर्जनामा निजी क्षेत्रको ठुलो योगदान रहेको छ तर विकसित पछिल्लो घटनाक्रमले व्यावसायिक सुरक्षामा गम्भीर प्रश्न उब्जाएको छ,” उहाँले भन्नुभयो । भेटमा गृहमन्त्री अर्यालले आमनागरिक तथा व्यवसायीको शान्तिसुरक्षाका विषयमा सरकार संवेदनशील रहेको बताउनुभएको महासङ्घले जनाएको छ । वर्तमान अवस्थामा सरोकारवाला गृह मन्त्रालय, अर्थ मन्त्रालय, नेपाल राष्ट्र बैङ्क तथा सुरक्षा निकाय र निजी क्षेत्रबिच छिटोछरितो सूचना आदानप्रदानका लागि विशेष संयन्त्र बनाइनुपर्ने चेम्बरले उल्लेख गरेको छ । यस्तै आर्थिक सुरक्षासँग सम्बन्धित जनचेतनामूलक कार्यक्रम सञ्चालन गर्न पनि चेम्बरले सुझाव दिएको छ । चेम्बरले आन्दोलनका क्रममा भएको सरकारी सम्पत्तिको पुनर्निर्माणका लागि सक्दो सहयोग गर्ने प्रतिबद्धतासमेत गृहमन्त्री अर्यालसमक्ष व्यक्त गरेको छ ।",
      "link": "https://gorkhapatraonline.com/news/172359",
      "image": "https://gorkhapatraonline.com/storage/media/304103/conversions/pic-original-thumb.jpg"
    },
    {
      "slug": "172356",
      "title": "चुनावका लागि अरूको मुख ताक्नु पर्दैन : अर्थमन्त्री",
      "timestamp": 1758240000000,
      "source": "gp",
      "content": "अर्थमन्त्री रामेश्वर खनालले फागुन २१ मा गरिने सङ्घीय संसद्को चुनावका लागि आवश्यक बजेटका लागि दातृ निकाय वा छिमेकीको मुख ताक्नुपर्ने अवस्था नरहेको बताउनुभएको छ ।",
      "longContent": "गोरखापत्र समाचारदाताकाठमाडौँ, असोज ३ गते । अर्थमन्त्री रामेश्वर खनालले फागुन २१ मा गरिने सङ्घीय संसद्को चुनावका लागि आवश्यक बजेटका लागि दातृ निकाय वा छिमेकीको मुख ताक्नुपर्ने अवस्था नरहेको बताउनुभएको छ । उहाँले चालु बजेटमार्फत आयोजना बैङ्कमा प्रविष्ट नगरेका एक हजार तीन सयभन्दा बढी आयोजना फेला परेको र ती आयोजनाका लागि विनियोजित करिब एक खर्ब १० अर्ब रुपियाँ भेटिएको नेपाल आर्थिक पत्रकार समाजको प्रतिनिधि मण्डललाई बिहीबार जानकारी दिनुभयो । त्यस्तै चालु बजेटमा राखिएका गोष्ठी, बैठकलगायत विभिन्न शीर्षकका करिब १२ अर्ब रुपियाँ निकाल्न सकिने पनि उहाँले जानकारी दिनुभयो । अर्थमन्त्रीका अनुसार सरकारले निर्वाचनका लागि विनियोजन भएर बाँकी भएको रकम पुनर्निर्माणमा लगाउने तयारी छ ।सरकारको प्रमुख लक्ष्य नै निर्वाचन भएको र यसअघि तीन तहको चुनाव गराउन २५ अर्ब रुपियाँ खर्च भएकाले यस पटक त्योभन्दा कम बजेट खर्च हुन सक्ने आकलन छ तर सुरक्षालाई उच्च प्राथमिकतामा राख्नुपर्ने र कतिपय पालिकाका भवन जलेका कारण बजेट बढ्न सक्ने अर्थमन्त्री खनालको भनाइ छ । अर्थ मन्त्रालयले तयार गरेको अर्थत्रन्त्र पुनरुत्थान योजना (बिजनेस रिकभरी प्लान) मन्त्रीपरिषद् बैठकमा लैजाने तयारी भइरहेको जानकारी उहाँले दिनुभयो ।",
      "link": "https://gorkhapatraonline.com/news/172356",
      "image": "https://gorkhapatraonline.com/storage/media/304088/conversions/rameshore-khanal-1-original-thumb.jpg"
    },
    {
      "slug": "172337",
      "title": "चुनावका लागि दातृ निकायको मुख ताक्नु पर्दैन : अर्थमन्त्री खनाल",
      "timestamp": 1758153600000,
      "source": "gp",
      "content": "अर्थमन्त्री रामेश्वरप्रसाद खनालले आगामी फागुन २१ मा हुन लागेको प्रतिनिधिसभा सदस्यको चुनावलाई आवश्यक बजेटका लागि दातृ निकाय वा छिमेकीको मुख ताक्नुपर्ने अवस्था नरहेको बताउनुभएको छ ।",
      "longContent": "काठमाडौँ,  असोज २ गते । अर्थमन्त्री रामेश्वरप्रसाद खनालले आगामी फागुन २१ मा हुन लागेको प्रतिनिधिसभा सदस्यको चुनावलाई आवश्यक बजेटका लागि दातृ निकाय वा छिमेकीको मुख ताक्नुपर्ने अवस्था नरहेको बताउनुभएको छ । नेपाल आर्थिक पत्रकार समाज (सेजन)को नवनिर्वाचित कार्यसमितिसँगको आज भएको भेटमा उहाँले चालू आर्थिक वर्षको बजेटमा आयोजना बैंकमा प्रविष्ट नगरेका एक हजार तीन सयभन्दा बढी आयोजना फेला परेको र ती आयोजनाका लागि विनियोजित करिब रु एक खर्ब १० अर्ब भेटिएको जानकारी दिनुभयो । त्यस्तै, चालू बजेटमा राखिएका गोष्ठी, बैठकलगायत विभिन्न शीर्षकको करिब रु १२ अर्ब निकाल्न सकिने उहाँले  बताउनुभएको छ । काम सुरु नभएका आयोजना पहिचान गरेर बजेट निकालिने उहाँले बताउनुभयो । “विशेषगरी त्यस्ता योजनाको बजेट निकालिँदैछ, जुन योजनामा बजेट राखेपछि खर्च हुँदैनथ्यो”, उहाँले भन्नुभयो । अर्थमन्त्री खनालका अनुसार सरकारले निर्वाचनका लागि विनियोजन भएर बाँकी भएको रकम पुनःनिर्माणमा लगाउने तयारी छ । सरकारको प्रमुख लक्ष्य नै निर्वाचन भएको र यसअघि तीन तहको चुनाव गराउन रु २५ अर्ब खर्च भएको हुनाले यसपटक त्योभन्दा कम बजेट खर्च हुनसक्ने उहाँको आकलन छ । तर, सुरक्षालाई उच्च प्राथमिकतामा राख्नुपर्ने र कतिपय पालिकाका भवन जलेका कारण बजेट बढ्नसक्ने खनालको भनाइ छ ।मन्त्रिपरिषद्ले अहिले नै निर्वाचन आयोगलाई परेको अप्ठ्यारो फुकाउनका लागि सबै काम गरिरहेको अर्थमन्त्रीले जानकारी दिनुभयो । “आयोगले आवश्यक तयारी टुङ्ग्याउनेबित्तिकै अर्थ मन्त्रालयले बजेटको व्यवस्था गर्नेगरी तयारी गर्नेछ”, उहाँले भन्नुभयो ।  मन्त्री खनालले अर्थ मन्त्रालयले तयार गरेको ‘बिजनेस रिकभरी प्लान’ मन्त्रिपरिषद् बैठकमा लैजाने तयारी भइरहेको जानकारी दिनुभयो । “पुनरुउत्थान योजना ९रिकभरी प्लान० मा सरकारको मात्र नभएर सबैको संलग्नतामा तयार भएको छ”, उहाँले भन्नुभयो । उहाँका अनुसार यो योजनाअनुसार एउटा कोष स्थापना गरिने र कोषले ज्यान गुमाएका परिवारलाई गर्नुपर्ने थप सहयोग गर्ने, सार्वजनिक संरचनाको पुनःनिर्माणमा खर्च हुने र निजी क्षेत्रको ध्वस्त भएका संरचनामा आवश्यक सहायता दिने काम हुनेछ ।“निजी क्षेत्रलाई कोषबाटभन्दा पनि संरचना निर्माण गर्न आवश्यक सामान आयात गर्दा लाग्ने भन्सारमा छुट दिनेलगायत काम गरेर सहायता गरिनेछ”, मन्त्री खनालले भन्नुभयो । निजी क्षेत्रसँगको भेटघाटमा मनोबल उच्च पाएको र चाँडै अझ सशक्त भएर अघि बढ्न प्रतिबद्धता गरिरहेको जानकारी अर्थमन्त्री खनालले गराउनुभयो । मन्त्री खनालले उद्योगी व्यवसायी र उनीहरूको आफ्नो प्रतिष्ठानमा, व्यवसायमा क्षति पुगेको र त्यसलाई कुनै न कुनै तरिकाबाट सहुलियत दिएर फेरि उठ्ने वातावरण बनाइने प्रतिबद्धता पनि जनाउनुभयो । अर्थमन्त्री खनालले तत्काल सरकारको प्राथमिकता आम नागरिकमा आत्मविश्वास जगाउने र घाइते परिवारलाई उपचार अनि ज्यान गुमाएका परिवारलाई आर्थिक सहायता अथवा क्षतिपूर्ति उपलब्ध गराउने काम भइरहेको उल्लेख गर्नुभयो ।आन्दोलनबाट भएको भौतिक क्षतिको आँकडा सङ्कलन गर्नका लागि सहरी विकास मन्त्रालय, राष्ट्रिय विपद् जोखिम न्यूनीकरण तथा व्यवस्थापन प्राधिकरण जेएनका प्रतिनिधि र अन्य निकायबीच टोली बनाएर काम थालिएको उहाँँले बताउनुभयो । खनालका अनुसार सार्वजनिक निकाय र संरचनाको पुनर्निर्माण गर्न बजेटबाटै रकम निकाल्नुपर्नेछ र पुगेन भने ‘क्राउड फन्डिङ’मार्फत जम्मा गरेर निर्माण गरिनेछ । त्यसका लागि तयारी पूरा भइसकेको जानकारी मन्त्री खनालले दिनुभयो । रासस",
      "link": "https://gorkhapatraonline.com/news/172337",
      "image": "https://gorkhapatraonline.com/storage/media/304062/conversions/PHOTO-MOF-original-thumb.jpg"
    },
    {
      "slug": "172325",
      "title": "खाद्य कम्पनीले यस वर्ष दसैँमा खसी नल्याउने",
      "timestamp": 1758153600000,
      "source": "gp",
      "content": "खाद्य व्यवस्था तथा व्यापार कम्पनी लिमिटेडले यस वर्षको दसैँमा खसी, बोका तथा च्याङ्ग्रा नल्याउने बताएको छ।",
      "longContent": "काठमाडौँ, असोज २ गते। खाद्य व्यवस्था तथा व्यापार कम्पनी लिमिटेडले यस वर्षको दसैँमा खसी, बोका तथा च्याङ्ग्रा नल्याउने बताएको छ। खाद्य कम्पनी लिमिटेडका सूचना अधिकारी माधव मिश्रका अनुसार ‘जेनजी’ आन्दोलनको प्रभाव तथा बाटो असुरक्षाका कारण यस वर्ष दसैँमा खसीबोका तथा च्याङ्ग्रा नल्याउने निर्णय भएको छ। भदौ २३ र २४ गतेको ‘जेनजी’ आन्दोलन र त्यसपश्चात् निरन्तर भएको निषेधाज्ञा र कर्फ्युको विशेष प्रभाव परेको उहाँको भनाइ छ।    उहाँले भन्नुभयो, “जेनजी आन्दोलनको प्रभाव हो। बाटोहरू पनि राम्रो र सुरक्षित छैनन्। यसकारण यस्तो निर्णय भएको हो।”हरेक वर्ष कम्पनीले बजार सन्तुलनका लागि खसी, बोका र च्याङ्ग्रा खरिदबिक्री गर्दै आएको छ।",
      "link": "https://gorkhapatraonline.com/news/172325",
      "image": "https://gorkhapatraonline.com/storage/media/304040/conversions/khasi-boka-original-thumb.jpg"
    },
    {
      "slug": "172733",
      "title": "यी हुन अख्तियारमा बढी उजुरी परेका १० स्थानीय तह",
      "timestamp": 1758412800000,
      "source": "gp",
      "content": "अख्तियार दुरुपयोग अनुसन्धान आयोगले पेस गरेको ३५औं वार्षिक प्रतिवेदनअनुसार आर्थिक वर्ष २०८१/८२ मा १९ हजार ९३३ वटा उजुरी स्थानीय तहसँग सम्बन्धित रहेका छन्।",
      "longContent": "काठमाडौं, असोज ५ गते। अख्तियार दुरुपयोग अनुसन्धान आयोगले पेस गरेको ३५औं वार्षिक प्रतिवेदनअनुसार आर्थिक वर्ष २०८१/८२ मा १९ हजार ९३३ वटा उजुरी स्थानीय तहसँग सम्बन्धित रहेका छन्। तीमध्ये १० वटा स्थानीय तहमा मात्रै उल्लेख्य संख्यामा उजुरी परेको छ।\nआयोगका प्रवक्ता राजेन्द्र कुमार पौडेलका अनुसार, सबैभन्दा बढी उजुरी पोखरा महानगरपालिका कास्कीमा परेका छन्। आयोगको तथ्याङ्कअनुसार पोखरामा ४१३ वटा उजुरी दर्ता भएका छन्, जसको प्रतिशत २.०७ छ।दोस्रो स्थानमा काठमाडौं महानगरपालिका (३८१ उजुरी) र तेस्रो स्थानमा पर्साको छिपहरमाई गाउँपालिका (२९८ उजुरी) रहेका छन्। उजुरी संख्या बढी रहेका अन्य स्थानीय तहहरूमा बारा जिल्लाको सुवर्ण गाउँपालिका (२३०), दैलेखको नारायण नगरपालिका (२०६), बारा जिल्लाकै पचरौता नगरपालिका (१९२), महोत्तरीको जलेश्वर नगरपालिका (१९१), ललितपुर महानगरपालिका (१८८), धनुषाको जनकपुर उपमहानगरपालिका (१७९) र रौतहटको कटहरिया नगरपालिका (१६९) रहेका छन्।\nप्रतिवेदन अनुसार बाँकी ४,०९१ स्थानीय तहमा १७ हजार ४८६ उजुरी दर्ता भएका छन्, जुन कुल स्थानीय तहसम्बन्धी उजुरीको ८७.७२ प्रतिशत हो।अख्तियार दुरुपयोग अनुसन्धान आयोगले आर्थिक वर्ष २०८१/८२ को ३५औं वार्षिक प्रतिवेदन राष्ट्रपति रामचन्द्र पौडेलसमक्ष पेस गरेको हाे । साे प्रतिवेदनमा साे विवरण समावेश छ । आयोगका प्रमुख आयुक्त प्रेम कुमार राईले शितल निवासमा आयोजित विशेष समारोहमा प्रतिवेदन बुझाउनुभयो।समारोहमा राष्ट्रपतिले भ्रष्टाचार नियन्त्रण र सुशासन प्रवर्द्धनमा अख्तियारले गरेको योगदानको प्रशंसा गर्दै आयोगले कुनै दबाब वा प्रभावमा नपरी स्वतन्त्र रूपमा अनुसन्धान र अभियोजनलाई अझ प्रभावकारी बनाउनुपर्ने आवश्यकता औंल्याउनु भयो। उहाँले लोकतन्त्रको जग जवाफदेहितामाथि टेकेको स्मरण गराउँदै आयोगले प्रस्तुत प्रतिवेदनका सुझावलाई सरकार र संघीय संसदमार्फत कार्यान्वयनका लागि ध्यानाकर्षण गराउने प्रतिबद्धता व्यक्त गर्नुभयो।प्रमुख आयुक्त राईले प्रतिवेदनमार्फत आयोगले यो वर्षलाई पाँचौँ रणनीतिक योजना (२०८१/८२–२०८५/८६) को सुरुवाती वर्षका रूपमा अघि बढाएको जानकारी दिनुभयो। उहाँका अनुसार आयोगले अनुसन्धान र अभियोजनसँगै निरोधात्मक तथा प्रवर्द्धनात्मक कार्यक्रमलाई पनि प्राथमिकतामा राखेको छ।उजुरीको विवरणप्रतिवेदनअनुसार यस आर्थिक वर्षमा आयोगमा जम्मा ३७ हजार २६ वटा उजुरी दर्ता भएका छन्। तीमध्ये सबैभन्दा बढी १० हजार २४५ वटा (२७.६७%) उजुरी अनलाइनबाट दर्ता भएका हुन्।\nप्रदेशगत रूपमा बागमती प्रदेशमा सबैभन्दा धेरै ११ हजार २७७ उजुरी (३०.४६%) दर्ता भएका छन् भने गण्डकी प्रदेशमा सबैभन्दा कम २ हजार ४१३ उजुरी (६.५२%) मात्र रहेका छन्।स्थानीय तहसँग सम्बन्धित : १९ हजार ९३३ (५३.८४%)\nसंघीय निकायसँग सम्बन्धित : १२ हजार ४७५ (३३.६९%)\nप्रदेश निकायसँग सम्बन्धित : ४ हजार ६१८ (१२.४७%)\nसंघीय निकाय अन्तर्गत भूमि व्यवस्था, सहकारी तथा गरिबी निवारण मन्त्रालयसँग सम्बन्धित २ हजार १३६ (१७.१२%) उजुरी दर्ता भएका छन्। त्यसपछि गृह मन्त्रालय (१०.४१%) र शिक्षा, विज्ञान तथा प्रविधि मन्त्रालय (१०.३२%) मा बढी उजुरी परेका छन्।आयोगले यस वर्ष १३५ वटा भ्रष्टाचारजन्य मुद्दा र २ वटा सम्पत्ति शुद्धीकरण मुद्दा गरी १३७ मुद्दा विशेष अदालतमा दायर गरेको छ।सबैभन्दा बढी मुद्दा : घुस/रिसवतसम्बन्धी ३७ वटा\nअन्य मुद्दा : गैरकानुनी लाभ/हानि (३५), झुटा शैक्षिक प्रमाणपत्र (२७), सार्वजनिक सम्पत्ति हानि (२४), गैरकानुनी सम्पत्ति आर्जन (८), सम्पत्ति शुद्धीकरण (२)\nयी मुद्दामा ९४ महिला, ६१९ पुरुष र ४० संस्था गरी ७५३ प्रतिवादीविरुद्ध ६ अर्ब १ करोड ८४ लाख रुपैयाँभन्दा बढी बिगो मागदाबी गरिएको छ।\n\n\n\n\n\n\n\n\n\n\n\n\n\nगत वर्ष दायर भएका समेत गरी विशेष अदालतमा ३९३ मुद्दाको फैसला भएको छ। तीमध्ये २०७ मुद्दा (५२.६७%) मा कसुर कायम भएको छ। सर्वोच्च अदालतको आदेशका कारण स्टिङ अपरेसनमा चुनौती आउँदा रिसवतसम्बन्धी मुद्दाको सफलता दर घटेको आयोगले जनाएको छ।",
      "link": "https://gorkhapatraonline.com/news/172733",
      "image": "https://gorkhapatraonline.com/storage/media/304743/conversions/prez-ciaa-original-thumb.jpg"
    },
    {
      "slug": "172731",
      "title": "कांग्रेस मुख्यालयसहित ४८ भवन र नेताका ९५ निवासमा क्षति",
      "timestamp": 1758412800000,
      "source": "gp",
      "content": "२०८२ भदौ २३ र २४ गते भएको जेनजी प्रदर्शनका क्रममा नेपाली कांग्रेसका ४८ जिल्ला कार्यालयमा क्षति भएको सो पार्टीले जनाएको छ ।",
      "longContent": "काठमाडौँ, असोज ५ गते । २०८२ भदौ २३ र २४ गते भएको जेनजी प्रदर्शनका क्रममा नेपाली कांग्रेसका ४८ जिल्ला कार्यालयमा क्षति भएको सो पार्टीले जनाएको छ ।प्रदर्शनकारीले पार्टी सभापति एवं पूर्वप्रधानमन्त्री शेरबहादुर देउवासहित  उपसभापति, महामन्त्री, सहमहामन्त्री, केन्द्रीय सदस्य, प्रदेश सभापतिलगायत नेताहरुका ९५ निवासमा आगजनी, तोडफोड, लुटपाट भएको कांग्रेसले आज जारी गरेको विज्ञप्तिमा उल्लेख छ ।गत भदौ २४ गते कांग्रेसका देशभरका पार्टी कार्यालय तथा नेताहरुको निजी सम्पत्तिमा भएको तोडफोड, लुटपाट र आगजनी जस्ता हिंसात्मक घटनाका बारेमा प्रारम्भिक विवरण कांग्रेसले सार्वजनिक गरेको हो । कांग्रेसको सूचना, सञ्चार तथा प्रचार विभाग प्रमुख मीन विश्वकर्माका अनुसार प्रदर्शनकारीले केन्द्रीय कार्यालय जलाएर ध्वस्त पारेको र कुनै पनि सामान नबचेको तथा करिब रु १० करोड बराबरको क्षति भएको छ ।यसैगरी,  कांग्रेसले आन्दोलनका क्रममा ज्यान गुमाउनुभएका सबैप्रति पुनः श्रद्धाञ्जली अर्पण गर्दै शोकाकूल परिवारजनमा समवेदना र घाइतेहरुको शीघ्र स्वास्थ्य लाभको कामना गरेको छ । साथै पार्टीले उक्त घटनाको सत्य तथ्य छानबिन गरी दोषीलाई कारबाहीको माग गरेको छ । कांग्रेसले यस्तो जटिल मोडमा आवेग र उत्तेजना होइन विवेक, संयम र धैर्यताले काम गर्न सबै नेता तथा कार्यकर्तामा अनुरोध गरेको छ । रासस",
      "link": "https://gorkhapatraonline.com/news/172731",
      "image": "https://gorkhapatraonline.com/storage/media/304736/conversions/nc-bulding-1-original-thumb.jpg"
    },
    {
      "slug": "172730",
      "title": "विद्युत प्राधिकरण कार्यकारी निर्देशकमा सिलवाल नियुक्त, शाक्यको सरुवा",
      "timestamp": 1758412800000,
      "source": "gp",
      "content": "सरकारले कार्यकारी निर्देशक हितेन्द्रदेव शाक्यको सरुवा गर्दै सिलवाललाई जिम्मेवारी दिएको गृहमन्त्री ओमप्रकाश अर्यालले जानकारी दिनुभयो ।",
      "longContent": "काठमाडौँ, असोज ५ गते । सरकारले नेपाल विद्युत प्राधिकरणको कार्यकारी निर्देशकमा प्राधिकरणका पूर्व उपकार्यकारी निर्देशक मनोज सिलवाललाई नियुक्त गरेको छ । सरकारले कार्यकारी निर्देशक हितेन्द्रदेव शाक्यको सरुवा गर्दै सिलवाललाई जिम्मेवारी दिएको गृहमन्त्री ओमप्रकाश अर्यालले जानकारी दिनुभयो । शाक्य जल तथा ऊर्जा आयोगमा सरुवा हुनुभएको छ ।गत चैत ११ मा तत्कालीन मन्त्रिपरिषद्ले प्राधिकरणका कार्यकारी निर्देशक कुलमान घिसिङलाई हटाएर शाक्यलाई सोही पदमा नियुक्त गरेको थियो । कुलमान ऊर्जा मन्त्री बन्नु भएपछि शाक्यको सरुवा भएको हो ।",
      "link": "https://gorkhapatraonline.com/news/172730",
      "image": "https://gorkhapatraonline.com/storage/media/304727/conversions/cabinate-original-thumb.jpg"
    },
    {
      "slug": "172729",
      "title": "माओवादीले केन्द्रीय समिति विघटन गर्ने",
      "timestamp": 1758412800000,
      "source": "gp",
      "content": "नेकपा (माओवादी केन्द्र) को पदाधिकारी बैठकले मौजुदा केन्द्रीय समिति विघटन गर्ने प्रस्ताव केन्द्रीय समिति बैठकमा लैजाने निर्णय गरेको छ।पेरिसडाँडास्थित माओवादी केन्द्रको पार्टी कार्यालयमा आइतबार दिउँसो बसेको बैठकले सो निर्णय गरेको हो।",
      "longContent": "काठमाडौँ, असोज ५ गते। नेकपा (माओवादी केन्द्र) को पदाधिकारी बैठकले मौजुदा केन्द्रीय समिति विघटन गर्ने प्रस्ताव केन्द्रीय समिति बैठकमा लैजाने निर्णय गरेको छ। पेरिसडाँडास्थित माओवादी केन्द्रको पार्टी कार्यालयमा आइतबार दिउँसो बसेको बैठकले सो निर्णय गरेको हो ।माओवादी केन्द्रका उपाध्यक्ष अग्निप्रसाद सापकोटाले बैठकमा पार्टी अध्यक्ष पुष्पकमल दाहाल ‘प्रचण्ड’ ले वर्तमान परिस्थितिबारे विस्तार गर्नुभएको जानकारी दिनुभयो।उहाँले भन्नुभयो, “मौजुदा केन्द्रीय समिति विघटन गरी अध्यक्ष कमरेड प्रचण्डको संयोजकत्वमा आयोजक समिति बनाएर महाधिवेशनमा जाने प्रस्ताव केन्द्रीय समितिमा लैजाने।नेतृत्वको हस्तान्तरणबारे विचार, विधि र प्रक्रियाको बारेमा प्रारम्भिक छलफल भयो ।”उहाँले बैठकमा तोकिएको मिति फागुन २१ मा प्रतिनिधि सभा सदस्यको निर्वाचन हुनुपर्ने विषयमा जोड दिइएको धारणा राख्नुभयो ।उहाँका अनुसार, माओवादी केन्द्रको स्थायी समितिको बैठक असोज ८ गते र केन्द्रीय समितिको बैठक असोज ९ गते बस्ने निर्णय भएको छ ।बैठकले आगामी कार्यक्रमबारे विस्तृत छलफल गर्दै देशभक्त, लोकतान्त्रिक परिवर्तनका पक्षधर तथा अग्रगमनका पक्षधर सबैलाई एकताबद्ध भएर अगाडि बढ्न अपिल गर्ने निर्णय गरेको उहाँको भनाइ छ।  राससका अनुसार, पार्टी मुख्यालय पेरिसडाँडामा बसेको पदाधिकारी बैठकले अध्यक्ष पुष्पकमल दाहाल ‘प्रचण्ड’को संयोजकत्वमा महाधिवेशन आयोजक समिति बनाउने प्रस्ताव केन्द्रीय समितिको ‘एजेण्डा’का रुपमा प्रस्तुत गर्ने निर्णय गरेको उपाध्यक्ष एवं प्रवक्ता अग्निप्रसाद सापकोटाले जानकारी दिनुभयो ।“महाधिवशेनमा जाने कुरा भइरहेको थियो, बदलिँदो परिस्थितिमा आधिकारिक मञ्चबाट संस्थागत धारणा बनाउनुपर्ने आवश्यकता भयो । पार्टी जीवनको सबैभन्दा सर्वोच्च संस्था महाधिवशेन हो”, प्रवक्ता सापकोटाले भन्नुभयो, “महाधिवेशनमा जानका लागि मौजुदा केन्द्रीय समिति विघटन गरेर अध्यक्षको संयोजकत्वमा महाधिवशेन आयोजक समिति बनाउने प्रचलन छ ।” विशेष महाधिवशेनसम्बन्धी प्रस्तावमाथि छलफल गर्न माओवादीले यही असोज ८ गते स्थायी समिति बैठक बोलाएको छ । सो बैठकमा पदाधिकारी बैठकको निर्णयबारे छलफल हुनेछ । केन्द्रीय समितिको बैठक यही असोज ९ गते बस्नेछ । केन्द्रीय समिति बैठकले पदाधिकारी बैठकको प्रस्तावमाथि छलफल गरी निर्णय लिनेछ । जेनजी प्रदर्शनपछि राजनीतिक दलमा पुस्तान्तरणका लागि दबाब बढिरहेको छ । “नेतृत्वको हस्तान्तरण सम्बन्धमा विचार, विधि र प्रक्रियाका बारेमा प्रारम्भिक छलफल भयो”, उपाध्यक्ष सापकोटाले भन्नुभयो, “आगामी कार्यक्रमका बारेमा पनि विस्तृत छलफल भएको छ । सोसम्बन्धी प्रस्ताव पनि केन्द्रीय समिति बैठकमा लैजाने निर्णय गरिएको छ ।” बैठकमा अध्यक्ष दाहालले वर्तमान परिस्थितिबारे ‘ब्रिफिङ’ गर्दै पार्टी नयाँ स्वरुपबाट अघि बढ्नुपर्ने प्रस्ताव राख्नुभएको थियो । अध्यक्षको प्रस्तावमाथि सबै पदाधिकारीले धारणा व्यक्त गर्नुभएको थियो । बैठकले घोषित मितिमै प्रतिनिधिसभा निर्वाचन सम्पन्न गराउन पार्टीका तर्फबाट खेल्नुपर्ने भूमिकामा कुनै कमी आउन नदिने निर्णय गरेको उपाध्यक्ष सापकोटाले जानकारी दिनुभयो । सरकारले आगामी फागुन २१ गते प्रतिनिधिसभा निर्वाचन गर्ने घोषणा गरेको छ । माओवादीले देशभक्त लोकतान्त्रिक र अग्रगमनका पक्षधर सबैलाई वर्तमान परिस्थितिका बारेमा एकताबद्ध भएर अगाडि बढ्न अपिल गर्ने निर्णय गरेको उहाँले जानकारी दिनुभयो ।“देश नयाँ परिस्थितिबाट अघि बढ्दै छ, परिवर्तनकारी शक्ति एकजुट भएर अघि बढ्नुपर्छ भन्ने बैठकको निष्कर्ष छ”, सापकोटाले भन्नुभयो । माओवादीले जेनजी पुस्ताले उठाएका माग जायज भए पनि त्यसभित्र घुसेर निर्माण गरिएको विशेष परिस्थितिमा अग्रगमन पक्षधर शक्तिको एकताबद्ध प्रयास आवश्यक भएको निष्कर्ष निकालेको छ ।",
      "link": "https://gorkhapatraonline.com/news/172729",
      "image": "https://gorkhapatraonline.com/storage/media/304737/conversions/prachanda-original-thumb.jpg"
    },
    {
      "slug": "172728",
      "title": "मतदाता नामावली ऐन संशोधन प्रस्ताव गृह मन्त्रालय पठाइयो",
      "timestamp": 1758412800000,
      "source": "gp",
      "content": "आयोगका सूचना अधिकारी सुमन घिमिरेका अनुसार फागुन २१ गते प्रतिनिधि सभा सदस्यको निर्वाचनको मिति घोषणा भएको अवस्थामा मतदाता नामावली सङ्कलनका लागि ऐनमा संशोधन गर्नुपर्ने छ।",
      "longContent": "काठमाडौँ, असोज ५ गते। निर्वाचन आयोगले मतदाता नामावली ऐन संशोधन प्रस्ताव गृह मन्त्रालयमा पठाएको छ। आयोगका सूचना अधिकारी सुमन घिमिरेका अनुसार फागुन २१ गते प्रतिनिधि सभा सदस्यको निर्वाचनको मिति घोषणा भएको अवस्थामा मतदाता नामावली सङ्कलनका लागि ऐनमा संशोधन गर्नुपर्ने छ।यसअघि गृहमन्त्री ओम प्रकाश अर्याल र आयोगबिच मतदाता नामावलीमा नयाँ युवाको नामावली सङ्कलन गर्ने विषयमा छलफल भएको छ। उहाँले भन्नुभयो, “मतदाता नामावली दर्ता गर्ने कार्य मतदाता ऐनले रोकेको अवस्था भयो। निर्वाचन घोषणा भएपछि नाम दर्ता गरिने छैन भनेर मतदाता ऐनको दफा ४ मा लेखिएको छ।” यसकारण, नयाँ युवाको नाम मतदाता नामावलीमा सङ्कलन गर्न बाटो खुलाउनु पर्ने अवस्था रहेको उहाँको भनाइ छ। उहाँका अनुसार, आयोगले आइतबार उक्त ऐन संशोधनको प्रस्ताव गृह मन्त्रालय पठाएको छ। उहाँले भन्नुभयो, “सबैतिरबाट नाम सङ्कलन गर्नुपर्छ। नयाँ युवाको नाम छुट्ने भयो। खुला गर्नुपर्ने हिसाबबाट गृहमन्त्रीज्यूले कुरा गर्नुभएपछि त्यसको आधारमा ऐन संशोधन प्रस्ताव गृह मन्त्रालयमा पठाएको हो।”उहाँले ऐन बनाउने तथा संशोधन गर्ने अधिकार सङ्घीय संसदलाई हुने र यसका लागि आयोगले सहजीकरण गर्ने बताउनुभयो। उहाँले भन्नुभयो, “आयोगले सहजीकरण गर्ने हो। ऐन संशोधन गर्न आयोगको अधिकार हुँदैन। ऐन बनाउने, संशोधन गर्ने अधिकार सङ्घीय संसदलाई हुन्छ। संसद नभएको अवस्थामा नेपाल सरकारले अध्यादेशमार्फत गर्ने प्रचलन छ।”अहिलेको अवस्थामा सरकारले अध्यादेशमार्फत् ऐन संशोधन गर्न सक्ने उहाँको भनाइ छ। त्यसपछि आयोग कार्ययोजना बनाएर अघि बढ्नेछ। उहाँले भन्नुभयो, “ऐन सहजीकरण भइसकेपछि आयोगले एउटा कार्ययोजना बनाउँछ। कसरी नाम सङ्कलन गर्ने, कति अवधिसम्म गर्ने र कुन कुन ठाउँमा नाम सङ्कलन गर्ने भनेर । जस्तो गाउँपालिकामै नाम दर्ता गर्न पाइने हो कि या, जिल्लामै दर्ता पाइने हो कि, त्यो खालको एउटा कार्ययोजना बनाउँछ। त्यो कार्ययोजना लागू भएपछि नाम सङ्कलन सुरु हुन्छ।”२०८२ भदौ २७ गते राष्ट्रपति रामचन्द्र पौडेलले प्रधानमन्त्री सुशीला कार्कीको सिफारिसमा शुक्रबार रातको ११ बजेदेखि लागू हुने गरी प्रतिनिधि सभा विघटन गर्नुभएको थियो। सोही दिन २०८२ फागुन २१ गते प्रतिनिधि सभा सदस्यको निर्वाचन गर्ने मिति तोकिएको थियो।",
      "link": "https://gorkhapatraonline.com/news/172728",
      "image": "https://gorkhapatraonline.com/storage/media/304731/conversions/Nirbachan_aayog-original-thumb.jpg"
    },
    {
      "slug": "172727",
      "title": "मन्त्रिपरिषद् बैठक : जेनजी प्रदर्शन छानबिनका लागि बन्यो उच्चस्तरीय जाँचबुझ आयोग",
      "timestamp": 1758412800000,
      "source": "gp",
      "content": "सरकारले जेनजी प्रदर्शनको छानबिनका लागि उच्चस्तरीय जाँचबुझ आयोग गठन गरेको छ ।",
      "longContent": "काठमाडौँ, असोज ५ गते । सरकारले जेनजी प्रदर्शनको छानबिनका लागि उच्चस्तरीय जाँचबुझ आयोग गठन गरेको छ । आइतबार प्रधानमन्त्री तथा मन्त्रिपरिषद् कार्यालयमा बसेको मन्त्रिपरिषद् बैठकले विशेष अदालतका पूर्व अध्यक्ष एवं पूर्व न्यायाधीश गौरीबहादुर कार्कीको अध्यक्षतामा तीन सदस्यीय अयोग गठन गरेको हो ।आयोग सदस्यमा नेपाल प्रहरीका पूर्व एआईजी विज्ञानराज शर्मा र कानुनका विज्ञ विश्वेश्वरराज भण्डारी रहने गृहमन्त्री ओमप्रकाश अर्यालले जानकारी दिनुभयो । आयोगको कार्य अवधि तीन महिनाको रहने छ ।",
      "link": "https://gorkhapatraonline.com/news/172727",
      "image": "https://gorkhapatraonline.com/storage/media/304734/conversions/Gauri-Bahadur-Karki-gop-original-thumb.jpg"
    },
    {
      "slug": "172726",
      "title": "दसैँअघि तातोपानी नाकाबाट चिनियाँ सामान नआउने, व्यापारी निराश",
      "timestamp": 1758412800000,
      "source": "gp",
      "content": "दसैँको समयमा चीनसँगको प्रमुख व्यापारिक नाका तातोपानी बन्द भएपछि नेपाली बजारमा चिनियाँ सामानको अभाव हुने भएको छ ।",
      "longContent": "विदुर आचार्यचौतारा, असोज ६ गते । दसैँको समयमा चीनसँगको प्रमुख व्यापारिक नाका तातोपानी बन्द भएपछि नेपाली बजारमा चिनियाँ सामानको अभाव हुने भएको छ । दुई महिनादेखि अवरुद्ध रहेको अरनिको राजमार्ग अन्तर्गत बाह्रबिसे–तातोपानी सडकखण्ड पहिरोका कारण अवरुद्ध छ । पहिरोले हजार बढी कन्टेनर अलपत्र परेका छन् । दसैँ, तिहार र छठका लागि चीनबाट ल्याइएका सामान समयमा नेपाल आइपुग्ने सम्भावना झनै टाढिएको छ । व्यवसायीका अनुसार चीनको न्यालम, ढिंग्रे, खासा र जाङ्बु पोर्ट तथा नेपालतर्फ लिपिङ, कोदारी, तातोपानी र भन्सार क्षेत्रमा करिब १५ सयभन्दा बढी कन्टेनर रोकिएका छन् । रोकिएका कन्टेनरमा फलफूल, खाद्यान्न, मसलालगायत चाडपर्वका लागि अत्यावश्यक सामग्री रहेका छन् । सिल्क ट्रान्सपोर्टका प्रोपाइटर विजय शेर्पाले भन्नुचयो, ‘दसैँको तयारी गर्दै हामीले चीनबाट सामग्री मगाएका थियौं, तर पहिरोका कारण ती कन्टेनर न चीन फर्कन सकेका छन्, न नेपाल आउन सकेका छन् । कतिपय फलफूलहरू गाडीमै कुहिन थालेका छन् ।’ सडक विभागका अनुसार अरनिको राजमार्ग अन्तर्गत डाक्लाङदेखि लिपिङसम्मका विभिन्न स्थानमा झन्डै ५०० मिटर सडक भासिएको छ । भोटेकोसी गाउँपालिका–२ का वडाध्यक्ष कुमार श्रेष्ठका अनुसार, ‘सडक भासिनुको मुख्य कारण तलबाट भोटेकोसीको कटान र माथिबाट निरन्तर झर्ने लेदो र ढुंगा हो ।’रसुवागढी नाका असार २४ गते आएको बाढीपछि पूर्ण रूपमा ठप्प भएको छ  सिन्धुपाल्चोक उद्योग वाणिज्य संघका अध्यक्ष बुद्धराज बस्नेत भन्नुहुन्छ, ‘तातोपानी नाका रसुवा बन्द हुँदा विकल्पको रूपमा प्रयोग हुने नाका हो, तर राज्यको नजर यहाँ कहिल्यै पुग्न सकेन । बारम्बार पहिरो जाँदा व्यवसायी हरेक वर्ष मारमा परिरहेका छन् ।’",
      "link": "https://gorkhapatraonline.com/news/172726",
      "image": "https://gorkhapatraonline.com/storage/media/304716/conversions/2f525d73-6c7c-47d4-b0b3-6e2b8bfe5277-original-thumb.jpg"
    },
    {
      "slug": "172725",
      "title": "पालिकास्तरमै राष्ट्रिय परिचयपत्र वितरण",
      "timestamp": 1758412800000,
      "source": "gp",
      "content": "सल्यानमा पालिकास्तरमै पुगेर राष्ट्रिय परिचयपत्र वितरण कार्य सुरु गरिएको छ । आइतबारदेखि कुमाख गाउँपालिकाबाट सुरु भएको यो अभियान एक हप्तासम्म सञ्चालन हुने भएको हो ।",
      "longContent": "प्रतीक इच्छुक शर्मासल्यान, असोज ५ गते । सल्यानमा पालिकास्तरमै पुगेर राष्ट्रिय परिचयपत्र वितरण कार्य सुरु गरिएको छ । आइतबारदेखि कुमाख गाउँपालिकाबाट सुरु भएको यो अभियान एक हप्तासम्म सञ्चालन हुने भएको हो । यस क्रममा पालिका भित्रका अशक्त, अपाङ्ग तथा ज्येष्ठ नागरिकहरूको पनि परिचयपत्र बनाइने जिल्ला प्रशासन कार्यालय सल्यानका कम्प्युटर अपरेटर अर्जुन रावतले जानकारी दिनुभयो । उहाँका अनुसार जिल्ला प्रशासन कार्यालयमै बनाएर राखिएका परिचयपत्र स्वयम् व्यक्तिको उपस्थितिमा नै कुमाख गाउँपालिकाको कार्यालय मार्फत वितरण गरिने भएको छ । स्थानीय पूर्णबहादुर राना र भीमबहादुर रानालाई जिल्ला समन्वय समिति प्रमुख बेलाराम रावल र प्रमुख जिल्ला अधिकारी नेत्रप्रसाद सुवेदीले परिचयपत्र वितरण  हस्तारण गरी परिचयपत्र वितरण कार्यक्रमको सुरुवात गर्नुभयो । असोज १२ गतेसम्म कुमाख गाउँपालिका भित्रका ज्येष्ठ तथा अपाङ्ग अशक्त व्यक्तिहरूको पनि परिचयपत्र बनाइने एमआईएस अपरेटर मेघराज रावतले जानकारी दिनुभयो ।दुर्गम भेगमै शिविर राखी सेवा गर्न गरिएको प्रयास सकारात्मक भएको सरोकारवालाको भनाइ छ । कुमाख गाउँपालिकाका प्रमुख प्रशासकीय अधिकृत दिलिपकुमार सोनीले पालिकाभित्रका ७ वटै वडाका सेवाग्राहीलाई पालिका केन्द्र रागेचौर वाटै सेवा दिइने भएकाले सहभागिता लागि आग्रह गर्नुभयो ।प्रमुख जिल्ला अधिकारी नेत्रप्रसाद सुवेदीले गाउँटोलमै पुगेर राष्ट्रिय परिचयपत्र वितरण कार्यलाई १० वटै पालिकामा गरिने वताउनुभयो । उहाँका अनुसार राष्ट्रिय परिचयपत्र लिन आउँदा धेरै खर्च लाग्ने भएकाले स्थानीय तहको समन्वयमा स्थानीय स्तरमा शिवरको रुपमा वितरण कार्य गरिनेछ । कुमाख गाउँपालिका अध्यक्ष मानबहादुर बुढाथोकीको अध्यक्षतामा आयोजित कार्यक्रममा जिल्ला समन्वय समिति प्रमुख बेलाराम रावल, प्रमुख जिल्ला अधिकारी नेत्रप्रसाद सुवेदी, उपाध्यक्ष लालबहादुर रावतलगायत जिल्लाका सुरक्षा निकायका प्रमुख तथा नेपाल पत्रकार महासंघका अध्यक्ष डिल्लीराज रावतले मन्तव्य राख्नुभएको थियो ।",
      "link": "https://gorkhapatraonline.com/news/172725",
      "image": "https://gorkhapatraonline.com/storage/media/304715/conversions/salyan--original-thumb.jpg"
    },
    {
      "slug": "172723",
      "title": "अपाङ्गता भएकाहरुको जीवनमा सकारात्मक परिवर्तन",
      "timestamp": 1758412800000,
      "source": "gp",
      "content": "धनुषाको तीन पालिकामा सञ्चालित समावेशी जलवायु उत्थानशील सामुदायिक विकास परियोजनाले अपाङ्गता भएका व्यक्तिहरुको जिवनमा सकारात्मक परिवर्तन ल्याएको परियोजनाको सामाजिक परीक्षण कार्यक्रममा सहभागीहरुले बताएका छन् ।",
      "longContent": "धर्बेन्द्र झा जनकपुरधाम, असोज ५ गते । धनुषाको तीन पालिकामा सञ्चालित समावेशी जलवायु उत्थानशील सामुदायिक विकास परियोजनाले अपाङ्गता भएका व्यक्तिहरुको जीवनमा सकारात्मक परिवर्तन ल्याएको परियोजनाको सामाजिक परीक्षण कार्यक्रममा सहभागीहरुले बताएका छन् । अस्ट्रेलियन ऐड र सिविएमको आर्थिक एवम प्राविधिक सहयोगमा लाइफ नेपाल र अपाङ्ग समाज जनकपुरधामको सहकार्यमा सञ्चालित उक्त परियोजनाको आइतबार जनकपुरधाममा भएको सामाजिक परीक्षण कार्यक्रममा सहभागीहरुले धनुषाको जनकपुरधाम उपमहानगरपालिका, मिथिला विहारी नगरपालिका र औरही गाउँपालिकामा सो परियोजना सञ्चालन भएपछि अपाङ्गता भएका व्यक्तिहरुले आफनो अधिकारको बारेमा जानकारी प्राप्त गरी स्थानीयस्तरमा आफनो अधिकार खोजबिन गर्न थालेकोे बताएका थिए । सहभागीहरुले स्थानीयतहमा निर्माण हुने बजेट तथा कार्यक्रमहरुमा अपाङ्गता भएका व्यक्तिहरुका लागि कार्यक्रमहरु राख्न आफूहरुले दवाव दिने गरेको भन्दै विगतको तुलनामा अब धेरैै सुधार भएको बताएका थिए । कार्यक्रममा सहभागी भएका अपाङ्गता भएका व्यक्ति विक्रु दासले जलवायु उत्थानशील सामुदायिक विकास परियोजनामार्फत जिविकोउर्पाजनका लागि लाइफ नेपालले उपलब्ध गराएको अनुदानले आफूहरुको जीवनमा आमुल परिर्वतन ल्याएको भन्दै यस प्रकारका कार्यक्रम स्थानीय सरकारमार्फत सञ्चालन हुनुपर्नेमा जोड दिनुभयो । कार्यक्रममा सहभागी सलमा खातुनले जलवायु उत्थानशील सामुदायिक विकास परियोजनामार्फत आफूहरुलाई दिएको सीपले रोजगार सिर्जना भएको भन्दै यस प्रकारको परियोजनाको निरन्तरता हुनु पर्नेमा जोड दिनुभयो । कार्यक्रममा सहभागी स्थानीय सरकार प्रमुखहरुले जलवायु उत्थानशील सामुदायिक विकास परियोजनाले अपाङ्गता भएका व्यक्तिहरुको जिवनमा सकारात्मक परिवर्तन ल्याउनुको साथै स्थानीय सरकारलाई समेत धेरै कुरा सिकाएको कारण अपाङ्गता भएका व्यक्तिको हितमा स्थानीय सरकारले आउने दिनमा विभिन्न किसिमका कामकाज गर्न लागेको बताउनुभयो । जनकपुरधाम उपमहानगरपालिका नगर उपप्रमुख किशोरी साहले जनकपुरधाम उपमहानगरपालिकाले अपाङ्गता भएका व्यक्तिहरुको सातसय कार्ड जारी गरी उनीहरुको लागि कार्यक्रम सञ्चालन गर्ने बताउनुभयो । मिथिला विहारी नगरपालिकाका नगर प्रमुख राजेन्द्रप्रसाद यादवले आफनो पालिकामा अपाङ्गता भएका व्यक्तिहरुका लागि आठ लाखको सामग्री वितरण गरेको बताउनुभयो । लाइफ नेपालका अध्यक्ष सुरैत ठाकुरको अध्यक्षतामा भएको सो कार्यक्रममा औरही गाउँपालिकाका अध्यक्ष उमाशंकरप्रसाद साह, राष्ट्रिय अपाङ्ग महासंघ नेपालका मधेश प्रदेश अध्यक्ष किरण पासवानसहितका विभिन्न क्षेत्रका व्यक्तिहरुको सहभागिता रहेको थियो ।",
      "link": "https://gorkhapatraonline.com/news/172723",
      "image": "https://gorkhapatraonline.com/storage/media/304732/conversions/samajik-pari6an-2-(1)-original-thumb.jpg"
    },
    {
      "slug": "172721",
      "title": "प्रधानमन्त्री कार्कीसँग विपिन जोशीका आमा र बहिनीको भेट",
      "timestamp": 1758412800000,
      "source": "gp",
      "content": "प्रधानमन्त्री सुशीला कार्कीसँग प्यालेस्टिनी समूह हमासको नियन्त्रणमा रहेका कञ्चनपुरका विपिन जोशीका आमा र बहिनीले भेट गर्नुभएको छ।",
      "longContent": "काठमाडौँ, असोज ५ गते। प्रधानमन्त्री सुशीला कार्कीसँग प्यालेस्टिनी समूह हमासको नियन्त्रणमा रहेका कञ्चनपुरका विपिन जोशीका आमा र बहिनीले भेट गर्नुभएको छ।प्रधानमन्त्री तथा मन्त्रिपरिषद्को कार्यालयमा आज प्रधानमन्त्री कार्कीलाई भेटेर विपिनका आमा पदमा र बहिनी पुष्पाले विपिनको शीघ्र रिहाइका लागि कूटनीतिक पहल गरिदिन आग्रह गर्नुभएको हो। त्यस अवसरमा प्रधानमन्त्री कार्कीले विपिनको रिहाइका लागि सरकारले हरसम्भव प्रयास गर्ने बताउनुभएको भेटमा सहभागी परराष्ट्र सचिव अमृतबहादुर राईले जानकारी दिनुभयो। रासस",
      "link": "https://gorkhapatraonline.com/news/172721",
      "image": "https://gorkhapatraonline.com/storage/media/304711/conversions/Sushila-karki-nepal-original-thumb.jpg"
    },
    {
      "slug": "172720",
      "title": "छत्रकोट गाउँपालिकाका नागरिकलाई लालपुर्जा",
      "timestamp": 1758412800000,
      "source": "gp",
      "content": "गुल्मीको छत्रकोट गाउँपालिकाको कार्यालय र १७ स्थानीय गरेर १८ वटा लालपुर्जा वितरण गरिएको छ ।  जिल्लाका १२ स्थानीय तहमध्ये सवैभन्दा पहिला छत्रकोटबाट लालपुर्जा वितरण सुरु गरिएको हो ।",
      "longContent": "टोपलाल अर्यालरसुंगा (गुल्मी), असोज ५ गते । गुल्मीको छत्रकोट गाउँपालिकाको कार्यालय र १७ स्थानीय गरेर १८ वटा लालपुर्जा वितरण गरिएको छ ।  जिल्लाका १२ स्थानीय तहमध्ये सवैभन्दा पहिला छत्रकोटबाट लालपुर्जा वितरण सुरु गरिएको हो । भूमि समस्या समाधान आयोगका अध्यक्ष कृष्ण सुनारसहितको टोलीले लालपुर्जा वितरण गरेको हो । यो कामले आयोग गठन भइरहने लालपुर्जा नपाउने लाभग्राही नागरिकमा नयाँ आशा पलाएको छ । अहिले अव्यवस्थित बसोबासीलाई मात्र लालपुर्जा वितरण थालिएको भुमि आयोगका सदस्य सचिव जनकराज जोशीले बताउनुभयो । अहिले जंगल र सार्वजनिक जग्गामा लालपुर्जा वितरण गर्न सक्ने अवस्था छैन। दशै–तिहारपछि रुरुक्षेत्र र मदाने गाउँपालिकामा समेत अव्यवस्थित बसोबासीलाई लालपुर्जा दिन सकिने जोशीले बताउनुभयो । आयोगले अहिले रुरु र मदानेका लागि हकदावी सूचना प्रकाशन गरेको छ । त्यस्तै, रेसुंगा नगरपालिकाको पनि लालपुर्जा वितरणको लागि अन्तिम चरणका काम भइरहेको छ । भूमि समस्या समाधान आयोग गुल्मीका अध्यक्ष कृष्ण सुनारले बिस्तारै सबै लाभग्राही लालपुर्जा पाउने गरेर काम अगाडि बढेको बताउनुभयो । उहाँले छत्रकोटका १४९ लाभग्राहीमध्ये १७ जना व्यक्ति र गाउँपालिकाले प्रक्रिया पूरा गरेपछि लालपुर्जा वितरण गरिएको बताउनुभयो । अब बिद्यालय, गाउँपालिका, वडा कार्यालय, प्रहरी कार्यालय, स्वास्थ्य कार्यालयहरुलाई बिस्तारै लालपुर्जा वितरण हुने सुनारले बताउनुभयो । जिल्लामा भूमिहीन दलित, भूमिहीन सुकुम्बासी र अव्यवस्थित बसोबासी गरेर तीन हजार तीनसय बढिको निवेदन परेको छ । यो आयोग नै समस्या समाधानका लागि अन्तिम आयोग भएको सुनारले बताउनुभयो ।",
      "link": "https://gorkhapatraonline.com/news/172720",
      "image": "https://gorkhapatraonline.com/storage/media/304710/conversions/Lalpurja-1-original-thumb.jpg"
    },
    {
      "slug": "172711",
      "title": "निजी क्षेत्रसँग प्रधानमन्त्री कार्की  :  ‘खरानीबाट उठ्ने मनोबल देखाउनुहोस्, राज्यले होस्टेमा हैँसे गर्छ’",
      "timestamp": 1758412800000,
      "source": "gp",
      "content": "प्रधानमन्त्री सुशीला कार्कीले निजी क्षेत्रलाई कठिन परिस्थितिबाट दृढताका साथ उठ्न आह्वान गर्दै सरकार पूर्ण साथमा रहने प्रतिबद्धता व्यक्त गर्नुभएको छ ।",
      "longContent": "काठमाडौँ, असोज ५ गते । प्रधानमन्त्री सुशीला कार्कीले निजी क्षेत्रलाई कठिन परिस्थितिबाट दृढताका साथ उठ्न आह्वान गर्दै सरकार पूर्ण साथमा रहने प्रतिबद्धता व्यक्त गर्नुभएको छ । सिंहदरबारस्थित प्रधानमन्त्री तथा मन्त्रिपरिषदकाे कार्यालयमा आज निजी क्षेत्रका प्रतिनिधिहरूसँग भएको छलफलमा प्रधानमन्त्री कार्कीले हालैको जेनजी प्रदर्शनका क्रममा व्यापारिक प्रतिष्ठान तथा उद्योगमा ठुलो क्षति पुगेको भन्दै राज्य र निजी क्षेत्र दुवैलाई साझा चुनौती आएको बताउनुभयो ।“त्यत्रो ध्वङ्स भएको छ । यो विपत्ति निजी क्षेत्रलाई मात्र आएको होइन, राज्यकै लागि आएको हो”, प्रधानमन्त्री कार्कीले भन्नुभयो, “निजी क्षेत्रले रोजगारी दिएको छ, त्यसमा प्रहार हुनु दुःखद हो ।”प्रधानमन्त्री कार्कीले विधिको शासनलाई मजबुत बनाउन सरकार दृढ रहेको उल्लेख गर्दै निजी क्षेत्रलाई निराश नहुन आग्रह गर्नुभयो । उहाँले भन्नुभयो, “यो बेलामा दुःखी नहुनुहोस्, हामी साथमा छौँ । खरानी भएको बेला पनि राज्यलाई सहयोग गर्न निजी क्षेत्र तयार हुनु सकारात्मक पक्ष हो ।”छलफलमा प्रधानमन्त्री कार्कीले सरकार आफ्नो कानुनी अधिकारभित्र बसेर काम गर्ने स्पष्ट प्रतिबद्धता जनाउनुभयो । “हामीलाई जे अधिकार छ, त्यसैभित्र बसेर काम गर्छौं । कानुनभन्दा बाहिर गएर काम गर्दैनौँ । क्षति पुगेका औद्योगिक तथा व्यापारिक प्रतिष्ठानका लागि सहुलियत दिने विषयमा राज्यले पहल कदमी लिन्छ”, उहाँले भन्नुभयो । निजी क्षेत्रलाई आह्वान गर्दै प्रधानमन्त्री कार्कीले भन्नुभयो, “खरानीबाट उठ्ने मनोबल देखाउनुहोस्, राज्यले होस्टेमा हैँसे गर्छ । सुरक्षाकर्मीको मनोबल बढाउन पनि निजी क्षेत्रले सहयोग गर्नुपर्छ ।”आन्तरिक उत्पादनलाई प्रोत्साहन गर्न आयातमा नियन्त्रण गर्ने र आवश्यक परे कर बढाउने सम्भावना पनि प्रधानमन्त्री कार्कीले औँल्याउनु भयो । तर तत्काल कर वृद्धिको नीति नलिइने स्पष्ट गर्दै उहाँले भन्नुभयो, “अहिलेको बेला भनेको कर कस्ने होइन । क्षति भएकाको मूल्याङ्कन गरेर सहुलियत दिने प्रयास हुन्छ ।”आगामी दिनका प्राथमिकताबारे प्रधानमन्त्री कार्कीले निर्वाचनलाई पहिलो कार्यसूचीका रूपमा लिएको बताउनुभयो । उहाँले भन्नुभयो, “निर्वाचन हाम्रो पहिलो प्राथमिकता हो । भ्रष्टाचार नियन्त्रण र सुशासन पनि सँगसँगै कायम गर्नुपर्ने बेला छ ।”छिट्टै सुधारात्मक प्याकेज घोषणा गरिने  :  अर्थमन्त्री  खनालछलफलमा अर्थमन्त्री रामेश्वरप्रसाद खनालले मुलुकको अर्थतन्त्र सुधारका लागि निजी क्षेत्रको सक्रिय सुझावलाई आधार बनाएर छिट्टै सुधारात्मक प्याकेज घोषणा गरिने जानकारी दिनुभयो । वित्तीय तथा मौद्रिक नीतिबिच समन्वय गरी व्यावहारिक र कार्यान्वयनयोग्य योजना ल्याइने उहाँको भनाइ थियो । “निजी क्षेत्रबाट प्राप्त सम्पूर्ण सुझावलाई समेटेर प्याकेज घोषणा हुन्छ । यसको प्रस्ताव मन्त्रिपरिषदमा गइसकेको छ”, अर्थमन्त्री खनालले भन्नुभयो ।असामान्य परिस्थितिमा विशेष कदम आवश्यक हुने उल्लेख गर्दै उहाँले अहिलेको सङ्कट समाधानका लागि निजी क्षेत्रले पनि आ–आफ्नो जिम्मेवारी निर्वाह गर्नुपर्नेमा जोड दिनुभयो । अहिलेको सरकारको छ महिनाको कार्यकाललाई निर्वाचनमा मात्र सीमित नगरी आर्थिक क्षेत्रमा आशा जगाउने प्रयत्न गर्ने सरकारको योजना रहेको उहाँले स्पष्ट पार्नुभयो । “यो सरकारले दीर्घकालीन प्रकृतिका कानुन ल्याउँदैन । निर्वाचनसम्मका लागि मात्र अध्यादेश ल्याउन उपयुक्त हुन्छ । सामान्य समस्या र प्रक्रियागत जटिलता फुकाउनका लागि आवश्यक परे संशोधन गर्न सकिन्छ”, अर्थमन्त्री खनालले भन्नुभयो । भ्रष्टाचार नियन्त्रण र सुशासन कायम गर्नु पनि अहिलेको सरकारको म्यान्डेट रहेको उल्लेख गर्नुहुँदै उहाँले सरकारी कार्यालयबाट हुने सेवाप्रवाहमा कुनै समस्या देखिए कारबाही गरिने चेतावनी दिनुभयो ।थप द्वन्द्व नबढोस,सन्तुलन कायम हुनुपर्छ  : गृहमन्त्री अर्यालगृहमन्त्री ओमप्रकाश अर्यालले हालको असामान्य अवस्थालाई सामान्यीकरण गर्ने कार्यलाई गृह मन्त्रालयको पहिलो प्राथमिकताका रूपमा लिइएको बताउनुभयो । निजी क्षेत्रसँगको छलफलका क्रममा उहाँले द्वन्द्व थप नबढ्ने गरी सन्तुलन कायम गर्ने जिम्मेवारी गृह प्रशासनले सम्हाल्ने स्पष्ट पार्नुभयो ।“अहिलेको फरक परिस्थितिलाई सामान्यीकरण गर्नु नै पहिलो प्राथमिकता हो । थप द्वन्द्व नबढोस् भन्ने बनाएर गृह मन्त्रालयले काम गर्छ, सन्तुलन कायम हुनुपर्छ”, उहाँले भन्नुभयो । गृहमन्त्री अर्यालले मन्त्रालय मातहतका सम्पूर्ण निकायलाई त्यस्तो निर्देशन दिइसकिएको जानकारी दिनुभयो । जेनजी प्रदर्शनको उद्देश्य सुशासन नै भएको जिकिर गर्दै गृहमन्त्री अर्याललले भन्नुुभयो, “सुशासन ल्याउन सकेनौँ भने छ महिनाको हाम्रो म्यान्डेटबिचमै तुहिन सक्छ । असुरक्षित हुनेगरी कदम चाल्न हुँदैन । यसोगर्दा हामीबिचमै दुर्घटनामा पनि पर्न सक्छौँ ।”आन्दोलनका क्रममा भएका आगजनी र तोडफोडका घटनाबारे छानबिन गर्न न्यायिक जाँचबुझ आयोग गठन गर्ने गृह मन्त्रालयको तयारी रहेको उहाँले बताउनुभयो । “जेनजी प्रदर्शनका क्रममा भएका घटनाको अध्ययनका लागि न्यायिक जाँचबुझ आयोग बन्छ । त्यसले तथ्यसहित अध्ययन गर्छ”, उहाँले स्पष्ट पार्नुभयो । गृहमन्त्री अर्यालका अनुसार हालैको घटनाक्रमले सुरक्षा संयन्त्रको मनोबल कमजोर देखिएको भए पनि नागरिक, निजी क्षेत्र र सुरक्षा निकायबिच आपसी सम्बन्ध सुधारिएको छ ।आगामी निर्वाचनलाई स्वतन्त्र तथा निष्पक्ष बनाउन गृह मन्त्रालयले सुशासन र शान्तिसुरक्षाका आधारभूत पूर्वाधार निर्माणमा ध्यान केन्द्रित गर्ने प्रतिबद्धता गृहमन्त्री अर्यालले व्यक्त गर्नुभयो । “फ्री र फेयर निर्वाचनका लागि हामी सुशासन र शान्तिसुरक्षाका पूर्वाधार तयार गर्छौं”, उहाँले भन्नुभयो ।निजी क्षेत्रलाई प्रोत्साहन गर्न सबै मन्त्रालय सक्रिय हुनुपर्ने  : मुख्यसचिव अर्यालमुख्यसचिव एकनारायण अर्यालले विगत केही वर्षयता मुलुकले भोगेका असामान्य परिस्थिति कोभिड–१९, भूकम्प र नाकाबन्दीजस्ता कारणले अर्थतन्त्रलाई गम्भीर चुनौती दिएको उल्लेख गर्दै अब निजी क्षेत्रलाई प्रोत्साहन गर्न सबै मन्त्रालय सक्रिय हुनुपर्ने धारणा व्यक्त गर्नुभयो । आन्दोलनपछि सुरक्षा निकायको मनोबल कमजोर हुनु मुलुकको हितमा नभएको उल्लेख गर्दै उहाँले भन्नुभयो, “सुरक्षा निकाय हतोत्साही भएको छ, यो मुलुकका लागि  राम्रो होइन । व्यवसायमैत्री वातावरण निर्माणका लागि सुरक्षाको प्रत्याभूति दिन गृह मन्त्रालय सक्रिय छ ।”अर्थतन्त्रलाई पुनरुत्थान गर्न तत्काल कदम चाल्नुपर्ने आवश्यकता औँल्याउँदै मुख्यसचिव अर्यालले हरेक मन्त्रालयले निजी क्षेत्रलाई प्रोत्साहन हुनेगरी काम गर्ने बताउनुभयो । निजी क्षेत्रलाई राहतका उपायबारे बोल्दै उहाँले भन्सार छुट, सहुलियत ब्याजसहितको कर्जा सुविधा र साँवाब्याज भुक्तानी अवधिलाई लम्ब्याउने विषयमा मन्त्रिपरिषद्ले चाँडै निर्णय लिनसक्ने सङ्केत गर्नुभयो । रासस",
      "link": "https://gorkhapatraonline.com/news/172711",
      "image": "https://gorkhapatraonline.com/storage/media/304692/conversions/Pm-sushila-karki-original-thumb.jpg"
    },
    {
      "slug": "172707",
      "title": "राष्ट्रपतिसमक्ष अख्तियारको प्रतिवेदन पेस",
      "timestamp": 1758412800000,
      "source": "gp",
      "content": "राष्ट्रपति रामचन्द्र पौडेलसमक्ष अख्तियार दुरुपयोग अनुसन्धान आयोगको प्रतिवेदन पेस भएको छ ।",
      "longContent": "काठमाडौँ, असोज ५ गते । राष्ट्रपति रामचन्द्र पौडेलसमक्ष अख्तियार दुरुपयोग अनुसन्धान आयोगको प्रतिवेदन पेस भएको छ । राष्ट्रपति कार्यालयका प्रवक्ता प्रदीपकुमार कोइरालाका अनुसार राष्ट्रपति कार्यालय शीतल निवासमा पुगेर आयोगका प्रमुख आयुक्त प्रेमकुमार राईले वार्षिक प्रतिवेदन पेस गर्नुभएको हो । नेपालको संविधानको धारा २९४ बमोजिम आयोगका प्रमुख आयुक्त राईले राष्ट्रपति पौडेलसँग आइतबार बिहान आर्थिक वर्ष २०८१/०८२ को वार्षिक प्रतिवेदन पेस गर्नुभएको हो ।",
      "link": "https://gorkhapatraonline.com/news/172707",
      "image": "https://gorkhapatraonline.com/storage/media/304671/conversions/ANI_4195-original-thumb.jpg"
    },
    {
      "slug": "172702",
      "title": "गृहमन्त्री अर्याल सशस्त्र प्रहरीको मुख्यालयमा : नागरिकको सुरक्षामा समर्पित हुन निर्देशन",
      "timestamp": 1758412800000,
      "source": "gp",
      "content": "गृह एवं कानुन न्याय तथा संसदीय मामिलामन्त्री ओमप्रकाश अर्यालले आइतबार सशस्त्र प्रहरीको प्रधान कार्यालयको निरीक्षण भ्रमण गर्नुभएको छ।",
      "longContent": "काठमाडौंँ, असोज ५ गते।  गृह एवं कानुन न्याय तथा संसदीय मामिलामन्त्री ओमप्रकाश अर्यालले आइतबार सशस्त्र प्रहरीको प्रधान कार्यालयको निरीक्षण भ्रमण गर्नुभएको छ। भ्रमणका क्रममा उहाँले जनेजी आन्दोलनका सहिदप्रति सम्मान व्यक्त गर्दै घाइते नागरिक र सुरक्षाकर्मीको स्वास्थ्य लाभको कामना गर्नुभएको छ। मन्त्री अर्यालले भ्रमणका क्रममा अप्ठेरो परिस्थितिमा देखिएका चुनौतीको सामना गर्दै राज्य, नागरिकको सेवा र सुरक्षामा समर्पित हुन निर्देशन दिनुभयो। उहाँले नेपाली जनताको जीवन रक्षा गर्नुभन्दा ठुलो कर्तव्य अरु केही हुन नसक्ने भन्दै सशस्त्र प्रहरी बल नेपाल तथा अन्य सुरक्षा निकायले समेत राम्रोसँग बुझेका छन् भन्ने कुरामा विश्वास व्यक्त गर्नुभयो। मन्त्री अर्यालले आगामी दिनमा समेत कार्यक्षेत्रमा थप हौसलाका साथ परिचालित हुनुपर्नेमा जोड दिनुभयो।कार्यक्रममा सशस्त्र प्रहरी महानिरीक्षक राजु अर्यालले राज्य र नागरिकको सेवा र सुरक्षामा समर्पित सशस्त्र प्रहरी बल नेपाल जनअपेक्षा अनुरूप सुरक्षा प्रदान गर्दै आइरहेको बताउनुभयो। सङ्गठनले आर्जन गरेको प्रतिष्ठा र जनविश्वासलाई अक्षुण्ण राख्न अनुशासित, कर्तव्यपरायण र सेवाप्रति निष्ठावान रही राष्ट्रिय तथा अन्तर्राष्ट्रिय स्तरमा परिचालित हुँदै आएको उहाँले बताउनुभयो। उहाँले सशस्त्र प्रहरी बल नेपालले विभिन्न आन्दोलनहरूको शान्तिपूर्ण व्यवस्थापनको लागि हुल तथा दङ्गा नियन्त्रणमा सक्षम विशेष एकाइको स्थापना तथा विकास, बख्तरबन्द सवारी, वाटर क्यानन, दङ्गा नियन्त्रण उपकरण, नियन्त्रित सामग्री र हतियारको प्राप्तिका लागि नीतिगत र बजेट व्यवस्थापनमा मन्त्रालयको आवश्यक सहयोग रहने विश्वास व्यक्त गर्नुभयो। निरीक्षणका क्रममा गृह मन्त्री अर्यालले सशस्त्र प्रहरी बल नेपालले प्रयोगमा ल्याएको विविध सामाग्रीको अवलोकन गर्नुभएको थियो। गृहमन्त्री अर्यालसमक्ष सशस्त्र प्रहरी वरिष्ठ उपरीक्षक दिगविजय सुवेदीले सशस्त्र प्रहरी बल नेपालको बारेमा प्रस्तुतीकरण गर्नुभएको हो।कार्यक्रममा गृहसचिव गोकर्णमणि दुवाडी, सशस्त्र प्रहरी अतिरिक्त महानिरीक्षक, गृहमन्त्रालयका पदाधिकारी, सशस्त्र प्रहरी बल नेपालका अधिकृत तथा विल्लादार जवानको उपस्थिति रहेको सशस्त्रका सहप्रवक्ता डिएसपी शैलेन्द्र थापाले जानकारी दिनुभयो।",
      "link": "https://gorkhapatraonline.com/news/172702",
      "image": "https://gorkhapatraonline.com/storage/media/304658/conversions/Omprakash-aryal-original-thumb.jpg"
    },
    {
      "slug": "172696",
      "title": "लामो समयदेखि जीर्ण अवस्थामा रहेका आयोजना राख्न हुँदैनः मन्त्री घिसिङ",
      "timestamp": 1758412800000,
      "source": "gp",
      "content": "ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङले ठेक्का सम्झौता भएका तर लामो समयदेखि काम नभई जीर्ण अवस्थामा रहेका आयोजना राख्न नहुने धारणा राख्नुभएको छ।",
      "longContent": "काठमाडौँ, असोज ५ गते। ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङले ठेक्का सम्झौता भएका तर लामो समयदेखि काम नभई जीर्ण अवस्थामा रहेका आयोजना राख्न नहुने धारणा राख्नुभएको छ।  नेपाल निर्माण व्यवसायी महासङ्घका प्रतिनिधिसँग आज भएको भेटवार्तामा उहाँले काम नगरेर वर्षौंसम्म आयोजना अलपत्र पार्ने निर्माण व्यवसायीसँगको ठेक्का तोडिने प्रष्ट पार्नुभयो। उहाँले कुनै पनि निर्माण व्यवसायीप्रति पूर्वाग्राही भएर ठेक्का नतोड्ने भन्दै अलपत्र परेका र लापरवाही वा विविध कारणले जीर्ण बनेका विकास आयोजनाका ठेक्का भने तोड्ने बताउनुभयो।“अनुमानित लागतभन्दा कम रकम कबोल गरेर आयोजना लिने तर काम नगर्ने प्रवृत्ति बढ्दो छ, कम रकम कबोल गरेर ठेक्का लिएमा मेरो घरबार जान्छ, बैंक जमानत जफत हुन्छ, जरिवाना (पेनाल्टी) हुन्छ भन्ने डर नभएसम्म काम हुँदैन। ठेक्का सम्झौता गर्ने तर लामो समेयदेखि काम नभई जीर्ण भएका आयोजना राख्न हुँदैन”, मन्त्री घिसिङले भन्नुभयो, “बजेट छ, आयोजना तयारी अवस्थामा छ, सबै व्यवस्था हुँदा पनि किन काम हुँदैन रु म आफैँ पनि इञ्जिनियर भएकाले सम्पूर्ण ठेक्का प्रक्रियाको पूर्ण जानकार छु, आयोजनातर्फबाट पनि गर्नुपर्ने काम नगरेको पनि त्यो पनि हेर्छौं, अन्यायपूर्वक कसैलाई कारबाही गर्दैनौँ। पेनाल्टी हुँदैन जे गर्दा पनि हुन्छ भन्ने प्रवृत्तिलाई अन्त्य गर्नुपर्छ।” उहाँले बजेट नै भएका आयोजना पनि निर्माण व्यवसायीले काम नगर्ने अवस्था देखिएको बताउनुभयो।विदेशमा गुणस्तरीय र प्रभावकारी काम गरिरहेका निर्माण व्यवसायी नेपालमा काम गर्दा भने असफल नदेखिएका उल्लेख गर्दै मन्त्री घिसिङले आफूले लिएका आयोजना तोकिएको समय र गुणस्तरमा निर्माण सम्पन्न गरी नेपालका निर्माण व्यवसायी पनि सक्षम छन् भन्ने सन्देश दिन सबैलाई आग्रह गर्नुभयो। “निर्माण क्षेत्रमा अनियमिता र भ्रष्टाचार रहेको आमबुझाइ छ, जेनजी प्रदर्शनपछि गठन भएको अहिलेको सरकारको मुख्य उद्देश्य भ्रष्टाचार नियन्त्रण रहेकाले निर्माण व्यवसायी पनि भ्रष्टाचार निर्मूल गर्नेतर्फ लाग्नुहोस्”, उहाँले भन्नुभयो। महासङ्घकातर्फबाट मन्त्री घिसिङसमक्ष निर्माण क्षेत्रका विद्यमान समस्यासम्बन्धी ज्ञापनपत्र पेस गरिएको थियो।",
      "link": "https://gorkhapatraonline.com/news/172696",
      "image": "https://gorkhapatraonline.com/storage/media/304644/conversions/kulman-original-thumb.jpg"
    },
    {
      "slug": "172685",
      "title": "राष्ट्रपतिसमक्ष लोकसेवा आयोगको प्रतिवेदन पेस",
      "timestamp": 1758412800000,
      "source": "gp",
      "content": "राष्ट्रपति रामचन्द्र पौडेलसमक्ष लोकसेवा आयोगको वार्षिक प्रतिवेदन पेस भएको छ ।",
      "longContent": "काठमाडौँ, असोज ५ गते । राष्ट्रपति रामचन्द्र पौडेलसमक्ष लोकसेवा आयोगको वार्षिक प्रतिवेदन पेस भएको छ । राष्ट्रपति कार्यालयका प्रवक्ता प्रदीपकुमार कोइरालाका अनुसार राष्ट्रपति कार्यालय शीतल निवासमा पुगेर आयोगका अध्यक्ष माधवप्रसाद घिमिरेले प्रतिवेदन राष्ट्रपति पौडेलसमक्ष पेस गर्नुभएको हो ।नेपालको संविधानको धारा २९४ बमोजिम लोकसेवा आयोगका अध्यक्ष रेग्मीले राष्ट्रपति पौडेलसमक्ष आइतबार बिहान आर्थिक वर्ष २०८१/०८२ को वार्षिक प्रतिवेदन पेस गर्नुभएको हो ।",
      "link": "https://gorkhapatraonline.com/news/172685",
      "image": "https://gorkhapatraonline.com/storage/media/304620/conversions/president-offic-news-original-thumb.jpg"
    },
    {
      "slug": "172682",
      "title": "राष्ट्रपतिबाट नागरिकता ऐन संशोधन विधेयक प्रमाणीकरण",
      "timestamp": 1758412800000,
      "source": "gp",
      "content": "राष्ट्रपति रामचन्द्र पौडेलले नेपाल नागरिकता ऐनको संशोधन गर्न बनेको विधेयक प्रमाणीकरण गर्नुभएको छ ।",
      "longContent": "काठमाडौँ, असोज ५ गते । राष्ट्रपति रामचन्द्र पौडेलले नेपाल नागरिकता ऐनको संशोधन गर्न बनेको विधेयक प्रमाणीकरण गर्नुभएको छ । राष्ट्रपति कार्यालयका प्रवक्ता प्रदीपकुमार कोइरालाका अनुसार राष्ट्रपति पौडेलले नागरिकता ऐन संशोधन गर्न बनेको विधेयक आइतबार प्रमाणीकरण गर्नुभएको हो । सङ्घीय संसदको दुवै सदनको बैठकबाट पारित भई प्रमाणीकरणका लागि पेस भएको नेपाल नागरिकता ऐन, २०६३ लाई संशोधन गर्न बनेको विधेयक नेपालको संविधानको धारा ११३ को उपधारा (२) बमोजिम राष्ट्रपति पौडेलले प्रमाणीकरण गर्नुभएको प्रवक्ता कोइरालाले सार्वजनिक गर्नुभएको विज्ञप्तिमा उल्लेख छ ।",
      "link": "https://gorkhapatraonline.com/news/172682",
      "image": "https://gorkhapatraonline.com/storage/media/304610/conversions/president-offic-original-thumb.jpg"
    },
    {
      "slug": "172679",
      "title": "पूजाका लागि सरसफाइ गरिँदै दसैँ घर (कोत)",
      "timestamp": 1758412800000,
      "source": "gp",
      "content": "गुल्मीको विभिन्न दसैँ घर (कोत)हरूमा नवदुर्गा पूजाको तयारी सुरु भएको छ । जिल्लाका मुख्य कोतहरूमा घटस्थापानादेखि दशैको टीकासम्म नियमित पूजा हुने गर्दछ।",
      "longContent": "टोपलाल अर्यालरेसुङ्गा (गुल्मी), असोज ५ गते । गुल्मीको विभिन्न दसैँ घर (कोत)हरूमा नवदुर्गा पूजाको तयारी सुरु भएको छ । जिल्लाका मुख्य कोतहरूमा घटस्थापनादेखि दसैँको टीकासम्म नियमित पूजा हुने गर्दछ। इस्माकोत, धुर्कोट कोत, चन्द्रकोट कोत, मुसिकोट कोत, दरबारलगायत शक्तिपिठहरूमा दस दिन विशेष पूजा हुने गरेको छ । यी मुख्य कोतबाहेकका मन्दिरहरूमा पनि दसैँको बेला पूजा आराधना हुने गरेको छ । घटस्थापनाको अघिल्लो दिन स्थानीय, कोत र मन्दिरसँग सम्बन्धित व्यक्ति उपस्थिति भएर गोडमेल, रङरोगन र दस दिन कोतमा रहने पुजारी र पन्डितहरूको व्यवस्थापकीय काम गर्ने प्रचलन रहेको मुसिकोट नगरपालिका-२, देउरालीका युवा महेन्द्र घिमिरेले बताउनुभयो । नगरकै प्रमुख धार्मिक तथा ऎतिहासिक मुसिकोट कोत रहेकाले स्थानीयहरूको व्यापक उपस्थिति र सहयोग रहने घिमिरेले बताउनुभयो । मुसिकोट कोतमा विशेष गरेर नवमीको दिन दर्शनार्थीहरूको घुइँचो हुने गर्दछ । इस्माकोतमा पनि रङरोगन र सरसफाइको काम भइरहेको छ । चाँपटारीबाट बोकेर ल्याएको फूलपाती र मैदानको छत्र मन्दिरबाट ल्याएका खड्ग देवता इस्माकोतमा भित्र्याएपछी अष्टमी, नवमी र दशमीमा विशेष पूजा र मेला लाग्ने गर्दछ । विजयादशमीको भोलिपल्ट इस्मा मैदानमा सरायँ खेल्ने चलन रहेको मनकामना पूजा समिति इस्माकोतका अध्यक्ष खगराज बस्नेतले बताउनुभयो । धुर्कोटकोतमा पनि नवदुर्गा पूजाको तयारी सुरु भएको छ । दस दिनसम्म लगातार पूजा गरेर कोतमै पुजारी र पण्डित बस्ने चलन छ ।",
      "link": "https://gorkhapatraonline.com/news/172679",
      "image": "https://gorkhapatraonline.com/storage/media/304603/conversions/mandir-original-thumb.jpg"
    },
    {
      "slug": "172630",
      "title": "दसैँमा दाउन्नेको यात्रा  : सधैँ जाम हुन्छ दाउन्ने सडक",
      "timestamp": 1758412800000,
      "source": "gp",
      "content": "भैरहवाबाट भरतपुर बिरामी लिएर जाँदै गरेको ग. २ च ३३८ नम्बरको एम्बुलेन्सका चालक कृष्णप्रसाद तिवारी शुक्रबार बिहान ८ बजे बर्दघाटको उकालो उक्लँदै हुनुहुन्थ्यो । दाउन्नेका जाम छिचोल्दै दुम्कीबास आइपुग्न उहाँलाई झन्डै नौ घण्टा लाग्यो ।",
      "longContent": "नवलपुर, असोज ५ गते । भैरहवाबाट भरतपुर बिरामी लिएर जाँदै गरेको ग. २ च ३३८ नम्बरको एम्बुलेन्सका चालक कृष्णप्रसाद तिवारी शुक्रबार बिहान ८ बजे बर्दघाटको उकालो उक्लँदै हुनुहुन्थ्यो । दाउन्नेका जाम छिचोल्दै दुम्कीबास आइपुग्न उहाँलाई झन्डै नौ घण्टा लाग्यो । भारतको हैदराबादबाट काठमाडौँ सामान पुर्‍याउन आएका लरीचालक सन्तोष यादव बिहीबार साँझ ८ बजेदेखि दाउन्नेका जाममा फस्नुभयो । उहाँले शुक्रबार साँझ ४ बजे मात्र दाउन्ने सडकखण्ड छिचोल्न सक्नुभयो ।बुटवलका सुशील पाण्डे काठमाडौँमा क्याम्पस बिदा भएपछि शुक्रबार घर फर्किंदै हुनुहुन्थ्यो । बुटवल घर भएका पाण्डे दिउँसो २ बजेतिर दुम्कीबासमा भेटिनुभएको थियो । उहाँसँगैका साथीहरू पनि बसमा सँगै यात्रारत थिए । उहाँहरू साँझ ६ बजेसम्म दुम्कीबासमै जाममा पर्नुभयो । उहाँहरू मात्रै होइन, काठमाडौँबाट बुटवल, पाल्पा, दाङ, प्युठान, अर्घाखाँची, नेपालगन्ज, सुर्खेतलगायतका ठाउँ जानका लागि यो मार्ग प्रयोग गर्ने हरेकले यस्तै सास्ती खेप्नु परिरहेको छ । बर्दघाटदेखि दुम्कीबाससम्मको झन्डै १४ किलोमिटर सडकखण्डमा पूरै सवारीसाधनको लामो लाइन लाग्ने गरेको छ । त्रिभुवन विश्वविद्यालयले कात्तिक १० सम्म क्याम्पस बिदा दिएको र असोज ६ गते घटस्थापनादेखि दसैँ सुरु हुने भएकाले काठमाडौँलगायतका सहर अध्ययनरत विद्यार्थी र विदेशमा रहेका नेपाली दसैँ मान्न घर फर्कने क्रम सुरु भइसकेको छ तर यो पटक पनि दसैँ मान्न घर फर्कनेले पूर्वपश्चिम राजमार्ग अन्तर्गत नवलपुरको दाउन्नेका कारण सहज यात्रा गर्न नपाउने भएका छन् । सडक विस्तारको जिम्मा पाएको चाइना स्टेट कन्स्ट्रक्सन कर्पोरेसन प्रालिको लापर्बाही र ढिलासुस्तीका कारण यो पटकको दसैँमा पनि यात्रा सहज नहुने भएको हो । बुधबारदेखि दाउन्ने सडकखण्डमा सडक नियमित हुन सकेको छैन । बुधबार बिहानैदेखि दाउन्नेको विश्वकर्मा बाबा मन्दिरनजिकै सडक अवरुद्ध हुन पुगेको थियो भने बिहीबार साँझदेखि दाउन्नेको खुर्सानी खोला र शुक्रबार दिउँसो ६५ मोडनजिकै पहिरो खस्दा यो सडक अवरुद्ध हुन पुग्यो । तीन दिनमा तीन पटक सडक पूर्ण रूपमा अवरुद्ध भयो भने शुक्रबार साँझसम्म दाउन्ने सडकखण्डमा बर्दघाटदेखि दुम्कीबाससम्म १४ किलोमिटरभन्दा लामो सवारीसाधनको जाम परेको थियो ।  वर्षाका कारण शनिबार पनि सडक अवरुद्ध हुन पुग्यो । जिल्ला ट्राफिक प्रहरी कार्यालय नवलपुरका प्रमुख प्रहरी निरीक्षक जनक बन्जराका अनुसार दाउन्नेमा सडक बेला बेलामा अवरुद्ध हुँदा यात्रुले निक्कै सास्ती बेहोर्नु परेको छ । दाउन्नेको १४ किलोमिटर सडक पार गर्न सवारीसाधनलाई १० देखि १६ घण्टासम्म लाग्ने गरेको छ । साना तथा ठुला सवारीसाधन, लरी, ट्रक, यात्रुवाहक बस, शववाहनदेखि एम्बुलेन्ससम्म जाममा पर्ने गरेका छन् ।नवलपुरका प्रमुख जिल्ला अधिकारी भविश्वर पाण्डेले गत हप्ता नारायणगढ–बुटवल सडक विस्तारको जिम्मा लिएको चिनियाँ ठेकेदार कम्पनी र सडक आयोजनाका कर्मचारीलाई दसैँअघि दाउन्नेको सडक कालोपत्रे वा ढलानको काम सक्न निर्देशन दिनुभएको थियो तर निर्देशन अनुसार कुनै काम हुन सकेको छैन । प्रजिअ पाण्डेले आफूले दिएको निर्देशन र उनीहरूको प्रतिबद्धता अनुसार काम नभएको बताउनुभयो । पाण्डेले भन्नुभयो, “काम गरेको देखिँदैन । दाउन्नेमा अहिलेदेखि नै सास्ती हुन थाल्यो, दसैँमा यात्रु तथा सवारीसाधनको चाप झन बढ्छ । भोलि बैठक बसेर हामी यस विषयमा थप छलफल गर्दै छौँ ।” दाउन्नेको १४ किलोमिटर सडकखण्डमध्ये बर्दघाट (पश्चिम नवलपरासी) खण्डमा तीन किलोमिटर सडक कालोपत्रे भएको छ । त्यसका साथै अहिले तीन किलोमिटर थप ढलानको काम सकिएर ढलानबाट सवारीसाधन आवतजावत गर्न थालेका छन् । अन्य दुई किलोमिटर सडक एकतर्फी ढलान सकिएको सडक आयोजनाले जनाएको छ । यो अनुसार अब बाँकी छ किलोमिटर मात्र छ । जसले यात्रुलाई सास्ती दिइरहेको छ ।सडक विभागका आयोजना निर्देशक चूडाराज ढकालका अनुसार दसैँअगाडि दाउन्ने सडकखण्डमा अन्य भौतिक संरचना निर्माण हुने सम्भावना छैन । ढकालले भन्नुभयो, “यस्तै पानी परिराख्यो भने यो बाटोमा कसरी यात्रा सहज गराउने होला ? पानी रोकियो भने दसैँमा यात्रा सहज गराउन सकिन्छ भन्ने चिन्ता लागिरहेको छ ।” ठेकेदारलाई गत साउन ८ गते चौथो पटक म्याद थपिँदासम्म झन्डै ७० प्रतिशतको भौतिक प्रगति भएको ठेकेदार कम्पनीका इन्जिनियर राकेश झाले बताउनुभयो । उहाँका अनुसार यो पछिल्लो दुई महिनामा दुई प्रतिशत मात्र भौतिक प्रगति भएको छ ।",
      "link": "https://gorkhapatraonline.com/news/172630",
      "image": "https://gorkhapatraonline.com/storage/media/304534/conversions/sadak-original-thumb.jpg"
    },
    {
      "slug": "172615",
      "title": "विकराल बन्दै पशुमा बाँझोपन",
      "timestamp": 1758412800000,
      "source": "gp",
      "content": "पशुलाई समयमै खान नदिने र नाम्ले तथा जुकाको औषधी नदिने आमकिसानको बानीले पशुमा थारोपन (बाँझोपन) को समस्या बढिरहेको छ । फेरि पशुलाई खान दिनु भनेको पनि टन्न हुने गरी खुवाउनु पनि होइन । शरीरलाई आवश्यक पर्ने प्रोटिन, चिल्लो र खनिज पदार्थ, भिटामिन, कार्बाेहाइड्रेट मिलाएर खुवाउनु पर्छ । यसको तालमेल नमिल्दा बाँझोपनको समस्या बढ्दो छ ।",
      "longContent": "बिस प्रतिशत गाईभैँसी थाराकाठमाडौँ, असोज ५ गते । पशुलाई समयमै खान नदिने र नाम्ले तथा जुकाको औषधी नदिने आमकिसानको बानीले पशुमा थारोपन (बाँझोपन) को समस्या बढिरहेको छ । फेरि पशुलाई खान दिनु भनेको पनि टन्न हुने गरी खुवाउनु पनि होइन । शरीरलाई आवश्यक पर्ने प्रोटिन, चिल्लो र खनिज पदार्थ, भिटामिन, कार्बाेहाइड्रेट मिलाएर खुवाउनु पर्छ । यसको तालमेल नमिल्दा बाँझोपनको समस्या बढ्दो छ ।पशु चिकित्सकका अनुसार मानिसलाई जसरी नियमित रूपमा जाँच, औषधी उपचार, सरसफाइ आवश्यक पर्छ, त्यसरी नै पशुलाई पनि ध्यान नदिने हो भने अनेकौँ रोगले सताउँछ । बाँझोपनको समस्याले नेपाली किसानले वार्षिक अर्बौं रुपियाँको क्षति बेहोरिरहेका छन् । नेपालमा ४९ लाख गाई र ३१ लाख भैँसीको सङ्ख्या छ । देशव्यापी रूपमा प्रत्येक सय भैँसी र गाईमध्ये २० वटामा बाँझोपनको समस्या छ । यसले दुध उत्पादनमा निरन्तर कमी ल्याउन थालेको छ । पशुमा हुने बाँझोपनमा एउटा बृहत् अध्ययन भएको छ । २०८१ चैतदेखि असारसम्म चार महिना लगाएर गण्डकी प्रदेशको स्याङ्जा, लमजुङ, गोरखा र नवलपरासी (बर्दघाट सुस्तापूर्व) मा गरिएको अध्ययनले पशुमा हुने बाँझोपना ३६.८८ प्रतिशत रहेको देखाएको हो तर राष्ट्रिय रूपमा भने पशुमा २० प्रतिशतको हाराहारीमा बाँझोपन हुने गरेको छ । पशु चिकित्सक डा. रविन बस्ताकोटीले चार महिनामा ३८ वटा भैँसी र १२२ वटा गाईमा गरिएको अध्ययनले पशुमा बाँझोपनको समस्या अत्यधिक देखिएको उल्लेख गर्नुभयो । उहाँले पशुमा सङ्क्रामक रोगका कारणले बाँझोपन आउने गरेको पाइएको बताउनुभयो । यसका कारण बच्चा तुहिने, गर्भ नअडिने, बाली नखोज्ने जस्ता समस्या देखा पर्ने बस्ताकोटीले बताउनुभयो । उहाँका अनुसार पशुमा हुने बाँझोपनाको समस्याले पशुलाई मात्रै नभई मानिसलाई पनि असर गर्छ । अधिकांश बाझोपनको समस्या पशुबाट मानिसमा सर्दैन तर केही समस्या भने पशुबाट मानिसमा सर्ने हुन्छ । जसका कारण पशु पाल्ने परिवार र त्यसको उपचारमा संलग्न पशु चिकित्सकलाई समेत जोखिम हुने र प्रजननमा विकृति देखिन सक्छ । विशेष गरेर लेप्टोस्पाइरोसिस, क्यु फिभर, टोक्सोप्लाज्मोसिस र क्लामाडियोसिस सङ्क्रमण पशुबाट मानिसमा सर्ने प्रकृतिका रहेको डा. बस्ताकोटीले भन्नुभयो । पशु पाल्ने परिवारमा महिलामा गर्भ नरहने समस्या र पुरुषमा शुक्रकिट उत्पादनमा कमी ल्याउन सक्ने भएकाले पशुमा हुने बाँझोपनको असर मानिसमा पनि देखिन सक्ने भएकाले पशुको स्वास्थ्यमा ध्यान दिनुपर्नेमा उहाँले जोड दिनुभयो ।  अध्ययनका क्रममा पशुको पाठेघरको सामान्य सङ्क्रमण २८.१२ प्रतिशत, पाठेघर सुन्निने समस्या १० प्रतिशत, पटक पटक बाली खोजिरहने समस्या १०.६३ प्रतिशतमा रहेको पाइएको छ । उहाँका अनुसार पशुमा हुने बाँझोपन, पाठेघरको मुख सुनिने समस्या ७.५ प्रतिशत, डिम्बमा पानीको फोका बन्ने ३.७५ प्रतिशत र पाठेघरमा पानी जम्ने समस्या ३.१२ प्रतिशत भेटिएको थियो । यस्तो समस्या आकारमा ठुला उन्नत जातमा धेरै देखिएको छ । होलस्टेन जातका गाईमा सन्तुलित आहाराको कमीका कारण सामान्यभन्दा बढी दुब्लो देखिने गर्दा थारोपन निम्तिएको उहाँले बताउनुभयो । सोही कारणले गाईमा अन्डाशयको सामान्यतः चल्ने ऋतुचक्र निष्क्रिय भएको भेटिएको स्पष्ट पार्नुभयो । केही गाई एक पटक ब्याएपछि पाँच वर्षसम्म पनि गर्भधारण नगरेको पाइएको थियो । उन्नत नस्लका कोरली बाच्छी १८ महिनामा पहिलो पटक ऋतुकालमा आउनुपर्नेमा २६ महिनासम्ममा पनि नआएको पाइएको छ । अधिकांश गाईभैँसी ब्याएको २१ महिनासम्ममा पनि ऋतुचक्रमा प्रवेश नगरेको पाइएको छ ।शरीरमा रगतको मात्रा कम हुने, रगतमा हेमोग्लोबिनको कमी, शारीरिक अवस्था दुब्लो, जुकाको सङ्क्रमणलगायत कारण पनि पशुचौपायामा बाँझोपना देखिने गरेको छ । आहारमा हरियो घाँस, कोसे जातका घाँस दिनु आवश्यक रहेको भन्दै उहाँले सङ्क्रामक रोगको निदानका लागि पालिका र पशु सेवा कार्यालयले ध्यान दिनुपर्ने बताउनुभयो । उहाँका अनुसार खनिजको कमीलाई आपूर्ति गर्न खनिज परिपूरक खाद्य सामग्री पशुलाई दिनुपर्ने हुन्छ ।सरकारी निकायले पशुमा हुने थारोपन निवारणका लाागि धेरै पशुमा एकै पटक अध्ययनसमेत गरेको नपाइएको दशकौँदेखि व्यावसायिक पशुपालन गरिरहेका काभ्रेपलाञ्चोक मण्डनदेउपुरका किसान धुव्र पराजुलीले उल्लेख गर्नुभयो । उहाँले किसान स्वयम्को अनुभवका आधारमा थारोपन भएको पत्ता लगाउने र उपचारमा संलग्न हुने गरेको बताउनुभयो ।पशुविज्ञ तथा नेपाल पशु चिकित्सा परिषद्का उपाध्यक्ष डा. मनोज शाहीले किसानले दुःखकष्ट सहेर हुर्काएका पशुमा बाँझोपनको समस्या देखिँदा त्यसले समग्र अर्थतन्त्रलाई असर पार्ने बताउँदै भन्नुभयो, “यसले दुध उत्पादनमा समेत असर पारिरहेको छ ।” “दुध उत्पादन गर्ने भैँसी मासुका लागि प्रयोग गर्दा किसानले लाखौँ रुपियाँ नोक्सानी बेहोर्नु पर्छ,” उहाँले भन्नुभयो, “यसको रोकथामका लागि कृषक र सरकारबिच समन्वय आवश्यक छ । खाना कसरी खुवाउने, गोठको सुधार कसरी गर्ने भन्नेबारेमा कृषकका लागि समुदायस्तरमै पुगेर ज्ञान दिनु पर्छ । त्यसका लागि सरकारले किसानसँग स्वयम् पुग्ने अनुदानका कार्यक्रम सञ्चालन हुनु आवश्यक रहेको उल्लेख गर्नुभयो । पशु प्राविधिक उद्धवप्रसाद सापकोटाले सन्तुलित खाना र औषधी खुवाउन सके बाँझोपनको समस्या कम हुने बताउँदै पशुमा गर्भधारण नहुने समस्या मात्र नभएर पटक पटक राँगो र गोरु खोजिरहने, गर्भ तुहिने, ब्याउन नसक्ने जस्ता समस्या पछिल्लो समयमा बढिरहेको जानकारी दिनुभयो । नेपालमा अधिकांश पशुका गोठ राम्रा नभएको र कृषकले सरसफाइमा ध्यान नदिँदासमेत पशुमा सङ्क्रामक रोग फैलँदै गएको उहाँले बताउनुभयो । नेपालमा बर्सेनि १३ अर्ब रुपियाँ बराबरको भैँसी आयात हुने गरेको छ ।",
      "link": "https://gorkhapatraonline.com/news/172615",
      "image": "https://gorkhapatraonline.com/storage/media/304518/conversions/cow-buffalo-original-thumb.jpg"
    },
    {
      "slug": "172613",
      "title": "बढ्यो दसैँको चहलपहल अनुगमन आवश्यक",
      "timestamp": 1758412800000,
      "source": "gp",
      "content": "चाडपर्व नजिकिएसँगै बजारमा उपभोक्ताको चहलपहल ह्वात्तै बढेको छ । दसैँका लागि आवश्यक पर्ने उपभोग्य खाद्यवस्तुदेखि लत्ताकपडा खरिद गर्न बजारमा उपभोक्ताको भिडभाड हुन थालेको हो ।",
      "longContent": "काठमाडौँ, असोज ५ गते । चाडपर्व नजिकिएसँगै बजारमा उपभोक्ताको चहलपहल ह्वात्तै बढेको छ । दसैँका लागि आवश्यक पर्ने उपभोग्य खाद्यवस्तुदेखि लत्ताकपडा खरिद गर्न बजारमा उपभोक्ताको भिडभाड हुन थालेको हो । उपभोक्ताको भिड बढ्दा बजारमा अनियमितता हुन नदिने अनुगमन भने सुस्ताएको छ । जेनजी आन्दोलनका कारण सरकारी संरचनाले अझै पनि राम्ररी काम गर्न सकेको छैन । जेनजी प्रदर्शनअघि वाणिज्य, आपूर्ति तथा उपभोक्ता संरक्षण विभागका पाँच/छ वटा समूहले दैनिक ३०/३५ वटा व्यापारिक प्रतिष्ठानको अनुगमान गरेकोमा २३ गतेयता देखिने गरी अनुगमन गर्न सकेको छैन । विभागले आपूर्ति प्रणाली चुस्त दुरुस्त रहेको र त्यस्ता उपभोग्य वस्तुको अभाव नरहेको दाबी गर्दै आएको छ । विभागका महानिर्देशक रोशन ज्ञवालीले जेनजी आन्दोलन र त्यसपछिको बजारको अवस्थालाई ध्यानमा राखेर आपूर्ति प्रणालीसँगै उपभोग्य वस्तुको उपलब्धतालाई नजिकबाट नियालिरहेको बताउनुभयो । जेनजी प्रदर्शनपछि सशङ्कित र त्रसित बनेका व्यापारीमा विभाग नेतृत्वको बजार अनुगमनले नकारात्मक असर नपर्ने गरी बजार नियाल्ने काम गरिरहेको उहाँको भनाइ छ । व्यापारीलाई जरिबाना र कारबाही गर्नुलाई मात्रै बजार अनुगमन भन्ने बुझ्नु गलत भएको भन्दै उहाँले भन्नुभयो, “आपूर्ति अवस्था र वस्तुको उपलब्धताबारेमा राम्रो गरी बुझेका छौँ ।” दैनिक उपभोग्य लगायतका सामग्रीको आपूर्तिको व्यवस्थापनलाई अझ सहज पार्न विभागले दैनिक जसो निजी क्षेत्रको छाता सङ्गठन नेपाल उद्योग वाणिज्य महासङ्घ, चेम्बर अफ कमर्स, नेपाल उद्योग परिसङ्घसँग, नेपाल खुद्रा व्यापार सङ्घ, थोक व्यापार सङ्घसँग छुट्टाछुट्टै छलफल गर्दै आएको छ । विभागले भन्सार नाकाबाट नेपालमा आउने सामानको विगतको आयातको अवस्था र हाल आयातको अवस्थालाई विश्लेषण गरेको जनाएको छ । निजी क्षेत्रबाहेक साल्ट ट्रेडिङ कर्पोरेसन, खाद्य व्यवस्था तथा व्यापार कम्पनीमार्फत सरकारले ती कम्पनीले सहुलियत दिएबापत शोधभर्ना गर्ने गरी दैनिक उपभोग्य वस्तु बिक्रीको प्रवर्धन गरेको छ । नेपाल खुद्रा व्यापार सङ्घका महासचिव आमूलकाजी तुलाधरले हाल खाने तेलबाहेक अन्य वस्तुको मूल्य नबढेको स्पष्ट पार्नुभएको छ । उहाँले खानेतेल मूल्य बढाउनुपर्ने कारणबिना नै मूल्य बढाउने काम भएकाले यसमा नियमनकारी निकाय सचेत र जिम्मेवार हुनुपर्ने आवश्यकता औँल्याउनुभयो । केही उपभोक्ताले आवश्यकभन्दा बढी वस्तु खरिद गरेर मौज्दात राख्ने क्रम बढेकाले यस विषयमा सचेतनाको आवश्यकता रहेको महासचिव तुलाधरको भनाइ थियो । विभागका अनुसार बजारमा सूचनाका आधारमा कतै अवाञ्छित गतिविधि भए अनुगमनमा जाने तयारी छ । कार्ययोजना अनुसारको अनुगमनमा जाने, त्यस्ता खालका अवाञ्छित गतिविधि भएको देखिए उपभोक्ता संरक्षण ऐन अनुसार कारबाही हुने विभागले जनाएको छ । विभागका अनुसार विभागको नेतृत्वको एकीकृत बजार अनुगमन छिट्टै हुन्छ । विभाग नेतृत्वको एकीकृत रूपमा हुने बजार अनुगमनमा खाद्य प्रविधि तथा गुण नियन्त्रण विभाग, नेपाल गुणस्तर नापतौल विभाग, जिल्ला प्रमुख कार्यालय, पालिकालगायतका निकायसँगको समन्वयमा आउँदो सातादेखि बजार अनुगमन गर्ने विभागले जनाएको छ ।",
      "link": "https://gorkhapatraonline.com/news/172613",
      "image": "https://gorkhapatraonline.com/storage/media/304514/conversions/DASHAIN-CHAHAL-PAHAL_SAGAR-7232-original-thumb.jpg"
    },
    {
      "slug": "172608",
      "title": "भारतमा फैलियो अमिबा",
      "timestamp": 1758412800000,
      "source": "gp",
      "content": "भारतमा फैलिएको ‘ब्रेन इटिङ अमिबा’ को सङ्क्रमण नेपालमा फैलन सक्ने भन्दै सतर्कता अपनाउन सुझाव दिइएको छ । वरिष्ठ सरुवा रोग विशेषज्ञ डा. शेरबहादुर पुनले भारतमा ६९ जनाभन्दा बढीमा उक्त रोग देखिएको र केरलामा १९ जनाको मृत्यु भइसकेको भन्दै नेपालमा पनि त्यसको जोखिम कायम रहेको बताउनुभयो ।",
      "longContent": "गोरखापत्र समाचारदाताकाठमाडौँ, असोज ५ गते । भारतमा फैलिएको ‘ब्रेन इटिङ अमिबा’ को सङ्क्रमण नेपालमा फैलन सक्ने भन्दै सतर्कता अपनाउन सुझाव दिइएको छ । वरिष्ठ सरुवा रोग विशेषज्ञ डा. शेरबहादुर पुनले भारतमा ६९ जनाभन्दा बढीमा उक्त रोग देखिएको र केरलामा १९ जनाको मृत्यु भइसकेको भन्दै नेपालमा पनि त्यसको जोखिम कायम रहेको बताउनुभयो । उहाँले अमिबा रोग अमेरिकामा समेत देखिएको जानकारी दिनुभयो । अमिबा दूषित पानी नाकबाट भित्र छिरेपछि सङ्क्रमण हुने जानकारी दिँदै नाकबाट दिमागसम्म पुगेपछि दिमागको कोषिकालाई नष्ट गर्न थाल्ने उहाँले बताउनुभयो । उहाँले यो रोग सामान्य सम्पर्क वा खानपानमार्फत नसर्ने जानकारी गराउँदै केन्द्रीय स्नायु प्रणालीमा असर पु¥याउने बताउनुभयो । पुनले यो रोगलाई अमिविक मेनिङ्गोइन्सेफलाइटिस (पिएएम) को नामले समेत चिनिने भन्दै यो दुर्लभ तर अत्यन्त घातक रोग रहेको बताउनुभयो । उहाँले यो रोगले नाकमार्फत मानिसको मस्तिष्कमा सङ्क्रमण गर्ने हुनाले पौडी खेल्दा, दूषित पानीमा डुब्दा सावधानी अपनाउनुपर्ने बताउनुभयो । अमिबा नाकमार्फत शरीरमा पस्ने र त्यसपछि दिमागमा पुग्ने भन्दै अमिबाको सङ्क्रमण भएपछि उच्च ज्वरो, तीव्र टाउको दुखाइ, घाँटी दुख्ने, बेहोस हुने लक्षण देखापर्ने उहाँले बताउनुभयो । अमिबाको मृत्युदर झन्डै ९७ प्रतिशत रहेको छ । अमेरिकी सङ्क्रामक रोग नियन्त्रणका अनुसार सन् १९७१ देखि २०२३ सम्म विश्वका विभिन्न देशमा सङ्क्रमित भएकामध्ये केवल आठ जना मात्र बाँच्न सफल भएका छन् । सङ्क्रमण सुरु भएको २४ घण्टाभित्रै पहिचान भयो भने केही हदसम्म उपचार सम्भव हुने हुन्छ । अमिबाको उपचारमा एन्टिमाइ क्रोबियल औषधी प्रयोग गर्ने गरिन्छ ।",
      "link": "https://gorkhapatraonline.com/news/172608",
      "image": "https://gorkhapatraonline.com/storage/media/304509/conversions/brain-eating-amobea-original-thumb.jpg"
    },
    {
      "slug": "172606",
      "title": "राजीनामा होइन, सामना गर्ने तयारी",
      "timestamp": 1758412800000,
      "source": "gp",
      "content": "जनमत पार्टीले मधेश प्रदेश सरकारलाई दिएको समर्थन फिर्ता लिए पनि जनमत पार्टीबाटै मुख्यमन्त्री बन्नुभएका सतीशकुमार सिंहले शनिबारसम्म राजीनामा दिनुभएको छैन ।",
      "longContent": "धर्बेन्द्र झा जनकपुरधाम, असोज ५ गते । जनमत पार्टीले मधेश प्रदेश सरकारलाई दिएको समर्थन फिर्ता लिए पनि जनमत पार्टीबाटै मुख्यमन्त्री बन्नुभएका सतीशकुमार सिंहले शनिबारसम्म राजीनामा दिनुभएको छैन । मुख्यमन्त्री सिंहलाई जनमत पार्टी संसदीय दल मधेश प्रदेशका नेता महेशकुमार यादवसहित प्रतिपक्षी दलका नेताले समेत राजीनामाका लागि दबाब दिइरहँदा पनि मुख्यमन्त्री सिंह राजीनामा दिने पक्षमा देखिनुभएको छैन । सञ्चारकर्मीसँगको कुराकानीमा उहाँले जेनजी आन्दोलनका क्रममा देशको अवस्थालाई हेरेर मधेश प्रदेशको परिस्थितिलाई साम्य पार्नका लागि आफूले तत्काल सामाजिक सञ्जालमा राजीनामा गरे पनि पछि उत्पन्न परिस्थितिमा सङ्घीयतालाई जोगाउनका लागि प्रदेश प्रमुखसमक्ष राजीनामा नगरेको बताउनुभयो । उहाँले जनमत पार्टीले समर्थन फिर्ता लिएपछि उत्पन्न परिस्थितिलाई प्रदेश सभामै सामना गर्ने तयारी रहेको बताउनुभयो । मुख्यमन्त्री सिंहले यस प्रकारको प्रतिक्रिया दिएपछि जनमत पार्टी संसदीय दल मधेश प्रदेशका नेता महेश यादवले जनमत पार्टीबाटै मुख्यमन्त्री बन्नुभएका सिंहले पार्टीसँगै पौँठेजोरी खेल्नु ठिक नभएको सञ्चारकर्मीलाई प्रतिक्रिया दिनुभएको छ । उहाँले मधेश सरकारलाई दिएको समर्थन फिर्ता लिनुका साथसाथै जनमत पार्टीबाट सरकारमा सहभागी मुख्यमन्त्रीसहितका मन्त्रीलाई पार्टीले फिर्ता बोलाएपछि दुई मन्त्री फिर्ता आए पनि मुख्यमन्त्रीले पार्टीसँग पौँठेजोरी खेल्न खोजेको बताउनुभयो । उहाँले यस विषयमा पार्टीले मुख्यमन्त्रीलाई तीन दिनको समय सिमा दिएर स्पष्टीकरण माग गरिसकेको भन्दै शनिबार स्पष्टीकरणको समयसीमा सकिन लागेको र कारणसहितको जवाफ आएपछि पार्टीको सल्लाहमा दलसम्बन्धी व्यवस्था अनुसार आगामीको कारबाही प्रक्रिया अगाडि बढाइने बताउनुभयो । मधेश प्रदेशका सभामुख रामचन्द्र मण्डलले सत्ता साझेदार कुनै पनि पार्टीले सरकारलाई दिएको समर्थन फिर्ता लिएको खण्डमा फिर्ता लिएको मितिबाट ३० दिनभित्रमा सरकार प्रमुखले विश्वासको मत लिनुपर्ने कानुनी व्यवस्था रहेको भन्दै मुख्यमन्त्री सतीशकुमार सिंहको सवालमा उहाँको दलले कुन किसिमले प्रक्रिया चाल्छ, त्यस अनुसार प्रदेश सभा अगाडि बढ्ने बताउनुभयो । सभामुख मण्डलले राजनीतिक दलसम्बन्धी ऐनमा धारा १८, २८, ३०, ३१, ३२ र ३६ मा वर्तमान परिस्थितिको व्यवस्था गरिएको भन्दै यस धारा अनुसार कारबाही गरिएको छ कि छैन भने विषयलाई ध्यानमा राखेर प्रदेश सभा सचिवालयले आफ्नो प्रक्रियालाई अगाडि बढाउने प्रतिक्रिया दिनुभयो । प्रदेश प्रमुखका स्वकीय सचिव टीकाराम उप्रेतीले प्रदेश प्रमुखसँग मुख्यमन्त्रीको नियुक्ति र राजीनामा स्वीकृत गर्ने अधिकार भएको भन्दै मुख्यमन्त्रीको विश्वासको मतको सन्दर्भमा प्रदेश सभाले नै टुङ्गो गरेर प्रदेश प्रमुखको कार्यालयमा सिफारिस गरेपछि प्रदेश प्रमुखले प्रमाणीकरण गर्ने अधिकार मात्रै भएको बताउनुभयो ।",
      "link": "https://gorkhapatraonline.com/news/172606",
      "image": "https://gorkhapatraonline.com/storage/media/304507/conversions/1234-original-thumb.jpg"
    },
    {
      "slug": "172605",
      "title": "यातायात व्यवस्थापन सहज बनाउन निर्देशन",
      "timestamp": 1758412800000,
      "source": "gp",
      "content": "सरकारले दसैँ र तिहारलगायतका चाडपर्वलक्षित गर्दै नागढुङ्गा–सिस्नेखोला सुरुङमार्ग सञ्चालनमा ल्याउनुका साथै सडक तथा राजमार्गमा निर्वाध सवारीसाधन चलाउने वातावरण बनाउन विभिन्न निर्णय गरेको छ ।",
      "longContent": "गोरखापत्र समाचारदाताकाठमाडौँ, असोज ५ गते । सरकारले दसैँ र तिहारलगायतका चाडपर्वलक्षित गर्दै नागढुङ्गा–सिस्नेखोला सुरुङमार्ग सञ्चालनमा ल्याउनुका साथै सडक तथा राजमार्गमा निर्वाध सवारीसाधन चलाउने वातावरण बनाउन विभिन्न निर्णय गरेको छ । ऊर्जा, भौतिक पूर्वाधार तथा यातायात र सहरी विकासमन्त्री कुलमान घिसिङ, मन्त्रालयका सचिव केशवकुमार शर्मा, सडक विभागका महानिर्देशक डा. विजय जैशी, यातायात व्यवस्था विभागका महानिर्देशक राजीव पोखरेलसहित नेपाल प्रहरी र नेपाल यातायात व्यवसायी राष्ट्रिय महासङ्घका पदाधिकारीसहित शनिबार सिंहदरबारस्थित भौतिक पूर्वाधार तथा यातायात मन्त्रालयमा बसेको बैठकले त्यस्तो निर्णय गरेको हो ।बैठकमा भौतिक पूर्वाधार तथा यातायातमन्त्री घिसिङले यात्रुवाहक सार्वजनिक सवारीसाधनलाई नागढुङ्गा–सिस्नेखोला सुरुङमार्ग प्रयोग गर्ने व्यवस्था मिलाउन तथा देशभरिकै सडक तथा राजमार्गमा सहज किसिमले सवारीसाधन सञ्चालन गर्न सकिने गरी आवश्यक तयारी पूरा गर्न मन्त्रालयका सचिव तथा सडक विभागका महानिर्देशकलाई निर्देशनसमेत दिनुभयो ।भौतिक पूर्वाधार तथा यातायात मन्त्रालयका सचिव केशवकुमार शर्माले दसैँ, तिहार र छठलगायतका पर्वमा आमनागरिकलाई गन्तव्यमा पुग्न सडकका कारण कुन कठिनाइ नहोस् भन्ने उद्देश्यले नागढुङ्गा–सिस्नेखोला सुरुङमार्ग अस्थायी रूपमा सञ्चालनमा ल्याउनेलगायत सडक सुरक्षाको विषयमा विभिन्न सात वटा निर्णय गरिएको जानकारी दिनुभयो ।सचिव शर्माले नागढुङ्गा–सिस्नेखोला सुरुङमार्ग सञ्चालनको सम्बन्धमा काठमाडौँ उपत्यकाबाट बाहिर जाने सवारीसाधनमध्ये यात्रुवाहक सार्वजनिक सवारीसाधन सो सुरुङमार्गबाट बाहिर जाने र दसैँपछि सवारीसाधन प्रवेश गराउने व्यवस्थाका लागि सम्बन्धित पक्षसँग छलफल गर्ने निर्णय गरिएको जानकारी दिनुभयो । त्यसै गरी बैठकले सुरक्षा व्यवस्थापनको सम्बन्धमा काठमाडौँ उपत्यकाको नयाँ बसपार्क तथा मुलुकका विभिन्न राजमार्गमा सुरक्षा व्यवस्था चुस्तदुरुस्त बनाउन प्रहरी गस्ती तथा प्रहरी सङ्ख्या थप गर्न/गराउन नेपाल प्रहरीलाई निर्देशन दिन गृह मन्त्रालयलाई अनुरोध गर्ने निर्णय गरेको हो । भारी सवारीमा रोकविस्तारका क्रममा रहेका पूर्वपश्चिम राजमार्ग अन्तर्गत नारायणघाट–बुटवल खण्डको दाउन्नेमा दसैँसम्म ठुला भारवहन (१२ चक्के र सोभन्दा माथि) का सवारीसाधन सञ्‍चालन नगर्न/नगराउन अनुरोध गर्ने तथा खाद्यान्नलगायतका अत्यावश्यक सामग्री ढुवानी गर्ने सवारीसाधनलाई निरन्तर आवागमन हुने व्यवस्था गर्ने÷गराउने निर्णय गरिएको सचिव शर्माले जानकारी दिनुभयो । त्यसै गरी बैठकले मुलुकभरिका मुख्य सडकलाई चुस्तदुरुस्त राख्न, सुधार गर्न/गराउन, पहिरोजन्य विपत्को व्यवस्थापन गर्न आवश्यक समग्री तथा यन्त्रको व्यवस्थापन गर्न, बुटवल–नारायाणगढ सडकको दाउन्ने खण्डमा चौबिसै घण्टा दुईतर्फी यातायात सञ्चालन गर्न, नारायणगढ–मुग्लिङ सडकखण्डको तुइनखोलामा भएको अवरोध (पहिरो) हटाई तत्काल यातायात सञ्चालनमा ल्याउन र तातोपानी नाकालाई जोड्ने मुख्य सडक दसैँअगाडि नै सञ्‍चालनमा ल्याउने गरी आवश्यक कार्य गर्न/गराउन सडक विभागलाई निर्देशन दिने निर्णय गरेको हो ।छिट्टै सडक खुलाइनेबैठकमा सचिव शर्माले अवरुद्ध बनेका सडक छिट्टै खुलाउने गरी जनशक्ति र उपकरण तैनाथ गरिएको जानकारी दिनुभयो । उहाँले आधा घण्टादेखि एक घण्टाभित्र घटनास्थलमा पुग्ने गरी मुख्य राजमार्ग र सडक जनशक्ति र उपकरण तयारी अवस्थामा राखिएको बताउनुभयो । बैठकमा सहभागी नेपाल यातायात व्यवसायी राष्ट्रिय महासङ्घका अध्यक्ष विजयबहादुर स्वाँरले बाढीपहिरोका कारण अहिलेको राजमार्ग र सडकको अवस्था ज्यादै नै कमजोर रहेको बताउँदै रातिमा चल्ने सवारीसाधनलाई दिउँसो सञ्चालन गर्न माग गर्नुभयो ।",
      "link": "https://gorkhapatraonline.com/news/172605",
      "image": "https://gorkhapatraonline.com/storage/media/304506/conversions/Kulman-news-photo-original-thumb.jpg"
    }
  ]
}