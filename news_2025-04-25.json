{
  "date": "2025-04-25T13:32:21.586Z",
  "news": [
    {
      "slug": "152272",
      "title": "ग्राहकमा हुनुपर्ने वित्तीय चेतना",
      "timestamp": 1745539200000,
      "source": "gp",
      "content": "बैँक तथा वित्तीय संस्थामा खाता खोलेर निक्षेप राख्ने, कर्जा लिने वा विदेशबाट आफन्तले पठाएको विप्रेषण लिने वा",
      "longContent": "बैँक तथा वित्तीय संस्थामा खाता खोलेर निक्षेप राख्ने, कर्जा लिने वा विदेशबाट आफन्तले पठाएको विप्रेषण लिने वा बैँक जमानत सेवा उपयोग गर्ने व्यक्ति वा संस्था वित्तीय ग्राहक हुन् । नेपालमा २०८१ पुस मसान्तसम्ममा ‘क’, ‘ख’ र ‘ग’ वर्गका संस्थामा पाँच करोड १८ लाख निक्षेप खाता, १९ लाख २५ हजार कर्जा खाता थिए ।त्यस्तै २०७६ पुस मसान्तमा लघुवित्त वित्तीय संस्थाका ४५ लाख ८० हजार सदस्य र २८ लाख चार हजारले ऋण उपयोग गरेको तथ्याङ्क छ । यसबाहेक वित्तीय कारोबार गर्ने बीमा कम्पनी, धितोपत्र कारोबार गर्ने, गैरबैँकिङ संस्थाबाट वित्तीय कारोबार गर्ने, सहकारीका लाखौँ सदस्यलाई पनि वित्तीय ग्राहक मान्नु पर्दछ । यसरी हेर्दा नेपालमा वित्तीय ग्राहकको सङ्ख्या बढ्दै गएको भन्न सकिन्छ ।अहिले वित्तीय ग्राहक संरक्षणलाई वित्तीय समावेशिताको एक महत्वपूर्ण पक्षका रूपमा लिने गरिएको छ । कुनै बैँक तथा वित्तीय संस्थामा खाता खोल्नु मात्र ठूलो कुरा होइन, सेवाग्राहीले खाता सञ्चालन तथा सुविधा, शुल्क, शर्त तथा अन्य सम्बन्धित विषयबारे पूर्ण जानकारी पाउनुपर्ने र उसलाई बिनाझन्झट व्यवसाय गर्न पाउनुपर्ने विषय सुनिश्चित भएमा मात्र सेवाग्राहीमा वित्तीय समावेशिता कायम हुने विश्वव्यापी मान्यता रहेको छ ।बैँक तथा वित्तीय संस्थाबाट वित्तीय सेवा लिँदा नागरिकको हैसियतले उनीहरूले पाउने न्यूनतम अधिकार सुनिश्चित हुनु नै वित्तीय ग्राहक संरक्षण हो । बैँकबाट पाउने सेवाका बारे सुसूचित हुनु, सेवाको छनोटको अवसर प्राप्त हुनु, सेवाग्राहीलाई वित्तीय संस्थाबाट शोषण हुनबाट जोगाउनु, ग्राहकमैत्री व्यवहार, वित्तीय संस्थाले प्रवाह गर्ने सेवा र त्यसमा लाग्ने ब्याज वा शुल्क निर्धारण हुने विधि, पारदर्शिता खुला हुनु, वित्तीय साक्षरता प्राप्त गर्नुलगायतका विषय ग्राहक संरक्षणको दायरामा पर्छन् ।यसका अतिरिक्त नियमनकारी निकायले ग्राहकलाई परेको मर्का, हानि र समस्यालाई सजिलो माध्यमबाट सम्बन्धित निकायमा राख्न सक्ने व्यवस्था र परेका त्यस्ता गुनासाको तत्काल समाधान गर्ने संयन्त्रको व्यवस्था गर्ने विषय पनि ग्राहक संरक्षणभित्र पर्दछ ।नेपाल राष्ट्र बैँकले एकीकृत निर्देशन २०७६ मार्फत वित्तीय ग्राहक संरक्षण गर्ने सन्दर्भमाबैँक तथा वित्तीय संस्थाहरूलाई देहायका निर्देशन जारी गरेको छ ।१.\tबैँक तथा वित्तीय संस्थाहरूले आफ्ना ग्राहकलाई प्रदान गर्ने सेवा, शुल्क तथा शर्तसँग सम्बन्धित सबै प्रकारका विवरण सार्वजनिक रूपमा जानकारी गराउनुपर्ने छ । यस्ता विवरणमा वित्तीय सेवा तथा उपकरणका अतिरिक्त सोसँग सम्बन्धित शुल्क, कमिसन, ब्याजदर, जरिबाना, हर्जानालगायतका सम्बन्धमा अपनाउनुपर्ने प्रक्रिया एवं शर्तहरू समावेश गरेको हुनुपर्ने छ ।\tआफ्ना ग्राहकसँगको कारोबारमा प्रयोग हुने कागजातहरू नेपाली भाषामा उपलब्ध हुने व्यवस्था गर्नुपर्ने छ ।२.\tज्येष्ठ नागरिक, फरक ढङ्गले सक्षम र साक्षर नभएका व्यक्तिलाई विशेष प्राथमिकता दिई सहज रूपले बैँकिङ सुविधा उपलब्ध गराउन बैँक तथा वित्तीय संस्थाहरूले त्यस्ता ग्राहकलाई विशेष काउन्टर तोकी सेवा दिनुपर्ने छ ।३.\tनिक्षेप खाता खोल्दा, चेक जारी गर्दा, खाता सञ्चालन गर्दा, खाता खोलेको छ महिनापछि खाता बन्द गर्दा, स्टेटमेन्ट दिँदा वा प्राकृतिक व्यक्तिको हकमा दुई लाख रुपियाँसम्मको एबिबिएस सेवा प्रदान गर्दा ग्राहकबाट कुनै किसिमको सेवा शुल्क लिन पाइने छैन ।४.\tकर्जा प्रवाह गर्दा लिने प्रशासनिक सेवा शुल्क, अग्रिम भुक्तानी शुल्क र प्रतिबद्धता शुल्कबाहेक कर्जासँग सम्बन्धित सम्पूर्ण शुल्क ब्याजदरमा नै प्रतिविम्बित हुनुपर्ने छ । आफ्ना ग्राहकलाई अन्य संस्था/निकायमार्फत सेवा लिने सन्दर्भमा सो सेवाबापत त्यस्ता संस्था/निकायलाई भुक्तानी गर्नुपर्ने लागतभन्दा बढी हुने गरी सेवाशुल्क असुल गर्न नपाइने व्यवस्था गरिएको छ ।५.\t५० लाख रुपियाँसम्मको सीमा कायम भएको जुनसुकै प्रकारको कर्जा भुक्तानी गर्दा अग्रिम भुक्तानी शुल्क लाग्ने छैन । सो सीमाभन्दा बढीको कर्जाको हकमा कर्जा लिँदाको बखत तोकिएको शर्त वा ब्याजदर थप/परिवर्तन भएका कारण अग्रिम रूपमा कर्जा चुक्ता गर्न चाहेमा त्यस्तो अग्रिम भुक्तानी गरेबापत कुनै किसिमको शुल्क लिन नपाइने पनि व्यवस्था गरिएको छ ।ग्राहकको गोपनीयता कायम गर्नुपर्ने सूचना तथा विवरणहरूलगायत हिसाबकिताब, खाता बही, स्रेस्ता र लेखाको विवरण अन्य असम्बन्धित एवं अनधिकृत व्यक्तिलाई दिनु हुँदैन भन्ने व्यवस्था गरी ग्राहकको गोपनीयताको अधिकार पनि सुरक्षितसमेत गरिएको छ ।बैँक वित्तीय संस्थामा अभ्यासनेपालमा वित्तीय समावेशिता अभिवृद्धि गर्न नेपाल राष्ट्र बैँकले महत्वपूर्ण पहल लिइरहेको छ । जसका लागि नेपाल राष्ट्र बैँकमा २०७९ साउन १ गते ‘वित्तीय समावेशिता तथा ग्राहक संरक्षण महाशाखा’ स्थापना गरियो ।महाशाखाले वित्तीय साक्षरता प्रवर्धनमार्फत वित्तीय सेवाबाट वञ्चित रहेको जनसङ्ख्यालाई सेवाको दायरामा ल्याउन कार्य गर्ने, बैँक तथा वित्तीय संस्थालगायत अन्य वित्तीय क्षेत्रमा कार्यरत निकाय तथा संस्थालाई वित्तीय साक्षरता अभिवृद्धिको अभियानमा सहभागी गराउने, बैँकद्वारा जारी गरिएका नीतिगत निर्देशन तथा परिपत्रको पालना भए नभएको सन्दर्भमा मार्केट कन्डक्ट सुपरीवेक्षण गर्ने, वित्तीय ग्राहकको गुनासो सुन्ने, समाधान गरी बैँक तथा वित्तीय संस्थाप्रतिको विश्वसनीयता अभिवृद्धि गर्नेलगायतका कार्य गरिरहेको छ ।कुनै पनि वित्तीय ग्राहकलाई कुनै किसिमको मर्का परेमा सर्वप्रथम सम्बन्धित बैँक तथा वित्तीय संस्थाका गुनासो अधिकृतलाई आफ्नो गुनासो सुनाउने र सोही बैँक तथा वित्तीय संस्थाबाट गुनासो समाधान गर्नुपर्ने व्यवस्था गरिएको छ । त्यहाँबाट समाधान हुन नसकेमा मात्र नेपाल राष्ट्र बैँकमा वित्तीय ग्राहकले गुनासो गर्नुपर्ने हुन्छ ।प्राप्त वित्तीय गुनासोको समाधान सो महाशाखाबाट हुन नसकेमा वरिष्ठ डेपुटी गभर्नरको संयोजकत्वमा नेपाल राष्ट्र बैँकमा एक उच्चस्तरीय गुनासो समाधान समिति कार्यरत रहेको छ । जसले गुनासोकर्ता र सम्बन्धित बैँक तथा वित्तीय संस्थासमेतको उपस्थितिमा समाधान गर्ने गर्दछ ।यसरी नेपालमा वित्तीय समावेशिता र वित्तीय ग्राहक संरक्षण एकआपसमा परिपूरकका रूपमा कार्यरत रहेको देखिन्छ ।    –युवामञ्च",
      "link": "https://gorkhapatraonline.com/news/152272",
      "image": "https://gorkhapatraonline.com/storage/media/268428/conversions/555-original-thumb.jpg"
    },
    {
      "slug": "152261",
      "title": "यस्तो छ आज सागसब्जी र फलफूलको मूल्य",
      "timestamp": 1745539200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ, वैशाख १२  गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ६०, गोलभेँडा सानो (लोकल) प्रतिकिलो रु २५, गोलभेँडा सानो (तराई) प्रतिकिलो रु २०, आलु रातो प्रतिकिलो रु ३३, आलु रातो (भारतीय) प्रतिकिलो रु ३४, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ३५, गाजर (तराई) प्रतिकिलो रु २०, बन्दा (लोकल) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ३०, मूला रातो प्रतिकिलो रु ४५, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ३०, भन्टा डल्लो प्रतिकिलो रु ३०, तने बोडीको मूल्य प्रतिकिलो रु ९० कायम गरिएको छ ।\tयसैगरी, मटरकोसा प्रतिकिलो रु ९०, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ९०, टाटे सिमी प्रतिकिलो रु ९०, भटमास कोसा प्रतिकिलो रु २००, तितो करेला प्रतिकिलो रु ४०, लौका प्रतिकिलो रु २५, परबर (लोकल) प्रतिकिलो रु ८०, परबर (तराई) प्रतिकिलो रु ८०, चिचिण्डो प्रतिकिलो रु ५०, घिरौला प्रतिकिलो रु ४०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ३०, सलगम प्रतिकेजी रु ६०, भिण्डी प्रतिकिलो रु ६० कायम गरिएको छ । यस्तै, सखरखण्ड प्रतिकिलो ६०, बरेला प्रतिकिलो रु ५०, पिँडालु प्रतिकिलो रु ९०, स्कूस प्रतिकिलो रु ५०, रायो साग प्रतिकिलो रु ६०, पालुङ्गो साग प्रतिकिलो ७०, चमसुरको साग रु ७०, तोरीको साग प्रतिकिलो रु ३५, मेथीको साग प्रतिकिलो रु ९०, प्याज हरियो प्रतिकिलो रु ५०, बकुला प्रतिकिलो रु ५०, तरुल प्रतिकिलो रु १००, च्याउ (कन्य) प्रतिकिलो रु २००, च्याउ (डल्ले) प्रतिकिलो रु ३००, कुरिलो प्रतिकिलो रु ६०० निर्धारण गरिएको छ ।निगुरो प्रतिकिलो रु ५०, ब्रकाउली प्रतिकिलो रु ६०, चुकुन्दर प्रतिकिलो रु ६०, सजीवन प्रतिकिलो रु १००, कोइरालो प्रतिकिलो रु ३००, रातो बन्दा प्रतिकिलो रु ६५, जिरीको साग प्रतिकिलो रु ६५, ग्याठकोभी प्रतिकेजी रु ६०, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु ८०, पुदिना प्रतिकिलो रु २५०, गान्टे मूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु ३००, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १४०, तरबुजा हरियो प्रतिकिलो रु ७०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ८०, काँक्रो (हाइब्रिड) प्रतिकिलो रु ३०, रुख कटहर प्रतिकिलो रु १००, निबुवा प्रतिकेजी रु ५०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु ८०, उखु प्रतिगोटा रु ९०, स्ट्रबेरी (भुइँऐसेलु) प्रतिकिलो रु २५०, किबी प्रतिकिलो रु ४५०, आभोकाडो प्रतिकिलो रु ६५० तथा अमला प्रतिकिलो रु १०० निर्धारण गरिएको छ ।यसैगरी, अदुवा प्रतिकिलो रु १३०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ८०, खुर्सानी हरियो (बुलेट) प्रतिकिलो रु ६०, खुर्सानी हरियो (माछे) प्रतिकिलो रु ७०, खुर्सानी हरियो (अकबरे) प्रतिकिलो रु ४००, भेडे खुर्सानी प्रतिकिलो रु ८०, लसुन हरियो प्रतिकिलो रु ९०, हरियो धनिया प्रतिकिलो रु १००, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १६०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ । रासस",
      "link": "https://gorkhapatraonline.com/news/152261",
      "image": "https://gorkhapatraonline.com/storage/media/268345/conversions/tarkari-original-thumb.jpg"
    },
    {
      "slug": "152237",
      "title": "तीन विकास बैङ्क र दुई फाइनान्स कारबाहीमा",
      "timestamp": 1745539200000,
      "source": "gp",
      "content": "नियामक निकायको निर्देशनविपरीत काम गर्ने र नियमाकीय मापदण्डबाहिर गएका तीन विकास बैङ्क र दुई फाइनान्स कम्पनीलाई नेपाल राष्ट्र बैङ्कले  कारबाही गरेको छ ।",
      "longContent": "गोरखापत्र समाचारदाताकाठमाडौँ, वैशाख १२ गते । नियामक निकायको निर्देशनविपरीत काम गर्ने र नियमाकीय मापदण्डबाहिर गएका तीन विकास बैङ्क र दुई फाइनान्स कम्पनीलाई नेपाल राष्ट्र बैङ्कले  कारबाही गरेको छ ।राष्ट्र बैङ्कले मुक्तिनाथ विकास बैङ्क, नारायणी डेभलपमेन्ट बैङ्क, सालपा विकास बैङ्क, जानकी फाइनान्स र पोखरा फाइनान्सलाई कारबाही गरेको हो ।स्थलगत निरीक्षणका क्रममा मुक्तिनाथ विकास बैङ्कको सञ्चालक समितिको अध्यक्ष भरतराज ढकाल संस्थाको भवन निर्माण प्रयोजनार्थ गठित भवन निर्माण समितिको संयोजकका हैसियतले सहभागी भएको पाइएपछि सचेत गराएको राष्ट्र बैङ्कले जनाएको छ ।यस्तै नारायणी डेभलपमेन्ट बैङ्कले न्यूनतम चुक्ता पुँजी र पुँजी कोष अनुपात कायम नगरेको, तोकिएको सीमाभन्दा बढी निक्षेप सङ्कलन गरेको र एकल ग्राहक कर्जा सीमाभन्दा बढी कर्जा प्रवाह गरेको राष्ट्र बैङ्कले जनाएको छ । नारायणीको सञ्चालक समितिलाई न्यूनतम चुक्ता पुँजी तथा पुँजी कोष अनुपात २०८२ असार मसान्तभित्र अनिवार्य कायम गर्न र निर्देशन पालना गर्न लिखित आदेश दिएको राष्ट्र बैङ्कले जारी गरेको सूचनामा उल्लेख छ ।सालपा विकास बैङ्कले पनि तोकिएको न्यूनतम चुक्ता पुँजी हालसम्म पनि कायम नगरेको तथा तोकिएको चुक्ता पुँजी पुर्‍याउन दिइएका निर्देशन पनि पालना नगरेको सूचनामा उल्लेख छ । यता न्यूनतम पुँजी कोष अनुपात नियामकीय मापदण्डबमोजिम नरहेका पोखरा फाइनान्स र जानकी फाइनान्सलाई शीघ्र सुधारात्मक कारबाही गरिएको छ ।पोखरा फाइनान्सका प्रमुख कार्यकारी अधिकृत रविचन्द्र गुरुङलाई आफ्नो जिम्मेवारी पूरा नगरेको भन्दै पाँच लाख रुपियाँ जरिबानासमेत गरिएको छ । पोखरा फाइनान्सले अनिवार्य मौज्दात रकम कायम नगरेको हुँदा ४६ हजार ७१८ रुपियाँ २३ पैसा जरिबाना पनि तिर्नुपर्ने गरी कारबाही गरिएको राष्ट्र बैङ्कले जनाएको छ ।",
      "link": "https://gorkhapatraonline.com/news/152237",
      "image": "https://gorkhapatraonline.com/storage/media/268319/conversions/NRB_1-original-thumb.jpg"
    },
    {
      "slug": "152236",
      "title": "रैथाने बाली चीनमा निर्यात",
      "timestamp": 1745539200000,
      "source": "gp",
      "content": "हुम्ला जिल्लाका रैथाने खाद्यान्न बाली चीनको ताक्लाकोटमा बिक्री भएको छ । दुवै देशका स्थानीय उद्यमीबिच सम्झौता भएपछि हिमाली क्षेत्रमा उत्पादन भएका रैथाने बालीको चीन निर्यात भएको हो ।",
      "longContent": "हुम्ला समाचारदाताहुम्ला, वैशाख १२ गते । हुम्ला जिल्लाका रैथाने खाद्यान्न बाली चीनको ताक्लाकोटमा बिक्री भएको छ । दुवै देशका स्थानीय उद्यमीबिच सम्झौता भएपछि हिमाली क्षेत्रमा उत्पादन भएका रैथाने बालीको चीन निर्यात भएको हो । चिनियाँ खाद्यसम्बन्धी स्थानीय कम्पनीसँग रैथाने बाली निर्यातका लागि सम्झौता भएसँगै उक्त बाली ताक्लाकोटमा निर्यात गर्न सफल भएको सिमकोट गाउँपालिका–६ का खाद्य उद्योग सञ्चालक मुकुन्द रोकायाले बताउनुभयो । उहाँले सम्झौतापछि पहिलो पटक तीन क्विन्टल रैथाने बालीका परिकार ताक्लाकोट पुर्‍याएर उताको स्थानीय कम्पनीलाई बेचिएको जानकारी दिनुभयो । चीनको ताक्लाकोटमा पहिलो पटक यति परिणामको खाद्यान्न निर्यात भएको छ । यसबाट १८ लाखको व्यापार भएको उहाँले बताउनुभयो । पहिलो पटक ताक्लाकोट पुर्‍याइएका रैथाने बालीमा कोदो र फापरको पिठो, चुली र ओखरको तेल, मार्सी चाम, लिमी र खुर्सानी छन् । ताक्लाकोटको स्थानीय कम्पनीसँग रैथाने बाली उपलब्ध गराउन सक्ने अवस्था रहेसम्म निर्यात गर्न सकिने गरी सम्झौता गरिएको छ । यसका लागि भन्सार विभागको अनुमति, नापतौल गुणस्तर विभागको प्रमाणीकरण र खाद्य गुणस्तर नियन्त्रणबाट प्रयोगशाला परीक्षणसमेत गरेर खाद्यान्न लगिएको उहाँले बताउनुभयो । अब सम्भव भएसम्म सधैँ हुम्लामा उत्पादन हुने रैथाने बाली ताक्लाकोट लगेर बेचिने उहाँले बताउनुभयो । त्यसका थप चिनो र कागुनोको चामल पनि माग रहेकाले यस वर्षदेखि त्योसमेत निर्यात गर्ने तयारी उहाँको छ ।",
      "link": "https://gorkhapatraonline.com/news/152236",
      "image": "https://gorkhapatraonline.com/storage/media/268318/conversions/utpadan,-humla-Rajan-original-thumb.jpg"
    },
    {
      "slug": "152235",
      "title": "कोशी प्रदेशमा लगानी गर्न आग्रह",
      "timestamp": 1745539200000,
      "source": "gp",
      "content": "नेपाल–भारत उद्योग वाणिज्य सङ्घ (एनआइसिसिआई) कोशी प्रदेश समितिले लगानीका लागि कोशी प्रदेशमा उपयुक्त वातावरण रहेको भन्दै लगानीका लागि भारतीय लगानीकर्तालाई आग्रह गरेको छ ।",
      "longContent": "विराटनगर समाचारदाताविराटनगर, वैशाख १२ गते । नेपाल–भारत उद्योग वाणिज्य सङ्घ (एनआइसिसिआई) कोशी प्रदेश समितिले लगानीका लागि कोशी प्रदेशमा उपयुक्त वातावरण रहेको भन्दै लगानीका लागि भारतीय लगानीकर्तालाई आग्रह गरेको छ । सङ्घका कोशी प्रदेश अध्यक्ष मुकेश उपाध्यायले उद्योग, कृषि, पर्यटन तथा अन्य विविध क्षेत्रमा लगानीको सम्भावना रहेको जानकारी गराउनुभएको हो । भारतको बिहार राज्यस्थित पूर्णियामा आयोजना भएको ‘नेपाल–भारत साझेदारी शिखर सम्मेलन’ मा नेपाली पक्षको प्रतिनिधित्व गर्दै गएका उपाध्यायले लगानीका लागि आग्रह गर्नुभएको हो । सम्मेलनमा नेपाल–भारत उद्योग वाणिज्य सङ्घ (एनआइसिसिआई) कोशी प्रदेश समितिले सहभागिता जनाएको थियो । सम्मेलनमा सबहिमालयन रिसर्च इन्स्टिच्युट, नेपाल–भारत सेन्टर र पिएचडी च्याम्बर अफ कमर्स एन्ड इन्डस्ट्रिज, नयाँ दिल्लीसमेतको समन्वय रहेको थियो । जवाहरलाल नेहरू विश्वविद्यालयका ट्रस्टी प्रा. मनिन्द्रनाथ ठाकुरको प्रमुख आतिथ्यमा भएको कार्यक्रममा सबहिमालयन रिसर्च इन्स्टिच्युटका अध्यक्ष प्राध्यापक रत्नेश्वर मिश्रा, नेपाल–भारत सेन्टर र पिएचडी च्याम्बर अफ कमर्स एन्ड इन्डस्ट्रिजका सचिव अतुल ठाकुर, पूर्णिया विश्वविद्यालयका उपकुलपति प्राध्यापक पवनकुमार झासमेतको सहभागिता रहेको थियो । कार्यक्रममा नेपाल–भारत आपसी सम्बन्ध, नागरिकबिचको सम्बन्ध, वातावरणीय सहकार्य र सामूहिक विपत् व्यवस्थापन, आर्थिक अन्तरनिर्भरता तथा व्यापार, नेपाल–भारत द्विपक्षीय सहकार्यमा तीव्रता, नेपाल–भारतको औद्योगिक विकास प्रवर्धन, द्विपक्षीय व्यापार नीतिको पुनरवलोकन (१९५० को सन्धि र १९९६ को पुनरवलोकन) र सीमा क्षेत्रको विकासलगायत विषयमा कार्यपत्र प्रस्तुत गरी छलफल गरिएको थियो । कार्यक्रममा सबहिमालय रिसर्च इन्स्टिच्युट तथा विद्या विहार इन्स्टिच्युट अफ टेक्नोलोजी र नेपाल–भारत उद्योग वाणिज्य सङ्घ कोशी प्रदेशबिच आपसी सम्बन्धका विविध विषयमा समझदारीपत्रमा हस्ताक्षर पनि भएको अध्यक्ष उपाध्यायले जानकारी दिनुभयो ।",
      "link": "https://gorkhapatraonline.com/news/152235",
      "image": "https://gorkhapatraonline.com/storage/media/268317/conversions/NICCI-ko-photo-(1)-original-thumb.jpg"
    },
    {
      "slug": "152233",
      "title": "चौँरीपालक किसान सङ्कटमा",
      "timestamp": 1745539200000,
      "source": "gp",
      "content": "माथिल्लो मुगुमा चौँरीपालन व्यवसाय सङ्कटमा पर्दै गएको छ । जलवायु परिवर्तनका कारणले हिमालका चरन क्षेत्रमा घाँस नहुँदा र खडेरीका कारणले यो व्यवसाय खस्कँदै गएको हो ।",
      "longContent": "मुगु समाचारदातामुगु, वैशाख १२ गते । माथिल्लो मुगुमा चौँरीपालन व्यवसाय सङ्कटमा पर्दै गएको छ । जलवायु परिवर्तनका कारणले हिमालका चरन क्षेत्रमा घाँस नहुँदा र खडेरीका कारणले यो व्यवसाय खस्कँदै गएको हो ।जिल्लाको मुगुमकार्मारोङ गाउँपालिकालाई आर्थिक वर्ष २०७७/७८ मा कर्णाली प्रदेश सरकारले चौँरी पकेट क्षेत्र घोषणा गरेको थियो । पशु अस्पताल तथा पशु सेवा कार्यालय मुगुका अधिकृत भीमचन्द्र बुढाका अनुसार चौँरी पकेट क्षेत्रमा जलवायु परिवर्तनको असरले चरन क्षेत्रमा घाँस र पानीको अभावले गर्दा चौँरीपालक किसानलाई समस्या भएको छ । कार्यालयको तथ्याङ्क अनुसार उक्त ठाउँमा अहिले ४५७ वटा चौँरी रहेका छन् । वडा नं. १ डोल्पुगाउँमा ५५ वटा, वडा नं. २ मा ३५०, वडा नं. ५ दाउरागाउँमा ५३ वटा चौँरी पाल्दै आएको कार्यालय प्रमुख बुढाले बताउनुभयो । उहाँले भन्नुभयो, “मुगुमकार्मारोङ गाउँपालिकाको आर्थिक सहयोग र पशु अस्पताल तथा पशु सेवा कार्यालयको प्राविधिक सहयोगमा चौँरीलाई रोगबाट बचाउनका लागि भ्याक्सिन लगाइएको छ, केही सङ्ख्या बढ्छ कि ?”मुगुमकार्मारोङ गाउँपालिका–१ का स्थानीय तोन्जु लामाका अनुसार जलवायु परिवर्तनका कारणले चुनौती हुँदै गए पनि हिमाली भेगका किसानले केही चौँरीपालन गर्दै आएका छन् । भारी बोक्न तथा घिउ, छुर्पी, नौनी, चमरलगायतको प्रयोजनका लागि चौँरीपालन व्यावसाय राम्रो मानिन्छ । चौँरीको घिउबाट वार्षिक ७० हजारदेखि ८० हजार रुपियाँसम्म आम्दानी गर्ने गरेको उहाँले बताउनुभयो । प्रतिमाना घिउ एक हजार छ सय रुपियाँमा बिक्री गर्दै आएको उहाँले जानकारी दिनुभयो ।हिमाली भेगमा चौँरीपालन व्यवसाय गर्दै आएका किसानले सरकारी निकायबाट चौँरीपालनका लागि अनुदान, रोग उपचार, प्रविधिलगायतमा सहयोग नमिल्दा यो व्यवसाय सङ्कटमा रहेको बताउँछन् । पछिल्लो समय यहाँका किसानले खर्क मासिएका कारण चरण अभावसमेत झेल्दै आएका छन् । जिल्लामा एउटा चौँरीको मूल्य ८० हजार रुपियाँभन्दा माथि पर्ने गरेको स्थानीय कार्मा लामाले बताउनुभयो ।",
      "link": "https://gorkhapatraonline.com/news/152233",
      "image": "https://gorkhapatraonline.com/storage/media/268315/conversions/yak-mugu-hari-original-thumb.jpg"
    },
    {
      "slug": "152232",
      "title": "उपभोक्ता अदालतमा उजुरी",
      "timestamp": 1745539200000,
      "source": "gp",
      "content": "उपभोक्ता अदालतमा हालसम्म छ वटा उजुरी दर्ता भएकोमा एउटाको मेलमिलाप भएको छ ।",
      "longContent": "गोरखापत्र समाचारदाता काठमाडौँ, वैशाख १२ गते । उपभोक्ता अदालतमा हालसम्म छ वटा उजुरी दर्ता भएकोमा एउटाको मेलमिलाप भएको छ । सो अदालतका स्रेस्तेदार शोभाकर खरेलले अदालतमा दर्ता भएका उजुरीमध्ये सवारीसाधनको मर्मतमा भएको लापर्बाहीको क्षतिपूर्ति दाबीसहित परेको उजुरीको मेलमिलाप गराइसकेको जानकारी दिनुभएको हो । विश्व उपभोक्ता अधिकार दिवस मार्च १५ को अवसर पारेर गत चैत २ गते उपभोक्ता अदालतको गठन भएको गरिएको थियो । ललितपुर–१८, सिद्धिविनायक कोलनी बस्ने रामसागर यादवले २०८० माघ ७ मा खरिद गरेको सुजुकी ग्रान्ड भिटारा कार असोजको बाढीले डुबान पारी बिगारेको र मर्मत गर्न दिएको पाँच महिनासम्म पनि सिजी मोटोकर्पबाट कार पाउन नसकेको उजुरी दर्ता गर्नुभएको थियो । उहाँले विभिन्न बहाना बनाएर कार मर्मत नगरेको र नयाँ कारसमेत नदिएकाले खरिद मूल्य ६२ लाख ६९ हजार रुपियाँ फिर्ता मागदाबी गर्दै सिजी मोटो कर्पविरुद्धमा उजुरी दिनुभएको थियो । उक्त उजुरीका विषयमा सो सवारीसाधन विक्रेता र खरिदकर्ताबिच लेनदेनमा कारोबार मिल्ने सहमति भएपछि मेलमिलापबाट उजुरीको टुङ्गो लगाइएको स्रेस्तेदार खरेलले जानकारी दिनुभयो । अदालतमा आएका अधिकांश उजुरी क्षतिपूर्ति दाबीसम्बन्धी भएकाले मेलमिलापमा टुङ्ग्याउनुपर्ने देखिएको पनि उहाँले जानकारी दिनुभयो । स्रेस्तेदार खरेलका अनुसार दर्ता भएका उजुरीमा अस्पतालको लापर्बाहीका कारण बिरामीको मृत्यु भएको, खाद्यवस्तु गुणस्तर नभएको, सवारीसाधनको मर्मतमा लापर्बाही भएको, चाँदीको मूर्ति खरिदमा ठगी भएकोलगायतका क्षतिपूर्ति मागदाबीका छन् । यस्तै चाँदीको मूर्ति खरिद गर्दा ठगिएको महसुस गरेपछि ललितपुर गोदावरी नगरपालिकामा बस्ने एक उपभोक्ताले साताभित्रै फिर्ता गर्न जाँदा विक्रेताले आधा मात्रै रकम दिएको उजुरी दर्ता भएको छ । निज उपभोक्ताले विशाल बजारको स्वस्तिक सिल्भर प्यालेसबाट २५ फागुनमा १.१ तोलाको चाँदीको मूर्ति चार हजार छ सय रुपियाँमा खरिद गरेको तर प्रचलित बजार मूल्यभन्दा बढी दर लिएको आशङ्कामा चैत १ गते फिर्ता गर्न लैजाँदा आधा रकम काटेर दुई हजार २२५ रुपियाँ मात्रै दिएको उजुरीमा उल्लेख छ ।उपभोक्ता संरक्षण ऐन, २०७५ मा साताभित्रै वस्तु फिर्ता गर्न खोजे विक्रेताले लिनुपर्ने, अन्यथा उपभोक्ताले क्षतिपूर्ति दाबी गर्न पाउने व्यवस्था छ । सोही व्यवस्था अनुसार कुल ३५ हजार सात सय क्षतिपूर्ति दाबी गर्दै ललितपुरका उपभोक्ताले उजुरी दिनुभएको हो । त्यस्तै काठमाडौँ–१३ मा अर्का उपभोक्ताले चाबहिलस्थित ओम हस्पिटल एन्ड रिसर्च सेन्टरको चिकित्सकीय लापर्बाहीले पिताको मृत्यु भएको भन्दै पाँच करोड क्षतिपूर्ति दाबी गर्दै उजुरी दर्ता भएको छ । ओम अस्पतालले समयमै उपचार नगर्दा आफनो पिताको मृत्यु भएको भन्दै निजका छोराले उपभोक्ता अदालतमा ओम अस्पतालविरुद्ध उजुरी दर्ता गर्नुभएको हो ।उपभोक्ता अदालतका स्रेस्तेदार खरेलका अनुसार मुद्दा दर्तापछि सात दिनको म्याद तामेल हुन्छ भने कानुनी व्यवस्था अनुसार सात दिनपछि १५ दिनसम्म म्याद थमाउन सकिन्छ । “यी सबै प्रक्रिया २१ दिनसम्म हुन्छ । त्यसपछि छोटो समयका लागि मेलमिलाप गर्न पठाइन्छ । मिलेन भने पेसी चढाइन्छ, इजलासमा पेस हुन्छ,” खरेलले भन्नुभयो, “केही थप बुझ्नुपर्ने विज्ञको रायसुझावको आदेश हुन्छ । त्यसपछि मुद्दा अन्तिम चरणमा जान्छ, छिटोभन्दा छिटो टुङ्गोमा लाग्छ ।”पहिलो चरणमा काठमाडौँ, ललितपुर र भक्तपुर तीन जिल्लाका लागि उपभोक्ता अदालत गठन भए पनि अन्य जिल्लाका हकमा जिल्ला अदालतमा दायर गर्न सकिने उहाँले बताउनुभयो । उपभोक्ता अदालतले सर्वसाधारण, व्यापारीसँगै सरकारी निकायलाई पनि सचेत बनाउने खरेलको भनाइ छ । उपभोक्ता अदालत गठन भएपछि कानुन व्यवसायीले कुनै शुल्क नलिई निःशुल्क सेवा दिने जनाएका छन् ।",
      "link": "https://gorkhapatraonline.com/news/152232",
      "image": "https://gorkhapatraonline.com/storage/media/268314/conversions/Upabhokta-original-thumb.jpg"
    },
    {
      "slug": "152231",
      "title": "औद्योगिक क्षेत्रमा बढ्यो विद्युत् अवरोध",
      "timestamp": 1745539200000,
      "source": "gp",
      "content": "नेपाल विद्युत् प्राधिकरणले माग अनुसार विद्युत् आपूर्ति गर्न समस्या परेको सूचित गरेसँगै औद्योगिक ग्राहकले दैनिक १२ घण्टासम्मको विद्युत् आपूर्ति अवरोध बेहोर्न थालेका छन् ।",
      "longContent": "काठमाडौँ, वैशाख १२ गते । नेपाल विद्युत् प्राधिकरणले माग अनुसार विद्युत् आपूर्ति गर्न समस्या परेको सूचित गरेसँगै औद्योगिक ग्राहकले दैनिक १२ घण्टासम्मको विद्युत् आपूर्ति अवरोध बेहोर्न थालेका छन् । गत सातादेखि नै भारतबाट अपेक्षित परिमाणमा विद्युत् आपूर्ति हुन नसकेपछि औद्योगिक ग्राहकको विद्युत् आपूर्ति अवरोध बढेको हो । प्राधिकरणले बुधबार विद्युत् व्यवस्थापनको तत्कालको अवस्थाबारे गराएको सार्वजनिक जानकारीपत्रमा औद्योगिक ग्राहकको विद्युत् आपूर्तिमा समस्या बढेको भन्दै क्षमायाचनासमेत गरेको छ । नेपाल उद्योग वाणिज्य महासङ्घका पूर्वअध्यक्ष उद्योगी पशुपति मुरारकाका अनुसार अहिले उद्योगका दैनिक १२ घण्टासम्म लोड कटौती गरिएको छ । “प्राधिकरणमा नयाँ नेतृत्व आएसँगै उद्योगीले सहज विद्युत् आपूर्ति पाइन्छ कि भन्ने आशा थियो तर विद्युत् अवरोध विगतमा जस्तै भइरहेको छ,” उहाँले भन्नुभयो ।नेपाल सिमेन्ट उत्पादक सङ्घका अध्यक्ष रघुनन्दन मारूले पनि सिमेन्ट उद्योगीले दैनिक करिब १२ घण्टा विद्युत् आपूर्ति अवरुद्ध हुने गरेको बताएको जानकारी दिनुभयो । “सरकारले उद्योगको यो समस्याको तत्काल समाधान खोज्नु पर्छ, हामीले दुःख पायौँ,” उहाँले भन्नुभयो ।प्राधिकरणका अनुसार नदीनालामा पानीको बहाब कम हुँदा जलशय तथा सौर्य ऊर्जासमेत गरी आन्तरिक उत्पादन औसत एक हजार १७५ मेगावाटसम्म पुगेको जनाएको छ । भारतबाट अपेक्षित परिमाणमा विद्युत् आपूर्ति हुन नसकिरहेको प्राधिकरणको भनाइ छ । सूचना अनुसार नेपालले छिमेकी मुलुक भारतबाट पिइसीमार्फत बेलुका ६ बजेदेखि बिहान ६:०० बजेसम्म १३२ केभी लाइनमार्फत अधिकतमा ३५० मेगावाट विद्युत् आपूर्ति गर्ने अनुमति पाएकामा हाल मैनैया सम्पतिया लाइनबाट बिहान २ देखि ६ र बेलुका ६ देखि ७ बजेसम्म जम्मा ५० मेगावाट मात्र विद्युत् आपूर्ति भइरहेको छ । भारतमा आइपिएल खेल जारी रहँदा माग बढेकाले इन्डियन इनर्जी एक्सचेन्ज (आइइएक्स) को दररेट पिइसीको दररेटभन्दा बढी भएको र विहारसँग जोडिएका १३२ केभी लाइनबाट अधिकतम प्रयास गर्दासमेत विद्युत् प्राप्त हुन नसकेको प्राधिकरणद्वारा जारी सूचनामा उल्लेख छ । प्राधिकरणका अनुसार देशभित्र ४४ हजार ६८३ मेगावाट घण्टा विद्युत् माग हुन्छ तर भारतबाट आयात गर्दा पनि पिक आवरमा करिब पाँच सय मेगावाट विद्युत् अभाव हुन्छ । मध्यरातमा आइइएक्सबाट विद्युत् किन्न खोज्दासमेत खरिद गर्न नपाएको जिकिर प्राधिकरणको छ । पुनरावेदनमा गएनन् उद्योगी\tयसैबिच डेडिकेटेड र ट्रङ्क लाइनको प्रिमियम महसुल विवाद निरूपणका लागि सरकारले पछिल्लो पटक चालेको कदमले पनि सार्थकता पाउन सकेको छैन । नेपाल विद्युत् प्राधिकरणको प्रबन्ध निर्देशकमा हितेन्द्रदेव शाक्य नियुक्त भएलगत्तै यो विवादको निरूपणका लागि गत चैत ३० गते सम्बन्धित उद्योगी र प्राधिकरणबिच बैठक बसेको थियो । सो बैठकमा सो विवादमा चित्त नबुझेका उद्योगी महसुल पुनरवलोकनका लागि आवेदन गर्ने अपेक्षा गरिएको थियो । सोही दिन नै प्राधिकरण सञ्चालक समितिले ऊर्जा, जलस्रोत तथा सिँचाइ मन्त्रालयका सचिव सुरेश आचार्यको संयोजकत्वमा पुनरवलोकन समिति बनाउने निर्णय पनि गरेको थियो । सोही बैठकले पुनरवलोकनका लागि राख्नुपर्ने धरौटी रकम पनि २५ प्रतिशतबाट घटाएर पाँच प्रतिशत बनाउने निर्णय गरेको थियो ।बैठक विवाद निरूपण उन्मुख भएको तथा सकारात्मक संवाद भएको बताएका उद्योगी त्यसपछि भने प्राधिकरणको सम्पर्कमा गएका छैनन् । पूर्वअध्यक्ष मुरारकाले पुनरावेदनमा जानका लागि आफूहरूले आधिकारिक बिल नै प्राप्त नगरेको बताउनुभयो । विगतमा हामीलाई चिठी पठाएर प्रिमियम महसुल तिर्नुस् भनेर जबरजस्ती भएको हो, नियमानुसार पाउनुपर्ने बिल पाएका छैनौँ, उहाँले भन्नुभयो । उहाँले महसुल विवादका सम्बन्धमा लाल आयोगले ठहर गरेबमोजिम खपत प्रमाणित गरेमा आफूहरू महसुल तिर्न तयार रहेको बताउनुभयो ।",
      "link": "https://gorkhapatraonline.com/news/152231",
      "image": "https://gorkhapatraonline.com/storage/media/268313/conversions/sez-bhairahawa-original-thumb.jpg"
    },
    {
      "slug": "152221",
      "title": "एमसिसी बन्दको तयारी नेपालमा भने निरन्तर",
      "timestamp": 1745539200000,
      "source": "gp",
      "content": "संयुक्त राज्य अमेरिकाले कम विकसित मुलुकलाई सहायता उपलब्ध गराउन सञ्चालन गरेको मिलेनियम च्यालेन्ज कर्पोरेसन (एमसिसी) बन्द गर्ने तयारी सुरु गरेको छ ।",
      "longContent": "काठमाडौँ, वैशाख १२ गते । संयुक्त राज्य अमेरिकाले कम विकसित मुलुकलाई सहायता उपलब्ध गराउन सञ्चालन गरेको मिलेनियम च्यालेन्ज कर्पोरेसन (एमसिसी) बन्द गर्ने तयारी सुरु गरेको छ । अमेरिकी सरकारको खर्च घटाउने र प्रभावकारिता बढाउने उद्देश्यसहित सञ्चालनमा ल्याइएको डिपार्टमेन्ट अफ गभर्मेन्ट इफिसेन्सी (डज) ले एमसिसी बन्द गर्नुपर्ने निष्कर्ष निकालेको हो ।  अमेरिकी राष्ट्रपति डोनाल्ड ट्रम्पका अर्बपति सहयात्री इलोन मस्कले नेतृत्व गरेको डजले बुधबार एमसिसीका कर्मचारीलाई इमेल पठाउँदै यो कार्यक्रम बन्द हुन लागेको जानकारी गराएको समाचार संस्था रोयटर्सले जनाएको छ ।  रोयटर्सका अनुसार बुधबार बसेको बैठकमा एमसिसीका कर्मचारीलाई यसका कार्यक्रम बन्द हुने र न्यूनतम मात्र कर्मचारी राखिने जनाइएको छ । यो निर्णयपूर्व गत हप्ता नै डजका अधिकारीहरूले एमसिसीको कार्यालयमा आएर नेतृत्वकर्तासँग छलफल गरेका थिए । छलफलमा एमसिसीका नेतृत्वले यसलाई निरन्तरताका लागि अनुरोध गरे पनि डजले बन्द गर्ने तयारी सुरु गरेको हो । “वैदेशिक सहायता अहिलेको प्रशासनको प्राथमिकता होइन, त्यसैले एमसिसीका काम बन्द गर्नु आवश्यक छ,” छलफलमा डजबाट व्यक्त भनाइलाई एमसिसीका केह किमलाई उद्धृत गर्दै रोयटर्सले लेखेको छ । एमसिसीका सबै कार्य बन्द भए पनि नेपालका हाल सञ्चालनमा रहेको प्रसारण लाइन निर्माणको काम भने नरोकिने पनि रोयटर्सले उल्लेख गरेको छ । नाम उल्लेख नगर्ने सर्तमा एमसिसीका एक कर्मचारीले एमसिसीका सबै काम रोक्न आदेश दिए पनि नेपाल र सेनेगलमा निर्माण भइरहेको प्रसारण लाइन, मङ्गोलियाको खेर गएको पानी प्रशोधन गर्ने प्लान्ट र आइभरी कोस्टको विद्यालयको काम भने नरोकिने जानकारी दिएको रोयटर्सले लेखेको छ । रोयटर्सले एमसिसीका काम बन्द गर्ने निर्देशनसहित कर्मचारीलाई लेखिएको इमेल हेरेको पनि दाबी गरेको छ । एमसिसीमार्फत नेपालमा प्रसारण लाइन तथा सबस्टेसन निर्माण र सडक स्तरोन्नतिको काम अघि बढाइएको छ । एमसिसी अन्तर्गतका कार्यक्रम कार्यान्वयन गर्न नेपालमा मिलेनियम च्यालेन्ज एकाउन्ट (एमसिए) नेपाल नामक सचिवालय स्थापना गरिएको छ । एमसिए नेपालमार्फत अहिलेसम्म नयाँ बुटवल, नवलपरासी पश्चिम, रातमाटे नुवाकोट, नयाँ दमौली तनहुँमा तीन ओटा सब स्टेसनका लागि ठेक्का सम्झौता भएको छ । त्यस्तै १८ किलोमिटर सीमापार प्रसारण लाइनको पनि ठेक्का सम्झौता भइसकेको एमसिए नेपालले जानकारी दिएको छ । धानखोला–लमही ४० किलोमिटर सडक मर्मत सम्भारको प्रारम्भिक काम पनि अघि बढिसकेको छ । रोयटर्सले एमसिसी अन्तर्गत हाल सक्रिय परियोजनाबाहेक बाँकी सबै काम बन्द गर्न निर्देशन दिएको कर्मचारीलाई उद्धृत गर्दै लेखेको हो तर यसबारे अहिलेसम्म सरकारलाई कुनै आधिकारिक जानकारी प्राप्त नभएको अर्थ मन्त्रालयका प्रवक्ता श्यामप्रसाद भण्डारीले जानकारी दिनुभयो । “मन्त्रालयलाई एमसिसी रोकिएको अथवा नरोकिएको सन्दर्भमा त्यस्तो केही जानकारी आएको छैन,” उहाँले भन्नुभयो । नेपालमा निकै चर्चित बनेको एमसिसी सम्झौता राजनीतिक विवादबिच २०७८ फागुन १५ गते व्याख्यात्मक टिप्पणीसहित संसद्बाट अनुमोदन भएको थियो, जसअनुसार २०८० भदौ १३ गतेदेखि नेपालमा यस अन्तर्गतका काम कार्यान्वयन सुरु भएको थियो । यस कार्यक्रमका लागि अमेरिकी सरकारको ५० करोड डलर र नेपाल सरकारको १९.७ करोड डलर लगानी रहने छ । अमेरिकाले नेपाललाई उपलब्ध गराउने अनुदान सहायता हो । कम विकसित देशमा सडक स्तरोन्नति तथा प्रसारण लाइन निर्माणका लागि सघाउने उद्देश्यसहित तत्कालीन अमेरिकाका राष्ट्रपति जर्ज डब्लु बुसको कार्यकालमा सन् २००४ देखि यो कार्यक्रम सुरु भएको थियो । अमेरिकी जनताको करको गलत प्रयोग भएको भन्दै अमेरिकाका राष्ट्रपति डोनाल्ड ट्रम्पले यसअघि अमेरिकी सहयोग नियोग (युएसएआइडी) का कार्यक्रम बन्द गरिसक्नुभएको छ । यसअघि नै एमसिसी बन्द गर्ने घोषणा गरे पनि ९० दिनको मूल्याङ्कन अवधि राखेर डजलाई काम गर्न राष्ट्रपति ट्रम्पले आदेश दिनुभएको थियो । सोही अनुसार डजले एमसिसीका काम बन्द गर्ने तयारी गरेको हो ।",
      "link": "https://gorkhapatraonline.com/news/152221",
      "image": "https://gorkhapatraonline.com/storage/media/268310/conversions/Untitled-1-(1)-original-thumb.jpg"
    },
    {
      "slug": "152189",
      "title": "नेप्से परिसूचक दुई अङ्कले बढ्यो",
      "timestamp": 1745452800000,
      "source": "gp",
      "content": "अघिल्ला चार कारोबार दिन लगातार घटेको शेयर बजार आज दुई दशमलव शून्य आठ अङ्क बढेको छ । आज नेपाल स्टक एक्सचेन्ज (नेप्से) परिसूचक दुई दशमलव शून्य आठ अङ्कले बढेर दुई हजार ६५८ दशमलव शून्य दुईको विन्दुमा कायम भएको हो ।",
      "longContent": "काठमाडौँ, वैशाख ११ गते । अघिल्ला चार कारोबार दिन लगातार घटेको शेयर बजार आज दुई दशमलव शून्य आठ अङ्क बढेको छ । आज नेपाल स्टक एक्सचेन्ज (नेप्से) परिसूचक दुई दशमलव शून्य आठ अङ्कले बढेर दुई हजार ६५८ दशमलव शून्य दुईको विन्दुमा कायम भएको हो ।आज तीन सय आठ कम्पनीको एक करोड ९७ लाख ५४ हजार २४५ कित्ता शेयर ७० हजार ७०३ पटक खरिदबिक्री हुँदा सात अर्ब ८७ करोड ९३ लाख ८१ हजार २६८ दशमलव २८ को कारोबार भएको छ । कुल ८३ कम्पनीको शेयर मूल्य बढ्दा एक सय ६१ को घटेको छ भने एउटाको स्थिर रहेको नेप्सेले जनाएको छ । आज लगानी समूह सबैभन्दा बढी दुई दशमलव चार प्रतिशतले बढ्दा हाइड्रोपावर शून्य दशमलव २२, व्यापार शून्य दशमलव ३९ र बैंकिङ शून्य दशमलव शून्य तीन प्रतिशतले बढेका छन् । विकास बैँक शून्य दशमलव ७६, फाइनान्स शून्य दशमलव ८३, होटल तथा पर्यटन एक दशमलव १६, जीवन बिमा शून्य दशमलव ३२, उत्पादन शून्य दशमलव १७, माइक्रोफाइनान्स शून्य दशमलव ४६, निर्जीवन बिमा शून्य दशमलव २८ र अन्य समूह शून्य दशमलव १३ प्रतिशतले घटेका नेप्सेले जनाएको छ । रासस",
      "link": "https://gorkhapatraonline.com/news/152189",
      "image": "https://gorkhapatraonline.com/storage/media/268238/conversions/5ebbafe228552_nepse-original-thumb.jpg"
    },
    {
      "slug": "152124",
      "title": "यस्तो छ आज सागसब्जी र फलफूलको मूल्य",
      "timestamp": 1745452800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  वैशाख ११ गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ६०, गोलभेँडा सानो (लोकल) प्रतिकिलो रु २५, गोलभेँडा सानो (तराई) प्रतिकिलो रु २०, आलु रातो प्रतिकिलो रु ३३, आलु रातो (भारतीय) प्रतिकिलो रु ३४, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ३५, गाजर (तराई) प्रतिकिलो रु २०, बन्दा (लोकल) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ३०, मूला रातो प्रतिकिलो रु ४५, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ३०, भन्टा डल्लो प्रतिकिलो रु ३०, तने बोडीको मूल्य प्रतिकिलो रु ८० कायम गरिएको छ ।\tयसैगरी, मटरकोसा प्रतिकिलो रु ८०, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ९०, टाटे सिमी प्रतिकिलो रु ९०, भटमास कोसा प्रतिकिलो रु २५०, तितो करेला प्रतिकिलो रु ३०, लौका प्रतिकिलो रु २५, परबर (लोकल) प्रतिकिलो रु ८०, परबर (तराई) प्रतिकिलो रु ८०, चिचिण्डो प्रतिकिलो रु ५०, घिरौला प्रतिकिलो रु ४०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ४०, सलगम प्रतिकेजी रु ६०, भिण्डी प्रतिकिलो रु ६० कायम गरिएको छ । यस्तै, सखरखण्ड प्रतिकिलो ६०, बरेला प्रतिकिलो रु ५०, पिँडालु प्रतिकिलो रु ९०, स्कूस प्रतिकिलो रु ५०, रायो साग प्रतिकिलो रु ६०, पालुङ्गो साग प्रतिकिलो ७०, चमसुरको साग रु ८०, तोरीको साग प्रतिकिलो रु ३५, मेथीको साग प्रतिकिलो रु ८०, प्याज हरियो प्रतिकिलो रु ५०, बकुला प्रतिकिलो रु ५०, तरुल प्रतिकिलो रु १००, च्याउ (कन्य) प्रतिकिलो रु २००, च्याउ (डल्ले) प्रतिकिलो रु ३५०, कुरिलो प्रतिकिलो रु ६०० निर्धारण गरिएको छ ।निगुरो प्रतिकिलो रु ६०, ब्रकाउली प्रतिकिलो रु ६०, चुकुन्दर प्रतिकिलो रु ६०, सजीवन प्रतिकिलो रु ११०, कोइरालो प्रतिकिलो रु ३००, रातो बन्दा प्रतिकिलो रु ६५, जिरीको साग प्रतिकिलो रु ६५, ग्याठकोभी प्रतिकेजी रु ६०, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु ८०, पुदिना प्रतिकिलो रु २५०, गान्टे मूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु ३००, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १५०, तरबुजा हरियो प्रतिकिलो रु ७०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ८०, काँक्रो (हाइब्रिड) प्रतिकिलो रु ३०, रुख कटहर प्रतिकिलो रु १००, निबुवा प्रतिकेजी रु ५०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु ८०, उखु प्रतिगोटा रु ९०, स्ट्रबेरी (भुइँऐसेलु) प्रतिकिलो रु २५०, किबी प्रतिकिलो रु ४५०, आभोकाडो प्रतिकिलो रु ६५० तथा अमला प्रतिकिलो रु १०५ निर्धारण गरिएको छ ।यसैगरी, अदुवा प्रतिकिलो रु १३०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ८०, खुर्सानी हरियो (बुलेट) प्रतिकिलो रु ६०, खुर्सानी हरियो (माछे) प्रतिकिलो रु ७०, खुर्सानी हरियो (अकबरे) प्रतिकिलो रु ४००, भेडे खुर्सानी प्रतिकिलो रु ७०, लसुन हरियो प्रतिकिलो रु ९०, हरियो धनिया प्रतिकिलो रु १००, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १६०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ । रासस",
      "link": "https://gorkhapatraonline.com/news/152124",
      "image": "https://gorkhapatraonline.com/storage/media/268113/conversions/adrhs-original-thumb.jpg"
    },
    {
      "slug": "152103",
      "title": "चीनबाट कार्गोमार्फत चोभार बन्दरगाहमा सामान",
      "timestamp": 1745452800000,
      "source": "gp",
      "content": "छिमेकी मुलुक चीनबाट पहिलो पटक रेल र सडकमार्ग हुँदै कन्टेनराइज्ड कार्गो (सामान) चोभारमा सुक्खा बन्दरगाहमा आएको छ ।",
      "longContent": "गोरखापत्र समाचारदाताकाठमाडौँ, वैशाख ११ गते । छिमेकी मुलुक चीनबाट पहिलो पटक रेल र सडकमार्ग हुँदै कन्टेनराइज्ड कार्गो (सामान) चोभारमा सुक्खा बन्दरगाहमा आएको छ । यसअघि तातोपानी र रसुवा भन्सारमार्फत भन्सार जाँचपासको लागि मालवाहक सवारीसाधन चोभार सुक्खा बन्दरगाह आउने गरेको थियो । गत चैत अन्तिम सातादेखि चीनको इयु सहरबाट सिधै रेलमार्ग र सडकमार्ग प्रयोग गरी चार वटा ४० फिटे कन्टेनर चोभार सुक्खा बन्दरगाह आइपुगेका इन्टरमोडल यातायात विकास समितिले जनाएको छ । नेपाली कम्पनीहरू पिएनपी इन्टरप्राइजेज, अम्बर एन्ड सन्स इन्टरप्राइजेज, ओमकार इन्टरनेसनल ट्रेडर्स र साहिम्स ट्रेडर्सले आयात गरेको कस्मेटिक, रोल कपडा, पर्दा, स्पिकरलगायतका सामान बोकेको साउथ एसिया रेल्वेको चार वटा कन्टेनर पहिलो पटक भन्सार जाँचपासका लागि सिधै चोभार सुक्खा बन्दरगाह आइपुगेको हो । उक्त कन्टेनरलाई चीनको इयुबाट चोभार सुक्खा बन्दरगाहसम्म आइपुग्न २० दिनको समय लागेको हो ।सरकारले चीनबाट पनि सिधै सामान कन्टेनरमा चोभार सुक्खा बन्दरगाहसम्म ल्याउने कानुनी व्यवस्था गरेपछि पहिलो पटक चीनको रेल र सडकमार्ग प्रयोग भएर कन्टेनरमा सामान चोभार सुक्खा बन्दरगाह आएको हो । अर्थ मन्त्रालयले २०८१ कात्तिकमा राजपत्रमा सूचना प्रकाशित गरी तातोपानी र रसुवा भन्सार कार्यालयबाट आन्तरिक परिवहन गरी चोभारस्थित सुक्खा बन्दरगाह भन्सार कार्यालयमा भन्सार जाँचपासका लागि सामान ल्याउन चाहने पैठारीकर्ताका लागि सडकमार्ग तोकेको छ ।सोही अनुसार उक्त कन्टेनर तातोपानी र रसुवा भन्सारबाट चोभार सुक्खा बन्दरगाह जाने अनुमति लिएर आएको हो । भारतीय नाका वीरगन्जबाट सुक्खा बन्दरगाह सञ्चालन सुरु भएको दिनदेखि नै भन्सार जाँचपासका लागि आउने गरेको थियो ।नेपाल इन्टरमोडल यातायात विकास समितिका कार्यकारी निर्देशक आशिष गजुरेलले चीनसँग सामान आयातनिर्यातका लागि नयाँ ढोका खुलेको र चीनबाट आयात हुने वस्तु सिधै चोभार ल्याउन सहज हुने उहाँको भनाइ छ ।",
      "link": "https://gorkhapatraonline.com/news/152103",
      "image": "https://gorkhapatraonline.com/storage/media/268099/conversions/Chovar-Dryport-original-thumb.jpg"
    },
    {
      "slug": "152102",
      "title": "अपि हिमालमा बढ्दै आकर्षण",
      "timestamp": 1745452800000,
      "source": "gp",
      "content": "सुदूरपश्चिम प्रदेशकै सबैभन्दा अग्लो दार्चुलाको अपि हिमाल विदेशी पर्यटकको आकर्षक गन्तव्यका रूपमा परिचित हुन थालेको छ । सो हिमाल सात हजार १३२ मिटर उचाइमा छ ।",
      "longContent": "खलङ्गा समाचारदाता दार्चुला, वैशाख ११ गते । सुदूरपश्चिम प्रदेशकै सबैभन्दा अग्लो दार्चुलाको अपि हिमाल विदेशी पर्यटकको आकर्षक गन्तव्यका रूपमा परिचित हुन थालेको छ । सो हिमाल सात हजार १३२ मिटर उचाइमा छ ।अपि हिमाल बेसक्याम्प घुम्न आउने र अपिनाम्पा संरक्षण क्षेत्रभित्रको प्राकृतिक आनन्द लिन आउने विदेशी पर्यटकको तथ्याङ्क हेर्दा दार्चुला जिल्लाको अपिहिमाल गाउँपालिका–१ मा अवस्थित अपि हिमाल विश्वमा परिचित हुन थालेको हो । अपि हिमाल बेसक्याम्प र संरक्षण क्षेत्रभित्र घुम्न आउने पर्यटकलाई अनुमति दिँदै आएको सरकारी निकाय अपिनाम्पा संरक्षण क्षेत्र कार्यालय दार्चुलाका वार्डेन विनय झाका अनुसार विगत नौ वर्षमा १७५ जना विदेशी पर्यटक दार्चुला घुम्न आएका छन् । अपि हिमालको प्रचारप्रसारलाई तीव्र बनाई थप विदेशी पर्यटक भित्र्याउन अपिहिमाल गाउँपालिकाले आर्थिक वर्ष २०८०/८१ मा अपि भ्रमण वर्ष–२०८० सञ्चालन गरेको थियो । सो अवधिमा स्वदेशी तथा केही विदेशी पर्यटक अपि हिमाल बेसक्याम्प पुगेको गाउँपालिकाले जनाएको छ । गाउँपालिकाले पर्यटक भित्र्याउन अतिथि सत्कारका लागि ६१ जना महिला पाँच जना पुरुषलाई होमस्टे सञ्चालनको तालिम प्रदान गरेको छ । घुम्न आउने पर्यटकको सजिलोका लागि नौ जना महिला र २१ जना पुरुषलाई ट्रेकिङ गाइडसम्बन्धी तालिम प्रदान गरेको गाउँपालिकाका पर्यटक एकाइ प्रमुख विसन बुढाथोकीले जानकारी दिनुभयो । आव २०७३/७४ देखि हालसम्म अपि हिमाल बेसक्याम्प घुम्न, टे«किङ गर्न र संरक्षण क्षेत्रभित्रको प्राकृतिक दृश्यावलोकन तथा प्राकृतिक आनन्द लिन अपिनाम्पा संरक्षण क्षेत्र कार्यालयबाट ९८ जना विदेश, पाँच जना सार्क क्षेत्रका र १५४ जना स्वदेशी पर्यटकले अनुमति लिएको कार्यालयले जनाएको छ । कार्यालयले अनुमतिबापत दुई लाख ११ हजार नौ सय रुपियाँ राजस्व सङ्कलन गरेको छ । अपिनाम्पा संरक्षण क्षेत्रमा हिउँचितुवा, हाब्रे (रेड पान्डा), मृग, रतुवा, घोरल, नाउर, झारल, कालो भालु, दुम्सी, थारलगायत वन्यजन्तु तथा डाँफे मुनाल, चिर, चिल, भ्याकुर, च्याखुरालगायत दुई सयभन्दा बढी प्रजातिका चरा पाइन्छन् । जैविक विविधताले भरिपूर्ण यस संरक्षण क्षेत्रभित्र सात हजार १३२ मिटर उचाइ रहेको अपि हिमाल र छ हजार ७५५ मिटर अग्लो नाम्पा हिमाल पनि पर्छ ।  यसैबिच अपिहिमाल गाउँपालिका पर्यटक एकाइ शाखाको तथ्याङ्क अनुसार आव २०८०/८१ मा ७७ जना विदेशी पर्यटक र एक हजार १०१ जना स्वदेशी पर्यटकले अपि हिमाल बेसक्याम्प पुगेर हिमालको अवलोकन गरेका छन् । अपिहिमाल गाउँपालिकाको स्थानीय वेशभूषा, रहनसहन, रीतिरिवाज, खानपान, संस्कृति, चाह्रै नाच, छलिया नाच, देउडा, सुर्माभवानी जात्रा पर्यटकका लागि मुख्य आकर्षणका रूपमा रहेको गाउँपालिकाका अध्यक्ष भक्तसिंह ठेकरे बोहोराले बताउनुभयो । यति मात्रै नभई स्थानीय उत्पादन मकै, कोदो, फापर, तितेफापर, सिमी, आलु र चुहाबाट बनेका विभिन्न परिकार पर्यटकको रोजाइमा पर्ने गरेका छन् । अपिहिमाल गाउँपालिकामा क्षेत्तेली, डोटेली र अन्य मिश्रित भाषाको प्रयोग गरिन्छ । कसरी पुग्ने अपि बेसक्याम्प ?चमेलिया नदीको मुहान रहेको अपि हिमाल अपि बेसक्याम्प आउन काठमाडौँबाट कैलालीको धनगढीसम्मको हवाईयात्रा तथा कैलालीकै अत्तरियाबाट अपिहिमाल गाउँपालिकाको मकरीगाडसम्म २७१ किलोमिटर मोटरबाटोको यात्रा गर्न सकिन्छ । मकरीगाडदेखि अपि बेसक्याम्पसम्म दुई दिन पैदलयात्रा गर्नु पर्छ । बेसक्याम्प जाँदा बाटोमा नौपाटा र सिती होमस्टेको व्यवस्था छ, भने सिमार र धौली ओडारमा पर्यटकलाई आराम गर्न आश्रय भवनको व्यवस्था गरिएको गाउँपालिकाले जनाएको छ । अपिहिमालको प्रवर्धन र प्रचारप्रसारका लागि गाउँपालिकाको मकरीगाडमा पर्यटकीय सूचना केन्द्रको स्थापना गरिएको छ । सूचना केन्द्रले अपिहिमाल बेसक्याम्पसम्म ट्रेकिङ जाने पर्यटकलाई सूचना आदानप्रदान गर्न तथा कोसेली घरबाट स्थानीय उत्पादनलाई बिक्रीवितरण गर्न सहयोग पुगिरहेको गाउँपालिकाले जनाएको छ । कैलालीको धनगढीबाट डोटी, डडेल्धुरा, बैतडी हुँदै दार्चुलाको गोकुलेश्वर मकरीगाडसम्म डेढ दिनको गाडी यात्रा र मकरीगाडबाट पैदल हुँदै पाँचौँ दिनमा अपि हिमाल बेसक्यापमा पुग्न सकिन्छ । यहाँबाट तीन दिनमा पुनः धनगढी फर्कन सकिन्छ ।",
      "link": "https://gorkhapatraonline.com/news/152102",
      "image": "https://gorkhapatraonline.com/storage/media/268101/conversions/2112-original-thumb.jpg"
    },
    {
      "slug": "152100",
      "title": "रोजगारीबाट फर्किएकालाई  स्वास्थ्योपचारको व्यवस्था",
      "timestamp": 1745452800000,
      "source": "gp",
      "content": "वैदेशिक रोजगारीका क्रममा स्वास्थ्य समस्या परेर स्वदेश फर्किएका श्रमिकको शारीरिक तथा मानसिक स्वास्थ्य परामर्श तथा उपचारको व्यवस्था गर्ने निर्णय भएको छ ।",
      "longContent": "गोरखापत्र समाचारदाता काठमाडौँ, वैशाख ११ गते । वैदेशिक रोजगारीका क्रममा स्वास्थ्य समस्या परेर स्वदेश फर्किएका श्रमिकको शारीरिक तथा मानसिक स्वास्थ्य परामर्श तथा उपचारको व्यवस्था गर्ने निर्णय भएको छ । स्वास्थ्य तथा जनसङ्ख्यामन्त्री प्रदीप पौडेलले दुई दिनअघि संयुक्त अरब इमिरेट्स (युएई) मा पुगेर गरेको घोषणा अनुरूप वैदेशिक रोजगारीमा विदेश रहेका श्रमिकलाई स्वदेशमा फर्कंदा तथा विदेश रहँदा स्वास्थ्य समस्या परेमा समाधान गर्नेगरी सो निर्णय गरिएको हो । यस योजना अनुसार काम गर्ने गरी भक्तपुरस्थित सहिद धर्मभक्त राष्ट्रिय प्रत्यारोपण केन्द्रमा बेग्लै वार्डको व्यवस्था गरिने छ । सो वैदेशिक रोजगारीबाट फर्किएका व्यक्तिको स्वास्थ्य परीक्षणका लागि केन्द्रले बेग्लै निःशुल्क ओपिडी वार्ड स्थापना गर्ने र वैदेशिक रोजगारीबाट फर्केका जोकोहीले केन्द्रमा गएर सोही वार्डमा गएर निःशुल्क परीक्षण गराउन सक्ने मन्त्री पौडेलको सचिवालयबाट जारी विज्ञप्तिमा उल्लेख छ । सचिवालयका अनुसार सो केन्द्रले वैदेशिक रोजगारीमा जानेका लागि श्रम रोजगार तथा सामाजिक सुरक्षा मन्त्रालयले गर्ने अभिमुखीकरण तालिममा नसर्ने रोगसम्बन्धी जानकारी र बच्न अपाउन सकिने उपायबारे जानकारीका लागि विज्ञ चिकित्सक खटाउने भएको छ । केन्द्रका कार्यकारी निर्देशक डा. पुकारचन्द्र श्रेष्ठले वैदेशिक रोजगारीमा जाने श्रमिकका लागि वैदेशिक रोजगार विभागबाट अनुरोध आएमा लागत खर्चमा मात्र परीक्षण रिपोर्टसमेत उपलब्ध गराउन सकिने जानकारी दिनुभयो । यो निर्णय कार्यान्वयनमा आएपछि वैदेशिक रोजगारीमा जाने श्रमिकको स्वास्थ्यमा निरोधात्मक तथा उपचारात्मक दुवै सुधार हुने भएकाले अहिले देखिएको स्वास्थ्य समस्यामा कमी आउने विश्वास स्वास्थ्य मन्त्रालयको छ । श्रम, रोजगार तथा सामाजिक सुरक्षा मन्त्रालयले वैदेशिक रोजगारीमा रहेका श्रमिकलाई लक्षित गरेर दुई वर्षदेखि वीर अस्पतालमा टेलिमेडिसिन सेवा पनि सञ्चालन गर्दै आएको छ ।",
      "link": "https://gorkhapatraonline.com/news/152100",
      "image": "https://gorkhapatraonline.com/storage/media/268084/conversions/44-original-thumb.jpg"
    },
    {
      "slug": "152099",
      "title": "पुँजीगत खर्च गर्ने दायित्व सम्बन्धित मन्त्रालयको : अर्थमन्त्री",
      "timestamp": 1745452800000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले पुँजीगत खर्च गर्ने दायित्व सम्बन्धित मन्त्रालयको भएको बताउनुभएको छ ।",
      "longContent": "गोरखापत्र समाचारदाताकाठमाडौँ, वैशाख ११ गते । उपप्रधानमन्त्री एवं अर्थमन्त्री विष्णुप्रसाद पौडेलले पुँजीगत खर्च गर्ने दायित्व सम्बन्धित मन्त्रालयको भएको बताउनुभएको छ ।अर्थ मन्त्रालयमा आयोजित मन्त्रालयस्तरीय विकास समस्या समाधान समितिको बैठकमा अर्थमन्त्री पौडेलले अर्थ मन्त्रालयले स्रोतको व्यवस्थापन र सहजीकरण गर्ने र विनियोजित बजेट कार्यान्वयन तथा खर्चको प्रगति हासिल गर्ने जिम्मेवारी सम्बन्धित मन्त्रालयको भएको स्पष्ट पार्नुभएको हो । “अहिलेसम्म सम्पूर्ण पुँजीगत खर्चको दायित्व अर्थ मन्त्रालयको जस्तो भएको छ, त्यस्तो बुझाइ गलत हो,” उहाँले भन्नुभयो । अर्थमन्त्री पौडेलले बेरुजु फस्र्योट, वैदेशिक लगानी सहजीकरण, पुँजी परिचालन, आधुनिक प्रविधिको प्रयोग, सेवा प्रवाहलगायतलाई ध्यान दिएर काम गर्न कर्मचारीलाई निर्देशन दिनुभयो । बैठकमा नेपाल राष्ट्र बैङ्कका कायममुकायम गभर्नर नीलम ढुङ्गानाले परिसूचकले अर्थतन्त्र बिस्तारै लयमा आएको देखाएको उल्लेख गर्दै वित्तीय स्थायित्वमा जोड दिनुभयो । अर्थ सचिव घनश्याम उपाध्यायले नियमन र कारबाहीलाई प्रभावकारी बनाउँदै अघि बढ्न आवश्यक भएको धारणा व्यक्त गर्नुभयो । राजस्व सचिव दिनेशकुमार घिमिरेले आन्तरिक सुशासनलाई प्राथमिकता दिनुपर्ने बताउनुभयो ।",
      "link": "https://gorkhapatraonline.com/news/152099",
      "image": "https://gorkhapatraonline.com/storage/media/268083/conversions/Bishne-WhatsApp-Image-2024-12-10-at-19.41-original-thumb.jpg"
    },
    {
      "slug": "152096",
      "title": "कृषिमै भविष्य खोज्दै नौ युवा",
      "timestamp": 1745452800000,
      "source": "gp",
      "content": "पछिल्लो समय कृषि क्षेत्रमा व्यावसायिक लगानी गर्ने कम हुँदै गएका छन् । यस क्षेत्रमा लाग्नेभन्दा छोड्नेको सङ्ख्या बढिरहेका बेला धुर्कोट गाउँपालिका–५ को वस्तु गानटारीमा नौ जना युवाले सामूहिक कृषि सपना अगाडि बढाएका छन् ।",
      "longContent": "रेसुङ्गा समाचारदातारेसुङ्गा (गुल्मी), वैशाख ११ गते । पछिल्लो समय कृषि क्षेत्रमा व्यावसायिक लगानी गर्ने कम हुँदै गएका छन् । यस क्षेत्रमा लाग्नेभन्दा छोड्नेको सङ्ख्या बढिरहेका बेला धुर्कोट गाउँपालिका–५ को वस्तु गानटारीमा नौ जना युवाले सामूहिक कृषि सपना अगाडि बढाएका छन् । रेसुङ्गा नगरपालिका–९ का युवा गिरिप्रसाद पाण्डेय, खगराज पाण्डेय, सुनील पाण्डेय, शङ्कर बस्नेत, राजेन्द्र पन्थी, भरत पन्थी, लक्ष्मण पन्थी, पूर्ण श्रेष्ठ र सुजित पाण्डेयले सामूहिक रूपमा कुखुरापालन, माछापालन र तरकारी खेती सुरु गर्नुभएको छ । वार्षिक एक लाख रुपियाँमा स्थानीय व्यक्तिको २९ रोपनीभन्दा बढी जग्गा भाडामा लिएर कुखुरा, माछापालन तथा तरकारी खेती अगाडि बढाएको सञ्चालक गिरिप्रसाद पाण्डेयले बताउनुभयो । करिब ५५ लाख रुपियाँको लागतमा कुखुरा फार्म, माछापोखरी, सडक, सिँचाइ तथा तरकारीका संरचनालगायत निर्माण गरिएको छ । उहाँका अनुसार चार हजार कुखुरा बेचेर अहिले फार्ममा तीन हजार ब्रोइलर कुखुरा छन् अरू दुई हजार थप्ने योजना छ । आठ हजार क्षमताको कुखुरा फार्म निर्माण भए पनि लट अनुसार कुखुरा व्यावस्थापन गर्नुपर्ने सञ्चालक पाण्डेयले बताउनुभयो । युवाले १० वर्षदेखि जिल्लामा अन्डाको व्यावसायिक कारोबार गर्दै आएका छन् । आफूहरूले चार/पाँच वर्ष जिल्लामै लेयर्स कुखुरामार्फत ठुलो परिमाणमा अन्डा उत्पादन गरे पनि पछि राम्रो नभएपछि बन्द भएको पाण्डेयले बताउनुभयो । यो समूहले अहिले पनि व्यावसायिक रूपमा वर्षको आठ/१० लाखको अन्डाको कारोबार गरिरहेको छ । सबै नौ जना सञ्चालक नै कुनै न कुनै रूपमा काममा संलग्न हुनुहुन्छ । बाहिरका तीन जनाले अहिले नियमित रूपमा काम गरिरहेका छन् । आफूहरूले अहिलेसम्म कुनै पनि सरकारको अनुदान नलिएर सामूहिक लगानीमा काम गर्दै आएको सञ्चालक सुनिल पाण्डेयले बताउनुभयो । कोभिडका बेला दाना नपाएर ५० लाखभन्दा बढी डुब्दा कसैको संरक्षण नपाएकाले अनुदान वा सरकारी हारगुहार नगरेको पाण्डेयले बताउनुभयो । “सामूहिक लगानी र काम गरेका छौँ । अनुदानको आसमा सरकार धाउने फुर्सद छैन । भविष्यमा सहयोग र सहकार्यको आवश्यक परे नकार्दैनौँ,” उहाँले भन्नुभयो ।उहाँले शिवशक्ति कृषि तथा पशुपन्छी फार्ममार्फत दीर्घकालीन ठुलो कृषि योजना बनाएकाले पानी, यातायात र जग्गाको हिसाबले गानटारीमा काम गर्न थालेको बताउनुभयो । पाण्डेयले १० हजार भुरा माछा हाल्ने र तत्काल बङ्गुर १० वटा राखेर बिस्तारै ५० पुर्‍याउने, कुखुराको अन्डा र मासुमा आत्मनिर्भर हुने गरेर काम गर्ने बताउनुभयो ।",
      "link": "https://gorkhapatraonline.com/news/152096",
      "image": "https://gorkhapatraonline.com/storage/media/268079/conversions/Gulmi-Krishi-Fom-original-thumb.jpg"
    },
    {
      "slug": "152095",
      "title": "घटे बैङ्क तथा वित्तीय संस्था",
      "timestamp": 1745452800000,
      "source": "gp",
      "content": "पाँच वर्षमा बैङ्क तथा वित्तीय संस्थाको सङ्ख्या १५५ बाट १०७ मा झरेको छ । नेपाल राष्ट्र बैङ्कका अनुसार २०७७ असार मसान्तमा १५५ वटा रहेका बैङ्क तथा वित्तीय संस्था चालु आर्थिक वर्ष २०८१/८२ को फागुन मसान्तमा १०७ म झरेका हुन् ।",
      "longContent": "गोरखापत्र समाचारदाताकाठमाडौँ, वैशाख ११ गते । पाँच वर्षमा बैङ्क तथा वित्तीय संस्थाको सङ्ख्या १५५ बाट १०७ मा झरेको छ । नेपाल राष्ट्र बैङ्कका अनुसार २०७७ असार मसान्तमा १५५ वटा रहेका बैङ्क तथा वित्तीय संस्था चालु आर्थिक वर्ष २०८१/८२ को फागुन मसान्तमा १०७ म झरेका हुन् ।  बैङ्कहरू गभिने तथा प्राप्ति (मर्जर तथा एक्विजिसन) बाट ४८ वटा घटेका हुन् ।अहिले राष्ट्र बैङ्कबाट इजाजतप्राप्त बैङ्क तथा वित्तीय संस्थाको सङ्ख्या (लघुवित्त वित्तीय संस्थासमेत) २०८१ फागुन मसान्तमा १०७ रहेको छ । तीमध्ये २० वाणिज्य बैङ्क, १७ विकास बैङ्क, १७ वित्त कम्पनी, ५२ लघुवित्त वित्तीय संस्था र एक पूर्वाधार विकास बैङ्क रहेका छन् ।बैङ्क तथा वित्तीय संस्थाको शाखा सङ्ख्या ११ हजार ५४३ पुगेको छ । नेपाल राष्ट्र बैङ्कका अनुसार चालु आव २०८१/८२ को फागुन मसान्तसम्ममा ११ हजार ५४३ पुगेको हो । बैङ्क तथा वित्तीय संस्था (लघुवित्त वित्तीय संस्थासमेत) को शाखा सङ्ख्या २०८१ असार मसान्तमा ११ हजार ५३० रहेकोमा २०८१ फागुन मसान्तसम्ममा ११ हजार ५४३ पुगेको हो । २०७७ असार मसान्तमा बैङ्क तथा वित्तीय संस्थाको सङ्ख्या १० हजार ६८३ रहेको थियो । समीक्षा अवधिमा वाणिज्य बैङ्कका पाँच हजार ८१, विकास बैङ्कका एक हजार १३२, वित्त कम्पनीका २९१, लघुवित्त वित्तीय संस्थाका पाँच हजार ३९ वटा शाखा रहेका छन् ।सबै पालिकामा वाणिज्य बैङ्कगत माघअघि एउटा स्थानीय तहमा वाणिज्य बैङ्क नपुगेकामा हाल त्यसमा पनि वाणिज्य बैङ्कको शाखा सञ्चालनमा आएपछि अब सबै ७५३ पालिकामा वाणिज्य बैङ्क पुगेका छन् । लामो समयसम्म बैङ्कविहीन रहेको बझाङ जिल्लाको साइपाल गाउँपालिकामा एभरेस्ट बैङ्कको शाखा विस्तार भएपछि देशभरका ७५३ वटै पालिकामा ‘क’ वर्गका वाणिज्य बैङ्कबाट बैङ्किङ सुविधा पुगेको हो । गाउँपालिकाको प्रवेशमार्गमा रहेको पहिलो गाउँ धलौनमा एभरेस्ट बैङ्कले शाखा स्थापना गरी सञ्चालनमा ल्याएको हो । ७५३ पालिकामध्ये बैङ्क नभएको एउटा मात्रै पालिका साइपाल रहेको थियो । स्थानीय तह भएको आठ वर्षपछि साइपालवासीले बैङ्क देख्न पाएका थिए ।नेपाल राष्ट्र बैङ्कले २०७४ सालमै साइपाल गाउँपालिकामा बैङ्किङ सेवा दिने जिम्मा एभरेस्ट बैङ्कलाई दिएको थियो । सडक, सञ्चार, सुरक्षालगायतका पूर्वाधार स्थानीय तहमै उपलब्ध नभएसम्म त्यहाँ शाखा स्थापना गर्न नसक्ने भन्दै एभरेस्टले शाखा स्थापना गर्न आनाकानी गर्दै आएको थियो । बैङ्क नभएका कारण साइपालका बासिन्दाले स्थानीय सरकारको अनुभूति गर्न नपाएको भन्दै पालिकाका जनप्रतिनिधि बैङ्क स्थापना गर्न माग्न गर्दै पटक पटक काठमाडौँ धाउँदै आएका थिए ।",
      "link": "https://gorkhapatraonline.com/news/152095",
      "image": "https://gorkhapatraonline.com/storage/media/268078/conversions/nrb-NEw-original-thumb.jpg"
    },
    {
      "slug": "152094",
      "title": "दोब्बरले बढ्यो धानचामल आयात",
      "timestamp": 1745452800000,
      "source": "gp",
      "content": "चालु आर्थिक वर्ष २०८१/८२ को नौ महिनामा धानचामल आयात दोब्बरले बढेको छ । भन्सार विभागको तथ्याङ्क अनुसार चालु आवको साउनदेखि चैत मसान्तसम्म ३२ अर्ब १२ करोड रुपियाँको धानचामल आयात भएको छ ।",
      "longContent": "गोरखापत्र समाचारदाताकाठमाडौँ, वैशाख ११ गते । चालु आर्थिक वर्ष २०८१/८२ को नौ महिनामा धानचामल आयात दोब्बरले बढेको छ । भन्सार विभागको तथ्याङ्क अनुसार चालु आवको साउनदेखि चैत मसान्तसम्म ३२ अर्ब १२ करोड रुपियाँको धानचामल आयात भएको छ । गत वर्ष सो अवधिमा १७ अर्ब ६३ करोडको खाद्यान्न आयात भएको थियो ।गत आव २०८०/८१ मा २२ अर्ब बराबरको धानचामल आयात भएकोमा चालु आवको नौ महिनामै ३२ अर्बभन्दा बढीको आयात भएको छ । स्थानीय उत्पादनले माग धान्न नसक्दा ठुलो परिणाममा खाद्यान्न आयात भएको तथ्याङ्कले देखाएको छ । विभागका अनुसार नौ महिनामा सबैभन्दा धेरै १८ अर्ब १६ करोड ५९ लाख २० हजार रुपियाँ बराबरको ४५ लाख ४१ हजार ४८० केजी धान आयात भएको छ । गत वर्ष सो अवधिमा १० अर्ब ३९ करोड ३७ लाख ९६ हजार रुपियाँ बराबरको २० लाख ७६ हजार ७५९ केजी धान आयात भएको थियो । यस्तै नौ महिनामा १३ अर्ब ९६ करोड ३७ लाख ९९ हजार रुपियाँ बराबरको नौ लाख ९७ हजार ४१४ केजी चामल आयात भएको छ । गत वर्ष सो अवधिमा सात अर्ब २४ करोड ७१ लाख ५१ हजार रुपियाँको तीन लाख ४५ हजार १०१ केजी चामल आयात भएको थियो । यस्तै नौ महिनामा १४ अर्ब ६७ करोड ३८ लाख रुपियाँको १४ लाख ६७ हजार ३८० केजी मकै आयात भएको छ । गत वर्ष सो अवधिमा १० अर्ब ८८ करोड ७६ लाख रुपियाँको १२ लाख नौ हजार ७३४ केजी मकै आयात भएको थियो । मकै कुखुराका दानाका लागि अर्जेन्टिना, ब्राजिल, बङ्गलादेश, ट्रकी, भारत चीनबाट बढी आयात हुने गरेको छ । यस्तै दुई करोड ९७ लाख ९२ हजार रुपियाँको नौ हजार ९३१ केजी जौ आयात भएको छ । विभागका अनुसार चालु आव २०८१/८२ को नौ महिनामा ४७ अर्ब ८५ करोड ७० लाख ९१ हजार रुपियाँको खाद्यान्न आयात भएको छ । गत वर्ष सो अवधिमा १७ अर्ब  ३७ अर्ब  १२ करोड ३४ लाख रुपियाँको खाद्यान्न आयात भएको थियो । कृषि तथा पशुपन्छी विकास मन्त्रालयका अनुसार मुलुकमा वार्षिक ६५ देखि ७० लाख मेट्रिक टन धान आवश्यक पर्ने गर्छ । चालु आवका ५९ लाख ५० हजार मेट्रिक टन धान उत्पादन भएको छ । धानको उत्पादन बढे पनि स्थानीय माग पूरा नहुँदा यस वर्ष ठुलो परिणाम आयात गर्नु परेको तथ्याङ्कले देखाएको छ । मन्त्रालयका वरिष्ठ तथ्याङ्क अधिकृत रामकृष्ण रेग्मीले खानपानमा आएको परिवर्तनका कारणले गर्दा धानचामल आयातमा वृद्धि भएको बताउनुभयो ।पछिल्लो समय मसिनो बास्नादार चामलको प्रयोग बढी हुने गरेको छ । मुलुकमा मोटो धान उत्पादन बढी उत्पादन हुने हुँदा मसिनो चामल बढी आयात हुने गरेको छ । मन्त्रालयका अनुसार प्रतिव्यक्ति प्रतिवर्ष १३३ केजी चामल आवश्यक पर्नेमा हाल उत्पादनले माग धान्न नसक्दा वार्षिक छ लाख मेट्रिक टन चामल अपुग हुने गर्छ । धान तथा कृषिजन्य उत्पादन वृद्धि गर्ने लक्ष्यसहित सरकारले चालु आवमा २७ अर्ब रुपियाँमा रासायनिक मलको अनुदानका लागि विनियोजन गरेको छ । छिमेकी मुलुक भारत, चीन, अर्जेन्टिना, साउथ अफ्रिका, इन्डोनेसिया, मेक्सिको, थाइल्यान्ड, मलेसियालगायतका देशबाट नेपालमा खाद्यान्न आयात हुने गर्छ ।",
      "link": "https://gorkhapatraonline.com/news/152094",
      "image": "https://gorkhapatraonline.com/storage/media/268077/conversions/chamal-1-original-thumb.jpg"
    },
    {
      "slug": "152072",
      "title": "नेप्से परिसूचकमा उच्च अङ्कको गिरावट",
      "timestamp": 1745366400000,
      "source": "gp",
      "content": "नेपाल स्टक एक्सचेन्ज (नेप्से) परिसूचकमा उच्च अङ्कको गिरावट देखिएको छ । आज नेप्से परिसूचक ३२ दशमलव ३९ अङ्कले घटेर दुई हजार छ सय ५५ दशमलव ९४ को बिन्दुमा कायम भएको हो ।",
      "longContent": "काठमाडौँ, वैशाख १० गते । नेपाल स्टक एक्सचेन्ज (नेप्से) परिसूचकमा उच्च अङ्कको गिरावट देखिएको छ । आज नेप्से परिसूचक ३२ दशमलव ३९ अङ्कले घटेर दुई हजार छ सय ५५ दशमलव ९४ को बिन्दुमा कायम भएको हो । यो साताको कारोबारमा नेप्से परिसूचक लगातार चौथो दिन पनि घटेको हो । आज तीन सय आठ कम्पनीको एक करोड ८४ लाख ७७ हजार सात सय तीन कित्ता शेयर ६४ हजार एक सय ४० पटक खरिदबिक्री हुँदा सात अर्ब ५७ करोड ५५ लाख १७ हजार दुई सय ४६ बराबरको कारोबार भएको नेप्सेले जनाएको छ ।आजको कारोबारमा उत्पादन तथा प्रशोधन र म्युचुअल फन्ड समूहको उपसूचक सामान्य अङ्कले बढेको छ भने अरू सबै समूहको उपसूचक घटेको छ । सबैभन्दा बढी विकास बैँक समूह दुई दशमलव शून्य नौ प्रतिशतले घटेको छ । रासस",
      "link": "https://gorkhapatraonline.com/news/152072",
      "image": "https://gorkhapatraonline.com/storage/media/268035/conversions/nepse-original-thumb.jpg"
    },
    {
      "slug": "152040",
      "title": "सुनको मूल्य तोलामा सात हजार ५०० घट्यो",
      "timestamp": 1745366400000,
      "source": "gp",
      "content": "सुनको मूल्य तोलामा रू सात हजार ५०० घटेको छ । मङ्गलबार स्थानीय बजारमा हालसम्मकै उच्च अर्थात् प्रतितोला रू एक लाख ९७ हजार ९०० पुगेको सुनको मूल्य आज घटेर रू एक लाख ९० हजार ४०० मा कायम भएको नेपाल सुनचाँदी व्यवसायी महासङ्घले जनाएको छ ।",
      "longContent": "काठमाडौँ,  वैशाख १० गते ।   सुनको मूल्य तोलामा रू. सात हजार ५०० घटेको छ । मङ्गलबार स्थानीय बजारमा हालसम्मकै उच्च अर्थात् प्रतितोला रू. एक लाख ९७ हजार ९०० पुगेको सुनको मूल्य आज घटेर रू. एक लाख ९० हजार ४०० मा कायम भएको नेपाल सुनचाँदी व्यवसायी महासङ्घले जनाएको छ ।त्यस्तै, आज चाँदी प्रतितोला रू. पाँचले घटेर रू. एक हजार ९६५ मा कारोबार हुनेछ । अन्तरराष्ट्रिय बजारमा आज सुन प्रतिऔंस तीन हजार ३ ४५ अमेरिकी डलर हाराहारीमा कारोबार भइरहेको छ । रासस",
      "link": "https://gorkhapatraonline.com/news/152040",
      "image": "https://gorkhapatraonline.com/storage/media/267935/conversions/_gold-original-thumb.jpg"
    },
    {
      "slug": "152001",
      "title": "यस्तो छ आज सागसब्जी र फलफूलको मूल्य",
      "timestamp": 1745366400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  वैशाख १० गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ६०, गोलभेँडा सानो (लोकल) प्रतिकिलो रु २५, गोलभेँडा सानो (तराई) प्रतिकिलो रु २०, आलु रातो प्रतिकिलो रु ३३, आलु रातो (भारतीय) प्रतिकिलो रु ३५, प्याज सुकेको (भारतीय) प्रतिकिलो रु ४०, गाजर (लोकल) प्रतिकिलो रु ३५, गाजर (तराई) प्रतिकिलो रु २०, बन्दा (लोकल) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ३५, मूला रातो प्रतिकिलो रु ४५, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ३०, भन्टा डल्लो प्रतिकिलो रु ३०, तने बोडीको मूल्य प्रतिकिलो रु ९० कायम गरिएको छ ।\tयसैगरी, मटरकोसा प्रतिकिलो रु ९०, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ९०, टाटे सिमी प्रतिकिलो रु ९०, तितो करेला प्रतिकिलो रु ३०, लौका प्रतिकिलो रु २५, परबर (लोकल) प्रतिकिलो रु ८०, परबर (तराई) प्रतिकिलो रु ८०, चिचिण्डो प्रतिकिलो रु ६०, घिरौला प्रतिकिलो रु ४०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३५, हरियो फर्सी (डल्लो) प्रतिकिलो रु ३५, सलगम प्रतिकेजी रु ६०, भिण्डी प्रतिकिलो रु ७० कायम गरिएको छ । यस्तै, सखरखण्ड प्रतिकिलो ६०, बरेला प्रतिकिलो रु ५०, पिँडालु प्रतिकिलो रु ९०, स्कूस प्रतिकिलो रु ५०, रायो साग प्रतिकिलो रु ६०, पालुङ्गो साग प्रतिकिलो ७०, चमसुरको साग रु ८०, तोरीको साग प्रतिकिलो रु ३५, मेथीको साग प्रतिकिलो रु ८०, प्याज हरियो प्रतिकिलो रु ५०, बकुला प्रतिकिलो रु ५०, तरुल प्रतिकिलो रु १००, च्याउ (कन्य) प्रतिकिलो रु २००, च्याउ (डल्ले) प्रतिकिलो रु ३५०, कुरिलो प्रतिकिलो रु ६०० निर्धारण गरिएको छ ।निगुरो प्रतिकिलो रु ६०, ब्रकाउली प्रतिकिलो रु ६०, चुकुन्दर प्रतिकिलो रु ६०, सजीवन प्रतिकिलो रु ११०, कोइरालो प्रतिकिलो रु ३००, रातो बन्दा प्रतिकिलो रु ६५, जिरीको साग प्रतिकिलो रु ६५, ग्याठकोबी प्रतिकेजी रु ६०, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु ८०, पुदिना प्रतिकिलो रु २५०, गान्टे मूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु ३००, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १५०, तरबुजा हरियो प्रतिकिलो रु ७०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ८०, काँक्रो (हाइब्रिड) प्रतिकिलो रु ३५, रुख कटहर प्रतिकिलो रु १००, निबुवा प्रतिकेजी रु ५०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु ८०, उखु प्रतिगोटा रु ९०, स्ट्रबेरी (भुइँऐसेलु) प्रतिकिलो रु २५०, किबी प्रतिकिलो रु ४५०, आभोकाडो प्रतिकिलो रु ६५० तथा अमला प्रतिकिलो रु १०५ निर्धारण गरिएको छ ।यसैगरी, अदुवा प्रतिकिलो रु १३०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ६०, खुर्सानी हरियो (माछे) प्रतिकिलो रु ८०, खुर्सानी हरियो (अकबरे) प्रतिकिलो रु ४००, भेडे खुर्सानी प्रतिकिलो रु ७०, लसुन हरियो प्रतिकिलो रु १००, हरियो धनिया प्रतिकिलो रु १००, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १६०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ । रासस",
      "link": "https://gorkhapatraonline.com/news/152001",
      "image": "https://gorkhapatraonline.com/storage/media/267881/conversions/tarkari-original-thumb.jpg"
    },
    {
      "slug": "151986",
      "title": "एनसेल डाटा सेन्टर र क्लाउड सेवाप्रदायकका रूपमा सूचीकृत",
      "timestamp": 1745366400000,
      "source": "gp",
      "content": "एनसेल डाटा सेन्टर र क्लाउड सेवाप्रदायकका रूपमा सूचीकृत भएको छ । सूचना प्रविधि विभागले आइतबार एनसेललाई डाटा सेन्टर सेवाप्रदायक र क्लाउड सेवाप्रदायकका रूपमा सूचीकृत गरेको हो ।",
      "longContent": "गोरखापत्र समाचारदाताकाठमाडौँ, वैशाख १० गते । एनसेल डाटा सेन्टर र क्लाउड सेवाप्रदायकका रूपमा सूचीकृत भएको छ । सूचना प्रविधि विभागले आइतबार एनसेललाई डाटा सेन्टर सेवाप्रदायक र क्लाउड सेवाप्रदायकका रूपमा सूचीकृत गरेको हो । यससँगै एनसेल डाटा सेन्टर र क्लाउड सेवाप्रदायकका रूपमा सूचीकृत हुने पहिलो कम्पनी बनेको छ ।सञ्चार तथा सूचना प्रविधि मन्त्रालय, सूचना प्रविधि विभागले डाटा सेन्टर तथा क्लाउड सेवा (सञ्चालन तथा व्यवस्थापन) निर्देशिका २०८१ मा भएको कानुनी व्यवस्थाबमोजिम एनसेल सूचीकृत गरेको हो । विभागले कम्पनीको प्रत्यक्ष निरीक्षण तथा कम्पनीबाट पेस भएको निवेदन तथा कागजातको अध्ययनका आधारमा कम्पनीले तोकेको सञ्चालन मापदण्ड तथा सुरक्षा अनुसरण गरेको देखिएकाले कम्पनीलाई सूचीकृत गरेको हो ।निर्देशिका अनुसार सञ्चालनमा रहेका डाटा सेन्टर र क्लाउड सेवाप्रदायकले छ महिनाभित्रै विभागमा सूचीकृत भइसक्नुपर्ने प्रावधान रहेको थियो । एनसेलले सो अवधिभन्दा पहिला नै आफूलाई सूचीकृत गराएको विज्ञप्तिमा जनाइएको छ । यो निर्देशिका २०८१ माघ १५ मा सञ्चार तथा सूचनामन्त्री पृथ्वीसुब्बा गुरुङको मन्त्रीस्तरीय निर्णयबाट स्वीकृत भएपछि कार्यान्वयनमा आएको थियो । निर्देशिकाले सेवाप्रदायकका लागि सुरक्षा, गोपनीयता र पूर्वाधारलगायतका महत्वपूर्ण क्षेत्रमा नियम निर्धारण गरेको छ ।डाटासेन्टर र क्लाउड सेवा सञ्चालनका लागि छुट्टाछुट्टै सूचीकृत हुनुपर्ने निर्देशिकाको व्यवस्थाबमोजिम एनसेलले दुवै सेवाका लागि छुटछुट्टै सूचीकरण गराएको छ । एनसेलको ललितपुर, नक्खुमा बैङ्क, सरकारी निकाय र ठुला व्यावसायिक संस्थाले प्रयोग गर्न मिल्ने अत्याधुनिक टियर थ्री डाटा सेन्टर सञ्चालनमा रहेको छ । एनसेलले पोखरा र हेटौँडामा गरी दुई डिजास्टर रिकभरी डाटा सेन्टर सञ्चालन गर्दै आएको छ ।",
      "link": "https://gorkhapatraonline.com/news/151986",
      "image": "https://gorkhapatraonline.com/storage/media/267863/conversions/ncell-samjhuta-original-thumb.jpg"
    },
    {
      "slug": "151985",
      "title": "वैकल्पिक वित्त कोष स्थापना गर्ने विधेयक दर्ता",
      "timestamp": 1745366400000,
      "source": "gp",
      "content": "पूर्वाधार क्षेत्रमा लगानी परिचालन गर्न रु. एक खर्ब बराबरको अधिकृत पुँजी र रु. २५ अर्बको चुक्ता पुँजी रहने गरी वैकल्पिक विकास वित्त कोष स्थापना गर्न विधेयक संसद्मा दर्ता भएको छ ।",
      "longContent": "काठमाडौँ, वैशाख १० गते । पूर्वाधार क्षेत्रमा लगानी परिचालन गर्न रु. एक खर्ब बराबरको अधिकृत पुँजी र रु. २५ अर्बको चुक्ता पुँजी रहने गरी वैकल्पिक विकास वित्त कोष स्थापना गर्न विधेयक संसद्मा दर्ता भएको छ ।मुलुकको समग्र आर्थिक समुन्नति र विकासका लागि आवश्यक स्रोत व्यवस्था गरी उच्च प्रतिफलयुक्त दिगो पूर्वाधारलगायतका क्षेत्रको विकास गर्न अर्थ मन्त्रालयले वैकल्पिक विकास वित्त परिचालन सम्बन्धमा व्यवस्था गर्न बनेको विधेयक–२०८२ गत शुक्रबार संसद्मा दर्ता गरेको हो ।पूर्वाधार परियोजनाको पहिचान, प्राथमिकीकरण र लगानीका लागि आवश्यक आन्तरिक तथा बाह्य स्रोत खोज्न कानुनी व्यवस्थाका लागि यो विधेयक ल्याइएको जनाइएको छ । स्वदेशी तथा वैदेशिक लगानीलगायतका वित्तीय उपकरणको यथोचित प्रयोग, संस्थागत संरचना, अनुगमन तथा मूल्याङ्कनसम्बन्धी विषयलाई समेट्ने गरी वैकल्पिक विकास वित्तसम्बन्धी कानुन आवश्यक रहेको विधेयकमा उल्लेख छ । “समग्र आर्थिक विकासका लागि स्रोतको प्रबन्ध गर्न ऋणपत्र, स्वपुँजी कोष र अन्य वित्तीय उपकरणमार्फत वैकल्पिक विकास वित्त परिचालन गर्नका लागि आवश्यक भएको हुँदा यो विधेयकलाई सरकारी विधेयकका रूपमा सङ्घीय संसद्मा पेस गरिएको हो,” विधेयक ल्याउनुको उद्देश्य र कारण खुलाउँदै अर्थ मन्त्रालयले भनेको छ ।नेपालमा लगानीको आवश्यकता र सम्भावना सम्बन्धमा भएका विभिन्न अध्ययनले आगामी दशकमा एक सय खर्ब रुपियाँभन्दा बढी लगानी आवश्यक पर्ने देखिएको छ । नेपालको पूर्वाधार क्षेत्रमा हाल वार्षिक दुई खर्ब रुपियाँदेखि तीन खर्ब मात्र लगानी भइरहेको अवस्था छ । यही लगानीको आवश्यकता र स्रोतको उपलब्धताका बिच रहेको कमी परिपूर्ति गर्न लगानीका नवीन स्रोत र उपायको आवश्यकता रहेका कारण वैकल्पिक वित्तका स्रोत खोज्न यो विधेयक ल्याइएको हो । “वैकल्पिक विकास वित्तका स्रोतका माध्यमबाट रोजगारी प्रवर्धन, दिगो आर्थिक विकास र पूर्वाधार परियोजनामा दीर्घकालीन लगानी सुनिश्चित गर्न वर्तमान वित्तीय स्रोतको अभाव पूर्ति गर्दै राष्ट्रिय प्राथमिकताका परियोजनामा स्रोत जुटाउन कानुन आवश्यक छ,” विधेयकमा भनिएको छ ।वैकल्पिक विकास वित्त परिचालनसम्बन्धी कोष एक स्वायत्त संस्थाका रूपमा स्थापना हुने छ । कोषमा नेपाल सरकारको ५१ प्रतिशत सेयर लगानी गर्ने प्रस्ताव गरिएको छ । “चुक्ता पुँजी २५ अर्ब रुपियाँको ५१ प्रतिशतले हुने रकम अर्थात् १२ अर्ब ७५ करोड रुपियाँ सरकारले लगानी गर्नुपर्ने हुन्छ,” विधेयकमा भनिएको छ, “यसको प्रभावकारी प्रयोग भई संस्था सबल एवं सक्षम भएपछि सरकारको सेयर अनुपात क्रमशः घटाउँदै जाने नीति लिनु उपयुक्त हुन्छ ।”विधेयक अनुसार उच्च आर्थिक प्रतिफल दिने, रोजगारीको थप अवसर सिर्जना गर्ने वा मुलुकको आर्थिक विकास गर्न सहयोग पुर्‍याउने आयोजनामा वैकल्पिक विकास वित्त परिचालन हुने छ । त्यस्तो लगानी जुटाउनका लागि सम्भावित स्रोतबारे पनि विधेयकमा उल्लेख छ ।सूचना प्रविधि पार्क, विशेष पर्यटन पूर्वाधार, विशेष खेलकुद पूर्वाधार जस्ता संरचना, सहरी पूर्वाधार, डिजिटल पूर्वाधार, केबुलकार, रज्जु मार्ग, पोडवे जस्ता पूर्वाधार निर्माण र सञ्चालनका लागि समेत यो वैकल्पिक विकास वित्त कोषमार्फत लगानी गर्न सकिने जनाइएको छ ।",
      "link": "https://gorkhapatraonline.com/news/151985",
      "image": "https://gorkhapatraonline.com/storage/media/267862/conversions/Finance-original-thumb.jpg"
    },
    {
      "slug": "151984",
      "title": "यस्तो छ आजका लागि निर्धारित विदेशी मुद्राको विनिमयदर",
      "timestamp": 1745366400000,
      "source": "gp",
      "content": "नेपाल राष्ट्र बैङ्कले बुधबारका लागि विदेशी मुद्राको विनिमयदर निर्धारण गरेको छ । आज अमेरिकी डलर एकको खरिददर १३६ रूपियाँ ०१ पैसा र बिक्रीदर १३६ रूपियाँ ६१ पैसा कायम भएको छ ।",
      "longContent": "काठमाडौँ, वैशाख १० गते । नेपाल राष्ट्र बैङ्कले बुधबारका लागि विदेशी मुद्राको विनिमयदर निर्धारण गरेको छ । आज अमेरिकी डलर एकको खरिददर १३६ रूपियाँ ०१ पैसा र बिक्रीदर १३६ रूपियाँ ६१ पैसा कायम भएको छ ।केन्द्रीय बैंकले युरोपियन युरो एकको खरिददर १५६ रूपियाँ २३ पैसा र बिक्रीदर १५६ रूपियाँ ९२ पैसा, युके पाउन्ड स्ट्रर्लिङ एकको खरिददर १८१ रूपियाँ ९१ पैसा र बिक्रीदर १८२ रूपियाँ ७२ पैसा, स्विस फ्र्याङ्क एकको खरिददर १६७ रूपियाँ ५८ पैसा र बिक्रीदर १६८ रूपियाँ ३२ पैसा कायम गरिएको जनाएको छ ।यस्तै,अस्ट्रेलियन डलर एकको खरिददर ८७ रूपियाँ ०५ पैसा र बिक्रीदर ८७ रूपियाँ ४३ पैसा, क्यानेडियन डलर एकको खरिददर ९८ रूपियाँ ३१ पैसा र बिक्रीदर ९८ रूपियाँ ७४ पैसा, सिङ्गापुर डलर एकको खरिददर १०४ रूपियाँ र बिक्रीदर १०४ रूपियाँ ४६ पैसा निर्धारण गरिएको छ ।त्यस्तै, जापानी येन १० को खरिददर नौ रूपियाँ ७० पैसा र बिक्रीदर नौ रूपियाँ ७४ पैसा, चिनियाँ युआन एकको खरिददर १८ रूपियाँ ६० पैसा र बिक्रीदर १८ रूपियाँ ६८ पैसा, साउदी अरेबियन रियाल एकको खरिददर ३६ रूपियाँ २६ पैसा र बिक्रीदर ३६ रूपियाँ ४२ पैसा, कतारी रियाल एकको खरिददर ३७ रूपियाँ ३१ पैसा र बिक्रीदर ३७ रूपियाँ ४७ पैसा तोकिएको छ ।केन्द्रीय बैङ्कका अनुसार थाई भाट एकको खरिददर चार रूपियाँ ०९ पैसा र बिक्रीदर चार रूपियाँ ११ पैसा, युएई दिराम एकको खरिददर ३७ रूपियाँ ०३ पैसा र बिक्रीदर ३७ रूपियाँ १९ पैसा, मलेसियन रिङ्गेट एकको खरिददर ३० रूपियाँ ९७ पैसा र बिक्रीदर ३१ रूपियाँ ११ पैसा निर्धारण भएको छ ।यसैगरी, साउथ कोरियन वन एक सयको खरिददर नौ रूपियाँ ५४ पैसा र बिक्रीदर नौ रूपियाँ ५९ पैसा, स्विडिस क्रोनर एकको खरिददर १४ रूपियाँ २८ पैसा र बिक्रीदर १४ रूपियाँ ३५ पैसा र डेनिस क्रोनर एकको खरिददर २० रूपियाँ ९३ पैसा र बिक्रीदर २१ रूपियाँ ०२ पैसा तोकिएको छ ।राष्ट्र बैङ्कले हङकङ डलर एकको खरिददर १७ रूपियाँ ५३ पैसा र बिक्रीदर १७ रूपियाँ ६१ पैसा, कुवेती दिनार एकको खरिददर ४४४ रूपियाँ ८६ पैसा र बिक्रीदर ४४६ रूपियाँ ८२ पैसा, बहराइन दिनार एकको खरिददर ३६० रूपियाँ ८९ पैसा र बिक्रीदर ३६२ रूपियाँ ४८ पैसा, ओमनी रियाल एकको खरिददर ३५३ रूपियाँ २३ पैसा र बिक्रीदर ३५४ रूपियाँ ७९ पैसा रहेको छ । यस्तै, केन्द्रीय बैंकले भारतीय रूपियाँ १०० को खरिददर १६० रूपियाँ र बिक्रीदर १६० रूपियाँ १५ पैसा तोकेको छ ।राष्ट्र बैङ्कले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमयदर भने खुलाबजारका आधारमा फरक हुनसक्ने र अद्यावधिक विनिमयदर केन्द्रीय बैङ्कको ‘वेबसाइट’मा उपलब्ध हुने जनाइएको छ । रासस",
      "link": "https://gorkhapatraonline.com/news/151984",
      "image": "https://gorkhapatraonline.com/storage/media/267861/conversions/dolor-original-thumb.jpg"
    },
    {
      "slug": "152336",
      "title": "भूकम्पको एक दशकः अझै सकिएन सात तले दरबारको पुनर्निर्माण",
      "timestamp": 1745539200000,
      "source": "gp",
      "content": "गोरखा भूकम्पको १० वर्षपछि पनि भूकम्पबाट क्षतिग्रस्त नुवाकोटको दुर्गरत्न (सात तले दरबार)सहित आसपासका धार्मिक एवम् पुरातात्विक सम्पदाको पुननिएर्माण अझै पूरा भएको छैन ।",
      "longContent": "त्रिशूली (नुवाकोट), वैशाख १२ गते । गोरखा भूकम्पको १० वर्षपछि पनि भूकम्पबाट क्षतिग्रस्त नुवाकोटको दुर्गरत्न (सात तले दरबार)सहित आसपासका धार्मिक एवम् पुरातात्विक सम्पदाको  पुनर्निर्माण अझै पूरा भएको छैन । पुनर्निर्माणको जिम्मेवारी पाएको चिनियाँ पक्ष कार्यक्षेत्रमा फर्कन ढिलो गरेपछि भूकम्पले क्षति पुर्‍याएको १० वर्षमा बल्लतल्ल पुनर्निर्माण अघि बढाइएको छ ।नेपाल सरकारसँग भएको सम्झौताअनुसार पुनर्निर्माणको जिम्मेवारी पाएको चिनियाँ टोली यतिबेला विदुर नगरपालिका–२ मा अवस्थित कार्यक्षेत्रमा फर्किएर पुनर्निर्माण सुरु गर्नुपूर्वको तयारीमा खटिएको छ ।सात तले दरबारसहित यहाँका धार्मिक, सांस्कृतिक एवम् पुरातात्विक संरचनाको प्राविधिक आवश्यकताअनुसार जीर्णोद्वार, पुनर्निर्माण, प्रवलीकरण र संरक्षणको काम अघि बढाइएको स्मारक संरक्षण तथा दरबार हेरचाह कार्यालयका प्रमुख सुनील पाण्डेले बताउनुभयो । उहाँका अनुसार दरबारसहितको संरचनाको पुनर्निर्माणका लागि नेपाल सरकार र पुरातत्व विभागसँग भएको सम्झौताअनुसार चिनियाँ पक्षबाट पुनर्निर्माणपूर्वको काम भइरहेको छ ।“दरबार पुनर्निर्माणको काममा लक्ष्यअनुसार प्रगति नभए पनि अहिले भने काम तीव्र गतिमा अघि बढाइएको छ”,  प्रमुख पाण्डेले भन्नुभयो, “गत भदौदेखि कार्यक्षेत्रमा आएको चिनियाँ प्राविधिकसहितको कामदारले काम सुरु गरेका छन् ।”भूकम्पले क्षति पुर्‍याएका संरचना पुनर्निर्माणमा सहयोग पुर्‍याउने कार्यक्रमअन्तर्गत नुवाकोटको सात तले दरबारसहित यहाँका धार्मिक तथा पुरातात्विक महत्त्वका विभिन्न आठ वटा संरचनाको जीर्णोद्वार पुनर्निर्माण एवम् प्रवलीकरण गर्ने जिम्मेवारी चीन सरकारले लिएको छ । चिनियाँ पक्षले दरबारको पुनर्निर्माणका लागि चाइनिज एकेडेमी अफ कल्चरल हेरिटेजलाई पठाएको छ ।दुई देशबिच भएको समझदारीअनुसार पुरातत्व विभाग र निर्माणको जिम्मेवारी पाएको चाइनिज एकेडेमी अफ कल्चरल हेरिटेजबिच विसं २०७६ जेठमा भएको सम्झौताअनुसार ४५ महिनाभित्र काम सम्पन्न गर्ने उल्लेख गरिएको थियो । नयाँ सम्झौतामार्फत पुनर्निर्माण अघि बढाउन चिनियाँ पक्ष सकारात्मक भएपछि हाल काम सुरु गरिएको हो । यद्यपि थप अवधि उल्लेख गरिएको छैन । पूर्ववत समझदारीअनुसार नै काम सुरु गरेको ४५ महिनाभित्र पहिलो चरणको काम सम्पन्न गर्ने चिनियाँ पक्षले जनाएको छ । पहिलो चरणअन्तर्गत साततले दरबार र तुलजा भवानीको मन्दिरको पुनर्निर्माण सम्पन्न गर्ने लक्ष्य छ । चिनियाँ प्राविधिकहरूको अध्ययनअनुसार दरबार र मन्दिर दुवैको जीर्णोद्वारमार्फत पुनर्निर्माण गर्ने तयारी छ । बाँकी अन्य गारदघर, रङ्गमहल, लामपाटी, शीतलपाटी, विष्णु र नारायण मन्दिरको पुनर्निर्माण, जीर्णोद्वार, प्रवलीकरण र संरक्षणका लागि प्राविधिक अध्ययनको काम भइरहेको छ ।नेपाल एकीकरणको समयमा पृथ्वीनारायण शाहले विसं १८०१ असोज १५ मा नुवाकोटमाथि विजयी हासिल गरेसँगै नुवाकोटमा दुर्गरत्न (सात तले दरबार) निर्माण गर्नुभएको थियो । काठमाडौँ उपत्यका विजयी हुनुअघिसम्म पृथ्वीनारायण शाहले नुवाकोट दरबारमार्फत नै आफ्नो कामकाज सञ्चालन गर्दै आउनुभएको इतिहासमा उल्लेख छ । दरबारलाई नै उहाँले राज्यको मुख्य प्रशासनिक केन्द्र बनाई देशको राजधानीका रूपमा नुवाकोट रहेको उल्लेख थियो ।उक्त ऐतिहासिक दरबारसहितको संरचना विसं २०७२ वैशाख १२ मा गएको विनाशकारी भूकम्पले क्षतिग्रस्त बनाएको थियो । दरबारसहितको संरचना पुनर्निर्माणको जिम्मा लिएको चिनियाँ पक्षले विसं २०७६ असारदेखि काम सुरु गर्न कार्यक्षेत्रमा आए पनि उक्त समयमा थप क्षति हुन नदिन खट बनाई (टेको दिएर) फर्किएको थियो । हाल नुवाकोट दरबार र दरबारसँगै रहेको लिच्छविकालीन तुलजा (तलेजु) भवानीको मन्दिरको प्रवलीकरण अघि बढाइएको छ । रासस",
      "link": "https://gorkhapatraonline.com/news/152336",
      "image": "https://gorkhapatraonline.com/storage/media/268518/conversions/Sat-Tale-Durbar-Photo-News-2-original-thumb.jpg"
    },
    {
      "slug": "152317",
      "title": "दुईसय केजी माछा नष्ट",
      "timestamp": 1745539200000,
      "source": "gp",
      "content": "इलाका प्रहरी कार्यालय उर्लाबारीले शुक्रबार बिहान नियन्त्रणमा लिएको मुङ्ग्री माछा नष्ट गरेको छ । प्रहरीले शुक्राबार बिहान दुईसय केजी मुङ्ग्री माछा नियन्त्रणमा लिएको थियो ।",
      "longContent": "हरिप्रसाद कोइराला उर्लाबारी, वैशाख १२ गते । इलाका प्रहरी कार्यालय उर्लाबारीले शुक्रबार बिहान नियन्त्रणमा लिएको मुङ्ग्री माछा नष्ट गरेको छ । प्रहरीले शुक्राबार बिहान दुईसय केजी मुङ्ग्री माछा नियन्त्रणमा लिएको थियो । इलाका प्रहरी कार्यालय उर्लाबारीका अनुसार माछाको बजारमूल्य करिव ५० हजार रुपियाँ पर्छ । ईलाका प्रहरी कार्यालय उर्लाबारीका प्रहरी निरीक्षक रञ्जन बरालका अनुसार प्रहरीको गस्ती टोलीले उर्लाबारी नगरपालिका –७ स्थित बरगाछी चौकमा बा ९ प ३६२९ नम्बरको मोटरसाइकलमा लोडगरी उर्लाबारी बजारतर्फ ल्याउँदै गर्दा नियन्त्रणमा लिएको हो । प्रहरीलाई देखेपछि मोटरसाइकल चालक माछा छाडेर भागेको प्रहरीले जनाएको छ । नियन्त्रणमा लिएको माछालाई स्थानीय सरकारका प्रतिनिधि, भेटेरेनरी शाखाका कर्मचारी र पत्रकारको रोहवरमा स्थानीय बक्राहा खोलामा नष्ट गरिएको छ ।नोपालमा मुङ्ग्री प्रजातिका माछा पाल्न र खान प्रतिबन्ध लगाइएको छ । यो माछालाई छिटो बढाउन फर्मालिनयुक्त माछाको आन्द्राभुँडी, भैंसीको मासुको खुट्टा, मरेका गाईवस्तु, सिनो आदि  दिने गरिन्छ ।  माछापालक किसानका अनुसार यो माछाको टाउको अत्यधिक मात्रामा मर्करीजस्तै घाट वस्तु पाइन्छ । जसले  क्यान्सर, अर्थराटिस, मधुमेहलगायतका घातक रोगहरू लाग्ने गर्छ ।",
      "link": "https://gorkhapatraonline.com/news/152317",
      "image": "https://gorkhapatraonline.com/storage/media/268466/conversions/machha-original-thumb.jpg"
    },
    {
      "slug": "152314",
      "title": "जुभुङ्ग र बलिथुम जोड्न पक्की पुल निर्माण हुँदै",
      "timestamp": 1745539200000,
      "source": "gp",
      "content": "गुल्मीदरवार गाउँपालिका –१ र २ जोडन् पक्की पुल निर्माणको काम अघि बढेको छ । सडक पूर्वाधार कार्यालय गुल्मीमार्फत पुल निर्माणको काम भइरहेको छ ।",
      "longContent": "टोपलाल अर्यालरेसुङ्गा, वैशाख १२ गते । गुल्मीदरवार गाउँपालिका –१ र २ जोडन् पक्की पुल निर्माणको काम अघि बढेको छ । सडक पूर्वाधार कार्यालय गुल्मीमार्फत पुल निर्माणको काम भइरहेको छ । जुभुङ्गखोला–डल्लीखोला–झिरबास नेटा–थाक्सीपोखरा सडकमा पुल निर्माण गरिएको छ । यो पुल डि. एण्ड. डि–रकेट–आलमदेवि जेभी पाल्पाले निर्माण सम्झौता गरेको सडक पूर्वाधार कार्यालय गुल्मीका सूचना अधिकारी भक्तराज गिरीले जानकारी दिनुभयो । यो योजना २०८१ जेठ ८ गते सम्झौता भएर २०८२ मंसिर २८ गते सम्पन्न गर्नुपर्ने सम्झौतामा उल्लेख छ । २५ मिटर लामो पुलको लागत तीन करोड ८१ लाख ८४ हजार ६७७ रुपियाँ रहेको छ । अहिलेसम्म पुलको ४० प्रतिशत प्रगति भएको सूचना अधिकारी गिरीले बताउनुभयो । जुभुङ्ग र बलिथुम आमनेसामनेका गाउँ हुन् ।चन्द्रकोट र सत्यवतिका नागरिक सदरमुकाम जान दुबै गाउँका सडक प्रयोग गर्छन् । तर, बलिथुममा पक्की पुल नभएका कारण जुभुङ्ग सडक बन्द हुँदा स्थानीयलाई गाह्रो हुन्थ्यो । सोही समस्यालाई मध्यनजर गरेर अहिले पक्की पुल निर्माणका काम भइरहेको छ । बर्षातमा खोलोपहिरो हुँदा पनि व्यस्त सडक अवरुद्ध नहोस् भनेर जुभुङ्ग र बलिथुमको सिमामा पक्की पुल निर्माण गरिएको गुल्मी दरबार गाउँपालिका –१ बलिथुमका वडाध्यक्ष राजेन्द्र कंडेलले जानकारी दिनुभयो । उहाँले करिव चार करोडको पक्की पुल निर्माण व्यावसायिले बजेटको कारण देखाउँदै सुस्त गरिरहेकाले एउटा पिल्लर मात्र देखिने काम भएको बताउनुभयो । आफुहरुले लुम्बिनी प्रदेशमा अर्थमन्त्री धनेन्द्र कार्कीलाई पुलको अवस्था र बजेटबारेमा अवगत गराइरहेकाले समयमै काम सम्पन्न होस् भन्ने पक्षमा रहेको बताउनुभयो ।",
      "link": "https://gorkhapatraonline.com/news/152314",
      "image": "https://gorkhapatraonline.com/storage/media/268463/conversions/Pul-Balithum-original-thumb.jpg"
    },
    {
      "slug": "152311",
      "title": "सरकार परिवर्तन कसैले चलाएको हल्ला मात्रः परराष्ट्रमन्त्री",
      "timestamp": 1745539200000,
      "source": "gp",
      "content": "परराष्ट्रमन्त्री डा. आरजु राणा देउवाले सरकार परिवर्तनको कुरा कसैले चलाएको हल्ला मात्र भएको बताउनुभएको छ ।",
      "longContent": "काठमाडौँ, वैशाख १२ गते । परराष्ट्रमन्त्री डा. आरजु राणा देउवाले सरकार परिवर्तनको कुरा कसैले चलाएको हल्ला मात्र भएको बताउनुभएको छ । थाइल्याण्डको बैंककमा आयोजित संयुक्त राष्ट्रसङ्घीय एक कार्यक्रममा सहभागी भएर शुक्रबार स्वदेश फर्किएपछि विमानस्थलमा पत्रकारहरुसँग उहाँले भन्नुभयो, “अहिले सरकार परिवर्तनको कुनै सम्भावना छैन, यो कसैले मनोरञ्जनका लागि चलाएको हल्ला हुनसक्छ ।”नेपाली कांग्रेसका सभापति शेरबहादुर देउवा बैंकक गएपछि नेपालमा सरकार परिवर्तनको चर्चा चलेको विषयमा राखिएको जिज्ञासामा उहाँले सभापतिजी कुनै पनि राजनीतिक भेटघाटका लागि नभएर नियमित स्वास्थ्य परीक्षणका लागि बैंकक जानुभएको स्पष्ट गर्नुभयो । आफूले पनि सरकार परिवर्तनका विषयमा चलेको हल्ला समाचारमा पढेको बताउँदै मन्त्री डा. राणाले हिजो नै कांग्रेस सभापति एवं पूर्वप्रधानमन्त्री शेरबहादुर देउवाले प्रधानमन्त्री केपी शर्मा ओलीसँग फोनमा कुराकानी गर्नुभएको जानकारी दिनुभयो । मन्त्री डा. राणा एशिया तथा प्रशान्त क्षेत्रीय आर्थिक तथा सामाजिक आयोग (युएनस्केप) को ८१ औँ सत्रको अध्यक्षता गरी शुक्रबार स्वदेश फर्किनुभएको हो । यसै सिलसिलामा उहाँले अतिकम विकसित, भूपरिवेष्ठित र साना टापू विकासोन्मुख राष्ट्रहरुको विशेष वैठकको पनि अध्यक्षता गर्नुभएको थियो । सो अवसरमा उहाँले यी राष्ट्रहरुको साझा चासोका विषयहरूका बारेमा नेपालका तर्फबाट धाराणा राख्नुभएको थियो ।उक्त अवसरमा नेपालका तर्फबाट राखिएको धारणाले  अन्तर्राष्ट्रिय तथा क्षेत्रीय मञ्चमा नेपालको पहिचान र प्रतिनिधित्व अभिवृद्धि गरी राष्ट्रिय हितको प्रवर्धन गर्न सघाउ पुगेको महससु भएको उहाँले बताउनुभयो । मन्त्री डा राणाले यस कार्यक्रमको साइडलाइनमा इस्केपका कार्यकारी सचिव अर्मिन्दा सालसिया अलिस्जाबनासँग भेटघाट गरेको र उक्त भेटमा एसिया प्रशान्त क्षेत्रको आर्थिक तथा सामाजिक विकासका लागि क्षेत्रीय तथा अन्तर्राष्ट्रिय सहयोग आदान–प्रदानमा स्केपको भूमिकाको प्रशंसा गरेको जानकारी दिनुभयो । उक्त भ्रमणका अवसरमा अतिकम विकसित, भूपरिवेष्ठित र साना टापू विकासोन्मुख राष्ट्रहरुका लागि संयुक्त राष्ट्रसंघका उच्च प्रतिनिधि रहाब फतिमासँग भेटघाट गरी आपसी हितका विविध विषयमा छलफल गरेको जानकारी उहाँले दिनुभयो । साथै यस भ्रमणका क्रममा आफूले नेपालले जेठ २ देखि ४ सम्म काठमाडौँमा आयोजना गर्न लागेको सगरमाथा संवादका बारेमा संयुक्त राष्ट्रसंघका सदस्य राष्ट्रहरू, अन्तर्राष्ट्रिय संघसंगठन एवम् नागरिक समाजका प्रतिनिधिहरूलाई जानकारी दिनुका साथै उच्च तहको सहभागिताका लागि आमन्त्रण गरेको जानकारी पनि मन्त्री डा. राणाले दिनुभयो ।",
      "link": "https://gorkhapatraonline.com/news/152311",
      "image": "https://gorkhapatraonline.com/storage/media/268455/conversions/2799070d-9965-4955-9209-6d59988806c8-original-thumb.jpg"
    },
    {
      "slug": "152302",
      "title": "प्राकृतिक विपत्तिबाट पनि सुरक्षित नेपाल निर्माण गर्न सक्छौँ : प्रधानमन्त्री",
      "timestamp": 1745539200000,
      "source": "gp",
      "content": "प्रधानमन्त्री केपी शर्मा ओलीले प्राकृतिक विपत्तिबाट पनि सुरक्षित नेपाल निर्माण गर्न सक्ने बताउनुभएको छ ।",
      "longContent": "काठमाडौँ, वैशाख १२ गते । प्रधानमन्त्री केपी शर्मा ओलीले प्राकृतिक विपत्तिबाट पनि सुरक्षित नेपाल निर्माण गर्न सक्ने बताउनुभएको छ । शुक्रबार धरहरामा आयोजित गोरखा भूकम्पको १० औं स्मृतिसभालाई सम्बोधन गर्नुहुँदै प्रधानमन्त्री ओलीले सो कुरा बताउनुभएको हो । उहाँले भन्नुभयो, ‘‘हाम्रो मात्रै होइन, विभिन्न देशमा भूकम्प जान्छ । हाम्रो जस्तो जुन विनाशकारी भूकम्प भयो, त्यस्ता भूकम्पहरू अन्त पनि जान्छन् तर केही पनि क्षति नभइकन भूकम्प टर्छ । किनभने त्यहाँका संरचनाहरू त्यसैअनुुसार छन् । अरू देशहरूमा सामुुन्द्रिक आँधी, समुन्द्रबाट अरू प्रकारका विपत्तिहरू आउने हाम्रो देशमा छैनन् ।’’प्रधानमन्त्रीले राष्ट्रिय जोखिम न्युनीकरण तथा व्यवस्थापन प्राधिकरणलाई पहिले नै त्यस्तो क्षति न होस् भनेर पूर्वतयारीमा जोड आग्रह गर्नुभयो । ‘‘भूकम्प गइसकेपछि भत्किएपछि घरले किचेर मान्छे मारेपछि घर पुनर्निर्माण गर्नेभन्दा पहिले नै घर भत्किनै नपाइन, मान्छे किच्नै नपाइन, अलिअलि भएको जायजेथा पनि ध्वस्त पार्न नपाइकन विस्तापित गर्ने बाटोमा लागौं । क्रमशः यस बाटोबाट हामी सुरक्षित नेपाल निर्माण गर्छौं ।’’ उहाँले भन्नुभयो । समुद्रका विपत्तिहरू हामी कहाँ नभएको बताउनुहुँदै प्रधानमन्त्री ओलीले भन्नुभयो, ‘‘पानी भएका खोलाका छन्, तालतलैया, ग्ल्यासियर विस्फोटका हुन सक्छन् थामेमा भएका जस्तै । यस्ता कुराहरू जलवायु परिवर्तनका समस्याहरूलाई सम्बोधन गर्ने विधिबाट पनि त्यस्ता कुराहरूलाई पनि समाधान गर्न सकिन्छ । अर्को कुरा, त्यस्ता ग्लायासियरहरूलाई कुनै बस्ती केही भइहाल्यो भने पनि त्यस्तो बस्ती तलतिर क्षति नहोस् भन्ने कुरामा ध्यान दिनुुपर्छ ।’’",
      "link": "https://gorkhapatraonline.com/news/152302",
      "image": "https://gorkhapatraonline.com/storage/media/268476/conversions/4-original-thumb.jpg"
    },
    {
      "slug": "152287",
      "title": "बजेट अधिवेशन (प्रत्यक्ष प्रसारण)",
      "timestamp": 1745539200000,
      "source": "gp",
      "content": "सङ्घीय संसद्अन्तर्गतको प्रतिनिधिसभा बैठक सुरु भएको छ । शुक्रबार दिउँसो १ बजेबाट सुरु भएको बैठकमा सभामुख देवराज घिमिरेले राष्ट्रपति रामचन्द्र पौडेलबाट प्राप्त अधिवेशन आह्वानसम्बन्धी पत्रको व्यहोरा पढेर सुुनाउनुृ हुने कार्यसूची रहेको छ ।",
      "longContent": "काठमाडौँ, वैशाख १२ गते । सङ्घीय संसद्अन्तर्गतको प्रतिनिधिसभा बैठक सुरु भएको छ । शुक्रबार दिउँसो १ बजेबाट सुरु भएको बैठकमा सभामुख देवराज घिमिरेले राष्ट्रपति रामचन्द्र पौडेलबाट प्राप्त अधिवेशन आह्वानसम्बन्धी पत्रको व्यहोरा पढेर सुुनाउनुृ हुने कार्यसूची रहेको छ । यसैगरी, सभामुखले राष्ट्रपतिको कार्यालयबाट प्राप्त प्रधानमन्त्रीको कार्यभार र मन्त्रिपरिषद् गठनसम्बन्धी पत्रहरुको व्यहोरा पढेर सुनाउनु हुने, सभामुखले प्रधानमन्त्री तथा मन्त्रिपरिषद्को कार्यालयबाट प्राप्त कार्यभार थपसम्बन्धी पत्रको व्यहोरा पढेर सुनाउनु हुने, सभामुखले प्रतिनिधि सभा नियमावली, २०७९ को नियम १० बमोजिम बैठकको अध्यक्षता गर्न माननीय सदस्यहरूको मनोनयन गर्नुहुने छ । त्यस्तै, अधिवेशन प्रारम्भको अवसरमा दलीय आधारमा माननीय सदस्यहरुले आ–आफ्नो मन्तव्य राखुहुने, उपप्रधानमन्त्री तथा अर्थमन्त्री विष्णुप्रसाद पौडेलले वैकल्पिक विकास वित्त परिचालन विधेयक, २०८१ लाई प्रस्ततु गर्न अनुमति माग्ने प्रस्ताव प्रस्तुत गर्नुहुने, वैकल्पिक विकास वित्त परिचालन विधेयक, २०८१  प्रस्तुत गर्नुहुने कार्यसूची रहेको छ ।संसद्को हिउँदे अधिवेशन गत चैत १८ गते अन्त्य भएको थियो । राष्ट्रपतिले प्रत्येक वर्षको पहिलो अधिवेशन प्रारम्भ भएपछि सङ्घीय संसद्को दुवै सदनको संयुक्त बैठकलाई सम्बोधन गर्न सक्ने व्यवस्था छ । राष्ट्रपतिबाट नीति तथा कार्यक्रममार्फत संसद्लाई सम्बोधन हुने छ ।संवैधानिक व्यवस्थाअनुसार जेठ १५ गते आगामी आर्थिक वर्षका लागि अर्थमन्त्रीले बजेट प्रस्तुत गर्नुहुने छ । सङ्घीय संसद्को यस अधिवेशनलाई बजेट अधिवेशनका रूपमा पनि लिइन्छ ।बजेट प्रस्तुत हुने १५ दिनअगावै प्रि बजेट छलफल गर्नुपर्ने कानुनी प्रावधान छ ।त्यसपूर्व सदनमा विनियोजन विधेयकका सिद्धान्त र प्राथमिकताका विषयमा प्रि बजेट छलफल हुने छ । यो अधिवेशनमा सङ्घीय निजामती सेवा ऐन र विद्यालय शिक्षासम्बन्धी विधेयक पारित गर्ने प्रयत्न हुने छ । अधिवेशन सञ्चालनसम्बन्धी सम्पूर्ण तयारी पूरा भएको सचिवालयका प्रवक्ता एकराम गिरीले बताउनुभएको छ ।",
      "link": "https://gorkhapatraonline.com/news/152287",
      "image": "https://gorkhapatraonline.com/storage/media/268431/conversions/ghimire-original-thumb.jpg"
    },
    {
      "slug": "152297",
      "title": "सिन्धुपाल्चोकको फुल्पिङ्कोट केन्द्रविन्दु भएर भूकम्प",
      "timestamp": 1745539200000,
      "source": "gp",
      "content": "राष्ट्रिय भूकम्प मापन तथा अनुसन्धान केन्द्र लैनचौरका अनुसार आज बिहान ११ बजेर ५७ मिनेट जाँदा फुल्पिङकोट आसपास केन्द्रविन्दु भएर ४ दशमलव १ रिक्टर स्केलको भूकम्प गएको हो ।",
      "longContent": "काठमाडौँ, वैशाख  १२ गते । सिन्धुपाल्चोकको फुल्पिङकोट केन्द्रविन्दु भएर भूकम्प गएको छ । राष्ट्रिय भूकम्प मापन तथा अनुसन्धान केन्द्र लैनचौरका अनुसार आज बिहान ११ बजेर ५७ मिनेट जाँदा फुल्पिङकोट आसपास केन्द्रविन्दु भएर ४ दशमलव १ रिक्टर स्केलको भूकम्प गएको हो ।यसअघि हिजो साँझ ७ बजेर ३४ मिनेट जाँदा रुकुमको रन्मामैकोट केन्द्रविन्दु भएर ४ दशमलव २ रिक्टर स्केलको भूकम्प गएको थियो । रासस",
      "link": "https://gorkhapatraonline.com/news/152297",
      "image": "https://gorkhapatraonline.com/storage/media/268498/conversions/earthquake-bhukampa-original-thumb.jpg"
    },
    {
      "slug": "152286",
      "title": "संसदमा प्रधानमन्त्रीको सम्बोधन स्थगित",
      "timestamp": 1745539200000,
      "source": "gp",
      "content": "प्रधानमन्त्री केपी शर्मा ओलीले आज संसदमा गर्ने सम्बोधन स्थगित भएको छ । प्रधानमन्त्री ओलीले शुक्रबार संसदमा गर्ने भनेको सम्बोधन स्थगित भएको नेकपा (एमाले)का प्रमुख सचेतक महेश बर्तौलाले जानकारी दिनुभयो ।",
      "longContent": "काठमाडौँ, वैशाख १२ गते । प्रधानमन्त्री केपी शर्मा ओलीले आज संसदमा गर्ने सम्बोधन स्थगित भएको छ । प्रधानमन्त्री ओलीले शुक्रबार संसदमा गर्ने भनेको सम्बोधन स्थगित भएको नेकपा (एमाले)का प्रमुख सचेतक महेश बर्तौलाले जानकारी दिनुभयो । आज दिउँसो १ बजे बस्ने बजेट अधिवेशनको पहिलो बैठकमा प्रधानमन्त्रीले सम्बोधन गर्ने तय भएको थियो ।",
      "link": "https://gorkhapatraonline.com/news/152286",
      "image": "https://gorkhapatraonline.com/storage/media/268396/conversions/pm-kp-sharma-oli-cover-samsad-original-thumb.jpg"
    },
    {
      "slug": "152232",
      "title": "उपभोक्ता अदालतमा उजुरी",
      "timestamp": 1745539200000,
      "source": "gp",
      "content": "उपभोक्ता अदालतमा हालसम्म छ वटा उजुरी दर्ता भएकोमा एउटाको मेलमिलाप भएको छ ।",
      "longContent": "गोरखापत्र समाचारदाता काठमाडौँ, वैशाख १२ गते । उपभोक्ता अदालतमा हालसम्म छ वटा उजुरी दर्ता भएकोमा एउटाको मेलमिलाप भएको छ । सो अदालतका स्रेस्तेदार शोभाकर खरेलले अदालतमा दर्ता भएका उजुरीमध्ये सवारीसाधनको मर्मतमा भएको लापर्बाहीको क्षतिपूर्ति दाबीसहित परेको उजुरीको मेलमिलाप गराइसकेको जानकारी दिनुभएको हो । विश्व उपभोक्ता अधिकार दिवस मार्च १५ को अवसर पारेर गत चैत २ गते उपभोक्ता अदालतको गठन भएको गरिएको थियो । ललितपुर–१८, सिद्धिविनायक कोलनी बस्ने रामसागर यादवले २०८० माघ ७ मा खरिद गरेको सुजुकी ग्रान्ड भिटारा कार असोजको बाढीले डुबान पारी बिगारेको र मर्मत गर्न दिएको पाँच महिनासम्म पनि सिजी मोटोकर्पबाट कार पाउन नसकेको उजुरी दर्ता गर्नुभएको थियो । उहाँले विभिन्न बहाना बनाएर कार मर्मत नगरेको र नयाँ कारसमेत नदिएकाले खरिद मूल्य ६२ लाख ६९ हजार रुपियाँ फिर्ता मागदाबी गर्दै सिजी मोटो कर्पविरुद्धमा उजुरी दिनुभएको थियो । उक्त उजुरीका विषयमा सो सवारीसाधन विक्रेता र खरिदकर्ताबिच लेनदेनमा कारोबार मिल्ने सहमति भएपछि मेलमिलापबाट उजुरीको टुङ्गो लगाइएको स्रेस्तेदार खरेलले जानकारी दिनुभयो । अदालतमा आएका अधिकांश उजुरी क्षतिपूर्ति दाबीसम्बन्धी भएकाले मेलमिलापमा टुङ्ग्याउनुपर्ने देखिएको पनि उहाँले जानकारी दिनुभयो । स्रेस्तेदार खरेलका अनुसार दर्ता भएका उजुरीमा अस्पतालको लापर्बाहीका कारण बिरामीको मृत्यु भएको, खाद्यवस्तु गुणस्तर नभएको, सवारीसाधनको मर्मतमा लापर्बाही भएको, चाँदीको मूर्ति खरिदमा ठगी भएकोलगायतका क्षतिपूर्ति मागदाबीका छन् । यस्तै चाँदीको मूर्ति खरिद गर्दा ठगिएको महसुस गरेपछि ललितपुर गोदावरी नगरपालिकामा बस्ने एक उपभोक्ताले साताभित्रै फिर्ता गर्न जाँदा विक्रेताले आधा मात्रै रकम दिएको उजुरी दर्ता भएको छ । निज उपभोक्ताले विशाल बजारको स्वस्तिक सिल्भर प्यालेसबाट २५ फागुनमा १.१ तोलाको चाँदीको मूर्ति चार हजार छ सय रुपियाँमा खरिद गरेको तर प्रचलित बजार मूल्यभन्दा बढी दर लिएको आशङ्कामा चैत १ गते फिर्ता गर्न लैजाँदा आधा रकम काटेर दुई हजार २२५ रुपियाँ मात्रै दिएको उजुरीमा उल्लेख छ ।उपभोक्ता संरक्षण ऐन, २०७५ मा साताभित्रै वस्तु फिर्ता गर्न खोजे विक्रेताले लिनुपर्ने, अन्यथा उपभोक्ताले क्षतिपूर्ति दाबी गर्न पाउने व्यवस्था छ । सोही व्यवस्था अनुसार कुल ३५ हजार सात सय क्षतिपूर्ति दाबी गर्दै ललितपुरका उपभोक्ताले उजुरी दिनुभएको हो । त्यस्तै काठमाडौँ–१३ मा अर्का उपभोक्ताले चाबहिलस्थित ओम हस्पिटल एन्ड रिसर्च सेन्टरको चिकित्सकीय लापर्बाहीले पिताको मृत्यु भएको भन्दै पाँच करोड क्षतिपूर्ति दाबी गर्दै उजुरी दर्ता भएको छ । ओम अस्पतालले समयमै उपचार नगर्दा आफनो पिताको मृत्यु भएको भन्दै निजका छोराले उपभोक्ता अदालतमा ओम अस्पतालविरुद्ध उजुरी दर्ता गर्नुभएको हो ।उपभोक्ता अदालतका स्रेस्तेदार खरेलका अनुसार मुद्दा दर्तापछि सात दिनको म्याद तामेल हुन्छ भने कानुनी व्यवस्था अनुसार सात दिनपछि १५ दिनसम्म म्याद थमाउन सकिन्छ । “यी सबै प्रक्रिया २१ दिनसम्म हुन्छ । त्यसपछि छोटो समयका लागि मेलमिलाप गर्न पठाइन्छ । मिलेन भने पेसी चढाइन्छ, इजलासमा पेस हुन्छ,” खरेलले भन्नुभयो, “केही थप बुझ्नुपर्ने विज्ञको रायसुझावको आदेश हुन्छ । त्यसपछि मुद्दा अन्तिम चरणमा जान्छ, छिटोभन्दा छिटो टुङ्गोमा लाग्छ ।”पहिलो चरणमा काठमाडौँ, ललितपुर र भक्तपुर तीन जिल्लाका लागि उपभोक्ता अदालत गठन भए पनि अन्य जिल्लाका हकमा जिल्ला अदालतमा दायर गर्न सकिने उहाँले बताउनुभयो । उपभोक्ता अदालतले सर्वसाधारण, व्यापारीसँगै सरकारी निकायलाई पनि सचेत बनाउने खरेलको भनाइ छ । उपभोक्ता अदालत गठन भएपछि कानुन व्यवसायीले कुनै शुल्क नलिई निःशुल्क सेवा दिने जनाएका छन् ।",
      "link": "https://gorkhapatraonline.com/news/152232",
      "image": "https://gorkhapatraonline.com/storage/media/268314/conversions/Upabhokta-original-thumb.jpg"
    },
    {
      "slug": "152231",
      "title": "औद्योगिक क्षेत्रमा बढ्यो विद्युत् अवरोध",
      "timestamp": 1745539200000,
      "source": "gp",
      "content": "नेपाल विद्युत् प्राधिकरणले माग अनुसार विद्युत् आपूर्ति गर्न समस्या परेको सूचित गरेसँगै औद्योगिक ग्राहकले दैनिक १२ घण्टासम्मको विद्युत् आपूर्ति अवरोध बेहोर्न थालेका छन् ।",
      "longContent": "काठमाडौँ, वैशाख १२ गते । नेपाल विद्युत् प्राधिकरणले माग अनुसार विद्युत् आपूर्ति गर्न समस्या परेको सूचित गरेसँगै औद्योगिक ग्राहकले दैनिक १२ घण्टासम्मको विद्युत् आपूर्ति अवरोध बेहोर्न थालेका छन् । गत सातादेखि नै भारतबाट अपेक्षित परिमाणमा विद्युत् आपूर्ति हुन नसकेपछि औद्योगिक ग्राहकको विद्युत् आपूर्ति अवरोध बढेको हो । प्राधिकरणले बुधबार विद्युत् व्यवस्थापनको तत्कालको अवस्थाबारे गराएको सार्वजनिक जानकारीपत्रमा औद्योगिक ग्राहकको विद्युत् आपूर्तिमा समस्या बढेको भन्दै क्षमायाचनासमेत गरेको छ । नेपाल उद्योग वाणिज्य महासङ्घका पूर्वअध्यक्ष उद्योगी पशुपति मुरारकाका अनुसार अहिले उद्योगका दैनिक १२ घण्टासम्म लोड कटौती गरिएको छ । “प्राधिकरणमा नयाँ नेतृत्व आएसँगै उद्योगीले सहज विद्युत् आपूर्ति पाइन्छ कि भन्ने आशा थियो तर विद्युत् अवरोध विगतमा जस्तै भइरहेको छ,” उहाँले भन्नुभयो ।नेपाल सिमेन्ट उत्पादक सङ्घका अध्यक्ष रघुनन्दन मारूले पनि सिमेन्ट उद्योगीले दैनिक करिब १२ घण्टा विद्युत् आपूर्ति अवरुद्ध हुने गरेको बताएको जानकारी दिनुभयो । “सरकारले उद्योगको यो समस्याको तत्काल समाधान खोज्नु पर्छ, हामीले दुःख पायौँ,” उहाँले भन्नुभयो ।प्राधिकरणका अनुसार नदीनालामा पानीको बहाब कम हुँदा जलशय तथा सौर्य ऊर्जासमेत गरी आन्तरिक उत्पादन औसत एक हजार १७५ मेगावाटसम्म पुगेको जनाएको छ । भारतबाट अपेक्षित परिमाणमा विद्युत् आपूर्ति हुन नसकिरहेको प्राधिकरणको भनाइ छ । सूचना अनुसार नेपालले छिमेकी मुलुक भारतबाट पिइसीमार्फत बेलुका ६ बजेदेखि बिहान ६:०० बजेसम्म १३२ केभी लाइनमार्फत अधिकतमा ३५० मेगावाट विद्युत् आपूर्ति गर्ने अनुमति पाएकामा हाल मैनैया सम्पतिया लाइनबाट बिहान २ देखि ६ र बेलुका ६ देखि ७ बजेसम्म जम्मा ५० मेगावाट मात्र विद्युत् आपूर्ति भइरहेको छ । भारतमा आइपिएल खेल जारी रहँदा माग बढेकाले इन्डियन इनर्जी एक्सचेन्ज (आइइएक्स) को दररेट पिइसीको दररेटभन्दा बढी भएको र विहारसँग जोडिएका १३२ केभी लाइनबाट अधिकतम प्रयास गर्दासमेत विद्युत् प्राप्त हुन नसकेको प्राधिकरणद्वारा जारी सूचनामा उल्लेख छ । प्राधिकरणका अनुसार देशभित्र ४४ हजार ६८३ मेगावाट घण्टा विद्युत् माग हुन्छ तर भारतबाट आयात गर्दा पनि पिक आवरमा करिब पाँच सय मेगावाट विद्युत् अभाव हुन्छ । मध्यरातमा आइइएक्सबाट विद्युत् किन्न खोज्दासमेत खरिद गर्न नपाएको जिकिर प्राधिकरणको छ । पुनरावेदनमा गएनन् उद्योगी\tयसैबिच डेडिकेटेड र ट्रङ्क लाइनको प्रिमियम महसुल विवाद निरूपणका लागि सरकारले पछिल्लो पटक चालेको कदमले पनि सार्थकता पाउन सकेको छैन । नेपाल विद्युत् प्राधिकरणको प्रबन्ध निर्देशकमा हितेन्द्रदेव शाक्य नियुक्त भएलगत्तै यो विवादको निरूपणका लागि गत चैत ३० गते सम्बन्धित उद्योगी र प्राधिकरणबिच बैठक बसेको थियो । सो बैठकमा सो विवादमा चित्त नबुझेका उद्योगी महसुल पुनरवलोकनका लागि आवेदन गर्ने अपेक्षा गरिएको थियो । सोही दिन नै प्राधिकरण सञ्चालक समितिले ऊर्जा, जलस्रोत तथा सिँचाइ मन्त्रालयका सचिव सुरेश आचार्यको संयोजकत्वमा पुनरवलोकन समिति बनाउने निर्णय पनि गरेको थियो । सोही बैठकले पुनरवलोकनका लागि राख्नुपर्ने धरौटी रकम पनि २५ प्रतिशतबाट घटाएर पाँच प्रतिशत बनाउने निर्णय गरेको थियो ।बैठक विवाद निरूपण उन्मुख भएको तथा सकारात्मक संवाद भएको बताएका उद्योगी त्यसपछि भने प्राधिकरणको सम्पर्कमा गएका छैनन् । पूर्वअध्यक्ष मुरारकाले पुनरावेदनमा जानका लागि आफूहरूले आधिकारिक बिल नै प्राप्त नगरेको बताउनुभयो । विगतमा हामीलाई चिठी पठाएर प्रिमियम महसुल तिर्नुस् भनेर जबरजस्ती भएको हो, नियमानुसार पाउनुपर्ने बिल पाएका छैनौँ, उहाँले भन्नुभयो । उहाँले महसुल विवादका सम्बन्धमा लाल आयोगले ठहर गरेबमोजिम खपत प्रमाणित गरेमा आफूहरू महसुल तिर्न तयार रहेको बताउनुभयो ।",
      "link": "https://gorkhapatraonline.com/news/152231",
      "image": "https://gorkhapatraonline.com/storage/media/268313/conversions/sez-bhairahawa-original-thumb.jpg"
    },
    {
      "slug": "152230",
      "title": "शिक्षकका समस्या समाधान वार्ताबाटै : शिक्षामन्त्री पन्त",
      "timestamp": 1745539200000,
      "source": "gp",
      "content": "नवनियुक्त शिक्षा, विज्ञान तथा प्रविधिमन्त्री रघुजी पन्तले आन्दोलनरत शिक्षकका समस्या वार्ताको माध्यमबाटै समाधान गर्ने बताउनुभएको छ । बिहीबार मन्त्रालयमा पदभार ग्रहण गरेपछि मन्त्री पन्तले आफू अब बोल्नेभन्दा पनि काम गरेर परिणाम निकाल्नेतर्फ लाग्ने पनि बताउनुभयो ।",
      "longContent": "गोरखापत्र समाचारदाताकाठमाडौँ, वैशाख १२ गते । नवनियुक्त शिक्षा, विज्ञान तथा प्रविधिमन्त्री रघुजी पन्तले आन्दोलनरत शिक्षकका समस्या वार्ताको माध्यमबाटै समाधान गर्ने बताउनुभएको छ । बिहीबार मन्त्रालयमा पदभार ग्रहण गरेपछि मन्त्री पन्तले आफू अब बोल्नेभन्दा पनि काम गरेर परिणाम निकाल्नेतर्फ लाग्ने पनि बताउनुभयो । सञ्चारकर्मीसँग मन्त्री पन्तले भन्नुभयो, “भर्खर मन्त्रालय प्रवेश गरेको छु । सबै विषयमा राम्ररी जानकारी लिएको छैन, त्यसबारेमा राम्ररी जानकारी लिनुअघि मैले बोल्नु त्यति उपयुक्त हुँदैन । अहिले धेरै बोल्नेभन्दा पनि कसरी काम गर्ने भन्नेतर्फ ध्यान दिने छु ।” शिक्षा ऐनलगायत विभिन्न पेसागत माग राख्दै सडक आन्दोलनमा रहेका शिक्षकबारे आफू जानकार रहेको पन्तले बताउनुभयो । कार्यालय समय सकिन लाग्दा मन्त्रालय प्रवेश गर्नुभएका उहाँले सचिव काफ्लेले पेस गर्नुभएको मन्त्रालयको आन्तरिक नियन्त्रण व्यवस्थापन प्रणालीलाई व्यवस्थित गर्न आवश्यक कार्यविधि निर्माण गर्ने टिम गठनको फाइल सदर गरेर कार्यभार समाल्नुभएको थियो ।सबै समस्या समाधानको एउटै उपाय वार्ता भएको उहाँले बताउनुभयो । शिक्षकहरू चैत २० गतेदेखि निरन्तर बबरमहल तथा बानेश्वर क्षेत्रमा प्रदर्शन गरिरहेका छन् । शिक्षकका मागबारे छलफल गर्न सरकारले पटक पटक अनुरोध गरे पनि शिक्षकले अस्वीकार गर्दै आएका छन् । तर मन्त्रालयका अधिकारीसँग अनौपचारिक छलफल भने भइरहेको छ । तत्कालीन शिक्षा, विज्ञान तथा प्रविधिमन्त्री विद्या भट्टराईले राजीनामा दिनुभएपछि पन्त शिक्षामन्त्रीमा नियुक्त हुनुभएको हो । कार्यभार समाल्नुअघि मन्त्री पन्तले राष्ट्रपति भवन शीतलनिवासमा बिहीबार आयोजित कार्यक्रममा राष्ट्रिपति रामचन्द्र पौडेलसमक्ष शपथ लिनुभएको थियो । तत्कालीन शिक्षा, विज्ञान तथा प्रविधिमन्त्री विद्या भट्टराईले पदबाट राजीनामा दिनुभएपछि प्रधानमन्त्री केपी शर्मा ओलीले बुधबार पन्तलाई मन्त्रीमा नियुक्त गर्नुभएको थियो ।",
      "link": "https://gorkhapatraonline.com/news/152230",
      "image": "https://gorkhapatraonline.com/storage/media/268312/conversions/22-original-thumb.jpg"
    },
    {
      "slug": "152229",
      "title": "‘भूकम्पीय जोखिम न्यूनीकरणमा एकजुट होऔँ’",
      "timestamp": 1745539200000,
      "source": "gp",
      "content": "राष्ट्रपति रामचन्द्र पौडेलले भूकम्पीय जोखिम न्यूनीकरण गर्न नीतिगत तथा भौतिक संरचना सुधार आवश्यक रहेको बताउनुभएको छ ।",
      "longContent": "गोरखापत्र समाचारदाता काठमाडौँ, वैशाख १२ गते । राष्ट्रपति रामचन्द्र पौडेलले भूकम्पीय जोखिम न्यूनीकरण गर्न नीतिगत तथा भौतिक संरचना सुधार आवश्यक रहेको बताउनुभएको छ । भूकम्प स्मृति दिवसका अवसरमा आज जारी सन्देशमार्फत राष्ट्रपति पौडेलले भूकम्प रोक्न नसकिए पनि यसबाट हुन सक्ने सम्भावित जोखिम कम गर्न सकिने भएकाले त्यसतर्फ सबैले ध्यान दिनुपर्ने बताउनुभएको छ ।  विक्रम संवत् २०७२ वैशाख १२ गते गोरखाको बारपाक केन्द्रबिन्दु भई भूकम्प गएको १० वर्ष पूरा भएको छ । उक्त भूकम्पमा परी ज्यान गुमाउनेप्रति राष्ट्रपति पौडेलले गहिरो समवेदनासमेत व्यक्त गर्नुभएको छ । सन्देशमा बढ्दै गइरहेको सहरीकरणले भूकम्पीय जोखिम अझ बढाएको र मानवनिर्मित भौतिक संरचनाले जोखिम बढाएका कारण यसको न्यूनीकरणमा ध्यान दिनुपर्ने बताउनुभएको छ । उहाँले नेपाल प्राकृतिक प्रकोपको दृष्टिले उच्च जोखिममा रहेका कारण आमजनमानसमा भूकम्पीय जोखिम न्यूनीकरणका प्रभावकारी उपाय र सोबाट बच्ने सुरक्षात्मक उपायसम्बन्धी जनचेतना फैलाउनु आवश्यक रहेको बताउनुभयो ।",
      "link": "https://gorkhapatraonline.com/news/152229",
      "image": "https://gorkhapatraonline.com/storage/media/268311/conversions/Paudel-original-thumb.jpg"
    },
    {
      "slug": "152226",
      "title": "लोकतन्त्रले दियो सबैलाई सम्मान",
      "timestamp": 1745539200000,
      "source": "gp",
      "content": "लोकतन्त्र दिवस, जनताले जितेको दिन । यो दिनले युवा आन्दोलनको इतिहासलाई सम्झाउँछ । नेपाल कम्युनिस्ट पार्टी (एमाले) ले लोकतन्त्र दिवसका अवसर पारेर हजारौँ युवाबिचमा युवा उत्सव   (युथ सेलिब्रेसन) आयोजना गरेको छ । युथ सेलिब्रेसनमा सहभागी युवाले लोकतान्त्रिक गणतन्त्र स्थापना भएपछि आफूहरूले हासिल गरेको उपलब्धिलाई साझा गरेका छन् ।",
      "longContent": "काठमाडौँ, वैशाख १२ गते । लोकतन्त्र दिवस, जनताले जितेको दिन । यो दिनले युवा आन्दोलनको इतिहासलाई सम्झाउँछ । नेपाल कम्युनिस्ट पार्टी (एमाले) ले लोकतन्त्र दिवसका अवसर पारेर हजारौँ युवाबिचमा युवा उत्सव (युथ सेलिब्रेसन) आयोजना गरेको छ । युथ सेलिब्रेसनमा सहभागी युवाले लोकतान्त्रिक गणतन्त्र स्थापना भएपछि आफूहरूले हासिल गरेको उपलब्धिलाई साझा गरेका छन् । यो कार्यक्रममा भेटिनुभएका फरक क्षमताको देवी आचार्यले गणतन्त्रले आफूजस्ता हजारौँ व्यक्तिलाई पहिचान दिएको बताउनुहुन्छ । युथ सेलिब्रेसन मनाउन तीनपाङ्ग्रे स्कुटर चढेर भृकुटीमण्डप आइपुग्नुभएको उहाँले हिजो बिचरा भन्ने राज्यले अहिले पहिचान दिएको बताउनुभयो । नेपाल प्याराओलम्पिक समितिको सदस्यसमेत रहनुभएको उहाँ ह्विलचेयर बास्केटबलको परीक्षक पनि हुनुहुन्छ । गणतन्त्रले कानुनबाटै अधिकार दिएकाले यसको सुन्दरता धेरै रहेको उहाँले उल्लेख गर्नुभयो । उहाँले अपाङ्गता भएका व्यक्तिका समावेशीताको सवाललाई केन्द्रबिन्दुमा राख्ने काम गणतन्त्रले गरेको भन्दै युथ सेलिब्रेसनमा सहभागी भएको बताउनुभयो । गणतन्त्रपछि धेरै साथीले सरकारी सेवामा अवसर पाएको भन्दै उहाँले खुसी व्यक्त गर्नुभयो । सार्वजनिक यातायातमा काम गर्ने चालक तथा सहचालकलाई गरिने व्यवहार अमानवीय हुन्थ्यो । प्रहरीले बाटोमा गाडी रोकेको निहुँमा अपशब्द प्रयोग गर्नेमा अहिले तपाईं भनेर सम्मान गर्ने गरेको यातायात मजदुर सुनील धाँजूले उल्लेख गर्नुभयो । भृकुटीमण्डपमा युथ सेलिब्रेसनमा सहभागी उहाँले तेस्रो दर्जाको नागरिकबाट अहिले सम्मानपूर्वक नागरिक भन्ने अवस्थामा पुगेकोमा खुसी साटासाट गर्नुभयो । स्वरोजगार मजदुर विकास श्रेष्ठले गणतन्त्रपछि यातायात क्षेत्रमा ल्याएको परिर्वतनको साक्षी बनेको खुसियाली साट्न आएको बताउनुभयो । उहाँले राज्यको निकायले गर्ने व्यवहारमा परिर्वतन आएको र यातायातको क्षेत्र सम्मानित हुन पुगेको बताउनुभयो । सिन्धुली पुर्ख्यौली घर भएका तेज नेपाली यतिबेलाका सफल युवा उद्यमी हुनुहुन्छ । उहाँले एक दर्जन युवालाई रोजगारी प्रदान गर्नुभएको छ । राज्यमा चरम द्वन्द्वको समयमा केही समय वैदेशिक रोजगारीमा जानुभएको उहाँ नेपाल फर्किएपछि टेलरिङ व्यवसायमा आबद्ध उहाँ गणतन्त्र स्थापनापछिको उत्साहले सफल बनेको उल्लेख गर्नुहुन्छ । उहाँले दलित समुदायले राज्यको सबै निकायमा बराबर हैसियत पाउने अवस्था सिर्जना गराएको उल्लेख गर्नुभयो । उपप्राध्यापक प्रकाश रोक्काले गणतन्त्रले वडादेखि भएको विकासको साक्षी आफू बन्न सकेको उल्लेख गर्नुभयो । कालोपत्रे सडक हेर्न सदरमुकाम पुग्नुपर्ने जनताको गाउँसम्मै सडक कालोपत्रे भएको बताउँदै उहाँले गणतन्त्रका अनेकौँ सुन्दर पक्ष रहेको र त्यसले अवसरको ठुला ठुला ढोकालाई खुला गरेको बताउनुभयो । राजनीतिक नेतृत्वमा समेत युवाले अवसर पाउन थालेको बताउँदै पार्टीभित्र पनि युवालाई अवसर दिने विषयमा बहस सुरु भएको उल्लेख गर्नुभयो । जलविद्युत्को क्षेत्रमा पछिल्लो समय नेपालले मारेको फड्कोको पछाडि जलविद्युत्को क्षेत्रमा युवाको लगानी पनि एक रहेको युवा लगानीकर्ता जेन लामाले उल्लेख गर्नुभयो । गणतन्त्र स्थापनापछि नेपालमै इन्जिनियरिङ, इलेक्ट्रिकल र मेकानिकल इन्जिनियर, ओभरसियर उत्तीर्ण गरेका युवाले नेपालमै जलविद्युत् परियोजनामा काम गरेको बताउनुभयो । यसले त्यो क्षेत्रमा उहाँहरूको लगानीसँगै नेपाल जलविद्युत्को क्षेत्रमा आत्मनिर्भर बन्न सक्ने अवस्था सिर्जना भएकाले आफूहरू भृकुटीमण्डपमा आएर युथ सेलिब्रेसनमा सहभागी भएको स्पष्ट पार्नुभयो । युवाको अवधारणाबाट मुलुक लोडसेडिङमुक्त बन्न सहयोग गरेको उहाँले बताउनुभयो । नेपालमा अहिले जलविद्युत्को क्षेत्रमा आएको उत्साहको पछाडि गणतन्त्रको ठुलो भूमिका रहेको उहाँले स्पष्ट पार्नुभयो । नेपालकै वैज्ञानिकले आफ्नो मोडलमा जलविद्युत् डिजाइन गरेर त्यसमा लगानीको वातावरण सिर्जना गराइरहेको उहाँले उल्लेख गर्नुभयो ।",
      "link": "https://gorkhapatraonline.com/news/152226",
      "image": "https://gorkhapatraonline.com/storage/media/268306/conversions/cpn-uml_youth--original-thumb.jpg"
    },
    {
      "slug": "152225",
      "title": "नेपालमै मुटु प्रत्यारोपणको तयारी",
      "timestamp": 1745539200000,
      "source": "gp",
      "content": "मानव अङ्ग प्रत्यारोपण गर्ने उद्देश्यले स्थापना गरिएको सहिद धर्मभक्त राष्ट्रिय प्रत्यारोपण केन्द्र १३ औँ वर्षमा प्रवेश गरेको छ ।",
      "longContent": "गोरखापत्र समाचारदाताभक्तपुर, वैशाख १२ गते । मानव अङ्ग प्रत्यारोपण गर्ने उद्देश्यले स्थापना गरिएको सहिद धर्मभक्त राष्ट्रिय प्रत्यारोपण केन्द्र १३ औँ वर्षमा प्रवेश गरेको छ । सो अवसरमा आयोजना गरिएको कार्यक्रममा स्वास्थ्य तथा जनसङ्ख्यामन्त्री प्रदीप पौडेलले चिकित्सा विज्ञानको विशिष्ट र जटिल विषय मानव अङ्ग प्रत्यारोपणमध्ये अब नेपालले मुटु प्रत्यारोपण तयारी गरिरहेको बताउनुभयो । मन्त्री पौडेलले प्रत्यारोपण तथा उपचार जति महँगो र जटिल भए पनि सहुलियतपूर्ण बनाउनेतर्फ लाग्नुपर्ने बताउनुभयो । उहाँले सरकारले मिर्गौला प्रत्यारोपणमा चार लाख र औषधी खर्चबापत एक लाख रुपियाँ दिँदै आएको जानकारी दिँदै अन्य रोगको उपचारमा पनि त्यही अनुसार सुविधा उपलब्ध गराउनुपर्ने बताउनुभयो । केन्द्रका कार्यकारी निर्देशक डा. पुकारचन्द्र श्रेष्ठले केन्द्रमा बिरामीको सङ्ख्या बढे पनि भौतिक संरचना सीमित हुँदा उपचारमा समस्या आएको बताउनुभयो । सरकारले जग्गा उपलब्ध गराउन नसक्दा प्रत्यारोपण सेवा खुम्चिन पुगेको भन्दै उहाँले सरकारले तत्काल जग्गा उपलब्ध गराउन सके केन्द्रलाई पाँच सय शय्यामा सञ्चालन गर्न सकिने बताउनुभयो । निःशुल्क उपचार सुरुसहिद धर्मभक्त राष्ट्रिय प्रत्यारोपण केन्द्रमा वैदेशिक रोजगारीबाट फर्किएकाको निःशुल्क ओपिडी सेवा सुरु गरिएको छ । केन्द्रको १३ औँ स्थापना दिवसका अवसरमा सेवा सुरु गरिएको हो । मन्त्री प्रदीप पौडेलले सेवाको उद्घाटन गर्नुभयो । सेवालाई चरणबद्ध विस्तार गर्दै लगिने छ ।केन्द्रकी मिर्गौला रोग विभागकी प्रमुख डा. कल्पनाकुमारी श्रेष्ठका अनुसार पहिलो चरणमा ओपिडी सेवा निःशुल्क प्रदान गरिने छ । साथै परामर्शसमेत दिइने छ । “हामीले अहिले ओपिडी सेवा निःशुल्क दिने भनेका छौँ । पछि यसमा जाँचलगायतका कुरा निःशुल्क गर्दै चरणबद्ध रूपमा गर्ने छौँ,” डा. श्रेष्ठले भन्नुभयो, “वैदेशिक रोजगारीमा गएर फर्कनुभएका श्रमिकको मिर्गौला बिग्रेको हुन सक्छ । यहाँ आएर जाँच गर्दा समयमै पत्ता लागोस् भनेर यो गर्न लागेका हौँ ।”",
      "link": "https://gorkhapatraonline.com/news/152225",
      "image": "https://gorkhapatraonline.com/storage/media/268305/conversions/5445-original-thumb.jpg"
    },
    {
      "slug": "152224",
      "title": "अधिकांश भूभागमा अत्यधिक तातो बढ्ने",
      "timestamp": 1745539200000,
      "source": "gp",
      "content": "आगामी तीन दिन देशका अधिकांश भूभागमा अत्यधिक तातो बढ्ने भएको छ । जल तथा मौसम विज्ञान विभागले विशेष बुलेटिन जारी गर्दै शनिबारसम्म तातो हावाको लहर बढ्ने भएकाले सतर्कता अपनाउन भनेको छ ।",
      "longContent": "काठमाडौँ, वैशाख १२ गते । आगामी तीन दिन देशका अधिकांश भूभागमा अत्यधिक तातो बढ्ने भएको छ । जल तथा मौसम विज्ञान विभागले विशेष बुलेटिन जारी गर्दै शनिबारसम्म तातो हावाको लहर बढ्ने भएकाले सतर्कता अपनाउन भनेको छ । मौसमविद् प्रतिभा मानन्धरले शनिबारसम्म कडाखालको तातो महसुस हुने भएकाले तराईका भूभागमा अत्यधिक गर्मी हुने सम्भावना रहेको औँल्याउनुभयो । उहाँले भन्नुभयो, “तराईका केही जिल्लामा ४२ डिग्री सेन्टिग्रेड तापक्रम पुग्ने अनुमान गरेका छौँ, बिहीबारै कतिपय ठाउँमा ४१ आसपास पुगेको पाइएको छ ।” विगत केही दिनयता लगातार बढ्दो तापक्रमका कारण जनजीवन प्रभावित हुन थालेको छ । देशका २० वटा प्रमुख तापक्रम मापन स्टेसनले बुधबार रेकर्ड गरेको तापक्रम अनुसार सबैभन्दा बढी तातो भैरहवामा देखिएको छ । त्यहाँको अधिकतम तापक्रम झन्डै ४१ डिग्री रेकर्ड हुन पुगेको थियो । मुख्य सडकआसपासको तापक्रम ४२ डिग्री सेन्टिग्रेडसम्म पुगेको स्थानीयले बताएका छन् । त्यसपछि कैलालीको धनगढी, बाराको सिमरा, नेपालगन्ज, जनकपुर, विराटनगर, दिपायलको तापक्रम ४० माथि गएको छ । काठमाडौँ उपत्यकाको तापक्रम बुधबार ३२.७ डिग्री पुगेकोमा बिहीबार नाघेर ३३ डिग्री पुगेको छ । विशेष बुलेटिनमार्फत विभागले मधेश प्रदेश, बागमती, गण्डकी, लुम्बिनी तथा र सुदूरपश्चिम प्रदेशका तराईका धेरै स्थानमा तापक्रम बढ्दा अत्यधिक गर्मीको सम्भावना रहेकाले आवश्यक पूर्वतयारी गर्न स्थानीय निकायलाई अपिल गरिएको छ । शनिबार अपराह्नसम्म हावाको तापलहर अर्थात् लु चल्ने सम्भावना रहेको हुनाले त्यसको असरबाट बच्न आवश्यक सतर्कता अपनाउन भनिएको छ । राष्ट्रिय विपत् जोखिम न्यूनीकरण तथा व्यवस्थापन प्राधिकरणले तापलहरका कारण आमनागरिकमा पर्ने असर कम गर्न आवश्यक पूर्वतयारी गर्न प्रदेश तथा स्थानीय पालिकालाई परिपत्र गरेको जनाएको छ । तापलहरका कारण आममानिसमा स्वास्थ्यसम्बन्धी समस्या बढी देखिने भएकाले पनि सतर्कता अपनाउन अनुरोध गरिएको छ । तापलहरका कारण सामान्य मानिसलाई थकाइ लाग्ने, कमजोरी हुने, बढी तिर्खा लाग्ने, टाउको दुख्ने, खुट्टा बाउँडिने, चक्कर आउने, बेहोश हुने, मांसपेशी दुख्ने, बान्ता आउनेलगायतका समस्या देखिन सक्छ । दीर्घरोगी, वृद्धवृद्धा, बालबालिका तथा गर्भवती महिलामा थप असर देखिन सक्ने भएकाले उनीहरूलाई घरभित्रै सुरक्षित राख्नुपर्ने सुझाव प्राधिकरणका प्रवक्ता रामबहादुर केसीले दिनुभयो । जल तथा मौसम विज्ञान विभागले आइतबारदेखि भने वर्षा गराउने प्रणाली नेपाल भित्रने भएकाले केही भेगमा वर्षा र अन्यत्र बदलीको वातावरण बन्ने जनाएको छ । त्यसले थोरै भए पनि तापलहरमा राहत मिल्ने मौसमविद् मानन्धरले जानकारी दिनुभयो ।",
      "link": "https://gorkhapatraonline.com/news/152224",
      "image": "https://gorkhapatraonline.com/storage/media/268304/conversions/sketch-original-thumb.jpg"
    },
    {
      "slug": "152223",
      "title": "‘शिक्षकलाई तीन दिनभित्र फर्कने वातावरण बनाउनू’",
      "timestamp": 1745539200000,
      "source": "gp",
      "content": "सर्वोच्च अदालतले आन्दोलनरत शिक्षकलाई तीन दिनभित्र नियमित पठनपाठनमा फर्किने वातावरण सुनिश्चित गर्न आदेश गरेको छ ।",
      "longContent": "गोरखापत्र समाचारदाताकाठमाडौँ, वैशाख १२ गते  । सर्वोच्च अदालतले आन्दोलनरत शिक्षकलाई तीन दिनभित्र नियमित पठनपाठनमा फर्किने वातावरण सुनिश्चित गर्न आदेश गरेको छ । न्यायाधीश नहकुल सुवेदीको एकल इजलासले शिक्षकका जायज र संविधानसम्मत माग सम्बोधन गर्ने उचित निर्णय गरी पठनपाठनमा फर्कने वातावरण बनाउन सरकारका नाममा अन्तरिम आदेश जारी गरेको हो ।    अदालतले आदेशमा पढ्न पाउने बालबालिकाको हक वञ्चित नगर्न पनि भनेको छ । सर्वोच्चको आदेशमा भनिएको छ, “आन्दोलनरत शिक्षकहरूका जायज र संविधानसम्मत माग तत्काल सम्बोधन गर्ने सम्बन्धमा विपक्षी निकायहरूले उचित र आवश्यक निर्णय गरी यो आदेश प्राप्त भएका मितिले तीन दिनभित्र आन्दोलनरत शिक्षकहरू विद्यालयमा फर्की नियमित पठनपाठन गर्ने वातावरण सुनिश्चित गर्नू, देशभरका बालबालिकालाई नियमित रुपमा विद्यालयमा पठनपाठन गर्न पाउने हकबाट वञ्चित नगर्नू नगराउनू ।’’ अदालतले तत्काल आवश्यक र उपयुक्त प्रबन्ध गरी आन्दोलनरत शिक्षकका कारण माध्यमिक शिक्षा परीक्षा बोर्डको परीक्षाफल प्रकाशन समयमा हुने अवस्था सिर्जना गर्न पनि आदेश गरेको छ । शिक्षक आन्दोलनका कारण कक्षा १२ को परीक्षा समयमा नभई विद्यार्थीको भविष्य अन्योलमा पर्ने जोखिम रहेकाले अदालतले तोकिएको समयमा परीक्षा हुने वातावरण बनाउन पनि आदेश गरेको छ । तोकिएको मितिको परीक्षा नसार्ने सुनिश्चितता गर्न पनि अदालतले आदेश गरेको छ । अदालतले आदेश कार्यान्वयनको प्रगति शिक्षा मन्त्रालयमार्फत पेस गर्न पनि सरकारलाई आदेश गरेको छ ।",
      "link": "https://gorkhapatraonline.com/news/152223",
      "image": "https://gorkhapatraonline.com/storage/media/268303/conversions/Supreme_court-780x470-original-thumb.jpg"
    },
    {
      "slug": "152220",
      "title": "आजदेखि बजेट अधिवेशन",
      "timestamp": 1745539200000,
      "source": "gp",
      "content": "सङ्घीय संसद्को बजेट अधिवेशन आज शुक्रबारदेखि प्रारम्भ हुँदै छ । हिउँदे अधिवेशन अन्त्य भएको तीन सातापछि नियमित बजेट अधिवेशन सुरु हुन लागेको हो । दुवै सदनको अधिवेशनको पहिलो बैठक शुक्रबार १ बजे सुरु हुने छ ।",
      "longContent": "गोरखापत्र समाचारदाताकाठमाडौँ, वैशाख १२ गते । सङ्घीय संसद्को बजेट अधिवेशन आज शुक्रबारदेखि प्रारम्भ हुँदै छ । हिउँदे अधिवेशन अन्त्य भएको तीन सातापछि नियमित बजेट अधिवेशन सुरु हुन लागेको हो । दुवै सदनको अधिवेशनको पहिलो बैठक शुक्रबार १ बजे सुरु हुने छ । अधिवेशनको प्रारम्भमा प्रधानमन्त्री केपी शर्मा ओलीसहितका शीर्ष नेताले सम्बोधन गर्ने तयारी छ । समसामयिक विषयमा प्रधानमन्त्रीले प्रतिनिधि सभामा सम्बोधन गर्न लाग्नुभएको हो । शिक्षक आन्दोलनको माग सम्बोधनका लागि सरकारले यो पटक यसअघिको अभ्यासभन्दा साताअघि नै अधिवेशन बोलाउन सिफारिस गरेको थियो । विद्यालय शिक्षा विधेयक पारितलगायतका माग राखेर शिक्षक तीन सातादेखि आन्दोलनमा छन् । यस्तै सङ्घीय निजामती विधेयक चाँडो पारित गर्नुपर्ने दबाब पनि सरकारमाथि छ । नीति कार्यक्रम वैशाख १९ मायस्तै यो अधिवेशनमा सरकारको वार्षिक नीति तथा कार्यक्रम पेस हुने छ । सरकारले वैशाख १९ गते नीति तथा कार्यक्रम सङ्घीय संसद्मा पेस गर्ने तयारी गरेको छ । सभामुख देवराज घिमिरेले आह्वान गर्नुभएको बुधबारको बैठकमा कानुन न्याय तथा संसदीय मामिलामन्त्री अजयकुमार चौरसियाले वैशाख १९ गते नीति तथा कार्यक्रम पेस गर्ने तयारीबारे जानकारी दिनुभएको थियो । यस्तै अधिवेशनमा बजेटका सिद्धान्त र प्राथमिकतामा पनि छलफल हुने छ ।  सरकारले वैशाख अन्तिम साता सिद्धान्त र प्राथमिकता पेस गर्ने तयारी गरेको छ । नीति तथा कार्यक्रम र सिद्धान्त प्राथमिकताको छलफल सकिएपछि सङ्घीय संसद्मा वार्षिक बजेट पेस हुने छ । संवैधानिक व्यवस्था अनुसार जेठ १५ गते बजेट पेस हुने छ । प्राथमिकतामा दुई विधेयकबजेटका नियमित कामसँगै अधिवेशनमा विद्यालय शिक्षा, सङ्घीय निजामतीलगायतका विधेयकलाई प्राथमिकतामा राखिएको छ । शिक्षक आन्दोलदनको माग सम्बोधनका लागि विद्यालय शिक्षा विधेयक पारित बजेट अधिवेशनमै गर्ने सरकारको तयारी छ । विधेयक अहिले प्रतिनिधि सभाको शिक्षा, स्वास्थ्य तथा प्रविधि समिति अन्तर्गतको उपसमितिमा दफाबार छलफल भइरहेको छ । यस्तै निजामती सेवा विधेयक राज्य व्यवस्था तथा सुशासन समितिमा विचाराधीन छ । समिति अन्तर्गतको उपसमितिले तयार पारेको विधेयकको प्रतिवेदन समितिमा पेस भई छलफलको चरणमा छ । अनिवार्य अवकाशको उमेरहद, कुलिङ पिरियडलगायतका विषयमा मतभिन्नताका कारण समितिले प्रतिवेदनलाई अन्तिम रूप दिन सकेको छैन । यस्तै अधिवेशनमा सङ्घीय संरचनाको प्रहरी सङ्गठनका दुई विधेयक पनि विचाराधीन छन् । सरकारको प्राथमिकतामा प्रहरी विधेयक पनि छ । सङ्घीय संसद्का दुवै सदनमा गरी २० भन्दा बढी विधेयक विचाराधीन छन् । अघिल्लो अधिवेशनमा नौ वटा विधेयक पारित भएकामा आउँदो अधिवेशनमा पनि सोही हाराहारीमा विधेयकका प्रतिवेदन तयार भइसकेका छन् । आउँदो अधिवेशनमा ती प्रतिवेदन पेस र पारित हुने छन् । नेपाल हवाई सेवा प्राधिकरण, नागरिक उड्डयन प्राधिकरण विधेयक पनि समितिमा विचाराधीन छन् । धितोपत्र, निर्माणमुखी सामग्री, भन्सार, निकासी पैठारीलगायतका विधेयक पनि विचाराधीन छन् । यस्तै नेपाल कानुन व्यवसायी परिषद्, सामाजिक सञ्जाल, विधि विज्ञान प्रयोगशाला, पानीजहाज विधेयक पनि विचाराधीन छन् ।",
      "link": "https://gorkhapatraonline.com/news/152220",
      "image": "https://gorkhapatraonline.com/storage/media/268299/conversions/432-original-thumb.jpg"
    },
    {
      "slug": "152212",
      "title": "युवाले देश बनाउने संकल्प गर्नुपर्छ : प्रधानमन्त्री ओली",
      "timestamp": 1745452800000,
      "source": "gp",
      "content": "प्रधानमन्त्री एवं नेकपा (एमाले)का अध्यक्ष केपी शर्मा ओलीले अस्थिरता, अराजकता र पश्चमगनलाई अस्वीकार गर्दै समृद्ध नेपाल, सुखी नेपालीको राष्ट्रिय आकाङ्क्षा पूरा गर्न युवाहरुले सङ्कल्प  र तागत देखाउनुपर्ने बताउनुभएको छ ।",
      "longContent": "काठमाडौँ,  वैशाख ११ गते। प्रधानमन्त्री एवं नेकपा (एमाले)का अध्यक्ष केपी शर्मा ओलीले अस्थिरता, अराजकता र पश्चमगनलाई अस्वीकार गर्दै समृद्ध नेपाल, सुखी नेपालीको राष्ट्रिय आकाङ्क्षा पूरा गर्न युवाहरुले सङ्कल्प  र तागत देखाउनुपर्ने बताउनुभएको छ ।नेकपा (एमाले) ले लोकतन्त्र दिवसका अवसरमा बिहीबार भृकुटीमण्डपमा आयोजिते युुवा उत्सव (युथ सेलिब्रेसन) कार्यक्रममा प्रधानमन्त्री ओलीले जनताको बलिदानीपूर्ण सङ्घर्षबाट प्राप्त लोकतान्त्रिक गणतन्त्रात्मक उपलब्धिको रक्षा गर्दै युवा अघि बढ्नुपर्ने र युवाले देश बनाउने सङ्कल्प गरी त्यसलाई साकार पार्नुपर्ने बताउनुभएको हो।\t“देशमा अराजकता मच्चाउने र विभाजन गर्ने तत्त्वसँग सचेत हुनुपर्छ, नेपाल महान् नेपाल हो, नेपाली जनता महान् जनता हुन्।महान् नेपालका नेपाली युवा त्यसअनुसार अघि बढ्नेछन्।ढुक्क हुनुस्, यसको नेतृत्व एमालेले बाटो नबिराइ गर्नेछ ।’’, प्रधानमन्त्री ओलीले भन्नुुभयो, “वैशाख ११ गते निरङ्कुश राजतन्त्र पराजय र लोकतन्त्रले जितेको दिन हो।यो दिनलाई उत्सवको रूपमा मनाउनुपर्छ।निरंकुश व्यवस्थाका कारण देश लामो समय अन्धकारकारको युगमा गुज्रिएको थियो।हामीले अनेक कठिनाइ झेलेर संघर्ष गर्दै देशलाई अहिलेको अवस्थामा ल्याएको हो।सामन्ती व्यवस्थालाई पुनः फर्काउन खोज्ने भन्दै व्यक्तिका घर, पार्टी कार्यालय र सञ्चार संस्थामा तोडफोड गर्ने र व्यक्तिलाई जिउँदै आगो लगाउने जस्ता जङ्गली र राक्षसी प्रकृत्ति गलत हो।यस्ता कार्य सैह्य हुँदैन ।’’\tएमालेको राष्ट्रवादी अडान र दृष्टिकोणको कारणले राष्ट्र विरोधी तत्त्वहरू एमाले विरुद्ध खनिएका उल्लेख गर्दै उहाँले त्यस्ता शक्तिले एमालेविरुद्ध हरेक दिन भ्रम फिजाउने कार्य गरेको टिप्पणी गर्नुभयो।प्रधानमन्त्री ओलीले मुलुकमा एमाले र कांग्रेसको सरकार देशमा स्थिरता दिने गरी एउटा लक्ष्यका साथ बनेको स्पष्ट गर्दै आफ्नो पार्टी सरकारतिर नभई चुनावतिर ध्यान दिइरहेको जनाउनुभयो ।\tआज युवालाई भड्काउने अनेक प्रयास भइरहेको बताउँदै उहाँले केही मानिसलाई सामाजिक सञ्जालमा प्रयोग गरेर देशभरका मानिसलाई भड्काउने प्रयास भएको भन्दै यसमा सचेत हुनुपर्ने बताउनुभयो।",
      "link": "https://gorkhapatraonline.com/news/152212",
      "image": "https://gorkhapatraonline.com/storage/media/268277/conversions/pm-kp-sharma-oli-kp-oli-original-thumb.jpg"
    },
    {
      "slug": "152193",
      "title": "शिक्षक आन्दोलनमा रहँदै स्याङ्जाको भाग्योदयमा पठनपाठन सुचारु",
      "timestamp": 1745452800000,
      "source": "gp",
      "content": "शिक्षकहरूको राजधानी केन्द्रित आन्दोलनका चलिरहँदा सामुदायिक विद्यालयहरूको नतिजा प्रकाशन, भर्ना अभियान र पठनपाठन ठप्प भएको छ ।",
      "longContent": "अर्जुन काफ्लेस्याङ्जा, वैशाख ११ गते । शिक्षकहरूको राजधानी केन्द्रित आन्दोलनका चलिरहँदा सामुदायिक विद्यालयहरूको नतिजा प्रकाशन, भर्ना अभियान र पठनपाठन ठप्प भएको छ । भर्ना तथा पठनपाठन ठप्प भएर विद्यार्थीहरूको सिकाइ प्रभावित भएको बेला यहाँको भीरकोट नगरपालिका वडा नं –६ मा रहेको भाग्योदय माध्यमिक विद्यालयमा भने पठनपाठन सुरू भएको छ । भीरकोट नगरपालिकाको नमुना विद्यालयको रूपमा परिचित यो विद्यालयमा विद्यालय व्यवस्थापन समितिको सक्रियतामा पूर्व शिक्षक र पूर्व विद्यार्थीसँगको समन्वय गरी पठनपाठन सुरू गरिएको नगरपालिका पूर्व प्रमुख एवम् विद्यालय व्यवस्थापन समितिका अध्यक्ष छायाराम खनालले जानकारी दिनुभयो । समितिकै सक्रियतामा विद्यालयले शैक्षिक सत्र २०८१ का नतिजाका आधारमा विद्यार्थीहरूलाई पुरस्कार  वितरण कार्यक्रम गरेर भर्ना तथा पठनपाठन सुरु गरेको हो । विसं. २०३३ सालमा स्थापना भएको यो विद्यालयमा दुई दिनमै एक सयभन्दा बढी विद्यार्थी भर्ना भएका छन् ।विद्यालयका पूर्व प्रधानाध्यापक रेशमप्रसाद रेग्मी, पूर्व सहायक प्रधानाध्यापक हरिप्रसाद अर्याल, पुतलीबजारका नगरपालिका १३ मा रहेको कालिका माविका पूर्व प्रधानाध्यापक शिवप्रसाद रेग्मी, पूर्व शिक्षक तुलसीप्रसाद अर्याल, विद्यालय व्यवस्थापन समितिका अध्यक्ष छायाराम खनाल, विव्यास सदस्य विश्वनाथ अर्याल लगायतले विद्यार्थीहरूलाई पढाउनुभएको छ । विद्यालय व्यवस्थापन समितिका अध्यक्ष खनालले कक्षा –३, ४, ५ मा नेपाली लगायतका विषय पठाउनुभएको छ भने अन्यले अरू कक्षामा पठाउनुभएको छ । बुधबारबाट नतिजा प्रकाशन र पठनपाठन सुरु भएको यहाँ पूर्व शिक्षक, पूर्व विद्यार्थी र विव्यासको सक्रियतामा बिहीबारबाट पूर्ण रूपमा कक्षा सञ्चालन गरिएको खनालले बताउनुभयो । शिक्षक आन्दोलनमा ऐक्यबद्धता जनाउँदै विद्यार्थीको पढ्न पाउने हक सुनिश्चित गर्न विद्यालय सुचारू गरिएको व्यवस्थापन समितिका सदस्य विश्वनाथ अर्यालले जानकारी दिनुभयो । आन्दोलन जति लामो भए पनि अब पठनपाठन नरोकिने उहाँको भनाइ थियो । नतिजा प्रकाशन, पुरस्कार वितरण र शिक्षण सिकाइमा प्रधानाध्यापक र शिक्षकहरू विद्यालयमा उपस्थित भएको भए पनि सहभागी नभएको अर्यालले बताउनुभयो । यहाँका हरिनाश, बिरुवा गाउँपालिका र गल्याङ नगरपालिकाले सामुदायिक विद्यालय यथाशीघ्र  सञ्चालन गर्न निर्देशन दिएका छन् । हरिनाश गाउँपालिकाले पढाइ भएको दिनदेखि मात्रै तलब निकासा हुने भन्दै शिक्षकहरूलाई विद्यालय सञ्चालन गर्न निर्देशन दिइएको छ । यहाँका अन्य आठ वटा पालिकाले त्यस्तो सूचना वा निर्देशन जारी गरेको छैन ।",
      "link": "https://gorkhapatraonline.com/news/152193",
      "image": "https://gorkhapatraonline.com/storage/media/268241/conversions/vagyodayaaa-1-original-thumb.jpg"
    },
    {
      "slug": "152190",
      "title": "शिक्षामन्त्री पन्तद्वारा पद तथा गोपनीयताको शपथ",
      "timestamp": 1745452800000,
      "source": "gp",
      "content": "नवनियुक्त शिक्षा, विज्ञान तथा प्रविधिमन्त्री रघुजी पन्तले पद तथा गोपनीयताको शपथ ग्रहण गर्नुभएको छ।  बिहीबार दिउँसो राष्ट्रपति रामचन्द्र पौडेलसमक्ष पद तथा गोपनीयताको शपथ ग्रहण गर्नुभएको हो।",
      "longContent": "काठमाडौँ, वैशाख ११ गते। नवनियुक्त शिक्षा, विज्ञान तथा प्रविधिमन्त्री रघुजी पन्तले पद तथा गोपनीयताको शपथ ग्रहण गर्नुभएको छ ।बिहीबार दिउँसो राष्ट्रपति रामचन्द्र पौडेलसमक्ष पद तथा गोपनीयताको शपथ ग्रहण गर्नुभएको हो । बुधबार नेकपा (एमाले) नेता पन्तलाई प्रधानमन्त्री केपी शर्मा ओलीको सिफारिसमा राष्ट्रपति पौडेलले शिक्षा, विज्ञान तथा प्रविधिमन्त्री नियुक्त गर्नुभएको हो ।शपथ ग्रहण समारोहमा राष्ट्रपति पौडेल, उपराष्ट्रपति रामसाहाय प्रसाद यादव, प्रधानमन्त्री केपी शर्मा ओली, सभामुख देवराज घिमिरे, राष्ट्रिय सभाका अध्यक्ष नारायण दाहाललगायत संवैधानिक अङ्गका प्रमुख, मन्त्रिपरिषद् सदस्य, कूटनीतिक निकायका प्रतिनिधि र उच्च पदस्थ कर्मचारीको उपस्थिति थियो । निवर्तमान शिक्षामन्त्री विद्या भट्टराईले वैशाख ८ गते प्रधानमन्त्रीसमक्ष राजीनामा दिनुभएपछि पन्तलाई मन्त्रीको जिम्मेवारी दिइएको हो।",
      "link": "https://gorkhapatraonline.com/news/152190",
      "image": "https://gorkhapatraonline.com/storage/media/268235/conversions/cca9e769-fd52-4c8b-9b1a-5a1f49c45b63-original-thumb.jpg"
    },
    {
      "slug": "152178",
      "title": "राष्ट्रियसभालाई निकास दिने थलोका रूपमा विकास गरिनुपर्छ : अध्यक्ष दाहाल",
      "timestamp": 1745452800000,
      "source": "gp",
      "content": "राष्ट्रियसभाका अध्यक्ष नारायणप्रसाद दाहालले राष्ट्रियसभा प्रबुद्ध वर्गको समूह भएकाले राजनीतिक, वैचारिक र सिद्धान्तको निकाससहित नयाँ सन्देश दिन सक्नुपर्ने आवश्यकता औँल्याउनुभएको छ ।",
      "longContent": "काठमाडौँ, वैशाख १० गते । राष्ट्रियसभाका अध्यक्ष नारायणप्रसाद दाहालले राष्ट्रियसभा प्रबुद्ध वर्गको समूह भएकाले राजनीतिक, वैचारिक र सिद्धान्तको निकाससहित नयाँ सन्देश दिन सक्नुपर्ने आवश्यकता औँल्याउनुभएको छ । उहाँले सभा सञ्चालन वैचारिक र सैद्धान्तिक रूपले प्रक्रियागत र कामकाजी भएका कारण जनतामा अन्यौल र वितृष्णा देखिएको बताउँदै संसद् सञ्चालन विधि, प्रक्रिया, प्रणालीलाई अझ परिस्कृत, फरक र सक्रिय बनाउँदै लैजानुपर्नेमा जोड दिनुभयो ।अध्यक्ष दाहालले भन्नुभयो, “मेरो हुटहुटी भनेको विगतका अभ्यास र अनुभवबाट पाठ सिक्दै, समस्या पहिचान गरी आगामी दिनमा राष्ट्रियसभालाई प्रभावकारी बनाएर लैजानुपर्छ भन्नेमै केन्द्रित छ ।”अध्यक्ष दाहालले राष्ट्रियसभाको नेतृत्वको जिम्मेवारी समालेको चौध महिना भएको छ । भोलि वैशाख १२ गते शुक्रबारदेखि सङ्घीय संसद्को वर्षे अधिवेशन सुरु हुँदै छ । राष्ट्रियसभाको गतिविधि, अबको योजना, संविधान कार्यान्वयन र संशोधनलगायत सदनमा जनसरोकारका विषयको उठान तथा कार्यान्वयनको अवस्थालगायत समसायिक विषयमा अध्यक्ष दाहालसँग राससका प्रमुख समाचारदाता नारायणप्रसाद न्यौपाने र समाचारदाता सुशील दर्नालले लिएको अन्तर्वार्ताको सम्पादित अंशःराष्ट्रियसभाका गतिविधि के विषयमा केन्द्रित छन् ? अहिले के, कस्ता विषयमा व्यस्त हुनुहुन्छ ?अध्यक्ष दाहालः यसबिचमा अलि नयाँ ढङ्गको योजना बनाइएको थियो । यही वैशाख १० गते सबै प्रदेशबाट प्रतिनिधित्व गर्ने ‘माननीय’ आ–आफ्नो निर्वाचन क्षेत्रको प्रदेशमा जाने र निर्वाचन मण्डलसँग भेटघाट गर्ने कार्यक्रम थियो । तर अघिल्लो पटक प्रतिस्थापन विधेयकमाथिको छलफल लम्बियो भने यो पटक अनुमान गरिएभन्दा केही दिन पहिले सदन आह्वान भयो । त्यसकारण प्रदेश, जिल्ला र स्थानीय तह जाने कार्यक्रम हुन सकेन । अर्कोतर्फ अहिले बजेट तयारीको चटारो छ । सासद्सहित हामी पदाधिकारी र प्रशासनिक कर्मचारी त्यसमै केन्द्रित भई छलफलमा व्यस्त छौँ । संसदीय गतिविधि र भैपरि आउने समस्याको समाधान तथा सम्भावनाको खोजीमा लागि परेको छु । मेरो हुटहुटी भनेको विगतका अभ्यास र अनुभवबाट पाठ सिक्दै, समस्या पहिचान गरी आगामी दिनमा राष्ट्रियसभालाई प्रभावकारी बनाएर लैजानुपर्छ भन्नेमा केन्द्रित भइ छलफलमा जुटिरहेको छु ।सङ्घीय संसद्को अधिवेशन भोलि वैशाख १२ गतेदेखि सुरु हुँदैछ, यसलाई अलि भिन्न र विशेष बनाउने कार्यक्रम छ ?हो, सभालाई अलि नयाँ ढङ्गले लैजानुपर्छ भनेर आन्तरिक तयारी गरिरहेका छौँ । यो राष्ट्रियसभाको १८औँ अधिवेशन हो । अधिवेशनमा ‘बिजनेस’कारूपमा प्रस्तुत गर्नुपर्ने केही विधेयक समितिमा छलफलमा छन् भने कुनै दर्ता र टेबुल मात्रै भएका छन् । राष्ट्रियसभाबाट पास भई प्रतिनिधिसभाबाट सन्देशसहित आउनुपर्ने सात वटा विधेयक थाँती छन्, दुई वटा विधेयक विधायन समितिमा छलफलकै क्रममा छ । ती विधेयकलाई अब संसद् चल्नासाथ प्रक्रिया अगाडि बढाइने छ । यो बाह्य पक्ष भयो । आन्तरिक भनेको अहिलेको सदनलाई व्यवस्थित कसरी गर्न सकिन्छ भन्ने नै हो । राष्ट्रियसभाप्रतिको बुझाइभन्दा अलि फरक गर्नुपर्नेछ । वैचारिक र सैद्धान्तिकरूपले अलि प्रक्रियागत र कामकाजी भएका कारण जनतामा अन्यौल र वितृष्णा देखिएको छ । संसद्ले अहिले सडकमा देखिएका विषयवस्तुलाई पनि सम्बोधन गर्नुपर्नेछ । हाम्रा त्रुटी कहाँनिर हो, कसरी पत्ता लगाउने भन्ने मूल प्रश्न छ । राष्ट्रियसभा बौद्धिक जमात भएकाले नयाँ सन्देश दिन सक्नुपर्छ । अहिलेसम्मको मूल्याङ्कनबाट बेथिति भएर सभा चलेको छैन । विभिन्न दलको प्रतिनिधित्व हुने भएकाले यो सभा राष्ट्रिय राजनीतिबाट अछुत पनि रहन सक्दैन । सभालाई अलि नयाँ ढङ्गले लैजानुपर्छ भन्ने उद्देश्यले आन्तरिक तयारीमा सचिवालय जुटिरहेको छ । सभालाई थप प्रभावकारी कसरी बनाउँदै हुनुहुन्छ ?विगतमा कहाँनिर त्रुटि भयो भनी खोज्ने काम भइरहेको छ । त्यसलाई सच्याउनतर्फ भरपुर कोसिस हुने छ । अहिलेसम्म आइपुग्दा प्रभावकारी ढङ्गले अगाडि बढेको छ भन्ने नै अनुभूति छ । सम्माननीय राष्ट्रपति र प्रधानमन्त्री तथा अरु बौद्धिक जमातसँगको कुराकानीबाट राष्ट्रियसभाले एउटा गति लिएको छ । तपाईंलाई धन्यवाद र बधाई छ भनेकाले संसद् सञ्चालन विधि, प्रक्रिया, प्रणालीलाई अझै फरक र सक्रिय बनाउँदै लगिएको भन्ने पुष्टि भएको छ । विगतका अभ्यासमा केही परिवर्तन गरी विशेष समय र शून्य समय दैनिक चलाउने अभ्यास सुरु भएको छ । यसले एउटा खालको रौनक आएको अनुभूति भएको छ । अहिले ‘माननीय’ सदस्यहरूले बोल्न पाइएन भन्ने चिन्ता लिनुपर्ने अवस्था छैन । शून्य समयमा दिनदिनै एक मिनेटमा धेरै कुरा बोलिन्छ । विगतमा माननीयले बोल्न पाइएन भन्ने गुनासो अध्यक्षले धेरै नै सुन्नुपर्‍थ्याे  । त्यो झन्झटबाट अहिले मुक्त भएको छु । शून्य समय एक मिनेटले पुग्दैन भने पनि कार्यव्यवस्थामा छलफल गरौँ समय बढाइदिन्छु पनि भनेको छु । अर्कोतर्फ आकस्मिक समयमा पनि सदस्यलाई बोल्न भनिएकै छ । राष्ट्रियसभाले प्रादेशिक समय निर्धारण गरी छलफल सुरु गरेको छ, त्यो कसरी अघि बढेको छ ?राष्ट्रियसभामा आकस्मिक, शून्य, विशेष र प्रादेशिक समयको अभ्यास छ । यो अभ्यासबाट सबै सदस्यलाई बोल्ने समय प्राप्त हुन्छ । हामी कार्यव्यवस्था समितिको बैठकमा ‘माइन्युट’ कम तर, छलफल बढी गर्छौँ । सभा सदस्यहरूकै हो । मेरो सदन चलाउने जिम्मेवारी मात्र हो । त्यो भएर माननीयज्यूलाई नै समय दिन्छु ।  राष्ट्रियसभा सञ्चालनमा उहाँहरूबाट बधाई पाइरहेकै छु । नियमावलीमा भएको प्रावधान अनुरूप अध्यक्षको जिम्मेवारीमा आएपछि ‘प्रादेशिक समय’ सुरुवात भयो । त्यसलाई अलि नयाँ ढङ्गबाट अभ्यासमा लैजान सोच्दै छु । अघिल्लो अधिवेशनबाट ‘मन्त्री’सँगको प्रश्न–उत्तर सुरु भएको छ । अब प्रधानमन्त्रीसँग प्रश्न आयो भने  त्यो व्यवस्था पनि गर्ने योजना छ । राष्ट्रियसभा अध्यक्ष भएर काम गर्दै गर्दा अहिले भएका अभ्यासबाट सन्तुष्ट छु । राष्ट्रियसभाको नेतृत्व सम्हालेपछिको संसदीय अनुभव र अभ्यास कस्तो रह्यो ?राष्ट्रियसभा प्रतिनिधि सभाको छायाँ नहोस् भन्नेमा म सतर्क छु । राष्ट्रियसभाबारे संविधानले जे परिभाषा गरेको छ, जनताले जे अपेक्षा गरेका छन्, बाहिर जे आँकलन छ, यसलाई प्रभावकारी र नतिजामुखी तुल्याउन अझ धेरै मिहिनेत गर्नुपर्छ भन्नेमा छु । राष्ट्रियसभा  भनेको जनताका दैनिकीसँग भन्दा पनि सैद्धान्तिक रूपमा विकास र संसदीय निकासको निम्ति  हुनुपर्छ भन्ने हो । अघिल्लो अधिवेशनमा प्रवेश पाएका अध्यादेश र प्रतिस्थापन विधेयक त्यो राष्ट्रियसभामा रोकियो । प्रधानमन्त्री, सभामुख र प्रतिपक्ष दलका नेतासँगको छलफलपछि पाँच वटै विधेयक सर्वसम्मतिले पारित पनि भयो ।  जे–जस्ता समस्या भएपनि राष्ट्रियसभाले राजनीतिक, सैद्धान्तिक र वैचारिक निकास दिन्छ । त्यही दिशातिर सोचिरहेको छु ।कतिपय घटनाले राष्ट्रियसभा राजनीतिक आचरण र व्यवहारमा प्रतिनिधिसभा भन्दा भिन्न देखिएन भन्ने आरोप्रति यहाँको धारणा के छ ?राष्ट्रियसभा समस्या निम्त्याउने होइन, समाधान दिने थलो हो । प्रतिनिधिसभामा सबै सांसद एकैचोटी उठेर बोल्न खोज्नुहुन्छ, तर यो सभामा भने एक जना बोलेपछि मात्रै अर्को माननीय बोल्ने चलन छ । प्रतिनिधिसभा र राष्ट्रियसभामा विरोध जनाउने शैली फरक छ । यहाँ विरोध जनाउन र आफ्ना विचार तथा विषयवस्तु राख्न  पाइन्छ । सदन भएपछि विरोध र राजनीतिक कुरा हुन्छ नै । तर राष्ट्रियसभालाई निकास दिने थलोका रूपमा विकास गर्नुपर्छ । देशमा आएका राजनीतिक समस्याहरू, संविधानमा देखापरेका अस्पष्टताहरू, नेपाली जनताको भावनाहरूलाई राष्ट्रियसभाले निकास दिने हो । पछिल्लो समयमा राष्ट्रियसभामा आएका कुनैपनि विधेयक अड्किएको छैन । बरू राष्ट्रियसभाबाट पास भएर गएका सात वटा विधेयक प्रतिनिधि सभामा थन्किएका छन । तर, हामीले प्रतिनिधि सभाबाट आएका एउटा पनि विधेयक राखेका छैनौँ ।  अध्यादेशमार्फत् प्रतिस्थापन विधेयक अड्किने हो कि भन्ने डर थियो तर पास भयो । अहिले राष्ट्रियसभाका समितिमा पानी जहाज र विज्ञान प्रविधिसँग सम्वन्धित विधेयकमाथि घनिभूत छलफल भइरहेको छ । थप अरू दुई वटा विधेयक सचिवालयमा दर्ता भएका छन् । सामाजिक सञ्चालनसँग सम्बन्धित विधेयक अगाडि बढाउँदै छौँ । यो विधेयकमा सबैको चासो छ । राष्ट्रियसभामा बामदेव गौतम, कृष्णप्रसाद सिटौला, डा. वेदुराम भुषाल, नारायणकाजी श्रेष्ठ जस्ता लामो समय राजनीतिमा संलग्न अनुभवी नेता हुनुहुन्छ । त्यसैले पनि यो सभालाई संविधान अनुसार नै अलि फरक ढङ्गले लैजानुपर्छ भन्ने छ । अझै सयौँको सङ्ख्यामा कानुन बन्न बाँकी नै छ । जनभावना अनुरूप यो सभालाई विचारमाथिको मन्थन शिष्ट, भद्र र निकास दिने गरी जानुपर्छ भन्नेमा म सचेत र सतर्क छु । जनताबाट कानुन बनाउन ढिला भयो भन्ने आरोपबाट बच्न जरुरी छ । प्रतितिनिधिसभाले निकास दिन नसकेर लामो समयदेखि अड्किएका विधेयक यो सभालाई प्राप्त भएमा  त्यसलाई हल गरेर पठाउन सक्षम छौँ । सञ्चालन विधि, राजनीतिक विषयस्तु, कार्यसूची लगायत विषयमा प्रतिनिधि सभाभन्दा यो सभा भिन्न देखिएन, यसमा कहाँनेर सुधारको खाँचो देख्नुभएको छ ? संसदीय अभ्यासमा सुधार गर्नुपर्ने धेरै विषय छन् । हालको सदन सञ्चालन गर्ने विधि र प्रक्रियाप्रति नै म सन्तुष्ट छैन । पाँच मिनेट जनाउ घण्टी बजाउने, हुन्छ र हुन्न, हुन्छ भन्नेले हुन्छ भन्नुहोस, हुन्न भन्नेले हुन्न भन्नुहोस भन्ने प्रक्रियाप्रति म सन्तुष्ट छैन । यो विषय एकै पटकमा गर्न सकिन्छ । एउटै विधेयक पास गर्न कम्तिमा ५/६ पटकसम्म हुन्छ कि हुन्न भन्नुपर्छ । यो विधि र प्रक्रिया छोट्याउनुपर्छ । परिवर्तन गर्नुपर्छ । त्यसको लागि जमर्को पनि गरियो । अझै पनि कतिपय ‘माननीय’ अलमलमा परेर विगतको अभ्यास र परम्परा तोड्नु हुन्न भन्नुभयो । यस्ता विषय हटाउन सर्वसम्मत नभइ परिवर्तन गर्न सकिँदैन । अर्को सैद्धन्तिक छलफलमा सहभागी हुन नाम टिपाउने समयलाई घटाएर दुई मिनेटमा झारिएको छ  । त्यसमा अझै सुधारको खाँचो छ । यस्ता श्राद्धमा विरालो बाँध्ने चलनलाई समयानुकुल बनाउँदै लैजानुपर्छ । पञ्चायतकालीन र उसबेलाका बेलायती सदनको अभ्यास र चलनलाई  सुधार गरी अघि बढ्नुपर्छ । त्यस्ता प्रक्रिया संविधानसँग भने बाझिनु हुँदैन भन्ने पक्षलाई पनि त्यत्तिकै ख्याल गर्नुपर्छ । राष्ट्रियसभाले जनसरोकारका विषयलाई कसरी सम्बोधन गरिरहेको छ ?राष्ट्रियसभा प्रदेश र पलिकाप्रति उत्तरदायी हुनुपर्छ । यो सभाले समग्र जनप्रतिनिधिको प्रतिनिधित्व गर्छ । त्यहाँका आफ्ना मतदातालाई भेटेर सङ्घीयता कार्यान्वयनको अवस्था, कानुन निर्माण, सङ्घ, प्रदेश र स्थनीय तहबीचमा देखिएका कानुनी जटिलता, बजेट निर्माण प्रक्रियामा बुझ्ने योजना थियो । तर विविध कारणले यस पटक त्यसको अनुगमन गर्न अनुकूल भएन । त्यहाँ तर्जूमा गरेको बजेट, छनोट गरेका योजनाको कार्यान्वयनको अवस्थाको बारे पनि हामीले बुझ्नुपर्छ । प्रदेश र सङ्घबिचको मतभिन्नता लगायतका विषयमा छलफल गर्ने र सम्बोधन गर्न पहल गर्ने भनिएको थियो । कम्तीमा वर्षको दुई पटक आफ्ना मतदातासँग भेटेर समस्या सुन्ने र समाधान गर्नेतर्फ लाग्ने कार्ययोजना थियो । तर अहिले तत्काल गर्न नसकेपनि अब आउँदो आर्थिक वर्ष त्यो हुन्छ । यो हाम्रा लागि नयाँ र रचनात्मक काम हुनेछ ।राज्यप्रतिको विश्वास घटेको, युवाको विदेश पलायनको सङ्ख्या बढेको तथा सुशासन लगायतका यावत् प्रश्न उठ्नुलाई यहाँले कसरी हेर्नुभएको छ ?हाम्रो अनुभवमा नेपाल संविधान निर्माण गर्न र राम्राराम्रा नारा बनाउने मामिलामा सिपालु र धनी छ । प्रत्येक सरकारले जनहितका लागि भनी नयाँ  र मिठा नारा दिन्छन् । तर कार्यान्वयन र जिम्मेवारी लिनेमा कमजोर छौँ । रोजगारी, विदेश पलायन, शिक्षा र स्वास्थ्यको सवालमा अहिलेसम्म बनेका सरकारले दिएका ‘गाउँगाउँ सहकारी, घरघरमा भकारी’, ‘समृद्ध नेपाल सुखी नेपाली’, ‘गाउँगाउँमा सिंहदरबार’ जस्ता राम्रा नारा र मिठा नारा कार्यान्वयन भएनन् । यी  सुन्दा राम्रो लाग्छ, तर कार्यान्वयन हुँदैन । त्यसको कार्यान्वयन गर्न सरकार र राजनीतिक नेतृत्वमा दृढ इच्छाशक्ति चाहिन्छ । युवालाई विदेश पठाउने मामिलामा पनि नेपाल अगाडि नै छ, जुन गलत हो । संविधानले हामीलाई त्यो छुट दिँदैन । संविधानमा लेखिएका रोजगारी, शिक्षा, र स्वास्थ्यलगायत मौलिक हकका विषयमा राज्यले गम्भीर हुनुपर्छ । हामी जनताको सवालमा गम्भीर नहुँदा निरङ्कुश चरित्र भएका पक्षबाट धमिलो पानीमा माछा मार्ने काम भइरहेको छ । हामी जनताप्रति जिम्मेवार र उत्तरदायी भइदिएको भए अस्ताएका र सिद्धिएका शक्ति फेरि उठ्ने मौका पाउने थिएनन् । राजनीतिक दलहरुले गम्भीरता र एकताबद्ध भएर काम गर्नुपर्ने बेला आएको छ । ठुला दल र शक्तिशाली सरकार मात्र भएर हुँदो रहेनछ भन्ने कुरा विस २०७४ सालमा नेकपाको दुई तिहाइको सरकार गठन भएर के भयो त भन्ने उदाहरण दिन सकिन्छ । त्यसकारण राजनीतिक अस्थिरताका कारण समस्या सिर्जना भएको भनने विषय पनि गलत सावित भइसकेको छ । अहिले पनि झन्डै दुई तिहाईको सरकार छ, काम फटाफट हुन सकिरहेको छैन । स्थिरताका निम्ति राजनीतिक दलले जनतासामु गरेका प्रतिबद्धता पूरा गर्ने  इच्छाशक्ति हुनुपर्‍यो । त्यसतर्फ सबै राजनीतिक दलको ध्यान जान आवश्यक छ । पछिल्लो समय संविधान संशोधनको चर्चा छ, यस सन्दर्भमा उपराष्ट्रपतिलाई राष्ट्रियसभा अध्यक्ष बनाउनुपर्छ भन्ने मत पनि अघि सारिएको छ नि ? उपराष्ट्रपतिलाई नै राष्ट्रियसभाको अध्यक्ष बनाउने कुराले सिङ्गो राष्ट्रलाई फाइदा हुन्छ भने मेरो कुनै आपत्ति छैन । तर त्यसको लागि पनि संविधान नै संशोधन गर्नुपर्छ । यदि राजनीतिक खेतीका लागि मात्रै यो विषय उठाइएको हो भने त्यो आफ्नो ठाउँमा भयो । नेपालले अहिले गरिरहेको अभ्यास र उपराष्ट्रपतिलाई अध्यक्ष बनाउने दुवै विषय विश्वमा भएकै अभ्यास हुन् । कानुन निर्माणमा सरकारको सहयोग कस्तो छ, सभाले कतिको बिजनेस प्राप्त गरिरहेको छ ?सरकारले सदनलाई पर्याप्त बिजनेस दिनुपर्छ । कानुन बनाउने प्रक्रियाको सुरुआत सरकारले गर्ने हो । सदनले होइन । पहिला सरकारले कानुनको विधेयक ल्याउनुपर्‍यो । त्यसलाई राष्ट्रियसभामा दर्ता गर्नुपर्‍यो । त्यसको आधारमा प्रक्रियागतरूपमा छलफल अगाडी जाने हाम्रो विधि  र पद्धति हो । मैले सरकारलाई जतिसक्छौँ त्यति विधेयक राष्ट्रियसभामा दर्ता गर्नुस् हामीले अगाडि बढाउँछौँ, रोक्दैनौ भनेको छु । कहिलेकाहीँ त बिजनेस नपाएर बैठक यत्तिकै स्थगन गर्नुपर्छ । कानुन निर्माण गर्ने आवश्यकता खड्किएको छ । संविधान बनेको दश वर्ष भयो । संविधानमा उल्लेख भएका विषय व्यवहारमा कार्यान्वयनमा लैजान कानुन बनाउनु पर्नमा आवश्यक प्रगति हुन सकेको छैन । समग्रमा २०–२२ वटा यतिकै ‘पेन्डिङ’ मा छन । कानुनको अभावमा जनताका अपेक्षा पूरा गर्न सकिएको छैन । अब कानुन निर्माण प्रक्रियमा हामी अलि बढी गम्भीर बन्नुपर्छ । ‘राष्ट्रियसभामा जनताका जल्दाबल्दा सवाल उठ्छ, तर कार्यान्वयनमा समस्या छ’ भन्नेहरूप्रति यहाँको धारणा के छ ?राष्ट्रियसभाले जनताका जल्दाबल्दा समस्या उठाएर कार्यान्वयनका लागि सरकारलाई ध्यानाकर्षण गरिरहेको छ । गएको एक वर्षमा जरुरी सार्वजनिक महत्त्व र सङ्कल्प उठाइएका गम्भीर विषयमा नौ पटक ‘रुलिङ’ गरेको छु । सदनमा उठेका विषयवस्तुसँग सम्बन्धित मन्त्री, सम्वन्धित मन्न्त्रालय र सम्वन्धित विभागले तत्काल जवाफ दिनुपर्ने भनी रुलिङ भएको छ । सदनले गर्ने भनेको त्यही हो । मन्त्री उपस्थित नभएसम्म बैठक चल्दैन भन्ने मान्यता छ । सभामा सदस्यले उठाएका विषय सम्बन्धित मन्त्रीले सात दिन भित्रमा जवाफ दिनुपर्छ भन्ने नियमावलीमा व्यवस्था छ । जनताप्रति जिम्मेवारी बोधका साथ संसदमा कुरा उठाइएको छ । सदन र संसदीय समितिमार्फत् अनुगमन र मूल्याङ्कनसहित कार्यान्वयन गर्न प्रयत्नहरू भएका छन ।  त्यसमा चुकेका छौँ भन्ने लाग्दैन । तर पनि हामी सरकारले गरेन भनी चुप लागेर बस्दैनौँ । नयाँ तरिकाले त्यसलाई बाध्यकारी बनाउने दिशातर्फ पनि लागेका छौँ । जनताको पक्षमा काम होस् भन्ने विषयमा हामी केहीँकतै चुकेका छैनौँ । मुलुकमा भ्रष्टाचार बढेको तथा सुशासन प्रवर्धन हुन नसकेको पक्षमा यहाँको दृष्टिकोण के हो ?नेपाल लोकतान्त्रिक, गणतान्त्रिक मुलुक हो । जनतालाई अभिव्यक्ति स्वतन्त्रता छ । जनतालाई सूचना हक प्रयोग गर्ने अधिकार पनि छ । संविधानमा मौलिक हक भनी सुनिश्चित गरिएको छ । त्यो पूरा नभएको कारण जनतामा कुशासनले घर गर्‍यो कि भन्ने आशङ्का छ । भ्रष्टाचारको विषय आइरहेकै छ । अहिले भ्रष्टाचारसँग सम्बन्धित थुप्रै विषय उठिरहेका छन् । यी विषयमा सरकार आफैँ गम्भीर हुनुपर्‍यो । होइन भने प्रमाणसहित जनतालाई आश्वस्त पार्नुपर्‍यो । यदि हो भने कारवाही गर्नुपर्‍यो । यो एउटा सांसद् वा राष्ट्रियसभाको मात्र विषय होइन । महिला हिंसा, छाउपडी, दलितमाथिको विभेद, बलात्कार, हत्याजस्ता जनताको अधिकारसँग जोडिएका अरु सबै विषयमा राष्ट्रियसभाले उठाइ रहेको छ । यो विषयमा सरकार जिम्मेवार बन्नुपर्‍यो । जुनसुकै सरकार किन नहोस् जनताको  आवाज सुनिरहने तर कार्यान्वयन नगर्ने हो भने व्यथिति र भ्रष्टाचार छैन भन्ने आधार हुँदैन । ७५ बर्षको ज्येष्ठ नागरिक चार हजार रुपियाँ भत्ताको लागि दुई दिनको बाटो हिँडेर जानुपर्ने अवस्थाले सुशासनमाथि प्रश्न उठाइरहेको छ ।  त्यो सामाजिक सुरक्षा हो कि सजायँ भन्ने प्रश्न हो । अध्यक्ष दाहालको परिचयविस २०१२ फागुन १२ गते कास्कीको ढिकुरपोखरीमा जन्मनुभएका अध्यक्ष नारायणप्रसाद दाहाल विस २०२७ मा अनेरास्ववियुको सदस्यता प्राप्त गरी विद्यार्थी राजनीतिमा प्रवेश गर्नुभएको थियो ।विस २०३१ मा कम्युनिष्ट पार्टीको सदस्यता प्राप्त गर्नुभएका उहाँ विस २०३६ मा चौमको पूर्णकालीन सदस्य, विस २०३७ मा पार्टीको जिम्मेवारी लिएर प्रवासमा पार्टीको गोरखपुर जिल्ला सेक्रेटरी, अखिल भारत नेपाली एकता समाजको केन्द्रीय महासचिव र पछि अध्यक्ष हुनुभयो । विस २०४० मा क्षेत्रीय व्यूरो सदस्य हुँदै विस २०५७ मा नेकपा माओवादीको केन्द्रीय सदस्य, भेरी–कर्णाली व्यूरोअन्तर्गत विभिन्न जिल्ला र कास्की जिल्ला इन्चार्ज, नेवा र ताम्सालिङको राज्य समितिको सचिव र सह–इन्चार्ज, नेकपा माओवादी (केन्द्र)को वागमती प्रदेश अध्यक्ष हुनुभयो ।  आठौँ महाधिवेशनबाट स्थायी समिति सदस्य हुनुभएका नेता दाहाल विस २०६३ मा अन्तरिम व्यवस्थापिका संसद् सदस्य, विस २०६४ मा चितवन जिल्लाबाट संविधानसभा सदस्य र विस २०७८ मा राष्ट्रियसभामा निर्वाचित हुनुभयो । उहाँ विस २०८० फागुन २९ देखि राष्ट्रियसभा अध्यक्षको जिम्मेवारीमा हुनुहुन्छ ।",
      "link": "https://gorkhapatraonline.com/news/152178",
      "image": "https://gorkhapatraonline.com/storage/media/268226/conversions/narayan-dahal-2082-(2)-original-thumb.jpg"
    },
    {
      "slug": "152174",
      "title": "शिक्षक आन्दोलन : सामुदायिक विद्यालयलाई विद्यार्थी जोगाउनै मुस्किल",
      "timestamp": 1745452800000,
      "source": "gp",
      "content": "नायरा पढ्ने विराटनगर ३ को सहिद आधारभूत विद्यालयले वैशाख ९ गतेबाट पठनपाठन सुरु हुने जानकारी दिएको थियो । तर शिक्षक आन्दोलन लम्बिएका कारण चाहेर पनि विद्यालय चलाउन सक्ने वातावरण भएन ।",
      "longContent": "शशिधर पराजुली विराटनगर, वैशाख ११ गते । ‘मामु मलाई दिनभरि घरमा बस्न अल्छी लाग्छ, स्कुल जान्छु’ विराटनगर ४ प्रगति टोलकी १० वर्षे नायरा पोखरेलको आग्रह सुनेर आमा सविना अलमलमा पर्नुभयो । कक्षा तीन उतीर्ण गरेर चार कक्षामा पुगेकी छोरीलाई निजी स्कुलमा लैजाने कि त्यहिँ राख्ने भन्ने द्विविधा उहाँमा देखिएको छ । ‘बाबु बोर्डिङमा पढ्छ, नानीलाई पनि पोहोर मात्र बोर्डिङबाट झिकेर सरकारीमा पठाएँ, पढाई राम्रो छ, तर आन्दोलनले गर्दा के गर्नु नगर्नु भएँ,’ सविनाले भन्नुभयो । छोरा पढ्ने बोर्डिङ स्कुलका शिक्षकहरु घरमै आएर छोरीलाई बोर्डिङमै फिर्ता ल्याइदिन आग्रह गरिरहेको उहाँले बताउनुभयो । ‘सरहरु आउनुभएको थियो, छोरीको पैसा तिर्नुपर्दैन पठाइदिनु भन्नुभयो । तर सरकारी स्कुलमा पनि पढाइ राम्रो छ त्यसैले निर्णय गर्न सकेकी छैन, अरु केही दिन पर्खन्छु,’’ पोखरेलले भन्नुभयो । नायरा पढ्ने विराटनगर ३ को सहिद आधारभूत विद्यालयले वैशाख ९ गतेबाट पठनपाठन सुरु हुने जानकारी दिएको थियो । तर शिक्षक आन्दोलन लम्बिएका कारण चाहेर पनि विद्यालय चलाउन सक्ने वातावरण भएन । अभिभावकहरुले दिनहुँ विद्यालय चलाइदिनु पर्‍यो भनेर दबाब दिइरहेको शिक्षकहरुले बताएका छन् । ‘‘अभिभावकको दबाबभन्दा पनि हाम्रै मन पोलिरहेको छ, कमसेकम विद्यार्थी भर्ना गर्न पाए हुन्थ्यो, विद्यालयप्रति राम्रो आकर्षण बढ्दै थियो, यस्तो बेलामा नयाँ विद्यार्थी ल्याउन सकिँदैन कि भन्ने चिन्ता भएको छ,’’ विद्यालयका प्रधानाध्यापक गिता सापकोटाले भन्नुभयो । नयाँ विद्यार्थी नपाउँने मात्र होइन भएका विद्यार्थी पनि बोर्डिङ स्कुलतिर जान्छन् कि भन्ने अर्को चिन्ताले सामुदायिक विद्यालयका शिक्षकहरुलाई सताएको छ । त्यसैले सहिद आधारभूत विद्यालयका शिक्षकहरुले हरेक अभिभावकलाई फोन गरेर घरमा बच्चा हेर्ने र राख्ने समस्या भए विद्यालयमै ल्याइदिन आग्रह गरिरहेको सापकोटाले जानकारी दिनुभयो । विद्यालयमा आउने विद्यार्थीहरुलाई सँगै राखेर खेलाउने र पढाउने गरिरहेको उहाँले बताउनुभयो । कक्षा ५ सम्म पढाई हुने उक्त विद्यालयमा गतवर्ष १२९ जना विद्यार्थीहरु थिए । नेपाली र अंग्रेजी दुवै माध्यममा पढाई हुने उक्त विद्यालयमा पछिल्लो समयमा स्थानीय अभिभावकहरु आकर्षित भइरहेका छन् । त्यसैले यस वर्ष थप १०० जना विद्यार्थी भर्ना गर्ने योजना विद्यालयले बनाएको थियो । तर शिक्षक आन्दोलनले नयाँ विद्यार्थी ल्याउने योजना असफल हुने मात्र होइन भएका विद्यार्थीलाई पनि विद्यालयमा अड्याउने चुनौती थपिएको सापकोटाले बताउनुभयो । उहाँले ‘‘केही विद्यार्थी बोर्डिङ स्कुलतिर गइसकेको सूचना पाएका छौं, तर यति छिट्टै अभिभावकहरु नआत्तिदाँ हुन्थ्यो, आन्दोलन लम्बिने नै भयो भने अब आइतबारबाट स्कुल खोल्छौं होला, नत्र विद्यार्थी जोगाउन सकिँदैन,’’ भन्नुभयो ।विराटनगर २ स्थित जनता माध्यामिक विद्यालय पनि नयाँ विद्यार्थी भर्ना कसरी गर्ने भन्ने चिन्तामा परेको छ । विद्यालयका प्रधानाध्यापक चिन्तामणि रिजालले भन्नुभयो ‘‘विद्यालयका लागि यो बिउ रोप्ने समय हो, बिउ नै नरोपेपछि फलको कसरी आशा गर्नु ?’’ जनता माध्यामिक विद्यालय लामो समय जीर्ण अवस्थाबाट सञ्चालन भएर दुई वर्षयता सुधारोन्मुख हुँदै गएको स्कुल हो । १५० जना विद्यार्थी भएको उक्त स्कुलले पठनपाठन र व्यवस्थापनमा सुधार गरेपछि विद्यार्थी सङ्ख्या बढेर गतवर्ष ६६५ जना पुगेको थियो । ‘‘यस वर्ष तीन जना नयाँ विद्यार्थी थप्ने योजना बनाएका थियौं तर, शिक्षक महासंघको आन्दोलनले पुराना विद्यार्थी जोगाउनै नसकिएला कि भन्ने लाग्न थालेको छ,’’ उहाँले भन्नुभयो । आन्दोलन अरु हप्ता दिन चलेर स्कुल खुल्ने अवस्था भएन भने विद्यार्थी निजीतिर जाने बढी खतरा हुने रिजालले बताउनुभयो । विराटनगरको ३ को पोखरिया माध्यामिक विद्यालयले शिक्षक महासंघको आग्रह नमानेरै भएपनि विद्यार्थीहरुको प्रवेश परीक्षा लिइसकेको छ । उक्त विद्यालयमा विद्यार्थी पढाउन सोर्स नै लगाउनु पर्ने अवस्था विराटनगरमा भएका कारणले पनि विद्यार्थी र अभिभावकहरुको विश्वास जोगाउन विद्यालयले प्रवेश परीक्षा सञ्चालन गरेको थियो । विद्यालयका प्रधानाध्यापक खेमराज भट्टराईले भन्नुभयो ‘हामीले प्रवेश परीक्षा गरायाँै, तर विद्यार्थी भर्ना गर्न सकिएको छैन, प्रवेश परीक्षा गराएको हुँनाले विद्यार्थी अन्यत्र गइनहाल्लान् भन्ने आशा रहेको उहाँको भनाइ छ । उक्त विद्यालयमा करिव चार हजार विद्यार्थी अध्ययनरत छन् । मोरङको बुढीगंगा गाउँपालिकास्थित मोरङ पब्लिक स्कुलका सञ्चालक विवेक ढकालले अहिलेसम्म सामुदायिक विद्यालयबाट निजीमा धेरै विद्यार्थी नआएको तर अब १५ दिन आन्दोलन जारी भएमा चाहिँ विद्यार्थी सङ्ख्या बढ्ने बताउनुभयो । उहाँले केही केही विद्यालयहरुमा भने सामुदायिकबाट संस्थागत विद्यालयमा विद्यार्थीहरु आइरहेको जानकारी दिनुभयो ।",
      "link": "https://gorkhapatraonline.com/news/152174",
      "image": "https://gorkhapatraonline.com/storage/media/268199/conversions/Education-bill-teachers-protest-original-thumb.jpg"
    },
    {
      "slug": "152148",
      "title": "परिवर्तित अमेरिकी नीतिको प्रभाव",
      "timestamp": 1745452800000,
      "source": "gp",
      "content": "अमेरिकाले विश्वभरि सहयोग गर्दै आएको छ । अमेरिकी सहयोगले गरिब, असहाय, शरणार्थीलाई खाद्यान्नदेखि बालबालिकालाई शिक्षा र खोपसम्मको पहुँच पुर्‍याउने गरेको छ ।",
      "longContent": "अमेरिकाले विश्वभरि सहयोग गर्दै आएको छ । अमेरिकी सहयोगले गरिब, असहाय, शरणार्थीलाई खाद्यान्नदेखि बालबालिकालाई शिक्षा र खोपसम्मको पहुँच पुर्‍याउने गरेको छ । अमेरिकाले लगाएको यो गुन बिर्सन सकिँदैन तर एकाएक अमेरिकी सहयोग नियोग (युएसएआइडी) का धेरै कार्यक्रम बन्द भएका छन् । वर्तमान राष्ट्रपति डोनाल्ड ट्रम्प सत्तामा आएसँगै युएसएआइडीका धेरै कार्यक्रम बन्द हुँदा त्यसको असर विश्वभरि परेको छ ।  सामाजिक सञ्जाल ‘एक्स’ मा लेख्दै विदेशमन्त्री मार्को रुबिओले उक्त नियोगले १० औँ अर्ब डलर अमेरिकी स्वार्थ अनुकूल नहुने ठाउँमा वा प्रतिकूल हुने गरी खर्च गरिएको दाबी गर्दै सोही कारणले नियोगका कार्यक्रम बन्द गर्नु परेको स्पष्ट पारे । नियोगका ८२ प्रतिशत कार्यक्रम बन्द गरिएका छन् । अब बाँकी १८ प्रतिशत कार्यक्रम पनि अब अमेरिकी विदेश मन्त्रालयबाटै सञ्चालन हुने तय गरिएको छ ।अमेरिकी सहयोग आउन छोडेपछि  बालस्वास्थ्य र शिक्षाका लागि काम गर्ने संस्थाहरू पनि अलमलमा परेका छन् । विश्वभरिका मानवीय सहायता कार्यक्रममा सामेल सङ्घ संस्थाले लामो समयदेखि चलिरहेका युएसएआइडीका सहायता कार्यक्रम बन्द हुँदा अहिले नै त्यसका गम्भीर परिणाम देखा परिसकेको र कतिपय ठाउँमा मानव जीवनसमेत जोखिममा पर्ने चेतावनी दिएका छन् । ट्रम्प प्रशासनले अन्तर्राष्ट्रिय जगत्मा गर्ने खर्च उसको ‘अमेरिका पहिले’ भन्ने नीतिसँग मेल खानुपर्ने बारम्बार बताउँदै आएको छ ।गएको जनवरी २० मा ट्रम्पले दोस्रो कार्यकाल समाल्नेबित्तिकै युएसएआइडीका हजारौँ कर्मचारीलाई बिदामा बस्न भनियो भने विदेशमा खटेका कर्मचारीलाई फिर्ता बोलाइएको थियो । पहिलो दिनमै हस्ताक्षर गरिएको कार्यकारी आदेशमा ट्रम्पले अन्तर्राष्ट्रिय सहायतालाई पनि रोक्का गर्दै युएसएआइडीका विदेशस्थित कामको समीक्षा गर्न आदेश दिए । ती समीक्षा गर्ने जिम्मेदारी इलोन मस्क नेतृत्वको डिपार्टमेन्ट अफ गभन्र्मेन्ट इफिसेन्सी (डिओजिई) लाई दिइएको थियो । विकास सहायता कार्यसम्बन्धी हजारौँ ठेक्का रद्द गरिए अनि हजारौँ कर्मचारीलाई अन्ततः बर्खास्त गरियो । विदेशमन्त्री रुबिओले समीक्षाका आधारमा अमेरिकाले युएसएआइडीका छ हजार दुई सय कार्यक्रममध्ये करिब पाँच हजार दुई सय कार्यक्रमलाई औपचारिक रूपमै बन्द गरिएको जनाएका छन् ।डेमोक्रेटिक पार्टी अनि कैयौँ मानवीय सहायता संस्थाले युएसएआइडीका कार्यक्रम रोक्ने कार्य अवैध भन्दै मुद्दा हालेका छन् । विश्वभरि युएसएआइडीलाई विभिन्न कार्य दिइएको थियो । जसमा भोकमरीको अनुगमनदेखि पोलिओ खोप तथा द्वन्द्वग्रस्त क्षेत्रमा खाद्य सहयोगसम्म रहेका थिए । उसका कार्यक्रम रोक्का गरिएपछि त्यसको असर देखा पर्न थालिसकेको छ । सुडानमा मानवीय सहायता बन्द हुँदा त्यहाँको गृहयुद्धमा परेका अति विपन्न मानिसका निम्ति खडा गरिएका सामुदायिक भान्सा बन्द भएका छन् । यसबाट करिब २० लाख मानिस प्रभावित भएको अनुमान छ ।तालिबान सरकारले महिला शिक्षामा बन्देज लगाएपछि भागेर ओमान पुगेका दर्जनौँ अफगान महिला अब तिनलाई युएसएआइडीमार्फत प्राप्त छात्रवृत्ति अकस्मात् रोकिएपछि अन्योलमा परेका छन् र स्वदेश फर्कने बाध्यतामा छन् । त्यस्तै भारतमा तेस्रो लिङ्गीहरूका निम्ति तीनवटा सहरमा खोलिएका मेडिकल क्लिनिक बन्द गरिएको छ ।युएसएआइडी अमेरिकी सरकारका तर्फबाट विश्वभरि मानवीय सहायतासम्बन्धी कार्यक्रमहरू हेर्नका लागि सन् १९६० को दशकको आरम्भतिर गठन गरिएको थियो । यसमा झन्डै १० हजार कर्मचारी थिए । विश्वका ६० वटाभन्दा बढी देशमा यो निकायका आधार क्षेत्र थिए ।  त्यसबाहेक अरू दर्जनौँ देशमा पनि यस संस्थाले काम गरेको छ । अमेरिकाका राष्ट्रपति ट्रम्पले अमेरिकाले विशुद्ध मानवीय सेवाका लागि उपलब्ध गराइएको रकम गलत ठाउँमा प्रयोग भई अमेरिकाको नीतिसँग मेल नखाने भएकाले सहयोग बन्द गर्नु परेको दाबी गरे तर अमेरिकाले उपलब्ध गराएको सहयोग कहाँ कहाँ गलत ढङ्गले प्रयोग भयो भन्नेबारे खुलाइएको छैन । राष्ट्रपति ट्रम्पको यो कदमको सत्तारूढ रिपब्लिकन पार्टीभित्र पनि आलोचना भएको छ भने प्रमुख विपक्षी दल डेमोक्रेटिक पार्टीले त तीव्र आक्रोश व्यक्त गर्दै अदालतमा मुद्दासमेत दायर गरेको छ ।अमेरिकाले वैदेशिक सहयोगका कार्यक्रम रोकेपछि अब त्यो ठाउँ कसले लिने होला भनेर विश्वभरि चिन्ता र चासो बढेको छ । अन्तर्राष्ट्रिय सहयोग दिने अमेरिकी सरकारको मुख्य निकाय उसका प्रतिबद्धताबाट पन्छिएपछि त्यस्तो खाले सहयोगका लागि चीन अगाडि सर्ने अनुमान गरिएको छ । कम्बोडियाको हकमा त चीन अघि सरिसकेको छ । त्यहाँ अझसम्म पनि गैरसैनिकहरूको ज्यान लिँदै तथा युद्धकालमा जमिनमुनि बिछ्याइएका विस्फोटक पदार्थ हटाउने कार्यमा दशकौँदेखि अन्तर्राष्ट्रिय सहयोग प्राप्त थियो । तर ट्रम्प प्रशासनले विदेशी सहयोग रोकिदिएको एकै साता नबित्दै त्यस्ता गाडिएका विस्फोटक पदार्थ हटाउन कार्यरत कम्बोडियन माइन एक्सन सेन्टर (सिएमएसी) ले उसको कार्यक्रम २०२५ को मार्चदेखि थप एक वर्ष सञ्चालन गर्न चीनले ४४ लाख डलर सहयोग गरेको छ । त्यहाँ अमेरिका अचानक पन्छिएपछि देखा परेको अन्योल चीनले अन्त्य गरिदिएको छ ।  चीनले आफ्नो ‘सफ्ट पावर’ सुदृढ पार्न अनि ग्लोबल साउथ भनिने अफ्रिका, ल्याटिन अमेरिका, एसिया र ओसनियाका विकासशील देशहरूको समूहसँगको सम्बन्ध सुधार्न चाहेको छ । कम्बोडियामा चीनले दिएको तत्काल प्रतिक्रिया महत्वपूर्ण छ तर त्यसबाट चीन, अमेरिकाले उठाउँदै आएको अन्तर्राष्ट्रिय सहयोगको जिम्मेवारी आफ्नो काँधमा लिन उत्सुक रहेको वा अमेरिकाले छाडेको खाली ठाउँ भर्ने उसको क्षमता रहेको चाहिँ नदेखिने विज्ञहरू बताउँछन् ।अन्तर्राष्ट्रिय विकासका लागि चीन एक महत्वपूर्ण खेलाडी भएको छ । सन् २००० र २०२१ को बीचमा चीनले १३ खर्ब ४० अर्ब डलर लगानी गरेको थियो भने सन् २००१ र २०२३ को बीचमा अमेरिकाले १२ खर्ब ४० अर्ब डलर लगानी गरेको थियो अर्थात् चीन सबभन्दा ठूलो अन्तर्राष्ट्रिय विकास लगानीकर्ता बनेको छ । चीनका राष्ट्रपति सी चिनफिङले घोषणा गरेको बेल्ट एन्ड रोड इनिसिएटिभ (बिआरआई) अन्तर्गत चीनको सहयोग व्यापक परिमाणमा बढेको छ । सन् २०१८ मा चीनले आफ्ना सहयोग प्रयासलाई अन्तर्राष्ट्रिय विकास सहायता एजेन्सी (सिआइडिसिए) मार्फत सञ्चालन गरेको छ । यो अमेरिकाको युएसएआइडी जस्तो सहयोगी निकाय हो तर बेइजिङले दिने सहयोगको मोडल भने वासिङ्टनको भन्दा निकै भिन्न छ ।अमेरिकी सहयोग स्वास्थ्य तथा मानवीय राहतमा बढ्ता केन्द्रित रहँदै गर्दा चीनको ध्यान भने ठूलास्तरका पूर्वाधार, ऊर्जा तथा खनिज उत्खनन आयोजनामा केन्द्रित रहेको छ । बेइजिङले ग्लोबल साउथका देशहरूमाझ स्रोत र ज्ञानको आदानप्रदानमा केन्द्रित यस (नीति) लाई ‘दक्षिण–दक्षिण सहयोग’ को संज्ञा दिएको छ । सहयोग शैलीमा चीनले आफूलाई पश्चिमा भन्दा भिन्न राखेको छ र सहयोगको आडमा अरू देशको आन्तरिक मामिलामा हस्तक्षेप गरेको आरोप पश्चिमा जगत्माथि लगाएको छ ।कतिपय विज्ञहरू भने चीनले युएसएआइडीलाई विस्थापित गरिहाल्न सम्भव नभएको बताउँछन् । त्यसका अतिरिक्त अर्को मुख्य चुनौती बन्दोबस्तीको हो । अमेरिकाले दशकौँसम्म लगाएर गैरसरकारी संस्था, सरकारहरू अनि स्थानीय समुदायसँगको साझेदारीमा अन्तर्राष्ट्रिय सहयोगको सघन सञ्जाल स्थापना गरेको छ । चीनसँग भने त्यो संरचना छैन । त्यस्तो संरचना बनाउन दशकौँ नभए पनि वर्षौं लाग्छ । अफ्रिकाभरि ‘रङ्गशाला कूटनीति’ अन्तर्गत रङ्गशालाको निर्माणमा सहयोग गर्नुदेखि लिएर ल्याटिन अमेरिकामा विशाल बन्दरगाह निर्माणमा गरेको सहयोगमार्फत बेइजिङले ठूला विकास आयोजनाका निम्ति भरपर्दो साझेदारका रूपमा आफूलाई स्थापित गर्न खोजेको छ । उसले विकास सहायताका निम्ति राख्ने गरेको एक महत्वपूर्ण शर्तचाहिँ ‘एक चीन’ सिद्धान्तप्रति समर्थन हो ।  –युवामञ्च",
      "link": "https://gorkhapatraonline.com/news/152148",
      "image": "https://gorkhapatraonline.com/storage/media/268141/conversions/us-aid-original-thumb.jpg"
    },
    {
      "slug": "152094",
      "title": "दोब्बरले बढ्यो धानचामल आयात",
      "timestamp": 1745452800000,
      "source": "gp",
      "content": "चालु आर्थिक वर्ष २०८१/८२ को नौ महिनामा धानचामल आयात दोब्बरले बढेको छ । भन्सार विभागको तथ्याङ्क अनुसार चालु आवको साउनदेखि चैत मसान्तसम्म ३२ अर्ब १२ करोड रुपियाँको धानचामल आयात भएको छ ।",
      "longContent": "गोरखापत्र समाचारदाताकाठमाडौँ, वैशाख ११ गते । चालु आर्थिक वर्ष २०८१/८२ को नौ महिनामा धानचामल आयात दोब्बरले बढेको छ । भन्सार विभागको तथ्याङ्क अनुसार चालु आवको साउनदेखि चैत मसान्तसम्म ३२ अर्ब १२ करोड रुपियाँको धानचामल आयात भएको छ । गत वर्ष सो अवधिमा १७ अर्ब ६३ करोडको खाद्यान्न आयात भएको थियो ।गत आव २०८०/८१ मा २२ अर्ब बराबरको धानचामल आयात भएकोमा चालु आवको नौ महिनामै ३२ अर्बभन्दा बढीको आयात भएको छ । स्थानीय उत्पादनले माग धान्न नसक्दा ठुलो परिणाममा खाद्यान्न आयात भएको तथ्याङ्कले देखाएको छ । विभागका अनुसार नौ महिनामा सबैभन्दा धेरै १८ अर्ब १६ करोड ५९ लाख २० हजार रुपियाँ बराबरको ४५ लाख ४१ हजार ४८० केजी धान आयात भएको छ । गत वर्ष सो अवधिमा १० अर्ब ३९ करोड ३७ लाख ९६ हजार रुपियाँ बराबरको २० लाख ७६ हजार ७५९ केजी धान आयात भएको थियो । यस्तै नौ महिनामा १३ अर्ब ९६ करोड ३७ लाख ९९ हजार रुपियाँ बराबरको नौ लाख ९७ हजार ४१४ केजी चामल आयात भएको छ । गत वर्ष सो अवधिमा सात अर्ब २४ करोड ७१ लाख ५१ हजार रुपियाँको तीन लाख ४५ हजार १०१ केजी चामल आयात भएको थियो । यस्तै नौ महिनामा १४ अर्ब ६७ करोड ३८ लाख रुपियाँको १४ लाख ६७ हजार ३८० केजी मकै आयात भएको छ । गत वर्ष सो अवधिमा १० अर्ब ८८ करोड ७६ लाख रुपियाँको १२ लाख नौ हजार ७३४ केजी मकै आयात भएको थियो । मकै कुखुराका दानाका लागि अर्जेन्टिना, ब्राजिल, बङ्गलादेश, ट्रकी, भारत चीनबाट बढी आयात हुने गरेको छ । यस्तै दुई करोड ९७ लाख ९२ हजार रुपियाँको नौ हजार ९३१ केजी जौ आयात भएको छ । विभागका अनुसार चालु आव २०८१/८२ को नौ महिनामा ४७ अर्ब ८५ करोड ७० लाख ९१ हजार रुपियाँको खाद्यान्न आयात भएको छ । गत वर्ष सो अवधिमा १७ अर्ब  ३७ अर्ब  १२ करोड ३४ लाख रुपियाँको खाद्यान्न आयात भएको थियो । कृषि तथा पशुपन्छी विकास मन्त्रालयका अनुसार मुलुकमा वार्षिक ६५ देखि ७० लाख मेट्रिक टन धान आवश्यक पर्ने गर्छ । चालु आवका ५९ लाख ५० हजार मेट्रिक टन धान उत्पादन भएको छ । धानको उत्पादन बढे पनि स्थानीय माग पूरा नहुँदा यस वर्ष ठुलो परिणाम आयात गर्नु परेको तथ्याङ्कले देखाएको छ । मन्त्रालयका वरिष्ठ तथ्याङ्क अधिकृत रामकृष्ण रेग्मीले खानपानमा आएको परिवर्तनका कारणले गर्दा धानचामल आयातमा वृद्धि भएको बताउनुभयो ।पछिल्लो समय मसिनो बास्नादार चामलको प्रयोग बढी हुने गरेको छ । मुलुकमा मोटो धान उत्पादन बढी उत्पादन हुने हुँदा मसिनो चामल बढी आयात हुने गरेको छ । मन्त्रालयका अनुसार प्रतिव्यक्ति प्रतिवर्ष १३३ केजी चामल आवश्यक पर्नेमा हाल उत्पादनले माग धान्न नसक्दा वार्षिक छ लाख मेट्रिक टन चामल अपुग हुने गर्छ । धान तथा कृषिजन्य उत्पादन वृद्धि गर्ने लक्ष्यसहित सरकारले चालु आवमा २७ अर्ब रुपियाँमा रासायनिक मलको अनुदानका लागि विनियोजन गरेको छ । छिमेकी मुलुक भारत, चीन, अर्जेन्टिना, साउथ अफ्रिका, इन्डोनेसिया, मेक्सिको, थाइल्यान्ड, मलेसियालगायतका देशबाट नेपालमा खाद्यान्न आयात हुने गर्छ ।",
      "link": "https://gorkhapatraonline.com/news/152094",
      "image": "https://gorkhapatraonline.com/storage/media/268077/conversions/chamal-1-original-thumb.jpg"
    }
  ]
}