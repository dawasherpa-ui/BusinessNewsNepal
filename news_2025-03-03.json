{
  "date": "2025-03-03T13:32:50.753Z",
  "news": [
    {
      "slug": "145622",
      "title": "बराह सहकारी पीडितद्वारा जाहेरी दर्ता",
      "timestamp": 1740960000000,
      "source": "gp",
      "content": "बराह बचत तथा ऋण सहकारी संस्था लिमिटेड धरानले रकम हिनामिना तथा अपचलन गरेको कसुरमा दुई सय ६२ जनाविरुद्ध अदालतमा मुद्दा दर्ता भएको छ ।",
      "longContent": "निशा राईधरान, फागुन १९ गते । बराह बचत तथा ऋण सहकारी संस्था लिमिटेड धरानले रकम हिनामिना तथा अपचलन गरेको कसुरमा दुई सय ६२ जनाविरुद्ध अदालतमा मुद्दा दर्ता भएको छ । बराह सहकारीले सर्वसाधारणको १० अर्ब ७३ करोडभन्दा बढी रकम ठगी गरेको आरोपमा जिल्ला सरकारी वकिल कार्यालय सुनसरीले सहकारीका सञ्चालक, कर्मचारीसँगै ऋण लिएर नतिर्ने ऋणीलाई पनि प्रतिवादी बनाएर गत बिहीबार जिल्ला अदालत सुनसरीमा अभियोगपत्र दायर गरेको इलाका प्रहरी कार्यालय सुनसरीको प्रमुख प्रहरी उपरीक्षक सुमनकुमार तिम्सिनाले जानकारी दिनुभयो । मुद्दा दायर भएकोहरूमध्ये ३५ जनालाई सङ्गठित अपराध निवारण ऐन २०७० र सहकारी ऐन २०७४ बमोजिम कसुरमा सजायको माग दाबी गरिएको छ । दुई सय १० जना ऋणीसहित दुई सय २२ जनालाई सहकारी ऐन २०७४ बमोजिमको कसुरमा सजाय माग गरिएको छ । पाँच वटा कम्पनीलाई पनि सम्पत्ति जफत गर्न प्रतिवादी बनाइएको छ । आम नागरिकको बचत रकम सहकारीले हिनामिना तथा अपचलन गरेको जाहेरी परेपछि जिल्ला प्रहरी कार्यालय सुनसरीको प्रहरी निरीक्षक दिनेश अधिकारीको नेतृत्वमा अनुसन्धान गरेको थियो । उक्त अनुसन्धानको प्रतिवेदनले कुल १० अर्ब ७३ करोड ४३ लाख ४७ हजार ९ सय १३ रुपियाँ रकम हिनामिना तथा अपचलन गरी ठगी भएको निस्कर्ष निकालेको थियो  ।सोहीअनुसार मुद्दा दर्ता भएकामध्ये २ सय १० जना ऋणीलाई सहकारी ऐन २०७४ को दफा १२२ को (छ), (झ) र (ञ) बमोजिमको कसुर गरेको अभियोगमा दफा १२४ को उपदफा १ को उपदफा १ को खण्ड (घ) को २ बमोजिम सजाय हुनुपर्ने माग दाबी गरिएको छ । बराह सहकारीका सञ्चालक र उच्च तहका कर्मचारीलाई भने सहकारी ऐन २०७४ र सङ्गठित अपराध निवारण ऐन २०७० वमोजिम कारबाही तथा सजायको माग गरिएको छ । यी दुवै कसुरमा बराह ग्रुप अफ कम्पनीका अध्यक्ष शिवकुमार विश्वकर्मा (लामिछाने), बहिनी मन्दिरा लामिछाने, सहकारीका अध्यक्ष मानबहादुर विश्वकर्मा, हरिकुमार धमला (विश्वकर्मा), प्रकाश लामगादे, शुभराज खाती, विकास लामगादे, सुरेश विक, शोभराज भन्ने अम्बरबहादुर विश्वकर्मा, रवि पोर्तेल, पूर्णबहादुर कालिकोटे भन्ने पूर्णकुमार विश्वकर्मा, रिना राई (लामिछाने), भोजमान लामगादे, गंगाबहादुर कालिकोटे, शरण विश्वकर्मा, विकास भन्ने विकास गजमेर, लालबहादुर विश्वकर्मा, कृष्णा भन्ने अम्बर प्रसाद खाती, सुदिन विक, कुमार दुतरात भन्ने कुमार विक, अनुपकुमार खड्गी, विष्णुकुमारी तुलाधर, अस्मिता भण्डारी, दातेन्जी शेर्पालगायतको नाम रहेको छ । प्रहरीमा सहकारी पीडितबाट २ सय ८१ वटा जाहेरी सङ्ख्या परेको प्रमुख तिम्सिनाले बताउनुभयो । जसमा ४ हजार १ सय ६८ जना पीडितले जाहेरी दिएका छन् । धरान बाहेक अन्य ठाउँ तथा विदेशमा समेत पीडितहरू रहेकाले अझै पीडितहरूको सङ्ख्या बढ्ने उहाँले बताउनुभयो । मुद्दामा पक्राउ परेकाहरूको आइतबारबाट अदालतमा बयान सुरु भएको छ । अभियोग दर्ता भएकामध्ये हाल १३ जना मात्र पक्राउ परेका छन् । अन्य फरारसूचीमा छन् ।बराह सहकारीमा लिएको रकम तिरिसकेको भए पनि पुनः ऋणीमा नाम आएको भनि गुनासो आएकाले ऋणीहरूले आफूले ऋण तिरेको बिलसहित अदालतमा पेस हुनुपर्ने प्रमुख तिम्सिनाले बताउनुभयो ।",
      "link": "https://gorkhapatraonline.com/news/145622",
      "image": "https://gorkhapatraonline.com/storage/media/256839/conversions/araha--original-thumb.jpg"
    },
    {
      "slug": "145568",
      "title": "सरकारले तोकेको मूल्य पाउँदैनन् दुग्ध उत्पादक किसान",
      "timestamp": 1740960000000,
      "source": "gp",
      "content": "दुग्ध उत्पादक किसानले सरकारले तोकेको दूधको मूल्य नपाएको गुनासो गरेका छन् । भारतीय सीमा क्षेत्रबाट दुग्धजन्य पदार्थ आएपछि यहाँ उत्पादित दूधले बजारसँगै मूल्य पाउन नसकेको हो ।",
      "longContent": "चितवन, फागुन १९  गते ।  दुग्ध उत्पादक किसानले सरकारले तोकेको दूधको मूल्य नपाएको गुनासो गरेका छन् । भारतीय सीमा क्षेत्रबाट दुग्धजन्य पदार्थ आएपछि यहाँ उत्पादित दूधले बजारसँगै मूल्य पाउन नसकेको हो । निजी डेरीहरुले कम मूल्यमा दूध लैजाने गरेको उनीहरुको भनाइ छ । विकल्प नहुँदा सस्तोमा दूध बिक्री गर्न बाध्य भएको किसान बताउँछन् । चितवन जिल्ला दुग्ध उत्पादक सहकारी सङ्घका अध्यक्ष किशोर बगालले राज्यले चार फ्याट र आठ एसएनएफ भएको दूधलाई कार्यालय सञ्चलान मूल्य बाहेक रु ६५ प्रतिलिटर तोकेकोमा उनीहरुले यस मूल्यमा रु ३ कम गरेर लैजाने गरेको  जानकारी दिनुभयो । उहाँले भन्नुभयो “दूधको आयात नरोकिँदा उनीहरुले दूध नलैजाने धम्की दिँदै  मूल्य घटाउने गरेका हुन ।” अहिले दूध र दुग्धजन्य पदार्थ आयात हुँदा सस्तोमा पाउने भएकाले नेपाली किसान मर्कामा परेका हुन । जिल्लामा रहेका एकसय १५ वटा दुग्ध उत्पादक सहकारी संस्थाबाट देशका ४० भन्दा बढी ठूला दुग्ध उत्पादक कम्पनीले दूध लाने गरेको भए पनि राज्यले तोकेको मूल्य भन्दा कममा दूध बेच्न बाध्य भएको उहाँले बताउनुभयो । जिल्लामा दैनिक तीन लाख ५० हजार लिटर दूध उत्पादन हुँदै आएको छ । जसमध्ये एक लाख ५० हजार लिटर दूध जिल्ला बाहिरका उद्योगले खपत गर्ने गरेका छन् । विगत ६ महिनादेखिको दूधको भुक्तानी नपाएका किसानलाई आफूले भनेको मूल्यामा दूध नपाए भोलिबाट दूध लिन आउँदिन भन्ने गरेको उहाँले बताउनुभयो ।भुक्तानी माग्दा दूध लिन नआउने डरमा किसान रहेको उहाँको भनाइ छ । अहिले जिल्लाका किसानले रु ८० करोड भन्दा बढी  भुक्तानी पाउन सकेका छैनन् । भदौ देखियता दुग्ध विकास संस्थान र निजी कम्पनीबाट दुग्ध उत्पादक किसानले भुक्तानी नपाएका हुन । संस्थानको रु ३५ करोड भुक्तानी हुन बाँकी रहेको उहाँले बताउनुभयो । जिल्लामा अहिले ४० हजार बढी दुग्ध उत्पादक किसान रहेका छन् । उनीहरुको समस्या समाधानका लागि राज्यले चासो नदेखाउँदा किसान चिन्तित बनेका छन् । रासस",
      "link": "https://gorkhapatraonline.com/news/145568",
      "image": "https://gorkhapatraonline.com/storage/media/256701/conversions/Untitled-1-original-thumb.jpg"
    },
    {
      "slug": "145548",
      "title": "यस्तो छ आजको विदेशी मुद्राको विनिमयदर",
      "timestamp": 1740960000000,
      "source": "gp",
      "content": "नेपाल राष्ट्र बैङ्कले आजका लागि विदेशी मुद्राको विनिमयदर निर्धारण गरेको छ । आज अमेरिकी एक डलर खरिददर  १३९ रुपैयाँ ७० पैसामा खरिद तथा  १४० रुपैयाँ ३० पैसामा बिक्री हुने छ भने भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकिएको छ ।",
      "longContent": "काठमाडौँ, फागुन १९  गते ।  नेपाल राष्ट्र बैङ्कले आजका लागि विदेशी मुद्राको विनिमयदर निर्धारण गरेको छ । आज अमेरिकी एक डलर खरिददर  १३९ रुपैयाँ ७० पैसामा खरिद तथा  १४० रुपैयाँ ३० पैसामा बिक्री हुने छ भने भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकिएको छ ।यसैगरी, युरो एकको खरिददर १४४ रुपैयाँ ९५ पैसा र बिक्रीदर १४५ रुपैयाँ ५८ पैसा, स्टर्लिङ पाउण्ड एकको खरिददर १७५ रुपैयाँ ७२ पैसा र बिक्रीदर १७६ रुपैयाँ ४८ पैसा, स्विस फ्र्याङ्क एकको खरिददर १५४ रुपैयाँ ६३ पैसा र बिक्रीदर १५५ रुपैयाँ २९ पैसा निर्धारण भएको छ ।  अष्ट्रेलियन डलर एकको खरिददर ८६ रुपैयाँ ७३ पैसा र बिक्रीदर ८७ रुपैयाँ ११ पैसा, क्यानेडियन डलर एकको खरिददर ९६ रुपैयाँ ५७ पैसा र बिक्रीदर ९६ रुपैयाँ ९९ पैसा, सिङ्गापुर डलर एकको खरिददर १०३ रुपैयाँ ४० पैसा र बिक्रीदर १०३ रुपैयाँ ८४ पैसा निर्धारण भएको छ ।जापानी येन १० को खरिददर नौ रुपैयाँ २७ पैसा र बिक्रीदर नौ रुपैयाँ ३१ पैसा, चिनियाँ युआन एकको खरिददर १९ रुपैयाँ १८ पैसा र बिक्रीदर १९ रुपैयाँ २६ पैसा, साउदी रियाल एकको खरिददर ३७ रुपैयाँ २५ पैसा र बिक्रीदर ३७ रुपैयाँ ४१ पैसा, कतारी रियाल एकको खरिददर ३८ रुपैयाँ ३३ पैसा र बिक्रीदर ३८ रुपैयाँ ५० पैसा कायम भएको बैङ्कले जनाएको छ ।  थाई भाट एकको खरिददर चार रुपैयाँ ०८ पैसा र बिक्रीदर चार रुपैयाँ १० पैसा, युएई दिराम एकको खरिददर ३८ रुपैयाँ ०३ पैसा र बिक्रीदर ३८ रुपैयाँ २० पैसा, मलेसियन रिङ्गेट एकको खरिददर ३१ रुपैयाँ ३१ पैसा र बिक्रीदर ३१ रुपैयाँ ४४ पैसा, साउथ कोरियन वन एक सयको खरिददर नौ रुपैयाँ ५६ पैसा र बिक्रीदर नौ रुपैयाँ ६० पैसा, स्विडिस क्रोनर एकको खरिददर १२ रुपैयाँ ९९ पैसा र बिक्रीदर १३ रुपैयाँ ०५ पैसा र डेनिस क्रोनर एकको खरिददर १९ रुपैयाँ  ४४ पैसा र बिक्रीदर १९ रुपैयाँ ५२ पैसा तोकिएको छ । केन्द्रीय बैङ्कले हङकङ डलर एकको खरिददर १७ रुपैयाँ ९६ पैसा र बिक्रीदर १८ रुपैयाँ ०४ पैसा, कुवेती दिनार एकको खरिददर ४५२ रुपैयाँ १३ पैसा र बिक्रीदर ४५४ रुपैयाँ ०७  पैसा, बहराइन दिनार एकको खरिददर ३७० रुपैयाँ ६६ पैसा र बिक्रीदर ३७२ रुपैयाँ २५ पैसा, ओमनी रियाल एकको खरिददर ३६२ रुपैयाँ ८६ पैसा र बिक्रीदर ३६४ रुपैयाँ ४२ पैसा निर्धारण गरेको छ ।  राष्ट्र बैङ्कका अनुुसार प्रस्तुत विनिमयदरलाई आवश्यकतानुसार जुनसुकै समयमा पनि संशोधन गर्न सकिने  छ भने वाणिज्य बैङ्कले तोक्ने विनिमयदर भने फरक हुनसक्नेछ । रासस",
      "link": "https://gorkhapatraonline.com/news/145548",
      "image": "https://gorkhapatraonline.com/storage/media/256680/conversions/dolor-original-thumb.jpg"
    },
    {
      "slug": "145537",
      "title": "कोषका सहभागीलाई विशेष छुट",
      "timestamp": 1740960000000,
      "source": "gp",
      "content": "नागरिक लगानी कोषका सहभागी, सेयरधनी र कर्मचारीलाई सहिद गङ्गालाल राष्ट्रिय हृदय केन्द्र्रको पेइङ क्लिनिक, सिल्भर, गोल्डन र प्लेटेनियम कर्पोरेट कार्डियक प्याकेजमा १० प्रतिशत छुट उपलब्ध हुने भएको छ ।",
      "longContent": "गोरखापत्र समाचारदाताकाठमाडौँ, फागुन १९ गते । नागरिक लगानी कोषका सहभागी, सेयरधनी र कर्मचारीलाई सहिद गङ्गालाल राष्ट्रिय हृदय केन्द्र्रको पेइङ क्लिनिक, सिल्भर, गोल्डन र प्लेटेनियम कर्पोरेट कार्डियक प्याकेजमा १० प्रतिशत छुट उपलब्ध हुने भएको छ । सो छुटसम्बन्धी सम्झौतामा आइतबार कोषका कार्यकारी निर्देशक पर्वतकुमार कार्की र केन्द्रका कार्यकारी निर्देशक डा. रवि मल्लले हस्ताक्षर गर्नुभएको हो । सम्झौतासँगै अब कोषका सदस्य, सहभागी, सेयरधनी, कर्मचारीले उक्त छुट पाउने छन् । छुटका लागि कोषको परिचयपत्र वा सहभागी परिचयपत्र अनिवार्य पेस गर्नुपर्ने व्यवस्था गरिएको छ ।",
      "link": "https://gorkhapatraonline.com/news/145537",
      "image": "https://gorkhapatraonline.com/storage/media/256668/conversions/cit+-ganalal-hospital-original-thumb.jpg"
    },
    {
      "slug": "145536",
      "title": "पल्लभीको आइपिओ आउने",
      "timestamp": 1740960000000,
      "source": "gp",
      "content": "पल्लभी लुब्रिकेन्टस लिमिटेडले प्राथमिक सेयर (आइपिओ) निष्कासन गर्ने भएको छ । जसका लागि कम्पनीले बिक्री प्रबन्धकमा नबिल इन्भेस्टमेन्ट बैङ्क लिमिटेडलाई नियुक्त गरेको छ ।",
      "longContent": "सुनसरी समाचारदाताइटहरी, फागुन १९ गते । पल्लभी लुब्रिकेन्टस लिमिटेडले प्राथमिक सेयर (आइपिओ) निष्कासन गर्ने भएको छ । जसका लागि कम्पनीले बिक्री प्रबन्धकमा नबिल इन्भेस्टमेन्ट बैङ्क लिमिटेडलाई नियुक्त गरेको छ ।यससम्बन्धी सम्झौतापत्रमा पल्लभी लुब्रिकेन्टस लिमिटेडका तर्फबाट कम्पनीका अध्यक्ष श्याम राठी तथा नबिल इन्भेस्टमेन्ट बैङ्क लिमिटेडका तर्फबाट प्रमुख कार्यकारी अधिकृत मनिषनारायण जोशीले हस्ताक्षर गर्नुभएको छ । कम्पनीले विद्यमान धितोपत्र दर्ता तथा निष्कासनसम्बन्धी नियमावली र धितोपत्र निष्कासन तथा बाँडफाँटसम्बन्धी निर्देशिकाहरूमा भएको व्यवस्थाबमोजिम निकट भविष्यमा नियमनकारी निकायबाट आवश्यक स्वीकृति प्राप्त गरी सर्वसाधारणमा प्राथमिक सेयरको सार्वजनिक निष्कासन गर्ने कम्पनीका अध्यक्ष राठीले जानकारी दिनुभयो ।",
      "link": "https://gorkhapatraonline.com/news/145536",
      "image": "https://gorkhapatraonline.com/storage/media/256667/conversions/1627526352.ipo-original-thumb.jpg"
    },
    {
      "slug": "145535",
      "title": "चोभार बन्दरगाहका लागि तातोपानीबाट सवारी",
      "timestamp": 1740960000000,
      "source": "gp",
      "content": "काठमाडौँको चोभार सुक्खा बन्दरगाहमा भन्सार जाँचपासका लागि तातोपानी नाकाबाट सवारीसाधन आउन सुरु गरेका छन् ।",
      "longContent": "गोरखापत्र समाचारदाताकाठमाडौँ, फागुन १९ गते । काठमाडौँको चोभार सुक्खा बन्दरगाहमा भन्सार जाँचपासका लागि तातोपानी नाकाबाट सवारीसाधन आउन सुरु गरेका छन् ।वीरगन्जबाट मात्र कन्टेनरमा आएका कार्गो र नयाँ सवारीसाधन भन्सार जाँचपासका लागि आउने गरेकामा गत बिहीबारदेखि तातोपानी नाकाबाट समेत भन्सार जाँचपासका लागि मालवाहक सवारीसाधन आउन सुरु गरेका हुन् ।  कोभेक–क्रिग–कालिका जोइन्ट भेन्चर कम्पनीले आयात गरेको हाइड्रोपावरको सामान बोकेका चार वटा कन्टेनर पहिलो पटक तातोपानी नाकाबाट भन्सार जाँचपासका लागि सिधै चोभार सुक्खा बन्दरगाह आइपुगेको नेपाल इन्टरमोडल यातायात विकास समितिले जनाएको छ ।  अर्थ मन्त्रालयले २०८१ कात्तिकमा राजपत्रमा सूचना प्रकाशित गरी तातोपानी र रसुवा भन्सार कार्यालयबाट आन्तरिक परिवहन गरी चोभारस्थित सुक्खा बन्दरगाह भन्सार कार्यालयमा भन्सार जाँचपासका लागि सामान ल्याउन चाहने पैठारीकर्ताका लागि सडकमार्ग तोकेको थियो । यसअघि दक्षिणी नाकाहरू वीरगन्ज, विराटनगर, काँकडभिट्टा र भैरहवा भन्सार कार्यालयबाट मात्र चोभार सुक्खा बन्दरगाहमा भन्सार जाँचपासका लागि सामान ल्याउन पाउने व्यवस्था थियो ।  समितिका कार्यकारी निर्देशक आशिष गजुरेलले तातोपानी नाकाबाट समेत भन्सार जाँचपासका लागि कन्टेनरमा मालवस्तु आउन थालेपछि चोभार सुक्खा बन्दरगाहमा थप चहलपहल बढेको र उक्त सुक्खा बन्दरगाह पूर्ण क्षमतामा सञ्चालनमा ल्याउन थप टेवा पुग्ने जानकारी दिनुभयो । पर्याप्त भौतिक पूर्वाधार, न्यूनतम सेवा शुल्कलगायत स्तरीय सेवा प्राप्त हुने भएकाले आगामी दिनमा आयात निर्यातकर्ताहरूले नियमित रूपमा मालवाहक सवारीसाधन सवारी चोभार आउनेसमेत उहाँले जानकारी दिनुभयो । आगामी दिनमा रसुवा नाकाबाट पनि भन्सार जाँचपास गर्न सवारीसाधन तथा कन्टेनर आउने वातावरण बनेको समितिले जनाएको छ । काठमाडौँमा आयात हुने सामान र काठमाडौँ वरिपरिबाट निर्यात गर्न चोभार सुक्खा बन्दरगाहबाट स्तरीय सेवा दिइने हुँदा यस बन्दरगाहको अधिकतम प्रयोग गर्न समितिले व्यवसायीलाई जोड दिएको छ । २०७८ चैत २२ गतेदेखि चोभार बन्दरगाह सञ्चालनमा आएको थियो ।",
      "link": "https://gorkhapatraonline.com/news/145535",
      "image": "https://gorkhapatraonline.com/storage/media/256666/conversions/CHOVAR-SUKKHA-original-thumb.jpg"
    },
    {
      "slug": "145534",
      "title": "झुक्याउन नपाइने, सूचीकृत हुनुपर्ने",
      "timestamp": 1740960000000,
      "source": "gp",
      "content": "अनलाइनमार्फत हुने व्यापार कानुनी दायरामा आएको छ ।",
      "longContent": "काठमाडौँ, फागुन १९ गते । अनलाइनमार्फत हुने व्यापार कानुनी दायरामा आएको छ । राष्ट्रिय सभाबाट विद्युतीय व्यापारका सम्बन्धमा व्यवस्था गर्न बनेको विधेयक आइतबार पुनः पारित भएसँगै नेपालमा विभिन्न माध्यमबाट भइरहेका अनलाइन व्यापार सरकारी नियमनको दायराभित्र परेका हुन् । यससँगै दर्ता अथवा सूचीकृत नभई विभिन्न किसिमका सामाजिक सञ्जालबाट भइरहेका अनलाइन व्यापार गतिविधिले पनि कानुनी प्रक्रिया पालन गर्नुपर्ने दायित्व सिर्जना भएको छ । पारित विधेयकले विक्रेता, मध्यस्थकर्ता र क्रेताको दायित्व स्पष्ट गरेको छ । त्यसमध्ये सबैभन्दा धेरै जिम्मेवारी विक्रेताको पक्षमा छ । कानुनबमोजिम वस्तु तथा सेवाको व्यापार गर्न स्थापित विक्रेताले अनलाइनबाट व्यापार गर्न चाहेको अवस्थामा अनिवार्य रूपमा विद्युतीय प्लेटफर्म स्थापना गर्नुपर्ने छ । उक्त प्लेटफर्ममा दर्ता भएको प्रमाण तथा व्यवसायबारे सम्पूर्ण विवरण उपलब्ध गराउनुपर्ने उल्लेख छ । त्यसरी विद्युतीय प्लेटफर्म बनाइसकेपछि त्यसलाई वाणिज्य, आपूर्ति तथा उपभोक्ता हित संरक्षण विभागले स्थापना गरेको विद्युतीय व्यापार पोर्टलमा विक्रेताले सूचीकृत गर्नुपर्ने दायित्व हुने छ । विद्युतीय प्लेटफर्ममा अनलाइन व्यापार गर्ने वस्तु वा सेवासँग सम्बन्धित सम्पूर्ण विवरण, ढुवानीको प्रक्रिया र शुल्क, वारेन्टी तथा ग्यारेन्टीको व्यवस्था, वस्तु तथा सेवा हस्तान्तरण गर्न लाग्ने समय र मिति प्रस्ट उल्लेख गर्नुपर्ने कानुनी व्यवस्था गरिएको छ ।  सूचीमा दर्ता भएका अनलाइन व्यापार गर्ने व्यवसायीले उपभोक्ता झुक्याउन नपाउने प्रावधान पनि पारित विधेयकले समेटेको छ । नेपालमा अनलाइनबाट हुने व्यापारमा प्रतिबद्धताबमोजिम वस्तु नपाइने र झुक्याउने गरेको गुनासो हुने गर्छ । विधेयकले उक्त गुनासोलाई सम्बोधन गर्दै “बिक्रीका लागि राखिएको वस्तु वा सेवाको विज्ञापन गर्दा त्यस्तो वस्तु वा सेवाको वास्तविक विशेषता, त्यसको प्रयोग विधि तथा अन्य विवरण क्रेता वा उपभोक्तालाई झुक्याउने गरी प्रस्तुत गर्न नहुने,” उल्लेख गरेको छ । त्यस्तै कारोबारको अभिलेख सुरक्षित राख्नुपर्ने र वारेन्टी तथा ग्यारेन्टीका सर्त पालना गर्नुपर्र्ने व्यवस्था पनि विधेयकले गरेको छ । अनलाइनमार्फत खरिद गर्ने उपभोक्ताले भोग्दै आएको वस्तु तथा सेवा फिर्ता नहुने समस्यालाई पनि पारित विधेयकले सम्बोधन गरेको छ । जस अनुसार ऐनबमोजिम खरिद गरेको कुनै वस्तु वा सेवा क्रेताले माग गरेबमोजिमको नभएको व्यवसायीलाई फिर्ता गर्न सक्ने अधिकार सुरक्षित गरिएको छ । त्यसरी फिर्ता भएको वस्तु तथा सेवा क्रेताले चाहेमा सोही मूल्य बराबरको अर्को वस्तु तथा सेवा उपलब्ध गराउन सक्ने व्यवस्था गरिएको छ । नेपालमा अनलाइन व्यापार गर्ने फर्मले विदेशी अनलाइन फर्मबाट वस्तु तथा सेवा खरिद गरी आयात गर्न सक्ने व्यवस्थालाई ऐनले खुला राखिदिएको छ । नेपालबाट बिक्री गरेको अवस्थामा भने अग्रिम भुक्तानी लिएर निर्यात गर्न सकिने प्रावधान छ । अनलाइन व्यापारसँग सम्बन्धित कुनै व्यक्तिको सूचना गोप्य राख्नुपर्ने दायित्व पनि व्यवसायीलाई तोकिएको छ । अनलाइन व्यापारका क्रममा खरिदकर्ताको दायित्व पनि विधेयकले सिर्जना गरेको छ । अनलाइन व्यापार गर्ने क्रममा क्रेताले कसैलाई दुःख दिन नहुने, जाँची हेरेर मात्र खरिद गर्नुपर्ने प्रावधान राखिएको छ । अनलाइन व्यापारलाई व्यवस्थित गर्न पारित विधेयकले सजायको पनि व्यवस्था गरेको छ । जस अनुसार कानुनबमोजिम पूरा गर्नुपर्ने दायित्व पूरा नगरेमा निरीक्षण अधिकृतले १० हजार रुपियाँदेखि ५० हजार रुपियाँसम्म जरिबाना गर्न सक्ने, दुई वर्षदेखि तीन वर्षसम्म कैद वा तीन लाखदेखि पाँच लाख रुपियाँसम्म जरिबाना वा दुवै सजाय हुने प्रावधान राखिएको छ । अनलाइन व्यापारको क्रममा कानुनबमोजिम दायित्व पूरा नभएमा सम्बन्धित पक्षले विभागका महानिर्देशक र निरीक्षण अधिकृतलाई प्रमाणसहित उजुरी दिन सक्ने व्यवस्था गरिएको छ । राष्ट्रपतिबाट प्रमाणीकरण भएपछि विधेयकले ऐनका रूप लिने छ ।",
      "link": "https://gorkhapatraonline.com/news/145534",
      "image": "https://gorkhapatraonline.com/storage/media/256665/conversions/online-original-thumb.jpg"
    },
    {
      "slug": "145533",
      "title": "ठुला आयोजनामा केन्द्रित हुन सुझाव",
      "timestamp": 1740960000000,
      "source": "gp",
      "content": "पूर्वअर्थ सचिवले अर्थतन्त्रमा थप सुधारका लागि बोल्ड कदम चाल्न सुझाव सरकारलाई दिएका छन् । अर्थ मन्त्रालयले पूर्वअर्थ सचिवसँग अर्थतन्त्र सुधारबारे गरेको छलफलमा त्यस्तो सुझाव दिएका हुन् ।",
      "longContent": "गोरखापत्र समाचारदाताकाठमाडौँ, फागुन १९ गते । पूर्वअर्थ सचिवले अर्थतन्त्रमा थप सुधारका लागि बोल्ड कदम चाल्न सुझाव सरकारलाई दिएका छन् । अर्थ मन्त्रालयले पूर्वअर्थ सचिवसँग अर्थतन्त्र सुधारबारे गरेको छलफलमा त्यस्तो सुझाव दिएका हुन् । अर्थ मन्त्रालयमा आयोजित कार्यक्रममा उनीहरूले प्रतिफल नदिने आयोजनामा निर्ममतापूर्वक कैँची चलाउन, ठुला आयोजनामा केन्द्रित हुन, वित्तीय सङ्घीयतालाई प्रभावकारी बनाउन, पुँजीगत खर्चका लागि सम्बन्धित मन्त्रालय र विभागलाई उत्तरदायी बनाउन सङ्घ, प्रदेश र स्थानीय तहबिच समन्वय बढाउनुपर्ने सुझाव दिएको अर्थमन्त्रीको सचिवालयले जनाएको छ । त्यसै गरी चालु खर्चमा मितव्ययिता अपनाउन, आन्तरिक स्रोत वृद्धि गर्न, राष्ट्रिय गौरवका आयोजनामा खर्चलाई प्रभावकारी बनाउन, अनौपचारिक अर्थतन्त्रलाई न्यूनीकरण गर्न सुझाव दिएका छन् । पूर्वअर्थ सचिवहरूले बिमा, सहकारी, पुँजी बजार र संस्थानलाई व्यवस्थित गर्नुपर्नेमा जोड दिनुका साथै सम्पत्ति शुद्धीकरण र अनुसन्धान विभागलाई अर्थ मन्त्रालयमातहत ल्याउनुपर्ने पनि सुझाव दिएका छन् । वैदेशिक सहयोगमा सहयोग र ऋणभन्दा लगानीमा जोड दिनुपर्ने, जलवायु वित्तलाई जोड दिनुपर्ने, तथ्यपरक र कार्यान्वयन गर्ने गरी बजेट ल्याउनुपर्ने पनि पूर्वसचिवको सुझाव छ । सामाजिक सुरक्षाबारे समीक्षा गरी एकीकृत गर्न, रुग्ण उद्योगलाई अध्ययनका आधारमा हटाउन, कर छुट दिँदा विचार गर्न, राजस्व परिचालनका क्षेत्रमा थप विकल्प खोज्न, बजारमा तरलता बढाउन, राज्यलाई दीर्घकालीन दायित्व पर्ने क्षेत्रमा विशेष ध्यान पु¥याउन पनि अर्थ मन्त्रालयलाई सुझाव दिएका छन् । त्यसै गरी वैकल्पिक वित्त व्यवस्थापनलाई प्राथमिकता दिन, राजस्वको लक्ष्य महत्वाकाङ्क्षीभन्दा यथार्थपरक राख्न, पुँजी खर्च वृद्धि गर्न, वित्त नीति र मौद्रिक नीतिबिच तालमेल मिलाउन, तथ्यमा आधारित भएर नीति र बजेट बनाउन, भएका ऐन कानुनको प्रभावकारी कार्यान्वयन गर्न, नीतिगत स्थिरता कायम गर्न, सेवा क्षेत्रमा केन्द्रित हुनुपर्नेमा पनि जोड दिएका छन् । पूर्वअर्थ सचिवहरूले निजी क्षेत्रलाई सहज हुने गरी व्यावसायिक वातावरण वृद्धि गर्न पनि सुझाव दिएका छन् ।कार्यक्रममा पूर्वमुख्य सचिव एवं पूर्वअर्थ सचिव डा. विमल कोइराला, पूर्वअर्थ सचिवहरू रामेश्वर खनाल, भानु आचार्य, कृष्णहरि बाँस्कोटा, सुमन शर्मा, डा. राजन खनाल, शिशिर ढुङ्गाना, मधु मरासिनी र पूर्वराजस्व सचिवद्वय लालशङ्कर घिमिरे र रामशरण पुडासैनी सहभागी हुनुहुन्थ्यो । अर्थ सचिव घनश्याम उपाध्याय र राजस्व सचिव दिनेशकुमार घिमिरले पूर्वसचिवहरूबाट प्राप्त सुझावलाई ध्यान दिएर अघि बढ्ने बताउनुभएको थियो ।",
      "link": "https://gorkhapatraonline.com/news/145533",
      "image": "https://gorkhapatraonline.com/storage/media/256664/conversions/19-gate-original-thumb.jpg"
    },
    {
      "slug": "145532",
      "title": "अबको प्राथमिकता ‘पम्प स्टोरेज’",
      "timestamp": 1740960000000,
      "source": "gp",
      "content": "नेपाल विद्युत् प्राधिकरणले पम्प स्टोरेज जलविद्युत् आयोजना निर्माणलाई प्राथमिकतामा राखी अगाडि बढाउने जनाएको छ ।",
      "longContent": "गोरखापत्र समाचारदाताकाठमाडौँ, फागुन १९ गते । नेपाल विद्युत् प्राधिकरणले पम्प स्टोरेज जलविद्युत् आयोजना निर्माणलाई प्राथमिकतामा राखी अगाडि बढाउने जनाएको छ । प्राधिकरण अन्तर्गतको आयोजना विकास विभागले देशभरि १५६ वटा पम्प स्टोरेज आयोजना पहिचान गरेकामा ४२ हजार मेगावाटका ३३ वटा आयोजना छनोट र स्तरीकरण गरिएको छ । यस क्रममा रुकुमपश्चिमस्थित स्यार्पु तालमा ३३२ मेगावाटको पम्प स्टोरेज आयोजनाको सर्वेक्षण अनुमतिपत्र लिई सम्भाव्यता अध्ययन भइरहेको र ६७० मेगावाटको दुधकोशी जलाशययुक्त जलविद्युत् आयोजनाले पनि दुई सय मेगावाटको पम्प स्टोरेज आयोजनाको अध्ययन गरिरहेको प्राधिकरणका कार्यकारी निर्देशक कुलमान घिसिङले जानकारी दिनुभयो । काठमाडौँ उपत्यका एवं विद्युत् भार केन्द्रनजिकै, पहुँच सडक, प्रसारण लाइनलगायतका सम्पूर्ण पूर्वाधारको सुगमता रहेको धादिङको बेनीघाट, रोराङ र चितवनको इच्छाकामना गाउँपालिकामा पर्ने हुग्दी र मोवा खोलामा करिब १५९६ मेगावाटको हुलिङटार–दुकिम पम्प स्टोरेज आयोजना निर्माणका लागि सम्भाव्यता अध्ययन गरिने भएको छ । आयोजना विकास विभागले हाल आयोजनाको डेस्क अध्ययन गरिरहेको छ । आयोजनाका लागि हुग्दी (माथिल्लो क्षेत्र) र मोवा (तल्लो क्षेत्र) खोलामा क्रमशः करिब ४५ र १०३ मिटर अग्लो बाँध बनाई दुई वटा जलाशय निर्माण गरिने छ । विद्युत्गृह मोवाखोलामा रहने छ । हुग्दीखोलाको जलाशयमा भण्डार भएको पानीलाई प्रयोग गरी विद्युत् उत्पादन गरिने छ । विद्युत् उत्पादनपछि मोवाखोला (तल्लो जलाशय) मा भण्डारण भएको पानीलाई पम्प गरी पुनः हुग्दीखोला (माथिल्लो जलाशय) मा खसालिने छ । आयोजनालाई विद्युत्को बढी माग हुने समय (पिक) मा छ घण्टा पूर्ण क्षमतामा चलाउन सकिने गरी डिजाइन प्रस्ताव गरिएको आयोजना विभागका प्रमुख नसिबमानसिङ प्रधानले जानकारी दिनुभयो ।  पम्प स्टोरेज आयोजनामा विद्युत्को न्यूनतम माग भएको (अफ पिक) अथवा ऊर्जा न्यूनतम मूल्य भएको समयमा पानीलाई पम्पले तानेर नदीको माथिल्लो भागमा बनाइएको जलाशयमा भण्डारण गरिन्छ । यसरी भण्डार गरिएको पानीलाई पिक अथवा बढी मूल्य भएको समयमा प्रयोग गरी विद्युत् उत्पादन गरिन्छ । विद्युत् प्रणाली स्थिरता, पिक डिमान्ड एवं खपत गरी बढी भएको विद्युत् (सरप्लस इनर्जी) व्यवस्थापन र ऊर्जा सुरक्षाका लागि पम्प स्टोरेज आयोजनालाई महत्वपूर्ण मानिन्छ । अफ पिक समयमा पम्प गरी भण्डारण गरिएको पानीको प्रयोगमार्फत पिक समयमा विद्युत् उत्पादन गरी आन्तरिक रूपमा खपत गर्ने र सरप्लस इनर्जीलाई भारततर्फ पिकमा महँगोमा बिक्री गर्न सकिने दाबी प्राधिकरणको छ । प्राधिकरणका कार्यकारी निर्देशक घिसिङ, विभागका निर्देशक प्रधानलगायतको टोलीले शनिबार धादिङ र चितवनमा पर्ने हुलिङटार–दुकिम पम्प स्टोरेज आयोजनाको स्थलगत निरीक्षण गरी त्यस क्षेत्रको अवस्थाको जानकारीसमेत लिइएको छ । कार्यकारी निर्देशक घिसिङले भौगोलिक अवस्थिति, वातावरणीय तथा सामाजिक अवस्था, उक्त स्थलसम्म पुग्न आवश्यक पहुँच पूर्वाधारको सुगमता, उत्पादित विद्युत् प्रवाहका लागि प्रसारण लाइनको उपलब्धता र विद्युत् भार केन्द्रभन्दा नजिक रहेकाले प्रारम्भिक अध्ययनबाट अन्य आयोजनाको तुलनामा हुलिङटार–दुकिम आयोजना निर्माणका लागि आकर्षक देखिएको बताउनुभयो । आयोजनालाई पहिलो चरणमा करिब ५१० मेगावाटमा निर्माण गर्ने र क्रमशः बढाउँदै पूर्ण क्षमताको बनाउन सकिने उहाँले बताउनुभयो । आयोजनाबाट वार्षिक रूपमा करिब तीन अर्ब ३६ करोड युनिट ऊर्जा उत्पादन हुने छ । आयोजनाको प्रतिमेगावाट लागत करिब पाँच लाख ८७ हजार अमेरिकी डलर (करिब सात करोड ७५ लाख रुपियाँ) लाग्ने अनुमान गरिएको छ ।",
      "link": "https://gorkhapatraonline.com/news/145532",
      "image": "https://gorkhapatraonline.com/storage/media/256663/conversions/pump-storage-original-thumb.jpg"
    },
    {
      "slug": "145512",
      "title": "अर्थतन्त्र सुधारबारे पूर्व अर्थसचिवसँग छलफल :  ठूला आयोजनामा केन्द्रित हुन सुझाव",
      "timestamp": 1740873600000,
      "source": "gp",
      "content": "अर्थ मन्त्रालयले पूर्व अर्थ सचिवसँग अर्थतन्त्र सुधारबारे छलफल गरेको छ। पूर्व अर्थ सचिवले अर्थतन्त्रमा थप सुधारका लागि बोल्ड कदम चाल्न सुझाव दिएका छन्।",
      "longContent": "काठमाडौँ, फागुन १८ गते। अर्थ मन्त्रालयले पूर्व अर्थ सचिवसँग अर्थतन्त्र सुधारबारे छलफल गरेको छ। पूर्व अर्थ सचिवले अर्थतन्त्रमा थप सुधारका लागि बोल्ड कदम चाल्न सुझाव दिएका छन्। अर्थ मन्त्रालममा आयोजित कार्यक्रममा उनीहरुले प्रतिफल नदिने आयोजनामा निर्मतापूर्वक कैची चलाउन, ठूला आयोजनामा केन्द्रित हुन, वित्तीय संघीयतालाई प्रभावकारी बनाउन, पूँजीगत खर्चका लागि सम्बन्धित मन्त्रालय र विभागहरुलाई उत्तरदायी बनाउन, संघ, प्रदेश र स्थानीय तहबीच समन्वय बढाउनुपर्ने सुझाव दिएका छन्। त्यसैगरी चालू खर्चमा मितव्ययिता अपनाउन, आन्तरिक स्रोतलाई वृद्धि गर्न, राष्ट्रिय गौरवका आयोजनाहरुमा खर्चलाई प्रभावकारी बनाउन, अनौपचारिक अर्थतन्त्रलाई न्यूनीकरण गर्न सुझाव दिएका छन्। पूर्व अर्थ सचिवले बीमा, सहकारी, पूँजीबजार र संस्थानहरुलाई व्यवस्थित गर्नुपर्नेमा जोड दिएका छन्। सम्पत्ति शुद्धिकरण र अनुसन्धान विभागलाई अर्थ मन्त्रालय मातहत ल्याउनु पर्ने उनीहरुको भनाइ छ। वैदेशिक सहयोगमा सहयोग र ऋण भन्दा लगानीमा जोड दिनुपर्ने, जलवायु वित्तलाई जोड दिनु पर्ने, तथ्यपरक र कार्यान्वयन गर्ने गरी बजेट ल्याउनुपर्ने पनि पूर्व सचिवको सुझाव छ। सामाजिक सुरक्षाबारे समीक्षा गरी एकीकृत गर्न, रुग्ण उद्योगलाई अध्ययनका आधारमा हटाउन, कर छुट दिँदा विचार गर्न, राजस्व परिचालनका  क्षेत्रमा थप विकल्प खोज्न, बजारमा तरताल बढाउन, राज्यलाई दीर्धकालीन दायित्व पर्ने क्षेत्रमा विशेष ध्यान पुर्याउन पनि अर्थ मन्त्रालयलाई सुझाव दिएका छन्। त्यसैगरी वैकल्पिक वित्त व्यवस्थापनलाई प्राथमिकता दिन, राजस्वको लक्ष्य महत्वकांक्षी भन्दा यथार्थपरक राख्न, पूँजी खर्च वृद्धि गर्न, वित्तीय नीति र मौद्रिक नीतिबीच तालमेल मिलाउन, तथ्यमा आधारित भएर नीति र बजेट बनाउन, भएका ऐन कानुनको प्रभावकारी कार्यान्वयन गर्न, नीतिगत स्थिरता कायम गर्न, सेवा क्षेत्रमा केन्द्रित हुनुपर्नेमा पनि जोड दिएका छन्। पूर्व अर्थ सचिवले निजी क्षेत्रलाई सहज हुने गरी व्यवसायिक वातावरण वृद्धि गर्न पनि सुझाव दिएका छन्।कार्यक्रममा पूर्व मुख्य सचिव एवं पूर्व अर्थ सचिव डा. बिमल कोइराला, पूर्व अर्थ सचिव रामेश्वर खनाल, भानु आचार्य, कृष्णहरि बाँस्कोटा, सुमन शर्मा, डा. राजन खनाल, शिशिर ढुङ्गाना, मधु मरासिनी र पूर्व राजस्व सचिवद्वय लालशंकर घिमिरे र रामशरण पुडासैनी सहभागी हुनुहुन्थ्यो। अर्थ सचिव घनश्याम उपाध्याय र राजस्व सचिव दिनेशकुमार घिमिरले पूर्व सचिवबाट प्राप्त सुझावलाई ध्यान दिएर अघि बढ्ने बताउनु भएको थियो।",
      "link": "https://gorkhapatraonline.com/news/145512",
      "image": "https://gorkhapatraonline.com/storage/media/256637/conversions/buget-c-original-thumb.jpg"
    },
    {
      "slug": "145490",
      "title": "नेप्से परिसूचकमा उच्च अङ्कको वृद्धि : म्युचुअल फन्ड उपसूचकबाहेक सबै हरियो",
      "timestamp": 1740873600000,
      "source": "gp",
      "content": "साताको पहिलो कारोबार दिन आज नेपाल स्टक एक्सचेन्ज (नेप्से) परिसूचकमा उच्च अङ्कको वृद्धि देखिएको छ । नेप्से परिसूचक ७५ दशमलव २४ अङ्कले बढेर दुई हजार आठ सय ९० को विन्दुमा कायम भएको छ । जुन दुई दशमलव ६७ प्रतिशतको वृद्धि हो ।",
      "longContent": "काठमाडौँ, फागुन १८ गते । साताको पहिलो कारोबार दिन आज नेपाल स्टक एक्सचेन्ज (नेप्से) परिसूचकमा उच्च अङ्कको वृद्धि देखिएको छ । नेप्से परिसूचक ७५ दशमलव २४ अङ्कले बढेर दुई हजार आठ सय ९० को विन्दुमा कायम भएको छ । जुन दुई दशमलव ६७ प्रतिशतको वृद्धि हो ।आज विभिन्न तीन सय दुई कम्पनीका दुई करोड ९१ लाख ६६ हजार छ सय ५६ कित्ता शेयर एक लाख ३९ हजार पाँच सय ९६ पटक खरिदबिक्री हुँदा रू १४ अर्ब २५ करोड चार लाख ७५ हजार सात सय ३६ बराबरको कारोबार भएको छ ।आजको कारोबारमा म्युचुअल फन्ड समूहको उपसूचक एक दशमलव २७ प्रतिशतले घटेको छ भने अरू सबै समूहको उपसूचक हरियाली छाएको छ । सबैभन्दा धेरै उत्पादन तथा प्रशोधन समूह चार दशमलव ७९, जीवन बिमा समूह चार दशमलव ३१, होटल तथा पर्यटन चार दशमलव २८ र वित्त समूह चार दशमलव २८ प्रतिशतले बढेको छ । बैंकिङ दुई दशमलव ५३, विकास बैँक तीन दशमलव ८८, जलविद्युत् एक दशमलव ९८, लगानी तीन दशमलव ०३, लघुवित्त एक दशमलव ३५, निर्जीवन बिमा तीन दशमलव ४१, व्यापार एक दशमलव ०६ र अन्य समूह एक दशमलव ५१ प्रतिशतले बढेको छ ।हिमालयन डिस्टिलरी लिमिटेड, गार्डियन माइक्रोलाइफ इन्स्योरेन्स लिमिटेड र नेपाल लाइफ इन्स्योरेन्स कम्पनी लिमिटेडको शेयर मूल्यमा सकारात्मक सर्किट लागेको छ । समाज लघुवित्त वित्तीय संस्था लिमिटेडको शेयर मूल्यमा भने नकारात्मक सर्किट लागेको छ ।कारोबार रकमका आधारमा सबैभन्दा धेरै नेपाल रिइन्स्योरेन्स कम्पनी लिमिटेडको रू ९७ करोड ५३ लाख ७७ हजार बराबरको कारोबार भएको छ । कारोबार भएका शेयर सङ्ख्याका आधारमा भने सबैभन्दा धेरै घलेम्दी हाइड्रो लिमिटेडको आठ लाख ७३ हजार पाँच सय ७६ कित्ता शेयर किनबेच भएको छ । रासस",
      "link": "https://gorkhapatraonline.com/news/145490",
      "image": "https://gorkhapatraonline.com/storage/media/256582/conversions/Nepse-original-thumb.jpg"
    },
    {
      "slug": "145443",
      "title": "कारबाहीको पत्रपछि पुल निर्माण तीव्र",
      "timestamp": 1740873600000,
      "source": "gp",
      "content": "बाँकेको जानकी गाउँपालिका–४, छत्रपुर र खजुरा गाउँपालिका–४, चल्तुवास्थित किरण नालामा निर्माणाधीन पुलको कामले गति लिएको छ ।",
      "longContent": "बाँके समाचारदाताबाँके, फागुन १८ गते । बाँकेको जानकी गाउँपालिका–४, छत्रपुर र खजुरा गाउँपालिका–४, चल्तुवास्थित किरण नालामा निर्माणाधीन पुलको कामले गति लिएको छ । निर्माण व्यवसायीको जमानत रकम २६ लाख ८० हजार रुपियाँ बैङ्कबाट झिक्न पत्र पठाउँदै सडक पूर्वाधार विकास कार्यालयले अन्य कारबाहीको चेतावनी दिएपछि कामले तीव्रता पाएको छ । पुल निर्माण काम सम्झौता अनुसार दुई वर्षपहिले नै सम्पन्न हुनुपर्ने थियो । निर्माण व्यवसायीको ढिलाइ र त्यसमा कर्मचारीले समयमै उचित निर्णय लिन नसक्दा पुल निर्माण कार्यमा ढिलाइ भइरहेको थियो । अहिले भने पुल निर्माण कार्यले गति लिएको छ । लुम्बिनी प्रदेशको सडक पूर्वाधार विकास कार्यालय नेपालगन्जले निर्माण व्यवसायीले असार मसान्तभित्र काम सम्पन्न गर्ने लक्ष्यसहित अहिले निर्माणमा तीव्रता दिएको जनाएको छ । पुल निर्माणका लागि निर्माण व्यवसायीको ढिलाइसँगै जमिनमुनि निर्माण गरिएको पायल फाउन्डेसनको काम गुणस्तरीय नभएको आशङ्का भएपछि काम अघि बढ्न सकेको थिएन । सडक पूर्वाधार विकास कार्यालयले फाउन्डेसनको अढाई मिटरभित्रसम्म खोलेर गरिएको परीक्षणमा फाउन्डेसनको काम गुणस्तरीय पाएपछि निर्माण व्यवसायीलाई काम सुरु गराउन भनेको छ । माथिल्लो भागमा कमजोरी देखिएपछि भित्री भाग गुणस्तरीय पाइएको कार्यालयले जनाएको छ । कार्यालय प्रमुख दीपक खड्काले निर्माण व्यवसायीको जमानत रकम २६ लाख ८० हजार रुपियाँ बैङ्कबाट झिक्न पत्र पठाउँदै अन्य कारबाहीको चेतावनी दिएपछि कामले तीव्रता पाएको बताउनुभयो । दुई वर्षपछि पुल निर्माण तीव्र रूपमा अघि बढेपछि अब पुल बन्ने आशा स्थानीयमा पलाएको छ । पुल निर्माणका लागि गाल्वा सिद्धार्थ दर्शन जेभीले २०७७ फागुन १९ गते पाँच करोड ३२ लाख रुपियाँमा सम्पन्न गर्ने गरी ठेक्का सम्झौता भएको हो । एक महिनाअघि भौतिक पूर्वाधार विकासमन्त्री भूमिश्वर ढकालले यो पुलको स्थलगत निरीक्षण गरी तत्काल काम अघि बढाउन निर्देशन दिनुभएको थियो ।",
      "link": "https://gorkhapatraonline.com/news/145443",
      "image": "https://gorkhapatraonline.com/storage/media/256482/conversions/pull-kiran-original-thumb.jpg"
    },
    {
      "slug": "145419",
      "title": "यस्तो छ आजको तरकारी र फलफूलको थोक मूल्य",
      "timestamp": 1740873600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,   फागुन १८  गते ।   कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकेजी रु ५०, गोलभेँडा ठूलो (भारतीय) प्रतिकेजी रु ६०, गोलभेँडा सानो (तराई) प्रतिकेजी रु २२, आलु रातो प्रतिकेजी रु ३३, आलु रातो (भारतीय) प्रतिकेजी रु ३३, प्याज सुकेको (भारतीय) प्रतिकेजी रु ७०, गाजर (लोकल) प्रतिकेजी रु ३५, गाजर (तराई) प्रतिकेजी रु ३०, बन्दा (लोकल) प्रतिकेजी रु १५, बन्दा (तराई) प्रतिकेजी रु १५, बन्दा (नरिवल) प्रतिकेजी रु १२, काउली स्थानीय प्रतिकेजी रु २५, स्थानीय काउली (ज्यापु) प्रतिकेजी रु ३०, काउली (तराई) प्रतिकेजी रु २५, मूला रातो प्रतिकेजी रु ४५, मूला सेतो (लोकल) प्रतिकेजी रु १८, सेतो मूला (हाइब्रिड) प्रतिकेजी रु २५, भन्टा लाम्चो प्रतिकेजी रु ३०, भन्टा डल्लो प्रतिकेजी रु ५० कायम भएको छ ।यसैगरी, मटरकोसा प्रतिकेजी रु ६०, घिउ सिमी (लोकल) प्रतिकेजी रु ५०, घिउ सिमी (हाइब्रिड) प्रतिकेजी रु ५०, घिउ सिमी (राजमा) प्रतिकेजी रु ९० टाटे सिमी प्रतिकेजी रु ७०, तिते करेला प्रतिकेजी रु ११०, लौका प्रतिकेजी रु ४०, परबर (लोकल) प्रतिकेजी रु २००, घिरौला प्रतिकेजी रु १००, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु १५, हरियो फर्सी (डल्लो) प्रतिकेजी रु १५, भिण्डी प्रतिकेजी रु ११०, सखरखण्ड प्रतिकेजी ७०, बरेला प्रतिकेजी रु ४०, पिँडालु प्रतिकेजी रु १३०, स्कूस प्रतिकेजी रु ४५, रायो साग प्रतिकेजी रु २५, पालुङ्गो साग प्रतिकेजी ६०, चमसुरको साग रु ६०, तोरीको साग प्रतिकेजी रु ३०, मेथीको साग प्रतिकेजी रु ७०, प्याज हरियो प्रतिकेजी रु ३०, बकुला प्रतिकेजी रु ६०, तरुल प्रतिकेजी रु ११०, च्याउ (कन्य) प्रतिकेजी रु १००, च्याउ (डल्ले) प्रतिकेजी रु ३२०, कुरिलो प्रतिकेजी रु १,६०० निर्धारण गरिएको छ ।ब्रोकाउली प्रतिकेजी रु ४५, चुकुन्दर प्रतिकेजी रु ६०, सजीवन प्रतिकेजी रु २००, रातो बन्दा प्रतिकेजी रु ६०, जिरीको साग प्रतिकेजी रु ६०, सेलरी प्रतिकेजी रु १५०, सौफको साग प्रतिकेजी रु ७०, पार्सले प्रतिकेजी रु ३००, पुदिना प्रतिकेजी रु ३००, गान्टे मूला प्रतिकेजी रु ६०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२० र गुन्द्रुक प्रतिकेजी रु ३५० तोकेकोे छ ।समितिले स्याउ (झोले) प्रतिकेजी रु २००, स्याउ (फूजी) प्रतिकेजी रु ३००, केरा (दर्जन) रु १५०, कागती प्रतिकेजी रु १८०, अनार प्रतिकेजी रु ३८०, अङ्गुर (हरियो) प्रतिकेजी रु १८०, अङ्गुर (कालो) प्रतिकेजी रु २८०, सुन्तला (भारतीय) प्रतिकेजी रु १४०, तरबुजा (हरियो), प्रतिकेजी रु ५०, मौसम प्रतिकेजी रु १६०, जुनार प्रतिकेजी रु १४०, भुइँकटहर प्रतिगोटा रु १८०, काँक्रो (लोकल) प्रतिकेजी रु ७०, काँक्रो (हाइब्रिड) प्रतिकेजी रु ३५, रुख कटहर प्रतिकेजी रु ११०, निबुवा प्रतिकेजी रु ७०, नासपाती (चाइनिज) प्रतिकेजी रु २४०, मेवा (नेपाली) प्रतिकेजी रु ५०, मेवा (भारतीय) प्रतिकेजी रु १००, अम्बा प्रतिकेजी रु १४०, लप्सी प्रतिकेजी रु १४०, खरबुजा प्रतिकेजी रु ५०, स्ट्रबेरी (भुइँऐसेलु) प्रतिकेजी रु ४००, किबी प्रतिकेजी रु ४८० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ३४०, खुर्सानी हरियो प्रतिकेजी रु ७०, खुर्सानी हरियो (बुलेट) प्रतिकेजी रु ९०, खुर्सानी हरियो (माछे) प्रतिकेजी रु ६०, खुर्सानी हरियो अकबरे प्रतिकेजी २५०, भेडे खुर्सानी प्रतिकेजी रु ८०, लसुन हरियो प्रतिकेजी रु ८०, हरियो धनिया प्रतिकेजी रु ५०, लसुन सुकेको चाइनिज प्रतिकेजी रु २९०, लसुन सुकेको नेपाली प्रतिकेजी रु २००, छ्यापी सुकेको प्रतिकेजी रु १६०, छ्यापी हरियो प्रतिकेजी रु ७०, ताजा माछा (रहु) प्रतिकेजी रु ४२०, ताजा माछा (बचुवा) प्रतिकेजी रु ३००, ताजा माछा (छडी) प्रतिकेजी रु ३००, रुख टमाटर प्रतिकेजी रु १८०, राजा च्याउ प्रतिकेजी रु ३०० र सिताके च्याउ प्रतिकेजी रु १,००० तोकेको छ । रासस",
      "link": "https://gorkhapatraonline.com/news/145419",
      "image": "https://gorkhapatraonline.com/storage/media/256457/conversions/adrhs-original-thumb.jpg"
    },
    {
      "slug": "145399",
      "title": "आधा पालिकाले बुझाएनन् विवरण",
      "timestamp": 1740873600000,
      "source": "gp",
      "content": "सरकारले प्रधानमन्त्री रोजगार कार्यक्रम पुनर्संरचना गरी कार्यस्थलमा आधारित तालिम सञ्चालन गर्ने कार्यमा पालिकाले चासो देखाएका छैनन् ।",
      "longContent": "काठमाडौँ, फागुन १८ गते । सरकारले प्रधानमन्त्री रोजगार कार्यक्रम पुनर्संरचना गरी कार्यस्थलमा आधारित तालिम सञ्चालन गर्ने कार्यमा पालिकाले चासो देखाएका छैनन् । श्रम, रोजगार तथा सामाजिक सुरक्षा मन्त्रालयको प्रधानमन्त्री रोजगार कार्यक्रम अन्तर्गत चालु आर्थिक वर्ष २०८१/८२ मा ४८७ वटा पालिकाले कार्यस्थलमा आधारित तालिम सञ्चालन गर्ने भनेकामा हालसम्म २४६ वटा पालिकाले मात्रै विवरण बुझाएका हुन् ।यस वर्ष कार्यस्थलमा आधारित सिप/क्षमता विकास र जीवनोपयोगी तालिम सञ्चालन गर्ने भनिएकामा अझै २४१ वटा पालिकाबाट विवरण आएको छैन । श्रम मन्त्रालयका सहसचिव एवं प्रधानमन्त्री रोजगार कार्यक्रममा राष्ट्रिय निर्देशक डण्डुराज घिमिरले कार्यस्थलमा आधारित तालिम सञ्चालन गर्ने भनेको २४१ वटा पालिकाले नबुझाएपछि पुनर्संरचना गरिएको जानकारी दिनुभयो । उहाँले भन्नुभयो, “तालिम सञ्चालन गर्ने सम्झौता गरेका पालिकाले फागुनभित्र तालिमको विवरण बुझाउन सकेनन् भने बजेट दिन सकिँदैन ।” त्यसैले सूचनामार्फत सबै पालिकालाई सचेत गराएको र अब पनि ढिला गरेमा आफूहरू जवाफदेही बन्न नसक्ने राष्ट्रिय निर्देशक घिमिरेले बताउनुभयो । उहाँले विवरण बुझाएका २४६ वटा पालिकामा कार्यस्थलमा आधारित सिप र जीवनोपयोगी तालिम सञ्चालन गर्न थालेको पनि जानकारी दिनुभयो । उक्त कार्यक्रम अन्तर्गत चालु आवमा ६० हजारलाई कार्यस्थलमा आधारित तालिम र न्यूनतम रोजगारी दिइने रहेको छ । यस आवमा पालिकामा बेरोजगारी सूचीमा सूचीकृत भएका सात लाख ९७ हजार ७२५ जनामा साउनदेखि फागुन १५ गतेसम्म जम्मा तीन हजार २१४ जना मात्रै रोजगारमा संलग्न भएका छन् । मन्त्रालयका अनुसार यो कार्यक्रमका लागि छ अर्ब नौ करोड ४५ लाख रुपियाँ विनियोजन गरेको छ तर पहिलो साढे छ महिना (साउन–फागुन १५ गते) सम्म करिब १२ करोड रुपियाँ मात्रै खर्च भएको छ । सरकारले यस वर्ष विपत्बाट प्रभावित क्षेत्रको पुनर्निर्माण तथा पुनस्र्थापनामा पनि कार्यक्रमको बजेट खर्च गर्न सक्ने व्यवस्था गरेको छ । यो कार्यक्रमका लागि विनियोजन भएको बजेट आवको अन्तिम जेठ र असारमा बढी खर्च हुँदै आएको छ । यो कार्यक्रम वर्षा सुरु हुने बेलामा कम प्रतिफल दिने आयोजनामा श्रमिकलाई काम लगाएर बजेट खर्च गर्ने गरेको भन्दै सरकारको सुरुदेखि आलोचना हुने गरेको छ । विश्व बैङ्कको ऋण लगानी भएको यस कार्यक्रमले अपेक्षित नतिजा  दिन सकेको छैन । सङ्घीय सरकारले बनाएको कार्यविधि अनुसार पालिकाले बजेट खर्च गर्ने गरी यो कार्यक्रम सञ्चालन हुँदै आएको छ । यस कार्यक्रम अन्तर्गत पालिकाले सडक मर्मत, ढल, खानेपानी, कुलोकुलेसा मर्मत र सरसफाइका साना आयोजना सञ्चालन गरेर बढीमा एक सय दिनसम्म रोजगारी दिने गरेको छ । आव २०८०/८१ सम्म ४८ अर्ब ७१ करोड रुपियाँ खर्च गरिसक्दा पनि कार्यक्रमबाट राम्रो नतिजा नआएपछि श्रम मन्त्रालयले यो कार्यक्रमलाई पुनर्संरचना गर्ने गरी मसौदा तयारी छलफल सुरु गरेको जनाएको छ । कार्यक्रमको कार्यान्वयन मोडालिटीमै प्रश्न उठेपछि पटक पटकको पुनर्संरचनाको घोषणा गरेको श्रम मन्त्रालयलाई पछिल्लो पटक बाध्यता भएर मसौदा तयार गरेर छलफल सुरु गरेको हो । गत आव २०८०/८१ को बजेटमा उत्पादनशील रोजगारी सिर्जना गर्ने र श्रम बजारको नतिजामा सुधार गर्ने उद्देश्यसहित कार्यक्रम ढाँचामा परिमार्जन गर्ने उल्लेख थियो ।",
      "link": "https://gorkhapatraonline.com/news/145399",
      "image": "https://gorkhapatraonline.com/storage/media/256433/conversions/pm-rojgar-karyakram-original-thumb.jpg"
    },
    {
      "slug": "145398",
      "title": "यस्तो छ विदेशी मुद्राको विनिमयदर",
      "timestamp": 1740873600000,
      "source": "gp",
      "content": "नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । आजका लागि निर्धारण गरिएको दरअनुसार अमेरिकी डलरको मूल्य हालसम्मकै उच्च बिन्दुमा पुगेको छ ।",
      "longContent": "काठमाडौं, फागुन १८ गते । नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । आजका लागि निर्धारण गरिएको दरअनुसार अमेरिकी डलरको मूल्य हालसम्मकै उच्च बिन्दुमा पुगेको छ । केन्द्रीय बैंकका अनुसार आज अमेरिकी डलर एकको खरिददर १३९ रुपियाँ ७० पैसा र बिक्रीदर १४० रुपियाँ ३० पैसा कायम भएको छ । युरोपियन युरो एकको खरिददर १४५ रुपियाँ २४ पैसा र बिक्रीदर १४५ रुपियाँ ८६ पैसा, युके पाउन्ड स्ट्रलिङ एकको खरिददर १७५ रुपियाँ ८४ पैसा र बिक्रीदर १७६ रुपियाँ ६० पैसा, स्विस फ्र्याङ्क एकको खरिददर १५४ रुपियाँ ७३ पैसा र बिक्रीदर १५५ रुपियाँ ४० पैसा कायम गरिएको छ ।यसैगरी, अस्ट्रेलियन डलर एकको खरिददर ८६ रुपियाँ ८२ पैसा र बिक्रीदर ८७ रुपियाँ २० पैसा, क्यानेडियन डलर एकको खरिददर ९६ रुपियाँ ७८ पैसा र बिक्रीदर ९७ रुपियाँ १९ पैसा, सिङ्गापुर डलर एकको खरिददर १०३ रुपियाँ ६० पैसा र बिक्रीदर १०४ रुपियाँ ०४ पैसा निर्धारण भएको छ ।जापानी येन १० को खरिददर नौ रुपियाँ २९ पैसा र बिक्रीदर नौ रुपियाँ ३३ पैसा, चिनियाँ युआन एकको खरिददर १९ रुपियाँ १९ पैसा र बिक्रीदर १९ रुपियाँ २७ पैसा, साउदी अरेबियन रियाल एकको खरिददर ३७ रुपियाँ २५ पैसा र बिक्रीदर ३७ रुपियाँ ४१ पैसा, कतारी रियाल एकको खरिददर ३८ रुपियाँ ३३ पैसा र बिक्रीदर ३८ रुपियाँ ५० पैसा कायम भएको बैंकले जनाएको छ ।यस्तै, थाई भाट एकको खरिददर चार रुपियाँ ०९ पैसा र बिक्रीदर चार रुपियाँ ११ पैसा, युएई दिराम एकको खरिददर ३८ रुपियाँ ०४ पैसा र बिक्रीदर ३८ रुपियाँ २० पैसा, मलेसियन रिङ्गेट एकको खरिददर ३१ रुपियाँ ३१ पैसा र बिक्रीदर ३१ रुपियाँ ४४ पैसा, साउथ कोरियन वन एक सयको खरिददर नौ रुपियाँ ५७ पैसा र बिक्रीदर नौ रुपियाँ ६१ पैसा, स्वीडिस क्रोनर एकको खरिददर १२ रुपियाँ ९८ पैसा र बिक्रीदर १३ रुपियाँ ०४ पैसा र डेनिस क्रोनर एकको खरिददर १९ रुपियाँ ४७ पैसा र बिक्रीदर १९ रुपियाँ ५६ पैसा तोकिएको छ ।राष्ट्र बैंकले हङकङ डलर एकको खरिददर १७ रुपियाँ ९६ पैसा र बिक्रीदर १८ रुपियाँ ०४ पैसा, कुवेती दिनार एकको खरिददर ४५२ रुपियाँ ३५ पैसा र बिक्रीदर ४५४ रुपियाँ ३०  पैसा, बहराइन दिनार एकको खरिददर ३७० रुपियाँ ६६ पैसा र बिक्रीदर ३७२ रुपियाँ २५ पैसा, ओमनी रियाल एकको खरिददर ३६२ रुपियाँ ८६ पैसा र बिक्रीदर ३६४ रुपियाँ ४२ पैसा निर्धारण गरेको छ । त्यस्तै, भारतीय रुपियाँ एक सयको खरिददर १६० रुपियाँ र बिक्रीदर १६० रुपियाँ १५ पैसा तोकेको छ । राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।रासस",
      "link": "https://gorkhapatraonline.com/news/145398",
      "image": "https://gorkhapatraonline.com/storage/media/256432/conversions/dolor-original-thumb.jpg"
    },
    {
      "slug": "145397",
      "title": "उपत्यकामा थपिँदै छन् विद्युत्का पूर्वाधार",
      "timestamp": 1740873600000,
      "source": "gp",
      "content": "काठमाडौँ उपत्यकाभित्रको विद्युत् आपूर्ति पर्याप्त, भरपर्दो, गुणस्तरीय र सुरक्षित बनाउन छ वटा सबस्टेसन निर्माणाधीन रहेको र यसपछि २० वटा थप निर्माणको प्रक्रियामा रहेको नेपाल विद्युत् प्राधिकरणले जनाएको छ ।",
      "longContent": "गोरखापत्र समाचारदाताकाठमाडौँ, फागुन १८ गते । काठमाडौँ उपत्यकाभित्रको विद्युत् आपूर्ति पर्याप्त, भरपर्दो, गुणस्तरीय र सुरक्षित बनाउन छ वटा सबस्टेसन निर्माणाधीन रहेको र यसपछि २० वटा थप निर्माणको प्रक्रियामा रहेको नेपाल विद्युत् प्राधिकरणले जनाएको छ । प्राधिकरणले उपत्यकाभित्रको विद्युत् प्रसारण तथा वितरण प्रणाली सुधारका लागि काठमाडौँ र भक्तपुरका विभिन्न स्थानमा १३२/११ केभीका छ वटा सबस्टेसन निर्माण गरिरहेको जनाएको छ । यसमध्ये काठमाडौँको टेकु सबस्टेसन सञ्चालनमा आइसकेको छ । फुटुङ र मूलपानी सबस्टेसन दुई महिनाभित्र सञ्चालनमा ल्याउने गरी अन्तिम चरणका कामहरू भइरहेका छन् । भक्तपुरको चाँगुनारायण सबस्टेसन निर्माण सम्पन्न भइसकेको छ । सबस्टेसनलाई सञ्चालन (चार्ज) मा ल्याउन मात्र बाँकी रहेको छ । चोभार सबस्टेसन आगामी असारभित्र र भक्तपुरको ठिमी सबस्टेसन आठ महिनाभित्र सञ्चालनमा ल्याउने गरी निर्माण भइरहेको प्राधिकरणले जनाएको छ ।  प्रत्येक सबस्टेसनको क्षमता ९०/९० एमभिए रहेको छ । सबस्टेसन निर्माण सम्पन्न भई सञ्चालनमा आएपछि काठमाडौँ उपत्यकामा थप करिब पाँच सय मेगावाट विद्युत् प्रवाह गर्न सक्ने पूर्वाधार तयार हुने छ । हाल काठमाडौँ उपत्यकाको विद्युत् माग पाँच सय मेगावाटको हाराहारीमा छ । प्राधिकरणले सन् २०५० को समयसीमा निर्धारण गरी काठमाडौँ उपत्यकाका प्रमुख क्षेत्रहरूमा चरणबद्ध रूपमा प्रसारण तथा वितरण पूर्वाधार निर्माणको प्रक्रिया अगाडि बढाएको छ । सन् २०५० सम्ममा काठमाडौँ उपत्यकाको विद्युत्को उच्चतम माग तीन हजार एक सय मेगावाट पुग्ने प्रक्षेपण गरी प्राधिकरणले २२०, १३२, ३३ र ११ केभी तहका २० वटा नयाँ सबस्टेसन निर्माण प्रक्रिया अगाडि बढाएको प्राधिकरण कार्यकारी निर्देशक कुलमान घिसिङले जानकारी दिनुभयो ।   यी सबस्टेसन निर्माणका लागि जग्गा अधिग्रहण भइसकेको छ । २२० केभी प्रसारण संरचनाले काठमाडौँ उपत्यकाको बाहिरी परिधिलाई घेर्ने गरी २२० केभीको रिङ निर्माण गर्न सर्वेक्षणलगायतका पूर्वतयारीका काम सम्पन्न भइसकेको उहाँले बताउनुभयो । तामाकोशी र सुनकोशी नदी जलाधार क्षेत्रमा निर्माण भएका जलविद्युत् आयोजनाको विद्युत् काठमाडौँ उपत्यकामा आपूर्तिका लागि चार सय/२२०, २२०/१३२ र १३२/११ केभी तहको लप्सीफेदी सबस्टेसन निर्माणाधीन छ । प्राधिकरणका कार्यकारी निर्देशक कुलमान घिसिङले शुक्रबार निर्माणाधीन सबस्टेसनको अनुगमन गरी काठमाडौँ उपत्यकाभित्रको विद्युत् बढ्दो माग धान्न र आपूर्तिलाई भरपर्दो तथा गुणस्तरीय बनाउन निर्माणलाई जतिसक्दो छिट्टो सम्पन्न गर्न आग्रह गर्नुभयो । निर्माणाधीन सबै सबस्टेसन सञ्चालनमा आएपछि काठमाडौँको विद्युत् माग र आपूर्ति व्यवस्थापनमा धेरै सहज भई विद्युत् आपूर्ति थप भरपर्दो एवं गुणस्तरीय हुने उहाँले उल्लेख गर्नुभयो । काठमाडौँको दक्षिण–पूर्वी क्षेत्रको विद्युत् आपूर्ति सुधारका लागि कागेश्वरी मनोहरा नगरपालिकाको मूलपानीमा १३२/११ केभी सबस्टेसन चैतभित्र सञ्चालनमा ल्याउने गरी काम भइरहेको छ । फुटुङमा १३२/११ केभीको नयाँ सबस्टेसन दुई महिनाभित्र सञ्चालनमा ल्याउने गरी काम भइरहेको छ । उक्त सबस्टेसन सञ्चालन आएपछि बालाजु, नेपालटार, गोलढुङ्गालगायतका क्षेत्रको विद्युत् आपूर्ति थप सुधार हुने छ ।काठमाडौँ उपत्यकाको विद्युत् आपूर्तिमा सुधार गर्न महत्वपूर्ण मानिएको थानकोट–चापागाउँ–भक्तपुर १३२ केभी प्रसारण लाइन अन्तर्गत ललितपुरको खोकना, बुङमती, हरिसिद्धी र लामाटार क्षेत्रमा निर्माणमा अवरोध भएपछि काठमाडौँको चोभारमा १३२/११ केभी सबस्टेसन निर्माण गरिएको छ । उक्त सबस्टेसन आगामी असारभित्र सञ्चालनमा ल्याउने लक्ष्यका साथ काम भइरहेको छ । चोभारमा सबस्टेसनबाट चक्रपथ हुँदै १३२ केभी भूमिगत लाइन बनाउँदै ललितपुरको लगनखेल सबस्टेसनमा पुर्‍याइने छ । लगनखेल सबस्टेसनलाई सुदृढीकरण गरी १३२ केभी बनाइँदै छ । नेपाल सरकार तथा प्राधिकरणको लगानी, एसियाली विकास बैङ्क (एडिबी), जापान अन्तर्राष्ट्रिय सहयोग नियोग (जाइका) र विश्व बैङ्कको सहुलियतपूर्ण ऋणमा प्रसारण तथा वितरण प्रणाली सुधार अगाडि बढाइएको हो ।",
      "link": "https://gorkhapatraonline.com/news/145397",
      "image": "https://gorkhapatraonline.com/storage/media/256431/conversions/IMG_3371-original-thumb.jpg"
    },
    {
      "slug": "145396",
      "title": "बोटिङ र र्‍याफ्टिङको सम्भाव्यता अध्ययन",
      "timestamp": 1740873600000,
      "source": "gp",
      "content": "बाँकेमा आन्तरिक र बाह्य पर्यटक आकर्षित गर्न निकुञ्जले विभिन्न काम गरिरहेको छ । त्यसै क्रममा निकुञ्जमा पर्यटक भित्र्याउन बाँके निकुञ्जनजिकको अगैया क्षेत्रमा रहेको राप्ती नदीमा बोटिङ र र्‍याफ्टिङका लागि सम्भाव्यता अध्ययन सुरु गरिएको छ ।",
      "longContent": "नेपालगन्ज समाचारदातानेपालगन्ज, फागुन १८ गते । बाँकेमा आन्तरिक र बाह्य पर्यटक आकर्षित गर्न निकुञ्जले विभिन्न काम गरिरहेको छ । त्यसै क्रममा निकुञ्जमा पर्यटक भित्र्याउन बाँके निकुञ्जनजिकको अगैया क्षेत्रमा रहेको राप्ती नदीमा बोटिङ र र्‍याफ्टिङका लागि सम्भाव्यता अध्ययन सुरु गरिएको छ । बाँके राष्ट्रिय निकुञ्जका प्रमुख संरक्षण अधिकृत वीरेन्द्र कँडेलले अगैया क्षेत्रमा राप्ती नदीमा बोटिङ र र्‍याफ्टिङको राम्रो व्यवस्था मिलाउने हो भने ठुलो सङ्ख्यामा भारतीय र नेपाली पर्यटक आकर्षित गर्न सकिने र निकुञ्जमा समेत लैजान सकिने गरी सम्भाव्यता अध्ययन सुरु गरिएको बताउनुभयो । कँडेलले भन्नुभयो, “कुसुमबाट अगैया र अगैयाबाट मधुईसम्म मात्रै बोटिङ गराउन खोजिरहेका छौँ तर अहिले पानी कम भएको पायौँ । पानीको सतह बढेपछि सुरु गर्ने गरी अध्ययन गरिरहेका छौँ ।” यसअघि पनि अगैया क्षेत्रमा बोटिङ र र्‍याफ्टिङको परीक्षण गरिएको र सो परीक्षण सफल भएकाले बोटिङ र र्‍याफ्टिङ सुरु गर्न कुनै समस्या नरहेको बाँके राष्ट्रिय निकुञ्जले जनाएको छ । सोही प्रकारले निकुञ्जमा पर्यटक आकर्षित गर्न निकुञ्जको गिद्धेनी चौरमा मचान निर्माण गरी जङ्गल क्षेत्रको दृश्यावलोकन, पैदलयात्रा, जङ्गल सफारीको समेत व्यवस्था गरिएको संरक्षण अधिकृत कँडेलको भनाइ छ ।उहाँले ओभरी नजिकका क्षेत्रमा हात्ती सफारी, जङ्गल सफारी र पैदलयात्राका प्याकेजसहित निजी क्षेत्रले नयाँ योजनाका खाका ल्याउन सके पर्यटन प्रवर्धनमा थप सघाउ पुग्ने पनि बताउनुभयो । उहाँका अनुसार निकुञ्जमा जङ्गल सफारी, हात्ती सफारी, चुरे हाइकिङलगायत गतिविधि खुला गरिएको छ । पर्यटक हिँड्न दुई सय किलोमिटर वनपथ, वन्यजन्तु हेर्न मचान निर्माण भइसकेको छ ।बाँकेका पर्यटन व्यवसायी कृष्णलाल चौधरीले चिसापानी गाभरमा मात्रै वार्षिक २५ हजार आन्तरिक तथा बाह्य पर्यटक आउने गरेको जानकारी दिँदै यहाँ आउने पर्यटकलाई निकुञ्जसम्म लैजाने गरी काम भइरहेको उल्लेख गर्नुभयो । गाभरको आसपासमा निकुञ्ज क्षेत्र भएकाले पदयात्रा र वन्यजन्तु अवलोकनका लागि आन्तरिक पर्यटकको प्रमुख आकर्षणको थलो बनेको छ । सडक तथा हवाईमार्गसँग प्रत्यक्ष जोडिएको यो निकुञ्ज २०६७ सालमा स्थापना भएको थियो । निकुञ्जभित्र ३४ किसिमका स्तनधारी, तीन सय किसिमका पन्छी, २४ किसिमका घस्रने जनावर र ५५ भन्दा बढी प्रजातिका माछा रहेको बाँके राष्ट्रिय निकुञ्जले जनाएको छ ।",
      "link": "https://gorkhapatraonline.com/news/145396",
      "image": "https://gorkhapatraonline.com/storage/media/256430/conversions/rapti-original-thumb.jpg"
    },
    {
      "slug": "145395",
      "title": "खाद्यान्न आयात बढ्यो",
      "timestamp": 1740873600000,
      "source": "gp",
      "content": "यस वर्ष खाद्यान्न आयात बढेको छ । भन्सार विभागको तथ्याङ्क अनुसार चालु आर्थिक वर्ष २०८१/८२ को पहिलो सात महिनामा गत वर्षको सोही अवधिको भन्दा आठ अर्ब रुपियाँ धेरैको अन्न आयात भएको छ ।",
      "longContent": "गोरखापत्र समाचारदाताकाठमाडौँ, फागुन १८ गते । यस वर्ष खाद्यान्न आयात बढेको छ । भन्सार विभागको तथ्याङ्क अनुसार चालु आर्थिक वर्ष २०८१/८२ को पहिलो सात महिनामा गत वर्षको सोही अवधिको भन्दा आठ अर्ब रुपियाँ धेरैको अन्न आयात भएको छ । विभाग अनुसार यस वर्ष ३६ अर्ब ३५ करोड ७३ लाख २९ हजार रुपियाँको धान, चामल, मकै, गहुँ र कोदो आयात  भएको छ । गत वर्ष सो अवधिमा २८ अर्ब २१ करोड १६ लाख ८१ हजार रुपियाँको खाद्यान्न आयात भएको थियो । स्थानीय उत्पादनले माग धान्न नसक्दा खाद्यान्न आयातमा वृद्धि भएको हो ।विभागका अनुसार यो अवधिमा १० अर्ब ७७ करोड ६६ लाख ४१ हजार रुपियाँको चामल आयात भएको छ । जुन गत वर्षको समीक्षा अवधिमा छ अर्ब ६८ करोड ४० लाख २६ हजार रुपियाँको आयात भएको थियो । यस्तै सात महिनामा १४ अर्ब ५९ करोड ८५ लाख ९१ हजार रुपियाँको धान आयात भएको छ । गत वर्ष सो अवधिमा सात अर्ब ४२ करोड ४६ लाख ४७ हजार रुपियाँको धान आयात भएको थियो । गत वर्षको तुलनामा धान आयात दोब्बरले बढेको छ । यस वर्ष चामलभन्दा बढी धान आयात भएको छ । यस्तै सात महिनामा १० अर्ब ७२ करोड ६६ लाख रुपियाँको मकै आयात भएको छ । गत वर्ष सो अवधिमा सात अर्ब ७२ करोड ४१ लाख ३१ हजार रुपियाँको मकै आयात भएको छ । कुखुराको दानाका लागि ठुलो परिणाममा मकै आयात हुने गर्छ । यस वर्ष धानको उत्पादन बढे पनि खाद्यान्न आयात भने कमी हुन सकेको छैन । कृषि तथा पशुपन्छी विकास मन्त्रालयका अनुसार यस वर्ष ५९ लाख ५५ हजार मेट्रिक टन धान उत्पादन भएको थियो । मुलुकमा वार्षिक ६५ देखि ७० लाख मेट्रिक टन धानको आवश्यक पर्ने बताएको छ । स्थानीय माग अनुसार धानको उत्पादन नहुुँदा ठुुलो परिणाममा धान आयात भएको छ । मन्त्रालयका वरिष्ठ तथ्याङ्क अधिकृत रामकृष्ण रेग्मीले  स्थानीय उत्पादनले माग धान्न नसक्दा र मसिनो बास्नादार चामलको प्रयोग धेरै हुुन थालेपछि चामल आयातमा वृद्धि भएको जानकारी दिनुभयो । पछिल्लो समय खेतीयोग्य जमिन घडेरीमा प्रयोग हुँदै गएको र काम गर्ने युवा जनशक्ति वैदेशिक रोजगारीमा गएकाले माग अनुसार खाद्यान्न उत्पादन हुन सकेको छैन ।",
      "link": "https://gorkhapatraonline.com/news/145395",
      "image": "https://gorkhapatraonline.com/storage/media/256429/conversions/5e6702e0ca693_HHHHHHH-original-thumb.jpg"
    },
    {
      "slug": "145394",
      "title": "इपिएसको आवेदन आह्वानमा ढिलाइ",
      "timestamp": 1740873600000,
      "source": "gp",
      "content": "दक्षिण कोरिया मानव संसाधन विभाग (एचआरडी) ले यस वर्षका लागि इपिएसमार्फत कोरियाली भाषा परीक्षाको नयाँ आवेदन खुलाउन ढिला गरेको छ । अघिल्लो वर्ष उत्पादनमूलक क्षेत्रमा पुसमै भाषा परीक्षाको आवेदन खुला गरेको एचआरडी कोरियाले अहिलेसम्म आवेदन माग गरेको छैन ।",
      "longContent": "गोरखापत्र समाचारदाता काठमाडौँ, फागुन १८ गते । दक्षिण कोरिया मानव संसाधन विभाग (एचआरडी) ले यस वर्षका लागि इपिएसमार्फत कोरियाली भाषा परीक्षाको नयाँ आवेदन खुलाउन ढिला गरेको छ । अघिल्लो वर्ष उत्पादनमूलक क्षेत्रमा पुसमै भाषा परीक्षाको आवेदन खुला गरेको एचआरडी कोरियाले अहिलेसम्म आवेदन माग गरेको छैन ।  परीक्षाको मिति तय नहुँदा भाषा परीक्षाको तयारीमा रहेका युवाले ग्वार्कोस्थित रोजगार अनुमति प्रणाली (इपिएस) कोरिया शाखामा बारम्बार सम्पर्क गर्दै आएका छन् । यता एचआरडी कोरियाको वेबसाइटमा पनि नेपालसहित केही देशमा इपिएस भाषा परीक्षाको आवेदन मिति तय हुन बाँकी रहेको उल्लेख छ । सन् २०२५ का लागि एक लाख ६३ हजार जना परीक्षामा सहभागी भएकोमा १७ हजार ३० जना भाषा परीक्षामा उत्तीर्ण भएका थिए । तीमध्ये केहीको करार सम्झौतासमेत भई जान सुरु गरेको इपिएस कोरिया शाखाले जनाएको छ । इपिएस कोरिया शाखाका निर्देशक राजकुमार राईले हालसम्म इपिएस कोरिया शाखामा एचआरडी कोरियाबाट भाषा परीक्षाको कार्यतालिका प्राप्त नभएको र कुनै जानकारी पनि प्राप्त नभएको बताउनुभयो । यसले अन्योलको अवस्था देखिएको उहाँको भनाइ छ । अघिल्लो वर्षमा एउटै क्षेत्रमा आवेदन दिनेहरूको सङ्ख्या धेरै हुँदा एचआरडी कोरियाले कोरियाली भाषा परीक्षा सक्न एक वर्ष लागेको थियो । त्यसैले गर्दा असर नयाँ आवेदन देखिएको अनुमान छ । एचआरडी कोरियाले तत्काल लिने श्रमिकको सङ्ख्याभन्दा बढीमा २० प्रतिशत मात्रै रोस्टरमा रहने गरी माग गर्ने गरी तयारी इपिएस शाखाको छ । यसअघि दक्षिण कोरियाले इपिएस भाषा परीक्षामा श्रमिकको माग सङ्ख्याभन्दा दुई तिहाइभन्दा बढी मात्रै आवेदन लिन नेपाललाई आग्रह गरेको थियो । एचआरडी कोरियाले सन् २०२५ मा नेपालका लागि इपिएस अन्तर्गत यस वर्ष सेवामूलक र वन विज्ञानसहित ‘होटेल तथा रेस्टुराँ’ र पानीजहाज निर्माणका क्षेत्रमा पनि भाषा परीक्षा सञ्चालन गर्ने बुझिएको छ । त्यसो त यसअघि नै भाषा परीक्षा उत्तीर्ण भएर पनि दक्षिण कोरिया जाने पर्खाइमा रहेका नेपालीको सङ्ख्या ३० हजारभन्दा धेरै रहेको छ । एचआरडी कोरियाले इपिएस प्रणालीमार्फत १६ देशबाट श्रमिक लगिने गरेकोमा यस पटक ताजिकिस्तान पनि थपिएको छ । देश थपिएसँगै सन् २०२५ मा नेपालबाट दक्षिण कोरिया लैजाने श्रमिकको सङ्ख्या उल्लेख्य मात्रामा घट्न सक्छ । दक्षिण कोरियाले इपिएस प्रणालीबाट बङ्गलादेश, श्रीलङ्का, पाकिस्तान, क्याम्बोडिया, म्यान्मारसहित विभिन्न देशहरूबाट कामदार लैजाने गरेको छ । तीमध्ये पछिल्ला वर्षमा सबैभन्दा धेरै श्रमिक नेपालबाट पर्ने गरेका छन् । सन् २०२३ मा नेपालबाट इपिएस प्रणाली अन्तर्गत १९ हजार ६९८ कामदार रोजगारीका लागि छनोट भएका थिए । त्यसअघि सन् २०२२ मा १४ हजार जना गएका थिए । भाषा परीक्षाको आवेदन खुलाउनुअघि गर्नुपर्ने दुई देशबिचको द्विपक्षीय श्रम सम्झौता नवीकरण पनि बाँकी छ । नेपाल र दक्षिण कोरियाबिच हरेक दुई वर्षमा नवीकरण गर्नुपर्ने श्रम सम्झौता २०२४ नोभेम्बरमा सकिएको छ ।",
      "link": "https://gorkhapatraonline.com/news/145394",
      "image": "https://gorkhapatraonline.com/storage/media/256428/conversions/eps-original-thumb.jpg"
    },
    {
      "slug": "145370",
      "title": "कैलाशमा ‘जिपलाइन’ को परीक्षण",
      "timestamp": 1740787200000,
      "source": "gp",
      "content": "मकवानपुरको सुन्दर पर्यटकीय क्षेत्र कैलाश गाउँपालिकामा साहसिक खेल ‘जिपलाइन’ निर्माण परीक्षण गरिएको छ। पर्यटकीय स्थलको प्रवर्धन र पर्यटक आकर्षित गर्न ‘जिपलाइन’ निर्माण गरिएको गाउँपालिका अध्यक्ष लोकबहादुर मुक्तानले बताउनुभयो।",
      "longContent": "अनिल पराजुलीहेटौँडा, फागुन १७ गते। मकवानपुरको सुन्दर पर्यटकीय क्षेत्र कैलाश गाउँपालिकामा साहसिक खेल ‘जिपलाइन’ निर्माण परीक्षण गरिएको छ। पर्यटकीय स्थलको प्रवर्धन र पर्यटक आकर्षित गर्न ‘जिपलाइन’ निर्माण गरिएको गाउँपालिका अध्यक्ष लोकबहादुर मुक्तानले बताउनुभयो। पालिकाको २ नं. वडा बैकुण्ठमा निर्मित कैलाश- बैकुण्ठ जिपलाइनको पहिलो चरणको परीक्षण गरिएको छ। जिपलाइनको प्राविधिक टोलीसहित गाउँपालिकाका अध्यक्ष मुक्तान, २ नं. वडाध्यक्ष राजेन्द्र घिसिङ, योजना शाखा प्रमुख नरेन्द्र दत्त भट्ट, इन्जिनियर अनिल जोशी लगायतको टोलीले पहिलो चरणको परीक्षण गर्नुभएको हो। सञ्चालनको अन्तिम तयारीमा रहेको जिपलाइन कैलाश गाउँपालिकाको आफ्नो बजेटबाट निर्माण गरिएको हो। मूलतः यो स्थानीयकै लगानीमा बनेको नेपालकै पहिलो जीपलाइन हो।  स्थानीय सरकार सञ्चालन ऐनको एकल अधिकार भित्र नपरेको अवस्थामा गाउँपालिका राष्ट्रिय महासङ्घका कार्य सम्पादन समितिका सदस्य समेत रहनुभएका कैलाश गाउँपालिकाका अध्यक्ष मुक्तानले पर्यटन पर्यावरणको प्रवर्धनमा यस खालका विकास स्थानीय तहको एकल अधिकार भित्र हुनुपर्छ भनी प्रस्ताव राख्नु भएको थियो। कैलाश र बैकुण्ठका दुई पहाडलाई जोड्दै एक हजार दुई सय मिटर लामो जिपलाइन निर्माण गरिएको अध्यक्ष मुक्तानले बताउनुभयो। उहाँले पर्यटन, पर्यावरणको विकासमा कैलाश गाउँपालिका पछि नहटेको बताउँदै जिपलाइन सञ्चालनपछि धादिङ जिल्लाको रोराङ बेनीघाट र गजुरी गाउँपालिका, मकवानपुरका थाहानगर, राक्सिराङ र मनहरी गाउँपालिकाका जिपलाइन पारखीको गन्तव्य स्थल रहनेमा उहाँको विश्वास छ। धादिङसँग सिमाना जोडिएकाले जिपलाइन स्थल पुग्न बेनीघाट, थाहानगर र मनहरी बजार तीनै क्षेत्रबाट करिब ३३ किलोमिटर सडक सञ्जाल रहेको उहाँले बताउनुभयो। बैकुण्ठमा जिपलाइन सँगै विभिन्न पर्यटकीय पार्क समेत निर्माण भइसकेका छन्। उक्त स्थानमा जीपलाइनका लागि फोरजी कम्पनीले आव २०७९÷८० मा एक करोड ९० लाख ९७ हजार खर्च लाग्ने भनी सर्वेक्षण गरी गाउँपालिकामा प्रतिवेदन बुझाएको गाउँपालिकाका योजना शाखा प्रमुख नरेन्द्र दत्त भट्टले बताउनुभयो। पालिकाले बहुवर्षिय योजना बनाई दुई स्थानमा स्टेसन, ब्रेकिङ सिस्टम(हारनेस) र तार निर्माण गरिएको उहाँले बताउनुभयो। २०८० माघमा ठेक्का प्रकाशित भएसँगै सन्ध्या निर्माण सेवासँग ८८ लाख ५६ हजार ७ सात ६१ रुपियाँमा ०८१ फागुन मसान्त सम्ममा सम्पन्न गर्ने गरी ठेक्का सम्झौता भएको प्रमुख भट्टले बताउनुभयो। जिपलाइनको अघिल्लो आर्थिक वर्षमा ४८ प्रतिशत काम सम्पन्न भएको थियो भने बाँकी अहिले सम्झौता अनुरूप काम सम्पन्न गरी जिपलाइन सञ्चालनको अन्तिम तयारीमा रहेको उहाँले बताउनुभयो। पहिलो चरणमा ब्रेकिङ सिस्टम(सोलोप) सम्बन्धी कार्यको परीक्षण भयो भने दोस्रो चरणको परीक्षण पछि सफल परीक्षण गरिने उहाँले बताउनुभयो। जिपलाइनको परीक्षण प्राविधिक एवं प्रशिक्षक बद्री घिमिरेले गर्नुभएको थियो।",
      "link": "https://gorkhapatraonline.com/news/145370",
      "image": "https://gorkhapatraonline.com/storage/media/256389/conversions/Zepline-(2)-original-thumb.jpg"
    },
    {
      "slug": "145281",
      "title": "यस्तो छ आजको तरकारी र फलफूलको थोक मूल्य",
      "timestamp": 1740787200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  फागुन  १७ गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकेजी रु ५० गोलभेँडा ठूलो (भारतीय) प्रतिकेजी रु ६०, गोलभेँडा सानो (तराई) प्रतिकेजी रु २२, आलु रातो प्रतिकेजी रु ३३, आलु रातो (भारतीय) प्रतिकेजी रु ३५, प्याज सुकेको (भारतीय) प्रतिकेजी रु ७२, गाजर (लोकल) प्रतिकेजी रु ३५, गाजर (तराई) प्रतिकेजी रु २५, बन्दा (लोकल) प्रतिकेजी रु १५, बन्दा (तराई) प्रतिकेजी रु १२, बन्दा (नरिवल) प्रतिकेजी रु १२, काउली स्थानीय प्रतिकेजी रु २५, स्थानीय काउली (ज्यापु) प्रतिकेजी रु ३५, काउली (तराई) प्रतिकेजी रु २५, मूला रातो प्रतिकेजी रु ४५, मूला सेतो (लोकल) प्रतिकेजी रु १८, सेतो मूला (हाइब्रिड) प्रतिकेजी रु २५, भन्टा लाम्चो प्रतिकेजी रु ३०, भन्टा डल्लो प्रतिकेजी रु ५० कायम भएको छ ।यसैगरी, मटरकोसा प्रतिकेजी रु ६०, घिउ सिमी (लोकल) प्रतिकेजी रु ६०, घिउ सिमी (हाइब्रिड) प्रतिकेजी रु ६०, घिउ सिमी (राजमा) प्रतिकेजी रु १०० टाटे सिमी प्रतिकेजी रु ७०, तिते करेला प्रतिकेजी रु १००, लौका प्रतिकेजी रु ५०, परबर (लोकल) प्रतिकेजी रु १८०, घिरौला प्रतिकेजी रु १००, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु १५, हरियो फर्सी (डल्लो) प्रतिकेजी रु १५, भिण्डी प्रतिकेजी रु १००, सखरखण्ड प्रतिकेजी ७०, बरेला प्रतिकेजी रु ४०, पिँडालु प्रतिकेजी रु १३०, स्कूस प्रतिकेजी रु ४५, रायो साग प्रतिकेजी रु २५, पालुङ्गो साग प्रतिकेजी ५०, चमसुरको साग रु ५०, तोरीको साग प्रतिकेजी रु २५, मेथीको साग प्रतिकेजी रु ६०, प्याज हरियो प्रतिकेजी रु ४०, बकुला प्रतिकेजी रु ६०, तरुल प्रतिकेजी रु ११०, च्याउ (कन्य) प्रतिकेजी रु ८०, च्याउ (डल्ले) प्रतिकेजी रु ३००, कुरिलो प्रतिकेजी रु १,६०० निर्धारण गरिएको छ ।ब्रोकाउली प्रतिकेजी रु ४५, चुकुन्दर प्रतिकेजी रु ६०, सजीवन प्रतिकेजी रु २००, रातो बन्दा प्रतिकेजी रु ६०, जिरीको साग प्रतिकेजी रु ६०, सेलरी प्रतिकेजी रु १५०, सौफको साग प्रतिकेजी रु ६०, पार्सले प्रतिकेजी रु ३००, पुदिना प्रतिकेजी रु ३००, गान्टे मूला प्रतिकेजी रु ६०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२० र गुन्द्रुक प्रतिकेजी रु ३५० तोकेकोे छ ।समितिले स्याउ (झोले) प्रतिकेजी रु २००, स्याउ (फूजी) प्रतिकेजी रु ३००, केरा (दर्जन) रु १५०, कागती प्रतिकेजी रु १८०, अनार प्रतिकेजी रु ३८०, अङ्गुर (हरियो) प्रतिकेजी रु १८०, अङ्गुर (कालो) प्रतिकेजी रु २८०,सुन्तला (भारतीय) प्रतिकेजी रु १४०, तरबुजा (हरियो), प्रतिकेजी रु ५०, मौसम प्रतिकेजी रु १६०, जुनार प्रतिकेजी रु १४०, भुइँकटहर प्रतिगोटा रु १८०, काँक्रो (लोकल) प्रतिकेजी रु ७०, काँक्रो (हाइब्रिड) प्रतिकेजी रु ३५, रुख कटहर प्रतिकेजी रु ११०, नासपाती (चाइनिज) प्रतिकेजी रु २४०, मेवा (नेपाली) प्रतिकेजी रु ५०, मेवा (भारतीय) प्रतिकेजी रु १००, अम्बा प्रतिकेजी रु १४०, लप्सी प्रतिकेजी रु १४०, खरबुजा प्रतिकेजी रु ५०, स्ट्रबेरी (भुइऐसेलु) प्रतिकेजी रु ४००, किबी प्रतिकेजी रु ४८० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ३४०, खुर्सानी हरियो प्रतिकेजी रु ७०, खुर्सानी हरियो (बुलेट) प्रतिकेजी रु ९०, खुर्सानी हरियो (माछे) प्रतिकेजी रु ८७, खुर्सानी हरियो अकबरे प्रतिकेजी २५०, भेडे खुर्सानी प्रतिकेजी रु ७०, लसुन हरियो प्रतिकेजी रु ८०, हरियो धनिया प्रतिकेजी रु ५०, लसुन सुकेको चाइनिज प्रतिकेजी रु २९०, लसुन सुकेको नेपाली प्रतिकेजी रु २००, छ्यापी सुकेको प्रतिकेजी रु १६०, छ्यापी हरियो प्रतिकेजी रु ६०, ताजा माछा (रहु) प्रतिकेजी रु ४२०, ताजा माछा (बचुवा) प्रतिकेजी रु ३००, ताजा माछा (छडी) प्रतिकेजी रु ३००, राजा च्याउ प्रतिकेजी रु ३०० र सिताके च्याउ प्रतिकेजी रु १,००० तोकेको छ । रासस",
      "link": "https://gorkhapatraonline.com/news/145281",
      "image": "https://gorkhapatraonline.com/storage/media/256218/conversions/adrhs-original-thumb.jpg"
    },
    {
      "slug": "145274",
      "title": "विदेशी मुद्राको विनिमयदर : अमेरिकी डलरको मूल्य हालसम्मकै उच्च बिन्दुमा",
      "timestamp": 1740787200000,
      "source": "gp",
      "content": "नेपाल राष्ट्र बैङ्कले आजका लागि विदेशी मुद्राको विनिमयदर निर्धारण गरेको छ । आजका लागि निर्धारण गरिएको दरअनुसार, अमेरिकी डलरको मूल्य बढेर हालसम्मकै उच्च बिन्दुमा पुगेको छ ।",
      "longContent": "काठमाडौँ, फागुन १७  गते ।  नेपाल राष्ट्र बैङ्कले आजका लागि विदेशी मुद्राको विनिमयदर निर्धारण गरेको छ । आजका लागि निर्धारण गरिएको दरअनुसार, अमेरिकी डलरको मूल्य बढेर हालसम्मकै उच्च बिन्दुमा पुगेको छ । केन्द्रीय बैङ्कका अनुसार आज अमेरिकी डलर एकको खरिददर १३९ रूपैयाँ ७० पैसा र बिक्रीदर १४० रूपैयाँ ३० पैसा कायम भएको छ ।  आजका लागि युरोपियन युरो एकको खरिददर १४५ रूपैयाँ २४ पैसा र बिक्रीदर १४५ रूपैयाँ ८६ पैसा, युके पाउन्ड स्ट्रलिङ एकको खरिददर १७५ रूपैयाँ ८४ पैसा र बिक्रीदर १७६ रूपैयाँ ६० पैसा, स्विस फ्र्याङ्क एकको खरिददर १५४ रूपैयाँ ७३ पैसा र बिक्रीदर १५५ रूपैयाँ ४० पैसा कायम गरिएको छ । यसैगरी, अष्ट्रेलियन डलर एकको खरिददर ८६ रूपैयाँ ८२ पैसा र बिक्रीदर ८७ रूपैयाँ २० पैसा, क्यानेडियन डलर एकको खरिददर ९६ रूपैयाँ ७८ पैसा र बिक्रीदर ९७ रूपैयाँ १९ पैसा, सिङ्गापुर डलर एकको खरिददर १०३ रूपैयाँ ६० पैसा र बिक्रीदर १०४ रूपैयाँ ०४ पैसा निर्धारण गरिएको छ । जापानी येन १० को खरिददर नौ रूपैयाँ २९ पैसा र बिक्रीदर नौ रूपैयाँ ३३ पैसा, चिनियाँ युआन एकको खरिददर १९ रूपैयाँ १९ पैसा र बिक्रीदर १९ रूपैयाँ २७ पैसा, साउदी अरेबियन रियाल एकको खरिददर ३७ रूपैयाँ २५ पैसा र बिक्रीदर ३७ रूपैयाँ ४१ पैसा, कतारी रियाल एकको खरिददर ३८ रूपैयाँ ३३ पैसा र बिक्रीदर ३८ रूपैयाँ ५० पैसा कायम भएको बैङ्कले जनाएको छ ।यस्तै, थाई भाट एकको खरिददर चार रूपैयाँ ०९ पैसा र बिक्रीदर चार रूपैयाँ ११ पैसा, युएई दिराम एकको खरिददर ३८ रूपैयाँ ०४ पैसा र बिक्रीदर ३८ रूपैयाँ २० पैसा, मलेसियन रिङ्गेट एकको खरिददर ३१ रूपैयाँ ३१ पैसा र बिक्रीदर ३१ रूपैयाँ ४४ पैसा, साउथ कोरियन वन एक सयको खरिददर नौ रूपैयाँ ५७ पैसा र बिक्रीदर नौ रूपैयाँ ६१ पैसा, स्विडिस क्रोनर एकको खरिददर १२ रूपैयाँ ९८ पैसा र बिक्रीदर १३ रूपैयाँ ०४ पैसा र डेनिस क्रोनर एकको खरिददर १९ रूपैयाँ  ४७ पैसा र बिक्रीदर १९ रूपैयाँ ५६ पैसा तोकिएको छ ।राष्ट्र बैङ्कले हङकङ डलर एकको खरिददर १७ रूपैयाँ ९६ पैसा र बिक्रीदर १८ रूपैयाँ ०४ पैसा, कुवेती दिनार एकको खरिददर ४५२ रूपैयाँ ३५ पैसा र बिक्रीदर ४५४ रूपैयाँ ३० पैसा, बहराइन दिनार एकको खरिददर ३७० रूपैयाँ ६६ पैसा र बिक्रीदर ३७२ रूपैयाँ २५ पैसा, ओमनी रियाल एकको खरिददर ३६२ रूपैयाँ ८६ पैसा र बिक्रीदर ३६४ रूपैयाँ ४२ पैसा निर्धारण गरेको छ । त्यस्तै, भारतीय रूपैयाँ एक सयको खरिददर १६० रूपैयाँ र बिक्रीदर १६० रूपैयाँ १५ पैसा तोकेको छ । राष्ट्र बैङ्कले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैङ्कको वेबसाइटमा उपलब्ध हुने जनाइएको छ । रासस",
      "link": "https://gorkhapatraonline.com/news/145274",
      "image": "https://gorkhapatraonline.com/storage/media/256210/conversions/money-exchange-original-thumb.jpg"
    },
    {
      "slug": "145254",
      "title": "समपूरक र विशेष अनुदान माग गर्ने अवधि थप",
      "timestamp": 1740787200000,
      "source": "gp",
      "content": "राष्ट्रिय योजना आयोगले आगामी आर्थिक वर्ष २०८२/८३ मा सङ्घीय समपूरक र विशेष अनुदान अन्तर्गत कार्यान्वयन हुने आयोजना र कार्यक्रमको प्रस्ताव पेस गर्ने अवधि थपेको छ । यी शीर्षक अन्तर्गत",
      "longContent": "काठमाडौँ, फागुन १७ गते । राष्ट्रिय योजना आयोगले आगामी आर्थिक वर्ष २०८२/८३ मा सङ्घीय समपूरक र विशेष अनुदान अन्तर्गत कार्यान्वयन हुने आयोजना र कार्यक्रमको प्रस्ताव पेस गर्ने अवधि थपेको छ । यी शीर्षक अन्तर्गत अनुदान लिन प्रदेश र स्थानीय तहले फागुन मसान्तसम्म प्रस्ताव हाल्न सक्ने आयोगले जनाएको छ ।यसअघि आयोगले सबै प्रदेश र स्थानीय तहलाई परिपत्र गर्दै समपूरक र विशेष अनुदान लिन फागुन १५ गतेभित्र प्रस्ताव पेस गरिसक्न भनेको थियो । सो अवधिमा अपेक्षाभन्दा न्यून प्रस्ताव परेपछि समयावधि थप्नु परेको आयोगले जनाएको छ । “जति सङ्ख्यामा सहभागिता देखिनुपथ्र्यो त्यो देखिएन । पालिका मात्र नभएर प्रदेशहरूबाट पनि अपेक्षित रूपमा प्रस्ताव आएनन् । यही कारण अवधि बढाइएको हो,” आयोगका प्रवक्ता हरिशरण पुडासैनीले भन्नुभयो ।अघिल्ला वर्षहरूमा आयोगले समपूरक र विशेष अनुदानका लागि पुस मसान्तभित्र प्रस्ताव माग गरिसक्थ्यो तर यस पटक समपूरक र विशेष अनुदानसम्बन्धी कार्यविधि संशोधनमा ढिलाइ हुँदा योजना तथा कार्यक्रमको प्रस्ताव माग गर्ने अवधि करिब डेढ महिना पर धकेलिएको हो । समपूरक अनुदानमा सङ्घले ५० प्रतिशत योगदान गर्ने र बाँकी ५० प्रतिशत सम्बन्धित प्रदेश तथा स्थानीय तहले बेहोर्ने यसअघिको व्यवस्था संशोधन गरी पालिकाहरूको वर्गीकरणका आधारमा २० देखि ८० प्रतिशतसम्म बेहोर्नुपर्ने व्यवस्था ल्याइएको छ ।विशेष अनुदानसम्बन्धी कार्यविधि, २०८१ ले यो शीर्षकमा अनुदान दिँदा योजना तथा कार्यव्रmमको लागत तोकेको छ । गाउँपालिका वा नगरपालिकाबाट कार्यान्वयन गरिने आयोजना वा कार्यव्रmममा रु. २५ लाखदेखि रु. तीन करोड लागत हुनुपर्ने छ । त्यस्तै उपमहानगरपालिका र महानगरपालिकाबाट कार्यान्वयन गरिने आयोजना वा कार्यव्रmमको लागत अनुमान न्यूनतम रु. २५ लाखदेखि अधिकतम रु. पाँच करोडसम्म तोकिएको छ । सङ्घीय विशेष अनुदान अन्तर्गत प्रदेश सरकारबाट कार्यान्वयन हुने आयोजना वा कार्यक्रमका लागि कुल लागत अनुमान रु. पाँच करोड देखि रु. १० करोड तोकिएको छ । विशेष अनुदान अन्तर्गतका पूर्वाधार आयोजना तीन वर्षभित्र र अन्य कार्यव्रmम सालबसाली रूपमा सम्पन्न गरिसक्नुपर्ने कार्यविधिमा उल्लेख छ ।त्यस्तै समपूरक अनुदानसम्बन्धी कार्यविधि, २०८१ अनुसार गाउँपालिका वा नगरपालिकाले रु. एक करोडदेखि रु. सात करोडसम्मको लागतको आयोजना तथा कार्यक्रमका लागि सङ्घ सरकारसँग अनुदान माग गर्न सक्छन् । त्यस्तै उपमहानगरपालिका र महानगरपालिकाले रु. तीन करोडदेखि रु. १५ करोड र प्रदेशले रु. १० करोडदेखि रु. ३० करोडसम्मका आयोजनाका लागि प्रस्ताव हाल्न सक्छन् ।प्रदेश र स्थानीय तहले अनलाइन प्रणालीबाट मात्रै समपूरक र विशेष अनुदानसम्बन्धी प्रस्ताव हाल्न पाउँछन् । त्यस्तै यस्ता आयोजना तथा कार्यक्रममा अनुदान लिनका लागि प्रस्ताव पेस गर्दा कार्यविधिले तोकेको प्रव्रिmया र कागजात अनिवार्य गरेको आयोगले जनाएको छ । कार्यविधि अनुसार यी शीर्षकमा अनुदान लिनका लागि आयोजनाको सम्भाव्यता अध्ययन, ड्रइङ, डिजाइन, स्पेसिफिकेसनसहितको विस्तृत विवरणको लागत अनुमान पेस गर्नुपर्ने हुन्छ । त्यस्तै वातावरणीय अध्ययन प्रतिवेदनलगायतका कागजात चाहिन्छन् । अनुदान माग गर्नका लागि स्थानीय तहको हकमा सम्बन्धित कार्यपालिकाको निर्णय र प्रदेशको हकमा सम्बन्धित प्रदेश योजना आयोगको सिफारिसमा प्रदेश सरकारको मन्त्रीपरिषद्ले निर्णय गरेको हुनुपर्ने व्यवस्था कार्यविधिमा राखिएको छ ।",
      "link": "https://gorkhapatraonline.com/news/145254",
      "image": "https://gorkhapatraonline.com/storage/media/256188/conversions/610216b1d15ed_nps-original-thumb.jpg"
    },
    {
      "slug": "145253",
      "title": "‘निजी क्षेत्रसँग मिलेर समृद्धि’",
      "timestamp": 1740787200000,
      "source": "gp",
      "content": "नेपाली कांग्रेसका महामन्त्री गगनकुमार थापाले अनेकौँ आन्दोलनपछि प्राप्त सङ्घीय लोकतान्त्रिक गणतन्त्रात्मक व्यवस्थालाई संस्थागत, सुदृढ र विकसित बनाउनुको विकल्प नभएको बताउनुभएको छ ।",
      "longContent": "लेखनाथ समाचारदातालेखनाथ, फागुन १७ गते । नेपाली कांग्रेसका महामन्त्री गगनकुमार थापाले अनेकौँ आन्दोलनपछि प्राप्त सङ्घीय लोकतान्त्रिक गणतन्त्रात्मक व्यवस्थालाई संस्थागत, सुदृढ र विकसित बनाउनुको विकल्प नभएको बताउनुभएको छ । परिवर्तनका लागि आन्दोलन अब आवश्यक नभएको जनाउँदै उहाँले अब आर्थिक विकास नै सबै नेपालीको साझा सपना हुनुपर्नेमा जोड दिनुभयो । नेपाल लोकतान्त्रिक उद्योग वाणिज्य सङ्घ गण्डकी प्रदेशको तेस्रो स्थापना दिवस तथा अन्तव्रिर्mयामा उहाँले अब जनताले खोजेको समृद्धि र विकास पुँजीवादी अर्थ व्यवस्थाबाट मात्र सम्भव हुने विचार व्यक्त गर्नुभयो । नेपालको आर्थिक समृद्धिका लागि उद्योग, व्यापार, लगानी र उद्यमशीलताको प्रवर्धनमा नेपाली कांग्रेसको दृष्टिकोण र प्रतिबद्धतालाई अझ मजबुत बनाउँदै लैजाने उहाँको भनाइ छ ।“स्वस्थ प्रतिस्पर्धा, नवीन सोच र समावेशी विकासको बाटोबाट मात्रै समृद्ध नेपालको परिकल्पना सम्भव छ,” उहाँले भन्नुभयो, “सरकारले निजी क्षेत्रलाई सँगसँगै लिएर अगाडि बढ्न सक्यो भने मात्र देशको अर्थतन्त्रमा सुधार ल्याउन सकिन्छ ।” महामन्त्री थापाले देश र नागरिक समृद्ध भए मात्र विकास निर्माणले गति लिने र परिवर्तनका सपना साकार हुने उल्लेख गर्नुभयो ।  नेपाली कांग्रेस देशको अर्थतन्त्रलाई बलियो बनाउँदै विकास निर्माणलाई तीव्र बनाउने पक्षमा रहेको उहाँको भनाइ छ । “अर्थतन्त्र बलियो नभएसम्म सरकारले कुनै पनि विकास निर्माणका कार्यलाई गति दिन सक्दैन, विकास, निर्माणबिना अहिलेको निराशा चिरिनेवाला छैन,” उहाँले भन्नुभयो ।  देशलाई आवश्यक ऐन लामो समयदेखि बन्न नसक्दा सरकारले अध्यादेश ल्याउनु परेको उहाँको भनाइ छ । नेपाली कांग्रेसले आफूले गरेका कामबारे जनतामा प्रचार गर्न नसक्दा पछि परेको भन्दै उहाँले क्रान्ति र विकासमा पार्टीले गरेका योगदान जनतासम्म लैजान आग्रह गर्नुभयो । उहाँले कांग्रेसले बिपी कोइरालाको पालादेखि नै बिर्ता उन्मूलन गर्दै गरिब, पिछडिएको वर्ग र राष्ट्रिय पुँजीपति वर्गलाई सँगसँगै लैजान थालेको जनाउनुभयो । नेपालको समृद्धिको सम्भावना खोज्दा जलस्रोत, पर्यटन र कृषिमै आधारित हुनुपर्ने उहाँको ठम्याइ छ । प्राकृतिक रूपमा विविधतापूर्ण र धनी भएकाले पर्यटनमार्फत समृद्धिका लागि सरकार र निजी क्षेत्रबिच बलियो सहकार्य जरुरी भएको उहाँले उल्लेख गर्नुभयो । कार्यव्रmममा नेपाली कांग्रेस गण्डकी प्रदेश सभापति शुव्रmराज शर्माले स्वतन्त्र रूपमा उद्योग, व्यवसाय सञ्चालनको वातावरण बनाउनुपर्नेमा जोड दिनुभयो । उद्योगी, व्यवसायीलाई प्रोत्साहन गर्ने र युवामा देशमै केही गर्न सकिन्छ भन्ने भावना बढाउनुपर्नेमा उहाँको जोड छ । राष्ट्रिय योजना आयोगका पूर्वउपाध्यक्ष डा. विश्व पौडेलले कम्युनिस्ट पार्टीहरूले लिएका दृष्टिकोणमा विरोधाभाष भएको दाबी गर्दै देशको समृद्धिको नेतृत्व कांग्रेसको योजना अनुसार सम्भव हुने जनाउनुभयो । उहाँले देशको मौद्रिक तथा वित्तीय अवस्थाबारे प्रकाश पार्नुभयो । अर्थविद् अरुणकुमार सुवेदीले पूर्वाधार : शिक्षा, स्वास्थ्य पर्यटन र नेपाल उद्योग वाणिज्य महासङ्घका पूर्वअध्यक्ष आनन्दराज मुल्मीले निजी क्षेत्रको महìव र भूमिकाबारे सहभागीलाई प्रशिक्षण दिनुभएको छ ।",
      "link": "https://gorkhapatraonline.com/news/145253",
      "image": "https://gorkhapatraonline.com/storage/media/256187/conversions/Untitled-1-Recovered-original-thumb.jpg"
    },
    {
      "slug": "145623",
      "title": "सञ्चारिका समूह धनकुटा अध्यक्षमा राई",
      "timestamp": 1740960000000,
      "source": "gp",
      "content": "सञ्चारिका समूह धनकुटाको प्रथम जिल्ला अधिवेशनबाट सर्मिला राई अध्यक्षमा निर्वाचित हुनुभएको छ । नेपाल पत्रकार महासंघ धनकुटाको सभाहलमा आज सम्पन्न अधिवेशनले उहाँलाई अध्यक्षमा चयन गरेको हो ।",
      "longContent": "कोकिला भण्डारीधनकुटा, फागुन १९ गते । सञ्चारिका समूह धनकुटाको प्रथम जिल्ला अधिवेशनबाट सर्मिला राई अध्यक्षमा निर्वाचित हुनुभएको छ । नेपाल पत्रकार महासङ्घ धनकुटाको सभाहलमा आज सम्पन्न अधिवेशनले उहाँलाई अध्यक्षमा चयन गरेको हो । समूहको १३ सदस्यीय कार्य समितिको उपाध्यक्षमा निर्मला कुँवर, सचिवमा कोकिला भण्डारी र चाँदनी राई, सहसचिवमा बालकुमारी थापा, कोषाध्यक्षमा षष्टिका राई, सदस्यहरूमा उपासि ताजपुरिया, पञ्चमाया तामाङ्, तुलसा पैडेल, सृजना खुलाल, बिनु कार्की, धनकुमारी राई रहनुभएको छ । संविधानसभा सदस्य लीला सुब्बाको प्रमुख आतिथ्यमा सम्पन्न उद्घाटन सत्रमा नेपाल पत्रकार महासङ्घ धनकुटाका अध्यक्ष विदुर खवास, पत्रकार रमेशचन्द्र अधिकारी, सन्तवीर लामालगायतले शुभकामना मन्तव्य राख्नुभएको थियो ।",
      "link": "https://gorkhapatraonline.com/news/145623",
      "image": "https://gorkhapatraonline.com/storage/media/256838/conversions/dhankuta-original-thumb.jpg"
    },
    {
      "slug": "145621",
      "title": "गुठीपीडित किसानको माग सम्बोधन गर्न आग्रह",
      "timestamp": 1740960000000,
      "source": "gp",
      "content": "थारू कल्याणकारिणी सभा (थाकस) दाङले  स्वर्गद्वारी गूठीपिडित सङ्घर्ष समितिले राखेको माग सम्बोधन गर्न सरकारसँग आग्रह गरेको छ । माग सम्बोधनको माग गर्दै समितिले शान्तिपूर्ण दवावको कार्यक्रम गर्दैआएको छ ।",
      "longContent": "सन्तोष दहितदाङ, फागुन १९ गते । थारू कल्याणकारिणी सभा (थाकस) दाङले  स्वर्गद्वारी गूठीपिडित सङ्घर्ष समितिले राखेको माग सम्बोधन गर्न सरकारसँग आग्रह गरेको छ । माग सम्बोधनको माग गर्दै समितिले शान्तिपूर्ण दबाबको कार्यक्रम गर्दैआएको छ ।  सभाले एक विज्ञप्ति जारी गर्दै लामो समयदेखि आन्दोलनमा रहेको गुठीपीडित किसानको माग सम्बोधन गर्न माग गरेको हो । थाकसले पीडितको कार्यक्रममा बल प्रयोग नगर्न पनि सुरक्षा प्रशासनको ध्यानाकर्षण गराएको छ । सभाले पीडित किसानको मागलाई सरकारले संवेदनशील भएर सुनुवाई गर्नुपर्ने आग्रह गर्दै वार्ताबाट समाधान खोज्न सुझाव दिएको छ । त्यसैगरी सभाले लामो समयदेखि  जोतभोग गर्दैआएको जग्गा समेत मोहियानी कायम गर्न माग गरेको छ ।",
      "link": "https://gorkhapatraonline.com/news/145621",
      "image": "https://gorkhapatraonline.com/storage/media/256841/conversions/Thaksa-logo1-original-thumb.jpg"
    },
    {
      "slug": "145620",
      "title": "सिँगारिँदै ओजुवा ताल",
      "timestamp": 1740960000000,
      "source": "gp",
      "content": "कैलालीको टीकापुर नगरपालिका –७ स्थित डल्फिन देखिने क्षेत्रमा रहेको ओजुवा ताल क्षेत्रको सौन्दर्यीकरण गरिंदैछ । पर्यटन विकास गर्ने उद्देश्यले सङ्घीय सरकार र टीकापुर नगरपालिकाको संयुक्त लगानीमा ताल क्षेत्रको सौन्दर्यीकरण भइरहेको हो ।",
      "longContent": "अविनाश चौधरीधनगढी, फागुन १९ गते । कैलालीको टीकापुर नगरपालिका –७ स्थित डल्फिन देखिने क्षेत्रमा रहेको ओजुवा ताल क्षेत्रको सौन्दर्यीकरण गरिंदैछ । पर्यटन विकास गर्ने उद्देश्यले सङ्घीय सरकार र टीकापुर नगरपालिकाको संयुक्त लगानीमा ताल क्षेत्रको सौन्दर्यीकरण भइरहेको हो । पर्यटन विकास गर्ने उद्देश्यले ताल क्षेत्रको सौन्दर्यीकरणको काम भइरहेको वडा अध्यक्ष यज्ञप्रसाद न्यौपानेले बताउनुभयो । उहाँका अनुसार ताल परिसरमा २०५ मिटर पर्खाल निर्माणको काम पूरा भएको छ । यसैगरी, तालमा पानी आपूर्तिका लागि दुई वटा बोरिङ निर्माण गरिएको छ । आगन्तुक बस्नका लागि बेन्च राख्ने, टहरा बनाउने कार्य पनि भइरहेको छ । यस्तै, ताल परिसर क्षेत्रमा बिजुली जडान, बाटोमा ग्राभेलको काम पनि भइरहेको अध्यक्ष न्यौपानेले बताउनुभयो । १२ बिघा क्षेत्रफलमा फैलिएको ओजुवा ताल विभिन्न प्रजातिका चरा पनि बस्ने गरेका छन् । ताल परिसर सौन्दर्यीकरणका लागि सङ्घीय सरकारले समपूरक अनुदान अन्तर्गत ८० लाख र टीकापुर नगरपालिकाले ८० लाख बजेट विनियोजन गरेका छन् । टीकापुरकै साउँद बिल्डर्सले ठेक्का पाएर संरचना निर्माणको काम गरिरहेको छ । निर्माण कम्पनीले ढिलाइ गरेपछि एक करोड दुई लाख रुपियाँमा काम गरिरहेको जनाइएको छ ।",
      "link": "https://gorkhapatraonline.com/news/145620",
      "image": "https://gorkhapatraonline.com/storage/media/256835/conversions/Taaal222-original-thumb.jpg"
    },
    {
      "slug": "145619",
      "title": "प्रगतिशील लेखक सङ्घ बागलुङ अध्यक्षमा राना",
      "timestamp": 1740960000000,
      "source": "gp",
      "content": "प्रगतिशील लेखक सङ्घ (प्रलेस) बागलुङको अध्यक्षमा विजय राना सर्वसम्मत चयन हुनुभएको छ । प्रलेस बागलुङको आइतबार सम्पन्न अधिवेशनले रानाको नेतृत्वमा ९ सदस्यीय नयाँ कार्यसमिति सर्वसम्मत रुपमा चयन गरेको हो ।",
      "longContent": "रामकृष्ण बोहराबागलुङ, फागुन १९ गते । प्रगतिशील लेखक सङ्घ (प्रलेस) बागलुङको अध्यक्षमा विजय राना सर्वसम्मत चयन हुनुभएको छ । प्रलेस बागलुङको आइतबार सम्पन्न अधिवेशनले रानाको नेतृत्वमा ९ सदस्यीय नयाँ कार्यसमिति सर्वसम्मत रुपमा चयन गरेको हो । सङ्घको उपाध्यक्षमा पूर्णपति कँडेल, सचिवमा विनोद प्रतीक, कोषाध्यक्षमा शर्मिला रोका र सह–सचिवमा सुरेश पुन चयन हुनुभएको छ । समितिको सदस्यमा खेमराज गौतम, केशवराज क्षेत्री, दिलीप प्रतेल र अनिस खाती चयन हुनुभएको छ । नवनिर्वाचित अध्यक्ष रानालाई निवर्तमान अध्यक्ष तारानाथ आचार्यले निर्णयपुस्तिका हस्तान्तरण गर्नुभयो । वामपन्थी विचार बोक्ने लेखक तथा साहित्यकारको साझा संस्था प्रलेसले वैचारिक गोष्ठी, साङ्गीतिक तथा साहित्यिक कार्यक्रम गर्दैआएको छ ।",
      "link": "https://gorkhapatraonline.com/news/145619",
      "image": "https://gorkhapatraonline.com/storage/media/256832/conversions/Bijay-Rana-Photo-original-thumb.jpg"
    },
    {
      "slug": "145617",
      "title": "चितुवाले ६ वटा बाख्रा मार्‍यो",
      "timestamp": 1740960000000,
      "source": "gp",
      "content": "बैतडीमा चितुवाले आक्रमण गरी किसानको ६ वटा बाख्रा मारेको छ । आइतबार राति बाघले जिल्लाको पाटन नगरपालिका –२ सिन्टोलका शंकरसिंह महराका ६ वटा बाख्रा मारेको रामसिंह महराले बताउनुभयो ।",
      "longContent": "केशबराज भट्टबैतडी, फागुन १९ गते । बैतडीमा चितुवाले आक्रमण गरी किसानको ६ वटा बाख्रा मारेको छ । आइतबार राति बाघले जिल्लाको पाटन नगरपालिका –२ सिन्टोलका शंकरसिंह महराका ६ वटा बाख्रा मारेको रामसिंह महराले बताउनुभयो ।खोरभित्र बसेर चितुवाले ६ वटा बाख्रा मारेको किसान महराले बताउनुभयो । ५ वटा बाख्रा घरनजिकैको खोलामा मरेको अवस्थामा भेटिएका र एक बाख्रो अझै  नभेटेको उहाँले बताउनुभयो ।पाटन–२ रिसेडीलगायतका अन्य टोलमा पनि चितुवाले दिनहुँ चौपाया मारिरहेको भुमिराज आधारभूत विधालयका प्रधानाध्यापक कमलसिंह महराले जानकारी दिनुभयो । पाटन–८ कै सल्माडीमा पनि चितुवाले बेला–बेला बाख्रालाई आक्रमण गर्ने गरेको पाटन नगरपालिका–२ का सचिव शंकरदत्त पन्तले बताउनुभयो ।",
      "link": "https://gorkhapatraonline.com/news/145617",
      "image": "https://gorkhapatraonline.com/storage/media/256878/conversions/bakhra-haru--original-thumb.jpg"
    },
    {
      "slug": "145611",
      "title": "कुटपिट गरी श्रीमतीको हत्या",
      "timestamp": 1740960000000,
      "source": "gp",
      "content": "सिन्धुलीको दुधौली नगरपालिका–८ कछुवाखाडी निवासी १७ वर्षीया अनिसा सदाको कुटपिट गर श्रीमानले हत्या गरेका छन् ।",
      "longContent": "बाबुराम देवकोटा सिन्धुलीमाढी, फागुन १९ गते । सिन्धुलीको दुधौली नगरपालिका–८ कछुवाखाडी निवासी १७ वर्षीया अनिसा सदाको कुटपिट गर श्रीमानले हत्या गरेका छन् । मृतकमा श्रीमान् २२ वर्षीय दिनेश सदाले अनिसालाई आइतबार राति अन्दाजी ९ बजेतिर आफ्नै घरको भान्सा कोठामा हत्या गरेको स्थानीयले बताएका छन् ।  स्थानीयले टेलिफोन गरी सोमबार बिहान घट्नाबारे जानकारी गराएपछि अभियुक्तलाई प्रहरीले नियन्त्रणमा लिएको जिल्ला प्रहरी कार्यालयले जनाएको छ । सिन्धुलीका एसपी गोविन्दराज काफ्ले घट्नाको विषयमा थप अनुसन्धान भइरहेको बताउनुभयो । उहाँका अनुसार पहिलेदेखि नै श्रीमान् श्रीमतीबिच सम्बन्ध राम्रो थिएन ।  मृतकको शव हाल पोस्टमार्टमका लागि दुधौली नगर अस्पतालमा राखिएको प्रहरीले जनाएको छ । निजले घाँटी थिचेर श्रीमतीको हत्या गरेको स्थानीयले बताएका छन् ।",
      "link": "https://gorkhapatraonline.com/news/145611",
      "image": "https://gorkhapatraonline.com/storage/media/256827/conversions/death-1-original-thumb.jpg"
    },
    {
      "slug": "145608",
      "title": "‘केपी शर्मा ओलीः सपना, सङ्घर्ष र सङ्कल्प’ पुस्तक लोकार्पित",
      "timestamp": 1740960000000,
      "source": "gp",
      "content": "पूर्वराष्ट्रपति विद्यादेवी भण्डारीले पत्रकार गणेश पाण्डेद्वारा सम्पादित ‘केपी शर्मा ओलीः सपना, सङ्घर्ष र सङ्कल्प’ पुस्तकको आज लोकार्पण भएको छ ।",
      "longContent": "काठमाडौँ, फागुन १९  गते ।  पूर्वराष्ट्रपति विद्यादेवी भण्डारीले पत्रकार गणेश पाण्डेद्वारा सम्पादित ‘केपी शर्मा ओलीः सपना, सङ्घर्ष र सङ्कल्प’ पुस्तकको आज लोकार्पण भएको छ ।प्रधानमन्त्री एवं नेपाल कम्युनिष्ट पार्टी (एमाले) का अध्यक्ष ओलीले लोकतन्त्र प्राप्तिका लागि गर्नुभएको अनेक सङ्घर्षदेखि मुलुकको समृद्धिका लागि देखाउनुभएका सपना र गर्नुभएको नेतृत्वदायी पहललाई समेटेर पुस्तक तयार गरिएको हो ।पुस्तकमा प्रधानमन्त्री ओलीका सहयात्री, राजनीतिज्ञ, अर्थविद्, सामाजिक व्यक्तित्वहरुका लेख–रचनासमेत समावेश गरिएको छ । सो पुस्तक अल्केमी प्रकाशनले गरेको हो । कार्यक्रममा प्रधानमन्त्री ओली, एमालेका महासचिव शङ्कर पोखरेललगायत सहभागी हुनुहुन्छ । रासस",
      "link": "https://gorkhapatraonline.com/news/145608",
      "image": "https://gorkhapatraonline.com/storage/media/256804/conversions/Untitled-2-original-thumb.jpg"
    },
    {
      "slug": "145525",
      "title": "सानो लापरवाहीका कारण ठूलो आगलागी, बर्सेनि अर्बौ‌को क्षति",
      "timestamp": 1740960000000,
      "source": "gp",
      "content": "राष्ट्रिय विपद् जोखिम न्यूनीकरण तथा व्यवस्थापन प्राधिकरणको तथ्याङ्क अनुसार यो वर्ष वैशाखदेखि फागुन १८ गतेसम्म तीन हजार ९९२ वटा आगलागी तथा डढेलोका घटना भएका छन् ।",
      "longContent": "काठमाडौं, फागुन १८ गते । राष्ट्रिय विपद् जोखिम न्यूनीकरण तथा व्यवस्थापन प्राधिकरणको तथ्याङ्क अनुसार यो वर्ष वैशाखदेखि फागुन १८ गतेसम्म तीन हजार ९९२ वटा आगलागी तथा डढेलोका घटना भएका छन् । उक्त आगलागीमा परी ७३ जनाको मृत्यु, ४३० जना घाइते, चार हजार ५७४ परिवार प्रभावित भए । पाँच सय ४१ आंशिक तथा एक हजार ३३८ पूर्ण रुपमा घर क्षति, ९०७ गोठ तथा दुई हजार २६२  पशु चौपायासहित जम्मा एक अर्ब ८२ करोड ५२ लाख सात हजार ८३ रुपियाँ अनुमानित क्षति भएको छ ।प्राधिकरणका उपसचिव एवम् प्रवक्ता डा. डिजन भट्टराईले अधिकांश आगलागी मानवीय क्रियाकलाप तथा लापरवाहीबाट हुने गरेको बताउनुभयो । डा. भट्टराईले भन्नुभयो, “अधिकांश आगलागी मानवीय क्रियाकलापबाट जस्तै मान्छेले घरमै आगो बाल्ने र लापरवाही गरेर त्यत्तिकै छोड्ने । कतै बत्ती, टुकी, दियो बालेर छोडिदने । यस्ता गतिविधिबाट नै आगलागी हुने गरेको छ । जङ्गलतिर जाँदा चुरोटका ठुटाहरु फालिदिने, आगो बालिदिनेजस्ता कार्यले आगलागी र डढेलो निम्तिन सक्छ ।”पछिल्लो पाँच वर्षको तथ्याङ्क हेर्दा यसरी हुने आगलागी तथा डढेलोबाट बर्सेनि दुई अर्बभन्दा बढीको अनुमानित क्षति हुने गरेको छ । यसअघि २०८० मा चार हजार ५४० वटा आगलागी तथा डढेलोका घटना भए । जसमा १२६ को  मृत्यु, ५२८ घाइते, पाँच हजार २५२ परिवार प्रभावित भए । पाँच सय ३० घर आंशिक तथा एक हजार ११४ घर पूर्ण रुपमा क्षति, दुई हजार २१६ चौपायासहित दुई अर्ब ५४ करोडभन्दा बढी अनुमानित क्षति भयो । २०७९ मा तीन हजार २१४ आगलागी तथा डढेलोका घटना भए । जसमा ११० जनाको मृत्यु, ३९५ घाइते, तीन हजार ७७४ परिवार प्रभावित भए । पाँच सय ८७ आंशिक तथा नौ सय ९१ घरमा पूर्ण क्षति, दुई हजार १७३ चौपायासहित दुई अर्ब ५२ करोभन्दा बढी अनुमानित क्षति भएको थियो । मानवीय बस्तीमा क्षतिको अनुमानित विवरण आकलन गरिए पनि वन तथा जङ्गल क्षेत्रमा हुने गरेको क्षतिको यकिन आकलन हुन सकेको छैन । उहाँले भन्नुभयो, “यो वर्ष मात्रै होइन, सधैं जसो सुख्खायाममा आगलागीका घटना हुन्छन् नै । जङ्गलमा आगलागी भएपछि त हावा बढेपछि जोखिम बढ्छ । कहिलेकाहीं गाउँ नै  आगलागीको जोखिममा पर्ने हुन्छ ।” सुख्खा मौसममा आगलागीका घटना झनै बढ्ने जोखिम रहेको उहाँको भनाइ छ । यसैगरी, २०७८ मा दुई हजार ४६६ आगलागी तथा डढेलोको घटनामा परेर ९५ जनाको मृत्यु, ३८१ घाइते, दुई हजार ८९५ परिवार प्रभावित भए । सात सय ११ आंशिक तथा सात सय ७५ घरमा पूर्ण क्षति, ९६८ पशु चौपायासहित दुई अर्ब २७ करोडभन्दा बढी अनुमानित क्षति भयो ।  यसअघि, २०७७ मा २५ सय ८६ वटा आगलागीका घटना हुँदा ९७ जनाको मृत्यु र ३७९ जना घाइते, तीन हजार ३७३ परिवार प्रभावित भए । ६८२ आंशिक तथा एक हजार १०९ घरमा पूर्ण क्षति भयो । १४ सय १४ पशु चौपाया क्षतिसहित एक अर्ब ८२ करोड रुपियाँभन्दा बढी अनुमानित क्षति भयो ।प्राधिकरणको तथ्याङ्क अनुसार आगलागी तथा डढेलोको घटनाबाट बर्सेनि मानवीयसहित दुई अर्बभन्दा बढी आर्थिक क्षति हुने गरेको छ । आगलागी तथा डढेलोका घटना तथा यसबाट हुने क्षति न्यूनीकरण कसरी गर्न सकिन्छ भन्ने जिज्ञासामा उहाँले सचेतना अभिवृद्धि नै मुख्य उपाय रहेको बताउनुहुन्छ । उहाँले भन्नुभयो, “जति सचेतना अभिवृद्धि गर्न सक्छौं, मान्छेलाई आगोको संवेदनशीलता बुझाउन सक्छौं, त्यति नै यसको जोखिम घटाउँदै जाने हो । मुख्य कुरा, सचेतना नै हो । हाम्रो देशमा धेरै आगलागीका घटना मान्छेले लगाएको आगोले नै हुने गरेको छ । दोस्रो कुरा, आगलागी भइहाल्यो भने कसरी चाँडोभन्दा चाँडो उद्धार गर्ने भन्ने कुरामा हाम्रा निकाय तथा संयन्त्रहरु दरिला बनाउनुपर्‍यो ।”यसका लागि सम्बन्धित निकायलाई तालिम प्रदानका लागि तालिम केन्द्रहरु निर्माण गर्नुपर्ने, दमकलहरु सही ठाउँमा राख्नुपर्ने, स्वयंसेवक निर्माण लगायत तत्काल आगलागी नियन्त्रणका लागि संयन्त्र निर्माण गर्नुपर्ने उहाँको भनाइ छ ।",
      "link": "https://gorkhapatraonline.com/news/145525",
      "image": "https://gorkhapatraonline.com/storage/media/256811/conversions/fire-original-thumb.jpg"
    },
    {
      "slug": "145534",
      "title": "झुक्याउन नपाइने, सूचीकृत हुनुपर्ने",
      "timestamp": 1740960000000,
      "source": "gp",
      "content": "अनलाइनमार्फत हुने व्यापार कानुनी दायरामा आएको छ ।",
      "longContent": "काठमाडौँ, फागुन १९ गते । अनलाइनमार्फत हुने व्यापार कानुनी दायरामा आएको छ । राष्ट्रिय सभाबाट विद्युतीय व्यापारका सम्बन्धमा व्यवस्था गर्न बनेको विधेयक आइतबार पुनः पारित भएसँगै नेपालमा विभिन्न माध्यमबाट भइरहेका अनलाइन व्यापार सरकारी नियमनको दायराभित्र परेका हुन् । यससँगै दर्ता अथवा सूचीकृत नभई विभिन्न किसिमका सामाजिक सञ्जालबाट भइरहेका अनलाइन व्यापार गतिविधिले पनि कानुनी प्रक्रिया पालन गर्नुपर्ने दायित्व सिर्जना भएको छ । पारित विधेयकले विक्रेता, मध्यस्थकर्ता र क्रेताको दायित्व स्पष्ट गरेको छ । त्यसमध्ये सबैभन्दा धेरै जिम्मेवारी विक्रेताको पक्षमा छ । कानुनबमोजिम वस्तु तथा सेवाको व्यापार गर्न स्थापित विक्रेताले अनलाइनबाट व्यापार गर्न चाहेको अवस्थामा अनिवार्य रूपमा विद्युतीय प्लेटफर्म स्थापना गर्नुपर्ने छ । उक्त प्लेटफर्ममा दर्ता भएको प्रमाण तथा व्यवसायबारे सम्पूर्ण विवरण उपलब्ध गराउनुपर्ने उल्लेख छ । त्यसरी विद्युतीय प्लेटफर्म बनाइसकेपछि त्यसलाई वाणिज्य, आपूर्ति तथा उपभोक्ता हित संरक्षण विभागले स्थापना गरेको विद्युतीय व्यापार पोर्टलमा विक्रेताले सूचीकृत गर्नुपर्ने दायित्व हुने छ । विद्युतीय प्लेटफर्ममा अनलाइन व्यापार गर्ने वस्तु वा सेवासँग सम्बन्धित सम्पूर्ण विवरण, ढुवानीको प्रक्रिया र शुल्क, वारेन्टी तथा ग्यारेन्टीको व्यवस्था, वस्तु तथा सेवा हस्तान्तरण गर्न लाग्ने समय र मिति प्रस्ट उल्लेख गर्नुपर्ने कानुनी व्यवस्था गरिएको छ ।  सूचीमा दर्ता भएका अनलाइन व्यापार गर्ने व्यवसायीले उपभोक्ता झुक्याउन नपाउने प्रावधान पनि पारित विधेयकले समेटेको छ । नेपालमा अनलाइनबाट हुने व्यापारमा प्रतिबद्धताबमोजिम वस्तु नपाइने र झुक्याउने गरेको गुनासो हुने गर्छ । विधेयकले उक्त गुनासोलाई सम्बोधन गर्दै “बिक्रीका लागि राखिएको वस्तु वा सेवाको विज्ञापन गर्दा त्यस्तो वस्तु वा सेवाको वास्तविक विशेषता, त्यसको प्रयोग विधि तथा अन्य विवरण क्रेता वा उपभोक्तालाई झुक्याउने गरी प्रस्तुत गर्न नहुने,” उल्लेख गरेको छ । त्यस्तै कारोबारको अभिलेख सुरक्षित राख्नुपर्ने र वारेन्टी तथा ग्यारेन्टीका सर्त पालना गर्नुपर्र्ने व्यवस्था पनि विधेयकले गरेको छ । अनलाइनमार्फत खरिद गर्ने उपभोक्ताले भोग्दै आएको वस्तु तथा सेवा फिर्ता नहुने समस्यालाई पनि पारित विधेयकले सम्बोधन गरेको छ । जस अनुसार ऐनबमोजिम खरिद गरेको कुनै वस्तु वा सेवा क्रेताले माग गरेबमोजिमको नभएको व्यवसायीलाई फिर्ता गर्न सक्ने अधिकार सुरक्षित गरिएको छ । त्यसरी फिर्ता भएको वस्तु तथा सेवा क्रेताले चाहेमा सोही मूल्य बराबरको अर्को वस्तु तथा सेवा उपलब्ध गराउन सक्ने व्यवस्था गरिएको छ । नेपालमा अनलाइन व्यापार गर्ने फर्मले विदेशी अनलाइन फर्मबाट वस्तु तथा सेवा खरिद गरी आयात गर्न सक्ने व्यवस्थालाई ऐनले खुला राखिदिएको छ । नेपालबाट बिक्री गरेको अवस्थामा भने अग्रिम भुक्तानी लिएर निर्यात गर्न सकिने प्रावधान छ । अनलाइन व्यापारसँग सम्बन्धित कुनै व्यक्तिको सूचना गोप्य राख्नुपर्ने दायित्व पनि व्यवसायीलाई तोकिएको छ । अनलाइन व्यापारका क्रममा खरिदकर्ताको दायित्व पनि विधेयकले सिर्जना गरेको छ । अनलाइन व्यापार गर्ने क्रममा क्रेताले कसैलाई दुःख दिन नहुने, जाँची हेरेर मात्र खरिद गर्नुपर्ने प्रावधान राखिएको छ । अनलाइन व्यापारलाई व्यवस्थित गर्न पारित विधेयकले सजायको पनि व्यवस्था गरेको छ । जस अनुसार कानुनबमोजिम पूरा गर्नुपर्ने दायित्व पूरा नगरेमा निरीक्षण अधिकृतले १० हजार रुपियाँदेखि ५० हजार रुपियाँसम्म जरिबाना गर्न सक्ने, दुई वर्षदेखि तीन वर्षसम्म कैद वा तीन लाखदेखि पाँच लाख रुपियाँसम्म जरिबाना वा दुवै सजाय हुने प्रावधान राखिएको छ । अनलाइन व्यापारको क्रममा कानुनबमोजिम दायित्व पूरा नभएमा सम्बन्धित पक्षले विभागका महानिर्देशक र निरीक्षण अधिकृतलाई प्रमाणसहित उजुरी दिन सक्ने व्यवस्था गरिएको छ । राष्ट्रपतिबाट प्रमाणीकरण भएपछि विधेयकले ऐनका रूप लिने छ ।",
      "link": "https://gorkhapatraonline.com/news/145534",
      "image": "https://gorkhapatraonline.com/storage/media/256665/conversions/online-original-thumb.jpg"
    },
    {
      "slug": "145531",
      "title": "सीमित भयो दुर्गमको उडान",
      "timestamp": 1740960000000,
      "source": "gp",
      "content": "आन्तरिक उडानमा रहेका साना जहाज एकपछि अर्को गरी भूमिस्थ (ग्राउन्डेड) हुँदै गएपछि दुर्गम क्षेत्रको उडान सीमित हुँदै गएको छ ।",
      "longContent": "गोरखापत्र समाचारदाताकाठमाडौँ, फागुन १९ गते । आन्तरिक उडानमा रहेका साना जहाज एकपछि अर्को गरी भूमिस्थ (ग्राउन्डेड) हुँदै गएपछि दुर्गम क्षेत्रको उडान सीमित हुँदै गएको छ । आन्तरिकतर्फ दुर्गमतर्फ उड्दै आएका नेपाल वायु सेवा निगमका तीन, सीता एयर र समिट एयरका एक/एक गरी पाँच वटा जहाज भूमिस्थ भएपछि दुर्गम क्षेत्रको हवाई उडान सीमित बन्दै गएको हो । नेपाल नागरिक उड्डयन प्राधिकरणका सूचना अधिकारी ज्ञानेन्द्र भुलले भन्नुभयो, “हाल निगम, समिट, सीता र तारा एयरका सानो आकारका जहाजले पहाडी तथा हिमाली जिल्लामा उडान गर्दै आएका छन् । दुर्घटना, निजी क्षेत्र सुगमकेन्द्रित हुँदा साना जहाजको सङ्ख्या घट्दै गएको समयमा उडान भर्दै आएका जहाजसमेत एकपछि अर्को भूमिस्थ हुँदै गएपछि दुर्गमका अधिकांश गन्तव्यमा उडान कटौती हुँदै गएको छ । यसबाट दुर्गमको हवाई सञ्जालसमेत सीमित हुँदै गएको छ ।”हाल देशभर ५५ विमानस्थल छन् । सञ्चालनमा रहेका ३५ वटा विमानस्थलमध्ये ४० प्रतिशत विमानस्थल हिमाली र पहाडी जिल्लामा रहे पनि उक्त विमानस्थलमा नियमित उडान गर्ने जहाज नहुँदा हवाई सेवा सीमित हुँदै आएको उहाँले बताउनुभयो । दुर्गमका अधिकांश विमानस्थलमा उडानको अनुमति लिएको निगमका जहाज भूमिस्थ भएपछि दाङ, रेसुङ्गा, इलाम, फाप्लु, ताप्लेजुङ, भोजपुर, खानीडाँडा, थामखर्क र बाजुरालगायत दुई दर्जन गन्तव्यको उडान घटेको उहाँको भनाइ छ ।साना जहाज एकपछि अर्को गर्दै भूमिस्थ हुँदा पनि निजी कम्पनीले दुर्गमका गन्तव्यमा व्यावसायिक उडान सङ्ख्या नबढाउँदा विमानस्थलमा राज्यले गरको लगानीको प्रतिफल गुम्दै गएको उहाँले बताउनुभयो । प्राधिकरणले शुक्रबारबाट मात्रै अछामको मङ्गलसेन विमानस्थलमा पनि नियमित उडान सञ्चालनमा ल्याएको जनाएको छ ।",
      "link": "https://gorkhapatraonline.com/news/145531",
      "image": "https://gorkhapatraonline.com/storage/media/256662/conversions/5e81afcb616b9_nepal_airlines_TWiyUooiWn-original-thumb.jpg"
    },
    {
      "slug": "145530",
      "title": "ट्राफिक प्रहरी तयार पार्दै कामनपा",
      "timestamp": 1740960000000,
      "source": "gp",
      "content": "काठमाडौँ महानगरपालिकाले १८० जना ट्राफिक प्रहरी तयार गर्दै छ । त्यसका लागि महानगरले आइतबारदेखि राष्ट्रिय सभा गृहमा तालिम सुरु गरेको छ ।",
      "longContent": "गोरखापत्र समाचारदाताकाठमाडौँ, फागुन १९ गते । काठमाडौँ महानगरपालिकाले १८० जना ट्राफिक प्रहरी तयार गर्दै छ । त्यसका लागि महानगरले आइतबारदेखि राष्ट्रिय सभा गृहमा तालिम सुरु गरेको छ । तालिमको शुभारम्भ गर्दै काठमाडौँ उपत्यका ट्राफिक प्रहरी कार्यालयका प्रमुख प्रहरी वरिष्ठ उपरीक्षक विनोद घिमिरेले सहरी व्यवस्थापनको समेत अधिकार भएकाले नगर प्रहरी बलबाट गरिने ट्राफिक व्यवस्थापनका काम प्रभावकारी हुने अपेक्षा राख्नुभयो । नेपालको संविधानले स्थानीय तहलाई दिएको एकल अधिकारमा नगरप्रहरीको व्यवस्था रहेको उहाँले उल्लेख गर्नुभयो । उहाँले भन्नुभयो, “ट्राफिक व्यवस्थापनको काम कानुन कार्यान्वयन मात्र होइन । नागरिकका आवश्यकताको पूर्ति गर्दै प्रदान गर्नुपर्ने सेवा हो । यस कारण कानुन कार्यान्वयनको दायित्व पाएको ट्राफिक प्रहरीभन्दा सहरी व्यवस्थापनको दायित्व पाएको नगर प्रहरीबाट ट्राफिक व्यवस्थापनको काम प्रभावकारी रूपमा सम्पादन हुन सक्छ ।” महानगरपालिकाका ट्राफिक विज्ञ सल्लाहकार जगतमान श्रेष्ठले सहरी आवागमन व्यवस्थापनलाई सहज बनाउन महानगरपालिकाको दायित्व प्रभावकारी कार्यान्वयन हुने प्रणाली स्थापना गर्न लागिएको बताउनुभयो । सहरी व्यवस्थापनका लागि खटिने नगरप्रहरीलाई कानुन, नीति र आदेशको पालनामा ज्ञान, सिप र विवेकको प्रयोग गर्न सक्ने बनाउने क्षमता विकासका चरणमा ट्राफिक व्यवस्थापनका तालिम दिइएको उहाँले जानकारी दिनुभयो ।",
      "link": "https://gorkhapatraonline.com/news/145530",
      "image": "https://gorkhapatraonline.com/storage/media/256661/conversions/Kathmandu-Metropolitan-city-original-thumb.jpg"
    },
    {
      "slug": "145529",
      "title": "प्राधिकरणका तत्कालीन अध्यक्ष सिलवाललाई सफाइ",
      "timestamp": 1740960000000,
      "source": "gp",
      "content": "विशेष अदालतले झुटा विवरणका आधारमा पदावधि लम्ब्याई गैरकानुनी लाभ लिएको आरोप लागेका नेपाल बिमा प्राधिकरणका तत्कालीन अध्यक्ष सूर्य सिलवाललाई सफाइ दिएको छ ।",
      "longContent": "गोरखापत्र समाचारदाताकाठमाडौँ, फागुन १९ गते  । विशेष अदालतले झुटा विवरणका आधारमा पदावधि लम्ब्याई गैरकानुनी लाभ लिएको आरोप लागेका नेपाल बिमा प्राधिकरणका तत्कालीन अध्यक्ष सूर्य सिलवाललाई सफाइ दिएको छ । नागरिकताको झुटा विवरणका आधारमा सेवा अवधिभन्दा बढी पदमा रही लाभ लिएको आरोपमा अख्तियार दुरुपयोग अनुसन्धान आयोगले गत मङ्सिर २४ गते मुद्दा दायर गरेको थियो । विशेषले आइतबार अभियोगबाट सफाइ दिएको हो । न्यायाधीश तेजनारायणसिंह राई, रामबहादुर थापा र मुरारीबाबु श्रेष्ठको इजलासले सिलवाललाई सफाइ दिएको हो । विशेष अदालतका सूचना अधिकारी यज्ञराज रेग्मीले सिलवाललाई सफाइ दिने फैसला भएको बताउनुभयो । पदावधि रहँदै आयोगले मुद्दा दायर गरेपछि सिलवाल निलम्बनमा पर्नुभएको थियो । सेवामै रहेको भए गत माघ १८ गतेसम्म उहाँको कार्यकाल थियो । निलम्बनकै अवस्थामा उहाँको कार्यकाल सकिएको थियो । सिलवालको स्थानमा सरकारले प्राधिकरणमा नयाँ अध्यक्ष नियुक्त गरिसकेको छ । आयोगले सिलवालले उमेर ढाँटी सेवामा रहेर ३६ लाख ६२ हजार १५४ रुपियाँ लाभ लिएको दाबी गरेर बिगो कायम गरेको थियो । बिगो अनुसार जरिबाना र कैदको माग पनि अख्तियारले गरेको थियो तर अदालतले अख्तियारको मागदाबी अस्वीकार गरेको हो । अख्तियारले कूटनीतिक राहदानी र विशेष राहदानी प्राप्त गर्दा जन्ममिति २०१८ कात्तिक २४ गते कायम गरेको देखिएको भन्दै थप सजायको माग पनि गरेको थियो । नागरिकता केरमेट गरी जन्ममिति संशोधन गरेर पदावधि बढाएको आरोप सिलवालमाथि अख्तियारले लगाएको थियो । आयोगको दाबी अनुसार पहिलो पटक २०३२ फागुन २४ गते जिल्ला प्रशासन कार्यालय पर्साबाट नेपाली नागरिकता लिनुभएको थियो । नागरिकता प्राप्त गर्दा सिलवालको उमेर १६ वर्ष उल्लेख थियो । सिलवालले पछि २०६६ वैशाख ७ गते जिल्ला प्रशासन कार्यालय काठमाडौँबाट नागरिकताको प्रतिलिपि लिनुभएको थियो । त्योबेला जन्म मिति २०१६ कात्तिक २२ गते उल्लेख गरिएको आयोगको दाबी छ । तर, त्रिभुवन विश्वविद्यालयबाट जारी स्नातक तहको ट्रान्सक्रिप्टमा भने सिलवालको जन्ममिति २०१५ साउन १५ गते उल्लेख गरिएको आयोगको जिकिर थियो । पछिल्लो जन्ममितिका आधारमा सिलवाल २०४३ साउन १ गते निजामती सेवामा शाखा अधिकृतका रूपमा प्रवेश गर्नुभएको थियो । यही उमेरकै आधारमा उहाँ ५८ वर्ष उमेरदहका कारण अवकाश पाउनुभएको थियो ।",
      "link": "https://gorkhapatraonline.com/news/145529",
      "image": "https://gorkhapatraonline.com/storage/media/256660/conversions/Surya-prasad-silwal-original-thumb.jpg"
    },
    {
      "slug": "145528",
      "title": "राजनीतिक दलको व्यय : खर्च व्यवस्थापन शङ्कास्पद",
      "timestamp": 1740960000000,
      "source": "gp",
      "content": "काठमाडौँ, फागुन १९ गते । नेता कार्यकर्ताको लेबी, सदस्यता तथा नवीकरण शुल्क र चन्दा सहयोगबाट सञ्चालनमा रहेका नेपालका राजनीतिक दलहरूको आर्थिक वर्ष २०८०/८१ को खर्च व्यवस्थापन शङ्कास्पद देखिएको छ । दलहरूको विवरणमा खर्चको अर्थपूर्ण हिस्सा कार्यालय सञ्चालन, भ्रमण, यातायात र इन्धन शीर्षकमा उल्लेख छ । निर्वाचन आयोगमा प्रमुख राजनीतिक दलले बुझाएको आयव्ययको विवरण अनुसार नेपाली कांग्रेस, नेकपा (एमाले), नेकपा (माओवादी केन्द्र), राष्ट्रिय स्वतन्त्र पार्टी (रास्वपा) र नेकपा (एकीकृत समाजवादी) ले कार्यालय सञ्चालन, इन्धन र यातायात तथा भ्रमण एवं कर्मचारीको तलब भत्ता शीर्षकमा अत्यधिक खर्च भएको देखिएको छ । राष्ट्रिय स्वतन्त्र पार्टीले आव २०८०/८१ मा तीन करोड ५३ लाख ४२ हजार ४१४ रुपियाँ कार्यालय सञ्चालन शीर्षकमा खर्च भएको उल्लेख गरेको छ । रास्वपाले यातायात र इन्धन शीर्षकमा मात्रै करिब ८५ लाख ८५ हजार ९४५ रुपियाँ खर्च गरेको छ । रास्वपाको इन्धन र यातायात खर्च संसद्को सबैभन्दा ठुलो दल कांग्रेसभन्दा तीन गुणा बढी छ । कर्मचारीको तलबमा रास्वपाले करिब एक करोड खर्चेको छ । सफ्टवेयर खरिदमा ५१ लाख ६४ हजार ४५२ रुपियाँ खर्च गरेको रास्वपाको व्ययको विवरणमा उल्लेख छ । राजनीतिक दलसम्बन्धी ऐन, २०७३ को दफा ४२ ले निर्वाचन आयोगले दलको लेखा परीक्षण जाँच गराउन सक्ने व्यवस्था गरेको छ । सो व्यवस्थाबमोजिम आयोगले लेखा परीक्षण प्रतिवेदन परीक्षण गर्न अधिकारी तोक्ने र सम्बन्धित अधिकारीले दलसँग कागजात माग्न सक्ने र त्यस्तो विवरण वा कागजात तोकिएको समयभित्र सम्बन्धित दलले बुझाउनुपर्ने छ । नेकपा (एमाले) ले आव २०८०/८१ मा करिब सात करोड ८६ लाख खर्च जनाएको छ । उसले गैरसञ्चालन खर्च शीर्षकमा एक करोड ५९ लाख रुपियाँ खर्च गरेको छ । इन्धन, यातायात र भ्रमण खर्चमा सो दलले करिब ३४ लाख ३६ हजार ६९६ रुपियाँ खर्च गरेको हो । एमालेले अतिथि सत्कार तथा बैठकमा करिब ७५ लाख र सेवा खर्चमा ७९ लाख ६८ हजार रुपियाँ खर्चेको हो । सेवा खर्च शीर्षक अनुसूची १५ अन्तर्गत सो दलले विवरणमा उल्लेख गरेको छ तर अनुसूची १५ कर्जासम्बन्धी विवरणसँग सम्बन्धित छ । एमालेले उल्लेख गरेको अनुसूची र खर्चको विवरण नमिलेको पाइएको छ । कर्मचारी पारिश्रमिक तथा कार्यकर्ता शीर्षकमा एमालेले ७१ लाख ८२ हजार खर्च भएको जनाएको छ । नेपाली कांग्रेसले आव २०८०/८१ मा तीन करोड १० लाख रुपियाँ खर्च गरेको छ । कांग्रेसले प्रधानमन्त्री राहत कोषमा जम्मा गरेको ५० लाख रुपियाँ खर्च अन्तर्गत राखेको छ । कांग्रेसले अन्य विविध प्रशासनिक खर्चमा २६ लाख २० हजार खर्च गरेको छ । कर्मचारी तलब तथा ज्याला शीर्षकमा कांग्रेसले एक करोड दुई लाख २८ हजार १११ रुपियाँ खर्च भएको जनाएको छ । सहयोग तथा चन्दा शीर्षकमा अन्य व्यक्ति तथा संस्थाबाट एक करोड ७३ लाख ९४ हजार ४३९ रुपियाँ प्राप्त गरेको कांग्रेसले ३४ लाख ९० हजार आर्थिक सहयोग गरेको छ । नेकपा (माओवादी केन्द्र) ले आव २०८०/८१ मा एक करोड ८६ लाख ५५ हजार ५९० रुपियाँ खर्च गर्‍यो । माओवादी केन्द्रले करिब एकतिहाइ खर्च कार्यालय सञ्चालन शीर्षकमा देखाएको छ । कार्यालय सञ्चालनमा ४९ लाख ६३ हजार र कर्मचारी तलब भत्तामा ३५ लाख २२ हजार रुपियाँ माओवादी केन्द्रले खर्च भएको उल्लेख गरेको छ ।",
      "longContent": "काठमाडौँ, फागुन १९ गते । नेता कार्यकर्ताको लेबी, सदस्यता तथा नवीकरण शुल्क र चन्दा सहयोगबाट सञ्चालनमा रहेका नेपालका राजनीतिक दलहरूको आर्थिक वर्ष २०८०/८१ को खर्च व्यवस्थापन शङ्कास्पद देखिएको छ । दलहरूको विवरणमा खर्चको अर्थपूर्ण हिस्सा कार्यालय सञ्चालन, भ्रमण, यातायात र इन्धन शीर्षकमा उल्लेख छ । निर्वाचन आयोगमा प्रमुख राजनीतिक दलले बुझाएको आयव्ययको विवरण अनुसार नेपाली कांग्रेस, नेकपा (एमाले), नेकपा (माओवादी केन्द्र), राष्ट्रिय स्वतन्त्र पार्टी (रास्वपा) र नेकपा (एकीकृत समाजवादी) ले कार्यालय सञ्चालन, इन्धन र यातायात तथा भ्रमण एवं कर्मचारीको तलब भत्ता शीर्षकमा अत्यधिक खर्च भएको देखिएको छ । राष्ट्रिय स्वतन्त्र पार्टीले आव २०८०/८१ मा तीन करोड ५३ लाख ४२ हजार ४१४ रुपियाँ कार्यालय सञ्चालन शीर्षकमा खर्च भएको उल्लेख गरेको छ । रास्वपाले यातायात र इन्धन शीर्षकमा मात्रै करिब ८५ लाख ८५ हजार ९४५ रुपियाँ खर्च गरेको छ । रास्वपाको इन्धन र यातायात खर्च संसद्को सबैभन्दा ठुलो दल कांग्रेसभन्दा तीन गुणा बढी छ । कर्मचारीको तलबमा रास्वपाले करिब एक करोड खर्चेको छ । सफ्टवेयर खरिदमा ५१ लाख ६४ हजार ४५२ रुपियाँ खर्च गरेको रास्वपाको व्ययको विवरणमा उल्लेख छ । राजनीतिक दलसम्बन्धी ऐन, २०७३ को दफा ४२ ले निर्वाचन आयोगले दलको लेखा परीक्षण जाँच गराउन सक्ने व्यवस्था गरेको छ । सो व्यवस्थाबमोजिम आयोगले लेखा परीक्षण प्रतिवेदन परीक्षण गर्न अधिकारी तोक्ने र सम्बन्धित अधिकारीले दलसँग कागजात माग्न सक्ने र त्यस्तो विवरण वा कागजात तोकिएको समयभित्र सम्बन्धित दलले बुझाउनुपर्ने छ । नेकपा (एमाले) ले आव २०८०/८१ मा करिब सात करोड ८६ लाख खर्च जनाएको छ । उसले गैरसञ्चालन खर्च शीर्षकमा एक करोड ५९ लाख रुपियाँ खर्च गरेको छ । इन्धन, यातायात र भ्रमण खर्चमा सो दलले करिब ३४ लाख ३६ हजार ६९६ रुपियाँ खर्च गरेको हो । एमालेले अतिथि सत्कार तथा बैठकमा करिब ७५ लाख र सेवा खर्चमा ७९ लाख ६८ हजार रुपियाँ खर्चेको हो । सेवा खर्च शीर्षक अनुसूची १५ अन्तर्गत सो दलले विवरणमा उल्लेख गरेको छ तर अनुसूची १५ कर्जासम्बन्धी विवरणसँग सम्बन्धित छ । एमालेले उल्लेख गरेको अनुसूची र खर्चको विवरण नमिलेको पाइएको छ । कर्मचारी पारिश्रमिक तथा कार्यकर्ता शीर्षकमा एमालेले ७१ लाख ८२ हजार खर्च भएको जनाएको छ । नेपाली कांग्रेसले आव २०८०/८१ मा तीन करोड १० लाख रुपियाँ खर्च गरेको छ । कांग्रेसले प्रधानमन्त्री राहत कोषमा जम्मा गरेको ५० लाख रुपियाँ खर्च अन्तर्गत राखेको छ । कांग्रेसले अन्य विविध प्रशासनिक खर्चमा २६ लाख २० हजार खर्च गरेको छ । कर्मचारी तलब तथा ज्याला शीर्षकमा कांग्रेसले एक करोड दुई लाख २८ हजार १११ रुपियाँ खर्च भएको जनाएको छ । सहयोग तथा चन्दा शीर्षकमा अन्य व्यक्ति तथा संस्थाबाट एक करोड ७३ लाख ९४ हजार ४३९ रुपियाँ प्राप्त गरेको कांग्रेसले ३४ लाख ९० हजार आर्थिक सहयोग गरेको छ । नेकपा (माओवादी केन्द्र) ले आव २०८०/८१ मा एक करोड ८६ लाख ५५ हजार ५९० रुपियाँ खर्च गर्‍यो । माओवादी केन्द्रले करिब एकतिहाइ खर्च कार्यालय सञ्चालन शीर्षकमा देखाएको छ । कार्यालय सञ्चालनमा ४९ लाख ६३ हजार र कर्मचारी तलब भत्तामा ३५ लाख २२ हजार रुपियाँ माओवादी केन्द्रले खर्च भएको उल्लेख गरेको छ ।",
      "link": "https://gorkhapatraonline.com/news/145528",
      "image": "https://gorkhapatraonline.com/storage/media/256659/conversions/election-communication-original-thumb.jpg"
    },
    {
      "slug": "145527",
      "title": "१७ वर्षमा जेल ४८ वर्षमा मुक्त",
      "timestamp": 1740960000000,
      "source": "gp",
      "content": "फौजदारी मुद्दामा दोषी ठहर भई किशोरावस्थामै कारागार पुगेका झापा मेचीनगरका सार्के तामाङ कानुनले तोकेभन्दा छ वर्ष बढी सजाय भुक्तान गरी रिहा भएका हुन् । कानुनी व्यवस्थालाई राज्यले नै उपेक्षा गर्दा लागुऔषध र कर्तव्य ज्यान दुई मुद्दामा सार्केले पाउनुपर्ने अधिकतम २४ वर्ष",
      "longContent": "गोरखापत्र समाचारदाताकाठमाडौँ, फागुन १९ गते । फौजदारी मुद्दामा दोषी ठहर भई किशोरावस्थामै कारागार पुगेका झापा मेचीनगरका सार्के तामाङ कानुनले तोकेभन्दा छ वर्ष बढी सजाय भुक्तान गरी रिहा भएका हुन् । कानुनी व्यवस्थालाई राज्यले नै उपेक्षा गर्दा लागुऔषध र कर्तव्य ज्यान दुई मुद्दामा सार्केले पाउनुपर्ने अधिकतम २४ वर्ष सजायको सट्टा ३० वर्ष छ महिना सजाय भुक्तान गरे । १७ वर्षको उमेरमा लागुऔषध मुद्दामा पक्राउ परेका तामाङ सर्वोच्च अदालतको आदेशले ४८ वर्षको उमेरमा फागुन ६ गते रिहा भए ।नियमित प्रक्रियाबाट कानुनी उपचार नपाएपछि तामाङ वैकल्पिक उपचारबाट बन्दीप्रत्यक्षीकरण रिटको आदेशले थुनामुक्त भएका हुन् । न्यायाधीशद्वय डा. नहकुल सुवेदी र सुनीलकुमार पोखरेलको संयुक्त इजलासको आदेशानुसार तामाङ फागुन ६ गते रिहा भएका हुन् । तत्कालीन मुलुकी ऐनको दण्डसजाय महल अनुसार अधिकतमभन्दा बढीको कैदलाई सर्वोच्चले गैरकानुनी भनेको छ । सार्केलाई थुनामुक्त गर्ने संयुक्त इजलासको सङ्क्षिप्त आदेशमा भनिएको छ, “वादी श्री ५ को सरकार प्रतिवादी यी निवेदक भएको लागुऔषध मुद्दा तथा चन्द्रमान तामाङको जाहेरीले वादी नेपाल सरकार र प्रतिवादी यी निवेदक भएको कर्तव्य ज्यान मुद्दामा ठहरेको फैसलाबमोजिम तत्काल कायम रहेको मुलुकी ऐन दण्डसजायको महलको ८ नं. ले निजलाई हुन सक्ने अधिकतम कैदको सजाय भुक्तान भइसकेको देखिँदा सो मितिपश्चात्को निजको थुनालाई कानुनबमोजिमको थुना भनी मान्न मिल्ने नदेखिँदा निवेदक सार्के तामाङलाई गैरकानुनी थुनाबाट अविलम्ब मुक्त गर्नू ।”तत्कालीन मुलुकी ऐनको दण्डसजाय महलमा एक व्यक्तिले एकभन्दा बढी कसुरमा सजाय पाएमा सबैभन्दा बढी कैद भुक्तान गरे पुग्ने व्यवस्था थियो । हाल खारेज भइसकेको उक्त व्यवस्था अनुसार थुनामा बसेको अवस्थामा कसैले जन्मकैद हुने कसुर गरेमा बढीमा थप चार वर्ष कैद गर्न पाउने व्यवस्था छ । तत्कालीन मुलुकी ऐन दण्डसजाय महलको ८ नं. मा भनिएको छ, “एकै जनाले धेरै पटक सर्वस्वसहित जन्मकैद वा अरू सजाय हुने खत गरेको भए पनि कुनै खतमा सर्वस्वसहित जन्मकैद र जन्मकैदमध्ये ठुलो सजाय भएपछि सानो सजाय हुने खत वा सो सजायमध्ये कुनै सजाय भएपछि अरू सानो सजाय हुने खत खापिँदैन ।”सार्केलाई लागुऔषध मुद्दामा १५ वर्ष कैद र पाँच लाख रुपियाँ जरिबाना भएको थियो । कारागारमै रहेको अवस्थामा सार्केको कुटपिटबाट एक कैदीको ज्यान गएपछि कर्तव्य ज्यान मुद्दामा दोषी ठहर भएका थिए । सो मुद्दामा जन्मकैदको सजाय भएको थियो । कानुन अनुसार सार्केको हकमा जन्मकैद २० र थप चार वर्ष गरी २४ वर्ष कैद हुनु पथ्र्यो तर उनले रिहाको दिनसम्म ३० वर्ष छ महिना कैद पूरा गरेका हुन् । के थियो घटना ?लागुऔषध कसुरमा तामाङ २०५१ भदौ ३ गते पक्राउ परेका थिए । अनुसन्धानको सिलसिलादेखि नै उनी थुनामा रहेका थिए । पुर्पक्षका क्रममा थुनामा परेका उनलाई २०५३ वैशाख १७ गते जिल्ला अदालत झापाले दोषी ठहर गरेको थियो । १५ वर्ष कैद र पाँच लाख रुपियाँ जरिबानाको फैसला जिल्ला अदालतले गरेको थियो । तत्कालीन पुनरावेदन अदालत इलाम र सर्वोच्चबाट समेत फैसला सदर भएको थियो । सर्वोच्चले २०५७ असार ८ गते तल्लो अदालतकै फैसला सदर गरेको थियो । थुनामै रहेको अवस्थामा सुनसरीको झुम्का कारागारमा सार्केले अर्का कैदी अर्जुन तामाङमाथि कुटपिट गरी ज्यान लिएको अभियोगमा दोस्रो मुद्दा दर्ता भएको थियो । २०६८ चैत १ गते सुनसरी जिल्ला अदालतले सार्केलाई जन्मकैदको सजाय सुनाएको थियो । तत्कालीन पुनरावेदन अदालत विराटनगर र सर्वोच्चले पनि सार्केलाई जन्मकैदको सजाय सुनाएको थियो । २०७३ चैत २१ गते सर्वोच्चले जन्मकैद सदर गरेको थियो ।",
      "link": "https://gorkhapatraonline.com/news/145527",
      "image": "https://gorkhapatraonline.com/storage/media/256658/conversions/Untitled-1-(1)-original-thumb.jpg"
    },
    {
      "slug": "145526",
      "title": "निर्माण कम्पनीको मनपरी : साइटमै नपुग्ने, म्याद थपिरहने",
      "timestamp": 1740960000000,
      "source": "gp",
      "content": "कालीकोटको महावै गाउँपालिका जोड्ने तिला नदीमाथिको पक्की पुल निर्माणको जिम्मा पाएको निर्माण कम्पनीले काम सुरु नै नगरी पटक पटक म्याद थप र भुक्तानी मात्र माग्ने गरेको पाइएको छ ।",
      "longContent": "प्रेमराज सिम्खडा कालीकोट फागुन १९ गते । कालीकोटको महावै गाउँपालिका जोड्ने तिला नदीमाथिको पक्की पुल निर्माणको जिम्मा पाएको निर्माण कम्पनीले काम सुरु नै नगरी पटक पटक म्याद थप र भुक्तानी मात्र माग्ने गरेको पाइएको छ । आर्थिक वर्ष २०७७/७८ मा ठेक्का सम्झौता भएको पुल निर्माणको डिजाइन प्रतिवेदनसमेत अझै पूरा नगरेको महादेव खिम्ती निर्माण सेवा प्रालिविरुद्ध महावै गाउँपालिका कानुनी प्रव्रिmयामा गएको छ । काठमाडौँको महाराजगन्जमा रहेको निर्माण कम्पनी निर्माण स्थलमै नआई सङ्घीय सडक सुपरिवेक्षण तथा अनुगमन कार्यालय पुल सेक्टर नं. ५ सुर्खेतलाई विभिन्न मितिमा पत्र लेख्दै पुल निर्माणमा विविध समस्या देखाएका कारण काम गर्न नसकिएको भनेर झुटा सूचना दिँदै आएको छ । कहिले अवरोध भएको, कहिले बर्सातले काम गर्न नदिएको जस्ता समस्या देखाउने उक्त कम्पनीले पछिल्लो समय गत माघ १० गते फेरि म्याद थप र भुक्तानी माग गर्दै पत्राचार गरेको छ । सङ्घीय सडक सुपरिवेक्षण तथा अनुगमन कार्यालय पुल सेक्टर नं. ५ सुर्खेतले निर्माण कम्पनीको पत्रको जवाफ लेख्दै हालसम्म पुल निर्माण साइटको भौतिक प्रगति कुनै पनि नभएको, यसअघि म्याद थप सम्बन्धमा कुनै निवेदन वा कागजात प्राप्त हुन नआएको, म्याद थपको कुनै फाइल पेस गरेको भए म्याद थप भए/नभएको पनि यस आयोजना कार्यालयलाई कुनै पनि जानकारी प्राप्त नभएकाले तपाईंको माग आकर्षित नहुने भन्दै निर्माण कम्पनीलाई पत्राचार गरेको छ । निर्माण कम्पनीले कहिले जग्गाधनीले काम गर्न नदिएको त कहिले बर्सातले समस्या पारेकोलगायतका बहाना गर्दै आएको छ तर पुल निर्माण स्थानमा कुनै पनि अवरोध नभएको लिखित जानकारी महावै गाउँपालिका र स्थानीयले गराएपछि अहिले अर्को बहाना बनाएको गाउँपालिकाको भनाइ छ । महावै गाउँपालिका अध्यक्ष खेमबहादुर सिंहले निर्माण कम्पनीको बदमासीले आफू आजित भइसकेको बताउनुभयो । “कहिले जिल्ला प्रशासन, कहिले पुल महाशाखा, कहिले मन्त्रालय धाउँदै हैरान भइएको छ । महादेव खिम्ती नामको निर्माण कम्पनीले काम अझै सुरु गरेको छैन तर कार्यालयमा भुक्तानी माग्ने, म्याद थप्नेलगायतका काम जारी राखेको छ । यस्तो कम्पनीलाई सधैँका लागि कालो सूचीमा राख्न किन नसकेको होला ?” अध्यक्ष सिंहको भनाइ छ । अध्यक्ष सिंहले यही १५ गते बिहीबार निर्माण कम्पनीलाई पत्र लेखेर काम सुरु अझै नभएकाले कहिले हुने हो ? जानकारी दिन अनुरोध गर्नुभएको छ । उहाँले निर्माण कम्पनीलाई लेखेको पत्रमा भनिएको छ, “निर्माण व्यवसायीको छाता सङ्गठन निर्माण व्यवसायी सङ्घको अध्यक्षको जिम्मेवारबाट (भएको) यस्ता गैरजिम्मेवार कामले सिङ्गो राष्ट्र निर्माणमा गम्भीर धक्का लागेको छ ।”महावै गाउँपालिका जोड्ने तिला नदीको पान्तडीमा चार वर्षसम्म पुल निर्माण कार्यको सुरुवात नभएपछि गाउँपालिका कानुनी प्रक्रियामा गएको हो । आर्थिक वर्ष २०७७/७८ मा ठेक्का भएर २०७७ साल चैतमा ठेक्का सम्झौता भए पनि अहिलेसम्म काम सुरु नभएपछि गाउँपालिका जिल्ला प्रशासन कार्यालय पुगेको हो । पक्की पुल निर्माण गरिसक्ने समय सकिएको पनि २१ महिना बितिसकेको छ तर काम सुरुसम्म भएको छैन । पुल महाशाखा काठमाडौँले ठेक्का लगाएको यो पुल २०७७ साल चैत १२ गते महादेव खिम्ती निर्माण सेवा काठमाडौँले आठ करोड ३९ लाख लागतमा निर्माण सम्झौता गरेको हो । उक्त सम्झौतापत्रमा २०८० असार १२ गते पुल निर्माण गरिसक्ने उल्लेख छ । पुल बनाइसक्ने समय सकिएको २० महिनासम्म पनि पुल बनाउने स्थलसम्म निर्माण कम्पनी पुगेको छैन । पुल सेक्टर नं. ५ सुर्खेतका इन्जिनियर शुभम् वैश्यका अनुसार पुल निर्माणका लागि निर्माण कम्पनीले आफैँ डिजाइन गर्नुपर्ने र उसले समयमा त्यो काम नगरेकाले बन्न ढिलाइ भएको बताउनुभयो । निर्माण कम्पनी महादेव खिम्ती निर्माण सेवा काठमाडौँका सञ्चालक प्रदीप पुडासैनीले पुल निर्माणका विषयमा आफूलाई खासै जानकारी नभएको र अर्को रवि सिंह भन्ने प्रतिनिधिलाई आफूले जिम्मा दिएको जानकारी दिनुभयो । रवि सिंहको मो. ९८५१०३६०१४ मा पटक पटक फोन गर्दा फोन उठ्दैन ।",
      "link": "https://gorkhapatraonline.com/news/145526",
      "image": "https://gorkhapatraonline.com/storage/media/256657/conversions/1211-original-thumb.jpg"
    },
    {
      "slug": "145519",
      "title": "सिद्धगुफा मोटर मार्ग बन्द",
      "timestamp": 1740873600000,
      "source": "gp",
      "content": "सिद्धगुफा मोटर मार्ग १६ दिन बन्द भएको छ । सडक स्तरोन्नतिको काम भइरहेकाले आइतबारदेखि सडक बन्द गरिएको हो ।",
      "longContent": "अमरराज नहर्कीतनहुँ, फागुन १८ गते । सिद्धगुफा मोटर मार्ग १६ दिन बन्द भएको छ । सडक स्तरोन्नतिको काम भइरहेकाले आइतबारदेखि सडक बन्द गरिएको हो । भीमाद नगरपालिकाका निमित्त प्रमुख प्रशासकीय अधिकृत अर्जुनप्रसाद पौडेलद्वारा जारी विज्ञप्तिमा फागुन १८ गतेदेखि चैत ४ गतेसम्म बन्द गरिएको उल्लेख छ ।  भीमाद नगरपालिकाको सिद्धगुफा मोटरमार्ग निर्माण योजना अन्तर्गत जिदीखोला पुलदेखि सिद्धगुफा गेट खण्ड बन्द हुने भएकाले बैकल्पिक बाटो प्रयोग गर्न सूचित गरिएको छ ।",
      "link": "https://gorkhapatraonline.com/news/145519",
      "image": "https://gorkhapatraonline.com/storage/media/256646/conversions/amar-1-original-thumb.jpg"
    },
    {
      "slug": "145516",
      "title": "फोनिज गोरखाको अध्यक्षमा बराम",
      "timestamp": 1740873600000,
      "source": "gp",
      "content": "नेपाल आदिबासी जनजाति पत्रकार महासंघ (फोनिज) गोरखाको अध्यक्षमा मेलिना बराम सर्बसम्मत निर्बाचित हुनुभएको छ । आइतबार फोनिज गोरखाको सदरमुकाम गोरखामा सम्पन्न चौथो अधिबेशनबाट अध्यक्षमा बराम निर्बाचित हुनुभएको हो ।",
      "longContent": "गुणबहादुर रोका सुलीकोट, फागुन १८ गते । नेपाल आदिबासी जनजाति पत्रकार महासंघ (फोनिज) गोरखाको अध्यक्षमा मेलिना बराम सर्बसम्मत निर्बाचित हुनुभएको छ । आइतबार फोनिज गोरखाको सदरमुकाम गोरखामा सम्पन्न चौथो अधिबेशनबाट अध्यक्षमा बराम निर्बाचित हुनुभएको हो । नौ सदस्यीय समितिको उपाध्यक्षमा सुदिप श्रेष्ठ, सचिब सङ्गिता चेपाङ, सहसचिव बीबर गुरुङ, कोषाध्यक्षमा सञ्जित आलेमगर निर्बिरोध निर्बाचित हुनुभयो ।  अधिबेशनबाट सदस्य पदमा च्यान्टु तमाङ, प्रतिक्षा आलेमगर, छिरिङ फुञ्जो लामा र प्रेम घले निर्बाचित हुनुभएको छ । फोनिजको संघीय प्रतिनिधी दिपक श्रेष्ठ, कैलाश बाबु श्रेष्ठ र प्रदेश प्रतिनिधिमा छिरिङ दोर्जे लामा, आत्मराम श्रेष्ठ र प्रतिक्षा आले चयन  हुनु भएको छ । अधिबेशनमा नेपाल पत्रकार महासंघ गोरखाका कार्यबाहक अध्यक्ष नरेन्द्र ढकाल, आदिबासी जनजाति महासंघ गोरखाका अध्यक्ष बिष्णु राना, नेपाल पत्रकार महासंघ गोरखाका पूर्ब अध्यक्ष किशोरजङ्ग थापा, पूर्ब अध्यक्ष कैलाशबाबु श्रेष्ठ, पूर्ब अध्यक्ष भिमलाल श्रेष्ठ, प्रेस सेन्टर नेपालका केन्द्रीय उपमहासचिब दिपक श्रेष्ठ लगायतले मन्त्वय राख्नु भएको नब निर्बाचित अध्यक्ष बरामले जानकारी दिनुभयो ।",
      "link": "https://gorkhapatraonline.com/news/145516",
      "image": "https://gorkhapatraonline.com/storage/media/256643/conversions/gorkha-fonij-original-thumb.jpg"
    },
    {
      "slug": "145514",
      "title": "पन्ध्रौं पसगाउँ महोत्सव सुरु",
      "timestamp": 1740873600000,
      "source": "gp",
      "content": "लमजुङको क्व्होलासोंथर गाउँपालिका –६ पसगाउँमा आइतबारदेखि पन्ध्रौं पसगाउँ महोत्सव सुरु भएको छ । महोत्सवको गण्डकी प्रदेशका उद्योग तथा पर्यटनमन्त्री मित्रलाल बस्यालले उद्घाटन गर्नुभयो ।",
      "longContent": "नवीनराज कुइँकेललमजुङ, फागुन १८ गते । लमजुङको क्व्होलासोंथर गाउँपालिका –६ पसगाउँमा आइतबारदेखि पन्ध्रौं पसगाउँ महोत्सव सुरु भएको छ । महोत्सवको गण्डकी प्रदेशका उद्योग तथा पर्यटनमन्त्री मित्रलाल बस्यालले उद्घाटन गर्नुभयो । महोत्सवको उद्घाटन गर्दै पर्यटनमन्त्री बस्यालले गाउँमा रैथाने उत्पादन र यातायातको सुधार गर्न सकेमा आन्तरिक तथा बाह्य पर्यटक आकर्षित गर्न सकिने बताउनुभयो । उहाँले पसगाउँसहित गण्डकी प्रदेशमा रहेका होमस्टे गाउँहरुको विकास र प्रवर्धनका लागि आफु र मन्त्रालय लागिपर्ने बताउनुभयो । मन्त्री बस्यालले गाउँको रैथाने उत्पादनलाई लेबलिङ र ब्राण्डिङ गरेर विश्वभर निर्यात गर्दै स्वरोजगार आयआर्जन बढाउन सकिने बताउनुभयो । उहाँले गण्डकी प्रदेश सरकारले स्थानीय कोदोको रक्सीलाई लेबलिङ र ब्राण्डिङ गर्न प्रदेशसभामा विधयेक पेश गरिएको बताउनुभयो । मस्र्याङ्दी गाउँपालिकाका अध्यक्ष अर्जुन गुरुङले पर्यटन र कृषिको विकासबाट पालिकाको विकास र सम्वृद्धि सम्भव हुने बताउनुभयो । क्व्होँलासोथर गाउँपालिकाका अध्यक्ष सूर्यप्रसाद गुरुङले गाउँको कलासंस्कृतिलाई विश्वभर फैलाउन र पर्यटकलाई गाउँमा भित्राउन पसगाउँ महोत्सव गरिदैं आएको बताउनुभयो ।क्व्होँलासोथर गाउँपालिकाका उपाध्यक्ष गमीमाया गुरुङले सबै पर्यटकीय गाउँहरु एकापसमा मिलेर गाउँ पर्यटनको विकासमा लाग्नुपर्ने बताउनुभयो । क्व्होँलासोथर गाउँपालिकाका प्रमुख प्रशासकीय अधिकृत माधवप्रसाद वाग्ले, पत्रकार महासंघ लमजुङका अध्यक्ष सन्देश पौडेल, अन्नपूर्ण संरक्षण क्षेत्र आयोजना (एक्पाप) का प्रतिनिधि बृज गुरुङ, वडा ७ का अध्यक्ष लक्ष्मण गुरुङले पर्यटनको विकास गर्न अन्य पूर्वाधारका क्षेत्रमा पनि सुधार गर्नुपर्नेमा जोड दिनुभयो ।२०६० साल यता हरेक दुई बर्षको फरकमा पसगाउँमा महोत्सव हुँदैआएको छ ।  क्व्होलासोंथर –६, पसगाउँका वडाअध्यक्ष मनलाल गुरुङले गाउँमा पर्यटक बस्नका लागि २१ घरमा होमस्टे सञ्चालन गरिएकोे बताउनुभयो । महोत्सवमा लोपुन्मुख घाँटु, कृष्णचरित्र, सारङ्गीनाच, आमा समूह, यूवा क्लबको पौराणिक नृत्य प्रस्तुत गरिएको छ । महोत्सवमा अलैंची र चिया बगानको दृश्यावलोकन, स्थानीय गुरुङ खाना महोत्सव, प्राकृतिक दृश्यावलोकन, स्थानीय तथा राष्ट्रिय कलाकारको प्रस्तुति लगायतका कार्यक्रम राखिएको महोत्सव प्रचारप्रसार समितिका संयोजक गोपाल गुरुङले बताउनुभयो ।",
      "link": "https://gorkhapatraonline.com/news/145514",
      "image": "https://gorkhapatraonline.com/storage/media/256639/conversions/Pasgaun-mahotsab-suru-original-thumb.jpg"
    },
    {
      "slug": "145503",
      "title": "गाउँपालिका कार्यालयमा आगलागी",
      "timestamp": 1740873600000,
      "source": "gp",
      "content": "सोलुखुम्बुको लिखुपिके गाउँपालिकाको विभिन्न शाखामा आगलागी भएको छ।  वडा नम्बर ३ फुर्केचौरमा गाउँपालिकाले भाडामा लिएर शाखा सञ्चालन गरेको रुदबहादुर खत्रीको ढुङ्गा, माटोले बनेको टिनको छानो भएको दुई तले घरमा आइतबार दिउँसो आगलागी भएको हो।",
      "longContent": "सन्तोष राउतसोलुखुम्बु, फागुन १८ गते। सोलुखुम्बुको लिखुपिके गाउँपालिकाको विभिन्न शाखामा आगलागी भएको छ।  वडा नम्बर ३ फुर्केचौरमा गाउँपालिकाले भाडामा लिएर शाखा सञ्चालन गरेको रुदबहादुर खत्रीको ढुङ्गा, माटोले बनेको टिनको छानो भएको दुई तले घरमा आइतबार दिउँसो आगलागी भएको हो। उक्त घरमा गाउँपालिकाको प्राविधिक शाखा, स्टोर र प्रधानमन्त्री रोजगार कार्यक्रमको शाखा रहेका थिए। घरमा बिजुलीको तारबाट विद्युत् सर्ट हुँदा आगलागी भएको जिल्ला प्रहरी कार्यालय सोलुखुम्बुका प्रहरी नायब उपरीक्षक द्वारिकाप्रसाद घिमिरेले जानकारी दिनुभयो। प्रहरी चौकी चौलाखर्कबाट खटिएको प्रहरीको टोली र स्थानीयवासीको सक्रियतामा आगो नियन्त्रणमा आएको जनाइएको छ। आगलागीबाट मानवीय क्षति नभएको र अन्य क्षतिको विवरण आउन बाँकी रहेको प्रहरीले जनाएको छ।",
      "link": "https://gorkhapatraonline.com/news/145503",
      "image": "https://gorkhapatraonline.com/storage/media/256615/conversions/fire-news-original-thumb.jpg"
    },
    {
      "slug": "145502",
      "title": "वडाका जनप्रतिनिधि र कर्मचारी भ्रमणमा, शवको मुचुल्का उठाउन पनि समस्या",
      "timestamp": 1740873600000,
      "source": "gp",
      "content": "नवलपुरको कावासोती नगरपालिका वडा नं. १० का जनप्रतिनिधि र कर्मचारी वडा कार्यालयको काम नै ठप्प पारेर भ्रमणमा गएका छन्। चार दिन लामो विदा पारेर फागुन १३ गते भ्रमण गएको टोली ६ दिन बितिसक्दा पनि नफर्किदा सेवाग्राही मर्कामा परेका छन्।",
      "longContent": "नवलपुर, फागुन १८ गते। नवलपुरको कावासोती नगरपालिका वडा नं. १० का जनप्रतिनिधि र कर्मचारी वडा कार्यालयको काम नै ठप्प पारेर भ्रमणमा गएका छन्। चार दिन लामो बिदा पारेर फागुन १३ गते भ्रमण गएको टोली ६ दिन बितिसक्दा पनि नफर्किदा सेवाग्राही मर्कामा परेका छन्।  वडा कार्यालयमा अहिले कुनै पनि जनप्रतिनिधि र कर्मचारी छैनन्। स्थानीय निरु गौतमका अनुसार हुलाकका कर्मचारीले कार्यालयको ढोका खोलिदिने काम गरेका छन् भने सेवाग्राहीको कुनै पनि काम हुन सकेको छैन। कावासोती नगरपालिकाका प्रमुख प्रशासकीय अधिकृत लिलाराज पौडेलले ७ दिनको भ्रमणका लागि वडा कार्यालयको जनप्रतिनिधि र कर्मचारी पश्चिम नेपाल भ्रमण गएको जानकारी दिनुभयो। पौडेलका अनुसार भ्रमण गएको टोली १९ गते सोमबार मात्र फर्कने छ।पौडेलले भन्नुभयो, ‘‘कार्यालय नै ठप्प पारेर भ्रमण जाने त होइन। तर जनप्रतिनिधिहरूले गरेको काममा हामीले रोक्न मिलेन।’’ कावासोती नगरपालिकाका सूचना अधिकारी मुक्तिप्रसाद बस्यालले कार्यालयको काम नरोकिने गरी कम्तिमा एक जना जनप्रतिनिधि र एक जना कर्मचारी कार्यालयमा राखेर मात्र भ्रमण जानु पर्ने भए पनि केही वडाहरूले त्यसको पालना नगरेको बताउनुभयो।यसैबिच वडामा जनप्रतिनिधि नभए पछि शवको मुचुल्का उठाउन समेत समस्या भएको छ। स्थानीय एक व्यक्तिले आत्महत्या गरेपछि उक्त शवको मुचुल्कामा हस्ताक्षर गर्ने जनप्रतिनिधि नहुँदा नगरप्रमुख विष्णुप्रसाद भुसाल पुगेर मुचुल्कामा हस्ताक्षर गर्नुभएको छ।  ‘‘स्थानीयले मुचुल्का उठाउने वडामा कोही भएन भनेर फोन गर्नुभयो, मैले गएर मुचुल्का गरिदिए, नगर प्रमुख भुसालले भन्नुभयो, ‘‘वडा नै बन्द गरेर त नजानु पर्ने हो, लोकतन्त्र भनेको यस्तै मनपरि तन्त्र होला।’’यस बारेमा प्रतिकृया लिन खोज्दा सबै जनप्रतिनिधि र कर्मचारीले मोबाइल स्विच अफ गरेको पाइयो। स्थानीयले भने वडाका जनप्रतिनिधि र कर्मचारीले पश्चिम नेपाल भ्रमणको बाहनामा भारतको पर्यटकीय क्षेत्र घुम्न गएको दाबी गरेका छन्।",
      "link": "https://gorkhapatraonline.com/news/145502",
      "image": "https://gorkhapatraonline.com/storage/media/256618/conversions/offic1-original-thumb.jpg"
    },
    {
      "slug": "145493",
      "title": "पाथीभरा केबुलकारका समस्यालाई सम्बोधन गर्न सरकार प्रतिबद्ध छ : गृहमन्त्री लेखक",
      "timestamp": 1740873600000,
      "source": "gp",
      "content": "गृहमन्त्री रमेश लेखकले पाथीभरा केबुलकार निर्माण विवादबारे सरकारले वार्ता र संवादको माध्यमबाट समस्याको शान्तिपूर्ण समाधान चाहेको बताउनुभएको छ। राष्ट्रिय सभाको आइतबारको बैठकमा उठेका प्रश्नको जवाफ दिनुहुँदै उहाँले यस्तो बताउनुभएको हो।",
      "longContent": "काठमाडौँ, फागुन १८ गते। गृहमन्त्री रमेश लेखकले पाथीभरा केबुलकार निर्माण विवादबारे सरकारले वार्ता र संवादको माध्यमबाट समस्याको शान्तिपूर्ण समाधान चाहेको बताउनुभएको छ। राष्ट्रिय सभाको आइतबारको बैठकमा उठेका प्रश्नको जवाफ दिनुहुँदै उहाँले यस्तो बताउनुभएको हो। गृहमन्त्री लेखकले केबुलकार निर्माणको क्रममा देखिएका समस्या समाधान गर्न गृह मन्त्रालयले गठन गरेको वार्ता टोलीले आन्दोलनत पक्षसँग पटकपटक वार्ता गरेको  बताउनुभयो। उहाँले आन्दोलनरत पक्षबाट उठाइएका सांस्कृतिक, धार्मिक तथा स्थानीय समुदायका समस्यालाई सम्बोधन गर्न सरकार प्रतिबद्ध रहेको स्पष्ट पार्नुभयो। सरकारले शान्तिपूर्ण ढङ्गले समस्याको समाधान गर्ने कुरालाई गम्भीरतापूर्वक लिएको उहाँको भनाइ छ। उहाँले भन्नुभयो, ‘ताप्लेजुङको पाथीभरा मन्दिर निर्माणका क्रममा देखिएका विवाद र समस्या समाधान गर्न गृह मन्त्रालयले पहलकदमी लिएको छ। सरकार वार्ता र संवादका माध्यमबाट समस्याको शान्तिपूर्ण समाधान चाहन्छ। यसका लागि सम्बन्धित पक्षसँग वार्ता गर्न गृह मन्त्रालयका सहसचिवको नेतृत्वमा गत माघ २० गते वार्ता टोली गठन गरिएको र उक्त टोलीले आन्दोलनरत पक्षसँग सहजीकरण गरिराखेको छ।’’ समस्या समाधानका लागि वार्ताटोलीले पटकपटक संवाद गरेको वार्तामा अवरोध भएपछि पुनः वार्ताको आह्वान गरेको र आन्दोलनरत पक्षले उठाएका समस्या समाधान गर्न सरकार प्रतिबद्ध रहेको उहाँले प्रष्ट पार्नुभएको हो। ‘‘समस्या समाधानका लागि पटक पटक संवाद भएका छन्। पछिल्लो समय वार्तामा केही अवरोध आएका कारण वार्ताटोलीले आन्दोलनरत पक्षलाई वार्ताका लागि पुनः आह्वान गरेको छ’’, उहाँले थप भन्नुभयो, ‘‘आन्दोलनरत पक्षबाट उठाइएका सांस्कृतिक, धार्मिक तथा स्थानीय समुदायका समस्यालाई सम्बोधन गर्न सरकार प्रतिबद्ध छ।’’उहाँले हाल पाथीभरा क्षेत्रमा सुरक्षा निकायले उच्च संयमता अपनाएर शान्ति सुरक्षा प्रदान गरिरहेको दाबी गर्नुभयो।",
      "link": "https://gorkhapatraonline.com/news/145493",
      "image": "https://gorkhapatraonline.com/storage/media/256598/conversions/Ramesh-l-news-photo-gorkhapatraonline-original-thumb.jpg"
    },
    {
      "slug": "145488",
      "title": "च्यासलमा एमालेको सचिवालय बैठक",
      "timestamp": 1740873600000,
      "source": "gp",
      "content": "नेकपा (एमाले)को सचिवालय बैठक जारी छ। आइतबार दिउँसाे पार्टी केन्द्रीय कार्यालय च्यासलमा बैठक बसेको हो।",
      "longContent": "काठमाडौँ, फागुन १८ गते। नेकपा (एमाले)को सचिवालय बैठक जारी छ। आइतबार दिउँसाे पार्टी केन्द्रीय कार्यालय च्यासलमा बैठक बसेको हो।बैठकमा सरकारले ल्याएको अध्यादेश, पछिल्ला राजनीतिक, समसायिक विषयमा छलफल हुने बताइएको छ। साथै पार्टीका गतिविधिका बारेमा पनि छलफल हुने छ। बैठकमा पार्टी अध्यक्ष एवम् प्रधानमन्त्री केपी शर्मा ओलीसहित सचिवालय सदस्य सहभागी हुनुहुन्छ।",
      "link": "https://gorkhapatraonline.com/news/145488",
      "image": "https://gorkhapatraonline.com/storage/media/256578/conversions/UML-meeting-original-thumb.jpg"
    },
    {
      "slug": "145487",
      "title": "विधिको शासनका लागि गृह संयन्त्र निष्पक्ष छः गृहमन्त्री लेखक",
      "timestamp": 1740873600000,
      "source": "gp",
      "content": "गृहमन्त्री रमेश लेखकले नागरिक स्वतन्त्रता, विधिको शासन र मानवअधिकारको सुनिश्चितता गर्न कानुन कार्यान्वयका लागि गृह मन्त्रालयका संयन्त्र निष्पक्ष रुपमा परिचालन गरिएको दाबी गर्नुभएको छ ।",
      "longContent": "काठमाडौँ, फागुन १८ गते । गृहमन्त्री रमेश लेखकले नागरिक स्वतन्त्रता, विधिको शासन र मानवअधिकारको सुनिश्चितता गर्न कानुन कार्यान्वयका लागि गृह मन्त्रालयका संयन्त्र निष्पक्ष रुपमा परिचालन गरिएको दाबी गर्नुभएको छ । राष्ट्रिय सभाको आइतबारको बैठकमा सांसदले सोधेका प्रश्नको जवाफ दिँदै उहाँले यस्तो दाबी गर्नुभएको हो ।  उहाँले स्रोत र साधनको सीमितताको बिच  कार्यसम्पादन गर्नु परिरहेको हुँदा कतिपय विषयमा अपेक्षाअनुरुप काम हुन नसकेको समेत बताउनुभयो । जनताले अनुभूत गर्नेगरी शान्ति सुव्यवस्था र सुरक्षा कायम गर्ने दिशामा गृह मन्त्रालय संवेदनशील र गम्भीर भएर काम गरिरहेको उहाँको भनाइ छ । उहाँले मनसुनजन्य विपद् एवं भूकम्पबाट भएको क्षतिको पुनःस्थापना र क्षतिको पुनःनिर्माणको कामले लय समातेको उल्लेख गर्नुभयो । उहाँले भन्नुभयो, ‘‘मनसुनजन्य विपद् एवं भूकम्पबाट भएको क्षतिको पुनःस्थापना र क्षतिको पुनःनिर्माणको कामले लय समातेको छ । नेपालको संविधान तथा कानुनद्वारा प्रत्याभूत नागरिक स्वतन्त्रता, विधिको शासन, मानव अधिकार लगायत लोकतान्त्रिक मूल्यमान्यता सम्मान गर्नेगरी कानुन कार्यान्वयमा गृह मन्त्रालयका संयन्त्र निष्पक्ष रुपमा परिचालन गरिएको छ । स्रोत र साधनको सिमितताकोबिच कार्य सम्पादन गर्नु परिरहेको हुँदा पक्कै पनि कतिपय विषयमा अपेक्षाअनुरुप काम हुन नसकेको होला । तर पनि सबैको साथ र सहयोगबाट उपलब्ध स्रोत र साधनको अधिकतम परिचालन गरेर जनताले अनुभूत हुनेगरी शान्ति सुव्यवस्था र सुरक्षा कायम गर्ने दिशामा म र मेरा मन्त्रालय गम्भीर र संवेदनशील ढङ्गबाट काम गरिरहेको छ ।’’उहाँले मुलुकमा सुशासन र विधिको शासन कायम गर्न वर्तमान सरकार प्रतिबद्ध रहेको बताउनुभयो ।",
      "link": "https://gorkhapatraonline.com/news/145487",
      "image": "https://gorkhapatraonline.com/storage/media/256572/conversions/Ramesh-l-speech-original-thumb.jpg"
    },
    {
      "slug": "145075",
      "title": "हङकङ फ्लु  : ‘लहरे खोकीले निम्त्याउँछ निमोनिया’",
      "timestamp": 1740873600000,
      "source": "gp",
      "content": "पछिल्लो सयम लामो सयमसम्म खोकी लाग्ने समस्या बढ्र्दै गएको छ । शुक्रराज ट्रपिकल तथा सरुवारोग अस्पतालमा लामो समयसम्म रुघाखोकीका लागेका बिरामी आउने संख्या बढ्र्दै गएको छ ।",
      "longContent": "काठमाडौँ, फागुन १८ गते । लामो समयसम्म खोकी लाग्दा निमोनिया हुने सम्भावना बढ्ने हुँदा सचेत रहन चिकित्सकको सुझाव छ । पछिल्लो समय लामो सयमसम्म खोकी लाग्ने समस्या बढ्दै गएको छ । शुक्रराज ट्रपिकल तथा सरुवारोग अस्पतालमा लामो समयसम्म रुघाखोकी लागेका बिरामी आउने सङ्ख्या बढ्दै गएको छ । अस्पतालमा सरुवारोग विशेषज्ञ डा.शेरबहादुर पुनले अस्पतालमा एकिन तथ्याङ्क नभए पनि लामो समयसम्म खोकी लागेर अस्पताल आउने सङ्ख्या बढ्दो रहेको बताउनुहुन्छ ।उहाँ भन्नुहुन्छ,“पछिल्लो सयम लामो समयसम्म खोकी लागेर अस्पताल आउने सङ्ख्या बढ्दो छ । यस्तो समस्या भएका धेरै बिरामीको सङ्ख्या घरघरमा छ।” खोकी लामो समयसम्म लाग्दा निमोनिया हुने जोखिम बढ्ने हुँदा सचेत रहन डा.पुनले आग्रह गर्नुभयो । पछिल्लो समय अस्पतालमा आउने अधिकांश बिरामी लामो समयसम्म खोकी लागेर, खान मन नलाग्ने, ज्वरो आउने जस्ता लक्षण लिएर अस्पतालमा आउने गरेको डा.पुनको भनाइ छ ।  परीक्षण नभए पनि हङकङ फ्लु र प्रदूषणको कारणले रुघाखोकीको समस्या बढ्दै गएको डा.पुनकाे भनाइ छ । के हो हङकङ फ्लु डा.पुनका अनुसार मौसमी फ्लुले (इन्फ्लुएन्जा) वर्षमा दुई पटक बढी दुःख दिने गर्छ । मौसमी फ्लु भाइरस ‘ए’, ‘बी’, ‘सी’ र ‘डी’ गरी चार प्रकारका हुन्छन् । यसमा ‘ए’ र ‘बी’ नेपालमा बेलाबेलामा स्वास्थ्य समस्या निम्त्याउने गर्छ । फ्लु ‘ए’ भाइरस विभिन्न समयमा महामारीको रूपमा देखिँदै आएको छ ।   ए अन्तर्गत एचथ्री एन टु अर्थात् हङकङ फ्लु पर्छ । यो फ्लु सामान्य रुघाखोकीभन्दा घातक हुने गर्छ । यसले गर्दा श्वासप्रश्वासका साथै निमोनियाको समस्या निम्त्याउने गर्छ । डा.पुनका अनुसार यो सङ्क्रमणले गर्दा ज्वरो आउने, खोकी लाग्ने, घाँटी दुख्ने, टाउको दुख्ने मांसपेशी, जोर्नी दुख्ने, नाकबाट सिगान बग्ने,थकाइ लाग्ने जस्ता लक्षण देखिन्छन् । बालबालिकामा बान्ता हुने पखाला लाग्ने जस्ता लक्षण देखिने डा.पुन बताउनुहुन्छ।  सामान्यतया मौसमी फ्लुका लक्षण एक हप्तादेखि १० दिनमा आफैं निको हुँदै जान्छ । खोकीले भने दुई हप्ता वा त्योभन्दा बढी समय दुःख दिने उहाँ बताउनुहुन्छ । मौसमी फ्लुले दीर्घ श्वासप्रश्वासका बिरामीलाई जटिल स्वास्थ्य समस्या निम्त्याई अस्पतालमा भर्नादर बढाउने डा.पुन बताउनुहुन्छ । त्यो बाहेक दमका दीर्घ रोगी, दीर्घरोगी,  गर्भवती, वृद्धवृद्धा तथा रोग प्रतिरोधात्मक क्षमता कम भएका,बालबालिकालाई यो रोगले बढी सताउँछ ।    सङ्क्रमितले खोक्दा हाच्छिउँ गर्दा  र्‍याल, सिगान, थुकको माध्यमबाट सर्ने गर्छ । र्‍याल, सिगान, थुक हातले छोएर नाक, मुख वा आँखामा छोएमा सङ्क्रमण एक व्यक्तिबाट अर्कोमा सर्ने डा.पुन बताउनुहुन्छ । मौसमी फ्लुबाट सङ्क्रमित भएमा एक हप्ता भिडभाडमा नजान उहाँको सुझाव छ ।  खोक्दा हातको बाहुलाले छोप्ने र भिडभाडमा जाँदा मास्कको प्रयोग गर्ने जस्ता जनस्वास्थ्यका मापदण्ड अपनाउन डा.पुनको सुझाव छ।मौसमी फ्लुबाट सङ्क्रमित हुनासाथ जथाभावी औषधी किनेर नखान उहाँको सुझाव छ । उहाँ भन्नुहुनछ,“धेरैले आफूखुसी औषधी खाने गर्छन् एन्टिबायोटिक खाँदा थप जटिल स्वास्थ्य समस्या निम्तिने गर्छ ।”  आफूखुसी औषधी किनेर खानुभन्दा स्वास्थ्यकर्मीको परामर्शमा औषधी खान उहाँको सुझाव छ । दीर्घरोगीले भने सामान्य रुघाखोकी लाग्नासाथ चिकित्सककाे परामर्श लिन उहाँको सुझाव छ । सामान्य मानिसलाई एक हप्ता १० दिन घरमा आराम गर्न उहाँको सुझाव छ । बच्ने उपाय डा.पुनका अनुसार मौसमी फ्लुबाट बच्न बिरामी भएका व्यक्तिसँग भौतिक दूरी राख्न,  खोक्दा हाच्छिउँ गर्दा मुख र नाक छोप्न, शारीरिक रुपमा सक्रिय हुने र प्रशस्त तरल प्रदार्थ  र पौष्टिक खाना खान, सम्भव भएसम्म बिरामी हुँदा घरमै बस्ने, बेलाबेलामा साबुनपानीले हात धुने वा स्यानिटाइजरको प्रयोग गर्न ,आँखा, नाक वा मुख नछुन उहाँको आग्रह छ । जोखिम समूहलाई फ्लुविरुद्धको खोप लगाउन डा.पुनको सुझाव छ । फ्लुविरुद्धको खोपले सङ्क्रमण भए पनि यसबाट हुने जोखिम कम गर्ने डा.पुनको भनाइ छ ।",
      "link": "https://gorkhapatraonline.com/news/145075",
      "image": "https://gorkhapatraonline.com/storage/media/256555/conversions/flue-sher-original-thumb.jpg"
    }
  ]
}