{
  "date": "2025-07-30T09:58:46.246Z",
  "news": [
    {
      "slug": "165732",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1753833600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  साउन१४ गते ।   कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ६०, गोलभेँडा सानो (लोकल) प्रतिकिलो रु ३०, गोलभेँडा सानो (टनेल) प्रतिकिलो रु ४२, आलु रातो प्रतिकिलो रु ४६, आलु रातो (भारतीय) प्रतिकिलो रु ३०, आलु रातो (मुडे) प्रतिकिलो रु ४०, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु १००, गाजर (तराई) प्रतिकिलो रु ९०, बन्दा (लोकल) प्रतिकिलो रु ३५, काउली स्थानीय प्रतिकिलो रु ७०, काउली तराई प्रतिकिलो रु ६०, रातो मूला प्रतिकेजी रु ४५, सेतो मूला (हाइब्रिड) प्रतिकिलो रु ३५, भन्टा लाम्चो प्रतिकिलो रु २५, भन्टा डल्लो प्रतिकिलो रु ४०, तने बोडी प्रतिकिलो रु ४५ र मकै बोडी प्रतिकिलो रु ६५ कायम भएको छ । यसैगरी, घिउ सिमी (लोकल) प्रतिकिलो रु ५०, घिउ सिमी (हाइब्रिड) प्रतिकिलो रु ४०, घिउ सिमी (राजमा) प्रतिकिलो रु १८०, टाटे सिमी प्रतिकिलो रु ६०, भटमास कोसा प्रतिकिलो रु ११०, तीतो करेला प्रतिकिलो रु २०, लौका प्रतिकिलो रु ३०, परबर (लोकल) प्रतिकिलो रु ४०, परबर (तराई) प्रतिकिलो रु ४०, चिचिण्डो प्रतिकिलो रु २५, घिरौँला प्रतिकिलो रु ३०, झिगुनी प्रतिकिलो रु ५०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु २५, हरियो फर्सी (डल्लो) प्रतिकिलो रु ३५, सलगम प्रतिकिलो रु ७०, भिण्डी प्रतिकिलो रु ४० कायम गरिएको छ । त्यसैगरी, सखरखण्ड प्रतिकिलो रु ८०, पिँडालु प्रतिकिलो रु ७०, स्कूस प्रतिकिलो रु ४०, रायोसाग प्रतिकिलो रु ५०, पालुङ्गो साग प्रतिकिलो रु ६०, तोरीको साग प्रतिकिलो रु ५०, हरियो प्याज प्रतिकिलो रु १२०, च्याउ (कन्य) प्रतिकिलो रु १७०, च्याउ (डल्ले) प्रतिकिलो रु ३९०, कुरिलो प्रतिकिलो रु ३५०, निगुरो प्रतिकिलो रु ८० निर्धारण गरिएको छ ।ब्रोकाउली प्रतिकिलो रु १८०, चुकुन्दर प्रतिकिलो रु ७०, सजिवन प्रतिकिलो रु २२०, रातो बन्दा प्रतिकिलो रु २५०, जिरीको साग प्रतिकिलो रु १००, सेलरी प्रतिकिलो रु १२०, पार्सले प्रतिकिलो रु १३००, सौफको साग प्रतिकिलो रु १८०, पुदिना प्रतिकिलो रु १२०, इमली प्रतिकिलो रु २००, तामा प्रतिकिलो रु १२०, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३५०, केरा (दर्जन) रु १४०, कागती प्रतिकिलो रु १५०, अनार प्रतिकिलो रु ३५०, आँप (माल्दह) प्रतिकिलो रु १८५, आँप (दशहरी) प्रतिकिलो रु १८५, आँप (चोसा) प्रतिकिलो रु १५०, तरबुजा प्रतिकिलो रु ८०, मौसम प्रतिकिलो रु १६०, जुनार प्रतिकिलो रु २४०, भुइँकटहर प्रतिगोटा रु १६०, काँक्रो (लोकल) प्रतिकिलो रु ४५, काँक्रो (हाइब्रिड) प्रतिकिलो रु १८, रुखकटहर प्रतिकिलो रु ५०, नास्पाती (लोकल) प्रतिकिलो रु ६०, नास्पाती (चाइनिज) प्रतिकिलो रु २४०, मेवा (भारतीय) प्रतिकिलो रु १००, अम्बा प्रतिकिलो रु २५०, किवी प्रतिकिलो रु ७००, आभोकाडो प्रतिकिलो रु ६५० र लप्सी प्रतिकिलो रु ४५ निर्धारण गरिएको छ ।यसैगरी, अदुवा प्रतिकिलो रु १००, खुर्सानी सुकेको प्रतिकिलो रु ३८०, खुर्सानी हरियो प्रतिकिलो रु ६०, खुर्सानी हरियो (बुलेट) प्रतिकिलो रु ५०, खुर्सानी हरियो माछे प्रतिकिलो रु ६०, खुर्सानी अकबरे प्रतिकिलो रु २००, भेडे खुर्सानी प्रतिकिलो रु ६५, लसुन हरियो प्रतिकिलो रु १३०, हरियो धनियाँ प्रतिकिलो रु ४००, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु १८०, छ्यापी हरियो प्रतिकिलो रु २००, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २५०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/165732",
      "image": "https://gorkhapatraonline.com/storage/media/292310/conversions/adrhs-original-thumb.jpg"
    },
    {
      "slug": "165710",
      "title": "गुरुङ र मगर भाषालाई मान्यता दिएपछि दीपावली",
      "timestamp": 1753833600000,
      "source": "gp",
      "content": "गण्डकी प्रदेश सरकारले सरकारी कामकाजीको भाषाका रूपमा गुरुङ र मगर भाषालाई मान्यता दिएपछि लमजुङका गुरुङ समुदायले सदरमुकाम बेँसीसहरमा दीपावली गरेर खुसी मनाएका छन् । तमू ह्युला छोंज धीं (गुरुङ राष्ट्रिय परिषद्) लमजुङको आयोजनामा उपस्थित गुरुङ समुदायका अगुवा, युवा तथा विद्यार्थीले सोमबार साँझ बेँसीसहरको भीमसेनस्थान चोकमा जम्मा भएर दीप प्रज्वलन गरी खुसियाली मनाएका हुन् । दीप प्रज्वलनका लागि गण्डकी प्रदेश र प्रदेशको नक्साको सिमानामा मैनबत्ती राखिएको थियो ।",
      "longContent": "लमजुङ समाचारदातालमजुङ, साउन १४ गते । गण्डकी प्रदेश सरकारले सरकारी कामकाजीको भाषाका रूपमा गुरुङ र मगर भाषालाई मान्यता दिएपछि लमजुङका गुरुङ समुदायले सदरमुकाम बेँसीसहरमा दीपावली गरेर खुसी मनाएका छन् । तमू ह्युला छोंज धीं (गुरुङ राष्ट्रिय परिषद्) लमजुङको आयोजनामा उपस्थित गुरुङ समुदायका अगुवा, युवा तथा विद्यार्थीले सोमबार साँझ बेँसीसहरको भीमसेनस्थान चोकमा जम्मा भएर दीप प्रज्वलन गरी खुसियाली मनाएका हुन् । दीप प्रज्वलनका लागि गण्डकी प्रदेश र प्रदेशको नक्साको सिमानामा मैनबत्ती राखिएको थियो । बेँसीसहर नगरपालिका प्रमुख गुमानसिंह अर्याल, आयोजक संस्थाका अध्यक्ष जीवराज घलेसहितले मैनबत्ती बालेर दीपावलीको सुरुवात गर्नुभएको थियो । बेँसीसहर नगरपालिका प्रमुख अर्यालले गण्डकी प्रदेश सरकारको निर्णय कार्यान्वयन गर्ने बताउनुभयो । उहाँले संविधानले दिएको अधिकार प्रयोग गर्नु सबैको कर्तव्य र दायित्वसमेत रहेको बताउनुभयो । नेपाली भाषा सरह सरकारी कामकाजमा गुरुङ भाषालाई पनि मान्यता दिएको भन्दै गुरुङ समुदायले गण्डकी प्रदेश सभाप्रति धन्यवाद ज्ञापन गरेको छ । संविधानको मर्म अनुसार प्रदेश सरकारले कामकाजी भाषाका रूपमा गुरुङ र मगर भाषालाई मान्यता दिए पनि यसलाई कागजमा मात्रै नभई व्यवहारमा उतार्न गुरुङ समुदायले प्रदेश सरकारलाई आग्रह गरेका छन् । गण्डकी प्रदेश सभाले गत असार २४ गते गण्डकी प्रदेशमा गुरुङ र मगर भाषालाई सरकारी कामकाजको भाषाको रूपमा प्रयोग गर्ने सम्बन्धमा व्यवस्था गर्न बनेको विधेयक पारित गरेको थियो ।",
      "link": "https://gorkhapatraonline.com/news/165710",
      "image": "https://gorkhapatraonline.com/storage/media/292288/conversions/gurung-vashako-swagatma-dipawali-original-thumb.jpg"
    },
    {
      "slug": "165709",
      "title": "एनआइसी एसियाको सेयर कर्जा योजना",
      "timestamp": 1753833600000,
      "source": "gp",
      "content": "एनआइसी एसिया बैङ्कले ८.१७ प्रतिशत ब्याजदरमा सेयर कर्जा ऋण दिने भएको छ । बैङ्कले प्रतिस्पर्धी ब्याजदर (औसत आधार दरमा एक प्रतिशत प्रिमियम थप) मा सेयर धितो राखेर प्रवाह गरिने कर्जाको योजना सार्वजनिक गरेको हो ।",
      "longContent": "गोरखापत्र समाचारदाताकाठमाडौँ, साउन १४ गते । एनआइसी एसिया बैङ्कले ८.१७ प्रतिशत ब्याजदरमा सेयर कर्जा ऋण दिने भएको छ । बैङ्कले प्रतिस्पर्धी ब्याजदर (औसत आधार दरमा एक प्रतिशत प्रिमियम थप) मा सेयर धितो राखेर प्रवाह गरिने कर्जाको योजना सार्वजनिक गरेको हो ।सेयरबजारलाई सम्बोधन गर्ने गरी प्रतिस्पर्धी ब्याजदर (औसत आधार दरमा एक प्रतिशत प्रिमियम थप) मा सेयर कर्जा योजना सार्वजनिक गरेको बैङ्कले जनाएको छ ।",
      "link": "https://gorkhapatraonline.com/news/165709",
      "image": "https://gorkhapatraonline.com/storage/media/292287/conversions/nic_asia_bank2019-12-22-07-38-55-original-thumb.jpg"
    },
    {
      "slug": "165708",
      "title": "लसुन आयात दुई सय पच्चिस प्रतिशतले वृद्धि",
      "timestamp": 1753833600000,
      "source": "gp",
      "content": "कृषि उपजका रूपमा रहेको लसुन पूर्वी नाका मेची भन्सार हुँदै ठुलो परिमाणमा नेपाल भित्रेको छ । मेची भन्सार कार्यालयको तथ्याङ्क अनुसार १० करोड २१ लाख १९ हजार ६२० किलोग्राम लसुन नेपाल भित्रेको छ ।",
      "longContent": "दमक समाचारदातादमक, साउन १४ गते । कृषि उपजका रूपमा रहेको लसुन पूर्वी नाका मेची भन्सार हुँदै ठुलो परिमाणमा नेपाल भित्रेको छ । मेची भन्सार कार्यालयको तथ्याङ्क अनुसार १० करोड २१ लाख १९ हजार ६२० किलोग्राम लसुन नेपाल भित्रेको छ ।भन्सार मूल्याङ्कन अनुसार एक अर्ब ३० करोड ३९ लाख रुपियाँ बराबरको लसुन नेपाल भित्रेको हो । यसबापत ३३ करोड ६६ लाख ७९ हजार रुपियाँ बराबर राजस्व सङ्कलन भएको मेची भन्सार कार्यालयले जनाएको छ । अघिल्लो वर्षको तुलनामा लसुनको आयात २२५.१ प्रतिशतले वृद्धि भएको देखिएको छ ।मेची भन्सार कार्यालयका भन्सार अधिकृत तथा सूचना अधिकारी ईश्वरकुमार हुमागाईंका अनुसार आर्थिक वर्ष २०८०/८१ को सोही अवधिमा ४० करोड सात लाख ९४ हजार रुपियाँको ३२ लाख १६ हजार २० किलोग्राम लसुन आयात भएकोमा पछिल्लो वर्ष आयात बढेको हो । चीनबाट भारत हुँदै लसुन नेपाल भित्रिने गरेको छ । सबैभन्दा बढी राजस्व वृद्धि भएका १० वस्तुमा लसुन पनि रहेको मेची भन्सार कार्यालयका सूचना अधिकारी हुमागाईंले बताउनुभयो ।",
      "link": "https://gorkhapatraonline.com/news/165708",
      "image": "https://gorkhapatraonline.com/storage/media/292286/conversions/2211-original-thumb.jpg"
    },
    {
      "slug": "165703",
      "title": "नेपाल इन्फ्रास्ट्रक्चर्स इन्भेस्टमेन्टको आइपिओ आउँदै",
      "timestamp": 1753833600000,
      "source": "gp",
      "content": "नेपाल इन्फ्रास्ट्रक्चर्स इन्भेस्टमेन्ट फन्ड लिमिटेडले सर्वसाधारणका लागि साधारण सेयर (आइपिओ) जारी गर्ने भएको छ । कम्पनीले साधारण सेयर निष्कासन तथा बिक्री प्रबन्धकमा लक्ष्मी सनराइज क्यापिटल लिमिटेडलाई नियुक्त गरेको छ ।",
      "longContent": "गोरखापत्र समाचारदाताकाठमाडौँ, साउन १४ गते । नेपाल इन्फ्रास्ट्रक्चर्स इन्भेस्टमेन्ट फन्ड लिमिटेडले सर्वसाधारणका लागि साधारण सेयर (आइपिओ) जारी गर्ने भएको छ । कम्पनीले साधारण सेयर निष्कासन तथा बिक्री प्रबन्धकमा लक्ष्मी सनराइज क्यापिटल लिमिटेडलाई नियुक्त गरेको छ ।सर्वसाधारणका लागि जारी गरिने एक सय रुपियाँ अङ्कित दरका ३० लाख कित्ताले हुन आउने ३० करोड रुपियाँ बराबरको साधारण सेयर निष्कासन तथा बिक्री गर्न लागेको कम्पनीले जनाएको छ ।",
      "link": "https://gorkhapatraonline.com/news/165703",
      "image": "https://gorkhapatraonline.com/storage/media/292280/conversions/IPOkha-original-thumb.jpg"
    },
    {
      "slug": "165701",
      "title": "सामाजिक सुरक्षा कोषलाई वैज्ञानिक बनाउन सुझाव",
      "timestamp": 1753833600000,
      "source": "gp",
      "content": "योगदानमा आधारित सामाजिक सुरक्षा कोष श्रमिकको मात्रै नभई उद्योगी व्यवसायीको समेत हितमा रहेकाले यसलाई अझै वैज्ञानिक बनाउनु आवश्यक रहेको औँल्याइएको छ ।",
      "longContent": "बुटवल समाचारदाताबुटवल, साउन १४ गते । योगदानमा आधारित सामाजिक सुरक्षा कोष श्रमिकको मात्रै नभई उद्योगी व्यवसायीको समेत हितमा रहेकाले यसलाई अझै वैज्ञानिक बनाउनु आवश्यक रहेको औँल्याइएको छ । बुटवल उद्योग वाणिज्य सङ्घ रुपन्देही र सामाजिक सुरक्षा कोष शाखा कार्यालय बुटवलको आयोजनामा सङ्घमा आबद्ध उद्योगी व्यवसायीका लागि गरिएको अभिमुखीकरण कार्यक्रमका वक्ताहरूले अझै पनि सामाजिक सुरक्षा कोषको विषयमा आमजनमानसमा अनभिज्ञता रहेको भन्दै थप स्पष्ट पार्नु आवश्यक रहेको बताउनुभयो ।नेपाल उद्योग वाणिज्य महासङ्घका कार्यकारिणी सदस्य उज्ज्वलप्रसाद कसजूले दक्षिण एसियाको कुल गार्हस्थ उत्पादनका आधारमा नेपालमा श्रमिकलाई दिइने न्यूनतम पारिश्रमिक एकदमै राम्रो रहेको बताउँदै तर नेपालको सन्दर्भमा महँगीलगायतका आधारमा ज्यादै न्यून रहेकाले यी दुईबिचको तारतम्य नमिल्दा युवा विदेश पलायन भइरहेको बताउनुभयो । उहाँले सामाजिक सुरक्षा कोष श्रमिकको मात्रै नभई उद्योगी व्यवसायीको समेत हितमा रहेको बताउँदै यसलाई अझै वैज्ञानिक बनाउन आवश्यक रहेको भनाइ राख्नुभयो ।  सामाजिक सुरक्षा कोष बुटवल शाखाका कार्यालय प्रमुख केदार पौडेलले योगदानमा आधारित सामाजिक सुरक्षा कोष, यसको स्थापना, उद्देश्य, सञ्चालन, योगदानकर्ता, योजना, आबद्ध हुने प्रक्रिया, प्राप्त हुने लाभ र आश्रित परिवारले पाउने सेवा सुविधालगायतका विषयमा जानकारी गराउनुभएको थियो । उहाँका अनुसार योगदानमा आधारित सामाजिक सुरक्षा कोष श्रमिकको जीवनभरको सुरक्षाका लागि श्रमिक तथा रोजगारदाताले संयुक्त रूपमा योगदान गर्ने सरकारी योजना हो । उहाँले सामाजिक सुरक्षा कोषमा योगदानकर्ता कामदारको नाममा मासिक तलबको ३१ प्रतिशतका दरले रकम जम्मा हुने र त्यसमध्ये कामदारको तलबबाट ११ प्रतिशत र रोजगारदाताले २० प्रतिशत योगदान गर्नुपर्ने बताउनुभयो । त्यसबापत कोषले दुर्घटना बिमा, स्वास्थ्योपचार, मातृत्व भत्ता, शिशु स्याहार भत्ता, घातक रोग उपचार खर्च, दीर्घकालीन पेन्सनलगायतका सेवा प्रदान गर्छ ।",
      "link": "https://gorkhapatraonline.com/news/165701",
      "image": "https://gorkhapatraonline.com/storage/media/292278/conversions/social-security-fund-original-thumb.jpg"
    },
    {
      "slug": "165700",
      "title": "राँगाभैँसीको मासु चीन निर्यात गर्ने उद्योगका लागि बिस अर्ब वैदेशिक लगानी स्वीकृत",
      "timestamp": 1753833600000,
      "source": "gp",
      "content": "चीनको साझेदारीमा सिन्धुलीमा निर्माण हुन थालेको भैँसीको मासु प्रशोधन फ्याक्ट्री (प्रोसेस्ड कुक्ड बफेलो मिट फ्याक्ट्री) का लागि २० अर्ब रुपियाँ प्रत्यक्ष वैदेशिक लगानी (एफडिआई) स्वीकृत भएको छ ।",
      "longContent": "गोरखापत्र समाचारदाताकाठमाडौँ, साउन १४ गते । चीनको साझेदारीमा सिन्धुलीमा निर्माण हुन थालेको भैँसीको मासु प्रशोधन फ्याक्ट्री (प्रोसेस्ड कुक्ड बफेलो मिट फ्याक्ट्री) का लागि २० अर्ब रुपियाँ प्रत्यक्ष वैदेशिक लगानी (एफडिआई) स्वीकृत भएको छ ।  फ्याक्ट्री स्थापनाका लागि चीनको सिचुआन प्रान्तस्थित छेङ्दु जियान फुड कम्पनी लिमिटेडको २० अर्ब रुपियाँ लगानी हालै उद्योग विभागमा स्वीकृत भएको हो । पहिलो पटक फ्याक्ट्री स्थापनाका लागि एउटै परियोजनामार्फत ठुलो रकम स्वीकृत भएको हो । विभागका विदेशी लगानी तथा प्रविधि हस्तान्तरण शाखा प्रमुख प्रशान्त बोहोराले एउटै परियोजना सञ्चालनका लागि २० अर्ब रुपियाँ लगानी स्वीकृत भएको जानकारी दिनुभयो । विभागका अनुसार स्वीकृत अनुमति पाएको १२ महिनाभित्रमा छ अर्ब, २७ महिनाभित्र थप १० अर्ब र ३६ महिनामा थप चार अर्ब रुपियाँ गरी २० अर्ब रुपियाँ नेपालमा भित्र्याइसक्नुपर्ने सीमा निर्धारण गरिएको छ । हिमालयन फुड इन्टरनेसनल प्राइभेट लिमिटेडले चीनको साङ्घाई जियान पब्लिक लिमिटेडको सहायक कम्पनी छेङ्दु जियान फुड लिमिटेडको आर्थिक सहयोगमा अत्याधुनिक पूर्ण स्वचालित फ्याक्ट्री निर्माण गरी सञ्चालनमा ल्याउन लागिएको हो ।प्रधानमन्त्री केपी शर्मा ओलीले लगानी स्वीकृत भएकोमा खुसी व्यक्त गर्नुभएको छ । उहाँले सामाजिक सञ्जालमा त्यस्तो खुसी व्यक्त गर्नुभएको हो । उहाँको चीन भम्रणका क्रममा नेपालबाट राँगाभैँसीको मासु निर्यात गर्ने विषयमा दुई देशबिच सहमति भएको थियो । सोही अनुसार पुस २०८० मा मासु निर्यातका लागि नेपालतर्फबाट हिमालयन फुड इन्टरनेसनल प्रालि र चीनको साङ्घाई जियान फुड प्रालिबिच सम्झौता भएको थियो ।हिमालय फुड इन्टरनेसनल प्रालिका अध्यक्ष नवीन शर्माले कारखाना निर्माण गर्न तथा मासु उत्पादन गर्न २७ अर्ब ६४ करोड ८४ लाख ६० हजार रुपियाँ लाग्ने जानकारी दिनुभयो । २० अर्ब चीनको छेङ्दु जियान फुड लिमिटेड र बाँकी सात अर्ब रुपियाँ नेपाली साझेदारमा कम्पनी हिमालयन फुड इन्टरनेसनलले लगानी गर्नुपर्ने सम्झौता रहेको उहाँले जानकारी दिनुभयो । २० अर्ब रुपियाँ कारखाना निर्माण र प्लान्टमा खर्च हुने छ । उहाँका अनुसार बाँकी सात अर्ब रुपियाँ पशुपालन, पशुपालनका लागि आवास, कामदार बस्ने आवास र घाँस खेतीमा खर्च हुने छ ।  सिन्धुलीको मरिणमा आगामी भदौ दोस्रो सातादेखि फ्याक्ट्रीको पूर्वाधार निर्माण अगाडि बढ्ने उहाँले जानकारी दिनुभयो । फ्याक्ट्री निर्माणका लागि १० बिघा जग्गा पास गरिसकेको र ४० बिघा हदबन्दीभन्दा धेरै हुने भएकाले फरक फरक कम्पनीबाट खरिद गर्न लागिएको उहाँले जानकारी दिनुभयो । पूर्वाधार निर्माणको काम सकेर दुईदेखि तीन वर्षमा मासु निर्यात गर्ने योजना रहेको कम्पनीले जनाएको छ ।",
      "link": "https://gorkhapatraonline.com/news/165700",
      "image": "https://gorkhapatraonline.com/storage/media/292277/conversions/122-original-thumb.jpg"
    },
    {
      "slug": "165699",
      "title": "दुग्धजन्य पदार्थ निर्यात गर्नेतर्फ लाग्न सुझाव",
      "timestamp": 1753833600000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्रप्रसाद ढकालले दुग्धजन्य उत्पादनलाई गुणस्तरीय बनाएर विश्व बजारमा निर्यात गर्नेतर्फ ध्यान दिनुपर्ने बताउनुभएको छ ।",
      "longContent": "गोरखापत्र समाचारदाताकाठमाडौँ, साउन १४ गते । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले दुग्धजन्य उत्पादनलाई गुणस्तरीय बनाएर विश्व बजारमा निर्यात गर्नेतर्फ ध्यान दिनुपर्ने बताउनुभएको छ । नेपाल डेरी एसोसिएसनले मङ्गलबार आयोजना गरेको खिर प्रवर्धन कार्यक्रममा उहाँले डेरी उत्पादन विदेशबाट आयात भइरहेका बेला स्वदेशी उद्योगले समेत निर्यातमा लाग्नुपर्नेमा उहाँले जोड दिनुभयो । दुग्धजन्य पदार्थबाट ग्रामीण अर्थतन्त्र उकास्न सकिने चर्चा गर्दै अध्यक्ष ढकालले अर्थतन्त्रको आधारस्तम्भका रूपमा रहेको कृषि तथा पशुपालन व्यवसायमा लगानी बढाउन आवश्यक रहेको बताउनुभयो ।  कृषि तथा पशुपन्छी विकास मन्त्रालयका सहसचिव डा. पशुपति ढुङ्गानाले कृषि तथा पशुपालक किसानका समस्या समाधान गर्न मन्त्रालय प्रतिबद्ध रहेको बताउनुभयो । निर्यात व्यवसायी महासङ्घका अध्यक्ष गोविन्द घिमिरे खाडी मुलुकमा धेरै नेपाली रहेकाले नेपाली उत्पादनको अपेक्षा गरे पनि नीतिगत समस्याले निर्यात गर्न नसकिएको बताउनुभयो ।  एसोसिएसनका अध्यक्ष प्रह्लाद दाहालले साउन १५ गते खिर खाने दिन मुलुकभर एक अर्ब ४० करोड रुपियाँ बराबरको करिब ८० लाख लिटर दुध खपत हुने अनुमान गरिएको बताउनुभयो । मौलिक दुग्धजन्य खाद्य परिकार खिर खाने परम्परा भएकाले पनि दुधको खपत धेरै हुने जानकारी दिनुभयो । किसानले उत्पादन गरेको दुध तथा दुग्ध पदार्थ खपत बढाउन खिर कार्यक्रमले सहयोग पुग्ने उहाँको भनाइ छ । असार साउनमा किसान हिलोमा काम गर्ने र खिरमा रोग प्रतिरोधात्मक क्षमता हुने हुँदा यसको उपभोग स्वास्थ्यका लागि लाभदायक हुने बताइएको छ ।",
      "link": "https://gorkhapatraonline.com/news/165699",
      "image": "https://gorkhapatraonline.com/storage/media/292276/conversions/chandra-dhakal-doha-original-thumb.jpg"
    },
    {
      "slug": "165698",
      "title": "नयाँ पर्यटन नीति सार्वजनिक",
      "timestamp": 1753833600000,
      "source": "gp",
      "content": "सरकारले मुलुकको पर्यटन क्षेत्रको समग्र विकासका निम्ति नयाँ ‘पर्यटन नीति २०८२’ सार्वजनिक गरेको छ । सरकारले पर्यटन नीति २०६५ जारी गरेको १७ वर्षपछि नयाँ नीति ल्याएको हो ।",
      "longContent": "गोरखापत्र समाचारदाताकाठमाडौँ, साउन १४ गते । सरकारले मुलुकको पर्यटन क्षेत्रको समग्र विकासका निम्ति नयाँ ‘पर्यटन नीति २०८२’ सार्वजनिक गरेको छ । सरकारले पर्यटन नीति २०६५ जारी गरेको १७ वर्षपछि नयाँ नीति ल्याएको हो ।नेपाललाई अद्वितीय पर्यटकीय गन्तव्यका रूपमा स्थापित गर्ने दूरगामी सोचसहित सहकार्यका लागि निजी क्षेत्रसँग थप बाटो खुला गर्दै सार्वजनिक गरिएको नयाँ पर्यटन नीतिमा राष्ट्रिय पर्यटन परिषद्को गठन, आन्तरिक तथा अन्तर्राष्ट्रिय विमानस्थलको सञ्चालनदेखि पर्यटन प्रवर्धन र प्रचारप्रचारमा एआईको प्रयोगसम्मका योजना अगाडि सारिएको छ ।संस्कृति, पर्यटन तथा नागरिक उड्डयनमन्त्री बद्रीप्रसाद पाण्डेले समग्र पर्यटन उद्योगलाई दिशानिर्देश गर्ने गरी पर्यटनसम्बन्धी विषय तिनै तहका सरकारको अधिकार क्षेत्रमा रहेको सन्दर्भमा साबिकको नीतिलाई परिवर्तित शासकीय व्यवस्था अनुकूल प्रतिस्थापन गरी नयाँ पर्यटन नीति ल्याएको जानकारी दिनुभयो । छ वटा नीति, १८ वटा रणनीति र ९४ वटा कार्यनीति रहेको नयाँ नीतिमा सार्वजनिक–निजी साझेदारी, दिगो विकास र प्रविधिमैत्री पर्यटनमा जोड, विमानस्थल निर्माण र सञ्चालन गर्न निजी क्षेत्रलाई प्रोत्साहन, राजधानीबाहिरका सम्भावित विमानस्थललाई क्षेत्रीय विमानस्थलका रूपमा विकास गरी हवाई सञ्जालको विकास गर्ने व्यवस्था गरिएको छ । नेपाललाई आकर्षक जीवनपर्यन्त अनुभव, सुरक्षित, भरपर्दो र दिगो गन्तव्यका रूपमा विकास गर्न, नेपाललाई अद्वितीय पर्यटकीय गन्तव्यका रूपमा स्थापित गर्ने लक्ष्यसहित सार्वजनिक नीतिमा नेपालको प्रवर्धनका लागि विदेशस्थित कूटनीतिक नियोगका साथै गैरआवासीय नेपाली आबद्ध सङ्घ संस्थासँग सहकार्य गर्ने उल्लेख छ ।त्यस्तै उदीयमान एवं विद्यमान पर्यटकीय वस्तु तथा गन्तव्यको पहिचान, विकास, विस्तार र विविधीकरण गर्दै देशको पर्यटन क्षेत्रलाई नयाँ उचाइमा पु¥याउन र आर्थिक समृद्धिको आधारशिला तयार गर्ने नयाँ नीतिले व्यवस्था गरेको छ ।नयाँ नीतिले उपयुक्त प्रविधि र माध्यमको उपयोग गरी एआई भिडियोमार्फत पर्यटकीय प्रचारप्रसार र प्रवर्धनात्मक गतिविधि सञ्चालन गर्ने गुणस्तरीय एवं बहुपक्षीय पूर्वाधार विकासका लागि सार्वजनिक, निजी तथा वैदेशिक लगानी प्रवर्धन गर्ने व्यवस्थासहित नयाँ नीतिले पर्यटनसँग सम्बन्धित समग्र तथ्याङ्क सङ्कलन र विश्लेषण गर्न टुरिजम सेटेलाइट अकाउन्ट तयार गर्ने नयाँ व्यवस्था गरेको छ ।राष्ट्रिय योजना आयोगले २०७७ सालमा सार्वजनिक गरेको पर्यटन नीति पुनरवलोकन अध्ययन प्रतिवेदन अनुसार पर्यटन नीति २०६५ ले निर्धारण गरेका १६ वटा नीतिमध्ये दुई वटा नीति पूरा कार्यान्वयन भएका छन् भने तीन वटा नीति ६० देखि ६५ प्रतिशत कार्यान्वयन भएका, छ वटा नीति ३० देखि ४५ प्रतिशत कार्यान्वयन भएका, चार वटा नीति २७ प्रतिशतभन्दा कम कार्यान्वयन भएका र एक वटा नीतिको कार्यान्वयन शून्य रहेको रहेको छ ।",
      "link": "https://gorkhapatraonline.com/news/165698",
      "image": "https://gorkhapatraonline.com/storage/media/292275/conversions/tourist-enjoying-boating_Pokhara_Sagar_SGR4242-original-thumb.jpg"
    },
    {
      "slug": "165696",
      "title": "बजार पुँजीकरण चार वर्षपछिकै उच्च",
      "timestamp": 1753833600000,
      "source": "gp",
      "content": "नेप्से परिसूचक चार वर्षयताकै उच्च विन्दुमा पुगेको छ । मङ्गलबार सेयर बजारको आकार पहिलो पटक बजार पुँजीकरण ५० खर्ब रुपियाँ पुगेको हो । बजार लगातार बढ्न थालेसँगै सेयर बजारमा रहेको लगानीकर्ताको सम्पत्तिका रूपमा रहेको बजार पुँजीकरण आकार नयाँ उचाइमा पुगेको हो ।",
      "longContent": "गोरखापत्र समाचारदाताकाठमाडौँ, साउन १४ गते । नेप्से परिसूचक चार वर्षयताकै उच्च विन्दुमा पुगेको छ । मङ्गलबार सेयर बजारको आकार पहिलो पटक बजार पुँजीकरण ५० खर्ब रुपियाँ पुगेको हो । बजार लगातार बढ्न थालेसँगै सेयर बजारमा रहेको लगानीकर्ताको सम्पत्तिका रूपमा रहेको बजार पुँजीकरण आकार नयाँ उचाइमा पुगेको हो ।नेप्से परिसूचकले पनि तीन हजारको विन्दु पार गरेको छ । लगानीकर्ताको चार वर्षको अवधिमा सेयर बजारले तीन हजारको विन्दु पार गरेको हो ।मङ्गलबार नेप्से ३०.७६ अङ्कले उकालो लागेर ३००२.०७ को विन्दुमा पुगेर अडिएको छ भने सेन्सेटिभ इन्डेक्स ३.६६ अङ्कले उकालो लागेर ५१८.५९ को विन्दुमा पुगेको छ । समग्रमा मङ्गलबारको नेप्से १.०३ प्रतिशत र सेन्सेटिभ इन्डेक्स पनि ०.७१ प्रतिशतले उकालो लागेको छ ।जुन चार वर्षयताको उच्च विन्दु हो । यसअघि २०७८ भदौ १३ गते नेप्से ३०४४.८७ विन्दुमा पुगेर बन्द भएको थियो । त्यसपछि तलमाथि गरेको बजारले तीन हजारको विन्दु पार गर्न सकेको थिएन ।परिसूचकसँगै कारोबार रकम पनि १८ अर्बमाथि नै समालिएको छ । मङ्गलबार ३२१ कम्पनीको चार करोड १८ लाख आठ हजार ९६६ कित्ता सेयर एक लाख ५७ हजार ५२३ पटक खरिदबिक्री हुँदा १८ अर्ब ५२ करोड ९३ लाख २२ हजार ८८५ रुपियाँ बराबरको सेयर कारोबार भएको छ । पछिल्ला केही दिनयता कारोबार रकम पनि १६ अर्बमाथि रहेको छ ।तेस्रो दिन हिमालयन डिस्टिलरी लिमिटेडको सर्वाधिक सेयर कारोबार भएको छ । कम्पनीको ६४ करोड ४१ लाख ३८ हजार २७५ रुपियाँ बराबरको सेयर कारोबार भएर सर्वाधिक सेयर कारोबार भएको छ ।तेस्रो दिन कारोबारमा आएका १३ वटा उपसमूहमध्ये विकास बैङ्क, व्यापार र फाइनान्सबाहेक बाँकी उपसमूहको परिसूचक उकालो लागेको छ । अन्य उपसमूहको परिसूचक सर्वाधिक २.५८ प्रतिशतले उकालो लागेको छ भने लघुवित्त १.६९ प्रतिशत, बैङ्किङ १.३२ प्रतिशत, निर्जीवन बिमा १.१२ प्रतिशतले उकालो लागेको छ ।औसत मूल्यबारे ध्यानाकर्षणसेयर बजारमा देखिएको प्राविधिक गडबडीको घटनालाई लिएर लगानीकर्ताले नेप्सेको ध्यानाकर्षण गराएका छन् । नेपाल सेयर बजार लगानीकर्ता सङ्घ र नेपाल स्टक एक्सचेन्ज (नेप्से) बिच सोमबार सेयर बजारमा देखिएको प्राविधिक गडबडी र लगानीकर्ताको चासोबारे छलफल भएको छ ।सङ्घले साउन १२ गतेको १५ मिनेटको औसत मूल्यसम्बन्धी समस्या उठाउँदै सुधारका लागि ध्यानाकर्षणपत्र बुझाएको हो । नेप्सेले समस्यालाई गम्भीरतापूर्वक लिएर सुधारको प्रतिबद्धता जनाएको छ । सङ्घका पदाधिकारीले नेप्सेका प्रमुख कार्यकारी अधिकृत चुडामणि चापागाईंसँग भेट गर्दै साउन १२ गतेको १५ मिनेटको औसत मूल्यमा देखिएको गडबडीबारे ध्यानाकर्षण गराएका थिए । सो घटनाले सेयर बजारमा पारदर्शिता र लगानीकर्ताको विश्वासमा गम्भीर असर पारेको भन्दै सङ्घले तत्काल सुधारका उपाय अपनाउन आग्रह गरेको थियो ।सङ्घका अध्यक्ष डा. केशवप्रसाद श्रेष्ठले नेप्से प्रमुखलाई औपचारिक ध्यानाकर्षणपत्रसमेत बुझाउँदै बजारको प्रविधिगत सुदृढीकरण र लगानीकर्ता हितको संरक्षणमा ठोस कदम चाल्न आग्रह गर्नुभएको थियो । उहाँले बजारमा देखिएको प्राविधिक कमजोरीको समाधानका लागि दीर्घकालीन नीति तथा पूर्वाधार सुधार आवश्यक भएको उल्लेख गर्नुभयो ।नेप्से प्रमुख कार्यकारी अधिकृत चापागाईंले विषयप्रति संस्थागत रूपमा गम्भीरता देखाइएको र भविष्यमा यस्ता समस्या दोहोरिन नदिन आवश्यक सुधार लागु गरिने प्रतिबद्धता व्यक्त गर्नुभयो । सोमबार सेयर बजारमा गणनामा प्राविधिक समस्या देखिएको भन्दै नेप्सेले क्षमायाचनासहित सच्याएको थियो ।",
      "link": "https://gorkhapatraonline.com/news/165696",
      "image": "https://gorkhapatraonline.com/storage/media/292273/conversions/stock-nepse-market-original-thumb.jpg"
    },
    {
      "slug": "165656",
      "title": "चारतारे ‘गोदावरी फरेस्ट रिसोर्ट’ सञ्चालनका लागि तयार",
      "timestamp": 1753747200000,
      "source": "gp",
      "content": "अमेरिकन होटल चेन ब्रान्ड ‘बेस्ट वेस्टर्न प्लस’ को व्यवस्थापनमा रहेको ‘गोदावरी फरेस्ट रिसोर्ट’ दशैँ अगाडिबाट सञ्चालनमा आउने छ ।",
      "longContent": "काठमाडौँ, साउन १३ गते । ललितपुरको गोदावरीमा सुविधा सम्पन्न होटल ‘गोदावरी फरेस्ट रिसोर्ट’ तयार भएको छ । निर्माण कार्य सुरु भएको ६ वर्षपछि रिसोर्ट सञ्चालनका लागि तयार भएको सञ्चालक युवराज श्रेष्ठले जानकारी दिनुभयो । अमेरिकन होटल चेन ब्रान्ड ‘बेस्ट वेस्टर्न प्लस’ को व्यवस्थापनमा रहेको ‘गोदावरी फरेस्ट रिसोर्ट’ दशैँ अगाडिबाट सञ्चालनमा आउने छ ।एक अर्ब ९५ करोड रुपियाँ लागतमा तयार भएको रिसोर्टमा कुल ८३ वटा सुविधा सम्पन्न कोठा रहेका छन् । रिसोर्टमा श्रेष्ठसहित कुशन्द्र महत, कल्याण जोशी, राजेन्द्र भण्डारी, मदनलाल जोशीलगायतको संयुक्त लगानी रहेको छ।यस्तै रिसोर्टमा तीन वटा सुविधा सम्पन्न मिटिङ हल, एउटा इन्फिनिटिभ स्विमिङ पुल, तीन सय क्षमतको इभेन्ट प्लेस, दुई वटा अत्याधुनिक रेस्टुरेन्ट, स्पा, फिटनेस सेन्टर, उच्चस्तरको ब्युटी पार्लर, गिफ्ट सपलगायत सुविधा रहेको छ । सञ्चालक श्रेष्ठका अनुसार पाँचतारे सुविधा प्रदान गरिने गरी तयार पारिएको रिसोर्टले अहिले चारतारे स्तरको वर्गीकरण लिनेछ । रिसोर्टमा ५० भन्दा बढी चारपाङ्ग्रे सवारी साधनका लागि पार्किङको क्षमता छ । ‘‘रिसोर्ट मुख्यगरी भारतीय र चिनिया पर्यटकलाई लक्षित गरी निर्माण गरिएको हो । यस्तै गोदावरी वरपरको क्षेत्रमा हाइकिङ, ट्रेकिङका साथै धार्मिक पर्यटन पनि बढ्न थालेकाले आन्तरिक पर्यटकले पनि सुविधा लिन सक्ने छन्,’’ श्रेष्ठले भन्नुभयो ।",
      "link": "https://gorkhapatraonline.com/news/165656",
      "image": "https://gorkhapatraonline.com/storage/media/292219/conversions/hotal-0-original-thumb.jpg"
    },
    {
      "slug": "165556",
      "title": "पर्यटकीय गन्तव्य बन्दै बोप्ताङ",
      "timestamp": 1753747200000,
      "source": "gp",
      "content": "तराई र पहाडको सङ्गमस्थल बोप्ताङडाँडा पछिल्लो समय पर्यटकको गन्तव्य बनेको छ । उदयपुर जिल्लाको बेलका नगरपालिका–८ मा पर्ने बोप्ताङडाँडाबाट देखिने सप्तकोशी नदीको मनोरम दृश्य, कोशीटप्पु वन्यजन्तु आरक्षलगायत प्राकृतिक सौन्दर्य निहार्ने पर्यटकको गन्तव्य बन्दै गएको हो ।",
      "longContent": "बाबुराम कार्की वराहक्षेत्र, साउन १३ गते ।  तराई र पहाडको सङ्गमस्थल बोप्ताङडाँडा पछिल्लो समय पर्यटकको गन्तव्य बनेको छ । उदयपुर जिल्लाको बेलका नगरपालिका–८ मा पर्ने बोप्ताङडाँडाबाट देखिने सप्तकोशी नदीको मनोरम दृश्य, कोशीटप्पु वन्यजन्तु आरक्षलगायत प्राकृतिक सौन्दर्य निहार्ने पर्यटकको गन्तव्य बन्दै गएको हो । चिसो मौसम, अर्गानिक ठाउँ र वातावरणका कारण धेरैको आकर्षणको केन्द्र बनेको बोप्ताङडाँडाबाट देखिने सप्तकोशी नदी, हरियाली डाँडा, पाखा छहराको मनोरम दृश्यले धेरैको मन लोभ्याउँदै आएको छ । पछिल्लो समय गाईघाट, बेलटार, फत्तेपुर, धरान, इटहरी, विराटनगर, दमकलगायतका स्थानबाट आन्तरिक पर्यटकको राम्रो गन्तव्य बन्दै गइरहेको छ । समुद्री सतहबाट ९५० मिटर उचाइमा रहेको बोप्ताङडाँडा पछिल्लो समय सामाजिक सञ्जालमा भाइरल भएपछि पर्यटकको दैनिक भिड लाग्ने गरेको छ । प्याराग्लाइडिङ सिक्ने स्थलका रूपमा राम्रो मानिने बोप्ताङडाँडाबाट प्याराग्लाइडिङसमेत उडाइने हुनाले साहसिक पर्यटनका लागि समेत प्रख्यात बन्दै गएको छ । सुन्दरडाँडा र त्यहाँबाट देखिने सप्तकोशी नदी, तराईका सुन्दर फाँटको दृश्यावलोकन गर्न विद्यार्थीदेखि पाकासम्म आउने गरेका बेला नगरपालिका–८ का वडाध्यक्ष जयकुमार राईले बताउनुभयो । उहाँले भन्नुभयो, “पूर्वी नेपालसँग सडक सञ्जाल जोड्ने वैकल्पिक मार्गका रूपमा कोशीमा बनेको पुलले ओझेलमा परेको यस क्षेत्रको आकर्षक पर्यटकीय स्थलमा पर्यटको आगमन बढ्दै गएको छ । पछिल्लो समय दैनिक एक हजारभन्दा बढी मानिस घुम्न आउने गरेका छन् । आन्तरिक पर्यटक आसपासका पालिकादेखि पूर्वी नेपालका विभिन्न स्थानबाट दृश्यावलोकनकै लागि आउने गरेका छन् ।” बोप्ताङडाँडाबाट झरेपछि कोशी पुल वरपर रहेका स्तरीय होटेलदेखि साना खाजानास्ताका तीन दर्जनभन्दा बढी होटेल सञ्चालनमा रहेका छन् । दैनिक मानिसको बाक्लो उपस्थिति हुँदा व्यापारसमेत राम्रै हँुदै आएको होटेल सञ्चालक बताउँछन् । भाइरल बोप्ताङडाँडाको वातावरणमा रमाउन बढी युवापुस्ता पुग्ने गरेका छन् । डाँडाआसपासको पर्यावरणले पर्यटकलाई आकर्षित गरिरहेको हुन्छ । तराईको उखरमाउलो गर्मी छल्न छोटो दुरीमै पुग्न सकिने तराई, पहाड र सप्तकोशीको मनरोम दृश्य हेर्ने सङ्गम बोप्ताङडाँडामा दैनिक हजारभन्दा बढीको सङ्ख्यामा मानिसको चहलपहल हुने गरेको बताइएको छ । छोटो दुरीमै पुगिने भएकाले ठुलो सङ्ख्यामा आन्तरिक पर्यटक पुग्ने गरेका छन् । यस क्षेत्रबाट देखिने पर्यावरणले पर्यटकलाई आकर्षित गरिरहेको हुन्छ । नौ वर्षअगाडि चतरास्थित सप्तकोशी नदीमा एसियाली विकास बैङ्कको सहयोगमा निर्माण भएको मोटर जाने पुल बनेसँगै बोप्ताङडाँडा सबैको रोजाइमा पर्दै आएको स्थानीयको भनाइ छ ।  धार्मिक पर्यटकीय क्षेत्र वराहक्षेत्र मन्दिर र कोशी पुलमा घुम्न आउने बोप्ताङडाँडा पुगेर फर्कने गरेकोे वडाध्यक्ष बताउनुहुन्छ । उहाँ भन्नुहुन्छ, “कोशीमा पुल सञ्चालमा आएदेखि नै आन्तरिक पर्यटकको चहलपहल बढ्दै आएको छ ।” चतराको कोशी पुल तरेपछि सोमबारेबाट चार किलोमिटर उत्तर उकालो लागेपछि बोप्ताङडाँडा पुगिन्छ । डाँडाको थप सौन्दर्यीकरण गर्न वडाले केही बजेट छुट्याएको वडाध्यक्ष राईले बताउनुभयो । उहाँका अनुसार कच्ची सडक भएर पुग्ने डाँडामा साना भ्यान, अटो, ठुला बस र मोटरसाइकलबाट सहज रूपमा पुग्न सकिन्छ ।पर्यटनको प्रचुर सम्भावना बोकेको बोप्ताङडाँडाको थप विकासका लागि प्रचारप्रसारका साथै भौतिक विकासका काम हुनुपर्ने स्थानीयको भनाइ छ । भौगोलिक हिसाबले अत्यन्तै उर्वर र फराकिलो सम्भावना बोकेको यस क्षेत्रलाई पर्यटकीय स्थलमा विकास गर्दै प्रवर्धन गर्न सके यस क्षेत्रकै विकास हुने थियो ।",
      "link": "https://gorkhapatraonline.com/news/165556",
      "image": "https://gorkhapatraonline.com/storage/media/292022/conversions/Botang-पर्यटकको-गन्तव्य-स्थल-बन्दै-बोप्ताङ-photo1-original-thumb.jpg"
    },
    {
      "slug": "165555",
      "title": "अनुदान कटौतीले उखु किसान आन्दोलित",
      "timestamp": 1753747200000,
      "source": "gp",
      "content": "सरकारले अनुदान रकम कटौती गरेपछि उखु किसान आन्दोलनको तयारीमा जुटेका छन् । चालु आर्थिक वर्ष २०८२/८३ को बजेटमा उखुको अनुदानका लागि सरकारले आवश्यक बजेट विनियोजन गरेको छैन । २०६६ सालदेखि निरन्तर प्राप्त गर्दै आइरहेको अनुदान रकम कटौती हुँदा उखु किसान आन्दोलनको तयारीमा जुटेका हुन् ।",
      "longContent": "सर्लाही समाचारदातासर्लाही, साउन १३ गते । सरकारले अनुदान रकम कटौती गरेपछि उखु किसान आन्दोलनको तयारीमा जुटेका छन् । चालु आर्थिक वर्ष २०८२/८३ को बजेटमा उखुको अनुदानका लागि सरकारले आवश्यक बजेट विनियोजन गरेको छैन । २०६६ सालदेखि निरन्तर प्राप्त गर्दै आइरहेको अनुदान रकम कटौती हुँदा उखु किसान आन्दोलनको तयारीमा जुटेका हुन् । उखु उत्पादक किसान सङ्घका केन्द्रीय अध्यक्ष राजकुमार उप्रेतीले उखुको अनुदान कटौती गर्ने निर्णयविरुद्ध साउन १५ पछि सशक्त आन्दोलनमा उत्रने तयारी गरिएको जानकारी दिनुभयो । गत वर्षकै अनुदानसमेत आधा कटौती गरेर प्रतिक्विन्टल ७० रुपियाँको साटो ३५ रुपियाँ मात्रै दिने तयारी भइरहेकोप्रति उप्रेतीले आक्रोश व्यक्त गर्नुभयो । सरकारले अनुदान रकम कटौती गर्दा किसान उखु खेतीबाट पछि हट्ने अवस्था सिर्जना भएको उहाँले बताउनुभयो । “१६ वर्षदेखि पाउँदै आएको अनुदान रकम कटौती गर्ने निर्णयले अब उखु खेती गर्ने किसान नै हुँदैनन्,” उप्रेतीले भन्नुभयो, “हामीले लामो सङ्घर्ष गरेर अनुदान प्राप्त गरेका थियौँ । अब फेरि यसलाई निरन्तरता दिन अर्को सशक्त आन्दोलनको तयारी गर्दै छौँ ।” यसअघि प्रत्येक वर्ष उखुको मूल्य निर्धारण गर्ने समयमै लागत अनुसार मूल्य नतोकिँदा हतोत्साही हुने गरेका किसान सरकारले अब अनुदानसमेत कटौतीपछि निराश बनेका उप्रेतीको भनाइ छ । अध्यक्ष उप्रेतीले चिनी उत्पादन भएपछि भ्याटबाट मात्रै राज्यले दुई अर्ब राजस्व उठाउने र त्यसबाट उखु किसानलाई अनुदान दिँदा डेढ अर्ब मात्रै खर्च हुने भएकाले राजस्वको बहाना गरेर किसानले पाउँदै आएको अनुदान रकम कटौती गर्न नमिल्ने तर्क गर्नुभयो । सर्लाहीको हरिवन नगरपालिका–७, घुर्कौलीका किसान देवराज चौलागाईंले उखुको अनुदान रकम कटौती गरेपछि किसानलाई ठुलो मर्का पर्ने गुनासो गर्नुभयो । किसानलाई सहुलियत दिनुपर्ने अवस्थामा पाउँदै आएको अनुदानसमेत कटौती गरेर उखु खेती नै छाड्ने अवस्थामा पु¥याएको चौलागाईंले बताउनुभयो । यो वर्षदेखि उखुमा अनुदान दिन बजेट विनियोजन नगरेको सरकारले गत वर्ष मङ्सिरदेखि चैतभित्रमा चिनी मिललाई उखु बिक्री गरेका किसानलाई अनुदान रकम दिन सकेको छैन । उखु खेती हुने प्रत्येक जिल्लाका कोष तथा लेखा नियन्त्रक कार्यालय (कोलेनिका) ले गत वर्षको उखु क्रसिङ परिमाणको विवरण अर्थ मन्त्रालयमा पठाइसकेको छ । सर्लाहीका प्रमुख कोष नियन्त्रक पुष्पप्रसाद गुरागाईंले जिल्लाका तीन वटा चिनी मिलमा गत वर्ष उखु किसानले बिक्री गरेको ५३ करोड ४२ लाख ७९१.१३ क्विन्टल उखुको ३७ करोड ३९ लाख ९५ हजार ३७९ रुपियाँ १० पैसा अनुदान रकम निकासा गरिदिन माग गरिएको जानकारी दिनुभयो ।",
      "link": "https://gorkhapatraonline.com/news/165555",
      "image": "https://gorkhapatraonline.com/storage/media/292021/conversions/ukhu-1-original-thumb.jpg"
    },
    {
      "slug": "165554",
      "title": "उत्साह थप्दै अलैँची",
      "timestamp": 1753747200000,
      "source": "gp",
      "content": "निर्यात व्यापारमार्फत वदेशी मुद्रा आर्जनमा एक हिस्सा ओगटेको नेपाली अलैँचीले यतिबेला निकै उत्साह थपेको छ । पहाडी जिल्लाका किसानका लागि आम्दानीको मुख्य स्रोत बन्न थालेको अलैँचीलाई किसानले पछिल्लो समय निकै महत्व दिन थालेका छन् ।",
      "longContent": "कोकिला ढकालइलाम, साउन १३ गते । निर्यात व्यापारमार्फत वदेशी मुद्रा आर्जनमा एक हिस्सा ओगटेको नेपाली अलैँचीले यतिबेला निकै उत्साह थपेको छ । पहाडी जिल्लाका किसानका लागि आम्दानीको मुख्य स्रोत बन्न थालेको अलैँचीलाई किसानले पछिल्लो समय निकै महत्व दिन थालेका छन् । प्रतिमन ९० देखि ९५ हजार रुपियाँमा कारोबार भइरहेको अलैँचीको अहिले बिरुवा लगाउने सिजन पनि हो । फल्न थालेको अलैँचीको गोडमेल गर्ने, बगान सरसफाइ गर्ने र फूल लागेका दानाको सुरक्षा गर्ने समय रहेको अलैँची किसान बताउँछन् । १० वर्षयताकै राम्रो मूल्य भएकाले यो साल किसानले अलैँचीमा उत्साह देखाएको इलाम उद्योग वाणिज्य सङ्घका अध्यक्ष कृष्ण पौड्याल बताउनुहुन्छ । “१० वर्षअघि प्रतिमन एक लाख रुपियाँमा कारोबार भएको थियो । त्यसपछि २०७९ सालमा प्रतिमन ३२ हजार रुपियाँमा कारोबार भएको थियो,” अध्यक्ष पौड्यालले भन्नुभयो, “गत मङ्सिर, पुसतिर प्रतिमन एक लाख १० हजार रुपियाँसम्म किनबेच भयो, अहिले ९०–९५ हजार रुपियाँमा कारोबार भइरहेको छ । यो मूल्य त्यति कम होइन ।” पौड्यालका अनुसार इलामबाट मात्रै वार्षिक तीन अर्ब रुपियाँको अलैँची निकासी हुने गरेको छ । अलैँचीलाई कम लागतमा बढी मूल्य लिन सक्ने नगदेबालीका रूपमा लिन सकिने सन्दकपुर गाउँपालिका–२ का किसान गिरिराज खनाल बताउनुहुन्छ । ४५ रोपनी जमिनमा अलैँची लगाएका खनालले यस वर्ष गत वर्षभन्दा दोब्बर आम्दानी भएको बताउनुभयो । १० वर्ष वैदेशिक रोजगारी गरेर घर फर्किएपछि अलैँची खेती सुरु गरेका खनालले युवालाई स्वदेशमै स्वरोजगार गराउन अलैँची खेती एउटा माध्यम बन्न सक्ने सम्भावना रहेको बताउनुभयो ।  “मैले बर्सैभर दैनिक दुई जनालाई रोजगारी दिएको छु, सिजनमा पाँच सय जनाले रोजगारी पाएका छन्,” उहाँले भन्नुभयो । २०७४ सालको स्थानीय तह निर्वाचनमा निर्वाचित सन्दकपुर–२ का वडाध्यक्षसमेत रहेका खनालले हरेक तीन वर्षमा नयाँ बिरुवा विस्तार गर्न भने ध्यान दिनुपर्ने बताउनुभयो । “एकातिर रोग लाग्छ र मर्न थाल्छ, अर्कातिर बिरुवा लगाउँदै जानु पर्छ । किसानले यो कुरामा ध्यान दिन सक्दा थोरै लगानीमा राम्रो आम्दानी लिन सकिन्छ,” उहाँले भन्नुभयो ।त्यसो त खनाल इलामका अलैँची किसानमध्ये एक उदाहरण मात्रै हो । नेपाली किसानले देशका ५४ जिल्लामा अलैँची खेती गर्दै आएका छन् । देशको १४ हजार ३८३.५ हेक्टर जमिनमा अलैँची खेती विस्तार रहेको अलैँची विकास केन्द्रले जनाएको छ । विशेष गरी इलाम, पाँचथर, ताप्लेजुङ, तेह्रथुम, सङ्खुवासभा, भोजपुर, धनकुटालगायतका कोशी प्रदेशका पहाडी जिल्लामा अलैँची सबैभन्दा बढी उत्पादन हुने गरेको केन्द्र प्रमुख राजन परियार बताउनुहुन्छ । अलैँची खेती गर्ने किसानको यकिन सङ्ख्या भने नभएको परियारले बताउनुभयो । गत वर्ष निकासी भएको अलैँचीको हिस्सा पनि निर्यात वस्तुमध्ये राम्रो रहेको छ । मेची भन्सार कार्यालय झापाका अनुसार गएको आर्थिक वर्ष २०८१/८२ मा सात अर्ब ६७ करोड ४० लाख ३६ हजार रुपियाँ बराबरको अलैँची निर्यात भएको छ । गत वर्ष ४२ लाख ९४ हजार ५५० किलो अलैँची निर्यात भएको भन्सार कार्यालयको तथ्याङ्कमा उल्लेख छ ।",
      "link": "https://gorkhapatraonline.com/news/165554",
      "image": "https://gorkhapatraonline.com/storage/media/292020/conversions/alaichi(1)-original-thumb.jpg"
    },
    {
      "slug": "165553",
      "title": "अनलाइन व्यापारमा ठगी नियन्त्रण गर्न सूचीकरण",
      "timestamp": 1753747200000,
      "source": "gp",
      "content": "काठमाडौँ कलङ्की बस्ने विन्दु अधिकारीले एक महिनाअघि भेराइटी क्लोथ नामको पेजबाट साउनका लागि एक जोर कुर्तासुरुवाल सेट मगाउनुभयो । उहाँलाई मन परेको उक्त सेटको मूल्य ९९९ रुपियाँ थियो ।",
      "longContent": "गोरखापत्र समाचारदाता काठमाडौँ, साउन १३ गते । काठमाडौँ कलङ्की बस्ने विन्दु अधिकारीले एक महिनाअघि भेराइटी क्लोथ नामको पेजबाट साउनका लागि एक जोर कुर्तासुरुवाल सेट मगाउनुभयो । उहाँलाई मन परेको उक्त सेटको मूल्य ९९९ रुपियाँ थियो । अग्रिम भुक्तानी गरेपछि मात्रै सामान डेलिभरी हुने बताएपछि विन्दुले पैसा तिर्नुभयो । पैसा तिरेपछि तीन दिनभित्र डेलिभरी हुने प्रतिबद्धता सो पेज सञ्चालकको थियो तर सामान मगाएको एक महिनामा पनि सामान नआएको उहाँको गुनासो छ । अहिले सो पेजबाट कुनै पनि जवाफ आउँदैन । सामान दुई दिनमा आउँछ भन्ने व्यक्ति सम्पर्कविहीन छन् । विन्दुले यसअघि पनि अनलाइनबाट सामान मगाइरहनुहुन्थ्यो । “यसअघि पनि धेरै वटा अनलाइनबाट सामान मगाएकी थिएँ । यस्तो ठगीमा पहिलो पटक परेँ,” उहाँले भन्नुभयो । यस्तो ठगीबारे कहाँ र कसरी उजुरी गर्ने भन्ने पनि जानकारी नभएकाले उहाँ चुप लागेर बस्नुभएको छ । अनलाइन सामान खरिद गर्दा गुणस्तरमा ठगिने उहाँ जस्ता धेरै छन् । अनलाइन ठगीका प्रकृति पनि फरक छन् । रञ्जिता कार्कीको अनुभवमा अनलाइनबाट सामान मगाउँदा आफूले हेरेकोभन्दा गुणस्तरमा असाध्यै कमसल हुने गर्छ । उहाँले पेजबाट देखाए जस्तो कहिल्यै नहुने भएकाले अचेल जतिसुकै सस्तो भए पनि अनलाइनबाट सामान मगाउन छोडिसकेको बताउनुभयो । अनलाइन व्यापारबाट ठगिएका गुनासो बढेपछि वाणिज्य, आपूर्ति तथा उपभोक्ता संरक्षण विभागले विद्युतीय व्यापार (ई कमर्स) ऐन, २०८१ बमोजिम अनलाइन व्यापार दर्ता सुरु गरेको छ । विभागका अनुसार विभागमा अनलाइन व्यापारका नाममा हुने ठगीमा भने जस्तो सामान नपाइने, पैसा दिइसकेपछि फरार हुने, भनेको ठाउँमा पसल नभेटिने, धेरै मूल्य लिएर सस्तो मूल्यको कमसल सामान बिक्री गर्नेलगायतका गुनासो आउने गरेका छन् ।विभागका निर्देशक भरतप्रसाद आचार्यले अनलाइन व्यापारबाट हुने ठगीलाई नियन्त्रण गर्ने गरी अनलाइन व्यापार सूचीकृत गर्न सुरु गरेको जानकारी दिनुभयो । अनलाइनमा व्यापार गर्ने जोकोहीलाई आआफ्नो व्यवसाय सम्बन्धित निकायमा दर्ता गरेर विभागमा सूचीकृत हुनका लागि सूचना गरेको तर सूचीकृत हुनेको सङ्ख्या असाध्यै कम रहेको उहाँको भनाइ छ । विभागका अनुसार ३५्र० वटा अनलाइन फर्मको आवेदन परेकामा सबै प्रव्रिmया पूरा गरेका ३६ वटाले मात्रै अनलाइन व्यापार गर्ने स्वीकृति पाएका छन् । सूचीकृत भएकामा धेरै जसो कस्मेटिक, फेन्सी र ग्रोसरी आइटमका छन् ।",
      "link": "https://gorkhapatraonline.com/news/165553",
      "image": "https://gorkhapatraonline.com/storage/media/292082/conversions/online-original-thumb.jpg"
    },
    {
      "slug": "165552",
      "title": "दमक बिजनेस कम्प्लेक्स : अवलोकन खुला संरचना अधुरै",
      "timestamp": 1753747200000,
      "source": "gp",
      "content": "झापाको दमक नगरपालिका–३ मा निर्माण गरिएको दमक बिजनेस कम्प्लेक्स (भ्यु टावर) औपचारिक रूपमा सर्वसाधारणका लागि खुला गरिएको छ तर भवनको मूल संरचनाबाहेक अन्य संरचना र सेवा सुविधा थपिएको छैन ।",
      "longContent": "विष्णुप्रसाद पोखरेलदमक, साउन १३ गते । झापाको दमक नगरपालिका–३ मा निर्माण गरिएको दमक बिजनेस कम्प्लेक्स (भ्यु टावर) औपचारिक रूपमा सर्वसाधारणका लागि खुला गरिएको छ तर भवनको मूल संरचनाबाहेक अन्य संरचना र सेवा सुविधा थपिएको छैन । सघन सहरी तथा भवन निर्माण आयोजना झापाले कम्प्लेक्स पहिलो पटक सर्वसाधारणका लागि खुला गरेको हो । आयोजनाले कम्प्लेक्स अवलोकनको प्रतिव्यक्ति एक सय रुपियाँ शुल्क निर्धारण गरेको छ । एक सय मिटर अग्लो यो कम्प्लेक्स १८ तलाको रहेको छ । अहिले यहाँ भौतिक संरचनाबाहेक नयाँ सेवा सुविधा थप भएको छैन । ७२ मिटर उचाइको कङ्क्रिट संरचना र २८ मिटर उचाइको मेटल फ्रेम रहेको यो कम्प्लेक्स धरहराभन्दा अग्लो छ ।केही दिनअघि गृहनगर दमक आएका प्रधानमन्त्री केपी शर्मा ओलीले दमकमा बनेको व्यापारिक कम्प्लेक्सलाई फोटो खिच्ने भ्यु टावर भनेर अपव्याख्या भएको बताउनुभएको थियो । यसलाई विकासको नमुनाका रूपमा सञ्चालन गरिने उहाँको भनाइ थियो । कम्प्लेक्सको भुइँ तलामा ४० वटा चारचक्के र दुई सय वटा दुईचक्के सवारीसाधन अट्ने क्षमताको पार्किङ स्थल छ । भ्यु टावरमा व्यापारिक प्रयोजनका पसल, सेमिनार हल, बैङ्क तथा वित्तीय संस्थालगायत व्यापारिक केन्द्र, कृषि तथा औद्योगिक सामानको प्रदर्शनी हल, रेस्टुरेन्ट र लज रहने बताइए पनि अहिले केही पनि सञ्चालनमा छैन ।एक अर्ब ५६ करोड १४ लाख रुपियाँ लागतमा बनेको बिजनेस कम्प्लेक्सको उपयोगिता र प्रयोगका विषयमा बहस चल्दै आएको छ । स्थानीयले पाँच बिघा जमिन निःशुल्क रूपमा दमक नगरपालिकालाई उपलब्ध गराएर पार्कसहितको कप्लेक्स निर्माण सम्पन्न भएपछि यसको सञ्चालन कसरी गर्ने भन्ने विषयमा अन्योल सिर्जना भएको हो । बल्झियो जग्गा विवादव्यावसायिक कम्प्लेक्स सर्वसाधारणका लागि खुला भए पनि जग्गा विवाद बल्झिएको छ । पञ्चकन्या हाउजिङ कम्पनीले यो कम्प्लेक्स बनाउँदा जग्गा कम भएको भनेर नगरपालिकाले स्थानीयबाट समेत जुटाएर दिने जनाएको थियो तर अहिले उक्त जग्गा नपाएको बताएपछि विवाद सिर्जना भएको हो ।दमक–३ का वडाध्यक्ष नवीन बरालले नगरपालिकाले जग्गा उपलब्ध गराउने भनेर सहमति नगरेको बताउनुभयो । स्थानीयले नै जुटाएर कम्पनीले तत्काल उपलब्ध गराएको जग्गा बराबरको जग्गा दिने बताएर सामूहिक हस्ताक्षर गर्दा आफूहरू साक्षी बसेको उहाँले जानकारी दिनुभयो । भ्यु टावर आसपासमा जग्गा विकास (ल्यान्ड पुलिङ) गर्ने योजना रहेको र त्यसै अनुसार जग्गाको सट्टाभर्नाको सहमति भएको पञ्चकन्या हाउजिङ कम्पनीका सञ्चालक रूपक दहालले बताउनुभयो । तत्कालीन अवस्थामा तीन बिघा जग्गा आफूहरूले उपलब्ध गराएको तर प्रधानमन्त्री ओलीले पाँच बिघा जग्गा चाहिन्छ भनेपछि जुटाएको उहाँले बताउनुभयो । जग्गा विकास कार्यान्वयन भएपछि स्थानीयले दिने भनेको जग्गा विकासको काम नभएकाले जग्गा नपाएको उहाँको भनाइ छ ।",
      "link": "https://gorkhapatraonline.com/news/165552",
      "image": "https://gorkhapatraonline.com/storage/media/292018/conversions/Damak-Tower-original-thumb.jpg"
    },
    {
      "slug": "165551",
      "title": "रसुवागढीको सुक्खा बन्दरगाह अहिलेको ठाउँमा बन्न नसक्ने",
      "timestamp": 1753747200000,
      "source": "gp",
      "content": "रसुवागढी नाकाको टिमुरेमा निर्माणाधीन एकीकृत जाँचचौकी (सुक्खा बन्दरगाह) अब सोही स्थानमा बनाउन उपयुक्त नहुने देखिएको छ । रसुवा सुक्खा बन्दरगाह निर्माण कम्पनी तिब्बत फुली कन्स्ट्रक्सनका प्रोजेक्ट मेनेजर एङ ली र नेपाल इन्टरमोडल यातायात विकास समितिका कार्यकारी निर्देशक आशिष गजुरेलबिच सोमबार भएको छलफलमा त्यस्तो जानकारी गराइएको हो ।",
      "longContent": "गोरखापत्र समाचारदाताकाठमाडौँ, साउन १३ गते । रसुवागढी नाकाको टिमुरेमा निर्माणाधीन एकीकृत जाँचचौकी (सुक्खा बन्दरगाह) अब सोही स्थानमा बनाउन उपयुक्त नहुने देखिएको छ । रसुवा सुक्खा बन्दरगाह निर्माण कम्पनी तिब्बत फुली कन्स्ट्रक्सनका प्रोजेक्ट मेनेजर एङ ली र नेपाल इन्टरमोडल यातायात विकास समितिका कार्यकारी निर्देशक आशिष गजुरेलबिच सोमबार भएको छलफलमा त्यस्तो जानकारी गराइएको हो । छलफलमा निर्माण कम्पनीका प्रोजेक्ट मेनेजरले उक्त स्थानमा सुक्खा बन्दरगाह बनाउन उपयुक्त नभएको र अन्य ठाउँ छनोट गर्नुपर्ने सुझाव दिएको नेपाल इन्टरमोडल यातायात विकास समितिले जनाएको छ ।समितिका कार्यकारी निर्देशक आशिष गजुरेलले नेपाल सरकारका तर्फबाट सम्बन्धित मन्त्रालयबाट सो विषयमा थप छलफल गरी समितिलाई प्राप्त निर्देशन बमोजिम जानकारी गराउने बताउनुभयो ।गत असार २४ मा आएको बाढीले बन्दरगाहमा एक अर्ब रुपियाँ बराबरको भौतिक क्षति भएको जनाइएको छ । बाढीले सुक्खा बन्दरगाहबाहेक मितेरी पुलसहितका संरचनामा क्षति पु¥याउनुका साथै १४ जना चिनियाँ र आठ जना नेपालीको मृत्यु भएको थियो ।  सुक्खा बन्दरगाह निर्माणस्थलमा भोटेकोशी नदीतर्फ लगाएको पर्खाल चार सय मिटर भत्किएको, २५० वटा सवारीसाधन पार्किङका लागि बनाएको ढलान पूर्ण रूपमा क्षति भएको, दुई वटा गोदाममा माटो र ढुङ्गा भरिएको, दुई वटा लोडिङ/अनलोडिङ सेड क्षति भएको र ब्याचिङ प्लान्टसमेत गरी कुल एक अर्ब रुपियाँ बराबरको भौतिक क्षति भएको समितिले जनाएको छ । ८१ प्रतिशत सम्पन्न निर्माण कार्य भएको उक्त सुक्खा बन्दरगाहमा निर्माण भएका  संरचनामा ५५ प्रतिशत क्षति भएको अनुमान गरिएको छ ।  सुक्खा बन्दरगाह परिसरमा निर्माण भएका संरचनामध्ये प्रशासनिक भवन मात्र ठिक अवस्थामा रहेको समितिले जनाएको छ । चीन सरकारको दुई अर्ब १६ करोड रुपियाँ बराबरको आर्थिक तथा प्राविधिक सहयोगमा बन्दरगाह निर्माणाधीन थियो ।",
      "link": "https://gorkhapatraonline.com/news/165551",
      "image": "https://gorkhapatraonline.com/storage/media/292017/conversions/rasuwa-original-thumb.jpg"
    },
    {
      "slug": "165549",
      "title": "आइसिपीमा नयाँ संरचना बन्दै",
      "timestamp": 1753747200000,
      "source": "gp",
      "content": "एकीकृत जाँच चौकी (आइसिपी) मा थप एक अर्ब छ करोड लागतमा दुई वटा संरचना बन्ने भएका छन् । नेपाल इन्टरमोडल यातायात विकास समितिले आइसिपीपरिसरमा गोदाम र पार्किङ तथा आइसिपीसँग कोशी राजमार्गलाई जोड्ने सम्पर्क सडक निर्माणको प्रक्रिया अगाडि बढाएको हो ।",
      "longContent": "नवराज कट्टेलविराटनगर, साउन १३ गते । एकीकृत जाँच चौकी (आइसिपी) मा थप एक अर्ब छ करोड लागतमा दुई वटा संरचना बन्ने भएका छन् । नेपाल इन्टरमोडल यातायात विकास समितिले आइसिपीपरिसरमा गोदाम र पार्किङ तथा आइसिपीसँग कोशी राजमार्गलाई जोड्ने सम्पर्क सडक निर्माणको प्रक्रिया अगाडि बढाएको हो । इन्टरमोडल यातायात विकास समितिका कार्यकारी निर्देशक आशिष गजुरेलका अनुसार विश्व बैङ्कसँगको ऋण सहयोगमा गोदाम र पार्किङ ४१ करोड रुपियाँमा निर्माण हुने जानकारी दिनुभयो । आइसिपीभित्र गोदाम ५४/२४ मिटरको निर्माण हुने छ । यसै गरी पार्किङ १० हजार वर्गमिटरको हुने छ । यसै गरी सम्पर्क सडक ६५ करोड लागतमा चार लेनमा विस्तार हुने छ । सम्पर्क सडकमा फुटपाथसहित मालवाहक सवारीका लागि चार लेनको सडक विस्तार गरिने छ । यी दुवै परियोजनाको ठेक्का प्रक्रियामा गएका छन् । यी दुवै परियोजना १८ महिनामा निर्माण सम्पन्न गर्ने गरी सम्झौता भएका हुन् । आइसिपी क्षेत्रमा रहेको भन्सारबाट छुटेका मालवाहक सवारी कोशी राजमार्ग धरान–विराटनगर खण्ड जोड्ने मार्गलाई सम्पर्क सडक मानिएको छ । विराटनगर–१८, बुधनगरमा रहेको आइसिपीमा भन्सार सरेदेखि दुई लेनको सम्पर्क सडकमा मालवाहक सवारीका धेरै दुर्घटना हुने गरेका छन् । स्थानीयले सडकको स्तरोन्नतिसँगै फुटपाथ निर्माण गर्नुपर्ने माग राख्दै आएका थिए । कोशी राजमार्गबाट आइसिपीसम्म पुग्न ४.५ किलोमिटर दुरी छ । विराटनगरको रानी–इटहरी–धरान हुँदै सङ्खुवासभाको किमाथाङ्कासम्मको सडकलाई त्रिदेशीय व्यापारिक मार्गको अवधारणा अनुसार निर्माण कार्य जारी छ । यसै गरी यसअगाडि आइसिपीमा परिसरमा ७८ वटा मालवाहक सवारीसाधन पार्किङ क्षमताको मात्रै यार्ड रहेको छ । दैनिक ३५० सवारी पार्किङ गर्न मिल्ने दुई सय मिटर लम्बाइको पार्किङ आवश्यक रहेको भन्सार कार्यालयको माग थियो ।  पार्किङ यार्ड साँघुरो हुँदा ट्रक र कन्टेनर सडकमा पार्किङ गरिँदै आएका छन् ।",
      "link": "https://gorkhapatraonline.com/news/165549",
      "image": "https://gorkhapatraonline.com/storage/media/292015/conversions/ICP-Biratnagar_Nawaraj-original-thumb.jpg"
    },
    {
      "slug": "165548",
      "title": "छुर्पी निर्यात हालसम्मकै उच्च",
      "timestamp": 1753747200000,
      "source": "gp",
      "content": "छुर्पी निर्यात हालसम्मकै उच्च रहेको छ । भन्सार विभागका अनुसार आर्थिक वर्ष २०८१/८२ मा चार अर्ब ५१ करोड रुपियाँ बराबरको २६ लाख एक हजार किलो छुर्पी निर्यात भएको छ । यो निर्यातले आव २०७९/८० को १७ लाख ८६ हजार किलोको रेकर्ड तोडेको हो । आव २०८०/८१ मा तीन अर्ब १८ करोड रुपियाँ बराबरको १६ लाख ४७ हजार किलो छुर्पी निर्यात भएको थियो ।",
      "longContent": "काठमाडौँ, साउन १३ गते । छुर्पी निर्यात हालसम्मकै उच्च रहेको छ । भन्सार विभागका अनुसार आर्थिक वर्ष २०८१/८२ मा चार अर्ब ५१ करोड रुपियाँ बराबरको २६ लाख एक हजार किलो छुर्पी निर्यात भएको छ । यो निर्यातले आव २०७९/८० को १७ लाख ८६ हजार किलोको रेकर्ड तोडेको हो । आव २०८०/८१ मा तीन अर्ब १८ करोड रुपियाँ बराबरको १६ लाख ४७ हजार किलो छुर्पी निर्यात भएको थियो । विभागका अनुसार आव २०७७/७८ मा एक अर्ब ९६ करोड, आव २०७८/७९ मा दुई अर्ब ९१ करोड, आव २०७९/८० मा तीन अर्ब ४० करोड रुपियाँ बराबरको छुर्पी निर्यात भएको थियो ।विभागका अनुसार आव २०८१/८२ मा २५ देशमा नेपालको छुर्पी पुगेको छ । अमेरिका, क्यानडा जापान र कोरियामा सबैभन्दा धेरै छुर्पी जाने गरेको छ ।सरकारले छुर्पी निर्यातमा दिइएको भन्सार छुट र खोरेत रोगको जोनिङ र कम्पार्टमेन्टलाइजेसनको कार्यान्वयन भएपछि युरोपेली देशमा निर्यातको वातावरण बनेको नेपाल पशु चिकित्सा परिषद्का उपाध्यक्ष डा. मनोजकुमार शाहीले जानकारी दिनुभयो । नेपालको छुर्पी कुकुर र बिरालोको खानाका रूपमा ‘डग च्यु’ निर्यात हुने गरेको छ । ‘डग च्यु’ एक प्रकारको छुर्पी नै रहेको शाहीले उल्लेख गर्नुभयो । मानिसले खाने छुर्पीभन्दा ‘डग च्यु’ मा चिल्लोको मात्रा शून्य हुने गर्दछ । मानिसले खाने छुर्पीमा चिल्लोको मात्रा पनि हुन्छ । निकासी हुने छुर्पी बनाउँदा दुधलाई फटाएर विभिन्न प्रक्रिया पूरा गर्दै बनाइने नेपाल डेरी एसोसिएसनका अध्यक्ष प्रह्लाद दाहालले उल्लेख गर्नुभयो । दुध फटाएर तयार पारेको छेनालाई २४ घण्टासम्म गह्रौँ वस्तुले किचेर राख्नु पर्छ । त्यसपछि सुरुमा यसलाई हावा मात्रै लाग्ने र चिसो ठाउँमा राख्नु पर्छ र क्रमशः तातोमा सार्दै लानु पर्छ । छुर्पी बनाउने प्रक्रियापछि त्यसलाई सुकाउन धुवाँ लगाउनु पर्छ । धुवाँ लाग्ने ठाउँ अथवा तलामुनि आगो फुकिन्छ र टाँडमाथि छुर्पी राखेर सुकाउने गरेको उहाँले बताउनुभयो । इलाम, पाँचथर, ताप्लेजुङमा त्यसरी नै छुर्पी बनाउने गरिएको छ । इलामका व्यवसायी हरि गुरुङले धुवाँ लागेको छुर्पी कुकरले बढी मन पराउने र एक महिना लगाएर छुर्पी सुकाइने र छुर्पी सुकेपछि सङ्कलनकर्तामार्फत राजधानीका फर्महरूलाई बिक्री गरिने र विदेश निर्यात गरिने उल्लेख गर्नुभयो । छुर्पीको उत्पादन र निर्यातमा आबद्ध निजी क्षेत्र भने तथ्याङ्कमा देखिए बराबर नै छुर्पी अनौपचारिक माध्यमबाट निर्यात हुने गरेको दाबी गर्छ । विदेशमा निर्यात गर्ने गरी स्थापित छुर्पी उद्योग भने इलाम र पाँचथरलगायतका क्षेत्रमा छन् ।गुरुङले तथ्याङ्कमा देखिए जति नै छुर्पी अनौपचारिक माध्यमबाट विदेश जाने गरेको उल्लेख गर्नुभयो । “नेपालमा उत्पादित छुर्पी अनौपचारिक माध्यमबाट भारत जान्छ र भारतमा उत्पादित भन्दै विदेश निर्यात हुन्छ,” गुरुङले उल्लेख गर्नुभयो । नेपालका कुल दुध उत्पादनको १६ प्रतिशत छुर्पी बनाउने कार्यमा प्रयोग हुँदै आएको तथ्याङ्क रहेको नेपाल पशु चिकित्सा परिषद्ले उल्लेख गरेको छ ।",
      "link": "https://gorkhapatraonline.com/news/165548",
      "image": "https://gorkhapatraonline.com/storage/media/292014/conversions/Chhurpi-ramechhap-original-thumb.jpg"
    },
    {
      "slug": "165523",
      "title": "युरोपेली मुलुकमा अमेरिकी करको प्रभाव फरक-फरक",
      "timestamp": 1753660800000,
      "source": "gp",
      "content": "अमेरिकी राष्ट्रपति डोनाल्ड ट्रम्पले आइतबार युरोपेली सङ्घका सबै मुलुकमाथि १५ प्रतिशत कर लगाउने घोषणा गर्नुभएको छ ।",
      "longContent": "पेरिस, साउन १२ गते । अमेरिकी राष्ट्रपति डोनाल्ड ट्रम्पले आइतबार युरोपेली सङ्घका सबै मुलुकमाथि १५ प्रतिशत कर लगाउने घोषणा गर्नुभएको छ । यी सबै देशहरू समान रूपमा अमेरिकी बजारमा उजागर हुँदैनन् त्यसैले अगस्ट १ मा शुल्कहरू सुरु हुँदा समान कर वृद्धिका परिणामहरू भोग्ने छैनन् ।मूल्यको हिसाबले, जर्मनी अमेरिकामा सामानको सबैभन्दा ठुलो निर्यातक हो र अमेरिकाकोे कार, इस्पात र मेसिन उपकरणहरूका लागि एक प्रमुख आपूर्तिकर्ता हो । सन् २०२४ मा यी वस्तुको कुल निर्यात एक खर्ब ६१ अर्ब २० करोड अमेरिकी डलर रहेको थियो । इयूको तथ्याङ्क कार्यालय युरोस्टाटका अनुसार आयरल्यान्ड र इटालीको निर्यात गत वर्ष क्रमशः ७२ अर्ब डलर र ६४ अर्ब डलर थियो ।फ्रान्समा ‘एरोनोटिक्स’, कृषि-खाद्य, वाइन र भौतिक सुखका सामानहरू छन् तर तिनीहरूको कम उजागर भएको छ जसले बजार गुमाउने जोखिम छ । युरोस्टाटका अनुसार इयूले समग्रमा आफ्नो २० प्रतिशत सामान संयुक्त राज्य अमेरिकामा निर्यात गर्दछ । अमेरिकी वाणिज्य विभागलाई प्रतिवेदन दिने ब्यूरो अफ इकोनोमिक एनालिसिस (बिइए)का अनुसार २७ सदस्यीय समूहको संयुक्त राज्य अमेरिकासँग वार्षिक २३५.६ अर्ब डलरको व्यापार अधिशेष छ । चीनसँग मात्रै बढी आर्थिक अधिशेष छ ।-आयरल्यान्ड यूरोपको प्रयोगशाला-आयरल्यान्डसँग इयू सदस्यहरूमध्ये मूल्यको हिसाबले ४८६.७ अर्ब डलरको सबैभन्दा ठुलो अधिशेष छ । यसको एक चौथाईभन्दा बढी सामानहरू अमेरिकामा निर्यात गर्दछ । यसको मुख्य कारण फाइजर, एली लिली र जोन्सन एन्ड जोन्सन जस्ता प्रमुख अमेरिकी औषधी कम्पनीहरूको उपस्थिति हो ।तिनीहरू सबै १५ प्रतिशत कर्पोरेट करबाट लाभ उठाउन आयरल्यान्डमा स्थापित भएका हुन् । संयुक्त राज्य अमेरिकामा २१-प्रतिशत कर भन्दा बढी लाभप्रद उत्पादनको कर तिर्नुपर्छ । यी कम्पनीहरूले आयरल्यान्डमा आफ्नो ‘प्याटेन्ट होस्ट’ गर्न सक्दछन् र अमेरिकी बजारमा बेच्न सक्दछन्, जहाँ औषधिको मूल्य परम्परागत रूपमा बाँकी विश्वको तुलनामा उच्च छ ।ट्रम्पले आइतबार औषधी क्षेत्रले विशेष छुट नपाउने बताउनुभएको थियो । आयरल्यान्डमा एप्पल, गुगल र मेटाजस्ता विशाल अमेरिकी प्रविधि कम्पनीहरूको अधिकांश युरोपेली मुख्यालयहरू पनि रहेका छन् । उनीहरू आयरल्यान्डको आकर्षक कर प्रणालीबाट पनि आकर्षित हुन्छन् । समग्रमा, फार्मास्युटिकल्सले संयुक्त राज्य अमेरिकामा इयू निर्यातको २२.५ प्रतिशत हिस्सा ओगटेको छ, जहाँ धेरै ठुला लगानीकर्ताहरूले प्रमुख लगानीको घोषणा गरेका छन् । -जर्मनी, औद्योगिक शक्तिगृह-युरोपेली सङ्घको सबैभन्दा ठुलो अर्थतन्त्र जर्मनी निर्यातमा निर्भरताका कारण विशेष दबाबमा छ । सन् २०२४ मा संयुक्त राज्य अमेरिकासँग यसको ८४.८ अर्ब डलरको उच्च अधिशेष थियो । जर्मनीको तथ्याङ्क कार्यालय डेस्टाटिसका अनुसार संयुक्त राज्य अमेरिकाले जर्मन निर्यातको १०.५ प्रतिशत हिस्सा ओगटेको छ, यसको ठुलो हिस्सा अटोमोबाइल, रसायन, इस्पात र मेसिन उद्योगहरू हो । मर्सिडीज बेन्जको आम्दानीको २३ प्रतिशत हिस्सा अमेरिकाले ओगटेको छ । तीमध्ये केही संयुक्त राज्य अमेरिकामा निमार्ण भएका र निर्यात गरिएका एसयूभीहरूद्वारा हिसाब गरिएको भए तापनि तिनीहरू इयूबाट कुनै पनि कर प्रतिशोधद्वारा प्रभावित हुने जोखिम छ । जर्मन केन्द्रीय बैँक ले यस वर्षको सुरुमा जर्मन सामानहरूमा अमेरिकी करले उसको कुल गार्हस्थ्य उत्पादनमा १.० प्रतिशत कम गर्न सक्ने चेतावनी दिएको थियो । रासस/एएफपी",
      "link": "https://gorkhapatraonline.com/news/165523",
      "image": "https://gorkhapatraonline.com/storage/media/291981/conversions/DP-original-thumb.jpg"
    },
    {
      "slug": "165520",
      "title": "अमेरिकाले लगाउने भन्सार शुल्कले बङ्गलादेशको अर्थतन्त्रमा गम्भीर असर पर्ने : एसियाली विकास बैँक",
      "timestamp": 1753660800000,
      "source": "gp",
      "content": "एसियाली विकास बैँक (एडिबी) ले बङ्गलादेशको अर्थतन्त्रमा अमेरिकाबाट लगाइने नयाँ भन्सार शुल्कका कारण गम्भीर असर पर्न सक्ने चेतावनी दिएको छ ।",
      "longContent": "ढाका, साउन १२ गते । एसियाली विकास बैँक (एडिबी) ले बङ्गलादेशको अर्थतन्त्रमा अमेरिकाबाट लगाइने नयाँ भन्सार शुल्कका कारण गम्भीर असर पर्न सक्ने चेतावनी दिएको छ । मनीलास्थित यस बहुपक्षीय वित्तीय संस्थाले सार्वजनिक गरेको एशियाली आर्थिक दृष्टिकोणमा बङ्गलादेशको आर्थिक वर्ष सन् २०२५ जुलाईदेखि २०२६ जुनसम्मको आर्थिक वृद्धि दर घटाइएको उल्लेख गरिएको छ ।बृद्धिदर घट्नुको मुख्य कारण भनेको निर्यात र उद्योग क्षेत्रको मन्दी तथा अमेरिकी भन्सार शुल्कको सम्भावित प्रभाव रहेको बताइएको छ । यसअघि, चालु वर्षको वैशाखमा एडिबीले बङ्गलादेशको आर्थिक वृद्धि ५.१ प्रतिशत हुने अनुमान गरेको थियो । तर अहिले अमेरिकी सरकारले साउन १७ गतेदेखि बङ्गलादेशबाट आउने सामानहरूमा ३५ प्रतिशत भन्सार शुल्क लगाउने घोषणा गरिसकेको छ ।व्यापार विश्लेषकहरूका अनुसार, यो निर्णयपछि बङ्गलादेश अमेरिकी बजारमा आफ्ना प्रतिस्पर्धी मुलुकहरूभन्दा कमजोर अवस्थामा पर्ने छ । विशेष गरी सिलाइबुनाइ गरिएका कपडाका सामग्रीहरू सबैभन्दा बढी प्रभावित हुने छन् । यी तयार कपडाहरू बङ्गलादेशको कुल निर्यात आम्दानीको ८० प्रतिशतभन्दा बढी हिस्सा ओगट्ने क्षेत्र हो, जसमा ४० लाखभन्दा बढी नागरिक रोजगारीमा रहेका छन् । यदि यो शुल्क लागु भयो भने, बङ्गलादेशको रोजगारी, निर्यात तथा समग्र अर्थतन्त्रमा गम्भीर प्रभाव पर्ने एडिबीले चेतावनी दिएको छ । रासस/सिन्ह्वा",
      "link": "https://gorkhapatraonline.com/news/165520",
      "image": "https://gorkhapatraonline.com/storage/media/291974/conversions/ADB-original-thumb.jpg"
    },
    {
      "slug": "165508",
      "title": "सल्यानको करदाता कार्यालयबाट उठायो ५० करोड ७५ लाख राजश्व सङ्कलन",
      "timestamp": 1753660800000,
      "source": "gp",
      "content": "करदाता सेवा कार्यालय सल्यानले एक वर्षको अवधिमा ५० करोड ७५ लाख १८ हजार रुपियाँ राजस्व सङ्कलन गरेको छ । अघिल्लो आर्थिक वर्ष भन्दा ६.४० प्रतिशत बढी राजस्व सङ्कलन भएको कार्यालयले जनाएको हो ।",
      "longContent": "शङ्कर केसी,सल्यान, साउन १२ गते । करदाता सेवा कार्यालय सल्यानले एक वर्षको अवधिमा ५० करोड ७५ लाख १८ हजार रुपियाँ राजस्व सङ्कलन गरेको छ । अघिल्लो आर्थिक वर्ष भन्दा ६.४० प्रतिशत बढी राजस्व सङ्कलन भएको कार्यालयले जनाएको हो । सल्यान, रुकुम पश्चिम र रुकुम पूर्वी गरेर तीन जिल्ला सेवा क्षेत्र रहेको करदाता सेवा कार्यालय सल्यानले आन्तरिक राजस्व विभागबाट प्राप्त लक्ष्य भन्दा करिब २० प्रतिशत कम तर अघिल्लो आर्थिक वर्षभन्दा ६.४० प्रतिशत बढी राजस्व सङ्कलन गरेको हो ।कार्यालयका प्रमुख नवीनकुमार वलीका अनुसार आर्थिक वर्ष २०८१-०८२ का लागि ६३ करोड ३१ लाख ३९ हजार रुपियाँ राजस्व उठाउने लक्ष्य थियो । लक्ष्य भन्दा १९.८३ प्रतिशत कम राजस्व उठेको उहाँको भनाइ छ । आर्थिक वर्ष २०८१-०८२ मा आयकर तर्फ २९ करोड ८८ लाख ४२ हजार, मूल्य अभिवृद्धि कर तर्फ १७ करोड ६९ लाख ७३ हजार रुपियाँ सङ्कलन भएको छ । कार्यालयका अनुसार स्थानीय तहको क्षेत्राधिकार भित्र पर्ने भएकाले बहाल कर बर्सेनि घट्दो क्रममा छ । एक करोड ३७ लाख ९४ हजार रुपियाँ बहाल कर सङ्कलन भएकोमा अन्तःशुल्क कर तर्फ एक करोड ३० लाख १७ हजार रुपियाँ तथा ब्याज कर बापत ४८ लाख ७५ हजार र शैक्षिक करबाट १६ हजार रुपियाँ मात्रै सङ्कलन भएको कार्यालय प्रमुख वलीले जानकारी दिनुभयो । अघिल्लो आर्थिक वर्ष २०८०/०८१ मा ६२ करोड ७९ लाख १६ हजार रुपियाँ लक्ष्य रहेकोमा ४७ करोड ७० लाख रुपियाँ राजस्व सङ्कलन भएको थियो ।राजस्व सङ्कलनको लक्ष्य नै बढी हुने एवम् राजस्व सङ्कलनको मुख्य लक्ष्य आयकर र मूल्य अभिवृद्धि कर भएकाले सरकारी रकम नै बढी खर्च नभएमा राजस्व सङ्कलन कम हुने कार्यालयको भनाइ छ । गत आर्थिक वर्षमा केही मुख्य ठुला आयोजनाहरूको भुक्तानी नहुँदा मूल्य अभिवृद्धि करको रकम कम उठेको कार्यालय प्रमुख वलीको भनाइ छ । “विजक प्रणालीमा पनि चुहावट देखिन्छ, सामान बिक्री गर्दा विजक लिने दिने नहुँदा तथा दर्ता नगरेर नै मदिरा बिक्री वितरण हुने र हाम्रो देशमा ४९ प्रतिशत अनौपचारिक अर्थतन्त्र भएकाले पनि राजस्व कम उठ्ने गरेको छ”, उहाँले भन्नुभयो ।करदाता सेवा कार्यालय अन्तर्गत व्यवसाय गर्ने जम्मा २० हजार १४४ करदाताहरू रहेका छन् । राजस्व सङ्कलन वृद्धिका लागि कर शिक्षा तथा सचेतना एवं बजार अनुगमन, कर छुट सम्बन्धी जानकारी प्रदान गर्ने गरिएको कार्यालयले जनाएको छ । गत आर्थिक वर्षमा करिब ३२० पसलको बजार अनुगमन गरिएको थियो ।आन्तरिक राजस्व कार्यालय तुलसीपुर दाङको मातहतमा रहने गरी सल्यान, रुकुम पश्चिम र रुकुम पूर्वका करदाताहरूलाई सेवा प्रवाह गर्ने गरी २०७७ मा करदाता सेवा कार्यालयको स्थापना भएको थियो । कार्यालयले आफ्नो कार्यक्षेत्रभित्र आयकर, मूल्य अभिवृद्धि कर र अन्तःशुल्कसम्बन्धी नीतिहरूको कार्यान्वयन र सेवा प्रवाह गर्दै आएको छ ।व्यक्तिगत तथा व्यावसायिक स्थायी लेखा नम्बर र भ्याट दर्ता तथा खारेज, कर चुक्ता प्रमाणपत्र प्रदान, कर विवरण, आय विवरण, अन्तः शुल्क विवरण बुझाउने लगायतका सेवा लिन तीन जिल्लाका सेवाग्राहीलाई दाङ जानुपर्ने बाध्यताको अन्त्यका लागि सल्यान श्रीनगरमा करदाता सेवा कार्यालय स्थापना गरिएको हो ।  कर सङ्कलनलाई थप प्रभावकारी बनाउन कार्यालयले बजार अनुगमन, बक्यौता रकम सङ्कलन र ऐन नियम उल्लङ्घन गर्नेलाई जरिवाना तथा कानुनी कारबाहीका लागि सिफारिस जस्ता कार्यहरू गर्दै आएको जनाएको छ ।",
      "link": "https://gorkhapatraonline.com/news/165508",
      "image": "https://gorkhapatraonline.com/storage/media/291953/conversions/rajaswa-tax-original-thumb.jpg"
    },
    {
      "slug": "165481",
      "title": "इयुद्वारा १५ प्रतिशत अमेरिकी कर स्वीकार",
      "timestamp": 1753660800000,
      "source": "gp",
      "content": "संयुक्त राज्य अमेरिका र युरोपेली सङ्घ (इयु) आइतबार एक व्यापार सम्झौता गरेका छन् ।",
      "longContent": "टर्नबेरी (बेलायत), साउन १२ गते । संयुक्त राज्य अमेरिका र युरोपेली सङ्घ (इयु) आइतबार एक व्यापार सम्झौता गरेका छन् । उक्त सम्झौताअन्तर्गत इयुको निर्यातमा १५ प्रतिशत कर लगाइनेछ । यो सम्झौता ट्रान्सअटलान्टिक भन्सार शुल्क विवादलाई समाधान गर्न गरिएको हो जसले पूर्ण व्यापारिक युद्धमा परिणत हुने खतरा थियो ।अमेरिकी राष्ट्रपति डोनाल्ड ट्रम्प स्कटल्यान्डको आफ्नो गल्फ रिसोर्टमा युरोपेली आयोगका अध्यक्ष उर्सुला भोन डेर लेयनसँगको उच्चस्तरीय बैठकबाट बाहिर निस्किनुभयो र यो सम्झौतालाई ‘सबैभन्दा ठूलो’ भन्नुभयो । युरोपेली सामानमा ३० प्रतिशत अमेरिकी करबाट बच्नका लागि अगस्ट १ को समयसीमा समाप्त भएपछि नेताहरूले करिब एक घण्टामा सम्झौता गरेका थिए । “हामीले सम्झौता गरेका छौँ । यो सबैका लागि राम्रो सम्झौता हो । यो सायद कुनै पनि क्षेत्रमा गरिएको अहिलेसम्मकै सबैभन्दा ठूलो सम्झौता हो”, ट्रम्पले भन्नुभयो ।ट्रम्पका अनुसार १५ प्रतिशतको आधारभूत कर युरोपको महत्वपूर्ण अटोमोबाइल क्षेत्र, फर्मास्युटिकल्स र सेमीकन्डक्टरहरू सहित सबैतिर लागू हुनेछ । ट्रम्पले सम्झौताको एक हिस्साका रूपमा २७-राष्ट्र इयु ब्लकले संयुक्त राज्य अमेरिकाबाट ‘सात खर्ब ५० अर्ब डलर मूल्यको ऊर्जा’ खरिद गर्न सहमत भएको र छ खर्ब डलर थप लगानी गर्न सहमत भएको बताउनुभयो । भोन डेर लेयनले रूसी स्रोतहरूबाट टाढा विविधीकरण गर्ने ब्लकको प्रयासको एक भागका रूपमा अमेरिकी तरलीकृत प्राकृतिक ग्यास, तेल र आणविक इन्धनको ‘महत्वपूर्ण’ खरिद तीन वर्षमा हुने बताउनुभयो । इयुका २७ देशको तर्फबाट वार्ता गर्दै भोन डेर लेयनले सामान र सेवाहरूमा वार्षिक १९ खर्ब डलरको व्यापारिक सम्बन्ध बचाउन कडा प्रयास गरिरहनुभएको थियो । “यो राम्रो सम्झौता हो”, इयु प्रमुखले पत्रकारहरूलाई भन्नुभयो, “यसले स्थिरता ल्याउनेछ । यसले पूर्वानुमान क्षमता ल्याउनेछ । अटलान्टिकको दुवै किनाराका हाम्रा व्यवसायका लागि यो धेरै महत्वपूर्ण छ ।”उहाँले धेरै ‘रणनीतिक उत्पादनहरू’, विशेष गरी विमान, केही रसायन, केही कृषि उत्पादन र महत्त्वपूर्ण कच्चा मालमा द्विपक्षीय भन्सार शुल्क छुटमा सहमति भएको बताउनुभयो । इयुले विशेष गरी मदिराका लागि अझै पनि तथाकथित ‘शून्यका लागि शून्य’ सम्झौताहरू सुरक्षित गर्ने आशा गरेको उहाँले बताउनुभयो । उहाँले आउँदो दिनमा यो ‘समाधान’ हुने आशा गर्नुभयो । भर्खरै नाटोभित्र आफ्नो रक्षा खर्च बढाउने वाचा गरेका इयुका सदस्यहरूले ‘सयौँ अर्ब डलर मूल्यका सैन्य उपकरणहरू’ खरिद गर्ने पनि ट्रम्पले बताउनुभयो ।-हामीले पाउन सक्ने सबैभन्दा राम्रो-ट्रम्पले ह्वाइट हाउसमा पुनः पद बहाली गर्नुभएपछि इयुले भन्सार शुल्कका धेरै लहरको सामना गरेको छ । यो हाल कारहरूमा २५ प्रतिशत, स्टिल र एल्युमिनियममा ५० प्रतिशत र सम्पूर्ण वस्तुहरूमा १० प्रतिशत भन्सार शुल्कको अधीनमा छ । यसलाई वासिङ्टनले कुनै सम्झौता नभएको अवस्थामा ३० प्रतिशतसम्म बढाउने धम्की दिएको थियो ।यो समूहले विमानदेखि मदिरासम्मका महत्वपूर्ण उद्योगहरूका लागि भन्सार शुल्क छुटको कडा माग गरिरहेको थियो र फ्रान्स र जर्मनीका लागि महत्वपूर्ण यसको मोटरवाहन उद्योग पहिले नै लगाइएका भन्सार शुल्कहरूले पीडित छ । “पन्ध्र प्रतिशतलाई कम आँकलन गर्नुहुँदैन, तर यो हामीले प्राप्त गर्न सक्ने सबैभन्दा राम्रो हो”, भोन डेर लेयनले स्वीकार गर्नुभयो ।कुनै पनि सम्झौतालाई इयु सदस्य राष्ट्रहरूद्वारा अनुमोदन गर्न आवश्यक छ । इयुका राजदूतहरू, ग्रिनल्यान्डको भ्रमणमा रहेकाले आयोगले आइतबार बिहान अद्यावधिक गरेको थियो । स्कटल्यान्डमा सम्झौता भएपछि उनीहरू फेरि भेट्ने तयारीमा थिए । जर्मन चान्सलर फ्रेडरिक मर्जले यो सम्झौताको द्रुत रूपमा प्रशंसा गर्दै यसले ‘ट्रान्सअटलान्टिक व्यापार सम्बन्धमा अनावश्यक वृद्धि’ हुनबाट जोगाएको बताउनुभयो ।तर जर्मन निर्यातकर्ताहरू कम उत्साहित थिए । औद्योगिक समूहहरूको शक्तिशाली बिडिआई महासङ्घले उक्त सम्झौताले ‘पर्याप्त नकारात्मक परिणामहरू’ ल्याउने बताएको छ भने देशको भिसिआई रासायनिक व्यापार सङ्घले उक्त सम्झौताले दरहरू ‘धेरै उच्च’ छोडेको बताएको छ । संयुक्त राज्य अमेरिकाका लागि इयुको शीर्ष निर्यातकर्ताहरूमध्ये एक आयरल्यान्डले आइतबार यसले ‘धेरै आवश्यक निश्चितताको उपाय ल्याउने भन्दै सम्झौताको स्वागत गरेको छ, तर यसको विदेश मामिला र व्यापार विभागको एक बयानमा यसले आधारभूत करप्रति ‘खेद’ व्यक्त गरेको छ ।इयुले स्टिलमा सम्झौताका लागि दबाब दिएको थियो जसले भन्सार शुल्क लागू हुनुअघि संयुक्त राज्य अमेरिकामा निश्चित कोटा प्रवेश गर्न दिन सक्छ । स्टिल ‘जस्तो छ त्यस्तै रहनेछ’ भन्दै ट्रम्पले यसलाई अस्वीकार गरेको देखिन्छ, तर इयु प्रमुखले पछि स्टिलका लागि ‘भन्सार शुल्क कटौती गरिनेछ र कोटा प्रणाली स्थापना गरिनेछ’ भनी जोड दिनुभयो ।-ठूलो एक-पन्ध्र प्रतिशत युरोपेली वस्तुहरूमा पहिलेका अमेरिकी भन्सार शुल्कहरू भन्दा धेरै उच्च छ, जुन औसत चार दशमलव आठ प्रतिशत वरिपरि छ । यसले वर्तमान स्थितिलाई प्रतिबिम्बित गर्छ । कम्पनीहरूले हाल १० प्रतिशतको अतिरिक्त समान दरको सामना गरिरहेका छन् । यदि वार्ता असफल भएको भए इयु मुलुकहरूले अगस्ट ७ देखि चरणबद्ध रूपमा प्रभावकारी हुन विमान र कारहरू सहित एक खर्ब नौ अर्ब डलर (९३ अर्ब युरो) को अमेरिकी वस्तुहरूमा प्रति-भन्सार शुल्कलाई अनुमति दिएको थियो ।ट्रम्पले संसारसँग अमेरिकी व्यापारलाई पुनः आकार दिने अभियान सुरु गर्नुभएको छ र अगस्ट १ सम्ममा वासिङ्टनसँग सम्झौता नगरे दर्जनौँ देशलाई दण्डात्मक भन्सार शुल्क लगाउने वाचा गर्नुभएको छ । अर्को सम्झौता के हुनेछ भनेर सोधिएको प्रश्नमा ट्रम्पले जवाफ दिनुभयो, “यो ठूलो सम्झौता थियो।  यी सबैमध्ये यो सबैभन्दा ठूलो हो ।” रासस/एएफपी",
      "link": "https://gorkhapatraonline.com/news/165481",
      "image": "https://gorkhapatraonline.com/storage/media/291896/conversions/tax-original-thumb.jpg"
    },
    {
      "slug": "165472",
      "title": "‘हाम्रो पात्रो’ले अस्ट्रेलियामा रेमिट्यान्स सेवा सुरु गर्‍यो",
      "timestamp": 1753660800000,
      "source": "gp",
      "content": "नेपालको चर्चित डिजिटल प्लेटफर्म ‘हाम्रो पात्रो’ले अस्ट्रेलियामा रेमिट्यान्स सेवा सञ्चालन गर्न आवश्यक पर्ने आधिकारिक अनुमति प्राप्त गरेको छ।",
      "longContent": "काठमाडौं, साउन १२ गते । नेपालको चर्चित डिजिटल प्लेटफर्म ‘हाम्रो पात्रो’ले अस्ट्रेलियामा रेमिट्यान्स सेवा सञ्चालन गर्न आवश्यक पर्ने आधिकारिक अनुमति प्राप्त गरेको छ। अस्ट्रेलियन ट्रान्जेक्सन रिपोर्टिङ एजेन्सी अन्तर्गतको रेमिट्यान्स लाइसेन्स पाएको कम्पनीले नेपाली समुदायका लागि छिटो, सुरक्षित र पारदर्शी सेवा प्रदान गर्ने लक्ष्य लिएको छ।अब अस्ट्रेलियाबाट पठाइएको रकम हाम्रो पात्रो रेमिट मार्फत नेपालमा अवस्थित बैंक खातामा तत्कालै जम्मा गराउन सकिनेछ। कम्पनीका अनुसार यो सेवा उच्च विनिमय दरमा उपलब्ध हुनेछ, जसले प्रयोगकर्तालाई थप आर्थिक फाइदा पुर्‍याउनेछ।अस्ट्रेलियामा दिनप्रतिदिन विस्तार भइरहेका नेपाली समुदायलाई लक्षित गर्दै कम्पनीले रेमिट्यान्स सेवामार्फत प्रवासी नेपालीलाई आफ्ना परिवार र समुदायसँग आर्थिकरूपमा थप सशक्त रुपमा जोड्ने उद्देश्य राखेको छ ।यसैबीच, सेवा सुरु गरिएको अवसरमा ‘हाम्रो पात्रो’ले शुरुवाती ५,००० प्रयोगकर्ताका लागि विशेष अफर घोषणा गरेको छ। अफर अन्तर्गत, अस्ट्रेलियाबाट १०० अष्ट्रेलियन डलरसम्म रकम नेपाल पठाउँदा १ अष्ट्रेलियन डलरको विनिमय दर रू.१०० कायम गरिएको छ। यो दर हालसम्मको अस्ट्रेलिया-नेपाल रेमिट बजारमा अत्यन्त प्रतिस्पर्धात्मक मानिएको छ।कम्पनीकी फिनटेक निर्देशक सुदिना गौतमका अनुसार,“हाम्रो पात्रोको उद्देश्य सधैं विदेशमा रहेका नेपालीहरूलाई आफ्ना परिवार र समुदायसँग जोड्ने माध्यम बन्नु हो। अस्ट्रेलियाबाट प्राप्त रेमिट लाइसेन्ससँगै, हामी अब अझ छिटो, विश्वसनीय र पारदर्शी सेवा दिन सक्षम भएका छौं।”उहाँका अनुसार, यो सेवा लुकेका शुल्कबिना, सरल प्रक्रिया र सुरक्षित माध्यममार्फत प्रदान गरिनेछ। प्रयोगकर्ताले एकपटक केवाइसी प्रमाणीकरण गरेर आफ्नो बैंक विवरण भरेपछि केही क्लिकमै पैसा पठाउन सक्नेछन्।‘हाम्रो पात्रो रेमिट’ सेवा प्रयोग गर्नको लागि प्रयोगकर्ताले हाम्रो पात्रो मोबाइल एप वा remit.hamropatro.com/aus वेबसाइटमा जान सक्नेछन्।अस्ट्रेलियामा सेवा सुरु गरेसँगै ‘हाम्रो पात्रो’ले विश्वभर रहेका नेपाली समुदायलाई प्रविधि र सेवामार्फत जोड्ने प्रतिबद्धता पुनः दोहोर्‍याएको छ।",
      "link": "https://gorkhapatraonline.com/news/165472",
      "image": "https://gorkhapatraonline.com/storage/media/291858/conversions/Remit-PR-banner-original-thumb.jpg"
    },
    {
      "slug": "165741",
      "title": "भोटेकोशी–त्रिशूलीमा आएको बाढीको बहाव घट्दै, नागरिकलाई सतर्क रहन आग्रह",
      "timestamp": 1753833600000,
      "source": "gp",
      "content": "चीनको तिब्बत क्षेत्रमा परेको भीषण वर्षासँगै मङ्गलबार रातिदेखि नेपालतर्फको भोटेकोशी र त्रिशूली नदीमा एक्कासि जलसतह बढेपछि आकस्मिक बाढी आएको छ ।",
      "longContent": "गंगा कुमारी मिजाररसुवा, साउन १४ गते । चीनको तिब्बत क्षेत्रमा परेको भीषण वर्षासँगै मङ्गलबार रातिदेखि नेपालतर्फको भोटेकोशी र त्रिशूली नदीमा एक्कासि जलसतह बढेपछि आकस्मिक बाढी आएको छ । बाढीको जोखिमलाई ध्यानमा राख्दै जिल्ला प्रशासन कार्यालय रसुवाले बुधबार बिहान २ बजेदेखि नै सतर्कता सूचनासहित स्थानीयलाई सुरक्षित रहन आग्रह गरेको छ ।प्रमुख जिल्ला अधिकारी अर्जुन पौडेलका अनुसार बाढीको मुख्य कारण यकिन नभए पनि चीनतर्फ ठूलो वर्षा भएको वा अघिल्लो पटकजस्तै हिमनदी फुटेको हुन सक्ने अनुमान गरिएको छ । त्रिशूली ३B हव क्षेत्र तथा उत्तरगया आसपासमा नदीको बहाव तीव्र रूपमा बढेको देखिए पनि अहिले जलसतह क्रमशः घट्दै गएको जानकारी प्राप्त भएको छ ।प्रारम्भमा लेदो मिसिएको बाढी हाल पानीको रूपमा बगिरहेको छ भने रसुवागढी क्षेत्र हुँदै बग्ने त्रिशूली नदीको सतह समेत घट्दो क्रममा रहेको जनाइएको छ । उद्यपि, हालसम्म कुनै मानवीय क्षति भएको विवरण आएको छैन ।बाढीको जोखिम बढेपछि प्रहरी, नेपाली सेना तथा सशस्त्र प्रहरीको टोली तुरुन्तै प्रभावित क्षेत्रमा परिचालित भई नदी किनारका स्थानीय बासिन्दाहरूलाई सुरक्षित स्थानमा सारिएको थियो ।जिल्ला प्रशासनले रसुवा, नुवाकोट र धादिङका नदी किनार क्षेत्रमा रहेका बस्तीहरूलाई अझै पनि सतर्क रहन आग्रह गरेको छ । साथै खोलामा माछा मार्न जाने, बगेर आएका काठ/दाउरा टिप्न जाने जस्ता जोखिमपूर्ण गतिविधिबाट टाढा रहन चेतावनी दिइएको छ ।यसअघि असार २४ गते ल्हेन्दो खोलामा आएको विनाशकारी भेलबाढीले केरूङ नाका जोड्ने मितेरी पुल बगाउनुका साथै भन्सार यार्डमा रहेका दर्जनौं गाडी पुरेको थियो । त्यही सडकखण्ड अहिलेको बाढीबाट पुनः क्षतिग्रस्त भएको जानकारी प्राप्त भएको छ ।हाल स्थानीय प्रशासन, नेपाली सेना र प्रहरीको टोली प्रभावित क्षेत्रमा अनुगमन, उद्धार र व्यवस्थापनमा खटिएको छ । मौसम अझै पूर्णरूपमा स्थिर नभएकाले बाढीको जोखिम कायमै रहेको भन्दै नागरिकहरूलाई उच्च सतर्कता अपनाउन प्रशासनले पुनः अनुरोध गरेको छ ।",
      "link": "https://gorkhapatraonline.com/news/165741",
      "image": "https://gorkhapatraonline.com/storage/media/292324/conversions/trisuli-original-thumb.jpg"
    },
    {
      "slug": "165717",
      "title": "भोटेकोसीमा भीषण बाढी, सतर्क रहन आग्रह",
      "timestamp": 1753833600000,
      "source": "gp",
      "content": "बुधबार बिहान ३ बजेदेखि भोटेकोसीमा भीषण बाढी आएको छ । बाढीका कारण त्रिशूलीको जलसतह ह्वात्तै बढेको छ । रसुवा र नुवाकाटका स्थानीय प्रशासनले सतर्क रहन तटीय क्षेत्रका सर्वसाधारणलाई अनुरोध गरेको छ ।",
      "longContent": "त्रिशूली (नुवाकोट), साउन १४ गते । बुधबार बिहान ३ बजेदेखि भोटेकोसीमा भीषण बाढी आएको छ । बाढीका कारण त्रिशूलीको जलसतह ह्वात्तै बढेको छ । रसुवा र नुवाकाटका स्थानीय प्रशासनले सतर्क रहन तटीय क्षेत्रका सर्वसाधारणलाई अनुरोध गरेको छ ।नुवाकोटका सहायक प्रमुख जिल्ला अधिकारी कृष्णप्रसाद हुमागाईका अनुसार बाढीले जिल्लाको पैरेबेँसी, वेत्रावती, त्रिशूली, देवीघाटलगायत स्थानमा कटान गरेको छ । बाढी बस्तीतर्फ पनि पस्ने सक्ने भएकाले सुरक्षित रहन प्रशासनले आग्रह गरेको छ । नेपाल प्रहरी र सशस्त्र प्रहरी बलका जवानले ‘माइकिङ’ गरेर नदी आसपासमा भएका घरपरिवारका सदस्यलाई सुरक्षित स्थानमा बस्न अनुरोध गरेका छन् ।बाढीले नुवाकोटको किस्पाङ गाउँपालिका–५ स्थित ‘त्रिशूली–काठमाडौँ प्रसारण लाइन’को स्टेशनमा क्षति भएको छ ।  रासस",
      "link": "https://gorkhapatraonline.com/news/165717",
      "image": "https://gorkhapatraonline.com/storage/media/292322/conversions/Trishuli-ma-aaeko-badhile-noksan-Photo-3-original-thumb.jpg"
    },
    {
      "slug": "165694",
      "title": "पशुमा हर्मोन प्रयोग गर्नु दण्डनीय",
      "timestamp": 1753833600000,
      "source": "gp",
      "content": "कुकुरले बच्चा नजन्माओस् भनेर सङ्गिनी सुई (डिपो) लगाउने मात्र हैन, खसीबोका र बङ्गुरमा पनि लगाउने गरेको पाइएको भन्दै नेपाल पशु चिकित्सा परिषद्ले त्यसमा ध्यानाकर्षण भएको जनाएको छ ।",
      "longContent": "गोरखापत्र समाचारदाताकाठमाडौँ, साउन १४ गते । कुकुरले बच्चा नजन्माओस् भनेर सङ्गिनी सुई (डिपो) लगाउने मात्र हैन, खसीबोका र बङ्गुरमा पनि लगाउने गरेको पाइएको भन्दै नेपाल पशु चिकित्सा परिषद्ले त्यसमा ध्यानाकर्षण भएको जनाएको छ । खसी दुब्लायो भने नाम्ले र जुकाको औषधी खुवाउनुको सट्टा डिपो लगाउनेक्रम बढेको जानकारी आएको भन्दै त्यस्तो काम कसुर हुने भएकाले कारबाही गर्न सक्ने परिषद्का उपाध्यक्ष मनोज शाहीले बताउनुभयो । नेपालका कानुनले अनावश्यक रूपमा पशुमा हर्मोन प्रयोग गर्नु दण्डनीय कार्य भएको उल्लेख गरेको छ । गोरखापत्र दैनिकमा कुकुरलाई सङ्गिनी सुई लगाउने कार्य हुँदै आएको समाचार प्रकाशन भएको थियो । उहाँले यस्ता काम भएको देखिएमा नेपाल पशु चिकित्सा परिषद्मा उजुरी गर्न आग्रह गर्नुभयो ।  हर्मोनल थेरापी आवश्यक परेको अवस्थामा विज्ञको परामर्श वा निगरानीमा गर्न सकिने भए पनि पशुको तौल बढाउन, गर्भ बस्न नदिन प्रयोग गरेको पाइएमा परिषद्मा उजुरी दिन अनुरोध गरेको हो ।",
      "link": "https://gorkhapatraonline.com/news/165694",
      "image": "https://gorkhapatraonline.com/storage/media/292270/conversions/Rebiz-original-thumb.jpg"
    },
    {
      "slug": "165693",
      "title": "कार्यकक्षबाहिरै ‘रेक्टर’ र ‘रजिस्ट्रार’",
      "timestamp": 1753833600000,
      "source": "gp",
      "content": "नेपाल कम्युनिस्ट पार्टी माओवादीनिकट अखिल क्रान्तिकारीको अवरोधका कारण त्रिभुवन विश्वविद्यालयका शिक्षाध्यक्ष (रेक्टर) प्राडा खड्ग केसी र कुलसचिव (रजिस्ट्रार) प्राडा केदारप्रसाद रिजाल दुई महिनादेखि कार्यकक्ष प्रवेश गर्न पाउनु भएको छैन ।",
      "longContent": "गोरखापत्र समाचारदाताकाठमाडौँ, साउन १४ गते । नेपाल कम्युनिस्ट पार्टी माओवादीनिकट अखिल क्रान्तिकारीको अवरोधका कारण त्रिभुवन विश्वविद्यालयका शिक्षाध्यक्ष (रेक्टर) प्राडा खड्ग केसी र कुलसचिव (रजिस्ट्रार) प्राडा केदारप्रसाद रिजाल दुई महिनादेखि कार्यकक्ष प्रवेश गर्न पाउनु भएको छैन । पदाधिकारी कार्यकक्ष प्रवेश गर्न नपाउँदा विभिन्न शैक्षिक, प्रशासनिक तथा आर्थिक विषयसँग सम्बन्धित काम रोकिएका छन् । सबैभन्दा ठुलो मार समकक्षता लिन आउने विद्यार्थीलाई परेको छ । क्रान्तिकारीसँग वार्ताका लागि विश्वविद्यालयले विद्यार्थी कल्याण तथा खेलकुद निर्देशनालयका प्रमुख प्राडा पशुपति अधिकारीको संयोजकत्वमा समिति बनाए पनि समस्या भने सल्टिएको छैन । विश्वविद्यालयसँग सम्बन्धित विभिन्न माग राखेर क्रान्तिकारीले सुरुमा जेठ १४ गते विश्वविद्यालयका उपकुलपति, शिक्षाध्यक्ष र कुलसचिवको कार्यकक्षमा ताला लगाएको थियो । तालाविरुद्धमा मुद्दा परेपछि सर्वोच्च अदालतले असार १८ गते तत्काल ताला खोल्न आदेश दिएको थियो । सोही आदेशबमोजिम सबै पदाधिकारीको कार्यकक्षमा लगाइएको ताला खुलाइएको थियो । तर क्रान्तिकारीले शिक्षाध्यक्ष र कुलसचिवलाई कार्यकक्षमा जान भने दिएनन् । भर्खर नियुक्त उपकुलपतिलाई भने क्रान्तिकारीले कार्यकक्ष जान दिएका थिए । क्रान्तिकारीले फास्ट ट्र्याकबाट उपप्राध्यापक नियुक्त गर्ने त्रिवि कार्यकारी परिषद्को निर्णय सच्याउनुपर्ने तथा मानविकी तथा सामाजिकशास्त्र सङ्काय अन्तर्गतका विभिन्न विभागले विद्यार्थीसँग लिँदै आएको शुल्क घटाउनुपर्नेलगायतको माग राखेको छ । सोही माग सम्बन्धमा छलफल गर्न त्रिविले विद्यार्थी कल्याण तथा खेलकुद निर्देशनालयका प्रमुख अधिकारीको संयोजकत्वमा वार्ता समिति गठन गरेको हो । समितिले पहिलो चरणमा क्रान्तिकारीसँग छलफल गरेको छ । त्रिविले यसअघि कार्यक्रम अन्तर्गत सञ्चालन भएको तर हाल विभागमा रूपान्तरण गरिएको अन्तर्राष्ट्रिय सम्बन्ध विभाग, शान्ति, द्वन्द्व र विकास विभाग, लैङ्गिक अध्ययन विभाग र सामाजिक कार्य विभागले विद्यार्थीबाट लिइरहेको शुल्क घटाउने विषयमा छलफल भइरहेको वार्ता समितिका संयोजक अधिकारीले बताउनुभयो । त्रिविले यी विषयलाई यसअघि कार्यक्रमका रूपमा सञ्चालन गरेको थियो । त्यतिबेला विद्यार्थीबाट लिइने शुल्कबाटै प्रशासनिक, शैक्षिक तथा आर्थिक व्यवस्थापन भइरहेको थियो । जसकारण अन्य विभागको तुलनामा यी कार्यक्रममा पढ्ने विद्यार्थीको शुल्क केही धेरै थियो । तर नियमित खर्च आफैँले बेहोर्ने गरी त्रिविले यी कार्यक्रमलाई विभागमा रूपान्तरण गरे पनि शुल्क भने पहिलेझैँ उठाएपछि क्रान्तिकारीले असन्तुष्टि जनाएको हो । चार सेमेस्टरको स्नातकोत्तर तहमा यी कार्यक्रम अध्ययन गर्दा पहिलो सेमेस्टरमा ७२ हजार र अन्य सेमेस्टरमा ३६ हजार रुपियाँको दरले शुल्क तिर्नु पर्छ । तर यीबाहेक अन्य विभागको शुल्क भने करिब आधा कम रहेका छन् । वार्ता समितिका संयोजक अधिकारीले भन्नुभयो, “आन्दोलनकारी विद्यार्थीले उठाएको मागबारे अध्ययन गरिरहेका छौँ । सकेसम्म छिटो मिलाउने प्रयास गरिरहेका छौँ ।”",
      "link": "https://gorkhapatraonline.com/news/165693",
      "image": "https://gorkhapatraonline.com/storage/media/292271/conversions/445-original-thumb.jpg"
    },
    {
      "slug": "165692",
      "title": "स्थानीय तहलाई पुरस्कृत गर्न कानुनी व्यवस्था",
      "timestamp": 1753833600000,
      "source": "gp",
      "content": "गाउँपालिका र नगरपालिकाको कामको मूल्याङ्कन गरी सोका आधारमा पुरस्कृत गरिने भएको छ । स्थानीय तहको कार्यसम्पादन प्रतिस्पर्धी बनाउँदै उत्कृष्टता हासिल गर्न सरकारले कानुनी रूपमै यस्तो व्यवस्था गरेको हो ।",
      "longContent": "काठमाडौँ, साउन १४ गते । गाउँपालिका र नगरपालिकाको कामको मूल्याङ्कन गरी सोका आधारमा पुरस्कृत गरिने भएको छ । स्थानीय तहको कार्यसम्पादन प्रतिस्पर्धी बनाउँदै उत्कृष्टता हासिल गर्न सरकारले कानुनी रूपमै यस्तो व्यवस्था गरेको हो । यसअगाडि सञ्चालनमा आएको स्थानीय तह संस्थागत क्षमता स्वमूल्याङ्कन प्रणाली, स्थानीय तह वित्तीय जोखिम मूल्याङ्कन प्रणाली र स्थानीय आर्थिक विकास मूल्याङ्कन प्रणालीलाई एकीकृत गर्दै स्थानीय शासन कार्यसम्पादन मूल्याङ्कन कार्यविधि निर्माण गरी कार्यान्वयनमा ल्याइएको हो । उक्त कार्यविधि चालु आर्थिक वर्ष २०८२/८३ को साउनदेखि नै लागु हुने छ । सङ्घीय मामिला तथा सामान्य प्रशासन मन्त्रालयका उपसचिव रेशमलाल कँडेलले यसअगाडिका तीन वटा छुट्टाछुट्टै कार्यविधिमा कतिपय सूचक दोहोरो परेको तथा प्राविधिक दृष्टिले तीन वटा कार्यविधि कार्यान्वयन गर्न समस्या भएकाले उक्त कार्यविधिलाई एकीकृत गरी एकीकृत रूपमा नयाँ कार्यविधि बनाई कार्यान्वयनमा ल्याइएको बताउनुभयो । उहाँले भन्नुभयो, “कार्यविधिमा उल्लिखित सूचकबाट प्राप्त अङ्कलाई राष्ट्रिय प्राकृतिक स्रोत तथा वित्त आयोगले निर्माण गरेको स्थानीय तहको कार्यसम्पादन मूल्याङ्कका सूचकमा समावेश गरी सङ्घीय सरकारले स्थानीय तहलाई प्रदान गर्ने समानीकरण अनुदानसँग जोडिने कार्यविधिमा प्रस्ताव गरिएको छ ।” कार्यविधिमा मूल्याङ्कन पाँच श्रेणीमा वर्गीकरण गर्ने व्यवस्था गरिएको छ । ९० वा सोभन्दा बढी अङ्क प्राप्त गर्ने स्थानीय तहलाई सर्वोत्कृष्ट, ७५ देखि ९० भन्दा कम अङ्क प्राप्त गर्नेलाई उत्कृष्ट, ५० देखि ७५ भन्दा कम अङ्क प्राप्त गर्नेलाई मध्यम, ३५ देखि ५० भन्दा कम अङ्क प्राप्त गर्ने स्थानीय तहलाई कमजोर र ३५ भन्दा कम अङ्क प्राप्त गर्नेलाई अति कमजोरका रूपमा मूल्याङ्कन गरी सोका आधारमा पुरस्कृत गरिने कार्यविधिमा उल्लेख गरिएको छ । मूल्याङ्कनको अन्तिम नतिजाका आधारमा देशभरबाट सबैभन्दा बढी अङ्क प्राप्त गर्ने पाँच वटा गाउँपालिका र पाँच वटा नगरपालिकालाई ‘नमुना गाउँपालिका’ र ‘नमुना नगरपालिका’ घोषणा गरिने छ । त्यस्तै प्रत्येक प्रदेशबाट उत्कृष्ट हुने तीन/तीन वटा गाउँपालिका र नगरपालिका तथा प्रत्येक जिल्लाबाट उत्कृष्ट हुने एक/एक वटा गाउँपालिका र नगरपालिकाको सूची पनि सार्वजनिक गरिने कँडेलले बताउनुभयो । कार्यान्वयन गर्नुपर्ने सूचक गाउँ र नगर कार्यपालिकाको बैठकको निर्णय ७२ घण्टा र सात दिनभित्र गाउँ र नगर सभाका निर्णय आ–आफ्ना वेबसाइटमार्फत सार्वजनिक गर्नुपर्ने छ । सार्वजनिक खरिद, आन्तरिक नियन्त्रण प्रणाली र बेरुजु फस्र्योटको अवस्थालगायतका विषयलाई पनि सार्वजनिक गर्नुपर्ने छ । स्थानीय तह राजस्व व्यवस्थापन प्रणाली र सूचना प्रविधि प्रणालीको पूर्ण प्रयोगलाई पनि अनिवार्य गरिएको छ । कार्यविधिमा खानेपानी तथा सरसफाइ, शिक्षा, आधारभूत स्वास्थ्य, सामाजिक समावेशीकरण र संरक्षण तथा विवाद निरूपण र मेलमिलाप जस्ता पाँच उपक्षेत्र तोकिएका छन् । त्यस्तै स्वास्थ्य संस्थामा प्रसूति गराउने महिलाको प्रतिशत, पूर्ण खोप पाएका बालबालिका र कुपोषणको अवस्था जस्ता संवेदनशील सूचक कार्यविधिमा समावेश गरिएका छन् । लैङ्गिक समानता तथा सामाजिक समावेशीकरण परीक्षण, बाल अधिकार, युवा परिचालन र ज्येष्ठ नागरिक तथा अपाङ्गता भएका व्यक्ति लक्षित कार्यक्रमको प्रभावकारिता परीक्षण गरिने छन् । मूल्याङ्कनको विधि मूल्याङ्कनका लागि मन्त्रालयले ‘स्थानीय शासन कार्यसम्पादन मूल्याङ्कन प्रणाली (एमलजिपिएस)’ नामक सफ्टवेयर सञ्चालन गर्ने छ । यो प्रणालीमार्फतै सम्पूर्ण मूल्याङ्कन प्रक्रिया अघि बढ्ने छ । प्रत्येक गाउँपालिका र नगरपालिकाले आर्थिक वर्ष समाप्त भएपछि तोकिएका सूचकका आधारमा आफ्नो कार्यसम्पादनको स्वमूल्याङ्कन गरी तथ्याङ्कन र प्रमाण ‘एमलजिपिएस’ प्रणालीमा प्रविष्ट गर्नुपर्ने छ । जिल्ला समन्वय समितिले प्रणालीमा प्रविष्ट भएका विवरणको अध्ययन गरी असोज १५ गतेभित्र सम्बन्धित स्थानीय तहलाई पृष्ठपोषण उपलब्ध गराउने छ । स्थानीय तहले जिससको पृष्ठपोषणसमेतलाई आधार मानी अन्तिम नतिजा असोज मसान्तभित्र मन्त्रालयमा पठाउने छन् । मन्त्रालयले उक्त नतिजाको गुणस्तर परीक्षण गरी हरेक वर्षको पुस मसान्तभित्र अन्तिम नतिजा सार्वजनिक गर्ने मन्त्रालयले जनाएको छ । गाउँपालिका राष्ट्रिय महासङ्घ नेपालका अध्यक्ष लक्ष्मीदेवी पाण्डेले अलग अलग कार्यविधि निर्माण गर्नुभन्दा एउटै कार्यविधि निर्माण हुँदा स्थानीय तहलाई कार्यसम्पादन गर्न र मूल्याङ्कन प्रणालीसमेत सहज बन्ने बताउनुभयो ।",
      "link": "https://gorkhapatraonline.com/news/165692",
      "image": "https://gorkhapatraonline.com/storage/media/292268/conversions/Sthaniya-Sarkar-original-thumb.jpg"
    },
    {
      "slug": "165690",
      "title": "निजामती सेवा विधेयकको प्रतिवेदनमा त्रुटि : प्रतिवेदन लेखन धमाधम",
      "timestamp": 1753833600000,
      "source": "gp",
      "content": "सङ्घीय निजामती सेवा विधेयकको प्रतिवेदनमा त्रुटि भएको भन्ने सम्बन्धमा अध्ययन तथा छानबिन गर्न गठित विशेष समितिले प्रतिवेदन लेखन सुरु गरेको छ । समितिले प्राप्त कार्यादेशको पहिलो र चौथो बुँदामा केन्द्रित भएर प्रतिवेदन तयारी सुरु गरेको हो ।",
      "longContent": "गोरखापत्र समाचारदाताकाठमाडौँ, साउन १४ गते । सङ्घीय निजामती सेवा विधेयकको प्रतिवेदनमा त्रुटि भएको भन्ने सम्बन्धमा अध्ययन तथा छानबिन गर्न गठित विशेष समितिले प्रतिवेदन लेखन सुरु गरेको छ । समितिले प्राप्त कार्यादेशको पहिलो र चौथो बुँदामा केन्द्रित भएर प्रतिवेदन तयारी सुरु गरेको हो । विधेयकको तादात्म्यता नमिलेको विषयमा केन्द्रित रहेर प्रतिवेदन लेखन सुरु गरिएको एक सदस्यले बताउनुभयो । समितिले पहिलो बुँदा अन्तर्गत रहेर प्रतिवेदन तयार पार्ने क्रममा उपसमितिबाट भएका कामकारबाहीदेखि विश्लेषण सुरु गरेको छ । कांग्रेस सांसद दिलेन्द्र बडू नेतृत्वको उपसमितिका निर्णय र प्रतिवेदनहरू समितिले विश्लेषण गरेको छ । समिति स्रोतका अनुसार उपसमितिको प्रतिवेदनदेखि नै दफा ८४(४) र ५ को व्यवस्थामा तादात्म्यता मिलेको छैन । समितिका अधिकांश छलफलमा पनि उक्त विषयलाई हटाइएको छ । सो विषयमा समितिका धेरै बैठकमा छलफल भएको छैन । यस्तै समितिको निर्णयपछि प्रमाणीकरणको ३५ दिनपछि कानुन लागु हुने विषय राखेर तयार पारिएको प्रतिवेदनको प्रति पनि समितिले फेला पारेको छ । उक्त प्रतिवेदन समितिले सार्वजनिक गरेको थिएन । सरकारका मन्त्री र सांसदहरूकै आग्रहमा उक्त विषय थप गरिएको प्रतिवेदन लेखनमा संलग्न कानुन मन्त्रालयका कर्मचारीहरूले सोधपुछमा बताएका छन् । प्रतिवेदन लेखनमा भएको त्रुटि मानवीय वा लापर्बाही भन्ने निक्र्र्योल समितिले गरिसकेको छैन । समितिमा भएका छलफल, निर्णय प्रक्रिया र संलग्न पदाधिकारी को को भन्ने पहिचान भने समिति गरिसकेको छ । उनीहरूको भूमिका विश्लेषण भने समितिले गरेको छैन । भूमिका विश्लेषणपछि मात्र संलग्नता र दोषी हो वा हैन भन्ने निक्र्योल समितिले गर्ने छ । “हामीले कार्यादेशको पहिलो र चौथो बुँदामा आधारित भएर प्रतिवेदन लेखन सुरु गरेका छौँ । केही सन्दर्भसामग्री सङ्कलनका लागि पनि सचिवालयलाई आग्रह गरेका छौँ । अहिलेसम्म प्रतिवेदन कहाँबाट कस्तो रूपमा आयो, कहिले हेरफेर भयो, तिनमा कसको संलग्नता रह्यो भन्ने निक्र्योल भएको छ । त्रुटि कस्तो हो भन्ने निक्र्योलसहित हामी सर्वसम्मत रूपमै प्रतिवेदन तयार पार्ने तयारीमा छौँ,” समितिका एक सदस्यले भन्नुभयो ।संवैधानिक र कानुनी रूपमा राजनीतिकर्मीलार्ई नैतिक रूपमा उत्तरदायी बनाउने र जिम्मेवारीमा रहेकालाई जिम्मेवारमुक्त गर्नेबाहेक अन्य कारबाहीको विकल्प नदेखिएको समितिको निचोड छ । दोषी रहेमा कर्मचारीको हकमा सम्बन्धित सेवाको कानुन आकर्षित हुने र कस्तो कारबाही हुन सक्ने भन्ने विषयमा सन्दर्भसामग्री खोज्न समितिले सचिवालयलाई निर्देशन पनि दिएको छ । विशेष समितिले राज्य व्यवस्था समिति सभापति, उपसमिति संयोजक, दलीय प्रतिनिधित्व गरेका मुख्य सांसद, प्रतिवेदन लेखनमा संलग्न कर्मचारी, समिति सचिवलगायतलाई केन्द्रमा राखेर छानबिन अघि बढाएको थियो । संलग्न सबै पक्षसँगको सोधपुछपछि प्रतिवेदनको तयारी थालिएको हो । थपिएको एक साताभित्र प्रतिवेदन तयार पार्ने समितिको तयारी छ । संसद् सचिवालयसँगै महान्यायाधिवक्ता कार्यालय, नेपाल प्रहरीलगायत निकायबाट पनि कर्मचारी झिकाएर समितिले काम गरिरहेको छ ।",
      "link": "https://gorkhapatraonline.com/news/165690",
      "image": "https://gorkhapatraonline.com/storage/media/292266/conversions/nijamati-bidhek-original-thumb.jpg"
    },
    {
      "slug": "165689",
      "title": "शिशुको प्राण रक्षार्थ सात घण्टा : अनमीको मुखबाटै कृत्रिम श्वास",
      "timestamp": 1753833600000,
      "source": "gp",
      "content": "स्वास्थ्य केन्द्रमा निसासिएर जन्मिएको नवजात शिशुलाई अनमीले लगातार सात घण्टासम्म मुखले कृत्रिम श्वास दिएर बचाउन सफल हुनुभएको छ । बैतडीको सिगास गाउँपालिका–४, कन्धार आधारभूत स्वास्थ्य केन्द्रमा कार्यरत अनमी जानकी पुजाराले कृत्रिम श्वास दिएर नवजात शिशुको ज्यान बचाउनुभएको हो ।",
      "longContent": "गोकर्ण दयालबैतडी, साउन १४ गते । स्वास्थ्य केन्द्रमा निसासिएर जन्मिएको नवजात शिशुलाई अनमीले लगातार सात घण्टासम्म मुखले कृत्रिम श्वास दिएर बचाउन सफल हुनुभएको छ । बैतडीको सिगास गाउँपालिका–४, कन्धार आधारभूत स्वास्थ्य केन्द्रमा कार्यरत अनमी जानकी पुजाराले कृत्रिम श्वास दिएर नवजात शिशुको ज्यान बचाउनुभएको हो । गत बिहीबार स्वास्थ्य केन्द्रमा प्रसूति व्यथा लागेर आएकी सोही वडाकी २० वर्षीय लक्ष्मी धामीले राति ९ बजेर ३३ मिनेटमा निसासिएको अवस्थामा शिशु जन्माउनुभएको थियो । शिशुले श्वास फेर्न नसकेपछि राति साढे ९ बजेदेखि बिहान ४ बजेसम्म कृत्रिम श्वास दिएर शिशुको ज्यान जोगाउन सफल भएको अनमी पुजाराले बताउनुभयो । उहाँले भन्नुभयो, “आधारभूत स्वास्थ्य केन्द्रमा कृत्रिम श्वास दिन एउटा एम्बुबेगबाहेक कुनै उपकरण थिएन । यो पनि नमिल्ने भएपछि मुखले नै शिशुलाई कृत्रिम श्वास दिएर बचाउन सफल भएँ । सुविधा भएको अस्पताल लैजान गाउँमा बाटोघाटो र यातायातको सुविधा छैन । स्वास्थ्य केन्द्रमा पर्याप्त उपकरण पनि छैनन् ।” अहिले नवजात शिशु र सुत्केरीको स्वास्थ्य अवस्था सामान्य छ । स्वास्थ्य केन्द्रबाट घर फर्किनुभएकी सुत्केरीलाई नियमित जाँच गर्न घरमै पुगेर सेवा दिइरहेको अनमी पुजाराले बताउनुभयो । उहाँले आफूले गरेको कार्यले आमा र बच्चाको स्वास्थ्य अवस्था राम्रो भएकाले चौतर्फी प्रशंसा पाउँदा खुसी लागेको बताउनुभयो । अनमी पुजारा स्वास्थ्य केन्द्रमा करारमा कार्यरत रहेको सिगास गाउँपालिकाका स्वास्थ्य शाखा संयोजक घनश्याम बोहराले बताउनुभयो । उहाँले अनमी पुजाराको उच्च मूल्याङ्कन भएको बताउनुभयो । उहाँले भन्नुभयो, “अनमी पुजाराले निकै ठुलो हिम्मत राखेर शिशुको ज्यान जोगाउनुभयो । उहाँले शिशुको स्वास्थ्य अवस्थाका बारेमा राति नै फोनमार्फत जानकारी गराउनुभएको थियो । रातिको समय भएकाले होलिकोप्टरबाट उद्धार गर्न सम्भव भएन । अन्यत्र पठाउन पनि ८/१० घण्टा हिँडेर मात्र सडकमा पुग्न सकिने अवस्था छ । यस्तो सङ्कटका बेला रातभरि जाग्राम बसेर शिशुको ज्यान बचाउनुभयो । उहाँलाई धन्यवाद छ ।” आठ वर्षमा पनि बनेन अस्पताल  एक पालिका, एक अस्पतालको नारा सार्वजनिक भए पनि सिगास गाउँपालिकामा गएको आठ वर्षसम्म अस्पताल बन्न सकेको छैन । जग्गाको खोजी गरेर भर्खरै अस्पतालको विस्तृत अध्ययन प्रतिवेदन (डिपिआर) बनाउने काम सुरु भएको स्वास्थ्य शाखा संयोजक घनश्याम बोहराले बताउनुभयो । उहाँले गाउँपालिकामा दरबन्दी अनुसार स्वास्थ्यकर्मी नहुँदा करारका स्वास्थ्यकर्मीबाट सेवा प्रदान गरिरहेको बताउनुभयो । करारका स्वास्थ्यकर्मीले राम्रो काम गरे पनि प्रदेश सरकारले मूल्याङ्कन नगरेको उहाँले बताउनुभयो । सिगास गाउँपालिकाका नौ वटै वडामा छ वटा स्वास्थ्यचौकी, चार आधारभूत स्वास्थ्यचौकी, एक सामुदायिक स्वास्थ्य एकाइ र स्वास्थ्य संस्थाबाहेक १० वटा प्रसूति केन्द्र गरेर २१ वटा स्वास्थ्य संस्था रहेका छन् । पालिकामा कार्यरत स्वास्थ्यकर्मीमध्ये करारमा ३२ जना स्थायी दरबन्दीमा २१ जना कार्यरत  छन् । करारका स्वास्थ्यकर्मीका लागि प्रदेश र सङ्घ सरकारबाट तलब सुविधा नआउँदा गाउँपालिकाले वार्षिक करिब डेढ करोड रुपियाँ खर्च गरेर स्वास्थ्य सेवा प्रदान गर्दै आइरहेको बताइएको छ ।",
      "link": "https://gorkhapatraonline.com/news/165689",
      "image": "https://gorkhapatraonline.com/storage/media/292265/conversions/112-original-thumb.jpg"
    },
    {
      "slug": "165688",
      "title": "महिनामै तिस जनाको मिर्गौला  प्रत्यारोपण",
      "timestamp": 1753833600000,
      "source": "gp",
      "content": "सहिद धर्मभक्त राष्ट्रिय प्रत्यारोपण केन्द्रले एक महिनामा ३० जनाको मिर्गौला प्रत्यारोपण गरेको छ । गत असार महिनामा मात्र केन्द्रले ३० जनाको मिर्गौला प्रत्यारोपण गरेको हो । केन्द्रका कार्यकारी निर्देशक डा. पुकारचन्द्र श्रेष्ठले प्रत्यारोपण केन्द्रले इतिहास रच्न सफल भएको भन्दै आर्थिक वर्ष २०८१/८२ मा केन्द्रले १८६ जनाको मिर्गौला र आठ जनाको कलेजो प्रत्यारोपण सफलतासाथ सम्पन्न गरेको बताउनुभयो ।",
      "longContent": "काठमाडौँ, साउन १४ गते । सहिद धर्मभक्त राष्ट्रिय प्रत्यारोपण केन्द्रले एक महिनामा ३० जनाको मिर्गौला प्रत्यारोपण गरेको छ । गत असार महिनामा मात्र केन्द्रले ३० जनाको मिर्गौला प्रत्यारोपण गरेको हो । केन्द्रका कार्यकारी निर्देशक डा. पुकारचन्द्र श्रेष्ठले प्रत्यारोपण केन्द्रले इतिहास रच्न सफल भएको भन्दै आर्थिक वर्ष २०८१/८२ मा केन्द्रले १८६ जनाको मिर्गौला र आठ जनाको कलेजो प्रत्यारोपण सफलतासाथ सम्पन्न गरेको बताउनुभयो । उहाँले गत आर्थिक वर्षमा केन्द्रकै नेतृत्वमा प्रादेशिक अस्पताल सुर्खेतमा तीन, पोखरामा तीन र भेरी अस्पतालमा दुई जनाको मिर्गौला प्रत्यारोपण गरिएको पनि जानकारी दिनुभयो । प्रत्यारोपण गराउनेमा युवा अधिकडा. श्रेष्ठका अनुसार उमेर समूह अनुसार केन्द्रमा मिर्गौला प्रत्यारोपण भएका बिरामीको उमेर समूह १४ देखि ७१ वर्षसम्मको रहेको जानकारी गराउनुभयो । उहाँले हालसम्म प्रत्यारोपण गराउनेमा १५५ जना अर्थात् ८० प्रतिशत २० देखि ४९ वर्षको रहेको बताउनुभयो । केन्द्रका अनुसार १५ देखि १९ वर्षका ६ जना, २० देखि २९ वर्षका ४७ जना, ३० देखि ३९ उमेरका ५८ जना, ४० देखि ४९ उमेरका ४५ जना, ५० देखि ५९ उमेरका २६ र ६९ उमेरका तीन जनाको प्रत्यारोपण गरिएको जानकारी दिनुभयो । यस्तै मिर्गौला ग्रहणकर्तामध्ये १३६ जना पुरुष (७३ प्रतिशत) र ५० जना महिला (२७ प्रतिशत) छन् । यसै गरी अङ्गदातामा १३० जना महिला (७० प्रतिशत) र ५५ जना पुरुष (३० प्रतिशत) छन् । जसबाट अङ्ग प्रत्यारोपणमा अझै लैङ्गिक भेदभाव देखिएको छ । स्वास्थ्य तथा जनसङ्ख्या मन्त्रालयका सचिव डा. विकास देवकोटाले सरकारमातहत रहेको प्रत्यारोपण केन्द्रले मिर्गौला र कलेजो प्रत्यारोपणमा उल्लेख्य सफलता हासिल गरेको जानकारी दिनुभयो । उहाँले प्रत्यारोपण केन्द्रलाई जग्गा व्यवस्थापन गराउन सक्ने हो भने केन्द्रले गर्ने काम अझ बढ्ने बताउनुभयो । हाल केन्द्रसँग एक इन्च पनि जग्गा र भवन छैन । हाल भक्तपुर अस्पतालको एक भवनमा केन्द्र सञ्चालन हुँदै आएको छ । यस्तै केन्द्रमा देशको विभिन्न भू–भागबाट विभिन्न जातजाति प्रत्यारोपणका लागि आउने गरेका छन् । तीमध्ये आदिवासी जनजाति सबैभन्दा धेरै ५२ प्रतिशत, ब्राह्मण क्षेत्री २६ प्रतिशत, मधेशी ११ प्रतिशत, दलित ९ प्रतिशत, मुस्लिम २ प्रतिशतको प्रत्यारोपण भएको छ । पन्ध्र सयले गरे मिर्गौला प्रत्यारोपणकेन्द्र स्थापनाको १३ वर्ष अवधिमा हालसम्म एक हजार ४७१ जनाको मिर्गौला र ३४ जनाको कलेजो प्रत्यारोपण भइसकेको छ । नेपाल सरकारको सात वटै प्रदेशमा मिर्गौल प्रत्यारोपण सेवा विस्तार गर्ने योजना अनुसार केन्द्रले चार वटा प्रदेशमा प्रत्यारोपण सेवा सुरु गरिसकेको छ । कार्यकारी निर्देशक डा. श्रेष्ठले बागमती, गण्डकी, कर्णाली, लुम्बिनीमा प्रत्यारोपण सुरु गरेको केन्द्रले बाँकी तीन वटा प्रदेशमा पनि निकट भविष्यमा प्रत्यारोपण गर्ने योजना बनाएको बताउनुभयो । प्रतिष्ठान बनाउने योजनाडा. श्रेष्ठले प्रत्यारोपणका लागि आवश्यक विशेषज्ञ जनशक्ति तालिम दिनका लागि केन्द्रलाई प्रत्यारोपण स्वास्थ्य विज्ञान प्रतिष्ठान बनाउने नेपाल सरकारको घोषणा कार्यान्वयनमा आउन नसकेको बताउनुभयो । उहाँले उपयुक्त जग्गा प्राप्त नहुँदा केन्द्रले ५०० शय्या क्षमताको भवन बनाउने योजना अलपत्र परेको बताउनुभयो । उहाँले उपयुक्त जग्गा उपलब्ध भएमा केन्द्रले आफ्नै स्रोत साधनबाट भवन बनाई बर्सेनि पाँच सय जनासम्मको मिर्गौला प्रत्यारोपण गर्न सकिने बताउनुभयो । उहाँले जसबाट देशको अर्बौं रुपियाँ बचत हुनेसमेत जानकारी दिनुभयो ।",
      "link": "https://gorkhapatraonline.com/news/165688",
      "image": "https://gorkhapatraonline.com/storage/media/292264/conversions/Untitled-1-original-thumb.jpg"
    },
    {
      "slug": "165686",
      "title": "गुरिया पिटेर नाग खुसी पार्दै थारू समुदाय (फोटो फिचर)",
      "timestamp": 1753747200000,
      "source": "gp",
      "content": "थारू समुदायले गुरिया (गुरही) पिटेर नाग देउतालाई खुसी पारेका छन् । कपडाको टालोले गुरिया बनाएर पूजा गर्दै गुरही पर्व मनाइएको छ ।",
      "longContent": "जानु पाण्डेकपिलवस्तु, साउन १३ गते । थारू समुदायले गुरिया (गुरही) पिटेर नाग देउतालाई खुसी पारेका छन् । कपडाको टालोले गुरिया बनाएर पूजा गर्दै गुरही पर्व मनाइएको छ । थारू समुदायका युवतीहरु थालमा गुरियासँगै घुघरी (चना, मटर भुटेर बनाएको परिकार), खँडिया (पिठो र कर्कलोको पातको परिकार) राखेर पूजा गर्ने मान्यता रहेको छ । नाग पञ्चमीको दिन साँझ घरमा चर्न गएका गाई भैँसी फर्काउने समयमा यो पूजा गर्ने गरेको थारू कल्याणकारी सभा कपिलवस्तुका अध्यक्ष पवन थारूले बताउनुभयो ।थारू भेसभुसामा सजिएका युवतीले गाउँको चौराहामा लगेर गुरिया राखेपछि पुरुषहरूले सोंता (लट्टी) ले गुरियालाई हान्ने प्रचलन छ । पुरुषले लौरो उचाल्दै ‘तोर घेङकि मोर घेङ (तेरो ठुलो कि मेरो ठुलो) भन्दै गुरियालाई हान्ने गर्दछन् । यसो गर्नाले नाग देउता खुसी भएर बस्तीको रक्षा गर्ने पौराणिक मान्यता रहेको बुद्धभूमि ४ बुडढीका बरघर बेचन थारूले बताउनुभयो ।गुरियालाई लौरोले हानेपछि पुरुषलाई प्रसादस्वरूप भुजा बाँडेर गुरिया पर्व मनाइने गरिन्छ । गुरिया पर्व मनाएपछि मौसम परिवर्तन हुने मान्यता रहेको छ ।",
      "link": "https://gorkhapatraonline.com/news/165686",
      "image": "https://gorkhapatraonline.com/storage/media/292262/conversions/IMG_5703-original-thumb.jpg"
    },
    {
      "slug": "165667",
      "title": "सरकारले उद्योगी र व्यवसायीलाई प्रोत्साहित गर्नुपर्छ : सभापति देउवा",
      "timestamp": 1753747200000,
      "source": "gp",
      "content": "नेपाली कांग्रेसका सभापति एवं पूर्व प्रधानमन्त्री शेरबहादुर देउवाले उद्योगी एवं व्यवसायीलाई लगानी गर्न प्रोत्साहित गनुपर्नेमा जोड दिनुभएको छ।",
      "longContent": "ललितपुर, साउन १३ गते। नेपाली कांग्रेसका सभापति एवं पूर्व प्रधानमन्त्री शेरबहादुर देउवाले उद्योगी एवं व्यवसायीलाई लगानी गर्न प्रोत्साहित गनुपर्नेमा जोड दिनुभएको छ।कांग्रेसको वित्तीय संस्था समन्वय विभागद्वारा पार्टीको केन्द्रीय कार्यालय सानेपामा आज आयोजित वर्तमान अवस्थामा देशको वित्तीय तथा मौद्रिक स्थिति विषयक कार्यक्रममा उहाँले कांग्रेस र नेकपा (एमाले)बिच भएको सातबुँदे सहमतिको एउटा महत्त्वपूर्ण उद्देश्य अर्थतन्त्र चलायमान बनाउनुभएको बताउनुभयो।उहाँले भन्नुभयो, “विसं २०४८ मा कांग्रेसको सरकार आएपछि निजीकरण र उदारीकरणको नीति ल्याएको हो, त्यसपछि कांग्रेसले धेरै गाली खायो, गिरिजाप्रसाद कोइरालाले धेरै गाली खानुभयो, तर पनि हामी नीति क्षेत्रलाई उद्योग र व्यापार सञ्चालन गर्न सहयोग गर्न तयार छौँ, व्यापार व्यापारीले गर्ने हो, उद्योग उद्योगीले गर्ने हो, सरकारले उद्योग व्यापार गर्ने हैन, सरकारले के सहयोग गर्नुपर्छ, त्यो  सहयोग गर्न तयार छौँ ।” सभापति देउवाले लामो सशस्त्र द्वन्द्व, २०७२ को विनाशकारी भूकम्प, कोभिड-१९ को महामारी, रूस-युक्रेनबिच भएको द्वन्द्वले समेत नेपालको अर्थतन्त्रमा पारेको नकारात्मक प्रभावका बाबजुद पनि मुलुकको आर्थिक स्थायित्व कायम रहन सक्नुमा २०४८ पछि कांग्रेसको सरकारले बसालेको दरिलो अर्थतन्त्रको जग भएको दाबी गर्नुभयो ।सभापति देउवाले वर्तमान अवस्थामा अर्थतन्त्रका बाह्य सूचकहरू, सरकारको चालु खाता र शोधनान्तर बचत निरन्तर बढ्दै गएको, विदेशी मुद्रा सञ्चितिमा उल्लेखीय सुधार भएको, रेमिट्यान्स उच्च दरमा वृद्धि भएको, मुद्रास्फिति करिब चार प्रतिशतमा सीमित भएको, निजी क्षेत्रमा भएको कर्जा प्रवाह चार दशमलव छ प्रतिशतले वृद्धि भएको र गत वर्षको तुलनामा आयात १३ दशमलव एक प्रतिशत र निर्यात ७७ दशमलव आठ प्रतिशतले वृद्धि भएको जानकारी गराउनुभयो ।“विद्युत् उत्पादन तथा वितरण, वित्तीय तथा बिमा, खानी तथा खनिज पदार्थ उत्खनन क्षेत्रको योगदानको कारण आर्थिक वृद्धि हुने सङ्केत देखा परे पनि अर्थतन्त्रको वास्तविक क्षेत्र उत्पादन, रोजगारी, उद्योग व्यवसायको अवस्था, लगानी अभिवृद्धि लगायत सूचकहरूमा अपेक्षित सुधार गरी निजी क्षेत्र र आम नागरिकको विश्वास जित्न अझै प्रयत्न गर्नुपर्ने छ,” सभापति देउवाले भन्नुभयो, “विकास खर्च शीर्षकमा विनियोजित बजेटको ठुलो हिस्सा खर्च गर्न नसक्ने प्रवृत्तिले निरन्तरता पाइरहेको छ, यसलाई अन्त्य गर्न संरचनागत, संस्थागत, प्रकृयागत सुधार एवं आवश्यक ऐन कानुन र कार्यविधि यथाशीघ्र बनाएर पुँजीगत खर्च समयमै गर्ने परिपाटी बसाल्न आवश्यक छ ।” सभापति देउवाले नेपाल राष्ट्र बैँकले सार्वजनिक गरिएको मौद्रिक नीतिअनुसार ब्याजदर घटेकाले बैँकमा जम्मा भएको ठुलो रकम कर्जा प्रवाहमा विस्तार भई औद्योगिक व्यवसाय तथा सर्वसाधारण जनतामा केही उत्साह जगाउने विश्वास व्यक्त गर्नुभयो ।“रेमिट्यान्समा हामी परनिर्भर हुनुपर्ने अवस्थाका कारण कृषि र उद्योगलाई यसले गम्भीर असर पुर्‍याएको छ, तसर्थ, रेमिट्यान्सलाई उत्पादनसँग जोड्ने वित्तीय र मौद्रिक नीति प्रभावकारी बनाउन अति आवश्यक छ,” उहाँले भन्नुभयो, “वर्तमान अवस्थामा सहकारी क्षेत्रलाई थप व्यवस्थित, पारदर्शी र विश्वासिलो बनाउने उद्देश्यले सहकारी प्राधिकरणको व्यवस्था गरिएको छ, कतिपय सहकारी सञ्चालकबाट ठगिएका बचतकर्ताको बचत रकम यथाशीघ्र फिर्ता दिलाउन प्रभावकारी नीति लिन सरकारको ध्यानाकर्षण गराउन चाहन्छु ।”नेपाल उद्योग वाणिज्य महासङ्घका अध्यक्ष चन्द्रप्रसाद ढकालले सामाजिक सञ्जाललगायत माध्यमबाट नकारात्मक भाष्य सिर्जना गर्ने कार्यले लगानीकर्ताको मनोबल कमजोर हुँदै गएको भन्दै यसलाई सुधार गर्न ध्यान दिनुपर्नेमा जोड दिनुभयो।उहाँले अहिले नेपालको कानुन, सरकारको बजेट र मौद्रिक नीतिले निजी क्षेत्रको उत्साह थपेको भन्दै लगानीका लागि उपयुक्त अवसर सिर्जना गरेको धारणा राख्नुभयो ।विकास बैँकर्स सङ्घका अध्यक्ष सुयोग श्रेष्ठले स्थानीय सरकारबाट हुने असहयोगका कारण लगानी गर्न समस्या भएको भन्दै यसका लागि सहज वातावरण बनाउन ध्यान दिनुपर्नेमा जोड दिनुभयो।उहाँले अर्थतन्त्रको दिगोपनाका लागि रेमिट्यान्समा मात्रै भरपर्न नहुनेमा जोड दिनुभयो ।बैँक तथा वित्तीय संस्था परिसङ्घ नेपाल (सिफिन)का अध्यक्ष उपेन्द्र पौडेलले नेपालमा पर्यटन क्षेत्रलाई प्रवर्धन गर्न सक्नेगरी पूर्वाधार क्षेत्रको विकास गर्नुपर्ने बताउनुभयो। उहाँले वैदेशिक रोजगारबाट फर्किएकालाई रोजगारीमा प्रवर्धन गर्न बैँक तथा वित्तीय संस्थाहरूले ऋण दिइरहेको बताउँदै उनीहरूको क्षमता अभिवृद्धिमा ध्यान दिनुपर्नेमा जोड दिनुभयो ।पूर्वगभर्नर डा. चिरञ्जीवी नेपालले बजेट सकारात्मक आएको र अर्थतन्त्रलाई चलायमान बनाउनेगरी सरकारबाट राम्रो काम भएको बताउनुभयो। उहाँले अर्थतन्त्रको सबै सूचकहरू राम्रो हुँदै गर्दा सबैतिर सकारात्मक बहस हुँदै गएको र लचक मौद्रिक नीतिले पनि ब्याजदरलाई कम गराउन भूमिका खेलेको बताउनुभयो ।धितोपत्र बोर्डका पूर्वकार्यकारी अधिकृत नीरज गिरीले नेपालको पुँजी बजारमा लगानीको वातावरण बनेको भन्दै धितोपत्र ऐनलाई समयसापेक्ष संशोधन गर्नुपर्नेमा जोड दिनुभयो।उहाँले नेपाल स्टक एक्सचेञ्जको पुनःसंरचना अनिवार्य भइसकेको भन्दै २५ करोडभन्दा कम पुँजी भएका कम्पनीका लागि छुट्टै स्टक एक्सचेन्जको व्यवस्थापन गरिनुपर्छ भन्नेमा जोड दिनुभयो ।नविल बैँकका पूर्वकार्यकारी अधिकृत ज्ञानेन्द्र ढुङ्गानाले उत्पादन, रोजगारीमा कमी आउँदै विगत चार वर्षदेखि सुस्त अवस्थामा रहेको अर्थतन्त्र चलायमान बन्दै गइरहेको भन्दै विदेशबाट प्राप्त हुने रेमिट्यान्सलाई सही रूपमा परिचालन गर्नुपर्नेमा जोड दिनुभयो।चार्टर एकाउन्टेन्ट अनलराज भट्टराईले विद्युत् क्षेत्र, यातायात तथा भण्डारण, वित्तीय क्षेत्रले अर्थतन्त्रमा महत्त्वपूर्ण योगदान दिँदै रोजगारीको अभिवृद्धि गरेको भन्दै आर्थिक रूपान्तरणबाट सबै नेपालीको जीवनस्थर उकास्न सहयोग पुग्ने गरी काम गर्नुपर्नेमा जोड दिनुभयो।बैँक तथा वित्तीय संस्था सुधार कार्यदलका सदस्य चार्टर एकाउन्टेन्ट भुवन दाहालले निजी क्षेत्रलाई पूर्वाधार निर्माणको क्षेत्रमा प्रोत्साहन गर्नसक्ने गरी नीतिगत व्यवस्था गरिनुपर्नेमा जोड दिनुभयो।विभागका प्रमुख कर्णबहादुर बुढाले पार्टीमार्फत सरकारलाई उपयुक्त सुझाव उपलब्ध गराउने उद्देश्यले कार्यक्रम आयोजना गरिएको जानकारी गराउनुभयो ।रासस",
      "link": "https://gorkhapatraonline.com/news/165667",
      "image": "https://gorkhapatraonline.com/storage/media/292256/conversions/sher-badhur-duba-original-thumb.jpg"
    },
    {
      "slug": "165626",
      "title": "भेरी नदीमा फसेका चार जनाको उद्धार",
      "timestamp": 1753747200000,
      "source": "gp",
      "content": "डोल्पाका जिल्लाको ठुलोभेरी नगरपालिका–३, धुपीचौरस्थित भेरी नदीको बिच भागमा फसेका चार जनाको सशस्त्र प्रहरीले सकुशल उद्धार गरेको छ ।",
      "longContent": "ठुलोभेरी, साउन १३ गते । डोल्पाका जिल्लाको ठुलोभेरी नगरपालिका–३, धुपीचौरस्थित भेरी नदीको बिच भागमा फसेका चार जनाको सशस्त्र प्रहरीले सकुशल उद्धार गरेको छ ।उद्धार गरिएकाहरूमा सोही जिल्लाको त्रिपुरा सुन्दरी नगरपालिका–६, पालुङ बस्ने ३३ वर्षीया ललित बोहरा, २६ वर्षीया नन्दप्रसाद बोहरा, ३५ वर्षीया लालकुमार बुढा र ३७ वर्षीया श्यामलाल बोहरा छन्।साउन १३ गते बिहान दाउरा लिन गएका उहाँहरू नदीमा एक्कासी पानीको बहाव बढेपछि नदीको बिच भागमा फसेको भन्ने जानकारी पाउनासाथ सशस्त्र प्रहरी बल नेपाल नं. ४६ गुल्म डोल्पाबाट सशस्त्र प्रहरी नायब उपरीक्षक दीपकराज भट्टको कमान्डमा खटिएको विपद् व्यवस्थापन तालिम प्राप्त सुरक्षा फौजले उहाँहरूको सकुशल उद्धार गरेको हो । उद्धार पश्चात उनीहरूलाई उपचारका लागि जिल्ला अस्पताल डोल्पामा पठाइएको छ । उहाँहरूको अवस्था भने सामान्य रहेको बताइएको छ ।",
      "link": "https://gorkhapatraonline.com/news/165626",
      "image": "https://gorkhapatraonline.com/storage/media/292126/conversions/Untitled-2-original-thumb.jpg"
    },
    {
      "slug": "165589",
      "title": "गुल्मीमा कालिगण्डकी करिडोरसहित तीन सडक अवरुद्ध",
      "timestamp": 1753747200000,
      "source": "gp",
      "content": "गुल्मीमा कालिगण्डकी करिडोरसहित मुख्य तीन सडक अवरुद्ध भएका छन् । कालिगण्डकी गाउँपालिका–१ को गगरेमा पहिरो खसेर सडक पूर्ण रुपमा अवरुद्ध भएको जिल्ला प्रहरी कार्यालय गुल्मीले जनाएको छ ।",
      "longContent": "टोपलाल अर्यालरेसुंगा, साउन १३ गते । गुल्मीमा कालिगण्डकी करिडोरसहित मुख्य तीन सडक अवरुद्ध भएका छन् । कालिगण्डकी गाउँपालिका–१ को गगरेमा पहिरो खसेर सडक पूर्ण रुपमा अवरुद्ध भएको जिल्ला प्रहरी कार्यालय गुल्मीले जनाएको छ । करिडोरको गुल्मी खण्ड अहिलेको बर्सातमा मात्र १० भन्दा बढि पटक अवरुद्ध भएको छ । त्यस्तै गुल्मीको रुद्रवेणी–वामी सडक पनि अवरुद्ध भएको छ । यो सडकको दुई स्थानमा अवरुद्ध भएको छ । अविरल वर्षाका कारण सत्यवती गाउँपालिका–६ को डहरे खोलामा पानीको सतह बढेपछि सडक अवरुद्ध भएको जिल्ला प्रहरी कार्यालय गुल्मीका सूचना अधिकारी प्रहरी नायब उपरीक्षक गंगा बहादुर सारुले जानकारी दिनुभयो । गुल्मीमा मङ्गलबारदेखि पानी परिरहेको छ । सडक पूर्ण रुपमा अवरुद्ध भएकाले पानी बन्द नभएसम्म सञ्चालनको सम्भावना नरहेको प्रहरी नायब उपरीक्षक सारुले बताउनुभयो । उहाँले पानी रोकिने वित्तिकै सडक सञ्चालनका लागि इलाका प्रहरी कार्यालय जोहाङबाट प्रहरी नायब निरीक्षक नरेन्द्र विकको कमाण्डमा प्रहरी टोली खटिरहेको बताउनुभयो । त्यस्तै मुसिकोट नगरपालिका–५ को तल्लोफाँटमा पनि खोला बढेपछि सडक अवरुद्ध भएको छ । सो खोलामा पनि पुल निर्माणको काम समयमै नहुँदा पानी परे सडक अवरुद्ध हुने समस्या रहेको छ । गुल्मीका विभिन्न स्थान र बाग्लुङ्गसम्म पुग्ने यात्रुहरु बाटोमै अलपत्र परेका छन् । यो डहरे खोलामा वर्षातमा घण्टौ सडक रोकिन्छ । तल घाम लागेपनि लेकमा पानी परे बाढी आउँछ । मोटरसाइकल बग्ने र जोखिम मोलेर खोला तर्नेहरुका कैयौ पीडा छन् । रिडी–रुद्रवेणी–वामीटक्सार सडक ०३५ सालमा बिस्तार भएको हो । दैनिक सयौ गाडी गुड्ने रिडी–रुद्रवेणी–वामीटक्सार सडकखण्डको डहरे खोलामा पुल निर्माणको काम सकिएको छैन जसले अझै सास्ती भइरहेको छ । रिडी–रुद्रवेणी–वामीटक्सार सडकखण्डका चार पुल प्याकेजमा निर्माण हुँदैछन् । एउटै ठेक्कामार्फत डहरेसहित नादेवा, भार्से र गिदीखोलामा पुल निर्माणको सम्झौता भएको छ ।",
      "link": "https://gorkhapatraonline.com/news/165589",
      "image": "https://gorkhapatraonline.com/storage/media/292084/conversions/Dahare-Khola-1-original-thumb.jpg"
    },
    {
      "slug": "165559",
      "title": "नागको पूजाआराधना गरी नागपञ्चमी मनाइँदै (फोटो फिचर)",
      "timestamp": 1753747200000,
      "source": "gp",
      "content": "श्रावण शुक्ल पञ्चमीका दिन प्रत्येक वर्ष मनाइने नाग पञ्चमी मङ्गलबार परम्परा अनुसार नागको पूजा गरी मनाइँदैछ । यस वर्षको नाग पूजा साउन १३ गते अर्थात् आज मङ्गलबार परेको छ ।",
      "longContent": "काठमाडौँ, साउन १३ गते । श्रावण शुक्ल पञ्चमीका दिन प्रत्येक वर्ष मनाइने नाग पञ्चमी मङ्गलबार परम्परा अनुसार नागको पूजा गरी मनाइँदैछ । यस वर्षको नाग पूजा साउन १३ गते अर्थात् आज मङ्गलबार परेको छ ।नागपञ्चमी श्रावण शुक्लपक्षको पञ्चमीका दिन हिन्दु धर्मावलम्बीहरूले विशेष विधिपूर्वक दूध, दही, धूप, दीप, नैवेद्य चढाएर घरको दैलामा पूजा गर्ने गर्दछ ।  नागका बाह्र नाम भए पनि आठ कुलका आठवटा नागको पूजा गर्ने वैदिक सनातनकालदेखिको परम्परा छ ।अष्ट नाग (अनन्त, वासुकी, पद्म, महापद्म, तक्षक, कुलीर, कर्कट र शङ्ख) साथै गँगटो, बिच्छी जस्ता विषालु जीवको मूर्ति अङ्कित तस्वीर विशेष पूजासहित टाँस्ने चलन छ । यसरी नागको तस्बिर टाँस्दा वर्षभर घरमा नाग, सर्प र बिच्छीलगायतका जीवले दुःख नदिनुका साथै अग्नि, मेघ र चट्याङको भयबाट पनि बच्न सकिन्छ भन्ने जनविश्वास छ ।",
      "link": "https://gorkhapatraonline.com/news/165559",
      "image": "https://gorkhapatraonline.com/storage/media/292025/conversions/10-original-thumb.jpg"
    },
    {
      "slug": "165551",
      "title": "रसुवागढीको सुक्खा बन्दरगाह अहिलेको ठाउँमा बन्न नसक्ने",
      "timestamp": 1753747200000,
      "source": "gp",
      "content": "रसुवागढी नाकाको टिमुरेमा निर्माणाधीन एकीकृत जाँचचौकी (सुक्खा बन्दरगाह) अब सोही स्थानमा बनाउन उपयुक्त नहुने देखिएको छ । रसुवा सुक्खा बन्दरगाह निर्माण कम्पनी तिब्बत फुली कन्स्ट्रक्सनका प्रोजेक्ट मेनेजर एङ ली र नेपाल इन्टरमोडल यातायात विकास समितिका कार्यकारी निर्देशक आशिष गजुरेलबिच सोमबार भएको छलफलमा त्यस्तो जानकारी गराइएको हो ।",
      "longContent": "गोरखापत्र समाचारदाताकाठमाडौँ, साउन १३ गते । रसुवागढी नाकाको टिमुरेमा निर्माणाधीन एकीकृत जाँचचौकी (सुक्खा बन्दरगाह) अब सोही स्थानमा बनाउन उपयुक्त नहुने देखिएको छ । रसुवा सुक्खा बन्दरगाह निर्माण कम्पनी तिब्बत फुली कन्स्ट्रक्सनका प्रोजेक्ट मेनेजर एङ ली र नेपाल इन्टरमोडल यातायात विकास समितिका कार्यकारी निर्देशक आशिष गजुरेलबिच सोमबार भएको छलफलमा त्यस्तो जानकारी गराइएको हो । छलफलमा निर्माण कम्पनीका प्रोजेक्ट मेनेजरले उक्त स्थानमा सुक्खा बन्दरगाह बनाउन उपयुक्त नभएको र अन्य ठाउँ छनोट गर्नुपर्ने सुझाव दिएको नेपाल इन्टरमोडल यातायात विकास समितिले जनाएको छ ।समितिका कार्यकारी निर्देशक आशिष गजुरेलले नेपाल सरकारका तर्फबाट सम्बन्धित मन्त्रालयबाट सो विषयमा थप छलफल गरी समितिलाई प्राप्त निर्देशन बमोजिम जानकारी गराउने बताउनुभयो ।गत असार २४ मा आएको बाढीले बन्दरगाहमा एक अर्ब रुपियाँ बराबरको भौतिक क्षति भएको जनाइएको छ । बाढीले सुक्खा बन्दरगाहबाहेक मितेरी पुलसहितका संरचनामा क्षति पु¥याउनुका साथै १४ जना चिनियाँ र आठ जना नेपालीको मृत्यु भएको थियो ।  सुक्खा बन्दरगाह निर्माणस्थलमा भोटेकोशी नदीतर्फ लगाएको पर्खाल चार सय मिटर भत्किएको, २५० वटा सवारीसाधन पार्किङका लागि बनाएको ढलान पूर्ण रूपमा क्षति भएको, दुई वटा गोदाममा माटो र ढुङ्गा भरिएको, दुई वटा लोडिङ/अनलोडिङ सेड क्षति भएको र ब्याचिङ प्लान्टसमेत गरी कुल एक अर्ब रुपियाँ बराबरको भौतिक क्षति भएको समितिले जनाएको छ । ८१ प्रतिशत सम्पन्न निर्माण कार्य भएको उक्त सुक्खा बन्दरगाहमा निर्माण भएका  संरचनामा ५५ प्रतिशत क्षति भएको अनुमान गरिएको छ ।  सुक्खा बन्दरगाह परिसरमा निर्माण भएका संरचनामध्ये प्रशासनिक भवन मात्र ठिक अवस्थामा रहेको समितिले जनाएको छ । चीन सरकारको दुई अर्ब १६ करोड रुपियाँ बराबरको आर्थिक तथा प्राविधिक सहयोगमा बन्दरगाह निर्माणाधीन थियो ।",
      "link": "https://gorkhapatraonline.com/news/165551",
      "image": "https://gorkhapatraonline.com/storage/media/292017/conversions/rasuwa-original-thumb.jpg"
    },
    {
      "slug": "165543",
      "title": "पूर्वप्रधानमन्त्री नेपाललाई वारेस राख्न अनुमति दिन अस्वीकार",
      "timestamp": 1753747200000,
      "source": "gp",
      "content": "विशेष अदालतले पूर्वप्रधानमन्त्री माधवकुमार नेपाललाई मुद्दामा वारेस राख्ने अनुमति दिन अस्वीकार गरेको छ । न्यायाधीश तेजनारायण सिंह राई र मुरारीबाबु श्रेष्ठको इजलासले नेपाललाई वारेस अनुमति नदिएको हो ।",
      "longContent": "गोरखापत्र समाचारदाताकाठमाडौँ, साउन १३ गते । विशेष अदालतले पूर्वप्रधानमन्त्री माधवकुमार नेपाललाई मुद्दामा वारेस राख्ने अनुमति दिन अस्वीकार गरेको छ । न्यायाधीश तेजनारायण सिंह राई र मुरारीबाबु श्रेष्ठको इजलासले नेपाललाई वारेस अनुमति नदिएको हो । विशेषले अख्तियार दुरुपयोग अनुसन्धान आयोगले नेपाललाई आठदेखि १० वर्षसम्म कैद सजाय हुने कसुरमा मुद्दा चलाएकोले फौजदारी कार्यविधिसंहिताको व्यवस्था अनुसार वारेस अनुमति दिन नमिल्ने आदेश गरेको हो । वारेस अनुमति अस्वीकृत भएसँगै तारिखमा नेपाल अब स्वयम् उपस्थित हुनुपर्ने छ ।  तीन वर्षभन्दा बढी कैद सजाय हुने अभियोग दाबी लिइएकाले प्रचलित कानुन अनुसार उक्त अनुमति दिन नमिल्ने अदालतको आदेशमा उल्लेख छ । आदेशमा भनिएको छ, “यी प्रतिवादीलाई तीन वर्षभन्दा बढी कैद सजाय हुन सक्ने कसुरको अभियोग लागेको देखियो । तसर्थ मुलुकी फौजदारी कार्यविधिसंहिता, २०७४ को दफा ९५ (१) को खण्ड (क) को व्यवस्था अनुसार यी प्रतिवादीलाई वारेस राख्ने अनुमति प्रदान गर्न मिलेन ।” पतञ्जली जग्गा प्रकरणमा नेपालविरुद्ध जेठ २२ गते अख्तियारले विशेष अदालतमा मुद्दा दायर गरेको थियो ।",
      "link": "https://gorkhapatraonline.com/news/165543",
      "image": "https://gorkhapatraonline.com/storage/media/292009/conversions/bb-original-thumb.jpg"
    },
    {
      "slug": "165542",
      "title": "प्रधानाध्यापक नियुक्तिमा मनोमानी",
      "timestamp": 1753747200000,
      "source": "gp",
      "content": "सामुदायिक विद्यालयमा प्रधानाध्यापक नियुक्ति गर्दा अनियमितता हुने गरेको पाइएको छ । विद्यालय व्यवस्थापन समिति (विव्यस) ले आफूनिकटका शिक्षकलाई अनियमित तरिकाबाट प्रधानाध्यापक नियुक्त गरेको भन्दै अख्तियार दुरुपयोग अनुसन्धान आयोगले चासो देखाएको हो ।",
      "longContent": "गोरखापत्र समाचारदाताकाठमाडौँ, साउन १३ गते । सामुदायिक विद्यालयमा प्रधानाध्यापक नियुक्ति गर्दा अनियमितता हुने गरेको पाइएको छ । विद्यालय व्यवस्थापन समिति (विव्यस) ले आफूनिकटका शिक्षकलाई अनियमित तरिकाबाट प्रधानाध्यापक नियुक्त गरेको भन्दै अख्तियार दुरुपयोग अनुसन्धान आयोगले चासो देखाएको हो । आयोगले हालै शिक्षा, विज्ञान तथा प्रविधि मन्त्रालयलाई पत्राचार गरेर प्रधानाध्यापक नियुक्त गर्दा प्रचलित कानुनी व्यवस्थालाई पालना गर्न सचेत गराएको छ । विशेष गरी एक पटकका लागि नियुक्त भएका प्रधानाध्यापकलाई विव्यसले बिनाप्रतिस्पर्धा दोस्रो कार्यकालका लागि पनि जिम्मेवारी दिने गरिएको आयोगको भनाइ छ । आयोगको चासोपछि मन्त्रालयले आफू अन्तर्गतको शिक्षा तथा मानव स्रोत विकास केन्द्रमार्फत सबै जिल्लाका शिक्षा विकास तथा समन्वय एकाइमार्फत प्रधानाध्यापक नियुक्त गर्दा शिक्षा नियमावलीलाई पूर्ण पालना गर्न निर्देशन दिएको छ । केन्द्रका महानिर्देशक सहसचिव कृष्ण काप्रीले भन्नुभयो, “आयोगको चासो र मन्त्रालयको निर्देशनपछि सबै जिल्लाका समन्वय एकाइलाई कानुनको पालना गर्न पत्राचार गरेका छौँ ।”शिक्षा नियमावली, २०५९ को परिच्छेद १५ अन्तर्गत नियम ९३ मा सामुदायिक विद्यालयमा प्रधानाध्यापक नियुक्तिको व्यवस्था छ । समुदायमा हस्तान्तरण गरिएको विद्यालय भए विव्यसमार्फत र अन्य सामुदायिक विद्यालय भए विव्यसले आवश्यक कागजपत्रसहित जिल्ला शिक्षा कार्यालय (हाल शिक्षा विकास तथा समन्वय एकाइ) मा सिफारिस गरेर प्रधानाध्यापक नियुक्त गर्ने व्यवस्था नियमावलीमा छ । तर, दुवै प्रकारका विद्यालयले सोही विद्यालयमा कार्यरत स्थायी शिक्षकमध्येबाट सार्वजनिक प्रतिस्पर्धा गराएर प्रधानाध्यापक नियुक्त गर्नुपर्ने व्यवस्था छ । प्रतिस्पर्धाबाट छनोट भएका शिक्षक एक पटकमा पाँच वर्षका लागि प्रधानाध्यापक नियुक्त हुन सक्ने छन् । सोही शिक्षक दोस्रो कार्यकालका लागि पनि प्रअ नियुक्त हुन सक्ने व्यवस्था छ । दोस्रो पटक प्रअ नियुक्त हुन पनि विव्यसले प्रस्ताव आह्वान गरेर प्रतिस्पर्धाका आधारमा नियुक्त गर्नुपर्ने छ  । तर, एक पटक प्रतिस्पर्धा गरेर दोस्रो पटक भने बिनाप्रतिस्पर्धा विव्यसले प्रधानाध्यापक नियुक्त गर्ने गरेको विषयमा आयोग र सतर्कता केन्द्रमा उजुरी पनि परेको थियो । केन्द्रका महानिर्देशक काप्रीले कति विद्यालयमा प्रचलित कानुनी व्यवस्थाविपरीत प्रधानाध्यापक नियुक्त भएका छन् भन्ने विषयमा यकिन तथ्याङ्क नभएको जानकारी दिनुभयो ।सामुदायिक विद्यालयमा प्रधानाध्यापक नियुक्तिमा गर्दा अनियमितता भएको विषयमा यसअघि पनि गुनासो आउने गरेको थियो । तल्लो तहको योग्यता भएका शिक्षकलाई माथिल्लो तहका विद्यालयको प्रधानाध्यापकको जिम्मेवारी दिने गरिएको, वरिष्ठ शिक्षक हुँदाहुँदै कनिष्ठ शिक्षकलाई उक्त जिम्मेवारी दिइएकोलगायतका गुनासा आउने गरेका छन् । सामुदायिक विद्यालयका माध्यमिक, निम्नमाध्यमिक र प्राथमिक तहका प्रधानाध्यापकलाई सरकारले क्रमशः पाँच सय, दुई सय र तीन सय रुपियाँ मासिक भत्ता दिने व्यवस्था छ ।अख्तियारद्वारा पुनरावेदनयसैबिच विगतमा आफूले दायर गरेको भ्रष्टाचार मुद्दामा विशेष अदालतबाट भएको फैसलाप्रति चित्त नबुझेपछि अख्तियार दुरुपयोग अनुसन्धान आयोगले सर्वोच्च अदालतमा पुनरावेदन गरेको छ ।गैरकानुनी लाभहानि पुर्‍याउने बदनियतले काम गरी भ्रष्टाचार गरेको मुद्दामा पुनरावेदन गरिएको हो । यो मुद्दामा आयोगले सिराहा जिल्लाको नवराजपुर गाउँपालिकाका प्रमुख प्रशासकीय अधिकृत अमरेन्द्र कुसियैत, सोमप्रसाद आचार्य, कृष्ण साह, सन्तोषकुमार यादवलाई प्रतिवादी बनाएको छ । उनीहरूको मिलेमतोमा नवराजपुर गाउँपालिका–२, मझौरास्थित रामजानकी दलित आधारभूत विद्यालयको निर्माण कार्यमा हुँदै नभएको काम भएको भनी गलत नापी किताब र कार्य सम्पन्न प्रतिवेदन तयार गरी उपभोक्ता समितिलाई रकम भुक्तानी गरेका आरोप लागेको छ । उनीहरूलाई १४ लाख ५१ हजार ५५१ रुपियाँ बिगो दाबी गरेर विशेष अदालतमा मुद्दा दायर गरिएको थियो । यस मुद्दामा आयोगले २०८१ भदौ २५ गते फैसला गरेको थियो । फैसलामा प्रतिवादीलाई आंशिक सफाइ दिइएको थियो ।",
      "link": "https://gorkhapatraonline.com/news/165542",
      "image": "https://gorkhapatraonline.com/storage/media/292008/conversions/principal-original-thumb.jpg"
    },
    {
      "slug": "165541",
      "title": "१०८ प्रतिवादीविरुद्ध तीन अर्ब २० करोड बिगो माग",
      "timestamp": 1753747200000,
      "source": "gp",
      "content": "कर्णाली विकास बैङ्कको रकम हिनामिनाबारे नेपाल प्रहरीको केन्द्रीय अनुसन्धान ब्युरो (सिआइबी) ले अनुसन्धान पूरा गरेको छ ।",
      "longContent": "गोरखापत्र समाचारदाता काठमाडौँ, साउन १३ गते । कर्णाली विकास बैङ्कको रकम हिनामिनाबारे नेपाल प्रहरीको केन्द्रीय अनुसन्धान ब्युरो (सिआइबी) ले अनुसन्धान पूरा गरेको छ । सिआइबीले अनुसन्धान पूरा गरी जिल्ला सरकारी वकिलको कार्यालयमा पठाएको अनुसन्धान प्रतिवेदनमा १११ जना प्रतिवादीविरुद्ध तीन अर्ब २० करोड ११ लाख ५४ हजार १५७ रुपियाँ बिगो मागदाबी गरिएको छ ।सिआइबीका आर्थिक तथा वित्तीय अपराध अनुसन्धान महाशाखा प्रमुख, प्रहरी वरिष्ठ उपरीक्षक होबिन्द्र बोगटीका अनुसार उक्त बैङ्कको रकम हिनामिनामा संलग्न बैङ्का संस्थापक तथा अध्यक्ष पशुपति दयाल मिश्र, प्रमुख कार्यकारी अधिकृत (सिइओ) राजेन्द्रविक्रम राय, लेखा प्रमुख वेदप्रकाश सिंह ठकुरी र नेपाल राष्ट्र बैङ्कका पूर्वअनुमगन अधिकृत भुवन बस्नेत पक्राउ परिसकेका छन् ।उनीहरूबाहेक १०४ जना अझै फरार रहेको र आरोपीमध्ये चार जनाको मृत्यु भइसकेकाले उनीहरूमाथि मुद्दा चलाउन नपर्ने सिफारिस गरिएको बोगटीले जानकारी दिनुभयो ।प्रतिवादी बनाइएकामा तत्कालीन सञ्चालक समितिका तीन जना अध्यक्ष, आठ जना समितिका पदाधिकारी, चार जना सेयरधनी, तीन जना कार्यकारी अधिकृत, ४२ जना कर्मचारी, ४० जना ऋणी, एक जना मूल्याङ्कनकर्ता, एक जना नेपाल राष्ट्र बैङ्कका पूर्वकर्मचारी र छ जना आन्तरिक तथा बाह्य लेखा परीक्षक रहेको पाइएको छ । मुख्य आरोपी मिश्र नेकपा एमालेका केन्द्रीय सदस्य रहेको र २०७४ सालको प्रतिनिधि सभा निर्वाचनमा बाँके क्षेत्र नं. २ बाट उम्मेदवार भई पराजित हुनुभएको थियो । यस प्रकरणबारे अनुसन्धान गरिरहेको सिआइबीको विशेष टोलीले बाँकेमै रहेर अनुसन्धान गरेको थियो । सिआइबीले बुझाएको अनुसन्धान प्रतिवेदन जिल्ला सरकारी वकिलको कार्यालयले हाल अध्ययन गरिरहेको र बैङ्किङ कसुर तथा सजाय ऐन २०६४ अन्तर्गतको जिल्ला अदालत काठमाडौँमा मुद्दा दायर गर्ने तयारीमा रहेको जनाएको छ ।",
      "link": "https://gorkhapatraonline.com/news/165541",
      "image": "https://gorkhapatraonline.com/storage/media/292007/conversions/Karnali-Bikash-Bank-original-thumb.jpg"
    },
    {
      "slug": "165540",
      "title": "सर्वोच्च अदालतको मुख्य रजिस्ट्रारमा पौडेल सिफारिस",
      "timestamp": 1753747200000,
      "source": "gp",
      "content": "सर्वोच्च अदालतको मुख्य रजिस्ट्रारमा विमल पौडेल सिफारिस हुनुभएको छ । मुख्य रजिस्ट्रार देवेन्द्रराज ढकालले अवकाश पाएसँगै न्याय सेवा आयोगले पौडेललाई सिफारिस गरेको हो । आयोगको सिफारिस अनुसार अब मन्त्रीपरिषद्ले पौडेललाई नियुक्ति र पदस्थापन गर्ने छ । पौडेल सर्वोच्चकै रजिस्ट्रार हुनुहुन्थ्यो ।",
      "longContent": "गोरखापत्र समाचारदाताकाठमाडौँ, साउन १३ गते । सर्वोच्च अदालतको मुख्य रजिस्ट्रारमा विमल पौडेल सिफारिस हुनुभएको छ । मुख्य रजिस्ट्रार देवेन्द्रराज ढकालले अवकाश पाएसँगै न्याय सेवा आयोगले पौडेललाई सिफारिस गरेको हो । आयोगको सिफारिस अनुसार अब मन्त्रीपरिषद्ले पौडेललाई नियुक्ति र पदस्थापन गर्ने छ । पौडेल सर्वोच्चकै रजिस्ट्रार हुनुहुन्थ्यो । न्याय सेवाको कर्मचारीतर्फको विशिष्ट पद मुख्य रजिस्ट्रारबाट ढकालले आइतबारदेखि अवकाश पाउनुभएको थियो । ५८ बर्से उमेरहदका कारण ढकालले अवकाश पाउनुभएको हो । प्रशासनिक तहमा राज्यका तिनै अङ्गबिच समान पदको व्यवस्था गर्ने परिकल्पना अनुसार सर्वोच्चमा २०७४ साउनदेखि मुख्य रजिस्ट्रारको नियुक्ति सुरु भएको थियो । संसद्का महासचिव, निजामती प्रशासनतर्फ मुख्यसचिव र न्याय सेवाको मुख्य रजिस्ट्रार समान पद हुन् । सर्वोच्चमा ढकालसमेत पाँच मुख्य रजिस्ट्रारको नियुक्ति पदस्थापन भएकोमा चार जना न्यायाधीश नियुक्त भएका थिए । मुख्य रजिस्ट्रार भएर न्यायाधीश नियुक्त नहुने ढकाल पहिलो हुनुभएको छ । पौडेल मुख्य रजिस्ट्रारमा सिफारिस भई रिक्त हुने रजिस्ट्रार पदमा मानबहादुर कार्कीको नाम सिफारिस भएको छ । कार्की सहरजिस्ट्रार हुनुहुन्थ्यो । यस्तै आयोगले सरकारी वकिल समूहका सहन्यायाधिवक्ता सूर्यराज दाहाललाई नायब महान्याधिवक्तामा बढुवा सिफारिस गरेको छ । दाहालको पदस्थापन बेपत्ता पारिएका व्यक्तिको छानबिन आयोगको सचिवमा गरिएको छ । छानबिन आयोगमा सचिवको जिम्मेवारीमा रहनुभएका नायब महान्यायाधिवक्ता खेमराज ज्ञवालीलाई महान्यायाधिवक्ता कार्यालयमा सरुवा सिफारिस गरिएको छ । आयोगले कानुन समूहका दुई सहसचिवलाई विशिष्ट श्रेणी बढुवाका लागि सिफारिस गरेको छ । सहसचिव निर्मला अधिकारी र इन्दिरा दाहाललाई विशिष्ट श्रेणीमा बढुवा सिफारिस गरेको हो । आयोगले अधिकारी हाल कार्यरत अधिकारीलाई सत्य निरूपण तथा मेलमिलाप आयोगको सचिवमा पदस्थापन गरेको छ । दाहाललाई नेपाल कानुन आयोगको सचिवमा पदस्थापन सिफारिस गरेको छ । आयोगले न्याय समूहका ८४ जना उपसचिवलाई सरुवा गरेको छ । सरुवा हुनेमा इजलास अधिकृत, स्रेस्तेदारलगायत छन् । यस्तै कानुन समूहका तीन उपसचिवको सरुवा भएको छ । यस्तै न्याय समूहकै ६३ जना शाखा अधिकृतको पनि सरुवा भएको छ । कानुन समूहका १९ जना शाखा अधिकृतको पनि सरुवा भएको छ ।",
      "link": "https://gorkhapatraonline.com/news/165540",
      "image": "https://gorkhapatraonline.com/storage/media/292006/conversions/Bimal-Paudel-768x432-original-thumb.jpg"
    },
    {
      "slug": "165539",
      "title": "अन्तर्राष्ट्रिय बाघ दिवस : व्यवस्थापन चुनौतीपूर्ण",
      "timestamp": 1753747200000,
      "source": "gp",
      "content": "गत असार २७ गते चितवनको कुमरोज सामुदायिक वनमा घाँस काट्न गएका पदमबहादुर रानाको बाघको आक्रमणबाट मृत्यु भयो । अघिल्लो वर्ष घना बस्तीस्थित नारायणी नदी किनारमा घुमफिर गर्न गएका एक जनालाई बाघले आक्रमण गरेर घाइते तुल्याएको थियो ।",
      "longContent": "काठमाडौँ, साउन १३ गते । गत असार २७ गते चितवनको कुमरोज सामुदायिक वनमा घाँस काट्न गएका पदमबहादुर रानाको बाघको आक्रमणबाट मृत्यु भयो । अघिल्लो वर्ष घना बस्तीस्थित नारायणी नदी किनारमा घुमफिर गर्न गएका एक जनालाई बाघले आक्रमण गरेर घाइते तुल्याएको थियो । यी दुई घटनाले पाटेबाघ संरक्षित वनमा मात्र सीमित नभएर सामुदायिक वन र घना बस्तीतिर विचरण थाल्नुका साथै नेपालमा मानव–बाघ द्वन्द्वको घेरा अति निकट बनाएको देखाउँछ । संरक्षणकारी निकायको तथ्यले पनि बाघ बढ्दै गर्दा मानिसलाई आक्रमण गर्ने दरमा वृद्धि भएको दर्शाएको छ ।बढी बाघ रहेको चितवनमा गत आर्थिक वर्ष २०८०/८१ मा बाघले आक्रमण गरेर छ जनाको ज्यान लिएको थियो । अघिल्लो आर्थिक वर्षमा बाघले सबैभन्दा बढी ११ जनाको ज्यान लिएको थियो । गत आर्थिक वर्षमा बाघको आक्रमणबाट चार जनाको ज्यान गएको थियो । बाघ संरक्षणकै लागि भनेर नयाँ स्थापना भएको बाँके राष्ट्रिय निकुञ्ज र पर्सा राष्ट्रिय निकुञ्ज आसपासका मानिसमा पनि बाघको आक्रमण भएका छन् । मानव–बाघ द्वन्द्व न्यूनीकरण गर्न पाटेबाघको दिगो व्यस्थापनमा जोड दिन थालिएको विभागका महानिर्देशक डा. रामचन्द्र कँडेलले जानकारी दिनुभयो । उहाँका अनुसार संरक्षित वनक्षेत्रमा आहारा प्रजाति, घाँसे मैदान विस्तारसँगै चोरीसिकार नियन्त्रण र मानव वन्यजन्तुबिच सद्भाव बढाउने खालका कार्यक्रमलाई बढावा दिइएको छ । विभागका वरिष्ठ इकोलोजिस्ट हरिभद्र आचार्यका अनुसार एउटा बाघको भोक मेट्न हप्तामा एउटा मृग वा बँदेलको सिकार गर्नु पर्छ । त्यस हिसाबले वर्षको २१ हजार तीन सय आहारा प्रजातिको आवश्यकता पर्छ । उहाँले भन्नुभयो, “आहारा प्रजातिको अभाव छैन । सङ्ख्या बढोत्तरीले यसको वासस्थानलाई फरक पारेको छैन । एउटा बाघलाई खाना, पानी र बासको राम्रो उपलब्धता भएको खण्डमा १५ वर्गमिटरसम्म आफूलाई सीमित राख्न सक्छ । त्यतिभित्र पनि सिकार नपाएमा एक सय वर्गमिटरसम्म विचरण गर्छ ।”नेपालमा करिब पाँच सय बाघ रहन सक्ने क्षमता छ । चितवनमा मात्र १३८ वटा बाघ राख्न सकिन्छ । त्यसैले बाघ बाहिरिएर मानवलाई आक्रमण गर्नुमा अन्य कारक बढी प्रभावी रहेको उहाँको तर्क छ । सङ्ख्या बढेसँगै बाघ–बाघबिचको द्वन्द्व र बस्ने क्षेत्र वृद्धि हुँदा मानव–बाघबिचको द्वन्द्व बढाउँदै लगेको विभिन्न अध्ययनले देखाएका छन् ।आचार्यले भन्नुभयो, “बाघ हुर्कंदै जाँदा ठुलो भएपछि आफ्नो क्षेत्र बनाएर राज गर्न खोज्छ । त्यस्तोमा पहिले त्यस ठाउँमा बसिरहेको अर्को बाघसँग झगडा पर्न थाल्छ । बिस्तारै त्यस्ता बाघ वनबाट विस्थापित हुँदै सामुदायिक वन र नदी किनारतिर पुग्छन् र मानवसँग जम्काभेट हुँदा आक्रमण गर्छ ।” बाघ बुढो हुँदै गएपछि सिकार गर्न नसक्दा खानाको सहज खोजीमा चरण क्षेत्रमा पुग्छ । उसले खाने मासु नै हो, घरपालुवा जनावर जस्तै उसले मान्छेलाई पनि आहारा सोचेर आक्रमण गर्ने गरेको उहाँले बताउनुभयो । कतिपय बिरामी बाघ मध्यवर्ती क्षेत्रमा पुग्दा मानवसँग जम्काभेट हुने गरेका छन् । यस्ता बाघको सङ्ख्या करिब तीनदेखि चार प्रतिशतको हाराहारीमा रहेको अनुमान छ । नेपालको पाँच बाघ संरक्षण क्षेत्रमध्ये चितवनमा १२८, बर्दियामा १२५, पर्सामा ४१, शुक्लाफाँटामा ३६ र बाँकेमा २५ वटा पाटेबाघ छन् ।",
      "link": "https://gorkhapatraonline.com/news/165539",
      "image": "https://gorkhapatraonline.com/storage/media/292005/conversions/tiger-original-thumb.jpg"
    },
    {
      "slug": "165538",
      "title": "नेपालमा एमसिसी निरन्तर",
      "timestamp": 1753747200000,
      "source": "gp",
      "content": "अमेरिकी सहायता संस्था मिलेनियम च्यालेन्ज कर्पोरेसन (एमसिसी) अन्तर्गत नेपालमा सञ्चालनमा रहेको विकास परियोजनाले अब कुनै अवरोधबिना निरन्तरता पाउने भएको छ ।",
      "longContent": "गोरखापत्र समाचारदाताकाठमाडौँ, साउन १३ गते । अमेरिकी सहायता संस्था मिलेनियम च्यालेन्ज कर्पोरेसन (एमसिसी) अन्तर्गत नेपालमा सञ्चालनमा रहेको विकास परियोजनाले अब कुनै अवरोधबिना निरन्तरता पाउने भएको छ । नेपाल सरकार र एमसिसीबिच भएको नेपाल कम्प्याक्टलाई निरन्तरताका लागि अमेरिकी सरकारले औपचारिक अनुमति दिएसँगै अब कुनै अवरोधबिना परियोजना सञ्चालन हुने भएको हो । अमेरिकी सरकारले गरेको वैदेशिक सहायता समीक्षाले मिलेनियम च्यालेन्ज कर्पोरेसन (एमसिसी) नेपाल सम्झौताको कार्यान्वयनलाई निरन्तरता दिन सिफारिस गरेको अमेरिकास्थित एमसिसी कार्यालयले जनाएको छ । नेपाल सरकारलाई उक्त निर्णयबारे जानकारी दिइएको नेपालस्थित अमेरिकी दूतावासले जनाएको छ । ५० करोड अमेरिकी डलर बराबरको एमसिसी सम्झौता र त्यसमा नेपाल सरकारको थप १९.७ करोड डलरको योगदानले विद्युत् प्रसारण पूर्वाधारको निर्माण र सडक सञ्जालको सुधार गरी समृद्धि र क्षेत्रीय ऊर्जा प्रवर्धनमा टेवा पुग्ने विश्वास नेपालस्थित अमेरिकी दूतावासले व्यक्त गरेको छ । अर्थ मन्त्रालयले पनि उक्त कुराको पुष्टि गरेको छ । गत जनवरी २० मा अमेरिकी सरकारको कार्यकारी आदेश अनुसार पुनरवलोकनका लागि स्थगन गरिएको थियो । गत शुक्रबार पुनरवलोकन कार्य समाप्त भएको र नेपाल सम्झौताको निरन्तरताका लागि अमेरिकाबाट सिफारिस प्राप्त भएको मन्त्रालयले प्रस्ट पारेको हो ।",
      "link": "https://gorkhapatraonline.com/news/165538",
      "image": "https://gorkhapatraonline.com/storage/media/292004/conversions/mcc-original-thumb.jpg"
    },
    {
      "slug": "165537",
      "title": "रानीजमरा–कुलरिया सिँचाइ आयोजना :  दोस्रो चरणको काम सम्पन्न",
      "timestamp": 1753747200000,
      "source": "gp",
      "content": "राष्ट्रिय गौरवको रानीजमरा–कुलरिया सिँचाइ आयोजना निर्माणको दोस्रो चरण पूरा भएको छ ।",
      "longContent": "एकिन्द्र तिमिल्सेना टीकापुर, साउन १३ गते । राष्ट्रिय गौरवको रानीजमरा–कुलरिया सिँचाइ आयोजना निर्माणको दोस्रो चरण पूरा भएको छ । आर्थिक वर्ष २०६७/६८ देखि निर्माण सुरु गरिएको यो आयोजनाको पहिलो चरण २०७४/७५ मा सकिएको थियो भने दोस्रो चरण २०८०/८१ मा सम्पन्न भएको हो । अद्यावधिक गुरुयोजना अनुसार २०८२ मसान्तसम्म २९ अर्ब ५९ करोड ७७ लाख रुपियाँको काम हुनुपर्नेमा २० अर्ब ५८ करोड ५६ लाख रुपियाँ बराबरको (६९.५५ प्रतिशत) काम र ७५ प्रतिशत भौतिक प्रगति भएको आयोजनाले जनाएको छ । पूरा भएको काममा नेपाल सरकारको ११ अर्ब २३ करोड ३३ लाख रुपियाँ र विश्व बैङ्कको नौ अर्ब ३५ करोड २३ लाख लगानी भएको छ । आयोजनाबाट १४ हजार तीन सय हेक्टरमा सिँचाइ सुविधा पुगेको छ भने भने ४.७१ मेगावाटको विद्युत् उत्पादन भएको छ । लम्की शाखातर्फ १४ किलोमिटर ६५० मिटर मूल नहर बनिसकेको छ । यसका शाखा र उपशाखा नहर बनेमा थप छ हजार हेक्टर जमिनमा सिँचाइ पुग्ने र आयोजनाको कुल सिञ्चित क्षेत्र २० हजार तीन सय हेक्टर हुने छ ।सिँचाइ आयोजना उद्घाटन आजरानीजमरा–कुलरियाको १४ हजार तीन सय हेक्टरमा सिँचाइ पुग्ने गरी सम्पन्न सिँचाइ आयोजना र ४.७१ मेगावाट जलविद्युत् तथा प्रसारण लाइनको मङ्गलबार प्रधानमन्त्री केपी शर्मा ओलीले उद्घाटन गर्नुहुने कार्यक्रम छ । उद्घाटनका लागि प्रधानमन्त्री ओली मङ्गलबार बिहान आयोजनाको मुहान लम्कीचुहा नगरपालिका वडा नम्बर ३, चिसापानी कर्णालीमा पुगेर अवलोकन गर्नुहुने र त्यसपछि करिब १० किलोमिटर टाढा रहेको कार्यक्रम स्थल जानकी गाउँपालिका वडा नम्बर ९, कटासेस्थित विद्युत्गृहमा पुग्ने कार्यक्रम रहेको प्रधानमन्त्रीको सचिवालयले जनाएको छ । आयोजनाका कामआयोजनाबाट कर्णाली नदीमा इन्टेक, बालुवा छान्ने सिडलिङ बेसिन, ७४.३७ किलोमिटर नहर, १०८ वटा पानी बाँडफाँट गर्ने रेगुलेटर, ७५ वटा पानी वितरण गर्ने संरचना, ३८१ वटा सानाठुला पुल, २४५ किलोमिटर ग्रामीण सडकको स्तरोन्नति, कर्णाली नदीमा ८० किलोमिटर तटबन्ध निर्माण गरिएको छ । टीकापुर नगरपालिका, लम्कीचुहा नगरपालिका, भजनी नगरपालिका, जानकी गाउँपालिका र जोशीपुर गाउँपालिकाको छ हजार ४५१ हेक्टर जमिन नदी कटानबाट सुरक्षित गरिएको आयोजनाका सूचना अधिकारी सिनियर डिभिजनल इन्जिनियर नवीन पौड्यालले जानकारी दिनुभयो । यस्तै आयोजनाले कृषि कार्यक्रमतर्फ कृषकको क्षमता विकास, कृषिमा यान्त्रिकीकरण, आधुनिकीकरण र पशुपालनमा ठुलो परिवर्तन गरेको छ । विद्युत् उत्पादनलम्कीचुहा नगरपालिका–३, चिसापानी कर्णालीमा बनेको इन्टेकबाट करिब १० किलोमिटर टाढा जानकी गाउँपालिका–९, कटाँसेमा विद्युत् उत्पादन गृह बनेको छ । नहरमा आएको एक सय क्युमेक्स पानीमध्ये २० क्युमेक्स पानी बालुवा छानेर कर्णालीमै फर्किन्छ भने ८० क्युमेक्स पानी सात मिटर अग्लो हेड (उचाइ) बाट खसालेर प्रतिटर्बाइन एक हजार ६३६ किलोवाट क्षमताका तीन वटा टर्बाइनको सहायताले ४.७१ मेगावाट विद्युत् उत्पादन भएको छ । यहाँ उत्पादित विद्युत् ३३ केभी लाइनमार्फत साढे छ किलोमिटर टाढाको लम्की स्टेसनमा पु¥याई राष्ट्रिय प्रसारण लाइनमा जोडिएको छ । अझै समस्या बाँकी नदी नियन्त्रणका लागि कर्णाली किनारमा तारजालीमा ढुङ्गा भरेर बनाएको तटबन्ध भत्कने क्रममा छ । रानी नहरको ५० प्रतिशतसहित २५ प्रतिशत  काम बाँकी छ । आयोजना निर्देशक पे्रमराज घिमिरे बाँकी काम नेपाल सरकारको लगानीमा सम्पन्न हुने बताउनुहुन्छ ।",
      "link": "https://gorkhapatraonline.com/news/165537",
      "image": "https://gorkhapatraonline.com/storage/media/292002/conversions/12-original-thumb.jpg"
    },
    {
      "slug": "165536",
      "title": "निःशुल्क उपचारका लागि खोलिएको अस्पताल",
      "timestamp": 1753747200000,
      "source": "gp",
      "content": "नेपालको सबैभन्दा पुरानो वीर अस्पताल १३६ वर्ष पुगेको छ । १९४६ साउन १२ गतेका दिन १५ शय्याबाट सेवा प्रारम्भ गरेको नेपालकै जेठो र गौरवशाली इतिहास बोकेको यो अस्पतालले आधारभूतदेखि विशेषज्ञ तथा अति विशिष्टीकृत सेवा प्रदान गर्दै आइरहेको छ ।",
      "longContent": "काठमाडौँ, साउन १३ गते । नेपालको सबैभन्दा पुरानो वीर अस्पताल १३६ वर्ष पुगेको छ । १९४६ साउन १२ गतेका दिन १५ शय्याबाट सेवा प्रारम्भ गरेको नेपालकै जेठो र गौरवशाली इतिहास बोकेको यो अस्पतालले आधारभूतदेखि विशेषज्ञ तथा अति विशिष्टीकृत सेवा प्रदान गर्दै आइरहेको छ । हाल ९६० शय्या सञ्चालनमा रहेको अस्पतालमा पहिलो पटक नेपालमा मुटुको शल्यक्रिया, मिर्गौला प्रत्यारोपण, न्युरो सर्जरी तथा सघन उपचार सेवा सुरु गरिएको थियो । वीरशमशेरले अस्पतालको उद्घाटनमा भन्नुभएको थियो, “काठमाडौँको रानीपोखरीनिर अस्पताल खोलिएको छ । औषधी नहुँदा रैतीले साह्रै दुःख पाउने रहेछन्, त्यसैले अस्पतालको स्थापना गरेको हुँ । रैतीले दुनियाँको एक पैसा खर्च नभई औषधी गर्न पाउने छन् ।” उहाँले भन्नुभएको थियो, “बेरामीका हिफाजतलाई जो चाहिन्या भान्छे, नोकर चाकरहरूको पनि बन्दोबस्त गरी खाना पिन्या सरजाम, सुत्न्या पलङ बिछ्यौना गैह्र दुरुस्त । केही कुरामा कमी छैन । बेरामी लाई हिफाजत साथ रोज खाना पिनालाई चाहिन्या सरजामसमेत तयार छ ।”वीरशमशेरले रैतीका लागि अस्पताल बनाउन काठमाडौँका दातासँग ४८ रोपनी जग्गा मागेर अस्पताल बनाउनुभएको थियो । नेपालमा वीर अस्पतालको स्थापनासँगै आधुनिक औषधी विज्ञानको सेवा सुरु भएको हो । वीर अस्पतालको स्थापना वीरशमशेरले गर्नुभएको हो । वीर अस्पतालका निर्देशक डा. दिलीप शर्माले अस्पतालले तुलनात्मक रूपमा सस्तो, गुणस्तरीय र दक्ष जनशक्तिमार्फत सेवा प्रदान गर्दै आइरहेको जानकारी दिँदै अन्य सरकारी अस्पतालभन्दा अग्रस्थानमा आफूलाई राखेर जनताको मन जित्न सफल भएको बताउनुभयो । उहाँले स्वास्थ्य सेवाका अतिरिक्त वीर अस्पताल चिकित्सा शिक्षा र अनुसन्धानको केन्द्रका रूपमा समेत स्थापित भइसकेको जानकारी दिनुभयो । उहाँले २०६३ मङ्सिर १७ गते चिकित्सा विज्ञान राष्ट्रिय प्रतिष्ठान ऐन जारी भएसँगै संस्थाले स्नातक तथा स्नातकोत्तर तहका शैक्षिक कार्यक्रम सञ्चालन गर्दै आइरहेको बताउनुभयो । निर्देशक शर्माले राष्ट्रलाई दक्ष र योग्य चिकित्सक तथा अन्य स्वास्थ्यकर्मी उत्पादन गरी स्वास्थ्य सेवाको क्षेत्रमा महत्वपूर्ण योगदान दिँदै आएको बताउनुभयो । अस्पतालमा हालसम्म बिरामीलाई निःशुल्क खाना दिने प्रचलन कायम छ । वीर अस्पतालबाटै थापाथलीस्थित परोपकार, प्रसूति तथा स्त्रीरोग अस्पताल, मानसिक अस्पताल पाटन र कान्तिबाल अस्पताल पनि विस्तार गरिएको हो । वीर अस्पतालमा स्थान अभाव भएपछि सन् १९५९ मा वीरको प्रसूति विभाग थापाथलीमा सारेर इन्द्रराज्यलक्ष्मीदेवी शाह प्रसूतिगृह बनाइएको थियो । यसै गरी वीर अस्पतालमा नेपालमै पहिलो पटक सन् १९६१ मा सुरु गरिएको मानसिक रोगको क्लिनिक विभाग हुँदै सन् १९८५ मा मानसिक अस्पतालका रूपमा लगनखेलमा सारिएको थियो । यस्तै बालरोग विभागलाई सन् १९६३ मा कान्तिबाल अस्पतालमा सारिएको थियो । शुक्रराज ट्रपिकल तथा सरुवा रोग अस्पताल पनि २०३४ सालमा सरुवा रोग अस्पताल हुनुअघि वीर अस्पतालको सरुवा रोग युनिटमा सीमित रहेको थियो । १३६ वर्षमा वीर अस्पतालयसैबिच स्वास्थ्य तथा जनसङ्ख्यामन्त्री प्रदीप पौडेलले देशको समग्र स्वास्थ्य उपचारको स्थिति वीर अस्पतालबाट सुरु भएको बताउनुभएको छ । उहाँले यो अस्पतालमा सुधार भए समग्र स्वास्थ्य सेवा क्षेत्रमा सुधार गर्न सकिने बताउनुभयो । सोमबार अस्पतालको १३६ औँ वार्षिकोत्सव समारोहलाई सम्बोधन गर्दै उहाँले नेपालको स्वास्थ्य क्षेत्रको अवस्था हेर्नलाई वीर अस्पताल आए पुग्ने बताउनुभयो । उहाँले वीरलाई आवश्यक उपकरणलगायत पूर्वाधार उपलब्ध गराउन मन्त्रालयले हदैसम्मको प्रयास गरेको जानकारी गराउनुभयो । उहाँले नेपालको स्वास्थ्य क्षेत्रमा धेरै सुधार गर्नुपर्ने छ भन्दै त्यसका लागि थप लगानी आवश्यक रहेको बताउनुभयो ।  उहाँले भदौ महिनासम्म सबै अस्पतालको स्वास्थ्य बिमा रकम भुक्तानी भइसक्ने पनि बताउनुभयो । चिकित्सा विज्ञान राष्ट्रिय प्रतिष्ठानका उपकुलपति प्राडा भूपेन्द्रकुमार बस्नेतले वीर अस्पताललाई भक्तपुरस्थित दुवाकोटमा रहेको जग्गामा सार्नुपर्ने बताउनुभयो । त्यसका लागि सरकारको सहयोग आवश्यक पर्ने बताउनुभयो । अस्पतालका निर्देशक प्राडा दिलीप शर्माले अस्पतालको आर्थिक वर्ष २०८१/८२ को वार्षिक प्रतिवेदन पेस गर्दै एक वर्षमा छ लाख ४७ हजार २१५ जनाले उपचार लिएको बताउनुभयो ।",
      "link": "https://gorkhapatraonline.com/news/165536",
      "image": "https://gorkhapatraonline.com/storage/media/292003/conversions/444-original-thumb.jpg"
    },
    {
      "slug": "165529",
      "title": "३१ औं विश्व आदिवासी दिवस भव्य रुपमा मनाउने तयारी",
      "timestamp": 1753660800000,
      "source": "gp",
      "content": "नेपालमा यस वर्ष ३१ औं विश्व आदिवासी दिवस भव्य र समावेशी ढंगले मनाइने भएको छ । पहिलो पटक आदिवासी जनजाति उत्थान राष्ट्रिय प्रतिष्ठान (नेफ्डिन), फूड एण्ड एग्रिकल्चर अर्गनाइजेसन (एफएओ) र युनेस्को नेपालको संयुक्त सहकार्यमा दिवस बृहत रूपमा मनाउने तयारी गरिएको हो ।",
      "longContent": "गोरखापत्र अनलाइनकाठमाडौं, साउन १२ गते । नेपालमा यस वर्ष ३१ औं विश्व आदिवासी दिवस भव्य र समावेशी ढंगले मनाइने भएको छ । पहिलो पटक आदिवासी जनजाति उत्थान राष्ट्रिय प्रतिष्ठान (नेफ्डिन), फूड एण्ड एग्रिकल्चर अर्गनाइजेसन (एफएओ) र युनेस्को नेपालको संयुक्त सहकार्यमा दिवस बृहत रूपमा मनाउने तयारी गरिएको हो । ३१ औं विश्व आदिवासी दिवस २०८२ सालको श्रावण २२ गते (सन् २०२५ अगस्ट ७) का दिन काठमाडौंको ऐतिहासिक बसन्तपुर दरबार क्षेत्रमा आयोजना गरिनेछ । यसै सन्दर्भमा सोमबार ललितपुरमा सम्पन्न विशेष बैठकले कार्यक्रम व्यवस्थापनलाई व्यवस्थित गर्न आवश्यक तयारीलाई तीव्र बनाएको छ । बैठकले कार्यक्रमको सुचारु सञ्चालनका लागि कार्यक्रम व्यवस्थापन, मञ्च तथा अतिथि व्यवस्थापन, सांस्कृतिक प्रस्तुति, प्रचार–प्रसार, झाँकी प्रदर्शन, स्वयंसेवक परिचालन, भेषभूषा तथा परिकार व्यवस्थापनजस्ता विविध पक्ष समेट्ने गरी उपसमितिहरू गठन गरेको छ ।नेपाल आदिवासी जनजाति महासंघ (नेफिन) अन्तर्गतका छाता महासंघहरू, महिला महासंघ, युवा महासंघ, नेपाल आदिबासी जनजाति पत्रकार महासंघ (फोनिज), विद्यार्थी महासंघ, अपाङ्ग महासंघका साथै एफएओ, युनेस्को र नेफ्डिनका वरिष्ठ प्रतिनिधिहरूको सहभागिता थियो । प्रतिष्ठानका उपाध्यक्ष रेशम गुरुङ, सदस्य सचिव ज्ञानेन्द्र पुन, एफएओका प्रतिनिधि राज हुमागाई र युनेस्को नेपालकी प्रतिनिधि वर्षा लेखीले आफ्ना विचार तथा योजना प्रस्तुत गर्नुभयो । आयोजक संस्थाहरूले करिब ६ सय जनाको सहभागिता रहने अपेक्षा गरेका छन् । सहभागीहरूमा देशभरका करिब ५ सय जना विभिन्न जातजाति र भाषाभाषी समुदायका प्रतिनिधिहरू रहनेछन् । अन्य सयजना संघ–संस्थाका पदाधिकारी, विदेशी पाहुना र संयुक्त राष्ट्रसंघीय एजेन्सीका प्रतिनिधिहरू हुने आयोजकको भनाइ छ । कार्यक्रमको मुख्य उद्देश्य आदिवासी जनजातिहरूको पहिचान, अधिकार, सांस्कृतिक विविधता र परम्पराको सम्मानसहित जलवायु परिवर्तन, पर्यटन प्रवर्धन, वातावरण अनुकूलता तथा आदिवासी परिकारहरूको प्रवर्धनात्मक प्रस्तुति गर्नु रहेको छ । समारोहमा प्रस्तुत गरिने मुख्य कार्यक्रमहरूमा विभिन्न २० भन्दा बढी जनजातिहरूको झाँकी नाच तथा सांस्कृतिक प्रस्तुति समावेश गरिने बताइएको छ । त्यस्तै, थारु जातिको परम्परागत परिकारहरूको प्रदर्शनी तथा प्रवर्धन गरिने बताइएको छ । नेवारी भाषाको प्रवर्धन, विकास र डिजिटाइजेशनसम्बन्धी जानकारी समेत प्रस्तुत गरिनेछ । गुगल ट्रान्सलेटमा नेवारी भाषा हालै समावेश भइसकेको सन्दर्भमा भाषिक अधिकारप्रतिको यो एक सशक्त सन्देशको रूपमा लिइने छ । हिमाल, पहाड र तराई क्षेत्रलाई समेट्नेगरी आयोजकले विविध जातजातिको सांस्कृतिक सहभागिता सुनिश्चित गर्दै देशको सांस्कृतिक समावेशितालाई उजागर गर्ने लक्ष्य लिइएको छ । “समावेशीताको पूर्ण कार्यान्वयनमार्फत आदिवासी जनजातिको समृद्धि, समृद्ध नेपाल निर्माणको आधार हो” भन्ने विचारलाई मूल विषय बनाइएको छ ।अन्तर्राष्ट्रिय सन्देशको रूपमा “मातृभाषाको संरक्षण र प्रवर्धन, खाना, वातावरण र समृद्ध जीवनयापनका लागि आत्मनिर्णयको अधिकारको सुनिश्चितता” मा जोड दिइएको छ । विशेषतः जलवायु परिवर्तन र वातावरणीय संकटसँग जुध्न आदिवासी जनजातिहरूको परम्परागत ज्ञान, जीवनशैली र प्रकृतिप्रतिको समर्पण अपरिहार्य रहेको सन्देश दिइने आयोजकको भनाइ छ ।कार्यक्रममा प्रतिष्ठानका उपाध्यक्ष रेशम गुरुङले पहिलो पटक युनेस्को र एफएओसँग सहकार्य गर्दै प्रतिष्ठानले दिवस यसरी बृहत रूपमा मनाउन लागेको जानकारी गराउँदै यस दिवसले नेपालका आदिवासी जनजातिहरूको भाषा, भेषभूषा, परिकार र सांस्कृतिक पहिचानलाई राष्ट्रिय तथा अन्तर्राष्ट्रिय स्तरमा प्रवर्धन हुने विश्वास व्यक्त गर्नुभयो । यस्तै, सदस्य सचिव ज्ञानेन्द्र पुनले बसन्तपुरमा आयोजना हुने कार्यक्रममा काठमाडौं क्षेत्रको सांस्कृतिक पहिचान झल्किने गरी नेवारी संस्कार र परिकारलाई विशेष प्राथमिकता दिइएको जानकारी दिनुभयो । दिवसले सांस्कृतिक उत्सवका साथै, आदिवासी जनजातिहरूको पहिचान, अधिकार र योगदानलाई राष्ट्रिय तथा अन्तर्राष्ट्रिय तहमा उजागर गर्ने महत्वपूर्ण अवसरका रूपमा समेत स्थापित हुने अपेक्षा गरिएको छ ।",
      "link": "https://gorkhapatraonline.com/news/165529",
      "image": "https://gorkhapatraonline.com/storage/media/291989/conversions/pratisthan1-original-thumb.jpg"
    },
    {
      "slug": "165502",
      "title": "श्रीमतीको हत्या आरोपमा श्रीमान् पक्राउ",
      "timestamp": 1753660800000,
      "source": "gp",
      "content": "ताप्लेजुङमा श्रीमतीको हत्या आरोपमा श्रीमान् पक्राउ परेका छन् । श्रीमतीलाई कैँची प्रहार गरी हत्या गरेको आरोपमा सिरिजङ्घा गाउँपालिका घर भई हाल फुङलिङ नगरपालिका वडा ४ उकाली पानी बस्ने विजय भन्ने सञ्जमान लिम्बू पक्राउ परेका हुन् ।",
      "longContent": "साहारा लिम्बू फुङ्लिङ, साउन १२ गते । ताप्लेजुङमा श्रीमतीको हत्या आरोपमा श्रीमान् पक्राउ परेका छन् । श्रीमतीलाई कैँची प्रहार गरी हत्या गरेको आरोपमा सिरिजङ्घा गाउँपालिका घर भई हाल फुङलिङ नगरपालिका-४, उकाली पानी बस्ने विजय भन्ने सञ्जमान लिम्बू पक्राउ परेका हुन् । सूचना अधिकारी तथा प्रहरी निरीक्षक विवेक बस्नेतका अनुसार लिम्बूले २०८२ साउन ८ गते ५ बजेको समयमा श्रीमती शान्ति राईसँग विवाद हुँदा कोठामा रहेको कैँचीले श्रीमती राईको पेटमा प्रहार गरेका थिए । घटनालाई ढाकछोप गर्न घाइते राईलाई बाटोमा लडेको भनेर श्रीमान् लिम्बूले जिल्ला अस्पताल लगेका थिए । जिल्ला अस्पतालमा राईको उपचार हुन नसकेपछि जिल्ला बाहिर सुविधा सम्पन्न अस्पताल लैजाने क्रममा साउन १० गते मृत्यु भएको थियो । तर, राईको मृत्यु बाटोमा लडेर नभई श्रीमान् लिम्बूद्वारा नै हत्या भएको भनी अनुसन्धानमा खुलेका कारण लिम्बूलाई साउन ११ गते पक्राउ गरिएको प्रहरी निरीक्षक बस्नेतको भनाइ छ । लिम्बूलाई कर्तव्य ज्यान मुद्दामा सात दिनको म्याद थप गरी अनुसन्धान अघि बढाइएको प्रहरीले जनाएको छ।",
      "link": "https://gorkhapatraonline.com/news/165502",
      "image": "https://gorkhapatraonline.com/storage/media/291977/conversions/arrest-original-thumb.jpg"
    }
  ]
}