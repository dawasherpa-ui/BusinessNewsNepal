{
  "date": "2025-06-10T12:33:33.054Z",
  "news": [
    {
      "slug": "158712",
      "title": "दस महिनामा १३ खर्ब ५६ अर्ब ६१ करोड विप्रेषण आप्रवाह",
      "timestamp": 1749513600000,
      "source": "gp",
      "content": "नेपाल राष्ट्र बैँकले चालु आर्थिक वर्षको दस महिनाको तथ्याङ्कमा आधारित भएर मङ्गलबार सार्वजनिक गरेको देशको वर्तमान आर्थिक प्रतिवेदनअनुसार गत वैशाख मसान्तसम्म उक्त रकम स्वदेश भित्रिएको हो । वैशाख महिनामा मात्र एक खर्ब ६५ अर्ब ३० करोड भित्रिएको थियो ।",
      "longContent": "काठमाडौँ, जेठ २७  गते । चालु आर्थिक वर्षको दस महिनामा १३ खर्ब ५६ अर्ब ६१ करोड विप्रेषण आप्रवाह भएको छ ।नेपाल राष्ट्र बैँकले चालु आर्थिक वर्षको दस महिनाको तथ्याङ्कमा आधारित भएर मङ्गलबार सार्वजनिक गरेको देशको वर्तमान आर्थिक प्रतिवेदनअनुसार गत वैशाख मसान्तसम्म उक्त रकम स्वदेश भित्रिएको हो । वैशाख महिनामा मात्र एक खर्ब ६५ अर्ब ३० करोड भित्रिएको थियो । गत वैशाख मसान्तसम्ममा वैदेशिक रोजगारीका लागि  चार लाख पाँच हजार ६१० जनाले अन्तिम स्वीकृति र दुई लाख ८० हजार ३१४ ले पुनः श्रम स्वीकृति लिएका छन् । प्रतिवेदनअनुसार वैशाख मसान्तसम्ममा मुलुकको चालु खाता दुई खर्ब ५५ अर्ब ९३ करोडले बचतमा रहेको छ । अघिल्लो वर्षको सोही अवधिमा चालु खाता एक खर्ब ९३ अर्ब ३१ करोडले बचतमा थियो ।वैशाख मसान्तसम्ममा खुद पुँजीगत ट्रान्सफर आठ अर्ब ४८ करोड रहेको छ भने १० अर्ब ६० करोड बराबर प्रत्यक्ष वैदेशिक लगानी भित्रिएको छ । समीक्षा अवधिमा शोधनान्तर बचत चार खर्ब ३८ अर्ब ५२ करोड रहेको छ । विदेशी विनिमय सञ्चिति २५ खर्ब १२ अर्ब ९५ करोड पुगेको छ । समीक्षा अवधिको आयातलाई आधार मान्दा बैंकिङ क्षेत्रमा रहेको विदेशी विनिमय सञ्चितिले १७ दशमलव चार महिनाको वस्तु आयात र १४ दशमलव छ महिनाको वस्तु तथा सेवा आयात धान्न पर्याप्त हुने केन्द्रीय बैँकले जनाएको छ । रासस",
      "link": "https://gorkhapatraonline.com/news/158712",
      "image": "https://gorkhapatraonline.com/storage/media/279698/conversions/_Nepal-Rastra-Bank-original-thumb.jpg"
    },
    {
      "slug": "158700",
      "title": "१० महिनामा भित्रियो १३ खर्ब ५६ अर्ब ६१ करोड रेमिट्यान्स",
      "timestamp": 1749513600000,
      "source": "gp",
      "content": "चालु आर्थिक २०८१-८२ को दश महिनामा १३ खर्ब ५६ अर्ब ६१ करोड रुपियाँ रेमिट्यान्स भित्रिएको छ । नेपाल राष्ट्र बैंकले आज सार्वजनिक गरेको दश महिनाको विवरण अनुसार यो रेमिट्यान्स गत वर्षको पहिलो १० महिनाको तुलनामा १३ दशमलव २ प्रतिशतले वृद्धि भएको हो ।",
      "longContent": "काठमाडाैँ, जेठ २७ गते । चालु आर्थिक २०८१-८२ को दश महिनामा १३ खर्ब ५६ अर्ब ६१ करोड रुपियाँ रेमिट्यान्स भित्रिएको छ । नेपाल राष्ट्र बैंकले आज सार्वजनिक गरेको दश महिनाको विवरण अनुसार यो रेमिट्यान्स गत वर्षको पहिलो १० महिनाको तुलनामा १३ दशमलव २ प्रतिशतले वृद्धि भएको हो ।यस्तो रेमिट्यान्स अघिल्लो वर्षको सोही अवधिमा विप्रेषण आप्रवाह १६ दशमलव ९ प्रतिशतले बढेको थियो । २०८२ वैशाख महिनामा मात्रै विप्रेषण आप्रवाह १ खर्ब ६५ अर्ब ३० करोड रहेको छ । अघिल्लो वर्षको सोही महिनामा विप्रेषण आप्रवाह १ खर्ब १५ अर्ब ९९ करोड रुपैयाँ रहेको रहेको थियो । त्यस्तै विप्रेषण आप्रवाह अमेरिकी डलरमा १० दशमलव ५ प्रतिशतले बढेको छ । यस्तै कुल विदेशी विनिमय संञ्चिति १८ अर्ब ४० करोड डलर पुगेको छ । यो रकम १४ दशमलव ६ महिनासम्मको वस्तु र सेवा आयात धान्न पर्याप्त छ । गत वर्ष २०८१ असार मसान्तमा यस्तो सञ्चिति २० खर्ब ४१ अर्ब १० करोड थियो ।अमेरिकी डलरमा हेर्दा यो सञ्चिति २०८१ असारको १५ अर्ब २७ करोडबाट २०।५ प्रतिशतले बढेर १८ अर्ब ४० करोड पुगेको छ । यो सञ्चितिमध्ये नेपाल राष्ट्र बैंकसँग २२ खर्ब ११ अर्ब ११ करोड र अन्य बैंक तथा वित्तीय संस्थासँग ३ खर्ब १ अर्ब ८३ करोड छ ।गत वर्षको तुलनामा राष्ट्र बैंकको सञ्चिति १९ दशमलव ६ प्रतिशत र अन्य वित्तीय संस्थाको सञ्चिति ५६ दशमलव ८ प्रतिशतले बढेको छ । यो सञ्चितिमा भारतीय मुद्राको हिस्सा २१ दशमलव २ प्रतिशत छ। राष्ट्र बैंकका अनुसार यो सञ्चिति कुल गार्हस्थ्य उत्पादनको ४१ दशमलव १ प्रतिशत, कुल आयातको १२१ दशमलव ४ प्रतिशत र विस्तृत मुद्रा प्रदायको ३३ दशमलव ८ प्रतिशत छ । समीक्षा अवधीमा विस्तृत मुद्राप्रदाय ६ दशमलव ६ प्रतिशतले बढेको छ । वार्षिक बिन्दुगत आधारमा यस्तो मुद्राप्रदाय ११ दशमलव ४ प्रतिशतले बढेको छ। बैंक तथा वित्तीय संस्थाको निक्षेप संकलन ६ दशमलव २ प्रतिशतले र निजी क्षेत्रमा प्रवाहित कर्जा ७ दशमलव ३ प्रतिशतले बढेको छ ।वार्षिक बिन्दुगत आधारमा निक्षेपको वृद्धिदर ११ दशमलव ४ प्रतिशत र निजी क्षेत्रमा प्रवाहित कर्जाको वृद्धिदर ८ दशमलव ४ प्रतिशत रहेको छ । वार्षिक बिन्दुगत आधारमा उपभोक्ता मूल्य सूचकांकमा आधारित मुद्रास्फीति २ दशमलव ७७ प्रतिशत रहेको छ ।शोधनान्तर स्थिति ४ सय ३८ अर्ब ५२ करोडले वचतमा रहेको छ । आयात १३ दशमलव१ प्रतिशतले र निर्यात ७२ दशमलव ७ प्रतिशतले बढेको छ । वैशाखसम्म नेपाल सरकारको खर्च ११ खर्ब ५७ अर्ब ८९ करोड र राजश्व परिचालन ९ खर्ब २२ अर्ब ४३ करोड रहेको नेपाल राष्ट्र बैंकले जानकारी दिएको छ ।यो अवधिसम्म सरकारको खातामा ३ खर्ब ६० अर्ब ९८ करोड रुपैयाँ बराबर नगद मौज्दात रहेको छ । २०८१ असार मसान्तमा ती खातामा ९३ अर्ब ९६ करोड मौज्दात थियो ।राष्ट्र बैंककाअनुसार चालु आवको १० महीनाको अवधिमा १० अर्ब ६० करोड प्रत्यक्ष वैदेशिक लगानी भित्रिएको छ । अघिल्लो वर्षको सोही अवधिमा यस्तो प्रत्यक्ष वैदेशिक लगानी ७ अर्ब ५ करोड रहेको थियो ।",
      "link": "https://gorkhapatraonline.com/news/158700",
      "image": "https://gorkhapatraonline.com/storage/media/279684/conversions/rb-original-thumb.jpg"
    },
    {
      "slug": "158699",
      "title": "दाङका दस स्थानीय तहलाई पाँच अर्ब अनुदान",
      "timestamp": 1749513600000,
      "source": "gp",
      "content": "दाङका दस स्थानीय तहले संघीय सरकारबाट पाँच अर्ब बढी अनुदान प्राप्त गर्ने भएका छन् ।",
      "longContent": "लीलाधर वलीघोराही, जेठ २७ गते । दाङका दस स्थानीय तहले सङ्घीय सरकारबाट पाँच अर्ब बढी अनुदान प्राप्त गर्ने भएका छन् । सङ्घीय सरकारबाट आगामी आर्थिक वर्ष २०८२-०८३ मा जिल्लाका दस स्थानीय तहले पाँच अर्ब एक करोड १० लाख रुपियाँ अनुदान पाउने भएका छन् ।चालु आर्थिक वर्षमा २०८१-८२ मा चार अर्ब ९५ करोड ८३ लाख अनुदान पाएका थिए । अन्तर सरकारी वित्तीय हस्तान्तरणअन्तर्गत सङ्घीय सरकारले समानीकरण, सशर्त, विशेष र समपूरक गरी चार शीर्षकबाट अनुदान दिने गरेको छ । जिल्लामा आउने बजेटमध्ये चालुतर्फ चार अर्ब ४३ करोड ५८ लाख बजेट आउने भएको छ भने पुँजीगततर्फ ५७ करोड ५२ लाख बजेट रहेको छ । विशेष अनुदानतर्फ ६ करोड तीन लाख र समपूरक अनुदानतर्फ नौ करोड ६२ लाख रुपियाँ १० स्थानीय तहले पाउने भएका हुन् । आगामी आर्थिक वर्ष घोराहीले चालुतर्फ एक अर्ब ९७ करोड ३९ लाख र पुँजीगततर्फ १९ करोड २५ लाख गरी दुई अर्ब १६ करोड ६४ लाख बजेट पाउने भएको छ । घोराहीले चालु आर्थिक बर्षमा चालुतर्फ एक अर्ब एक करोड ५४ लाख र पुँजीगततर्फ ११ करोड ६२ लाख गरी एक अर्ब १३ करोड १६ लाख बजेट पाएको थियो ।  आर्थिक वर्ष २०८२-८३ मा सबैभन्दा कम अनुदान पाउने दङ्गीशरण गाउँपालिकाले चालुतर्फ २२ करोड ८७ लाख र पुँजीगततर्फ पाँच करोड ५५ लाख गरी २८ करोड ४२ लाख रुपियाँ पाउने भएको छ । यसअघि दङ्गीशरणले चालुतर्फ २२ करोड ७६ लाख र पुँजीगत खर्च पाँच करोड ५० लाख गरी २८ करोड २६ लाख पाएको थियो । आर्थिक वर्ष २०८१-०८२ मा चालुतर्फ ९६ करोड ७३ लाख र पुँजीगततर्फ सात करोड ५० लाख गरी एक अर्ब चार करोड २३ लाख बजेट पाएको तुलसीपुर उपमहानगरले आगामी वर्षमा चालुतर्फ एक अर्ब तीन करोड ६३ लाख र पुँजीगततर्फ १० करोड ८३ लाख गरी एक अर्ब १४ करोड ४६ लाख पाउने भएको छ ।लमही नगरपालिकाले चालुतर्फ ३७ करोड १२ लाख र पुँजीगत पाँच करोड ९९ लाख गरी ४३ करोड ११ लाख, गढवा गाउँपालिकाले चालुतर्फ ३६ करोड ४८ लाख र पुँजीगततर्फ पाँच करोड ११ लाख गरी ४१ करोड ५९ लाख, बङ्गलाचुली गाउँपालिकाले चालुतर्फ २९ करोड ८७ लाख र पुँजीगततर्फ पाँच करोड ६५ लाख गरी ३५ करोड ५२ लाख पाउने भएका छन् । बबई गाउँपालिकाले चालु तर्फ २७ करोड ६४ लाख र पुँजीगततर्फ तीन करोड ९० लाख गरी ३१ करोड ५४ लाख, राजपुर गाउँपालिकाले चालुतर्फ २८ करोड ४९ लाख र पुँजीगततर्फ ६ करोड दुई लाख गरी ३४ करोड ५१ लाख, राप्ती गाउँपालिकाले आगामी वर्ष चालुतर्फ ३६ करोड ६ लाख र पुँजीगततर्फ तीन करोड ८५ लाख गरी ३९ करोड ९१ लाख, शान्तिनगर गाउँपालिकाले आगामी वर्ष २७ करोड ६६ लाख चालुतर्फ र दुई करोड २० लाख पुँजीगत तर्फ गरी २९ करोड ८६ लाख पाउने भएका छन् । घोराहीले आगामी वर्ष ३१ करोड १२ लाख पाउने भएको छ । तुलसीपुरले २८ करोड ३३ लाख, लमहीले १४ करोड ८९ लाख, गढवाले १३ करोड ५१ लाख, दङ्गीशरणले नौ करोड ५० लाख, बङ्गलाचुलीले १० करोड ६ लाख, बबईले ११ करोड एक लाख, राजपुरले ११ करोड २५ लाख, राप्तीले १३ करोड २७ लाख र शान्तिनगरले १० करोड पाँच लाख समानीकरण अनुदान पाउने भएका छन् ।सशर्त अनुदानतर्फ घोराहीले ८१ करोड ५९ लाख, तुलसीपुर उपमहानगरपालिकाले ७२ करोड ९३ लाख, लमही नगरपालिकाले २७ करोड चार लाख, गढवाले २६ करोड ४६ लाख, दङ्गीशरणले १७ करोड २६ लाख, बङ्गलाचुलीले २३ करोड ८६ लाख, बबईले १८ करोड ४३ लाख, राजपुरले २१ करोड २९ लाख, राप्तीले २४ करोड ७९ लाख र शान्तिनगरले आगामी वर्षका लागि १८ करोड ८१ लाख अनुदान पाउने भएका छन् ।समपूरक र विशेष अनुदानआगामी वर्ष घोराहीले विशेष अनुदान ८५ लाख पाउने भएको छ । तुलसीपुरले समपूरक अनुदान ९२ लाख, लमही नगरपालिकाले समपूरक अनुदान एक करोड १८ लाख, गढवा गाउँपालिकाले विशेष अनुदान ५७ लाख र समपुरक एक करोड पाँच लाख, दङ्गीशरण गाउँपालिकाले विशेषमा ६९ लाख र समपूरकमा ९७ लाख पाउने भएको छ ।बङ्गलाचुलीले विशेषतर्फ ९० लाख र समपूरकतर्फ ७० लाख पाउने भएको छ । बबईले विशेषतर्फ ९० लाख र समपूरकमा एक करोड २० लाख। राजपुरले विशेषमा एक करोड २७ लाख र समपूरकमा ७० लाख, राप्तीले विशेषतर्फ ८५ लाख र समपूरकमा एक करोड र शान्तिनगरले समपूरक अनुदानमा एक करोड पाउने भएका छन् ।",
      "link": "https://gorkhapatraonline.com/news/158699",
      "image": "https://gorkhapatraonline.com/storage/media/279643/conversions/gorahi-original-thumb.jpg"
    },
    {
      "slug": "158693",
      "title": "सुनचाँदीको मूल्यमा सामान्य गिरावट",
      "timestamp": 1749513600000,
      "source": "gp",
      "content": "सोमबारको तुलनामा स्थानीय बजारमा आज सुनचाँदीको मूल्यमा सामान्य गिरावट आएको छ ।",
      "longContent": "काठमाडौँ,  जेठ २७ गते ।  सोमबारको तुलनामा स्थानीय बजारमा आज सुनचाँदीको मूल्यमा सामान्य गिरावट आएको छ ।नेपाल सुनचाँदी व्यवसायी महासङ्घका अनुसार आज एक तोल सुनको मोल एक लाख ९० हजार कायम भएको छ । सोमबार सोही परिमाणको पहेँलो धातु एक लाख ९० हजार ६०० मा खरिदबिक्री भएको थियो ।चाँदीको मूल्यमा पनि केही फेरबदल भएको छ । आज एक तोला चाँदी दुई हजार १५० मा कारोबार भइरहेको छ । सोमबार एक तोला चाँदी दुई हजार १६५ मा किनबेच भएको थियो ।अन्तर्राष्ट्रिय बजारमा आज एक औँस सुन तीन हजार ३१६ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/158693",
      "image": "https://gorkhapatraonline.com/storage/media/279645/conversions/_gold-original-thumb.jpg"
    },
    {
      "slug": "158675",
      "title": "बाँकेका आठ स्थानीय तहलाई चार अर्ब ३६ करोड बजेट",
      "timestamp": 1749513600000,
      "source": "gp",
      "content": "सङ्घीय सरकारले आगामी आर्थिक वर्षका लागि सार्वजनिक गरेको बजेटमा बाँकेका स्थानीय तहहरुको अनुदान बजेट बढेर आउने भएको छ । चालु आर्थिक वर्षको बजेटको तुलनामा १६ करोड रुपियाँभन्दा बढी बजेट आउने भएको हो ।",
      "longContent": "सिराज खान नेपालगन्ज, जेठ २७ गते । सङ्घीय सरकारले आगामी आर्थिक वर्षका लागि सार्वजनिक गरेको बजेटमा बाँकेका स्थानीय तहहरुको अनुदान बजेट बढेर आउने भएको छ । चालु आर्थिक वर्षको बजेटको तुलनामा १६ करोड रुपियाँभन्दा बढी बजेट आउने भएको हो ।बाँकेका आठ स्थानीय तहले आगामी आर्थिक वर्ष २०८२/०८३ का लागि चार अर्ब ३६ करोड ५६ लाख रूपियाँ अनुदान प्राप्त गरेका हुन् । जिल्लाका स्थानीय तहहरुले एक अर्ब २६ करोड ८९ लाख रूपियाँ समानीकरण अनुदान, दुई अर्ब ९६ करोड सात लाख रूपियाँ सर्शत अनुदान, छ करोड ६० लाख रूपियाँ विशेष अनुदान र सात करोड रूपियाँ समपुरक अनुदान प्राप्त गर्ने छन् ।बाँकेका लागि चालु आवमा चार अर्ब २० करोड विनियोजन भएकोमा आगामी आव २०८२/०८३ का लागि १६ करोड वृद्धी गरेर चार अर्ब ३६ करोड ५६ लाख रूपियाँ बजेट विनियोजन भएको हो ।चालु आर्थिक वर्ष २०८१/०८२ मा सङ्घीय सरकारले आठ स्थानीय तहलाई समानीकरण अनुदान तर्फ एक अर्ब २७ करोड ७५ लाख, सशर्त तर्फ दुई अर्ब ७३ करोड २५ लाख, विशेष तर्फ १३ करोड पाँच लाख, समपुरक तर्फ छ करोड २० लाख रूपियाँ विनियोजन गरेको थियो ।सङ्घीय सरकारले आगामी आव २०८२/०८३ का लागि चालु तर्फ तीन अर्ब ८१ करोड १२ लाख तथा पूँजीगत तर्फ ५५ करोड ४४ लाख रूपियाँ विनियोजन गरेको छ । सरकारले चालु आवका २०८१/०८१ का लागि चालु तर्फ तिन अर्ब ७३ करोड ४९ लाख र पूँजीगत तर्फ ४६ करोड ७८ लाख रूपियाँ विनियोजन गरेको थियो ।सरकारले यस वर्ष बाँकेका तीन स्थानीय तहलाई विशेष अनुदान दिएको छैन । कोहलपुर नगरपालिका, जानकी गाउँपालिका र डुडुवा गाउँपालिकाले विशेष अनुदान पाएका छैनन् ।त्यस्तै, बाँकेको कोहलपुर नगरपालिकाभन्दा दुई वटा गाउँपालिकाले बढी बजेट प्राप्त गरेका छन् । राप्ती सोनारी गाउँपालिका र खजुरा गाउँपालिकाले कोहलपुरभन्दा बढी अनुदान बजेट प्राप्त गरेका हुन् ।सरकारले नेपालगन्ज उपमहानगरपालिकालाई आगामी आव २०८२/०८३ का लागि ९१ करोड ३० लाख विनियोजन गरेको छ । आव २०८१/०८२ मा सङ्घीय सरकारले नेपालगन्ज उपमहानगरपालिकाका लागि कुल ९१ करोड ६५ लाख रूपियाँ विनियोजन गरेको थियो ।त्यस्तै, कोहलपुर नगरपालिकाले आगामी आवमा ६० करोड सात लाख रूपियाँ अनुदान पाउने भएको छ, जुन रकम चालु आवका लागि ५६ करोड ७५ लाख रहेको थियो ।आगामी आव २०८२/०८३ का लागि खजुरा गाउँपालिकाले ६० करोड १५ लाख, जानकी गाउँपालिकाले ३४ करोड ६८ लाख, डुडुवा गाउँपालिकाले ३५ करोड ४७ लाख, नरैनापुर गाउँपालिकाले ३६ करोड १२ लाख, बैजनाथ गाउँपालिकाले ५८ करोड दुई लाख, राप्तीसोनारी गाउँपालिकाले ६० करोड ७५ लाख अनुदान पाउने भएका छन् ।चालु आवकालागि खजुरा गाउँपालिकाले ५१ करोड १३ लाख, बैजनाथ गाउँपालिकाले ५३ करोड ४९ लाख, जानकी गाउँपालिकाले ३३ करोड ६६ लाख, डुडुवा गाउँपालिकाले ३४ करोड ८७ लाख, राप्तीसोनारी गाउँपालिकाका लागि ५६ करोड ३६ लाख रूपियाँ अनुदान प्राप्त गरेका थिए ।नेपालको सङ्घीय शासन प्रणालीअन्तर्गत, स्थानीय तहहरूले वित्तीय समानीकरण अनुदान, सशर्त अनुदान, विशेष अनुदान र समपूरक अनुदान गरेर चार प्रकारका अनुदान प्राप्त गर्छन् ।यी अनुदानहरूको उद्देश्य स्थानीय तहहरूको वित्तीय क्षमता सुदृढ पार्नु, सेवा प्रवाहमा सुधार ल्याउनु र समावेशी विकास सुनिश्चित गर्नु भएको जनाइएको छ ।",
      "link": "https://gorkhapatraonline.com/news/158675",
      "image": "https://gorkhapatraonline.com/storage/media/279668/conversions/nepalgunj-upamanagar-palika-building-original-thumb.jpg"
    },
    {
      "slug": "158650",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1749513600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  जेठ २७ गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ११०, गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ८५, गोलभेँडा सानो (टनेल) प्रतिकिलो रु ९५, गोलभेँडा सानो (भारतीय) प्रतिकिलो रु ५०, आलु रातो प्रतिकिलो रु ४०, आलु रातो (भारतीय) प्रतिकिलो रु ३५, आलु रातो (मुडे) प्रतिकिलो रु ४०, प्याज सुकेको (भारतीय) प्रतिकिलो रु ४०, गाजर (लोकल) प्रतिकिलो रु ७०, गाजर (तराई) प्रतिकिलो रु ५०, बन्दा (लोकल) प्रतिकिलो रु २२, काउली स्थानीय प्रतिकिलो रु ७५, मूला सेतो (लोकल) प्रतिकिलो रु ३४, सेतो मूला (हाइब्रिड) प्रतिकिलो रु ३५, भन्टा लाम्चो प्रतिकिलो रु ३०, भन्टा डल्लो प्रतिकिलो रु ४०, तने बोडी प्रतिकिलो रु ५०, मकै बोडी प्रतिकिलो रु ७० कायम भएको छ । यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु ५०, घिउ सिमी (हाइब्रिड) प्रतिकिलो रु ५०, घिउ सिमी राजमा मूल्य प्रतिकिलो रु १२०, भटमास कोसा प्रतिकिलो रु १४०, तीतो करेला प्रतिकिलो रु ५५, लौका प्रतिकिलो रु ४५०, परबर (लोकल) प्रतिकिलो रु ५५, परबर (तराई) प्रतिकिलो रु ५५, चिचिण्डो प्रतिकिलो रु ४०, घिरौला प्रतिकिलो रु ५०, झिगुनी प्रतिकिलो रु ६०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३८, हरियो फर्सी (डल्लो) प्रतिकिलो रु ३०, भिण्डी प्रतिकिलो रु ४५ कायम गरिएको छ । यस्तै, सखरखण्ड प्रतिकिलो ७०, पिँडालु प्रतिकिलो रु १२०, स्कूस प्रतिकिलो रु ७०,  रायोसाग प्रतिकिलो रु ४०, पालुङ्गो साग प्रतिकिलो रु ४५, तोरीको साग प्रतिकिलो रु २५, प्याज हरियो प्रतिकिलो रु ३५, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३५०, कुरिलो प्रतिकिलो रु ३००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ९०, चुकुन्दर प्रतिकिलो रु ८०, रातो बन्दा प्रतिकिलो रु ७०, जिरीको साग प्रतिकिलो रु ९०, ग्याठकोभी प्रतिकिलो रु ६०, सेलरी प्रतिकिलो रु १२०, सौफको साग प्रतिकिलो रु १००, पुदिना प्रतिकिलो रु ११०, गान्टेमूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु १८०, अनार प्रतिकिलो रु ३५०, आँप (माल्द) प्रतिकिलो रु ६५, आँप (दशहरी) प्रतिकिलो रु ७५, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १८०, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ६५, मेवा (भारतीय) प्रतिकिलो रु ११०, लिची (लोकल) प्रतिकिलो रु १४०, लिची (भारतीय) प्रतिकिलो रु २२० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ४०, खुर्सानी हरियो (बुलेट) प्रतिकिलो रु ४०, खुर्सानी हरियो (माछे) प्रतिकिलो रु ६०, खुर्सानी हरियो (अकबरे) प्रतिकिलो रु ३००, भेडेखुर्सानी प्रतिकिलो रु १२०, हरियो धनियाँ प्रतिकिलो रु ३०, लसुन सुकेको चाइनिज प्रतिकिलो रु २२०, लसुन सुकेको नेपाली प्रतिकिलो रु १८०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ । रासस",
      "link": "https://gorkhapatraonline.com/news/158650",
      "image": "https://gorkhapatraonline.com/storage/media/279573/conversions/tarkari-original-thumb.jpg"
    },
    {
      "slug": "158632",
      "title": "संस्थागतभन्दा व्यक्तिगत श्रम स्वीकृति लिने बढी",
      "timestamp": 1749513600000,
      "source": "gp",
      "content": "संस्थागतभन्दा व्यक्तिगत रूपमा श्रम स्वीकृति लिएर वैदेशिक रोजगारीमा जानेको सङ्ख्या बढेको छ ।",
      "longContent": "गोरखापत्र समाचारदाता काठमाडौँ, जेठ २७ गते । संस्थागतभन्दा व्यक्तिगत रूपमा श्रम स्वीकृति लिएर वैदेशिक रोजगारीमा जानेको सङ्ख्या बढेको छ । वैदेशिक रोजगार विभागको हालै सार्वजनिक चालु आर्थिक वर्ष २०८१/८२ को १० महिनाको प्रतिवेदन अनुसार यस अवधिमा वैदेशिक रोजगारीमा जान श्रम स्वीकृति लिएकामध्ये व्यक्तिगत रूपमा तीन लाख नौ हजार १५५ जना छन् भने संस्थागत रूपमा दुई लाख ८२ हजार ५३६ जना रहेका छन् ।नेपाली श्रम बजारमा वार्षिक आउने पाँच लाखभन्दा बढी श्रमयोग्य जनशक्तिमध्ये आधाभन्दा बढीलाई वैदेशिक रोजगार व्यवसायी (म्यानपावर) कम्पनीले रोजगारीमा सहजीकरण गर्दै आए पनि पछिल्लो वर्ष यो सङ्ख्या घट्न थालेको हो ।त्यसो त गत आव २०८०/८१ देखि नै संस्थागत अर्थात् म्यानपावरमार्फत वैदेशिक रोजगारीमा जाने युवाको सङ्ख्या घटेको थियो । व्यक्तिगत रूपमा दुई लाख ९१ हजार ५५५ युवा विदेश गएकोमा चालु आवको वैशाखसम्म सो सङ्ख्या बढेर तीन लाख नौ हजार १५५ पुगेको छ । यस्तै गत आवको वैशाखसम्म म्यानपावरमार्फत वैदेशिक रोजगारीमा गएका नेपालीको सङ्ख्या दुई लाख ९४ हजार ५७७ रहेकामा चालु आवमा सो अवधिसम्म यो सङ्ख्या दुई लाख ८२ हजार ५३६ मा सीमित भएको छ, जुन गत आवभन्दा १२ हजार १४ ले कमी हो । नेपाल वैदेशिक रोजगार व्यवसायी सङ्घका पूर्वअध्यक्ष राजेन्द्र भण्डारीले मलेसियाले विदेशी श्रमिक लिन कडाइ गर्नु, खाडी क्षेत्रमा युद्धको असर देखिएका कारण म्यानपावरमार्फत वैदेशिक रोजगारीमा जानेको सङ्ख्या घटेको बताउनुभयो । व्यवसायीका अनुसार त्यसमा पनि मलेसियाले जुनदेखि अनिश्चित समयका लागि विदेशी कामदार नलिने घोषणा गरेका कारण आगामी दिनमा संस्थागत रूपमा वैदेशिक रोजगारीमा जानेको सङ्ख्या अझ घट्ने सङ्केत देखिएको छ । नेपाली श्रम बजारमा वार्षिक पाँच लाखभन्दा बढी श्रमयोग्य जनशक्ति प्रवेश गर्दछ । यसरी प्रवेश गर्ने श्रमशक्तिलाई रोजगारी प्रदान गर्न नेपालको श्रम बजार सक्षम छैन । न्यून आर्थिक वृद्धि, भौगोलिक जटिलता, सीमित उब्जाउयोग्य भूमि, सिपविहीन जनशक्ति र कमजोर संरचनात्मक आर्थिक प्रणालीका कारण देशमा रोजगारी उपलब्ध हुन नसकेर वैदेशिक रोजगारीमा जानु युवाको बाध्यता बनेको छ । यसरी श्रम बजारमा आउने युवालाई स्वदेशको रोजगारीको विकल्पमा म्यानपावरले सहजीकरण गर्दै आएका छन् । वैदेशिक रोजगारीका लागि संस्थागत रूपमा श्रमिक पठाउन पाउने देशको सङ्ख्या ११० पुगे पनि नयाँ विकल्पको खोजी गर्न नसक्दा वैदेशिक रोजगारी पनि न्यून आम्दानी हुने खाडी तथा मलेसियामा मात्र केन्द्रित हुन पुगेको छ । कतार, मलेसिया, साउदी अरब, युएई, कुवेत, बहराइन, ओमान, दक्षिण कोरियालगायतका देश नेपाली युवाका लागि प्रमुख श्रम गन्तव्य छन् । त्यसमध्ये कोरिया आम्दानीका हिसाबले राम्रो मानिन्छ । विगतमा कोभिडका कारण धेरै म्यानपावरले एक जना पनि श्रमिक विदेश पठाउन सकेका थिएन । अघिल्लो आवमा खाडी तथा मलेसियाको विकल्पमा नयाँ श्रम गन्तव्यको खोजी गर्न नसक्दा २५१ म्यानपावरको कारोबार नै शून्य भएको थियो । कोरोना सङ्क्रमणका कारण खुम्चिएको श्रम गन्तव्यको विस्तार गर्न नसक्दा विदेश जाने मात्र नभई म्यानपावरमा कार्यरत हजारौँ कर्मचारीसमेतले रोजगारी गुमाएका थिए ।",
      "link": "https://gorkhapatraonline.com/news/158632",
      "image": "https://gorkhapatraonline.com/storage/media/279553/conversions/baideshik-rojgar-bibhag-original-thumb.jpg"
    },
    {
      "slug": "158629",
      "title": "मर्यादित र सुरक्षित श्रमप्रति नेपाल प्रतिबद्ध : श्रममन्त्री",
      "timestamp": 1749513600000,
      "source": "gp",
      "content": "श्रम, रोजगार तथा सामाजिक सुरक्षामन्त्री शरतसिंह भण्डारीले नेपाल मर्यादित श्रमको एजेन्डाप्रति पूर्ण रूपमा प्रतिबद्ध रहेको बताउनुभएको छ ।",
      "longContent": "गोरखापत्र समाचारदाता काठमाडौँ, जेठ २७ गते । श्रम, रोजगार तथा सामाजिक सुरक्षामन्त्री शरतसिंह भण्डारीले नेपाल मर्यादित श्रमको एजेन्डाप्रति पूर्ण रूपमा प्रतिबद्ध रहेको बताउनुभएको छ । अन्तर्राष्ट्रिय श्रम सङ्गठन (आइएलओ) द्वारा आयोजित अन्तर्राष्ट्रिय श्रम सम्मेलन २०२५ को प्लेनरी सेसनलाई सम्बोधनका क्रममा श्रममन्त्री भण्डारीले सो कुरा बताउनुभएको हो । सोमबार जेनेभा, स्विट्जरल्यान्डमा आयोजित अन्तर्राष्ट्रिय श्रम सम्मेलन २०२५ को प्लेनरी सेसनलाई सम्बोधनका क्रममा श्रममन्त्री भण्डारीले सुरक्षित, मर्यादित र नैतिक श्रमको सर्तसहित निजी क्षेत्र, नागरिक समाज र विकास साझेदारको सहकार्यमा स्वदेश तथा वैदेशिक रोजगारीका लागि श्रमशक्ति तयार गरेको पनि जानकारी दिनुभयो ।  नेपालले द्विपक्षीय, क्षेत्रीय र बहुपक्षीय सहकार्यलाई निरन्तर सुदृढ गर्न प्रतिबद्धता व्यक्त गर्दै उहाँले भन्नुभयो, “हामी न्यायोचित र नैतिक आपूर्ति शृङ्खला, सिप मान्यता र श्रम गतिशील प्रशासनका लागि सक्रिय छौँ । अन्तर्राष्ट्रिय सहकार्यलाई हामी विकल्प नभई, साझा समृद्धि, समानता र शान्तितर्फको हाम्रो उत्तरदायित्वका रूपमा हेर्छौं ।”नेपालले समावेशी आर्थिक वृद्धि, गरिबी न्यूनीकरण र सामाजिक सुरक्षामा पहुँच विस्तारमा पछिल्ला केही वर्षदेखि उल्लेखनीय प्रगति गरेको उहाँले दाबी गर्नुभयो ।प्राकृतिक प्रकोप, कोभिड महामारीको दीर्घकालीन प्रभाव, संरचनागत श्रम बजारको समस्या र जलवायु परिवर्तनजन्य जोखिमबिच पनि यी उपलब्धि हासिल भएको उहाँले जानकारी गराउनुभयो । “विकास केवल वृद्धि मात्र होइन, न्याय र समानताको साथमा हुनु पर्छ । त्यसैले हाम्रो दृष्टिकोण ‘अधिकारसहितको रोजगारी, समावेशी विकास र गरिमायुक्त समृद्धि’ मा आधारित छ,” उहाँले भन्नुभयो । सरकारले रोजगारी सिर्जनालाई विकासको मूल आधारका रूपमा स्थापना गरेको बताउँदै उहाँले यस दशकलाई ‘आन्तरिक रोजगारी प्रवर्धन दशक’ घोषणा गरेको पनि जानकारी गराउनुभयो । सार्वजनिक–निजी साझेदारी तथा विकास सहकार्यमार्फत रोजगारप्रधान क्षेत्रमा लगानी वृद्धि गरिरहेको उहाँको भनाइ छ । “यसलाई सहयोग पु¥याउन हामीले राष्ट्रिय व्यावसायिक तालिम प्रतिष्ठानलाई पुनर्संरचना गर्दै भविष्य उन्मुख सिप विकास केन्द्र बनाएका छौँ,” श्रममन्त्री भण्डारीले भन्नुभयो, “डिजिटल, हरित र उद्यमशीलतामा आधारित सिपमा विशेष ध्यान दिइएको छ ।” उहाँका अनुसार नेपालले औपचारिक रोजगारी र योगदानमा आधारित सामाजिक सुरक्षा प्रणालीमा आधारित समग्र सुधार एजेन्डा अघि बढाइरहेको बताउँदै श्रम निरीक्षण, रोजगारी मिलान, सिप प्रोफाइलिङ, उद्योग दर्ता र श्रम विवाद समाधानका लागि एकीकृत प्रणाली स्थापना गरेको छ । श्रम आप्रवासन नेपालको विकास र अन्तर्राष्ट्रिय सहभागिताको एक महत्वपूर्ण पक्ष भएको बताउँदै उहाँले भन्नुभयो, “अब हामी आवश्यकताबाट प्रेरित श्रम आप्रवासनभन्दा अघि बढेर, सचेत, सशक्त र सम्मानजनक विकल्पको मोडेलतर्फ अगाडि बढ्न चाहन्छौँ ।”मन्त्री भण्डारीले योगदानमा आधारित सामाजिक सुरक्षा योजना अन्तर्गत स्वास्थ्य, प्रसूति, उद्धार तथा राहत, व्यावसायिक चोट, अपाङ्गता र पेन्सन सुविधा समेटिएको पनि जानकारी गराउनुभयो । सामाजिक न्यायको यात्रामा कसैलाई पनि पछाडि नछोड्ने सरकारको सङ्कल्प अनुसार असङ्गठित क्षेत्रका श्रमिक र फर्केका आप्रवासी श्रमिकलाई पनि समेट्न थालेको उहाँको भनाइ छ । सङ्घीय संरचना अनुरूप सरकार, श्रमिक र रोजगारदाता सबैको प्रतिनिधित्व रहने श्रम प्रशासन प्रणालीलाई प्रदेश र स्थानीय तहसम्म विस्तार गर्ने कार्य भइरहेको उहाँले बताउनुभयो । जेठ १९ देखि सुरु भएको सम्मेलन ३० गतेसम्म चल्ने छ । यसअघिका जारी सेसनमा मन्त्रालयका तर्फबाट सचिव डा. कृष्णहरि पुष्करले सहभागिता जनाउनुभएको थियो । सोही अवसरमा अन्तर्राष्ट्रिय श्रम सङ्गठनका महानिर्देशक गिल्बर्लट एफ. हाउङ्वो र मन्त्री भण्डारीबिच नेपालको श्रम बजार र श्रमशक्तिको विषयमा छलफल भएको छ । साउदी अरेबियाको अन्तर्राष्ट्रिय मामिला उपमन्त्री डा. तारिक अल हमदसँग नेपाल र साउदी अरबको श्रमसम्बन्धी विषयमा द्विपक्षीय छलफल गर्ने कार्यक्रम छ ।",
      "link": "https://gorkhapatraonline.com/news/158629",
      "image": "https://gorkhapatraonline.com/storage/media/279550/conversions/photo-ilo-original-thumb.jpg"
    },
    {
      "slug": "158628",
      "title": "‘औपचारिक अर्थतन्त्र विस्तारमा सुधार’",
      "timestamp": 1749513600000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्रप्रसाद ढकालले लगानी सहजीकरण र औपचारिक अर्थतन्त्र विस्तारमा नेपालले उल्लेख्य सुधार गरेको बताउनुभएको छ ।",
      "longContent": "गोरखापत्र समाचारदाताकाठमाडौँ, जेठ २७ गते । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले लगानी सहजीकरण र औपचारिक अर्थतन्त्र विस्तारमा नेपालले उल्लेख्य सुधार गरेको बताउनुभएको छ । स्विट्जरल्यान्डको जेनेभामा आयोजित ११३ औँ अन्तर्राष्ट्रिय श्रम सम्मेलनलाई सम्बोधन गर्दै अध्यक्ष ढकालले नेपालले गरेको पछिल्ला सुधार प्रस्तुत गर्नुभयो । अध्यक्ष ढकालले लगानीका लागि भएका कानुनी सुधार र नेपालमा रहेका अवसरबारे विश्व समुदायलाई जानकारी गराउनुभयो । नेपालमा रोजगारदाताको संस्थाका रूपमा रहेको महासङ्घका अध्यक्ष ढकालले नीतिगत सुधारसँगै नेपालको भौगर्भिक विविधता एवं भौगोलिक अवस्थितिले लगानीको पर्याप्त अवसर रहेको जानकारी गराउनुभयो । महासङ्घको आग्रहमा करिब ३० वटा लगानी सम्बद्ध कानुनमा परिमार्जन गरिएको र द्विपक्षीय लगानी सम्झौताको खाका तयार भएको जानकारी गराउँदै अध्यक्ष ढकालले नेपालमा अवसर खोज्न सहभागीलाई आग्रह गर्नुभयो । “नेपाल अति कम विकसित मुलुकबाट स्तरोन्नति हुन गइरहेको छ,” उहाँले भन्नुभयो, “तर पनि भारत, चीनलगायतका मुलुकमा नेपाली उत्पादनको भन्साररहित सुविधा कायमै रहने हुँदा नेपालमा थप अवसर कायमै रहने छ ।” उहाँले नेपालको भौगोलिक अवस्थितिका कारण कृषिजन्य उत्पादन, जलविद्युत्, पर्यटन क्षेत्रमा लगानीको प्रशस्त सम्भावना र अवसर रहेको बताउनुभयो ।नेपालको अर्थतन्त्रको औचारिकीकरणका लागि महासङ्घ, ट्रेड युनियन र सरकारले समिति बनाएर काम गरिरहेको अध्यक्ष ढकालले बताउनुभयो । यस्तै अध्यक्ष ढकालले प्राइभेट इक्विटी, भेन्चर क्यापिटल र जलवायु वित्तमा अन्तर्राष्ट्रिय सहभागिताका लागि आग्रह गर्नुभयो ।सम्मेलनमा विश्वका करिब १८७ मुलुकका सरकार, रोजगारदाता एवं ट्रेड युनियनका प्रतिनिधि सहभागी छन् ।",
      "link": "https://gorkhapatraonline.com/news/158628",
      "image": "https://gorkhapatraonline.com/storage/media/279549/conversions/3445-original-thumb.jpg"
    },
    {
      "slug": "158625",
      "title": "माथिल्लो मुगु कर्णालीको डिपिआरका लागि ‘ड्रिलिङ’",
      "timestamp": 1749513600000,
      "source": "gp",
      "content": "माथिल्लो मुगु कर्णाली जलविद्युत् आयोजनाको विस्तृत आयोजना प्रतिवेदन (डिपिआर) तयार पार्न ड्रिलिङ थालिएको छ ।",
      "longContent": "मुगु समाचारदातामुगु, जेठ २७ गते । माथिल्लो मुगु कर्णाली जलविद्युत् आयोजनाको विस्तृत आयोजना प्रतिवेदन (डिपिआर) तयार पार्न ड्रिलिङ थालिएको छ । एलिभेट इनर्जी प्रालिको प्रस्तावित आयोजनाका साइट भौगर्भिक इन्जिनियर सुरेन्द्र तिमिल्निाका अनुसार ३०६ मेगावाट बिजुली उत्पादन क्षमताको आयोजनाले स्थानीयलाई क्षमता अनुसारको रोजगार प्रदान गर्ने र आसपासमा सिँचाइका लागि ठुला परियोजना सञ्चालन गर्नेलगायतका लक्ष्य लिएको छ । तीन वर्षभित्रै डिपिआरको तयारी गर्ने उद्देश्यले छायानाथ रारा नगरपालिका–१२, लुम्सको गाँठे स्थानमा ड्रिलिङ भइरहेको छ । उक्त ड्रिलिङको लम्बाइ ३८५ मिटर रहेको छ । अहिलेसम्म १९ मिटरको काम सम्पन्न भएको जानकारी उहाँले दिनुभयो । मुगुमा जलविद्युत्, जलमार्ग र पर्यटन क्षेत्रको विकासका लागि पनि नवीनतम परियोजनाका रूपमा रहेको प्रस्तावित आयोजना मुगुको मुगुमकार्मारोङ गाउँपालिका र छायानाथ रारा नगरपालिकाको लुम्समा पर्छ ।आयोजनालाई भविष्यमा बहुद्देश्यीय परियोजना रहने उहाँले बताउनुभयो । जलविद्युत् उत्पादनमा अनियन्त्रित पानीलाई नियन्त्रण गरी उपयोग गर्ने र सिँचाइको सुविधा उपलब्ध गराउन महत्वपूर्ण हुने उहाँको भनाइ छ । तिमिल्सिनाका अनुसार जलाशयबाट पर्यटन, रोजगारी, माछापालन, स्थानीयलाई निर्माणका क्रममा र सम्पन्न भएपछि रोजगारी दिइने छ । समुदायलाई लाभान्वित हुने गरी कार्यक्रम गरिने र पुनर्बास र पुनस्र्थापनाको काम पनि हुने छ ।नेपाल विद्युत् प्राधिकरण शाखा मुगुका कार्यालय प्रमुख साजन ऐडीले माथिल्लो मुगु कर्णाली जलविद्युत् निर्माण गर्नु सकारात्मक रहेको बताउनुभयो । उहाँले परियोजनाका फाइदा बेफाइदाभन्दा पनि यसको व्यवस्थापन कसरी गर्ने भन्ने कुरा महत्वपूर्ण हुने बताउनुभयो । माथिल्लो मुगु कर्णाली जलविद्युत् योजना मुगुमकार्मारोङ गाउँपालिकाको रिउस अथवा पुलमा बाँध रहने प्रस्ताव छ । उक्त आयोजना बाँध आंशिक जलाशय (पिकिङ–आरओआर, पिआरओआर) का रूपमा निर्माण हुने छ । यो प्रकारको नदीमा बाँध निर्माण गरी दैनिक चार घण्टा पानी भण्डारण गरिन्छ । यसरी सञ्चित पानीबाट विद्युत्को उच्च माग भएको समयमा विद्युत् उत्पादनमा सञ्चालन गरी माग पूर्ति गर्ने प्रालिको योजना रहेको छ ।",
      "link": "https://gorkhapatraonline.com/news/158625",
      "image": "https://gorkhapatraonline.com/storage/media/279546/conversions/surung-mugu-hari-original-thumb.jpg"
    },
    {
      "slug": "158606",
      "title": "सङ्घीयताको दृष्टिकोणबाट बजेटः स्रोतसाधन वितरणमा एकपक्षीय, अधिकार हस्तान्तरणमा उदासिन",
      "timestamp": 1749427200000,
      "source": "gp",
      "content": "वित्तीय सङ्घीयता कार्यान्वयनका दृष्टिकोणले आगामी आर्थिक वर्ष २०८२–८३ को बजेट कमजोर रुपमा प्रस्तुत भएको टिप्पणी गरिएको छ ।",
      "longContent": "काठमाडौँ, जेठ २६ गते । वित्तीय सङ्घीयता कार्यान्वयनका दृष्टिकोणले आगामी आर्थिक वर्ष २०८२–८३ को बजेट कमजोर रुपमा प्रस्तुत भएको टिप्पणी गरिएको छ ।‘फेडेरालिज्म एन्ड लोकलाइजेसन सेन्टर’ले आज यहाँ ‘सङ्घीयताको दृष्टिमा आर्थिक वर्ष २०८२र८३ को बजेट’ विषयक छलफल आयोजना गरेको थियो । सो छलफलका वक्ताले अधिकार र स्रोतको उचित बाँडफाँट नहुँदा प्रदेश र स्थानीय तहले अझै प्रभावकारी रूपमा काम गर्न नसकेको अवस्थामा सङ्घीय बजेटमा सुधार नभएको बताए ।कार्यक्रममा जनता समाजवादी पार्टी [जसपा] नेपालका अध्यक्ष उपेन्द्र यादवले व्यवहारमा अझै एकात्मक शासन प्रणालीको झल्को दिने गरी आगामी आर्थिक वर्षको बजेट आएको बताउनुभयो । यादवले हालको वित्तीय सङ्घीयता प्रभावकारी रूपमा कार्यान्वयन हुन नसकेको धारणा राख्नुभयो । प्रदेश र स्थानीय सरकार श्रोत, जनशक्ति र अधिकारविहीन भइरहेको यादवको भनाइ छ । संविधानले दिएको अधिकारअनुसार स्थानीय तहको क्षमता विकास गर्नु पर्नेमा उल्टै उनीहरुलाई कमजोर बनाउने नीति केन्द्र सरकारले अख्तियार गरेको आरोप यादवको छ ।अध्यक्ष यादवले चालु बजेट प्रणालीप्रति असन्तोष जनाउँदै आगामी आवको बजेट विनियोजन पद्धति ‘शक्ति र पहुँचका आधारमा निर्देशित’ भएको टिप्पणी गर्नुभयो । “प्रधानमन्त्री र मन्त्रीको निर्वाचन क्षेत्रमा धेरै बजेट विनियोजन गरिन्छ तर अन्य क्षेत्रलाई बजेटै नदिने परिपाटी अझै हटेको छैन”, उहाँले भन्नुभयो । कार्यक्रममा पूर्वअर्थमन्त्री वर्षमान पुनले ‘प्रोजेक्ट बैङ्क’ अवधारणालाई प्रभावकारी ढङ्गले कार्यान्वयन नगरे सिङ्गो योजना व्यवस्थापन प्रक्रियामा समस्या देखिने बताउनुभयो । राजनीतिक अस्थिरता र संस्थागत कमजोरीका बीच परियोजना बैङ्कलाई विश्वासिलो र दीर्घकालीन संयन्त्रका रूपमा तयार पार्न चुनौतीपूर्ण हुने पुनको भनाइ छ ।“सरकारले तयार पारेको विभिन्न रणनीति र गुरुयोजनाका आधारमा आयोजना छानिनु पर्ने हो, तर व्यवहारमा नेता र मन्त्रीको व्यक्तिगत पहुँच र प्राथमिकताका योजना प्रोजेक्ट बैङ्कमा पर्ने हुन् कि भन्नेमा शङ्का छ । वर्तमान सरकारले बनाएको आयोजना बैङ्कलाई अर्को आउने सरकारले हटाउने हो कि भन्ने चिन्ता गर्नुपर्ने अवस्था छ”, पुनले भन्नुभयो । आगामी आर्थिक वर्षको बजेटमा रु तीन करोड भन्दा कम लागतका आयोजना नराखेको दाबी सरकारले गरिरहँदा एउटै शीर्षकमा धेरै आयोजना हालेर चलाखी गरिएको उहाँको भनाइ छ ।प्रतिनिधिसभा अन्तर्गतको अर्थ समितिका सभापति सन्तोष चालिसेले आगामी आर्थिक वर्ष २०८२-८३ को बजेटबारे समितिमा पटकपटक छलफल भएको र समितिबाट दिइएका सुझाव बजेटमा समेटिएको बताउनुभयो । उच्चस्तरीय आर्थिक सुधार सुझाव आयोगले दिएको नीति सिफारिसलाई समेत बजेटले समेट्ने प्रयास गरेको उल्लेख गर्दै उहाँले कार्यान्वयन पक्ष अझै चुनौतीपूर्ण रहेको बताउनुभयो । “सधैँ सङ्घको बजेटमा मात्र आश्रित भइराख्यो भने प्रदेश र स्थानीय तहको समस्या झन् बढ्दै जान्छ । उनीहरुले आफ्नो अधिकार क्षेत्रभित्रका प्राकृतिक स्रोतको अधिकतम उपयोग गरेर आर्थिक रूपमा स्वावलम्बी बन्न सक्नुपर्छ”, चालिसेले भन्नुभयो, “धेरैजसो प्रदेश र स्थानीय तह केन्द्रको अनुदानमा आश्रित छन्, जुन दीर्घकालीन हिसाबले व्यावहारिक र दिगो नीति होइन ।” सोही कार्यक्रममा राष्ट्रियसभा अन्तर्गतको विकास, आर्थिक मामिला तथा सुशासन समितिका सदस्य कमलादेवी पन्तले हालै प्रस्तुत बजेट समग्रमा सकारात्मक भए पनि यसको कार्यान्वयन र स्रोत व्यवस्थापन पक्षमा गम्भीर चुनौती रहेको टिप्पणी गर्नुभयो । उहाँले बजेटले अपेक्षित आर्थिक अनुशासन कायम गर्न नसकेको । “हरेक वर्ष महालेखापरीक्षकको प्रतिवेदनले देखाउने बेरुजुले हामी अझै पनि वित्तीय अनुशासनमा चुकिरहेका छौं भन्ने देखाउँछ,” पन्तले भन्नुभयो, “बजेटले दिगो विकासका लक्ष्य प्राप्तिको विषयलाई पनि आवश्यक प्राथमिकता दिन सकेको देखिँदैन । अब चार वर्षमा दिगो विकास लक्ष्य पूरा गर्न कठिन हुने देखिन्छ ।” उहाँले स्थानीय तहलाई साना तथा लघु उद्यममा केन्द्रित गर्नसके मात्र उत्पादन र उपभोग बढ्ने धारणा पन्तको थियो ।पूर्वसांसद दिलकुमारी थापा रावल [पार्वती]ले हाल प्रस्तुत बजेटले संविधान र सङ्घीयता कार्यान्वयनका मुख्य मुद्दालाई बेवास्ता गरेको टिप्पणी गर्नुभयो । उहाँले तहगत सरकारबीचको समन्वय अभाव र अन्तरमन्त्रालय सहकार्यको कमजोर अवस्थाले सङ्घीयताको उद्देश्य नै धरापमा पारेको बताउनुभयो । “सङ्घीयता कार्यान्वयनका लागि राजनीतिक दलको भूमिका महत्वपूर्ण हुन्छ । तर हामीकहाँ राजनीतिक सङ्घीयता मात्रै अगाडि बढेको देखिन्छ, प्रशासनिक र वित्तीय सङ्घीयता अझै अलमलमा छ,” उहाँले भन्नुभयो । राष्ट्रियसभाका पूर्वसांसद तथा फेडेरालिज्म एन्ड लोकलाइजेसन सेन्टरका अध्यक्ष डा खिमलाल देवकोटाले अहिलेको सङ्घीय संरचनाले संविधानको मर्म र भावना अनुरूप काम गर्न नसकेको टिप्पणी गर्नुभयो । संविधानले प्रदेश र स्थानीय तहलाई स्पष्ट रूपमा काम गर्ने अधिकार दिएको भए पनि कार्यान्वयनमा समस्या रहेको उहाँको भनाइ छ । उहाँका अनुसार वित्तीय हस्तान्तरणमा सङ्घीय भावना लागू हुन सकेको छैन ।“संविधानले प्रदेश र स्थानीय तहलाई अधिकार दिएको छ, तर राजस्व प्रणाली अझै पुरानै र केन्द्रीकृत ढाँचामै सीमित छ,” डा देवकोटाले भन्नुभयो, “सङ्घ सरकारले बजेटको सुरुवातमा समानीकरण अनुदानको व्यवस्था गरे पनि पछि जथाभावी कटौती हुने गरेको छ । अर्कोतर्फ सशर्त अनुदानको मात्रा अत्यधिक छ, जसले प्रदेश र स्थानीय तहको योजना छनोट गर्ने स्वतन्त्रता कमजोर बनाउँछ ।”   प्रतिनिधिसभा सदस्य तथा नेकपा ९एमाले० नेता योगेश भट्टराईले सङ्घीय शासन प्रणाली प्रभावकारी बनाउन विगतका अभ्यासबाट सिक्दै र थप परिष्कृत गर्दै लैजानुपर्ने धारणा व्यक्त गर्नुभयो । सांसद भट्टराईले अधिकांश राजनीतिक दल अझै पनि केन्द्रीकृत सोचबाट मुक्त हुन नसकेको बताउँदै सङ्घीयताको मर्म अनुसार समन्वय, सहकार्य र सहअस्तित्वको भावनाले काम गर्नुपर्नेमा जोड दिनुभयो । राष्ट्रिय योजना आयोगका उपाध्यक्ष प्राडा शिवराज अधिकारीले आगामी आर्थिक वर्ष २०८२-८३ को बजेट यथार्थपरक, गरिबी निवारण केन्द्रित र तीनै तहका सरकारसँग समन्वयमा तयार गरिएको दाबी गर्नुभयो । “सरकारले अर्थतन्त्रको वास्तविक आकार, वर्तमान आवश्यकता र उपलब्ध स्रोतलाई हेरेर बजेटको आकार निर्धारण गरेको हो”, उहाँले भन्नुभयो, “आगामी आर्थिक वर्षको बजेट गरिबी निवारण र सामाजिक न्याय प्रवर्द्धनमा केन्द्रित छ ।” प्रोजेक्ट बैङ्कको अवधारणा कार्यान्वयनमा आइसकेको अधिकारीले स्पष्ट पार्नुभयो । राष्ट्रिय प्राकृतिक स्रोत तथा वित्त आयोगका कार्यवाहक अध्यक्ष जुद्धबहादुर गुरुङले सरकारले आयोगको सिफारिसअनुसार वित्तीय हस्तान्तरण गरेको र बजेट सन्तुलित ढङ्गले आएको दाबी गर्नुभयो । उहाँका अनुसार हालको आवश्यकता अनुरूप बजेट आएको छ र प्राकृतिक स्रोतको भरपूर प्रयोग गर्न सके राजस्व वृद्धिमा टेवा पुग्नेछ । पूर्वसचिव विद्याधर मल्लिकले सङ्घीय सरकारले सार्वजनिक गरेको आगामी आर्थिक वर्षको बजेटले विपन्न नागरिक र गरिब वर्गलाई नजरअन्दाज गरेको टिप्पणी गर्नुभयो । विभिन्न अध्ययन तथा अनुसन्धानले स्थानीय तहको प्रभावकारी र्कााान्वयनका लागि समानीकरण अनुदानको अनुपात बढाउनुपर्ने देखिएको स्मरण गर्नुहुँदै मल्लिकले सशर्त अनुदानका शर्त घटाइनुपर्नेमा पनि जोड दिनुभयो ।प्रतिनिधिसभा सांसद कल्पना मियाँ कुसारीले नयाँ बजेटप्रति असन्तोष व्यक्त गर्दै ठूला व्यवसायी र व्यापारीलाई मात्रै सहयोग पुग्ने गरी बजेट आएको टिप्पणी गर्नुभयो । राष्ट्रियसभाका सांसद पुजा चौधरीले सङ्घीयता कार्यान्वयनमा देखिएको समस्याबारे तीनवटै तहले एकले अर्कोलाई दोषारोपण गर्ने गरेको बताउनुभयो । उहाँले बजेटको अनुगमन तथा मल्याङ्कनको काम पछि सङ्घ सरकारबाटै हुनुपर्नेमा जोड दिनुभयो । गाउँपालिका राष्ट्रिय महासङ्घ नेपालका महासचिव खिमबहादुर थापाले आगामी आर्थिक वर्षको बजेट अघिल्ला वर्षको तुलनामा सन्तुलित देखिएको बताउनुभयो । सङ्घीय बजेटमा रू तीन करोडभन्दा कम बजेटका आयोजना नराख्ने, आयोजना बैङ्कमार्फत कार्यान्वयन गर्ने, वृद्धभत्ता पाउने उमेर बढाउने जस्ता सकारात्मक पक्ष बजेटमा रहेको उहाँको भनाइ छ । कार्यक्रममा नेपाल नगरपालिका सङ्घका उपमहासचिव सुनिता डङ्गोलले वित्तीय सङ्घीयतामा ‘भर्टिकल इम्ब्यालेन्स’ रहेको टिप्पणी गर्नुभयो । उहाँका अनुसार अधिकांश स्थानीय सरकार सङ्घीय सरकारको अनुदानमा निर्भर रहने र आफ्ना स्रोतबाट योजना सञ्चालन गर्न असमर्थ छन् । जसकारण संस्थागत घरबहाल कर र साना तथा मझौला उद्यम दर्ता नवीकरणको जिम्मेवारी स्थानीय तहलाई सुम्पिनुपर्ने र यसले उनीहरुको राजस्व बढ्ने उहाँको तर्क छ ।",
      "link": "https://gorkhapatraonline.com/news/158606",
      "image": "https://gorkhapatraonline.com/storage/media/279526/conversions/sfdgnsfgnsf-original-thumb.jpg"
    },
    {
      "slug": "158595",
      "title": "राष्ट्रिय वाणिज्य बैँककाे शाखा कार्यालय ३०७ पुग्यो",
      "timestamp": 1749427200000,
      "source": "gp",
      "content": "राष्ट्रिय वाणिज्य बैँक लिमिटेडले देशको विभिन्न १० स्थानमा शाखा विस्तार गरी कारोबार शुभारम्भ गरेको छ । यो सँगै बैँकको शाखा कार्यालयको सङ्ख्या तीन सय सात पुगेको छ ।",
      "longContent": "काठमाडौँ, जेठ २६ गते । राष्ट्रिय वाणिज्य बैँक लिमिटेडले देशको विभिन्न १० स्थानमा शाखा विस्तार गरी कारोबार शुभारम्भ गरेको छ । यो सँगै बैँकको शाखा कार्यालयको सङ्ख्या तिन सय सात पुगेको छ । पछिल्लो समय धनुषाको शाखा कार्यालय नगराइन, स्याङ्जाको शाखा कार्यालय बयरघारी, कञ्चनपुरको शाखा कार्यालय झलारी, कैलालीको शाखा कार्यालय टिकापुर र  सुख्खड, काठमाडौँको शाखा कार्यालय कपन, रूपन्देहीको शाखा कार्यालय सैनामैना, दाङको शाखा कार्यालय देउखुरी, गोरखाको शाखा कार्यालय पालुङटार र सर्लाहीको शाखा कार्यालय हरिवन शाखा कार्यालयहरू विस्तार गरी कारोबार शुभारम्भ गरेको बैँकले जनाएको छ । हाल बैँकको सातै प्रदेश, ७७ वटै जिल्लामा ३०७ वटा शाखा कार्यालय, ३१२ वटा एटिएम र ७३ वटा  एक्सटेन्सन काउन्टर रहेको छ ।",
      "link": "https://gorkhapatraonline.com/news/158595",
      "image": "https://gorkhapatraonline.com/storage/media/279519/conversions/RBBL-Building-original-thumb.jpg"
    },
    {
      "slug": "158513",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1749427200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  जेठ२६ गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ९०, गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ७०, गोलभेँडा सानो (टनेल) प्रतिकिलो रु ८५, गोलभेँडा सानो (भारतीय) प्रतिकिलो रु ५०, आलु रातो प्रतिकिलो रु ४०, आलु रातो (भारतीय) प्रतिकिलो रु ३५, आलु रातो (मुडे) प्रतिकिलो रु ४०, प्याज सुकेको (भारतीय) प्रतिकिलो रु ४०, गाजर (लोकल) प्रतिकिलो रु ६५, गाँजर ताराई रु ४५, बन्दा (लोकल) प्रतिकिलो रु २२, काउली स्थानीय प्रतिकिलो रु ६५, मूला रातो प्रतिकिलो रु ३५, मूला सेतो (लोकल) प्रतिकिलो रु ३४, सेतो मूला (हाइब्रिड) प्रतिकिलो रु ४०, भन्टा लाम्चो प्रतिकिलो रु २५, भन्टा डल्लो प्रतिकिलो रु ३५, तने बोडी प्रतिकिलो रु ५०, मकै बोडी प्रतिकिलो रु ७० कायम भएको छ । यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु ५०, घिउ सिमी (हाइब्रिड) प्रतिकिलो रु ५०, घिउ सिमी राजमा मूल्य प्रतिकिलो रु १२०, भटमास कोसा प्रतिकिलो रु १४०, तीतो करेला प्रतिकिलो रु ५०, लौका प्रतिकिलो रु ४०, परबर (लोकल) प्रतिकिलो रु ५०, परबर (तराई) प्रतिकिलो रु ५०, चिचिण्डो प्रतिकिलो रु ३०, घिरौला प्रतिकिलो रु ४५, झिगुनी प्रतिकिलो रु ६०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु २५, भिण्डी प्रतिकिलो रु ४५ कायम गरिएको छ । यस्तै, सखरखण्ड प्रतिकिलो ७०, पिँडालु प्रतिकिलो रु १२०, स्कूस प्रतिकिलो रु ७०,  रायोसाग प्रतिकिलो रु ४०, पालुङ्गो साग प्रतिकिलो रु ४५, तोरीको साग रु २५, प्याज हरियो प्रतिकिलो रु ६०, च्याउ (कन्य) प्रतिकिलो रु २००, च्याउ (डल्ले) प्रतिकिलो रु ३५०, कुरिलो प्रतिकिलो रु ३५०, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ८५, चुकुन्दर प्रतिकिलो रु ८०, रातो बन्दा प्रतिकिलो रु ७०, जिरीको साग प्रतिकिलो रु ९०, ग्याठकोभी प्रतिकिलो रु ६०, सेलरी प्रतिकिलो रु १२०, पार्सले प्रतिकिलो रु ४००, सौफको साग प्रतिकिलो रु १००, पुदिना प्रतिकिलो रु ११०, गान्टेमूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु १८५, अनार प्रतिकिलो रु ३५०, आँप (माल्द) प्रतिकिलो रु ६५, आँप (दशहरी) प्रतिकिलो रु ७५, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १८०, काँक्रो (लोकल) प्रतिकिलो रु ५५, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ६५, मेवा (नेपाली) प्रतिकिलो रु ११०, लिची (लोकल) प्रतिकिलो रु १४०, लिची (भारतीय) प्रतिकिलो रु २२० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ४०, खुर्सानी हरियो (बुलेट) प्रतिकिलो रु ४०, खुर्सानी हरियो (माछे) प्रतिकिलो रु ५०, खुर्सानी हरियो (अकबरे) प्रतिकिलो रु ३००, भेडेखुर्सानी प्रतिकिलो रु १००, हरियो धनियाँ प्रतिकिलो रु ३०, लसुन सुकेको चाइनिज प्रतिकिलो रु २२०, लसुन सुकेको नेपाली प्रतिकिलो रु १८०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ ।  रासस",
      "link": "https://gorkhapatraonline.com/news/158513",
      "image": "https://gorkhapatraonline.com/storage/media/279346/conversions/adrhs-original-thumb.jpg"
    },
    {
      "slug": "158500",
      "title": "कृषि उपजको निर्यातमा सहजीकरण गर्न आग्रह",
      "timestamp": 1749427200000,
      "source": "gp",
      "content": "कृषि तथा पशुपन्छी विकासमन्त्री रामनाथ अधिकारी र संयुक्त राष्ट्र सङ्घीय खाद्य तथा कृषि सङ्गठन (एफएओ) का विशेष प्रतिनिधि डयानियल गुस्टाफसनबिच भेटवार्ता भएको छ ।",
      "longContent": "गोरखापत्र समाचारदाताकाठमाडौँ, जेठ २६ गते । कृषि तथा पशुपन्छी विकासमन्त्री रामनाथ अधिकारी र संयुक्त राष्ट्र सङ्घीय खाद्य तथा कृषि सङ्गठन (एफएओ) का विशेष प्रतिनिधि डयानियल गुस्टाफसनबिच भेटवार्ता भएको छ ।मन्त्री अधिकारीले नेपालको प्रमुख विकास साझेदारका रूपमा एफएओले काम गरेको र सन् २०१५ पछि नेपालको विकास एजेन्डामा पोषण र खाद्य सुरक्षालाई मूल प्रवाहीकरणमा ल्याउनका लागि महत्वपूर्ण भूमिका निर्वाह गरेको बताउनुभयो ।नेपालको कृषि क्षेत्रको विकासका लागि एफएओद्वारा सञ्चालित परियोजनामार्फत खाद्य र पोषण सुरक्षा, दिगो प्राकृतिक स्रोतको व्यवस्थापन, जलवायु उत्थानशीलताको विकास, आल्पकालीन अवस्थाको तयारी एवं ग्रामीण महिलाको आर्थिक उत्थान र सबलीकरणमा योगदान पुर्‍याउने अपेक्षा गर्नुभयो । मन्त्री अधिकारीले एफएओको प्राविधिक विज्ञता र अनुभवलाई नयाँ कार्यक्रममार्फत कृषकसम्म सुरक्षित, पर्यावरणमैत्री र विज्ञानमा आधारित ज्ञान पुर्‍याउने दिशामा सहकार्य गर्न मन्त्रालय इच्छुक रहेको बताउनुभयो । नेपालबाट उत्पादन हुने कृषि उत्पादनलाई विभिन्न देशमा निर्यात गर्न सहजीकरणका लागि क्वारेन्टाइन तथा विषादी व्यवस्थापनलगायतका क्षेत्रमा र कृषि वस्तुको भौगोलिक साङ्केतीकरणमा एफएओको सहयोगको निरन्तरताको अपेक्षा गर्नुभयो । भेटवार्तामा एफएओका विशेष प्रतिनिधि गुस्टाफसनले जलवायु परिवर्तनका कारण कृषिक्षेत्रका विभिन्न पक्षलाई असर पारेको र नेपाल जस्ता देशलाई समस्या पारेको उल्लेख गर्दै जलवायु अनुकूलनका कार्यक्रममार्फत यस्ता चुनौतीको सामना गर्न जरुरी रहेको बताउनुभयो ।",
      "link": "https://gorkhapatraonline.com/news/158500",
      "image": "https://gorkhapatraonline.com/storage/media/279333/conversions/press-meet-cover-original-thumb.jpg"
    },
    {
      "slug": "158499",
      "title": "‘धितोपत्र बोर्ड दबाब र प्रभावमा पर्नु हुन्न’",
      "timestamp": 1749427200000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले पुँजी परिचालनमार्फत आर्थिक समृद्धि हासिल गर्न आगामी दिनमा थप क्रियाशीलता लिन नेपाल धितोपत्र बोर्डलाई निर्देशन दिनुभएको छ ।",
      "longContent": "गोरखापत्र समाचारदाताकाठमाडौँ, जेठ २६ गते । उपप्रधानमन्त्री एवं अर्थमन्त्री विष्णुप्रसाद पौडेलले पुँजी परिचालनमार्फत आर्थिक समृद्धि हासिल गर्न आगामी दिनमा थप क्रियाशीलता लिन नेपाल धितोपत्र बोर्डलाई निर्देशन दिनुभएको छ ।धितोपत्र बोर्ड ३३ औँ वर्ष प्रवेशका अवसरमा आइतबार राजधानीमा आयोजित वार्षिकोत्सव कार्यक्रममा मन्त्री पौडेलले बोर्डले लगानीकर्ताको लगानी सुरक्षा र सुरक्षित कारोबारका लागि धितोपत्र बजारलाई आधुनिक एवं प्रविधिमैत्री बनाउन आग्रह गर्नुभयो ।धितोपत्र बजारमा कारोबार लागत घटाउने, लगानीकर्ता शिक्षा तथा सचेतना अभिवृद्धि गर्ने, संस्थागत क्षमता अभिवृद्धि र नियामकीय सक्षमता विकास गर्ने दिशामा समेत परिणाममुखी सक्रियता लिन पनि बोर्डको ध्यानाकर्षण गराउनुभयो ।पुँजी बजारलाई सरकारले प्राथमिकतामा राखेर बजेट ल्याएको भन्दै उहाँले सरकार पुँजी बजारको विकास र विस्तारमा सकारात्मक रहेको पनि बताउनुभयो ।धितोपत्र बोर्ड कुनै प्रभाव र दबाबमा पर्न नहुनेमा जोड दिँदै अर्थमन्त्री पौडेलले सोही अनुसार काम अगाडि बढाउन बोर्डलाई आग्रह गर्नुभयो ।बोर्डका कामकारबाहीमा गुणात्मक सुधार चाहेको भन्दै उहाँले बजेटमा सम्बोधन भएका विषयलाई कार्यान्वयनमा लैजान बोर्डलाई आग्रह गर्नुभयो । कुनै पनि प्रभाव र दबाबभन्दा माथि उठेर नेपालको पुँजी बजारलाई माथि लैजाने गरी अहिलेको नेतृत्व र टिमले भूमिका निर्वाह गर्नुपर्नेमा उहाँको जोड थियो ।पुँजी बजारको कारोबारमा पारदर्शिताका लागि इन्साइडर ट्रेडिङलगायत अन्य विकृति हुन नसक्ने गरी बोर्डले कामकारबाही अघि बढाउनुपर्नेतर्फ उहाँले बोर्डको ध्यानाकर्षण गराउनुभयो ।विभिन्न मुलुकमा पुँजी बजारका नयाँ नयाँ उपकरण प्रयोग भइरहेकोतर्फ ध्यानाकर्षण गराउँदै उहाँले नेपालमा के, कस्ता उपयुक्त उपकरण कसरी प्रयोगमा ल्याउन सकिन्छ भन्नेतर्फ लाग्न सुझाव दिनुभयो ।बोर्डका अध्यक्ष सन्तोषनारायण श्रेष्ठले धितोपत्र बजारको विश्वसनीयता कायम राख्दै पुँजी बजारको विकास तथा विस्तार गर्न बोर्ड सधैँ प्रतिबद्ध रहेको बताउनुभयो । पुँजी बजारलाई स्वच्छ, पारदर्शी तथा भरपर्दो बनाई लगानीकर्ताको हकहित संरक्षण गर्न र धितोपत्र बजारलाई आधुनिक प्रविधिमैत्री बनाई लगानीका दीर्घकालीन अवसर प्रदान गरी अर्थतन्त्रमा उत्पादन, रोजगार तथा आम्दानीमा वृद्धि गर्ने मार्गतर्फ अग्रसर रहेको उहाँले बताउनुभयो । बोर्डले संस्थागत सुदृढीकरणका लागि प्रविधिमैत्री प्रणाली लागु गरी नियमन तथा सुपरिवेक्षणको काम प्रभावकारी रूपमा कार्यान्वयन गरिने प्रतिबद्धतासमेत उहाँले व्यक्त गर्नुभयो । लगानीकर्ता शिक्षा तथा सचेतना अभिवृद्धि गर्ने कार्यलाई थप महìवका साथ कार्यान्वयन गरिने बताउनुभयो ।",
      "link": "https://gorkhapatraonline.com/news/158499",
      "image": "https://gorkhapatraonline.com/storage/media/279332/conversions/1731738514-1yIf8-original-thumb.jpg"
    },
    {
      "slug": "158498",
      "title": "दर्तावाल करदाता अठसट्ठी लाख",
      "timestamp": 1749427200000,
      "source": "gp",
      "content": "चालु आर्थिक वर्ष २०८१/८२ को चैत मसान्तसम्ममा पाँच लाख ७३ हजार ६८२ नयाँ करदाता थपिएका छन् । अर्थ मन्त्रालयले आइतबार सार्वजनिक गरेको विवरण अनुसार व्यक्तिगत, व्यावसायिक र अग्रिम कर कट्टीतर्फ गरी यी करदाताले नयाँ स्थायी लेखा नम्बर (प्यान) लिएका हुन् ।",
      "longContent": "गोरखापत्र समाचारदाताकाठमाडौँ, जेठ २६ गते । चालु आर्थिक वर्ष २०८१/८२ को चैत मसान्तसम्ममा पाँच लाख ७३ हजार ६८२ नयाँ करदाता थपिएका छन् । अर्थ मन्त्रालयले आइतबार सार्वजनिक गरेको विवरण अनुसार व्यक्तिगत, व्यावसायिक र अग्रिम कर कट्टीतर्फ गरी यी करदाताले नयाँ स्थायी लेखा नम्बर (प्यान) लिएका हुन् ।विवरण अनुसार थपिनेमा सबैभन्दा धेरै व्यक्तिगततर्फ मात्रै चार लाख ८० हजार ७० जना छन् । व्यावसायिकv ९१ हजार ७३३ करदाता थपिएर कुल २० लाख ३५ हजार ८७४ पुगेको देखिएको छ । गएको असार मसान्तसम्म यो सङ्ख्या १९ लाख ४४ हजार १०१ थियो । अग्रिम कर कट्टी सुविधासहितको प्यान (डब्लु–प्यान) लिनेको सङ्ख्या एक हजार ८३९ मात्रै थपिएको छ । यस अनुसार नेपालमा गत चैत मसान्तसम्म कुल ६७ लाख ९९ हजार ८१५ पुगेको छ । चैतसम्म व्यक्तिगत प्यान लिनेको सङ्ख्या ४७ लाख २८ हजार ७४४ पुगेको छ । व्यावसायिकतर्फ २० लाख ३५ हजार ८७४ पुगेको छ । डब्लुप्यान लिनेको सङ्ख्या ३५ हजार १३७ छ । करदाता दर्ता विवरण अनुसार मूल्य अभिवृद्धि करतर्फ १८ हजार ५६१ थपिएर तीन लाख ४५ हजार ९७८ पुगेको छ भने एक्साइजतर्फ छ हजार ८९६ थपिएर एक लाख २४ हजार २६४ पुगेको अर्थ मन्त्रालयले जनाएको छ ।",
      "link": "https://gorkhapatraonline.com/news/158498",
      "image": "https://gorkhapatraonline.com/storage/media/279331/conversions/artha-matralaya-original-thumb.jpg"
    },
    {
      "slug": "158497",
      "title": "सुन र गहनामा लगाइएको करले व्यवसायी र उपभोक्ता मारमा",
      "timestamp": 1749427200000,
      "source": "gp",
      "content": "सुनमा लगाइएको दोहोरो करले उपभोक्ता र व्यवसायी दुवैलाई प्रत्यक्ष असर परेको छ । सरकारले आगामी आर्थिक वर्ष २०८२/८३ देखि सुनका गरगहनामा १३ प्रतिशत मूल्य अभिवृद्धि करका अतिरिक्त दुई प्रतिशत विलासिता करसमेत लगाउने भएको छ ।",
      "longContent": "काठमाडौँ, जेठ २६ गते । सुनमा लगाइएको दोहोरो करले उपभोक्ता र व्यवसायी दुवैलाई प्रत्यक्ष असर परेको छ । सरकारले आगामी आर्थिक वर्ष २०८२/८३ देखि सुनका गरगहनामा १३ प्रतिशत मूल्य अभिवृद्धि करका अतिरिक्त दुई प्रतिशत विलासिता करसमेत लगाउने भएको छ ।आव २०८२/८३ को बजेटमार्फत सुन चाँदीमा दुई प्रतिशत विलासिता कर, हिरा जुवाहरत र पत्थरमा १३ प्रतिशत मूल्य अभिवृद्धि कर (भ्याट) लाग्ने भएपछि व्यवसायी र उपभोक्ता दुवैलाई प्रत्यक्ष असर पर्न गएको हो । विलासिताका करका कारण सुनका गहना खरिद थप महँगो हुने भएको छ । यसले बजारमा सुनको कारोबार घट्न थालेपछि व्यवसायीलाई समेत असर पर्न गएको हो । चालु आव २०८१/८२ को बजेटमा १० लाख रुपियाँ बराबरको गहनाको कारोबार गर्दा दुई प्रतिशत विलासिता कर लाग्ने गरेको थियो । आगामी आवको बजेटमार्फत जुनसुकै परिमाणमा सुन गहनाको कारोबार गर्दा दुई प्रतिशत विलासिताको कर लाग्ने व्यवस्था गरिएको छ । सुनचाँदी व्यवसायी महासङ्घका पूर्वअध्यक्ष तेजरत्न शाक्यले सुनमा लगाइएको विलासिता करले उपभोक्ता र व्यवसायीलाई सिधै मार परेको बताउनुभयो । सरकारले राजस्व सङ्कलन गर्ने नाममा सुनको कारोबारमा दोहोरो कर लगाउँदा व्यवसाय सञ्चालन गर्न नसक्ने अवस्थामा रहेको शाक्यको भनाइ छ ।“सुनको मूल्य बढेर दुई लाखनजिक पुगेर बजारमा माग नभई कारोबार नै घटेको अवस्था छ,” शाक्यले भन्नुभयो “यस्तो अवस्थामा थप विलासिता कर लगाउँदा सुनचाँदी व्यवसाय बन्द गर्नुपर्ने अवस्था भएकाले तत्काल सरकारले यसलाई पुनर्विचार गरेर तत्काल हटाउनु पर्छ ।” महासङ्घका अनुसार पछिल्लो समय अन्तर्राष्ट्रिय बजारमा सुनको मूल्य बढ्दा त्यसको प्रभावले स्थानीय बजारमा सुनको कारोबार ९० प्रतिशतले घटेको छ । निरन्तर मूल्य बढेका कारण बजारमा सुनको माग दैनिक पाँचदेखि १० किलो पनि नभएको शाक्यले बताउनुभयो । उहाँले भन्नुभयो “आवश्यक पर्नेले पुराना गहना ल्याएर थपेर नयाँ लिएर जाने गरेको र यस्तो अवस्थामा करले थप मार पारेको छ ।” हाल मुख्य मुख्य सहरका पसलमा फाट्टफुट्ट सुनको कारोबार भए पनि भित्री सुन पसल भने ठप्प अवस्थामा रहेको व्यवसायीको भनाइ छ । महासङ्घका अनुसार निरन्तर सुनको मूल्य बढ्दै जानु, उपभोक्ताको क्रयशक्ति न्यून हुँदा सुनचाँदीको कारोबार बढ्न सकेको छैन । अन्तर्राष्ट्रिय बजारमा सुनको मूल्य बढ्दा त्यसको प्रभाव स्थानीय बजारमा पर्न गएको हो । विलासिता कर र भ्याट हटाउन माग यसैबिच नेपाल सुनचाँदी व्यवसायीले सुनचाँदीमा लगाइएको विलासिता कर र भ्याट खारेजीको माग गर्दै आइतबार प्रदर्शन गरेका छन् । आगामी आवको बजेटमा सुनचाँदीमा दुई प्रतिशत विलासिता कर र हिरा जुवाहरत र पत्थरको १३ प्रतिशत भ्याट लगाइएकोमा सो कर खारेजीको माग गर्दै व्यवसायी विरोधमा उत्रेका हुन् । ‘सुनमा लगाइएको दुई प्रतिशत विलासिता कर खारेज गर, हिरा जुवाहरत पत्थरमा लगाएको १३ प्रतिशत भ्याट खारेज गर, उपभोक्ता, कर्मचारी, कालिगडमैत्री ऐन तुरुन्त जारी गर’ जस्ता नारा लेखिएका ब्यानर र प्लेकार्ड बोकेर व्यवसायी प्रदर्शनमा उत्रिएका थिए ।मूल्य तीन हजार घट्योसाताको पहिलो दिन आइतबार सुनको मूल्य तोलामा तीन हजार रुपियाँले घटेको छ । निरन्तर बढ्दै गएको सुनको मूल्य आइतबार घटेर प्रतितोला एक लाख ९० हजार सात सय रुपियाँ कारोबार भएको महासङ्घले जनाएको छ । गत शुक्रबार प्रतितोला सुनको मूल्य एक लाख ९३ हजार सात सय रुपियाँमा कारोबार भएको थियो । यस्तै आइतबार चाँदीको मूल्यसमेत सामान्य घटेर प्रतितोला दुई हजार १४५ रुपियाँमा कारोबार भएको महासङ्घले जनाएको छ ।",
      "link": "https://gorkhapatraonline.com/news/158497",
      "image": "https://gorkhapatraonline.com/storage/media/279330/conversions/344-original-thumb.jpg"
    },
    {
      "slug": "158495",
      "title": "‘टेक एन्ड पे’ हटाऊ : उत्पादक, त्यसले असर गर्दैन : अर्थमन्त्री",
      "timestamp": 1749427200000,
      "source": "gp",
      "content": "स्वतन्त्र ऊर्जा उत्पादकको संस्था नेपाल (इप्पान) ले उपप्रधानमन्त्री एवं अर्थमन्त्री विष्णु पौडेललाई भेट गरी बजेटबाट ‘टेक एन्ड पे’ को प्रावधान हटाउन माग गरेको छ ।  अर्थ मन्त्रालयमा आइतबार भएको भेटमा मन्त्री पौडेलले भने बजेटको उक्त बुँदाले ऊर्जा उत्पादनमा कुनै पनि अप्ठ्यारो नपर्ने जिकिर गर्नुभएको थियो । उत्पादकहरूले भने उक्त बुँदाले जलविद्युत्को क्षेत्रमा थप लगानी नै नआउने दाबी गर्दै जसरी पनि सच्याउन आग्रह गरे ।",
      "longContent": "गोरखापत्र समाचारदाताकाठमाडौँ, जेठ २६ गते । स्वतन्त्र ऊर्जा उत्पादकको संस्था नेपाल (इप्पान) ले उपप्रधानमन्त्री एवं अर्थमन्त्री विष्णु पौडेललाई भेट गरी बजेटबाट ‘टेक एन्ड पे’ को प्रावधान हटाउन माग गरेको छ ।अर्थ मन्त्रालयमा आइतबार भएको भेटमा मन्त्री पौडेलले भने बजेटको उक्त बुँदाले ऊर्जा उत्पादनमा कुनै पनि अप्ठ्यारो नपर्ने जिकिर गर्नुभएको थियो । उत्पादकहरूले भने उक्त बुँदाले जलविद्युत्को क्षेत्रमा थप लगानी नै नआउने दाबी गर्दै जसरी पनि सच्याउन आग्रह गरे ।छलफलमा इप्पानका अध्यक्ष गणेश कार्कीले ‘टेक एन्ड पे’ मा मात्रै विद्युत् गर्ने बुँदाले जलविद्युत् आयोजनामा बैङ्कले लगानी नगर्ने हुँदा कोही पनि प्रवर्धक पिपिएका लागि विद्युत् प्राधिकरणमै नजाने स्पष्ट पार्नुभएको थियो । उहाँले आयोजना अध्ययनका लागि अनुमतिपत्र लिएर काम गर्दा भएको खर्च राज्यले फिर्ता गरे प्रवर्धकले आयोजनाको लाइसेन्स सरकारलाई नै फिर्ता गर्ने बताउनुभएको थियो । कार्कीका अनुसार अर्थमन्त्रीले ‘टेक एन्ड पे’ हुँदा कुनै समस्या आए सहजीकरण गर्न मन्त्रालय तयार रहने बताउनुभएको थियो । “मन्त्रीज्यूले ‘टेक एन्ड पे’ हुँदा कुनै समस्या पर्दैन समस्या आए हामीले सहजीकरण गर्छौं भन्नुभयो,” कार्कीले भन्नुभयो, “तर हामीले ‘टेक एन्ड पे’ नै चाहिन्छ भनेपछि उहाँले पुनर्विचार गर्ने आसय जनाउनुभयो ।” अर्थमन्त्री पौडेलले निजी क्षेत्रलाई निरुत्साहित गर्ने आफ्नो मनसाय नरहेको बताउनुभयो ।छलफलमा इप्पानका वरिष्ठ उपाध्यक्ष मोहनकुमार डाँगीले बजेटमा ‘टेक एन्ड पे’ को प्रावधान राख्दा २०७५ सालदेखि पिपिए हुने आशामा पाइप लाइनमा बसेका प्रवर्धक निकै निराश भएकाले उक्त शब्द हटाउनै पर्ने अडान राख्नुभयो ।इप्पानका उपाध्यक्ष उत्तम भ्लोनले निजी क्षेत्रले व्यापारको अनुमति नपाएको अवस्थामा ‘टेक एन्ड पे’ प्रावधान ल्याउनै नहुने बताए । विद्युत् उत्पादन र व्यापारको अनुमति निजी क्षेत्रले पाए आफैँ बजार खोजेर आयोजना बनाउन सक्ने भए पनि अहिले विद्युत् प्राधिकरण एकल खरिदकर्ता रहेको अवस्थामा ‘टेक एन्ड पे’ ल्याउनु भनेको निजी क्षेत्रको ढोका बन्द गर्नु सरह भएको उहाँको भनाइ थियो । इप्पानका उपमहासचिव प्रकाश दुलालले ‘टेक एन्ड पे’ को पिपिए भए बैङ्कले लगानी नगर्ने हुँदा त्यस्तो पिपिए गर्नु अर्थहीन हुने औँल्याउनुभएको थियो । अहिले अध्ययनको चरणमा रहेका र पिपिएका लागि निवेदन दिएका गरी १७ हजार मेगावाट क्षमताका ३५० भन्दा बढी नदी प्रवाही आयोजनाको भविष्य अन्योलमा परेको जिकिर इप्पानको छ । यसबाट ती आयोजनाको अध्ययनमा खर्च भएको ६६ अर्ब रुपियाँ पनि डुब्ने अवस्था आएको आकलन उसको छ ।ऊर्जामन्त्री दीपक खड्काले उक्त प्रस्ताव ऊर्जा मन्त्रालयले नगरेको र त्यसमा आफ्नो आपत्ति रहेको बताइसक्नुभएको छ भने इप्पानले उक्त बुँदा नसच्याए चरणबद्ध आन्दोलन गर्ने घोषणा गरिसकेको छ ।  सम्झौताका लागि पत्राचारनेपाल विद्युत् प्राधिकरणले विद्युत् खरिदबिक्री सम्झौता (पिपिए) गर्न आउन जलविद्युत् प्रवर्धक कम्पनीलाई पत्राचार गरेको छ । प्राधिकरणले गत वैशाख ३० गते थप ५४ जलविद्युत् आयोजनाबाट चार हजार ८६५ मेगावाट विद्युत् प्राप्त गर्ने गरी विद्युत् खरिद सम्झौता पिपिए गर्ने निर्णय गरको थियो । यीमध्ये ३८ आयोजना जलप्रवाही (आरओआर) छन् ।दिइएको ३० दिने सूचना अनुसार नै प्राधिकरणले चार दिनभित्र आवश्यक कागजातसहित आउन आइतबार पत्राचार गरेको हो । प्राधिकरणले गत चैत १२ गतेसम्म ग्रिड कनेक्सन एग्रिमेन्ट भएका विद्युत् आयोजनाको विद्युत् पिपिए गर्ने निर्णय गरेको थियो । सूचनामा उत्पादित विद्युत् आपूर्तिका लागि प्रसारण लाइन तथा सबस्टेसन पूर्वाधार उपलब्ध भएका आयोजनालाई प्राथमिकता दिने उल्लेख छ ।",
      "link": "https://gorkhapatraonline.com/news/158495",
      "image": "https://gorkhapatraonline.com/storage/media/279328/conversions/1749183844-IpWQh-original-thumb.jpg"
    },
    {
      "slug": "158493",
      "title": "फेरि देखियो ‘लम्पी स्किन’",
      "timestamp": 1749427200000,
      "source": "gp",
      "content": "दुई वर्षअघि महामारीको रूप लिएको ‘लम्पी स्किन’ को सङ्क्रमण अघिल्लो वर्ष कम भए पनि यस वर्ष फेरि देखिन थालेको छ । पशुसेवा विभागले ‘लम्पी स्किन’ सङ्क्रमणबाट पशुधनमा हुन सक्ने सम्भावित जोखिमलाई हेरेर पूर्वतयारीमा जुट्न प्रदेश र स्थानीय तहलाई अनुरोध गरेको छ ।",
      "longContent": "काठमाडौँ, जेठ २६ गते । दुई वर्षअघि महामारीको रूप लिएको ‘लम्पी स्किन’ को सङ्क्रमण अघिल्लो वर्ष कम भए पनि यस वर्ष फेरि देखिन थालेको छ । पशुसेवा विभागले ‘लम्पी स्किन’ सङ्क्रमणबाट पशुधनमा हुन सक्ने सम्भावित जोखिमलाई हेरेर पूर्वतयारीमा जुट्न प्रदेश र स्थानीय तहलाई अनुरोध गरेको छ । वर्षाको समयमा सबैभन्दा धेरै ‘लम्पी स्किन’ को सङ्क्रमण देखिने भएकाले विभागले खोप सात वटा नै प्रदेशमा पठाएको छ । पशुसेवा विभागका महानिर्देशक डा. रामनन्दन तिवारीले खरिद भएको १४ लाख ६० हजार डोज खोपमध्ये १० लाख डोज खोप सात वटा नै प्रदेशमा पठाएको जानकारी दिनुभयो । चार लाख डोज खोप भने केन्द्रमा नै राखिएको छ । विभागमा कार्यरत डा. नवराज श्रेष्ठले प्रदेशको मागका आधारमा खोप उपलब्ध गराइएको प्रदेशले जिल्लामा पुर्‍याएर स्थानीय तहमा रहेका पशु स्वास्थ्यकर्मीले किसानको घर घरमा पुगेर खोप लगाउने उहाँले बताउनुभयो । देशका विभिन्न स्थानमा ‘लम्पी स्किन’ रोगको सङ्क्रमण देखिन थालेकाले समयमै खोप लगाएर पशुधनमा हुने जोखिम कम गर्न आवश्यक रहेको महानिर्देशक तिवारीले उल्लेख गर्नुभयो । लामखुट्टे, झिँगा र किर्नाको टोकाइबाट पशुमा ‘लम्पी स्किन’ सर्ने भएकाले सरसफाइमा विशेष ध्यान पुर्‍याउन विभागले अनुरोध गरेको छ । “अहिले ठुलो सङ्ख्यामा सङ्क्रमण देखिएको छैन, पूर्वतयारी गर्न विभागले प्रदेश र स्थानीय सरकारसँग समन्वय गरिरहेको छ,” उहाँले भन्नुभयो । अघिल्लो दिनसम्म सामान्य रहेका गाईभैँसीको छालामा एकदेखि पाँच सेन्टिमिटरको साह्रो र गोलो गाँठा आउने, मुख र नाकमा घाउ हुने, आँखा र नाकबाट अत्यधिक मात्रामा तरल पदार्थ निस्किएमा पशु प्राविधिकलाई बोलाउन आवश्यक हुने पशु चिकित्सक मणिप्रसाद दाहालले बताउनुभयो । दाहालले भन्नुभयो, “गाईभैँसीलाई हुने एकदमै सङ्क्रामक रोग हो, यो । त्यसैले निकै सावधानी अपनाउनु पर्छ ।” उहाँले लामखुट्टे, झिँगा र किर्नाको टोकाइबाट पशुमा ‘लम्पी स्किन’ सर्ने भएकाले सरसफाइमा विशेष ध्यान पुर्‍याउन आवश्यक रहेको बताउनुभयो । उहाँले खोपले पनि सङ्क्रमण रोक्न प्रभावकारी भूमिका खेल्ने बताउनुभयो । यो अवस्थामा सङ्क्रमित गाईभैँसीको ओसारपसार, सामुदायिक चरन क्षेत्रको प्रयोग गर्न नहुने बताउनुभयो । “पानी खाने साझा ठाउँ, प्राकृतिक वा कृत्रिम गर्भाधानबाट र पशु उपचार गर्ने क्रममा फरक गाईभैँसीमा एउटै सुईको प्रयोगबाट पनि यो रोग सर्ने भएकाले पशु प्राविधिकले विशेष सावधानी अपनाउन आवश्यक छ,” उहाँले भन्नुभयो । सङ्क्रमित पशुको दुध उत्पादनमा तीव्र गिरावट आउनुका साथै उच्च ज्वरो आउने, तौल घट्ने र खास गरी ज्वरो नियन्त्रण गर्न नसकेमा सङ्क्रमित गाईवस्तु मर्न सक्ने पशु चिकित्सक बताउँछन् । नेपालमा २०७७ साल असारमा मोरङको सुन्दरहरैँचामा पहिलो पटक ‘लम्पी स्किन’ रोग देखिएको थियो । ‘लम्पी स्किन’ रोगका कारण मर्नेमा प्रायः अत्यधिक श्रममा खटिने गोरु, भर्खरै जन्मेका बाच्छाबाच्छी, पाडापाडी, गर्भवती र हालै ब्याएका गाईभैँसी हुने गरेको विगतमा पुष्टि भएको पशु प्राविधिक उद्धवप्रसाद सापकोटाले उल्लेख गर्नुभयो । नियमित रूपमा दैनिक १० लिटर दुध दिने पशुले मुस्किलले दुई लिटर दुध दिने अवस्था आउने भएकाले ध्यान पुर्‍याउन आवश्यक छ । सापकोटाले ‘लम्पी स्किन’ रोगको सङ्क्रमण देखिन थालेको सूचना पशुसेवा विभागले जारी गरेको र पार्न सक्ने प्रभावलाई नियन्त्रणमा लिन सरकारले विशेष योजना अगाडि बढाउन आवश्यक रहेको बताउनुभयो । उहाँले किसानले आफ्ना पशुमा समस्या देखिएमा तत्कालै प्राविधिक बोलाउनुपर्ने सुझाव दिनुभयो । स्वस्थ्य पशुमा अहिले नै ‘लम्पी स्किन’ विरुद्धको खोप लगाउने हो भने जोखिम कम हुने उहाँले बताउनुभयो । नेपाल डेरी एसोसिएसनका अध्यक्ष प्रह्लाद दाहालले ‘लम्पी स्किन’ रोगले विगतमा पारेको आर्थिक क्षतिबारे अध्ययन र हुन सक्ने जोखिमलाई समयमै ध्यान दिन सरकारसँग अनुरोध गर्नुभयो ।  उहाँले पशुचौपायाको मृत्युदरले ठुलो आर्थिक क्षति पुर्‍याउने र सङ्क्रमणबाट उत्पादनमा आउने ह्रास हुनु गम्भीर विषय भएको र सरकार तथा निजी क्षेत्रले त्यसबारेमा ध्यान दिन आवश्यक रहेको बताउनुभयो । दुई वर्षअघि मुलुकका ७७ जिल्लाका १५ लाख १९ हजार ७७९ पशुमा ‘लम्पी स्किन’ को सङ्क्रमणकै कारण किसानले ७४ अर्ब ६७ करोड रुपियाँ बराबरको आर्थिक क्षति बेहोरेका थिए । पशु चिकित्सा परिषद्को अध्ययन अनुसार एउटा स्वस्थ पशुमा सङ्क्रमण भएमा ४९ हजार १३५ रुपियाँको आर्थिक क्षति हुन्छ । नेपालमा ३१ लाख हाराहारीमा गाई र ४७ लाख भैँसी छन् ।",
      "link": "https://gorkhapatraonline.com/news/158493",
      "image": "https://gorkhapatraonline.com/storage/media/279325/conversions/lampi-Cow-original-thumb.jpg"
    },
    {
      "slug": "158469",
      "title": "नेप्से ११ दशमलव शून्य छ अङ्कले घट्यो",
      "timestamp": 1749340800000,
      "source": "gp",
      "content": "नेपाल स्टक एक्सचेन्ज (नेप्से) परिसूचकमा दोहोरो अङ्कको गिरावट देखिएको छ। आज नेप्से परिसूचक ११ दशमलव शून्य छ अङ्कले घटेर दुई हजार छ सय २९ दशमलव ८९ को बिन्दुमा कायम भएको हो।",
      "longContent": "काठमाडौँ,  जेठ २५ गते। नेपाल स्टक एक्सचेन्ज (नेप्से) परिसूचकमा दोहोरो अङ्कको गिरावट देखिएको छ। आज नेप्से परिसूचक ११ दशमलव शून्य छ अङ्कले घटेर दुई हजार छ सय २९ दशमलव ८९ को विन्दुमा कायम भएको हो।  आज तीन सय १३ कम्पनीको एक करोड ९९ लाख ९२ हजार १८१ कित्ता शेयर ८६ हजार ६३६ पटक खरिदबिक्री हुँदा नौ अर्ब १३ करोड ७४ लाख १४ हजार ९१८ दशमलव ९३ को कारोबार भएको छ।आज जलविद्युत् समूह एक दशमलव २२ र होटल तथा व्यापार समूह शून्य दशमलव १२ प्रतिशतले बढेको छ भने अरु सबै समूहको उपसूचक घटेको छ। बैंकिङ एक दशमलव शून्य पाँच, विकास बैँक शून्य दशमलव शून्य छ, वित्त शून्य दशमलव ९१, लगानी शून्य दशमलव शून्य आठ र जीवन बिमा समूह शून्य दशमलव ७७ प्रतिशतले घटेको छ। उत्पादन तथा प्रशोधन शून्य दशमलव ७४, लघुवित्त शून्य दशमलव ७०, म्युचुअल फन्ड शून्य दशमलव १०, निर्जीवन बिमा शून्य दशमलव ९५, व्यापार शून्य दशमलव २३ र अन्य समूह शून्य दशमलव ९९ प्रतिशतले घटेको छ।आजको कारोबारमा रिभर फल्स पावर लिमिटेड र पिअर इनर्जी लिमिटेडको शेयर मूल्यमा सकारात्मक सर्किट लागेको छ भने ओम मेगाश्री फर्मास्युटिकल्स लिमिटेडको शेयर मूल्यमा नकारात्मक सर्किट लागेको छ।कारोबार रकमका आधारमा आज सबैभन्दा बढी राधी विद्युत् कम्पनी लिमिटेडको ७२ करोड ९५ लाख १४ हजार ६६० बरबरको शेयर किनबेच भएको छ। कारोबार सङ्ख्याका आधारमा सबैभन्दा बढी ङादी ग्रुप पावर लिमिटेडको १५ लाख ४७ हजार ६४ कित्ता शेयर किनबेच भएको छ। रासस",
      "link": "https://gorkhapatraonline.com/news/158469",
      "image": "https://gorkhapatraonline.com/storage/media/279287/conversions/Nepesa-original-thumb.jpg"
    },
    {
      "slug": "158406",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1749340800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।  समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  जेठ २५  गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।  समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ८०, गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ४८, गोलभेँडा सानो (टनेल) प्रतिकिलो रु ६५, गोलभेँडा सानो (भारतीय) प्रतिकिलो रु ५०, आलु रातो प्रतिकिलो रु ४०, आलु रातो (भारतीय) प्रतिकिलो रु ३५, आलु रातो (मुडे) प्रतिकिलो रु ४०, प्याज सुकेको (भारतीय) प्रतिकिलो रु ३९, गाजर (लोकल) प्रतिकिलो रु ५५, बन्दा (लोकल) प्रतिकिलो रु २०, काउली स्थानीय प्रतिकिलो रु ५३, मूला रातो प्रतिकिलो रु ३५, मूला सेतो (लोकल) प्रतिकिलो रु ३४, सेतो मूला (हाइब्रिड) प्रतिकिलो रु ४०, भन्टा लाम्चो प्रतिकिलो रु २५, भन्टा डल्लो प्रतिकिलो रु ३०, तने बोडी प्रतिकिलो रु ५०, मकै बोडी प्रतिकिलो रु ७० कायम भएको छ । यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु ७४, घिउ सिमी (हाइब्रिड) प्रतिकिलो रु ५०, घिउ सिमी राजमा मूल्य प्रतिकिलो रु १२०, भटमास कोसा प्रतिकिलो रु १३०, तीतो करेला प्रतिकिलो रु ५०, लौका प्रतिकिलो रु ३०, परबर (लोकल) प्रतिकिलो रु ५०, परबर (तराई) प्रतिकिलो रु ५५, चिचिण्डो प्रतिकिलो रु ३०, घिरौला प्रतिकिलो रु ४५, झिगुनी प्रतिकिलो रु ६०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु २५, भिण्डी प्रतिकिलो रु ४० कायम गरिएको छ । यस्तै, सखरखण्ड प्रतिकिलो ७०, पिँडालु प्रतिकिलो रु १२०, स्कूस प्रतिकिलो रु ७०,  रायोसाग प्रतिकिलो रु ३०, पालुङ्गो साग प्रतिकिलो रु ४५, प्याज हरियो प्रतिकिलो रु ५०, च्याउ (कन्य) प्रतिकिलो रु २२०, च्याउ (डल्ले) प्रतिकिलो रु ३५०, कुरिलो प्रतिकिलो रु ३००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ८५, चुकुन्दर प्रतिकिलो रु ८०, रातो बन्दा प्रतिकिलो रु ८०, जिरीको साग प्रतिकिलो रु ८०, ग्याठकोभी प्रतिकिलो रु ६०, सेलरी प्रतिकिलो रु १२०, पार्सले प्रतिकिलो रु ४००, सौफको साग प्रतिकिलो रु १००, पुदिना प्रतिकिलो रु ११०, गान्टेमूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३८०, केरा (दर्जन) रु १५०, कागती प्रतिकिलो रु १९०, अनार प्रतिकिलो रु ३५०, आँप (माल्द) प्रतिकिलो रु ६५, आँप (दशहरी) प्रतिकिलो रु ७५, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १८०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो रु १८, रुखकटहर प्रतिकिलो रु ६५, मेवा (भारतीय) प्रतिकिलो रु ११०, लिची (लोकल) प्रतिकिलो रु १४०, लिची (भारतीय) प्रतिकिलो रु २२० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ४५, खुर्सानी हरियो (बुलेट) प्रतिकिलो रु ४०, खुर्सानी हरियो (माछे) प्रतिकिलो रु ५०, खुर्सानी हरियो (अकबरे) प्रतिकिलो रु ३००, भेडेखुर्सानी प्रतिकिलो रु ९५, हरियो धनियाँ प्रतिकिलो रु ३५, लसुन सुकेको चाइनिज प्रतिकिलो रु २२०, लसुन सुकेको नेपाली प्रतिकिलो रु १८०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ ।  रासस",
      "link": "https://gorkhapatraonline.com/news/158406",
      "image": "https://gorkhapatraonline.com/storage/media/279148/conversions/adrhs-original-thumb.jpg"
    },
    {
      "slug": "158402",
      "title": "आजका लागि विदेशी मुद्राको विनिमयदर",
      "timestamp": 1749340800000,
      "source": "gp",
      "content": "नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३६ रुपैयाँ ७१ पैसा र बिक्रीदर १३७ रुपैयाँ ३१ पैसा निर्धारण गरिएको छ ।",
      "longContent": "काठमाडौँ,  जेठ २५ गते । नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३६ रुपियाँ ७१ पैसा र बिक्रीदर १३७ रुपियाँ ३१ पैसा निर्धारण गरिएको छ ।युरोपियन युरो एकको खरिददर १५६ रुपियाँ १३ पैसा र बिक्रीदर १५६ रुपियाँ ८१ पैसा, युके पाउण्ड स्ट्रलिङ एकको खरिददर १८५ रुपियाँ १४ पैसा र बिक्रीदर १८५ रुपियाँ ९५ पैसा, स्वीस फ्रयाङ्क एकको खरिददर १६६ रुपियाँ ४२ पैसा र बिक्रीदर १६७ रुपियाँ १५ पैसा कायम गरिएको छ ।अष्ट्रेलियन डलर एकको खरिददर ८८ रुपियाँ ७८ पैसा र बिक्रीदर ८९ रुपियाँ १७ पैसा, क्यानेडियन डलर एकको खरिददर ९९ रुपियाँ ९० पैसा र बिक्रीदर १०० रुपियाँ ३४ पैसा, सिङ्गापुर डलर एकको खरिददर १०६ रुपियाँ ३१ पैसा र बिक्रीदर १०६ रुपियाँ ७७ पैसा तोकिएको छ । जापानी येन १० को खरिददर नौ रुपियाँ ४८ पैसा र बिक्रीदर नौ रुपियाँ ५२ पैसा, चिनियाँ युआन एकको खरिददर १९ रुपियाँ ०३ पैसा र बिक्रीदर १९ रुपियाँ १२ पैसा, साउदी अरेबियन रियाल एकको खरिददर ३६ रुपियाँ ४५ पैसा र बिक्रीदर ३६ रुपियाँ ६१ पैसा, कतारी रियाल एकको खरिददर ३७ रुपियाँ ५१ पैसा र बिक्रीदर ३७ रुपियाँ ६७ पैसा कायम भएको छ ।केन्द्रीय बैंकका अनुसार थाइ भाट एकको खरिददर चार रुपियाँ १९ पैसा र बिक्रीदर चार रुपियाँ २१ पैसा, युएई दिराम एकको खरिददर ३७ रुपियाँ २२ पैसा र बिक्रीदर ३७ रुपियाँ ३८ पैसा, मलेसियन रिङ्गेट एकको खरिददर ३२ रुपियाँ ३२ पैसा र बिक्रीदर ३२ रुपियाँ ४६ पैसा, साउथ कोरियन वन १०० को खरिददर १० रुपियाँ ०७ पैसा र बिक्रीदर १० रुपियाँ ११ पैसा, स्वीडिस क्रोनर एकको खरिददर १४ रुपियाँ २५ पैसा र बिक्रीदर १४ रुपियाँ ३१ पैसा र डेनिस क्रोनर एकको खरिददर २० रुपियाँ ९३ पैसा र बिक्रीदर २१ रुपियाँ ०२ पैसा तोकिएको छ । राष्ट्र बैंकले हङकङ डलर एकको खरिददर १७ रुपियाँ ४२ पैसा र बिक्रीदर १७ रुपियाँ ५० पैसा, कुवेती दिनार एकको खरिददर ४४६ रुपियाँ ०७ पैसा र बिक्रीदर ४४८ रुपियाँ ०३ पैसा, बहराइन दिनार एकको खरिददर ३६२ रुपियाँ ६४ पैसा र बिक्रीदर ३६४ रुपियाँ २३ पैसा, ओमनी रियाल एकको खरिददर ३५५ रुपियाँ ०९ पैसा र बिक्रीदर ३५६ रुपियाँ ६४ पैसा छ ।भारतीय रुपैयाँ एक सयको खरिददर १६० रुपियाँ र बिक्रीदर १६० रुपियाँ १५ पैसा तोकेको छ । राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।",
      "link": "https://gorkhapatraonline.com/news/158402",
      "image": "https://gorkhapatraonline.com/storage/media/279143/conversions/money-exchange-original-thumb.jpg"
    },
    {
      "slug": "158389",
      "title": "अनुदानमा प्राङ्गारिक मल वितरण",
      "timestamp": 1749340800000,
      "source": "gp",
      "content": "जुम्लाका किसानलाई अनुदानमा जैविक प्राङ्गारिक मल वितरण सुरु भएको छ ।",
      "longContent": "सिँजा समाचारदाता सिँजा (जुम्ला), जेठ २५ गते । जुम्लाका किसानलाई अनुदानमा जैविक प्राङ्गारिक मल वितरण सुरु भएको छ । ५० प्रतिशत अनुदानमा मल वितरण सुरु भएका कृषि विकास कार्यालयका निमित्त कार्यालय प्रमुख रामभक्त अधिकारीले बताउनुभयो । रासायनिक विषादी मलको प्रयोगलाई रोक्न तथा रैथाने उत्पादनमा वृद्धि गर्न जैविक प्राङ्गारिक मल वितरण सुरु भएको छ । जुम्लामा ३९६ बोरा ५० केजीको जैविक मल आएकोमा हालसम्म २३५ बोरा बिक्री भइसकेको छ । माग अत्यधिक भएकाले पु¥याउन सकिने अवस्था नरहेको उहाँको भनाइ छ । मल लिनका लागि किसानले नागरिकताको फोटोकपी र निवेदन दिएका छन् । फार्मको नाममा दर्ता प्रमाणपत्र र निवेदन प्राप्त भएको छ । समूह, सहकारी र फार्मले निर्णय र निवेदन दिएको तर उनीहरूको माग अनुसारको मल दिन सकिने अवस्था नरहेको अधिकारीले जानकारी गराउनुभयो । प्रतिकिसानलाई ५० किलोदेखि पाँच क्विन्टलसम्म मल दिने योजना रहे पनि पुराउन मुस्किल परेको छ । प्रतिबोरा दुई हजार पाँच सय रुपियाँ मूल्य परे पनि किसानलाई एक हजार २५० रुपियाँमै वितरण गरिएको अधिकारीले बताउनुभयो । बाँकी ५० प्रतिशत रकम कार्यालयले बेहोर्ने भएको छ । जैविक प्राङ्गारिक मल वितरण कार्यक्रमका लागि चालु आवमा छ लाख ८० हजार रुपियाँ विनियोजन भएको छ । अर्गानिक जिल्ला घोषणा भइसकेकाले जिल्लामा विषादी प्रयोग हुनु दुःखद पक्ष भएको उहाँले अवगत गराउनुभयो । उत्पादनलाई पूर्ण रूपमा अर्गानिक र स्वादिष्ट बनाउन मलजल बिउबिजनदेखि नै ध्यान दिनुपर्ने उहाँको सुझाव छ । जुम्लालाई २०६४ सालमा १४ औँ जिल्ला परिषद्बाट अर्गानिक जिल्ला घोषणा गरिएको छ । त्यसयता जुम्लामा कुनै पनि बहानामा वा लुकीछिपी रासायनिक विषादी ब्युटाक्लोर प्रयोग गर्न प्रतिबन्ध छ । अन्नबालीमा हुने विषादीको प्रयोगलाई रोक्न तथा अर्गानिक जिल्लाको पहिचान कायम राख्न किसानलाई अनुदानमा जैविक प्राङ्गारिक मल वितरण गर्न थालिएको कृषि विकास कार्यालय जुम्लाले जनाएको छ ।",
      "link": "https://gorkhapatraonline.com/news/158389",
      "image": "https://gorkhapatraonline.com/storage/media/279124/conversions/KIshi-office-jumla-original-thumb.jpg"
    },
    {
      "slug": "158388",
      "title": "जाजरकोटमा रोपियो झापाको चिया",
      "timestamp": 1749340800000,
      "source": "gp",
      "content": "जाजरकोटको शिवालय गाउँपालिकाले चिया खेती विस्तार गरेको छ । शिवालय गाउँपालिका अन्तर्गत कृषि विकास शाखाले माटो परीक्षण गरी वडा नं २, ४ र ५ का लेकाली भेगमा चिया खेतीको सम्भावना देखेपछि विस्तार गरेको हो ।",
      "longContent": "खलङ्गा समाचारदाता जाजरकोट, जेठ २५ गते । जाजरकोटको शिवालय गाउँपालिकाले चिया खेती विस्तार गरेको छ । शिवालय गाउँपालिका अन्तर्गत कृषि विकास शाखाले माटो परीक्षण गरी वडा नं २, ४ र ५ का लेकाली भेगमा चिया खेतीको सम्भावना देखेपछि विस्तार गरेको हो । यससँगै शिवालय गाउँपालिकाले कर्णाली प्रदेशका १० वटा जिल्लामध्ये चिया खेती सुरु गर्ने पहिलो स्थानीय तह भएको छ ।  गत वर्ष झापाबाट छ हजार बिरुवा खरिद गरी गाउँपालिकाले चिया खेती विस्तार गरेको थियो । गाउँपालिकाले चिया खेती गर्न थालेका किसानलाई मल, पानी, बगैँचा व्यवस्थापन, काँटछाँट गर्न यससम्बन्धी तालिमसमेत दिएको छ । गाउँपालिकाका कृषि विकास शाखाका प्राविधिक विश्वामित्र शर्माका अनुसार त्यस क्षेत्रका ३५ घरपरिवारले करिब २५ रोपनीभन्दा बढी सार्वजनिक जमिनमा सामूहिक चिया खेती गरेका छन् । चियाका बोट उम्रिएपछि सर्वसाधारण व्यक्तितगत रूपमा चिया खेती गर्न इच्छुक भएको उहाँले बताउनुभयो । शिवालय गाउँपालिका–२, लयकाँडाकी कस्तुरासिंह ठकुरीले चियाका बिरुवा ल्याएर लगाउँदा राम्रो हुन थालेपछि आकर्षण बढेको बताउनुभयो । शाखाले दिएको चिया खेती प्रवर्धनसम्बन्धी तालिमपछि धेरै सिक्ने अवसर मिलेको उहाँले बताउनुभयो । उहाँका अनुसार गाउँबस्तीका जनता मिलेर सार्वजनिक पाखोमा सामूहिक खेती गरेको र यस वर्ष निजी जमिनमा चिया लगाउन कृषि विकास शाखासँग बिरुवाको माग गरिएको छ ।",
      "link": "https://gorkhapatraonline.com/news/158388",
      "image": "https://gorkhapatraonline.com/storage/media/279123/conversions/tee-birwo-jajarkot-basudeb-original-thumb.jpg"
    },
    {
      "slug": "158724",
      "title": "संसदीय समितिबाट नागरिकता विधेयक पारित",
      "timestamp": 1749513600000,
      "source": "gp",
      "content": "प्रतिनिधि सभाअन्तर्गतको राज्य व्यवस्था तथा सुशासन समितिबाट नागरिकता ऐन, २०६३ लाई संशोधन गर्न बनेको विधेयक पारित भएको छ।",
      "longContent": "काठमाडौँ, जेठ २७ गते। प्रतिनिधि सभाअन्तर्गतको राज्य व्यवस्था तथा सुशासन समितिबाट नागरिकता ऐन, २०६३ लाई संशोधन गर्न बनेको विधेयक पारित भएको छ। मंगलबार सिंहदरबारमा बसेका समितिको बैठकले उक्त विधेयक सर्वसम्मत रुपमा पारित गरेको हो। समितिका सभापति रामहरी खतिवडाले विधेयकले नागरिकता नभएका व्यक्तिलाई नागरिकता प्राप्त गर्न सहयोग पुग्ने विश्वास व्यक्त गर्नुभयो। उहाँले सर्वसहमतिबाट विधेयक पारित गराउन सहयोग गर्ने सांसदलाई धन्यवाद दिनुभयो। समितिबाट पारित भएको नागरिकसम्बन्धी विधेयकलाई छिट्टै संसदमा पेस गरिने गरिने समेत उहाँले जानकारी दिनुभयो।",
      "link": "https://gorkhapatraonline.com/news/158724",
      "image": "https://gorkhapatraonline.com/storage/media/279727/conversions/samsad1-original-thumb.jpg"
    },
    {
      "slug": "158684",
      "title": "पनौतीमा सुरु भयो १४२१ वर्ष पुरानो हिले जात्रा",
      "timestamp": 1749513600000,
      "source": "gp",
      "content": "काभ्रेपलाञ्चोकको ऐतिहासिक तथा सांस्कृतिक सहर पनौतीमा १४२१ वर्षदेखि परम्परागत रूपमा मनाउँदै आइएको हिले जात्रा यस वर्ष पनि सुरु भएको छ । जात्रा जेठ २७ गतेबाट औपचारिक रूपमा सुरु भई २८ गतेसम्म चल्नेछ ।",
      "longContent": "काभ्रेपलाञ्चोक, जेठ २७ गते । काभ्रेपलाञ्चोकको ऐतिहासिक तथा सांस्कृतिक सहर पनौतीमा १४२१ वर्षदेखि परम्परागत रूपमा मनाउँदै आइएको हिले जात्रा यस वर्ष पनि सुरु भएको छ । जात्रा जेठ २७ गतेबाट औपचारिक रूपमा सुरु भई २८ गतेसम्म चल्ने छ । परम्पराअनुसार पुण्यमती खोलामा नागको प्रतिक स्वरूप दुईवटा बाँस तेस्र्याइएपछि नगरका देवगण (दुइचा न्याकेगू) ले पानी तरेर जात्रा सुरु भएको मानिन्छ । राति भद्रकालीको रथ तानिने, गैंडु पूजा गरिने, विशेष होम सञ्चालन हुने परम्परा रहेको छ । चतुर्दशीका दिन पनौती नगरका सम्पूर्ण देवीदेवताका मठमन्दिरमा विधिपूर्वक पूजा–आराधना गरिन्छ । विशेषगरी इन्द्रेश्वर महादेव मन्दिरको पूर्वपट्टि रहेको महेश्वर गणेशको खट बोकेर नगर परिक्रमा गरिन्छ । साँझपख भद्रकालीको रथ तानेर चक्र पूजा गरिन्छ । पूर्णिमाको दिन जात्राको मुख्य आकर्षण–तिन वटा रथको दौड र जुधाइ–आयोजना गरिन्छ । भद्रकाली, महादेव र इन्द्रेश्वरका रथहरूलाई बजारमा दौडाउन थालिन्छ र अन्त्यमा तीनै रथलाई आपसमा जुधाइन्छ । स्थानीय परम्पराअनुसार यो रथजात्रा देवतारूपी पात्रहरूको काम–क्रीडासँग सम्बन्धित धार्मिक आख्यानमा आधारित छ । मान्यताअनुसार भद्रकाली देवी ६४ योगिनीको रूप धारण गरी महादेवलाई लखेट्छिन् । महादेव त्रिवेणीमा लुक्न पुग्छन् तर भद्रकालीले नछाडेपछि भैरवको रूपमा रूपान्तरण भई देवीलाई पछ्याउँछन् । अन्ततः भद्रकाली चारैतिरबाट घेरिन्छिन् र रथ जुधाइ त्यही प्रसंगको प्रतिक हो । जात्रामा सहभागी हुन आएका स्थानीय र बाहिरी पाहुनाहरूको स्वागतका लागि घर–घरमा बलि दिने, पाहुना भित्र्याउने, चिउरी र केरा खाएर घुम किन्ने परम्परा अझै कायम छ । जात्रा सकिएको भोलिपल्टैदेखि रोपाइँ सुरु गरिन्छ । पूजापाठ, देवगणको शोभायात्रा, रथ तान्ने, अबिर जात्रा, सांस्कृतिक कार्यक्रमहरू हुने भएकाले पनौती नगरपालिकाले मङ्गलबार र बुधबार सार्वजनिक बिदा समेत दिएको छ ।",
      "link": "https://gorkhapatraonline.com/news/158684",
      "image": "https://gorkhapatraonline.com/storage/media/279660/conversions/Untitled-1-original-thumb.jpg"
    },
    {
      "slug": "158633",
      "title": "सम्पदा जोगाउन पदयात्रा",
      "timestamp": 1749513600000,
      "source": "gp",
      "content": "नयाँ पुस्तालाई सम्पदाको पहिचानसहित सांस्कृतिक महत्व बुझाउने उद्देश्यले सोमबार काठमाडौँमा ‘सम्पदा पदयात्रा प्रतियोगिता–२०८२’ आयोजना गरिएको छ ।",
      "longContent": "गोरखापत्र समाचारदाताकाठमाडौँ, जेठ २७ गते । नयाँ पुस्तालाई सम्पदाको पहिचानसहित सांस्कृतिक महत्व बुझाउने उद्देश्यले सोमबार काठमाडौँमा ‘सम्पदा पदयात्रा प्रतियोगिता–२०८२’ आयोजना गरिएको छ ।काठमाडौँ दरबार स्क्वायर पर्यटन प्रवर्धन सङ्घको आयोजना तथा बागमती प्रदेश सरकार संस्कृति तथा पर्यटन मन्त्रालयको सहयोगमा भएको प्रतियोगितामा स्काउट एकाइ सञ्चालन भइरहेका संस्थागत र सामुदायिक ३३ विद्यालयका ५०८ जनाको सहभागिता थियो । सङ्घका महासचिव पुरुषोत्तम डङ्गोलले सम्पदा यात्रा प्रतियागिता यो नै पहिलो भएको दाबी गर्नुभयो । कक्षा ८, ९ र १० मा अध्ययनरत छात्र र छात्राका आठ/आठ जनाको समूहले करिब आठ किलोमिटर दुरीका काठमाडौँको सम्पदा क्षेत्रहरूको यात्रा गरे । महासचिव डङ्गोलले पदयात्रामा अवलोकन गरेका सम्पदाको नक्सा बनाउने, सम्पदाहरूका बारेमा दिइएको विवरणबारे प्रश्नोत्तर गरेपछि केही दिनमा विजेता घोषणा गरिने बताउनुभयो । सम्पदा पदयात्रा वसन्तपुरबाट सुरु भएर झोछेँ, फल्चासा चिलाछेँ, अट्कोनारायण, चिकंमुगल, भीमसेनस्थान, इलाछेँ, काष्ठमण्डप, गणेशस्थान, हनुमानढोका, मखन, इन्द्रचोक, बिजेश्वरी, धिमेल्वहँ स्वयम्भु हुँदै सरस्वती मन्दिरमा समापन गरिएको थियो । प्रतियोगिताका संयोजक रञ्जनलाल श्रेष्ठले पुर्खाले छोडेर गएको नासो सम्पदालाई चिन्नु पर्छ, बुझ्नु पर्छ र जगेर्ना गर्नु पर्छ भनेर कार्यक्रम आयोजना गरिएको बताउनुभयो । बागमती प्रदेश सदस्य शैलेन्द्र वज्राचार्यले कार्यक्रमलाई पुस्तान्तरणका रूपमा लिएको बताउनुभयो ।",
      "link": "https://gorkhapatraonline.com/news/158633",
      "image": "https://gorkhapatraonline.com/storage/media/279554/conversions/heritage-original-thumb.jpg"
    },
    {
      "slug": "158624",
      "title": "भदौ ३ गते राष्ट्रिय सूचना दिवस मनाइने",
      "timestamp": 1749513600000,
      "source": "gp",
      "content": "राष्ट्रिय सूचना आयोगको संयोजनमा आगामी भदौ ३ गते राष्ट्रिय सूचना दिवस मनाइने भएको छ ।",
      "longContent": "गोरखापत्र समाचारदाताकाठमाडौँ, जेठ २७ गते । राष्ट्रिय सूचना आयोगको संयोजनमा आगामी भदौ ३ गते राष्ट्रिय सूचना दिवस मनाइने भएको छ । यसका लागि आयोगका प्रमुख आयुक्त सुरेशप्रसाद आचार्यको अध्यक्षतामा १० सदस्यीय मूल समारोह समिति गठन गरिएको छ । आयोगले सोमबार आयोजना गरेको नियमित पत्रकार सम्मेलनमा दिइएको जानकारी अनुसार मूल समारोह समितिमा आयोगका आयुक्त गगन विष्ट र दुर्गा भण्डारी पौडेल, प्रधानमन्त्री तथा मन्त्रीपरिषद् कार्यालय, सञ्चार तथा सूचना प्रविधि मन्त्रालय, गृह मन्त्रालय, सङ्घीय मामिला तथा सामान्य प्रशासन मन्त्रालयका सचिव सदस्य रहनुभएको छ । त्यस्तै नेपाल नगरपालिका संघ, गाउँपालिका राष्ट्रिय महासंघ, प्रदेश अनुगमन इकाईका संयोजक पनि सदस्य रहनुभएको छ । आयोगका सचिव दीर्घराज मेनाली समितिका सदस्यसचिव रहनुभएको छ । यसअघि पनि उक्त दिनलाई राष्ट्रिय सूचना दिवस मनाउने गरिएको थियो ।",
      "link": "https://gorkhapatraonline.com/news/158624",
      "image": "https://gorkhapatraonline.com/storage/media/279545/conversions/pt-768x416-original-thumb.jpg"
    },
    {
      "slug": "158620",
      "title": "राष्ट्रिय सभाबाट पानीजहाज विधेयक पारित",
      "timestamp": 1749513600000,
      "source": "gp",
      "content": "राष्ट्रिय सभाले पानीजहाज सञ्चालन तथा व्यवस्थापनसम्बन्धी कानुन संशोधन र एकीकरण गर्न बनेको विधेयक–२०८१ पारित गरेको छ । सो विधेयक अब प्रतिनिधि सभामा पठाइने छ ।",
      "longContent": "गोरखापत्र समाचारदाताकाठमाडौँ, जेठ २७ गते । राष्ट्रिय सभाले पानीजहाज सञ्चालन तथा व्यवस्थापनसम्बन्धी कानुन संशोधन र एकीकरण गर्न बनेको विधेयक–२०८१ पारित गरेको छ । सो विधेयक अब प्रतिनिधि सभामा पठाइने छ । सभाको सोमबारको बैठकमा भौतिक पूर्वाधार तथा यातायातमन्त्री देवेन्द्र दाहालले पानीजहाज (सञ्चालन तथा व्यवस्थापन) विधेयक–२०८१ पारित गरियोस् प्रस्ताव प्रस्तुत गर्नुभएकोमा सभाले सो प्रस्ताव सर्वसम्मतले पारित गर्‍यो । प्रस्तावमाथिको छलफलमा उठेका प्रश्नको जवाफ दिनुहुँदै यातायातमन्त्री दाहालले विधेयक दुवै सदनबाट पारित भई कानुनको रूप लिएपछि आन्तरिक जलमार्गमा जलयान सञ्चालनका लागि बाटो प्रशस्त हुने बताउनुभयो । नेपालबाहिर र समुद्रमा समेत पानीजहाज सञ्चालनका लागि सरकारले आवश्यक पहल र अग्रसरता लिने बताउनुहुँदै उहाँले नारायणी नदीबाट भारतसम्मको पहुँच र समुद्रसम्मको पहुँचका लागि भारत सरकारबाट अध्ययन भइरहेको जानकारी गराउनुभयो । उहाँले भन्नुभयो, “भारत सरकारको जल यातायात हेर्ने मन्त्रालयले नेपालको नदीमा जलयान सञ्चालनबारे डिपिआर बनाएर राखेको छ । थप अध्ययन आवश्यक हुने छ ।”छलफलमा भाग लिँदै सभाका सदस्य सुरेश आलेमगर, रुक्मिणी कोइराला र तारामान स्वाँरले जल यातायातलाई वैकल्पिक मार्गका रूपमा प्रभावकारी कार्यान्वयन गर्न सरकारको इमानदार प्रयास आवश्यक रहेको बताउनुभयो । सभाका सदस्य स्वाँरले सरकारले तत्परता र इमानदारी देखाए जल यातायात पर्यटन, व्यापार र यातायातको एउटा उपयुक्त र प्रभावकारी माध्यम हुने जिकिर गर्नुभयो । सभाका सदस्य डा. वेदुराम भुसालले समुद्रसँगको पहुँच हाम्रो अधिकारको विषय रहेको र कानुन बनेपछि समुद्रमा पानीजहाज सञ्चालन गर्न पाउने ढोका खुला हुने बताउनुभयो । सभाका सदस्य विष्णुबहादुर विश्वकर्माले नेपालबाट हजारौँ श्रमिक पानीजहाजमा कार्यरत रहेको बताउँदै नाभिक परिचयपत्र आफू नागरिक रहेको देशले जारी गर्नुपर्ने कानुनी व्यवस्थाले विदेशमा पानीजहाजमा कार्यरत कामदार परिचयपत्रविहीन हुनुपरेको र विधेयकले सो विषय सम्बोधन गरेकाले हजारौँ श्रमिकले राहत पाउने विश्वास व्यक्त गर्नुभयो ।",
      "link": "https://gorkhapatraonline.com/news/158620",
      "image": "https://gorkhapatraonline.com/storage/media/279661/conversions/Rastriya-sabha--original-thumb.jpg"
    },
    {
      "slug": "158619",
      "title": "कूटनीति सिकाउँदै ‘मोडल युएन’",
      "timestamp": 1749513600000,
      "source": "gp",
      "content": "संयुक्त राष्ट्रसङ्घ (युएन) को महासभा कसरी सञ्चालन हुन्छ होला ? सभा सञ्चालनक्रममा के कस्ता गतिविधि होलान् ? त्यहाँको गतिविधिलाई नियाल्न पाउनु विश्वमा प्रतिष्ठित र आनन्ददायी क्षणमध्येमा पर्छ । धेरै युवाको सपना यसैमा अडेको पनि छ ।",
      "longContent": "काठमाडौँ, जेठ २७ गते । संयुक्त राष्ट्रसङ्घ (युएन) को महासभा कसरी सञ्चालन हुन्छ होला ? सभा सञ्चालनक्रममा के कस्ता गतिविधि होलान् ? त्यहाँको गतिविधिलाई नियाल्न पाउनु विश्वमा प्रतिष्ठित र आनन्ददायी क्षणमध्येमा पर्छ । धेरै युवाको सपना यसैमा अडेको पनि छ । राष्ट्रसङ्घको मुख्यालयमा नगए पनि त्यहाँभित्रको कार्यसंरचना र पदाधिकारी तथा कर्मचारीको झल्को दिने गरी युवालाई प्रशिक्षित गरिरहेको छ, नमुना संयुक्त राष्ट्रसङ्घ (मोडेल युएन) अभ्यास कार्यक्रमले । युएनको साङ्गठनिक संरचना, ती संरचनाको कार्यप्रकृति आदिबारे मोडेल युएन कार्यक्रमले युवालाई प्रत्यक्ष रूपमा संयुक्त राष्ट्रसङ्घको महासभामै सहभागिता जनाएको अनुभव दिलाइरहेको छ । साथै युवामा नेतृत्व क्षमताको विकास, कुनै पनि समस्याबारे कूटनीतिक तरिकाबाट समाधान गर्ने तथा समस्या समाधानका लागि अग्रसर बन्ने क्षमता विकास आदिबारे यस कार्यक्रमले तालिम प्रदान गर्दै आएको छ । अन्तर्राष्ट्रिय कूटनीति तथा प्रतिस्पर्धी क्षमता विस्तार गर्ने काम पनि मोडेल युएनले गर्दै आएको छ । पछिल्लो समय राष्ट्रिय युवा परिषद्को संयोजनमा विभिन्न सामाजिक संस्थाको सहकार्यमा मोडेल युएन कार्यक्रम सञ्चालन हुँदै आएको छ । नेपालमा सन् २०२५ सम्ममा युएन मोडल कार्यक्रमको २५ औँ शृङ्खला समापन भइसकेको छ । राष्ट्रिय युवा परिषद्का कार्यकारी उपाध्यक्ष सुरेन्द्र बस्नेतले कार्यक्रममार्फत युवामा राष्ट्रसङ्घीय अभ्यासबारे जानकारी प्रदान गर्ने गरिएको बताउनुभयो । साथै मोडल युएन कार्यक्रममार्फत दिगो विकास लक्ष्य, कूटनीतिक आयाम, साझा अन्तर्राष्ट्रिय सवाल, जलवायु परिवर्तन, मानव अधिकार, सुरक्षा परिषद्लगायतका विषयमा पनि युवालाई प्रशिक्षित गराउने गरिएको बस्नेतले बताउनुभयो । पछिल्लो समय यस्ता कार्यक्रमलाई संयुक्त राष्ट्रसङ्घले समेत मान्यता प्रदान गरेको छ । नेपालस्थित संयुक्त राष्ट्रसङ्घका स्थायी प्रतिनिधिको समेत कार्यक्रममा उपस्थिति हुने गरेको बस्नेतले बताउनुभयो । हरेक वर्ष हुने यस्ता कार्यक्रममा युएनकै मोडलमा एक जना महासचिव तथा एक जना महानिर्देशक चयन गरिन्छ । साथै युएनका विभिन्न स्थायी समितिको झल्को दिने गरी युएनमा जसरी नै प्रतिनिधि चयन यही कार्यक्रममा गरिन्छ । हरेक सम्मेलनमा तिनै महासचिव र महानिर्देशकद्वारा सभा सञ्चालन गरिन्छ । सभामा विभिन्न मुलुकबाट सहभागी भए जसरी विद्यार्थीबाट त्यतिबेला जल्दोबल्दो भएको राष्ट्रिय तथा अन्तर्राष्ट्रिय मुद्दामा छलफल तथा बहस गरिन्छ । र अन्त्यमा घोषणापत्र सार्वजनिक गरेर सभा समापन गरिन्छ ।काठमाडौँ विश्वविद्यालयका अध्यापक तथा संयुक्त राष्ट्रसङ्घको युवा तथा विद्यार्थी सङ्घका अध्यक्ष मदन राईले यस्ता अभ्यास कार्यक्रमले सहभागीलाई कूटनीतिक लेनादेना तथा संयुक्त राष्ट्रसङ्घको महासभा सञ्चालन पद्धतिबारे भरपूर जानकारी दिने बताउनुभयो । उहाँले भन्नुभयो, “युवालाई कूटनीतिक साक्षरता प्रदान गर्ने र भविष्यमा असल कूटनीतिज्ञ बन्न यस्ता अभ्यास फलदायी रहेको छ ।”सन् २०२५ को राष्ट्रिय युवा परिषद् नमुना राष्ट्रसङ्घको महासभामा दिवससिंह खड्का महासचिव तथा अनुराधा थापा महानिर्देशक चुनिनुभएको थियो । सम्मेलनमा महानिर्देशकको भूमिका निर्वाह गर्नुभएकी थापाले यस्ता कार्यक्रम अन्तर्राष्ट्रिय सम्बन्ध, कूटनीति, नेतृत्व विकास र समस्या समाधानको विषयमा युवाले प्रशस्त ज्ञान हासिल गर्ने उपयुक्त थलो भएको बताउनुभयो । मोडल युएनको अभ्यास संयुक्त राष्ट्रसङ्घ स्थापना भएसँग सुरु भएको मानिन्छ । सन् १९४७ मा बेलायतको एक विश्वविद्यालयमा मोडल युएन अभ्यासको आयोजना गरिएको थियो । यद्यपि युएन स्थापना हुनुभन्दा अघि अस्तित्वमा रहेको लिग अफ नेसनको सङ्गठन संरचना रहेको बेलामा सन् १९२१ मा बेलायतको अक्सफोर्ड विश्वविद्यालयमा पनि अहिलेकै शैलीमा नमुना अभ्यास हुने गरेको थियो ।",
      "link": "https://gorkhapatraonline.com/news/158619",
      "image": "https://gorkhapatraonline.com/storage/media/279540/conversions/model-UN-original-thumb.jpg"
    },
    {
      "slug": "158618",
      "title": "अब ब्लुबुक बोक्न नपर्ने",
      "timestamp": 1749513600000,
      "source": "gp",
      "content": "बागमती प्रदेशमा दर्ता भएको सवारीसाधनको विद्युतीय अभिलेखीकरण (डिजिटाइजेसन) राख्ने काम एक वर्षमा सम्पन्न गरिने भएको छ । श्रम, रोजगार तथा यातायात मन्त्रालय बागमतीमा दर्ता भएकामध्ये ५८ हजार सवारीसाधनको विद्युतीय अभिलेखीकरण भएको छ ।",
      "longContent": "गोरखापत्र समाचारदाता काठमाडौँ, जेठ २७ गते । बागमती प्रदेशमा दर्ता भएको सवारीसाधनको विद्युतीय अभिलेखीकरण (डिजिटाइजेसन) राख्ने काम एक वर्षमा सम्पन्न गरिने भएको छ । श्रम, रोजगार तथा यातायात मन्त्रालय बागमतीमा दर्ता भएकामध्ये ५८ हजार सवारीसाधनको विद्युतीय अभिलेखीकरण भएको छ । यातायात व्यवस्था कार्यालय साना ठुला सवारी एकान्तकुनाले हालसम्म झन्डै आठ हजार चारपाङ्ग्रे सवारी विद्युतीय अभिलेखीकरण गरेको छ । कार्यालयले ३० जना ज्यालादारी कर्मचारी राखेर दैनिक काम गरिरहेको कार्यालय प्रमुख पवित्र कुँवरले जानकारी दिनुभयो । उहाँले भन्नुभयो, “यो महिनादेखि छुट्टै कर्मचारी राखेर कामलाई गति दिएका छौँ । अहिलेसम्म दुई सय वटा चारपाङ्गे्र सवारी अनलाइन अभिलेख भएका छन् । एक वर्षमा सबै सक्ने योजनासहित काम गरिएको छ ।” एकान्तकुना कार्यालयमा तीन लाख सवारीका फाइल रहेका छन् । कार्यालयले फागुनदेखि यो काम सुरु गरेको हो । दुईपाङ्ग्रे सवारीको विद्युतीय अभिलेख राख्ने काम पनि तीव्र बनाइएको यातायात व्यवस्था कार्यालय मोटरसाइकल, गुर्जुधाराले जनाएको छ । गुर्जुधारा कार्यालयले ५० जना ज्यालादारी कर्मचारी राखेर अभिलेख गरिरहेको छ । हालसम्म गुर्जुधारामा दुईपाङ्ग्रे सवारीमा मात्र अभिलेख राख्ने काम भएको छ । बागमतीमा चितवन, हेटौँडा, एकान्तकुना र गुर्जुधारा कार्यालयबाट विद्युतीय अभिलेख राख्ने काम हुँदै आएको छ । अभिलेख नागरिक एपबाट पनि हेर्न सकिने श्रम, रोजगार तथा यातायात मन्त्रालय बागमतीका सूचना अधिकारी खगेन्द्र पौडेलले बताउनुभयो । विद्युतीय अभिलेख भएपछि कर चुक्तालगायतका जानकारी अनलाइनमै उपलब्ध हुने छ । कागजात बोकिरहन पर्दैन । पौडेलले भन्नुभयो, “एकीकृत अनलाइन डाटा उपलब्ध हुन्छ । नियन्त्रण र नियमन अनलाइनबाट हुन्छ ।” लगत कट्टालगायत २० वर्ष पुराना सवारीलाई पत्रु बनाउनु पनि अनलाइन अभिलेखबाट सहयोग हुने मन्त्रालयले जनाएको छ । चारपाङ्ग्रे सवारीको फाइल सम्बन्धित कार्यालयमा रहेकाले हाल उक्त फाइलै अभिलेख गर्ने काम भएको छ । श्रम, रोजगार तथा यातायात मन्त्रालय बागमतीले सवारीका ब्लुबुक (नीलो किताब) लाई अनलाइन प्रणालीमार्फत क्युआर कोड राख्ने काम सुरु गरेको छ । नीलो किताबमा हुने सवारीसम्बन्धी सबै विवरण क्युआरबाट हेर्न मिल्ने भएपछि नीलो किताब साथमै लिएर हिँड्न नपर्ने भएको छ । यातायात व्यवस्था कार्यालय साना ठुला सवारी एकान्तकुनाले हालसम्म दुई सय वटा चारपाङ्ग्रे सवारीको नीलो किताबलाई क्युआर कोडमा राखेको छ । कार्यालय प्रमुख कुँवरले भन्नुभयो, “ब्लुबुकको सबै विवरण क्युआर कोडमा राखिने भएकाले हार्डकपी लिइरहनु पर्दैन । अनलाइनबाटै यसको चेकजाँच हुन्छ ।” नीलो किताबको क्युआर प्रणाली दुईपाङ्गे सवारीको सन्दर्भमा बढी उपयोगी हुने उहाँको भनाइ छ । मोटरसाइकलको ब्लुबुक हराउने, छुट्ने वा पानीमा भिज्ने समस्या भएकाले क्युआर भएपछि उक्त समस्यामुक्त भइने कार्यालयको दाबी छ । ट्राफिक चेकजाँचमा मोबाइलबाट रिड गरिने छ । क्युआरका लागि अनलाइनबाट आफैँले आवेदन भर्न सकिने व्यवस्था छ । यसका लागि अनलाइन भिआरएस डट बागमती डट जिओभी डट एनपीमा लगइन गरी दिइएको निर्देशन अनुसार भर्न सकिने छ ।",
      "link": "https://gorkhapatraonline.com/news/158618",
      "image": "https://gorkhapatraonline.com/storage/media/279539/conversions/Untitled-1-original-thumb.jpg"
    },
    {
      "slug": "158617",
      "title": "खोकना विवादमा प्रमको चासो",
      "timestamp": 1749513600000,
      "source": "gp",
      "content": "प्रधानमन्त्री केपी शर्मा ओलीले काठमाडौँ–तराई/मधेश द्रुतमार्गको प्रस्थानविन्दु विवाद र समाधानको उपायबारे ललितपुरको खोकना (प्रस्थान विन्दु) र बुङमतीका स्थानीयवासीसँग छलफल गर्नुभएको छ ।",
      "longContent": "काठमाडौँ, जेठ २७ गते । प्रधानमन्त्री केपी शर्मा ओलीले काठमाडौँ–तराई/मधेश द्रुतमार्गको प्रस्थानविन्दु विवाद र समाधानको उपायबारे ललितपुरको खोकना (प्रस्थान विन्दु) र बुङमतीका स्थानीयवासीसँग छलफल गर्नुभएको छ ।छलफलमा प्रधानमन्त्री ओलीले स्थानीय जनतालाई मर्का पर्ने गरी विकास गर्ने सरकारको ध्येय नभएको स्पष्ट गर्दै द्रुतमार्गको प्रस्थान विन्दुमा उठेका विवाद र यसको समाधानका लागि निर्णयमा पुग्नुपूर्व आफू एक पटक स्थलगत अवलोकनमा जाने जानकारी गराउनुभएको छ । सो अवसरमा रक्षा मन्त्रालयका सचिव रामेश्वर दङ्गाल, प्रधानमन्त्री तथा मन्त्रीपरिषद् कार्यालयका अधिकारी र नेपाली सेनाका प्रतिनिधिसमेत सहभागी हुनुहुन्थ्यो । द्रुतमार्ग निर्माण भई सञ्चालनमा आएपछि खोकनाको जातीय तथा सांस्कृतिक सम्पदा नष्ट हुने, खोकना गाउँ नै विस्थापित हुने भन्दै खोकनावासीले सो क्षेत्र भएर द्रुतमार्ग निर्माणको विरोध गर्दै आएका छन् तर खोकना क्षेत्रमा ‘एलाइन्मेन्ट’ नै परिवर्तन गरिएकाले द्रुतमार्ग निर्माणले खोकनाको सिकाली मन्दिरलगायतका सम्पदामा कुनै असर नगर्ने द्रुतमार्ग आयोजनाले जनाएको छ । द्रुतमार्गको कुल लम्बाइ ललितपुरको खोकना (प्रस्थान विन्दु) देखि बाराको निजगढसम्म ७० दशमलव ९७७ किलोमिटर छ ।डुकुछाप कायम गर्न सुझावस्थानीयवासीले खोकनामा द्रुतमार्गको सुरुविन्दु कायम गर्दा परम्परागत सभ्यता र संस्कृति मासिने भएकाले सो स्थलभन्दा साढे पाँच किलोमिटर तल डुकुछापमा प्रस्थानविन्दु कायम गर्न प्रधानमन्त्री ओलीलाई सुझाव दिएका छन् । छलफलमा प्रधानमन्त्री ओलीलाई तत्कालीन खोकना गाविसका पूर्वअध्यक्ष मदनकृष्ण डङ्गोल, नेकपा (एमाले) ललितपुर महानगर कमिटीका अध्यक्ष ज्ञानेन्द्र शाक्य, स्थानीय जनसरोकार समितिका संयोजक नेपाल डङ्गोल, एमाले ललितपुर महानगर, वडा नम्बर २१ कमिटीका अध्यक्ष ज्ञानभक्त महर्जनसहितले द्रुतमार्गको प्रस्थानविन्दु विवाद र समाधानका लागि विभिन्न विकल्पसहितको सुझाव दिनुभएको छ ।दुई वर्षमा पनि भएन समाधानकाठमाडौँ–तराई/मधेश द्रुतमार्ग आयोजनाको प्रस्थानविन्दु खोकना क्षेत्रको जग्गा प्राप्तिसम्बन्धी समस्या समाधानका लागि समिति गठन भएको दुई वर्ष बितिसक्दा पनि समस्या जस्ताको तस्तै रहेका छन् । खोकना क्षेत्रको जग्गा प्राप्तिसम्बन्धी समस्या समाधानको सम्बन्धमा विसं २०८० वैशाख ५ गते बसेको मन्त्रीपरिषद् बैठकले रक्षामन्त्रीको संयोजकत्वमा १५ सदस्यीय समिति गठन गर्ने निर्णय गरेको थियो । मन्त्रीपरिषद्को निर्णयपछि तत्कालीन उपप्रधानमन्त्री तथा रक्षामन्त्री पूर्णबहादुर खड्काको अध्यक्षतामा २०८० वैशाख १७ गते समितिको पहिलो बैठक बसी काम सुरु गरिएको थियो । समिति गठनपछि दुई जना रक्षामन्त्री फेरिनुभयो तर अहिलेसम्म समस्या समाधान हुन सकेको छैन । खोकनाको विवाद अझै टुङ्गिएको छैन । हाल तेस्रो रक्षामन्त्री कार्यरत हुनुहुन्छ । खोकनाको जग्गा प्राप्ति विवाद समाधानका लागि त्रिभुवन विश्वविद्यालय, पुल्चोक इन्जिनियरिङ क्याम्पसले गरेको अध्ययन प्रतिवेदनले द्रुतमार्गको सुरुविन्दु खोकना नै उपयुक्त हुने सुझाव दिएको छ । नौ महिना लगाएर गरिएको अध्ययन प्रतिवेदन २०८० चैतमा रक्षा मन्त्रालय र भौतिक पूर्वाधार तथा यातायात मन्त्रालयमा बुझाइएको थियो । उक्त प्रतिवेदन बुझेपछि भौतिक पूर्वाधार तथा यातायात मन्त्रालयले समेत सो क्षेत्रको अध्ययन गरेको थियो । मन्त्रालयले गरेको अध्ययन प्रतिवेदनले समेत आयोजनाको सुरुबिन्दु खोकना नै उपयुक्त हुने औँल्याएको थियो ।खोकनाको विवाद टुङ्गो नलाग्दा यस द्रुतमार्गको कुल लम्बाइ ७० दशमलव ९७७ किलोमिटरमध्ये ६.५ किलोमिटर खण्डमा अझै ठेक्का व्यवस्थापन हुन सकेको छैन । द्रुतमार्गको खोकना खण्डलाई आयोजनाको ‘प्याकेज नम्बर’ ११ मा राखिएको छ । समस्या समाधान हुन नसक्दा ठेक्कापट्टाको काम सुरु हुन सकेको छैन । सोसम्बन्धी केही काम अगाडि बढ्न सकेको छैन । पूरा ‘प्याकेज’ को काम नै सुरु हुन बाँकी छ । समस्या समाधान नभएसम्म काम सुरु गर्न नमिल्ने द्रुतमार्ग निर्माण व्यवस्थापनको जिम्मा पाएका नेपाली सेनाको भनाइ छ ।रक्षा मन्त्रालयका सहसचिव एवं प्रवक्ता मनोजकुमार आचार्यले समस्या समाधानका लागि गठित समितिले स्थानीयवासीसँग निरन्तर छलफल र संवाद गरी त्यहाँको समस्या समाधानका लागि काम गरिरहेको जानकारी दिनुभयो । उहाँका अनुसार खोकना खण्डमा कतिपय गुठीका जग्गा छन्, कति त भोगचलन गर्नेको नाममा जग्गा छैन । स्थानीय सरोकारका विषयलाई न्यायोचित रूपमा कसरी सम्बोधन गर्न सकिन्छ भनेर छलफल भइरहेको छ । भारत र चीन जोड्ने त्रिदेशीय पारवहन मार्गका रूपमा विकसित हुने यस द्रुतमार्ग निर्माणपछि बाराको निजगढबाट एक घण्टा दुई मिनेटमा सङ्घीय राजधानी काठमाडौँ आइपुग्न सकिन्छ ।  एसियाली सडक मापदण्ड अनुरूप निर्माण भइरहेको द्रुतमार्गको सञ्चालनले मुलुकको आर्थिक विकास र समृद्धिमा ठुलो योगदान पुग्ने विश्वास गरिएको छ । २०७४ जेठ १४ मा दोस्रो पटक शिलान्यास भएसँगै यस आयोजनाको काम सुरु भएको हो ।यो सडक आयोजनाको दुई खर्ब ११ अर्ब ९३ करोड रुपियाँ लागतको छ । आयोजनाको संशोधित अवधि २०८३ चैतमा सम्पन्न गर्ने लक्ष्य छ । नेपाली सेनाको व्यवस्थापनमा काम सुरु भएको यस आयोजनाको अहिलेसम्मको भौतिक प्रगति करिब ४० प्रतिशत छ ।",
      "link": "https://gorkhapatraonline.com/news/158617",
      "image": "https://gorkhapatraonline.com/storage/media/279538/conversions/PMOfficial_KTM_RSS_26_95cbeae8-dc51-45d1-8936-48cf9b768087(2)-original-thumb.jpg"
    },
    {
      "slug": "158616",
      "title": "संवैधानिक परिषद्मा दुई जनाबाटै निर्णय हुन सक्ने प्रस्ताव",
      "timestamp": 1749513600000,
      "source": "gp",
      "content": "राष्ट्रिय सभाको विधायन व्यवस्थापन समितिले संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) विधेयक, २०७९ मा अध्यक्ष र एक जना सदस्यसहित कम्तीमा दुई जनाको मतबाट समेत निर्णय गर्न सक्ने गरी प्रतिवेदन पारित गरेको छ ।",
      "longContent": "काठमाडौँ, जेठ २७ गते । राष्ट्रिय सभाको विधायन व्यवस्थापन समितिले संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) विधेयक, २०७९ मा अध्यक्ष र एक जना सदस्यसहित कम्तीमा दुई जनाको मतबाट समेत निर्णय गर्न सक्ने गरी प्रतिवेदन पारित गरेको छ । प्रतिनिधि सभाले गत चैत १८ गते पारित गरेको सो विधेयक राष्ट्रिय सभाको विधायन व्यवस्थापन समितिले संशोधनसहित प्रतिवेदन तयार गरेको छ । समितिले राष्ट्रिय सभाको सोमबारको बैठकमा विधेयकको प्रतिवेदन प्रस्तुत गरेको छ । समितिले अध्यक्ष र तत्काल बहाल रहेका कम्तीमा ५० प्रतिशत सदस्यको ‘मतबाट’ निर्णय गरिने सहमति गर्दै उदाहरण खण्डमा अध्यक्ष र दुई जना सदस्य बहाल रहेको अवस्थामा अध्यक्ष र कम्तीमा एक जना सदस्यसहित कम्तीमा दुई जनाको मतबाट निर्णय गरिने गरी संवैधानिक परिषद्को काम, कर्तव्य, अधिकार र कार्यविधिसम्बन्धी विधेयकको प्रतिवेदन पारित गरेको हो ।विधायन व्यवस्थापन समितिको बैठकमा रक्षामन्त्री मानवीर राईले अध्यक्ष र दुई जना सदस्य बहाल रहेको परिस्थिति आउन सक्ने बताउनुहुँदै त्यस्तो परिस्थितिलाई विचार गरी निर्णय गर्न आग्रह गर्नुभयो । समितिका सदस्यले सो प्रस्तावलाई स्वीकार गरेको छ, जस अनुसार परिषद्को बैठकमा कुनै विषयमा सर्वसम्मतिबाट निर्णय हुन नसकेमा अध्यक्ष र तत्काल बहाल रहेका कम्तीमा पचास प्रतिशत सदस्यको बहुमतबाट निर्णय गरिने मूल विधेयकको व्यवस्थामा ‘बहुमत’ लाई हटाएर ‘मत’ राखेर उदाहरणसहित प्रस्ट्याइएको छ । संविधानको धारा २८४ ले संवैधानिक परिषद्सम्बन्धी व्यवस्था गरेको छ । सो व्यवस्थाबमोजिम प्रधानमन्त्री परिषद्को अध्यक्ष रहने छन् । परिषद्मा प्रधान न्यायाधीश, प्रतिनिधि सभाको सभामुख, राष्ट्रिय सभाको अध्यक्ष, प्रतिनिधि सभाको विपक्षी दलको नेता र प्रतिनिधि सभाको उपसभामुख सदस्य रहने व्यवस्था छ । राष्ट्रिय सभाले गरेको सहमतिबमोजिम छ जनाको संवैधानिक परिषद्को बैठकमा विशेष परिस्थितिमा तीन जना मात्रै उपस्थित रहेमा अध्यक्ष र बहाल रहेको अर्को एक सदस्यको मत मिलेमा निर्णय लिन पाउने ढोका खुला गरेको छ । समितिका सभापति तुलसाकुमारी दाहालले सभाको बैठकमा प्रतिवेदन प्रस्तुत गर्दै राष्ट्रिय सभाका १४ जना सदस्यले तीन वटा बुँदामा संशोधन दर्ता गराएकोमा सोमाथि गहन छलफल गरेर प्रतिवेदन तयार गरिएको बताउनुभयो ।  विधेयकले अध्यादेश खारेज भएपछिको कानुनी रिक्तताको अवस्था पूर्ति गर्ने छ । विधेयकमा संवैधानिक परिषद्को बैठकको गणपूरक सङ्ख्या र निर्णय गर्ने प्रक्रियाको कार्यविधिगत व्यवस्था गरिएको छ । समितिले विधेयकको दफा ६ मा छ वटा संशोधन गरेको छ । संवैधानिक परिषद्को बैठकमा गणपूरक सङ्ख्या र परिषद्ले गर्ने निर्णयमा आवश्यक सङ्ख्यालाई थप व्याख्या गरेको छ । अध्यक्ष र पाँच जना सदस्य बहाल रहेको अवस्थामा अध्यक्ष र कम्तीमा तीन जना सदस्यसहित कम्तीमा चार जना, अध्यक्ष र चार जना सदस्य बहाल रहेको अवस्थामा अध्यक्ष र कम्तीमा दुई जना सदस्यसहित कम्तीमा तीन जनाको मतबाट निर्णय गरिने व्यवस्था गरिएको समितिका सचिव मनोजकुमार गिरीले बताउनुभयो । त्यसै गरी समितिले मूल विधेयकमा ‘परिषद्को बैठकमा गणपूरक सङ्ख्याका लागि अध्यक्ष र तत्काल बहाल रहेका कम्तीमा पचास प्रतिशत सदस्यहरू उपस्थित भएमा परिषद्को बैठकको लागि गणपूरक सङ्ख्या पुगेको मानिने’ रहेकोमा सदस्यहरूलाई ‘सदस्य’ मात्रै राख्ने सहमति गरेको हो । सो खण्डलाई विधायन व्यवस्थापन समितिले उदाहरणसहित थप व्याख्या गरेको छ । परिषद्मा अध्यक्ष र पाँच जना सदस्य बहाल रहेको अवस्थामा अध्यक्ष र कम्तीमा तीन जना सदस्यसहित कम्तीमा चार जना, अध्यक्ष र चार जना सदस्य बहाल रहेको अवस्थामा अध्यक्ष र कम्तीमा दुई जना सदस्यसहित कम्तीमा तीन जनाले निर्णय गरे गणपूरक सङ्ख्या पुग्ने उदाहरण खण्डमा प्रस्ट्याइएको छ । सो विधेयक प्रतिनिधि सभामा २०७९ फागुन १२ गते दर्ता भएको थियो । राज्य व्यवस्था तथा सुशासन समितिले २०८१ जेठ १७ गते प्रतिवेदन पेस गरेको करिब नौ महिनापछि मात्रै प्रतिनिधि सभाले विधेयक पारित ग¥यो ।",
      "link": "https://gorkhapatraonline.com/news/158616",
      "image": "https://gorkhapatraonline.com/storage/media/279537/conversions/KB-KTM-image_123650291-original-thumb.jpg"
    },
    {
      "slug": "158615",
      "title": "अमेरिकाबाट फिर्ता गरिएकाहरू, फेरि तनावमा पर्न चाहँदैनन्",
      "timestamp": 1749513600000,
      "source": "gp",
      "content": "अवैध रूपमा अमेरिकामा बसोबास गर्ने र त्यहाँको कानुन उल्लङ्घन गरेपछि निष्कासित भई नेपाल फर्कने नेपालीको आँकडा बढ्दै छ । अमेरिकाबाट आइतबार राति ३७ जना निष्कासित भएर फर्केसँगै यो सङ्ख्या थप बढोत्तरी भएको हो ।",
      "longContent": "काठमाडौँ, जेठ २७ गते । अवैध रूपमा अमेरिकामा बसोबास गर्ने र त्यहाँको कानुन उल्लङ्घन गरेपछि निष्कासित भई नेपाल फर्कने नेपालीको आँकडा बढ्दै छ । अमेरिकाबाट आइतबार राति ३७ जना निष्कासित भएर फर्केसँगै यो सङ्ख्या थप बढोत्तरी भएको हो । जति पटक फिर्ता गरिन्छन्, त्यति नै पटक उनीहरूलाई अध्यागमन विभागले मानव बेचबिखन ब्युरोको जिम्मा लगाउने गरेको अध्यागमन विभागका प्रवक्ता टीकाराम ढकालले जानकारी दिनुभयो । आइतबार राति फर्काइएका ३७ जनालाई पनि त्यसै गरी ब्युरोको जिम्मा लगाइएको छ । सन् २०२५ लागेसँगै यसरी निष्कासित भएर स्वदेश फर्काएइको सङ्ख्या १७७ जना पुगेको त्रिभुवन विमानस्थलस्थित अध्यागमन कार्यालयका प्रवक्ता अञ्जन न्यौपानेले जानकारी दिनुभयो । अमेरिका सरकारले चार्टर विमानमार्फत आइतबार फिर्ता पठाएकामा ३२ जना पुरुष र पाँच जना महिला छन् । प्रवक्ता न्यौपानेले भन्नुभयो, “त्यसरी फिर्ता भएकाको सङ्ख्यामध्ये आइतबारको सङ्ख्या हालसम्मकै उच्च हो, नत्र एक वा दुई जना विभिन्न समयमा फिर्ता पठाइएका थिए ।” चार्टर विमानमार्फत नै नेपाली फर्काएको यो दोस्रो पटक हो । यसअघि फागुन २१ गते एकै दिन नौ जना नेपालीलाई फिर्ता पठाइएको थियो । सन् २०२५ सुरु भएसँगै जनवरी २० देखि गत मे महिनाभित्र यसरी फर्काइएका १४० जना थिए । यसरी फर्काइएकामा जनवरी महिनामा छ जना, फेबु्रअरीमा २० जना, मार्चमा ३० जना, अप्रिलमा २६ जना र मे महिनामा ५८ जना रहेका छन् । त्यसअघि पनि कानुन उल्लङ्घन गरेकाहरू निष्कासनमा पर्दै आएका थिए । अध्यागमनको पुरानो तथ्यले पनि त्यो बताउँछ, जस अनुसार सन् २०२१ मा ३५ जना, सन् २०२२ मा २२ जना, सन् २०२३ मा २४ जना र २०२४ मा ५२ जना नेपाली अमेरिकाबाट निष्कासनमा परेका थिए ।  अमेरिकाको अध्यागमन तथा राष्ट्रियता कानुनले अवैध रूपमा बस्नेहरू कानुन उल्लङ्घनकर्ता हुने प्रस्ट्याएको छ । त्यहाँको कानुन अनुसार पहिले आफ्नो अवस्था आफैँ मूल्याङ्कन गरेर आफैँ अमेरिका छाड्ने अवसर दिइन्छ, त्यसलाई ‘सेल्फ डिपोर्ट’ (आफैं फर्कने) भनिएको छ । फर्काइएका धेरै, मुद्दा न्यूनअमेरिकी सरकारले यसरी नेपाल फिर्ता पठाएकाहरू अधिकांश अवैध रूपमा त्यहाँ पुगेको पाइएको मानव बेचबिखन अनुसन्धान ब्युरोले जनाएको छ । ब्युरोका प्रवक्ता नरेन्द्र कुँवरले सबैलाई ब्युरोमा ल्याएर सोधपुछ गरिएको जानकारी दिनुभयो । उहाँले भन्नुभयो, “अधिकांश चिनजानका मानिसबाट अवैध बाटो हुँदै अमेरिका पुगेका छन्, जसमा कतिपयको घरखेत नै बन्धकी राखेर पनि गएको भेटिएका छन् ।” त्यसरी जानु अवैध मात्र होइन । मानव बेचबिखनसँग जोडिएको मुद्दा पनि हो तर अहिलेसम्म फर्केर आएकाहरूले उनीहरूलाई लैजानेविरुद्ध मुद्दा दर्ता गराउन मानेका छैनन् । कुँवरले थप्नुभयो, “आफूखुसी जानाजान अवैध बाटो भएर अमेरिका पुगेको अधिकांशले स्वीकार गर्छन् । त्यसैले उनीहरू कुनै मुद्दा दर्ता गराउन चाहनुहुन्न ।” कसरी गएको भन्ने सवालको जवाफ दिने गरे पनि लैजानेविरुद्ध मुद्दा गरेर फेरि तनावमा पर्न नचाहने जवाफ उनीहरूले ब्युरोलाई दिने गरेका छन् । अहिलेसम्म कुनै मुद्दा नै नपरेको भने होइन । एकाधले उजुरी दर्ता गराएकाले अदालतमा मुद्दा पनि चलेका छन् तर अवैध रूपमा अमेरिका लैजानेहरू अहिलेसम्म पक्राउ पर्न नसकेको ब्युरोले जनाएको छ । ब्युरोका अनुसार अवैध रूपमा कुनै पनि देश जानु भनेको मानव बेचबिखनमा पर्नु हो । त्यसैले कसैले पनि त्यस्तो यात्रा नगर्न जनचेतनामूलक कार्यक्रम गर्दै आएको छ । समुदायलाई सचेत बनाउन सामुदायिक अन्तर्क्रिया, अवैध रूपमा जाँदा हुने हानिनोक्सानीबारे जानकारी दिने, सूचनामूलक पोस्टर पम्प्लेट त्रिभुवन विमानस्थलका विभिन्न स्थानमा राखेर सजग गराउने, बाहिर जान लागेकालाई अध्यागमनमा राखेर सम्झाउनेलगायतका कार्य ब्युरोले गर्दै आएको प्रवक्ता नरेन्द्र कुँवर बताउनुहुन्छ ।",
      "link": "https://gorkhapatraonline.com/news/158615",
      "image": "https://gorkhapatraonline.com/storage/media/279536/conversions/4555-original-thumb.jpg"
    },
    {
      "slug": "158614",
      "title": "सामुदायिक रेडियोकर्मीलाई दुई दिने तालिम",
      "timestamp": 1749427200000,
      "source": "gp",
      "content": "सामुदायिक रेडियो प्रसारक संघ (अकोराव) का सदस्यहरुको क्षमता अभिबृद्धिका लागि दुई दिने तालिम सुरुभएको छ । सामुदायिक रेडियो प्रसारक संघ (अकोराव) बागमति प्रदेशको आयोजनामा सो तालिमको आयोजना गरिएको हो ।",
      "longContent": "गोरखापत्र अनलाइनकाठमाडौं, जेठ २६ गते । सामुदायिक रेडियो प्रसारक संघ (अकोराव) का सदस्यहरुको क्षमता अभिबृद्धिका लागि दुई दिने तालिम सुरुभएको छ । सामुदायिक रेडियो प्रसारक संघ (अकोराव) बागमति प्रदेशको आयोजनामा सो तालिमको आयोजना गरिएको हो । सोमबारदेखि सुरुभएको तालिममा डा. रघु मैनाली, दीपक आचार्य, सुरेश श्रेष्ठ, सुमन बस्नेत, भुवन तिमिल्सिना, समीर बलामी, रत्न श्रेष्ठ, भक्त स्याङ्तानले प्रशिक्षण दिने आयोजक संस्थाका अध्यक्ष दीपक लामाले बताउनुभयो । तालिमको उदघाटन बागमती प्रदेशका सञ्चार रजिष्ट्रार रेवती सापकोटाले आज गर्नुभयो । उहाँले पत्रकारको क्षमता बृद्धिका लागि बागमती प्रदेश सरकार गम्भीर रहेको बताउनुभयो । रेडियोकर्मीहरु समयअनुसार आफ्नो क्षमता बृद्धि गर्न आवश्यक रहेको र यस्ता तालिमले त्यसमा सहयोग पुग्ने उहाँले विश्वास व्यक्त गर्नुभयो । अकोराव बागमती प्रदेशका अध्यक्ष दिपक लामाको अध्यक्षतामा भएको कार्यक्रममा प्रेस चौतारी नेपालका अध्यक्ष गणेश पाण्डे, नेपाल आदिबासी जनजाति पत्रकार महासंघ (फोनिज) का अध्यक्ष लक्की चौधरी, अकोरावका केन्द्रीय अध्यक्ष अर्जुन गिरी, पूर्व अध्यक्ष सुवास खतिवडा, पत्रकार कृष्णहरि घिमिरे, लेखनाथ श्रीकान्त लगायतले तालिमको सफलताको शुभकामना व्यक्त गर्नुभएको थियो । तालिममा बागमती प्रदेशका सबै जिल्लाबाट करिब ३० जना रेडियोकर्मीको सहभागिता रहेको आयोजकले जनाएको छ ।",
      "link": "https://gorkhapatraonline.com/news/158614",
      "image": "https://gorkhapatraonline.com/storage/media/279535/conversions/T-1-original-thumb.jpg"
    },
    {
      "slug": "158587",
      "title": "वातावरणसम्बन्धी समाचार कभरेजमा गोरखापत्र अब्बल",
      "timestamp": 1749427200000,
      "source": "gp",
      "content": "अजरबैजानको बाकुमा आयोजित संयुक्त राष्ट्रसङ्घीय जलवायु परिवर्तन सम्मेलन (कोप २९) अवधिमा नेपाली सञ्चारमाध्यमले गरेको वातावरणसम्बन्धी समाचारको विश्लेषणमा सरकारी स्वामित्वको गोरखापत्र दैनिकले अरु निजी मिडियालाई समाचार प्रकाशनमा उछिनेको छ ।",
      "longContent": "गोरखापत्र अनलाइनकाठमाडौँ, जेठ २६ गते । अजरबैजानको बाकुमा आयोजित संयुक्त राष्ट्रसङ्घीय जलवायु परिवर्तन सम्मेलन (कोप २९) अवधिमा नेपाली सञ्चारमाध्यमले गरेको वातावरणसम्बन्धी समाचारको विश्लेषणमा सरकारी स्वामित्वको गोरखापत्र दैनिकले अरू निजी मिडियालाई समाचार प्रकाशनमा उछिनेको छ । इन्टरनेसनल जर्नल अफ इङ्ग्लिस लिट्रेचर एन्ड सोसल साइन्सेजमा प्रकाशित, सौगात मिश्रद्वारा अनुसन्धान गरिएको अनुसन्धानमा २०२४ नोभेम्बर ११ देखि २३ सम्म प्रकाशित ५३ वटा वातावरणसम्बन्धी समाचारको अध्ययन गरिएको छ । गोरखापत्र दैनिक र कान्तिपुर दैनिकको तुलनात्मक विश्लेषणमा सरकारी पत्रिकाले करिब ७५ प्रतिशत वातावरणसम्बन्धी समाचार प्रकाशित गरेको पाइएको छ । जबकि निजी पत्रिकाको योगदान केवल २५ प्रतिशत मात्र छ ।“सरकारी मिडियाले नेपाल सरकारको कूटनीतिक गतिविधिलाई निरन्तरता दिँदै वातावरणका समाचार व्यापक रूपमा कभर गर्‍यो” अध्ययनमा उल्लेख गरिएको छ । गोरखापत्रले वातावरणीय, राजनीतिक, आर्थिक र विपद्सम्बन्धी विविध फ्रेमिङ प्रयोग गर्दा, कान्तिपुरले मुख्यतया वातावरणीय र राजनीतिक दृष्टिकोणमा केन्द्रित समाचार प्रकाशित गरेको देखिन्छ ।प्रस्तुतिको सन्दर्भमा कान्तिपुरले रङ्गिन चित्र र फोटोमार्फत आकर्षक ढङ्गले समाचार प्रस्तुत गरे पनि, गोरखापत्रले अग्र पृष्ठमा वातावरणसम्बन्धी समाचार राख्ने र अन्तर्वार्ता तथा सम्पादकीयजस्ता विविध फर्म्याट प्रयोग गरेर सम्प्रेषण गरेको छ ।अध्ययनले घटनामा आधारित रिपोर्टिङप्रति चिन्ता व्यक्त गर्दै सम्मेलनको पछिल्लो समयमा कभरेजमा तीव्र गिरावट आएको उल्लेख गरेको छ । “दुवै मिडियामा सम्मेलनको मुख्य दिनहरूमा समाचारको सङ्ख्यामा वृद्धि भए पनि त्यसपछिको निरन्तरता कायम हुन सकेन” अध्ययनले देखाएको छ ।अनुसन्धानकर्ताहरूले सरकारी मिडिया जलवायु कूटनीतिसँग केही निकट हुने प्रयास गरे पनि निजी मिडियाले पनि जलवायु मुद्दामा गम्भीरता देखाउनुपर्ने आवश्यकता औँल्याएका छन् । रिपोर्टमा निरन्तर र गहिरो रिपोर्टिङ, पत्रकार तालिम र स्थानीय–वैश्विक दृष्टिकोण समाहित हुने कभरेजका लागि सुझाव दिइएको छ ।जलवायु परिवर्तनको उच्च जोखिममा रहेको नेपालका लागि समावेशी, सन्तुलित र सूचित जलवायु पत्रकारिता अत्यन्त आवश्यक रहेको र सरकारी तथा निजी दुवै क्षेत्रले यसमा अझै भूमिका खेल्न सक्ने देखिएको छ । अध्ययनको निष्कर्षमा उल्लेख गरिएको छ । यसले नागरिक चेतना अभिवृद्धि र नीतिगत हस्तक्षेपमा सकारात्मक प्रभाव पार्न सक्ने पनि अध्ययनको सुझाव छ । पत्रकार सौगात मिश्रले समाचार कभरेजको तुलनात्मक अध्ययन गर्नुभएको हो ।",
      "link": "https://gorkhapatraonline.com/news/158587",
      "image": "https://gorkhapatraonline.com/storage/media/279491/conversions/cope-original-thumb.jpg"
    },
    {
      "slug": "158580",
      "title": "मुक्त कम्लहरीलाई १५ दिने अचार बनाउने तालिम",
      "timestamp": 1749427200000,
      "source": "gp",
      "content": "मुक्त कम्लहरीलाई १५ दिने अचार बनाउने तालिम दिइएको छ । लुम्बिनी प्रदेशको सामाजिक विकास मन्त्रालयको र सामाजिक विकास डिभिजन कार्यालयको आर्थिक सहयोगमा दाङका मुक्त कम्लहरीलाई तालीम दिइएको हो।",
      "longContent": "सन्तोष दहितदाङ, जेठ २६ गते । मुक्त कम्लहरीलाई १५ दिने अचार बनाउने तालिम दिइएको छ । लुम्बिनी प्रदेशको सामाजिक विकास मन्त्रालयको र सामाजिक विकास डिभिजन कार्यालयको आर्थिक सहयोगमा दाङका मुक्त कम्लहरीलाई तालिम दिइएको हो। मुक्त कम्लहरीलाई आयआर्जन तथा आत्मनिर्भर बनाउनमा सहयोग गर्ने उद्देश्यले मुक्त कम्लहरीलाई तालिम दिएको मुक्त कम्लहरी विकास मञ्चकी केन्द्रीय अध्यक्ष हिरामोती चौधरीले बताउनुभयो । अचार बनाउने तालिमले मुक्त कम्लरीलाई आत्मनिर्भर बनाउनेमा सहयोग पुग्ने उहाँले विश्वास व्यक्त गर्नुभयो । उहाँले प्रदेश तथा स्थानीय सरकारको सहयोगमा मुक्त कम्लहरीलाई सशक्तीकरण गराउनुको साथै विभिन्न सीपयुक्त तालिमहरू सञ्चालन गरिँदैआएको जानकारी दिनुभयो । अचार बनाउने तालिममा तुल्सीपुर र घोराही उपमहानगरपालिकाका ३० जना मुक्त कम्लहरीको सहभागिता रहेको थियो । मुक्त कम्लहरी विकास मञ्चका अनुसार लुम्बिनीको  दाङ, बाँके र बर्दिया र सुदूरपश्चिम प्रदेशको कैलाली र कञ्चनपुरमा करिब १२ हजार मुक्त कम्लहरी छन् ।",
      "link": "https://gorkhapatraonline.com/news/158580",
      "image": "https://gorkhapatraonline.com/storage/media/279498/conversions/kamlahari-original-thumb.jpg"
    },
    {
      "slug": "158575",
      "title": "ताप्लेजुङका उत्कृष्ट कृषक सम्मानित",
      "timestamp": 1749427200000,
      "source": "gp",
      "content": "कृषि ज्ञान केन्द्र ताप्लेजुङले उत्कृष्ट कृषकलाई सम्मान गरेको छ । विश्व खाद्य स्वच्छता दिवसको अवसरमा साताव्यापी रूपमा आयोजित कार्यक्रमको अवसरमा केन्द्रले ताप्लेजुङका नौ जना उत्कृष्ट कृषकलाई सम्मान गरेको हो ।",
      "longContent": "साहारा लिम्बूफुङलिङ, जेठ २६ गते । कृषि ज्ञान केन्द्र ताप्लेजुङले उत्कृष्ट कृषकलाई सम्मान गरेको छ । विश्व खाद्य स्वच्छता दिवसको अवसरमा साताव्यापी रूपमा आयोजित कार्यक्रमको अवसरमा केन्द्रले ताप्लेजुङका नौ जना उत्कृष्ट कृषकलाई सम्मान गरेको हो ।नौ वटा स्थानीय तह रहेको ताप्लेजुङको हरेक पालिकाले छनोट गरेर पठाएको एक–एक जना उत्कृष्ट कृषकलाई नगदसहित दोसल्ला ओढाएर प्रशंसापत्रले सम्मान गरेको केन्द्रका कार्यालय प्रमुख विमला पोखरेलले जानकारी दिनुभयो । उहाँका अनुसार पाथीभरा याङवरक गाउँपालिकाका उत्कृष्ट कृषक सन्तोष खिम्दिङ, फक्ताङलुङ गाउँपालिकाका भक्तबहादुर कार्की, फुङलिङ नगरपालिकाका पोष्टबहादुर कार्की र सिरीजङ्घा गाउँपालिकाका छत्रमान कुँवरलाई सम्मान गरिएको छ ।यस्तै, मेरिङदेन गाउँपालिकाका विजयप्रकाश चोङबाङ, मिक्वाखोला गाउँपालिकाका डम्बरबहादुर बस्नेत, सिदिङवा गाउँपालिकाका इन्द्रबहादुर लिम्बू मैवाखेला गाउँपालिकाका छत्रबहादुर लिम्बू र आठराई त्रिवेणी गाउँपालिकाका उत्कृष्ट कृषक शङ्करप्रसाद श्रेष्ठलाई सम्मान गरिएको प्रमुख पोखरेलले बताउनुभयो ।सम्मानित हुने कृषकहरूले किवी फल, काजु, अलैँची लगायतका फलफूल, सागसब्जीलगायतका बाली लगाएको कृषकहरूले बताएका छन् । आफ्नो पेसाको मल्याङ्कनसहित सम्मान प्रकट गरेको प्रति आभार प्रकट गर्दै भविष्यमा थप उर्जा प्राप्त भएको सम्मानित कृषकहरूले बताएका छन् ।उत्कृष्ट कृषकलाई जिल्ला समन्वय समितिका उपप्रमुख कृष्णप्रसाद लिङखिम र कार्यालय प्रमुख पोखरेलले संयुक्त रूपमा सम्मान गर्नुभयो ।",
      "link": "https://gorkhapatraonline.com/news/158575",
      "image": "https://gorkhapatraonline.com/storage/media/279454/conversions/Krisak-Sammanit-original-thumb.jpg"
    },
    {
      "slug": "158518",
      "title": "सीमित स्रोतमा फरक तरिकाले बजेट आउँछ",
      "timestamp": 1749427200000,
      "source": "gp",
      "content": "विसं २०७९ को निर्वाचनमा अछाम क्षेत्र नं. १ (क) बाट प्रदेश सभा सदस्यमा निर्वाचित भएका कांग्रेस सुदूरपश्चिम प्रदेशका महामन्त्री मेघराज खड्का प्रदेश सरकारमा सामाजिक विकासमन्त्री हुनुहुन्छ । चौरपाटी गाउँपालिका–५,",
      "longContent": "विसं २०७९ को निर्वाचनमा अछाम क्षेत्र नं. १ (क) बाट प्रदेश सभा सदस्यमा निर्वाचित भएका कांग्रेस सुदूरपश्चिम प्रदेशका महामन्त्री मेघराज खड्का प्रदेश सरकारमा सामाजिक विकासमन्त्री हुनुहुन्छ । चौरपाटी गाउँपालिका–५, लुङ्ग्रा अछाममा जन्मिएका ६० वर्षीय खड्का स्कुले जीवनदेखि नै बहुदलका पक्षमा लाग्नुभएको थियो । निर्दलीय पञ्चायतविरुद्ध सञ्चालित २०४२ सालको सत्याग्रहमा चार महिनाभन्दा बढी समय थुनिएका उहाँले २०४६ को जनआन्दोलनमा १६ दिन हिरासतमा बिताउनुभएको थियो । विद्यार्थी जीवनमा पनि उहाँले जेल जीवन बिताउनुभएको थियो । कांग्रेस अछाम जिल्लाका सभापतिसमेत रहिसकेका मन्त्री खड्का हाल कांग्रेसको प्रदेश महामन्त्री हुनुहुन्छ । प्रस्तुत छ, कांग्रेसका प्रदेश महामन्त्री एवं प्रदेश सरकारका सामाजिक विकासमन्त्री मेघराज खड्कासँग गोरखापत्र दैनिकका सुदूरपश्चिम प्रदेश संयोजक प्रकाशविक्रम शाह एवं चौमाला समाचारदाता नीराजन परियारले मन्त्रालयमा भएका कामकारबाहीबारे गर्नुभएको कुराकानीको सम्पादित अंश :\tसामाजिक विकास मन्त्रालयमा रहेर छ वटा जिम्मेवारीमा रहेका काम गरिरहेका छौँ । शिक्षा, स्वास्थ्य, भाषा, संस्कृति तथा पुरातत्व संरक्षण, महिला, बालबालिका, ज्येष्ठ नागरिक, युवा तथा खेलकुद र श्रम तथा रोजगार हामीले हेर्छौं । पहिलो कुरा, प्रदेश संरचना नै व्यवस्थित भएन, बिस्तारै सुधार हुँदै गएको छ । कर्मचारी दरबन्दी कम छ । त्यसकारण पनि मन्त्रालयले जुन गतिमा आफ्ना गतिविधि अगाडि बढाउनुपर्ने हो, त्यो हुन सकेको छैन । विशेष गरेर स्वास्थ्य, शिक्षाको क्षेत्रमा र महिला तथा बालबालिकाको क्षेत्रमा केही काम गर्ने प्रयास गरेका छौँ । जस्तै– अपाङ्गतासम्बन्धी नीति, लैङ्गिक नीति बनाएका छौँ । हामीले भाषा, संस्कृतिलाई विकास गर्नका लागि महत्वपूर्ण काम गरेको र यस विषयमा कार्यक्रम सञ्चालन भइरहेका छन् । अहिले सुदूरपश्चिमको भाषासम्बन्धी पाठ्यक्रम बनाउन भाषा सङ्कलन गर्ने काम भइरहेको छ । स्वास्थ्य क्षेत्रमा हेर्ने हो भने प्रादेशिक अस्पताललगायत अन्य जिल्ला अस्पताल पहिलाभन्दा अहिले धेरै फरक भएको देखेको छु । विशेषज्ञ डाक्टरको सङ्ख्या पनि बढेको छ । \tयस पटकको बजेटलाई हामी अलि फरक तरिकाले ल्याउने तयारीमा छौँ । हामीसँग बजेट घट्दो क्रममा छ, यसले गर्दा समस्या आइरहेको छ । यस वर्ष नीति तथा योजना आयोगले २४ अर्ब ४७ करोड सिलिङ दिएको छ । हामीसँग भएको सीमित स्रोतले आवश्यकतालाई कसरी पूरा गर्ने भन्ने हो । सबै सरोकारवालासँग बजेटको विषयमा निरन्तर छलफल गरिरहेका छौँ । सीमित स्रोतमा हाम्रा आवश्यकता पूरा गर्नु नै कुशल व्यवस्थापन भन्ने तरिकाले लागेका छौँ । सङ्घीय अनुदान प्रत्येक वर्ष घट्दो क्रममा छ । आन्तरिक स्रोत पनि प्रदेशले बढाउन सकेको छैन । त्यही भएर केही समस्या रहेका छन् तर पनि सबैलाई सम्बोधन गर्ने खालको बजेटको तयारीमा रहेका छौँ । \tअछाम जिल्लामा रहेको बयलपाटा अस्पतालको सञ्चालन तथा व्यवस्थापन प्रदेश सरकारले गर्ने भएको छ । सुदूरपश्चिम प्रदेश सरकारले आगामी आर्थिक वर्षबाट प्रदेश अन्तर्गतको ५० शøयाको अस्पतालका रूपमा सञ्चालन गर्ने छ । आव २०८२८३ को नीति तथा कार्यक्रममा बयलपाटा अस्पताललाई प्रदेश सरकारले आफैँ सञ्चालन र व्यवस्थापन गर्ने उल्लेख भइसकेको छ । प्रदेश सरकारले आवश्यक कानुनी प्रक्रिया पूरा गरेर अस्पतालको स्वामित्व प्रदेश सरकारले लिने र सञ्चालन गर्नका लागि आवश्यक प्रबन्ध मिलाउने छ । यसअघि सामाजिक विकास मन्त्रालयसँगको साझेदारीमा न्याय हेल्थ नेपाल नामक गैरसरकारी संस्थाले अस्पताल सञ्चालन तथा व्यवस्थापन गर्दै आइरहेको थियो । गत माघमा न्याय हेल्थ नेपालले बयलपाटा अस्पतालको सञ्चालन र व्यवस्थापनका लागि दुई वटा विकल्प राख्दै हामीलार्ई पत्र लेखेको थियो । अब हामीले न्याय हेल्थ नेपालसँगै मिलेर अस्पताललाई सञ्चालन गर्ने भएका छौँ । त्यो अस्पताललाई बन्द हुन दिँदैनौँ । \tपहुँच नभएकाले सुविधा नपाउने, ढिलो पाउने भन्ने होइन । हामीले फाइल दर्ता अनुसार दिने गरेका छौँ । चालु आवको बजेटमा पुरानो दायित्व पनि बाँकी भन्ने मेरो जानकारी नहुँदा केही समस्या आएको थियो, त्यो समाधान हुँदै छ । अर्थबाट पैसा आइसकेको छ, केही दिनपछि त्यो वितरण हुन्छ, सबैले पाउँछन् । मन्त्रालयले प्रदेश स्वास्थ्य उपचार सुविधा आर्थिक कार्यविधि अन्तर्गत सात वटा रोग जस्तै– मुटुसम्बन्धी, मिर्गौला रोग, क्यान्सर, मस्तिष्कघात, कलेजो प्रत्यारोपण, बोनम्यारो, स्पाइनल सर्जरी गर्नेलाई सहयोग दिइरहेको छ । \tत्यस्ता बिरामीलाई मन्त्रालयले आवश्यक कागजातका आधारमा लाख रुपियाँसम्म दिन्छ भने मन्त्रीपरिषद्को निर्णयका आधारमा दुई लाख रुपियाँ दिने व्यवस्था छ । यस्ता बिरामीलाई भनसुनका आधारमा होइन, फाइल दर्ता क्रम अनुसार सहयोग दिने गरेका छाैँ । कहिलेकाहीँ कागजात नमिलेका कारण भुक्तानीमा ढिलो हुने त्यो बेग्लै कुरा हो तर हाम्रोतर्फबाट कुनै बिरामीप्रति भेदभाव वा पूर्वाग्रही छैन र हुने पनि छैन । \tमहिला स्वयंसेविकालाई स्वास्थ्य बिमामा आबद्ध गरेका छौँ । अरू विद्यालयका सहयोगीले नेपाल सरकारको नियम अनुसार सेवा सुविधा पाइरहेका छन् । अरू थप केही समस्या छ भने त्यसलाई बुझेर समाधान गर्न सकिन्छ । स्वयंसेविका तथा विद्यालयका सहयोगीप्रति कुनै अन्याय हुने छैन ।\tअहिले पालिकाहरूलाई दिइने अल्ट्रासाउन्डलगायतका उपकरण पालिकामा पठाउने गरेका छौँ । केही पालिकाले पाएका छन् भने केहीले पाएका छैनन् । अब सबै आधारभूत अस्पतालमा थप उपकरण छिट्टै पुग्ने छन् । \tयो व्यवस्थामा राज्यका सबै अङ्गमा स्थानीय समाज, क्षेत्र, वर्ग तथा लिङ्गको उचित प्रतिनिधित्व तथा सक्रिय सहभागिता गराई सबैका समस्या वा सरोकारका विषयलाई छिटोछरितो एवं न्यायपूर्ण तरिकाले सम्बोधन गरिन्छ । राज्यले जनताका लागि गर्ने काम वा सेवा राज्यको व्यवहार सुलभ, पारदर्शी र समग्र रूपमा असल हुनु पर्छ । \tसरकारका सङ्घ, प्रदेश र स्थानीयस्तरका सम्पूर्ण कर्मचारीलाई सुशासनसम्बन्धी चेतना अभिवृद्धि गराउनु पर्छ । यो सरकारको पहिलो प्राथमिकतामा पर्दछ । उल्लिखित सुशासनका विषयमा मैले आएदेखि नै एकदम जोड दिएको छु ।\tअहिले सामुदायिक विद्यालयको सुधारका लागि विभिन्न कार्यक्रम गरिरहेका छौँ । सामुदायिक विद्यालयको शिक्षा गुणस्तर सुधार गर्ने क्षमता अभिवृद्धिका तालिमसँगै हालै प्रस्तुत नीति तथा कार्यक्रममा डिजिटल शिक्षाको अवधारणा अगाडि सारेका छौँ । शिक्षा सुधारकै लागि प्रदेशका ३२ वटै निर्वाचन क्षेत्रमा एक÷एक नमुना विद्यालय बनाएर एक करोड रुपियाँ दिँदै छौँ । ती विद्यालयको गुरुयोजना बनाउन पाँच/पाँच लाख बजेट विनियोजन भइसकेको छ ।\tसेती र महाकाली अस्पतालको सुधारका लागि धेरै दबाब र गुनासा आउने गरेका छन् । त्यसका लागि हामीले पहल गरिरहेका छौँ । ती अस्पतालमा अझै लगानी पुगेको छैन । अहिले हामीले दिने २५ करोड हो, त्यो धेरै ठुलो रकम चाहिँ होइन । महाकालीमा अझै कम छ । सेतीमा अलि बढी छ, दरबन्दीका आधारमा बजेट दिने भनेका छौँ । आउँदो वर्षदेखि अलि फरक मोडेलमा जानु पर्छ भनेर हामीले पहल थालेका छौँ । \tसङ्घीय ऐन कानुन नबन्दा केही समस्या त हामीलाई भएको हो । विद्यालय शिक्षक ऐन आएपछि हामीलाई धेरै सहज हुन्छ । अहिलेको संरचना कस्तो छ भने शिक्षक स्थानीय तहको शिक्षा जिल्ला समन्वय एकाइ सङ्घीय सरकारको, प्रदेशको सामाजिक विकास कार्यालयले पनि शिक्षालाई सहयोग गरिरहेको छ । ऐन आएपछि शिक्षामा एकरूपता आउँछ । प्रदेश सरकारको भूमिका प्रस्ट हुन्छ । निजामती ऐन पनि आयो भने प्रदेश सरकारलाई थप काम गर्न सहज हुन्छ । \tसमयमा नै ऐन कानुन बनाउन नसक्दा सङ्घीयता कार्यान्वयनमा समस्या देखिएको छ । आवश्यक ऐन कानुनको अभावमा जनतालाई सुविधा दिन अलि समस्या छ । \tनियुक्तिको विषय पावर सेयरिङको कुरा हो । संयुक्त सरकार भएकाले यी विषयमा सहमति जुटाइरहेका छौँ । चाँडै सहमति हुन्छ र सबै राजनीतिक नियुक्ति हुन्छन् ।",
      "link": "https://gorkhapatraonline.com/news/158518",
      "image": "https://gorkhapatraonline.com/storage/media/279351/conversions/56666-original-thumb.jpg"
    },
    {
      "slug": "158491",
      "title": "परिषद्को सम्पत्तिमा व्यवसायीको मनोमानी",
      "timestamp": 1749427200000,
      "source": "gp",
      "content": "राजधानीको भृकुटीमण्डपको भवन, जग्गा र प्रदर्शनीस्थल प्रयोग गरेबापत बक्यौता तिर्न समाज कल्याण परिषद्ले जारी सूचनाको बेवास्ता भएको छ ।",
      "longContent": "काठमाडौँ, जेठ २६ गते । राजधानीको भृकुटीमण्डपको भवन, जग्गा र प्रदर्शनीस्थल प्रयोग गरेबापत बक्यौता तिर्न समाज कल्याण परिषद्ले जारी सूचनाको बेवास्ता भएको छ । बक्यौता नतिर्ने सङ्घ, संस्था र व्यक्तिलाई परिषद्ले यसअधि ३५ दिने सार्वजनिक सूचना जारी गरेको थियो । २०८१ चैत २१ गते ५१ वटा सङ्घ, संस्था र व्यक्तिलाई बक्यौता तिर्न सार्वजनिक सूचना जारी गरे पनि दुई महिना पुग्दासमेत एउटा संस्थाबाहेक अन्य सम्पर्कमा आएनन् । समाज कल्याण परिषद्का कायममुकायम निर्देशक दुर्गाप्रसाद भट्टराईले नेपाल पर्यटन बोर्ड मात्र सम्पर्कमा आएको जानकारी दिनुभयो । अहिलेसम्म बोर्डले मात्रै कुल १० लाख ६७ हजार ९०३ रुपियाँ २८ पैसा बक्यौता दिने वचन दिएको उहाँले बताउनुभयो । बक्यौता नतिर्ने सङ्घ, संस्था, व्यक्तिबाट रकम असुल गर्न कुमारीचोक तथा केन्द्रीय तहसिलको कार्यालयमा पत्र लेखेर पठाउने तयारी परिषद्ले गरेको छ । बक्यौता उठाउन महिला बालबालिका तथा ज्येष्ठ नागरिक मन्त्रालयमा समेत पत्र लेखेर पठाउने तयारी गरिएको भट्टराईले जानकारी दिनुभयो । महालेखा परीक्षकको प्रतिवेदनले भृकुटीमण्डपभित्रका विभिन्न ५१ सङ्घ संस्थाबाट छ करोड ८२ लाख ७५ हजार ५४५ रुपियाँ बक्यौता उठाउन परिषद्लाई निर्देशन दिएको छ । राजनीतिक पहुँचका भरमा समाज कल्याणको भृकुटीमण्डपको जग्गा, भवन, स्टल प्रयोग गरेर रकम नतिरेपछि बक्यौतालाई ब्याजमा जोड्ने गरिएकाले रकम बढ्दै गएको हो । बक्यौता नतिर्नेमा नयाँभन्दा पुराना बढी भएकाले रकम असुल गर्न परिषद्लाई सकस परेको छ ।",
      "link": "https://gorkhapatraonline.com/news/158491",
      "image": "https://gorkhapatraonline.com/storage/media/279323/conversions/444-original-thumb.jpg"
    },
    {
      "slug": "158490",
      "title": "गर्मीले मर्न थाले चरा",
      "timestamp": 1749427200000,
      "source": "gp",
      "content": "शनिबार दिउँसो काठमाडौँको थानकोटमा चर्को घाममा आकाशमा उडिरहेको काग गर्मीले भुइँमा खस्यो । स्थानीयले पानी ल्याएर छर्कन नभ्याउँदै गर्मीले उसको प्राण लियो । केही दिनअघि काठमाडौँकै सङ्कटा मन्दिरपरिसरमा पनि परेवा उड्दाउड्दै प्यासले भुइँमा बजारिएर मरेका थिए ।",
      "longContent": "काठमाडौँ, जेठ २६ गते । शनिबार दिउँसो काठमाडौँको थानकोटमा चर्को घाममा आकाशमा उडिरहेको काग गर्मीले भुइँमा खस्यो । स्थानीयले पानी ल्याएर छर्कन नभ्याउँदै गर्मीले उसको प्राण लियो । केही दिनअघि काठमाडौँकै सङ्कटा मन्दिरपरिसरमा पनि परेवा उड्दाउड्दै प्यासले भुइँमा बजारिएर मरेका थिए । केही दिनयता गर्मी अचाक्ली बढेको छ । मौसम पूर्वानुमान महाशाखाकाअनुसार आइतबार दिउँसो काठमाडौँको तापक्रम ३१ डिग्री सेल्सियस छ । यो २४ घण्टाको औसत हो, मध्यदिनको तापक्रम योभन्दा बढी हुन्छ । केही दिन वर्षा नहुँदा मानिस मात्र होइन, चराचुरुङ्गीसहित अन्य प्राणी मध्य दिनको चर्को घाममा गर्मीले आलसतालस पर्ने गरेको नेपाल पन्छीविद् सङ्घका कार्यकारी निर्देशक लक्ष्मण पौड्यालले बताउनुभयो । उहाँले भन्नुभयो, “वनमा रम्ने चरा रुखको छहारी र सिमसारको पानीले गर्मी मेट्छन् तर सहरका चरा तापक्रम बढ्दा गर्मीकै कारण बढी मर्ने गरेका पाइएको छ ।” उहाँले काग जस्तै मानिसको बस्तीसँग नजिक रहने परेवा, भँगेरा, सारौँ, चिबे जस्ता चरामा गर्मीको असर बढी पर्ने गरेको बताउनुभयो। पौड्यालले भन्नुभयो, “अझ साना भँगेरा तातो सडक, घरका छत र आँगनमा चर्दाचर्दै मर्ने गरेको पाइएको छ ।” उहाँका अनुसार अत्यधिक गर्मीका बेला घरका छतमा चरालाई खान र नुहाउन पुग्ने तर नडुब्ने गरी बाटा, भाँडामा पानी राखिदिने गर्नु पर्छ । वरिष्ठ चराविद् डा. हेमसागर बरालका अनुसार चरा भनेका मानिसका नजिकका साथी पनि हुन् । यिनले फूल, बोटबिरुवामा पोलिनेसन गराउने, घरआसपासका किरा र फोहोर खाएर वातावरण सफा राख्ने काममा मानिसलाई सघाइरहेका हुन्छन् । उहाँले घना बस्तीमा सहअस्तित्व ख्याल गरेर उनीहरूका लागि ठाउँ ठाउँमा चारा र पानीको व्यवस्था गरिनुपर्ने बताउनुभयो ।",
      "link": "https://gorkhapatraonline.com/news/158490",
      "image": "https://gorkhapatraonline.com/storage/media/279321/conversions/2332-original-thumb.jpg"
    },
    {
      "slug": "158488",
      "title": "प्रतिनिधि सभाको गतिरोध, सत्तापक्ष–प्रतिपक्ष सहमति उन्मुख",
      "timestamp": 1749427200000,
      "source": "gp",
      "content": "प्रतिनिधि सभाको जारी गतिरोध अन्त्यका लागि सत्तापक्ष र प्रतिपक्षी दल सहमतिनजिक पुगेका छन् । प्रतिपक्षी दलले निरन्तर उठाइरहेका मागमा द्विपक्षीय सहमति भनेभइसकेको छैन । यद्यपि सोमबारसम्म लिखित सहमति नै गरेर सदनको अवरोध हटाउने विश्वासमा दलहरू छन् ।",
      "longContent": "गोरखापत्र समाचारदाताकाठमाडौँ, जेठ २६ गते  । प्रतिनिधि सभाको जारी गतिरोध अन्त्यका लागि सत्तापक्ष र प्रतिपक्षी दल सहमतिनजिक पुगेका छन् । प्रतिपक्षी दलले निरन्तर उठाइरहेका मागमा द्विपक्षीय सहमति भनेभइसकेको छैन । यद्यपि सोमबारसम्म लिखित सहमति नै गरेर सदनको अवरोध हटाउने विश्वासमा दलहरू छन् । सत्तापक्ष–प्रतिपक्षबिचको औपचारिक तथा अनौपचारिक छलफलपछि दलहरूले भिजिट भिसा प्रकरण अध्ययन तथा सुझावका लागि संसदीय समिति गठनमा सैद्धान्तिक सहमतिमा भने पुगेका छन् । भिजिट भिसा प्रकरणमा गृहमन्त्री रमेश लेखकको राजीनामा र छानबिनको माग गर्दै विपक्षी दलले जेठ १३ गतेदेखि प्रतिनिधि सभामा अवरोध गरिरहेका छन् । आइतबार नेपाली कांग्रेस, नेकपा (माओवादी केन्द्र) र राष्ट्रिय स्वतन्त्र पार्टीबिच विभिन्न चरणमा अनौपचारिक छलफल भएको थियो । मुख्य छलफलमा नेकपा (एमाले) का प्रतिनिधि भने सामेल थिएनन् । प्रतिपक्षी र कांग्रेसबिचको छलफलपछि भने कांग्रेस र एमालेबिच पनि छलफल भएको थियो तर संसदीय समिति गठनको समय र कार्यादेशका केही विषयमा अन्तिम रूप लिन नसकेपछि आइतबार पनि प्रतिनिधि सभा भने अवरुद्ध नै भयो । सोमबारसम्म सहमति हुने सत्तापक्ष र प्रतिपक्ष दलका नेताको भनाइ छ ।  सत्तापक्ष र प्रतिपक्षबिच भिजिट भिसा प्रकरणमा अख्तियार दुरुपयोग अनुसन्धान आयोगले अनुसनधान सकेपछि पुनः नीतिगत र सो प्रकरणमा थप अनुसन्धान गर्नेमा सैद्धान्तिक सहमति छ तर अनुसन्धानको सीमा र कार्यादेशबारे ठोस सहमति भएको छैन । भोलिसम्म समझदारी हुने माओवादी केन्द्रका अध्यक्ष पुष्पकमल दाहाल ‘प्रचण्ड’ ले बताउनुभयो । अध्यक्ष प्रचण्डले भन्नुभयो, “सहमतिको मोटामोटी खाका तय भएको छ । हामी समझदारीमा विषय टुङ्ग्याउने पक्षमा छौँ ।” नेपाली कांग्रेसका प्रमुख सचेतक श्यामकुमार घिमिरेले पनि सत्तापक्ष र प्रतिपक्ष सहमति उन्मुख रहेको बताउनुभयो । घिमिरेले भन्नुभयो, “लिखित सहमतिकै लागि गृहकार्य भइरहेको छ । भाषालगायतमा सहमति भएपछि सदनको अवरोध अन्त्य हुन्छ । धेरै विषय साँघुरिएका छन् ।”दलहरूबिच सहमति नभएपछि आइतबार पनि सभा अवरुद्ध भएको छ । सभामुख देवराज घिमिरेले अवरोधका विषयमा आफ्नो ध्यानाकर्षण भइरहेको बताउँदै चाँडै निकास पाउने विश्वास व्यक्त गर्नुभयो ।",
      "link": "https://gorkhapatraonline.com/news/158488",
      "image": "https://gorkhapatraonline.com/storage/media/279319/conversions/3223-original-thumb.jpg"
    },
    {
      "slug": "158487",
      "title": "प्रबन्ध निर्देशकसहित अठार जनाविरुद्ध मुद्दा",
      "timestamp": 1749427200000,
      "source": "gp",
      "content": "नेपाल टेलिकमको बिलिङ प्रणाली मर्मतसम्भारसम्बन्धी ठेक्कामा भ्रष्टाचार गरेको दाबीसहित अख्तियार दुरुपयोग अनुसन्धान आयोगले १८ जनाविरुद्ध विशेष अदालतमा आइतबार भ्रष्टाचार मुद्दा दायर गरेको छ ।",
      "longContent": "काठमाडौँ, जेठ २६ गते । नेपाल टेलिकमको बिलिङ प्रणाली मर्मतसम्भारसम्बन्धी ठेक्कामा भ्रष्टाचार गरेको दाबीसहित अख्तियार दुरुपयोग अनुसन्धान आयोगले १८ जनाविरुद्ध विशेष अदालतमा आइतबार भ्रष्टाचार मुद्दा दायर गरेको छ । आयोगले यस मुद्दामा टेलिकमका वर्तमान प्रबन्ध निर्देशक सङ्गीता पहाडी, निवर्तमान प्रबन्ध निर्देशक सुनील पौडेलसहित टेलिकमका अन्य कर्मचारी, चिनियाँ तथा नेपाली ठेकेदारका प्रतिनिधि र ठेकेदार कम्पनीलाई पनि प्रतिवादी बनाएको छ । प्रतिवादी सबैलाई ३३ करोड ४८ लाख १७ हजार ४३० रुपियाँ बिगो तथा भ्रष्टाचार निवारण ऐन अनुसार कारबाहीको माग गरिएको छ । टेलिकमले सेवाग्राहीलाई प्रदान गर्दै आएको सेवालाई छिटोछरितो र भरपर्दो बनाउने उद्देश्यले २०६८ पुस ६ गते चीनको एसिया इन्फो लिङ्केज टेक्नोलोजिज् इङ्क (तत्कालीन एसिया इन्फो युङहाङ सफ्टवेयर (बेइजिङ) लिमिटेड) सँग सम्झौता गरेको थियो । उक्त सम्झौताअघि नेपाल टेलिकमले प्रदान गर्दै आएको जिएसएम मोबाइल, फाइबर, इन्टरनेट, लिज्ड लाइन, वायर लाइन वायरलेस ब्रासब्यान्डलगायतका सेवाको बिलिङ फरक फरक प्लेटफर्मबाट भइरहेको थियो । ती सबै प्रणालीलाई एकीकृत गर्ने, रियल टाइम बिलिङ गरी तुरुन्तै अङ्क गणना र अपडेट गराउन उक्त कम्पनीसँग सम्झौता भएको थियो । यसरी सम्झौता गर्दा टेलिकमलाई चर्को नोक्सानी भएको तथा सम्झौतामा संलग्न व्यक्तिले बदनियतपूर्वक व्यक्तिगत लाभ लिएको पाइएको आयोगका प्रवक्ता राजेन्द्रकुमार पौडेलले बताउनुभयो । बिलिङ प्रणालीलाई एकीकृत गर्ने सेवा खरिद गरिसकेपछि उक्त सेवाको वार्षिक मर्मतसम्भार (एएमसी) गर्ने शीर्षकमा टेलिकमले अर्को सम्झौता गर्दा आर्थिक अनियमितता भएको विषयमा आयोगले प्रश्न उठाएको छ । आयोगका अनुसार बिलिङ प्रणालीलाई सुधार गर्न भएको सम्झौताबमोजिम वारेन्टी कम्प्लिसन सर्टिफिकेट (डब्लुसिसी) जारी भएपछि वार्षिक मर्मतसम्भारका लागि सेवा लिनेदिने गर्दा वार्षिक पाँच प्रतिशतको घट्दो दरमा भुक्तानी लिन सकिने स्पष्ट व्यवस्था उक्त सेवाको ठेक्काको मूल सम्झौतामा रहेको छ तर उक्त व्यवस्थालाई नजरअन्दाज गर्दै एएमसी सेवाको मर्मतसम्भार शीर्षकमा अर्को सम्झौता गरिएको र वार्षिक पाँच प्रतिशत छुट पाउने व्यवस्थालाई जानीजानी कार्यान्वयन नगरेको आयोगको आरोप छ । आयोगले विशेष अदालतमा दायर गरेको आरोपपत्र अनुसार प्रतिवादीले बदनियत राखी उक्त पाँच प्रतिशत वार्षिक छुटको प्रावधान प्रतिकूल हुने गरी आपूर्तिकर्तासँग अस्वाभाविक मूल्य कायम गरी एएमसी सेवा खरिद गर्ने सम्झौता भएको थियो । उल्लिखित सम्झौताका सर्त पहिलेदेखि नै सम्झौताकारी पक्षलाई जानकारी हुँदाहुँदै पनि प्रतिवादीले टेलिकमलाई दुई करोड पाँच लाख ६३ हजार अमेरिकी डलर नोक्सानी हुने गरी अर्को सम्झौता भएको आयोगको दाबी छ ।यस अनियमिततामा संलग्न भएको आरोपमा आयोगले टेलिकमका वर्तमान प्रबन्ध निर्देशक सङ्गीता पहाडी, पूर्वप्रबन्ध निर्देशक सुनील पौडेल, तत्कालीन प्रमुख प्राविधिक अधिकृत प्रतिभा वैद्य, तत्कालीन प्रमुख वित्तीय अधिकृत राजेन्द्र श्रेष्ठ, प्रमुख सञ्चालन अधिकृत झविन्द्रलाल उपाध्यायलाई प्रतिवादी बनाएको छ । टेलिकम र चिनियाँ कम्पनीबिच ठेक्का सम्झौता हुँदा हालका प्रबन्ध निर्देशक पहाडी प्रमुख व्यावसायिक अधिकृत हुनुहुन्थ्यो । तत्कालीन प्रबन्ध निर्देशक पौडेलविरुद्ध भ्रष्टाचार मुद्दा दायर भएर निलम्बनमा परेपछि पहाडी प्रबन्ध निर्देशक बन्नुभएको थियो । त्यस्तै टेलिकमका तत्कालीन निर्देशक विनीता श्रेष्ठ, तत्कालीन निमित्त निर्देशक अमुल प्रधान, तत्कालीन प्रबन्धक देवेन्द्र खतिवडा, तत्कालीन उपप्रबन्धक राजीवकुमार केसी, सन्तोषकुमार श्रेष्ठ, नवल चौधरी, मुक्तिप्रसाद अर्याल, हेमप्रभा कर्ण भनिने हेमप्रभा राम, प्रताप कर्ण र परमात्मा भट्टराईले मिलेमतो गरेको आयोगले जनाएको छ ।त्यस्तै ठेकेदार कम्पनी एसिया इन्फो लिङ्केज टेक्नोलोजिज् (चाइना) इन्क तथा उक्त कम्पनीका वरिष्ठ निर्देशक लोङ योङ, सिआरबिटी एन्ड सिएस प्रोजेटेक्स अफिस काठमाडौँका तत्कालीन अपरेसन/प्रोजेक्ट म्यानेजर ह्वाङ वेई, स्थानीय प्रतिनिधि अरनिको इन्टरनेसनल प्रालिका निर्देशक शैलेश श्रेष्ठ र एसिया इन्फो लिङ्केज टेक्नोलोजिज् (चाइना) इन्कलाई पनि प्रतिवादी बनाएको छ । एघार जनाविरुद्ध छुट्टै मुद्दा यसैबिच आयोगले आइतबार नै नेपाल आयल निगम लिमिटेड गण्डकी प्रादेशिक कार्यालय कास्कीका प्रमुख चित्तरञ्जन दाससमेत पाँच जनाविरुद्ध भ्रष्टाचार मुद्दा दायर गरेको छ । बिलमा उल्लेख भएभन्दा बढी परिमाणमा पेट्रोलियम पदार्थ आपूर्ति गरी आर्थिक अनियमितता गरेको आरोप लगाएको आयोगले कास्कीको तालचोकस्थित पश्चिमाञ्चल टे«डर्स तथा त्यसका सञ्चालक बाबुराम जमरकट्टेल, गण्डकी धौलागिरि पेट्रोलियम एसोसिएसनका तत्कालीन प्रतिनिधि जगन्नाथ ढुङ्गाना र लक्ष्मण रानाभाट तथा ट्याङ्करचालक निर्मल थापालाई प्रतिवादी बनाएको छ । उहाँहरू सबैलाई चार लाख ४८ हजार रुपियाँ बिगो तथा भ्रष्टाचार निवारण ऐन अनुसार कारबाहीको माग गरिएको छ । आयोगले आइतबार नेपाल नमुना माध्यमिक विद्यालय चितवनका प्रधानाध्यापकसहित छ जनाविरुद्ध मुद्दा दायर गरेको छ । विद्यालय आफैँले स्थायी शिक्षक नियुक्त गरेर राज्यलाई आर्थिक भार थपेको आरोपमा आयोगले तत्कालीन विव्यस अध्यक्ष तिलकराज शर्मा पौडेल तथा सदस्य लेखनाथ आचार्य, मेनुका लम्साल, शिक्षक प्रतिनिधि दीपकचन्द्र शर्मा, सदस्यसचिव तथा प्रधानाध्यापक दीपकराज सुवेदी र शिक्षक विजयराज सुवेदीलाई प्रतिवादी बनाएको छ ।",
      "link": "https://gorkhapatraonline.com/news/158487",
      "image": "https://gorkhapatraonline.com/storage/media/279318/conversions/telecom-original-thumb.jpg"
    },
    {
      "slug": "158486",
      "title": "हर्मिचौर सडकले ल्याएको खुसी",
      "timestamp": 1749427200000,
      "source": "gp",
      "content": "निर्माण व्यवसायीले कामको जिम्मा लिने तर समयमै काम सम्पन्न नगरी आलटाल गर्ने प्रवृत्ति कायमै छ । राष्ट्रिय गौरवको आयोजना कालीगण्डकी कोरिडोर हर्मिचौरदेखि बलेवा सडकखण्डको ४५ किलोमिटर खण्डको कालोपत्रे गर्ने काम भने कालिका कन्स्ट्रक्सनले सम्झौताभन्दा छ महिनाअगावै सम्पन्न गरेको छ ।",
      "longContent": "तिलाचन पाण्डे तम्घास (गुल्मी), जेठ २६ गते । निर्माण व्यवसायीले कामको जिम्मा लिने तर समयमै काम सम्पन्न नगरी आलटाल गर्ने प्रवृत्ति कायमै छ । राष्ट्रिय गौरवको आयोजना कालीगण्डकी कोरिडोर हर्मिचौरदेखि बलेवा सडकखण्डको ४५ किलोमिटर खण्डको कालोपत्रे गर्ने काम भने कालिका कन्स्ट्रक्सनले सम्झौताभन्दा छ महिनाअगावै सम्पन्न गरेको छ । कालीगण्डकी कोरिडोर गैंडाकोट–राम्दी–मालढुङ्गा सडक योजना कार्यालयका अनुसार कुल तीन अर्ब ३३ करोड रुपियाँको लागतमा २०७९ मङ्सिर २६ गते सम्झौता भई २०८२ मङ्सिर २५ गते सम्पन्न गर्नुपर्ने उल्लेख थियो । निर्माण व्यवसायीले छ महिनाअगावै सम्झौता अनुसारको काम सम्पन्न गरेकोमा गुल्मी र बागलुङका स्थानीयमा खुसी छाएको छ । गुल्मी कालीगण्डकी गाउँपालिका अर्वेनीका शोभाखर न्यौपानेका अनुसार निर्माण व्यवसायीको सुरुदेखिकै कामले आशा पलाएको र अहिले आशा पनि पूरा भएको छ । कालिका कन्स्ट्रक्सनका परियोजना व्यवस्थापक महेश सुवेदीले अभावका बिच पनि काम सम्पन्न गर्न सफल भएको बताउनुभयो । उहाँले करिब ६५ करोड रुपियाँभन्दा बढी भुक्तानी लिन बाँकी रहँदा पनि राष्ट्रिय गौरवको योजना सम्पन्न गर्नमा आफूहरू सफल भएकामा खुसी व्यक्त गर्नुभयो । स्थानीय र जनप्रतिनिधिले बाटोको महत्व बुझेको र उहाँहरूको साथसहयोगले नै समयअगावै काम सम्पन्न गर्नमा थप टेवा पुगेको उहाँको भनाइ छ । हालसम्म भएका निर्माणमा यस क्षेत्रका व्यक्तित्वका साथ र सहयोग अन्य स्थानकोभन्दा अनुकरणीय रहेको उहाँको अनुभव छ ।कालीगण्डकी कोरिडोर गैँडाकोट–राम्दी–मालढुङ्गा सडक योजना कार्यालयका प्रमुख कल्पना अधिकारीले निर्माण व्यवसायीले सम्झौताको समय अगावै काम सम्पन्न गरेकाले सकारात्मक सन्देश प्रवाह गरेको बताउनुभयो । उहाँले देशका धेरै योजनामा पटक पटक म्याद थप गर्दा पनि सम्पन्न हुन नसकेका उदाहरण प्रशस्तै रहँदै गर्दा निर्माण व्यवसायीले यहाँ उदाहरणीय कार्य गरेको बताउनुभयो । यसबिचमा कार्यालय र निर्माण व्यवसायीसँग सुमधुर सम्बन्ध कायम हुनु र बजेट अभावका बिच पनि निर्माण व्यवसायीको कामप्रति लगाव भएकै कारण परिणाम आउन सफल भएको उहाँको दाबी छ । उहाँले निर्माणका क्रममा स्थानीयका ससाना मागलाई पनि सम्बोधन गर्नका लागि आफूहरू सफल भएको बताउनुभयो ।",
      "link": "https://gorkhapatraonline.com/news/158486",
      "image": "https://gorkhapatraonline.com/storage/media/279317/conversions/sadak-original-thumb.jpg"
    },
    {
      "slug": "158485",
      "title": "नेपालमै लिङ्ग परिवर्तन सफल",
      "timestamp": 1749427200000,
      "source": "gp",
      "content": "नेपालमा पुरुषबाट महिला बन्न या महिलाबाट पुरुष बन्न सहज छ ? विदेशमा कतिपय ‘सेलिब्रेटी’ ले पनि लिङ्ग परिवर्तन गरी चर्चामा आएका घटना बेलाबखत देखिने गरेका छन् । अब नेपालमा पनि पहिलो पटक ट्रान्सजेन्डर (जन्मदा यौनाङ्गका आधारमा इङ्गित गरिएको लिङ्गसँग मेल नखाने लैङ्गिक पहिचान भएका व्यक्ति) को शल्यक्रियामार्फत लिङ्ग परिवर्तन गरेर महिला बनाइएको छ ।",
      "longContent": "काठमाडौँ, जेठ २६ गते । नेपालमा पुरुषबाट महिला बन्न या महिलाबाट पुरुष बन्न सहज छ ? विदेशमा कतिपय ‘सेलिब्रेटी’ ले पनि लिङ्ग परिवर्तन गरी चर्चामा आएका घटना बेलाबखत देखिने गरेका छन् । अब नेपालमा पनि पहिलो पटक ट्रान्सजेन्डर (जन्मदा यौनाङ्गका आधारमा इङ्गित गरिएको लिङ्गसँग मेल नखाने लैङ्गिक पहिचान भएका व्यक्ति) को शल्यक्रियामार्फत लिङ्ग परिवर्तन गरेर महिला बनाइएको छ । महाराजगन्जस्थित त्रिवि शिक्षण अस्पतालले नेपालमै पहिलो पटक ट्रान्सजेन्डर व्यक्तिको लिङ्ग परिवर्तन शल्यक्रिया (सेक्स चेन्ज अपरेसन) गरेको छ । अस्पतालका प्लास्टिक सर्जरी विभागका पूर्वविभागीय प्रमुख प्राडा ईश्वर लोहनीले नेपालमा पहिलो पटक सेक्स चेन्ज अपरेसन (मेल टु फिमेल) सम्पन्न गरिएको जानकारी दिनुभयो । “त्रिवि शिक्षण अस्पतालमा पहिलो पटक गत जेठ १३ गते मङ्गलबार अमेरिकाबाट चिकित्सक झिकाएर केटाबाट केटी (मेल टु फिमेल) शल्यक्रिया गरिएको हो,” उहाँले भन्नुभयो, “अब भने नेपालकै चिकित्सकको टोलीले लिङ्ग परिवर्तन शल्यक्रिया गर्ने छन् । डा. लोहनीले यस प्रकृतिको शल्यक्रिया पहिलो पटक भएकाले अमेरिकादेखि चिकित्सक झिकाइएको जानकारी दिनुभयो । अस्पतालका प्लास्टिक सर्जरी विभाग प्रमुख प्राडा जयनमान श्रेष्ठले जनकपुर निवासी २५ वर्षीया ट्रान्सजेन्डर (पिटर) मा लिङ्ग परिवर्तन शल्यक्रिया गरेको भन्दै हाल उहाँको स्वास्थ्य अवस्था सामान्य रहेको जानकारी दिनुभयो । डा. श्रेष्ठले विदेशी प्लास्टिक सर्जन डा. अलरिजा हामिदियान जारोमीको नेतृत्वमा, प्राडा ईश्वर लोहनी, प्राडा जयनमान श्रेष्ठलगायतको टोलीले उक्त शल्यक्रिया गरेको बताउनुभयो । उहाँका अनुसार पुरुषको लिङ्गको तन्तुलाई चाहिने मात्रामा उपयोग गरेर महिलाको जननेन्द्रीय अङ्गको पुनर्निर्माण गरिएको हो । उहाँले सो व्यक्तिलाई आफूले चाहेको लैङ्गिक पहिचान प्राप्त गर्न सहयोग गर्ने बताउनुभयो । अस्पतालको प्लास्टिक सर्जरी विभागले जेठ १२ देखि १५ गतेसम्म ट्रान्सजेन्डर समुदायका लागि विभिन्न प्रकारका लिङ्ग पुष्टि गर्ने शल्यक्रिया गरेको जानकारी दिनुभयो । “अब लिङ्ग परिवर्तन शल्यक्रिया गर्न विदेश जानुपर्ने बाध्यता हटेको छ,” डा. श्रेष्ठले भन्नुभयो, “विदेशमा धेरै खर्च हुने गर्दथ्यो । लिङ्ग परिवर्तन गर्नका लागि ट्रान्सजेन्डर समुदायका मानिस थाइल्यान्ड, भारतलगायतका देशमा जाने गर्दथे ।” पुरुषबाट महिला बन्नुभएकी पिटरले नेपालमा नै लिङ्ग परिवर्तन गरेपछि विदेश जाने र लाखौँ खर्च गर्नुपर्ने बाध्यताको अन्त्य भएको जानकारी गराउनुभयो । प्लास्टिक सर्जन डा. श्रेष्ठका अनुसार नेपालमै उक्त शल्यक्रिया डेढ लाखदेखि दुई लाख रुपियाँ खर्चमा गर्न सकिने छ । अस्पतालका प्लास्टिक सर्जन प्राडा ईश्वर लोहनीले शिक्षण अस्पतालमा जेन्डर एफर्मिङ क्लिनिकको स्थापना गरेर नियमित रूपमा यी सेवा सञ्चालन गर्ने जानकारी दिनुभयो । उहाँले लिङ्ग परिवर्तन सेवालाई निरन्तरता दिने गरी तयारी भइरहेको जानकारी दिनुभयो ।",
      "link": "https://gorkhapatraonline.com/news/158485",
      "image": "https://gorkhapatraonline.com/storage/media/279316/conversions/WhatsApp-Image-2025-06-08-at-8.35-original-thumb.jpg"
    },
    {
      "slug": "158484",
      "title": "दीर्घकालीन समाधान खोज्दै सरकार",
      "timestamp": 1749427200000,
      "source": "gp",
      "content": "भनिन्छ, ‘कुनै देशको सार्वजनिक यातायात कस्तो छ भन्ने कुराको जवाफ ती देशका राजधानीमा कुद्ने मोटरसाइकलको सङ्ख्याले दिन्छ ।’",
      "longContent": "काठमाडौँ, जेठ २६ गते । भनिन्छ, ‘कुनै देशको सार्वजनिक यातायात कस्तो छ भन्ने कुराको जवाफ ती देशका राजधानीमा कुद्ने मोटरसाइकलको सङ्ख्याले दिन्छ ।’ यातायात सुरक्षाविज्ञ र खोजकर्ताको अनुसन्धान अनुसार मोटरसाइकल धेरै चलाउने सहरमा सार्वजनिक यातायात व्यवस्थापनमा राज्य कमजोर रहेको पुष्टि हुन्छ । काठमाडौँ उपत्यका ट्राफिक प्रहरी कार्यालयका प्रवक्ता प्रहरी उपरीक्षक दीपक गिरीका अनुसार काठमाडौँ उपत्यकामा दर्ता भएका मोटरसाइकलको सङ्ख्या १५ लाख छ । उहाँले दर्ता भएका दुई लाख मोटरसाइकल नचले पनि १३ लाखको हाराहारीमा चलाइरहेको बताउनुभयो । यातायात कार्यालयका अनुसार दर्ता गर्न आउने सवारीसाधनमा झन्डै ८० प्रतिशत सङ्ख्या मोटरसाइकलकै हुन्छ । सार्वजनिक यातायातको क्षेत्रमा निजी क्षेत्रबाट १३ खर्ब रुपियाँभन्दा बढी लगानी भइसक्दा पनि नागरिकको आधारभूत यातायातमा राज्यको भूमिका भने ज्यादै न्यून छ । छिमेकी भारतमै पनि सङ्घीय राजधानी दिल्लीसहित अन्य राज्यले पनि सरकारकै मातहतको निगममार्फत सहुलियतपूर्ण सार्वजनिक यातायात सञ्चालन गरेका छन् तर नेपालमा सार्वजनिक यातायात क्षेत्र पूर्णतः निजी क्षेत्रको एकाधिकारमा छ । त्यति मात्रै होइन, सार्वजनिक सवारीसाधनमाथि एकाधिकार (सिन्डिकेट) यति बलियो छ कि नेपाल यातायात व्यवसायी महासङ्घले ‘सिट्ठी फुकेकै भर’ मा देशभरि यातायात ठप्प पार्न सक्छ । व्यवसायीले निजी सवारीसाधन रोकेपछि साझा यातायातले केही बसमार्फत नागरिकलाई केही सहज बनाउने गरेको छ । यद्यपि यसले नागरिकले भोग्नु परेका समस्या समाधान गर्न सक्ने अवस्था छैन । २०७५ वैशाख ४ गते सरकारले यातायात क्षेत्रको सिन्डिकेट अन्त्य भएको घोषणा गरेको थियो तर महासङ्घले सरकारलाई चुनौती दिँदै यही जेठ १९ गतेदेखि देशैभरि यातायात अवरुद्ध गरायो । जेठ २० गते सरकारसँग सहमतिपछि मात्रै सार्वजनिक यातायात नियमित चले । यातायात व्यवसायी जवाफदेही नहुँदा र राज्यको नियमनकारी निकाय प्रभावकारी नहुँदा सर्वसाधारण सास्ती भोग्न बाध्य भए । महासङ्घका अध्यक्ष विजय स्वाँरले निजी क्षेत्रको लगानी प्रभावित हुने र सार्वजनिक यातायात सञ्चालकमाथि अन्याय हुने अवस्था आएकाले सवारीसाधन चलाउन नसकिएको दाबी गर्नुभयो ।व्यवस्थित गर्ने सरकारको तयारी सार्वजनिक यातायात नचल्दा सर्वसाधारणले भोगेको सास्तीलाई सरकारले गम्भीर रूपमा लिँदै सार्वजनिक यातायातलाई व्यवस्थित गर्ने तयारीमा सरकार जुटेको छ । भौतिक पूर्वाधार तथा यातायातमन्त्री देवेन्द्र दाहालले सार्वजनिक यातायातलाई जनमैत्री बनाउने, सिन्डिकेट र कार्टेलिङ हटाउने विषयमा विमर्श र अध्ययन सुरु गरिएको बताउनुभयो । उहाँले भन्नुभयो, “यातायात व्यवसायीले सार्वजनिक सवारीसाधन अवरुद्ध गरेर गल्ती गरे । यसरी जानकारी नै नदिई बन्द गर्न पाइँदैन । सार्वजनिक यातायातलाई सुदृढ गर्न राज्यले महत्वपूर्ण निर्णय गर्ने र दीर्घकालीन समाधान खोज्ने गरी काम गर्ने विषयलाई दृष्टिगत गरेर छलफल अघि बढाएको छु ।”उहाँले सार्वजनिक यातायातको अहिले उपलब्ध स्रोतसाधनलाई व्यवस्थापन र व्यवस्थित गर्ने, नियमन गर्ने र दीर्घकालीन समाधानबारे पनि निर्णयमा पुग्न विस्तृत अध्ययन हुने बताउनुभयो । राज्यकै मातहतको निगम वा निकायले सार्वजनिक यातायात सञ्चालन गरेमा एकाधिकार तोडिनेमा उहाँ सहमत हुनुहुन्छ ।उहाँले भन्नुभयो, “काठमाडौँभित्र सार्वजनिक सवारीसाधन व्यवस्थित गर्न काठमाडौँ उपत्यका सार्वजनिक यातायात प्राधिकरण पनि बनायौँ । देशभरिकै लागि एउटा संयन्त्र बनाउने सन्दर्भमा छलफल गरिरहेका छौँ तर राज्यले लगानी गरेर अहिल्यै सुरु गर्ने भन्ने छैन । भएको संयन्त्रलाई नियमन गरेर दीर्घकालीन योजनातर्फ जाने हो ।”महासङ्घका अध्यक्ष स्वाँरले सार्वजनिक यातायातका सन्दर्भमा व्यवसायीबाट पनि कमजोरी भएको स्वीकार गर्दै व्यवस्थित गर्न नीतिगत व्यवस्था गर्न आग्रह गर्नुभयो । उहाँले नियमन र व्यवस्थापन गर्ने विषयमा व्यवसायी पनि थप जवाफदेही हुने बताउनुभयो । उहाँले भन्नुभयो, “सरकारले सार्वजनिक यातायातसम्बन्धी नीति, कार्यविधि बनाउनु पर्छ । सरकारले व्यवस्थित गर्ने कुरामा हाम्रो पनि सहयोग हुन्छ तर १५ वर्ष पुराना रातो नम्बरप्लेटका निजी सवारीसाधनलाई यात्रु बोक्न दिएर हामीलाई समस्यामा पार्ने काम राज्यका तर्फबाट हुनुभएन ।”व्यवस्थित गर्नै पर्छ : विज्ञ सडक सुरक्षाविज्ञ एवं नेपाल प्रहरीका पूर्वप्रहरी नायव महानिरीक्षक केशव अधिकारीका अनुसार काठमाडौँ उपत्यकामा सार्वजनिक यातायात अस्तव्यस्त हुँदा मोटरसाइकलको सङ्ख्या ८० प्रतिशतभन्दा बढी भएको हो । उहाँले भन्नुभयो, “सार्वजनिक यातायात व्यवस्थित र सुविधायुक्त भए मोटरसाइकल चढ्ने व्यक्ति पनि बस चढ्न थाल्छन् । यसले ट्राफिक जामको समस्या पनि न्यूनीकरण हुन्छ । भौतिक संरचनामा व्यापक सुधार चाहिन्छ, साथै सार्वजनिक यातायातका साधनलाई चढ्नलायक, जनताको पायक बनाउनु पर्छ ।”यातायातविज्ञ आशिष गजुरेलले एउटा बसको ठाउँ २० देखि ५० वटासम्म मोटरसाइकलले ओगटेपछि सहरको ट्राफिक र जनजीवन नै अस्तव्यस्त भएको बताउनुभयो । उहाँका अनुसार काठमाडौँको सार्वजनिक यातायातलाई दूरदृष्टि राखेरै रूपान्तरण गर्नु पर्छ । उहाँले भन्नुभयो, “काठमाडौँ मात्रै होइन, देशैभरिका सहरलाई व्यवस्थित गर्न सार्वजनिक यातायातलाई व्यवस्थित र सर्वसुलभ बनाउन राज्यले लगानी गर्नै पर्छ ।”",
      "link": "https://gorkhapatraonline.com/news/158484",
      "image": "https://gorkhapatraonline.com/storage/media/279315/conversions/333-original-thumb.jpg"
    },
    {
      "slug": "158478",
      "title": "राष्ट्रपतिसँग इजिप्टका राजदूतको बिदाई भेट",
      "timestamp": 1749340800000,
      "source": "gp",
      "content": "राष्ट्रपति रामचन्द्र पौडेलसँग आफ्नो कार्यकाल पूरा गरी स्वदेश फर्कन लाग्नु भएकी गणतन्त्र इजिप्टकी राजदूत नोहा हम्दी अहमेद एलजेब्लीले आज बिदाई भेट गर्नुभएको छ ।",
      "longContent": "काठमाडौँ, जेठ २५ गते । राष्ट्रपति रामचन्द्र पौडेलसँग आफ्नो कार्यकाल पूरा गरी स्वदेश फर्कन लाग्नु भएकी गणतन्त्र इजिप्टकी राजदूत नोहा हम्दी अहमेद एलजेब्लीले आज बिदाई भेट गर्नुभएको छ । राष्ट्रपति कार्यालय शीतल निवासमा भएको भेटमा दुई देशबिचको द्विपक्षीय सम्बन्ध, आपसी हित र चासोका विविध विषयमा विचारविमर्श भएको राष्ट्रपतिको कार्यालयले जनाएको छ । राष्ट्रपति पौडेलले राजदूत एलजेब्लीलाई सफलतापूर्वक कार्यकाल पूरा गर्नुभएकामा उहाँप्रति कृतज्ञता ज्ञापन गर्नुभएको थियो ।",
      "link": "https://gorkhapatraonline.com/news/158478",
      "image": "https://gorkhapatraonline.com/storage/media/279302/conversions/president-original-thumb.jpg"
    },
    {
      "slug": "158472",
      "title": "प्रधानमन्त्री ओलीद्वारा त्रिवि क्रिकेट रङ्गशालाको निरीक्षण",
      "timestamp": 1749340800000,
      "source": "gp",
      "content": "प्रधानमन्त्री केपी शर्मा ओलीले कीर्तिपुरस्थित निर्माणाधीन त्रिवि क्रिकेट रङ्गशालाको निरीक्षण गर्नुभएको छ ।",
      "longContent": "काठमाडौँ, जेठ २५ गते । प्रधानमन्त्री केपी शर्मा ओलीले कीर्तिपुरस्थित निर्माणाधीन त्रिवि क्रिकेट रङ्गशालाको निरीक्षण गर्नुभएको छ । अनेरास्ववियुको महाधिवेशनका लागि कीर्तिपुर पुग्नुभएका प्रधानमन्त्री ओलीले त्यहाँबाट फर्किने क्रममा क्रिकेट रङ्गशालाको निरीक्षण गर्नुभएको हो । उहाँले क्रिकेट स्टेडियम निर्माणको प्रगति विवरण साथै समयमै सकिने वा नसकिने  विषयको जानकारी लिनुभएको थियो । उहाँ प्रधानमन्त्रीमा नियुक्त भएलगतै मन्त्रिपरिषद्को बैठकबाट त्रिवि क्रिकेट रङ्गशालालाई एक सय दिनभित्र प्याराफिट र फ्लड लाइट जडान गरी अन्तर्राष्ट्रिय स्थलको बनाउने निर्णय गरिएको थियो । तर प्राविधिक कारणले निर्माण कार्य समयमै सम्पन्न हुन सकेको थिएन । गत फागुन २० गतेबाट रङ्गशालाको निर्माण कार्य सुरु भएको थियो ।",
      "link": "https://gorkhapatraonline.com/news/158472",
      "image": "https://gorkhapatraonline.com/storage/media/279296/conversions/pm-oli-tu-cricket-original-thumb.jpg"
    }
  ]
}