{
  "date": "2025-09-08T03:39:41.289Z",
  "news": [
    {
      "slug": "171032",
      "title": "चियाको चुस्कीमा पाइन्छ महिलाको मेहनत",
      "timestamp": 1757289600000,
      "source": "gp",
      "content": "हिजोआज चिया नभई कसैलाई निद्रा खुल्दैन त कसैलाई निद्रै लाग्दैन । बिहान होस् वा बेलुका चिया निद्रा खुलाउने र लगाउने पेय बनेको छ । मान्छे जागा भएका बेला जतिबेला पनि चिया समय अनि घरमा आएका पाहुनाको स्वागत गर्ने पनि त्यही चिया ।",
      "longContent": "कोकिला ढकालइलाम, भदौ २३ गते । हिजोआज चिया नभई कसैलाई निद्रा खुल्दैन त कसैलाई निद्रै लाग्दैन । बिहान होस् वा बेलुका चिया निद्रा खुलाउने र लगाउने पेय बनेको छ । मान्छे जागा भएका बेला जतिबेला पनि चिया समय अनि घरमा आएका पाहुनाको स्वागत गर्ने पनि त्यही चिया । चियाको आन्तरिक खपतको यस्तो अवस्था त छँदै छ नेपाली चियाले बजार पनि तताएको छ र नेपालमा विदेशी मुद्रा आर्जनको ठुलो हिस्सा त्यही चिया बनेको छ । चियाको यस्तो महत्व र मूल्य जति स्वादिलो र सुखद लाग्छ त्यसभित्रको लैङ्गिक कार्य विभाजनको पाटो खोतल्दा मन अमिलो पनि हुन्छ । नेपाली चिया उत्पादन र उपभोगसम्म महिलाको श्रम र त्यसमा उनीहरूको न्यून प्रतिफलले यसलाई पुष्टि गर्छ । चियाको तिनपाते सुइरोदेखि कपसम्म महिलाको कथाव्यथा बेग्लै छ ।फोटो खिच्न पनि महिलापूर्वी पहाडी जिल्लाका चिया बगान अहिले निकै आनन्ददायी छन् । इलामका चियाका डाँडामा रमाउनेको भिड बाक्लो छ । चियाबारीमा टोकरी बोकेर चिया टिप्ने दिदीबहिनीसँग फोटो र भिडियो खिच्ने थप आकर्षण छ । चियामा महिलाको माहोल यहीँबाट सुरु हुन्छ । बिहान सबेरै चिया पकाएर घरको अरू काम पनि भ्याएर महिला चियाको मुना टिप्ने मुख्य भूमिकामा लाग्छन् । टिपेको मुना बोकेरै कारखानासम्म पु¥याउने, कारखानामा मुना केलाउने, तौलिने, ट्रकमा राख्ने, रोलिङ गरेर ग्रेडिङ गरिएको चियालाई पुनः केलाउने, धुलो उडाउने र राम्रो चिया तयार भएपछि प्याकेजिङसमेत गर्ने काममा महिला नै हुन्छन् । यसरी उनीहरूले तयार पारेको आन्तरिक उपभोक्ताको ओठसम्म र विदेशी मुद्राआर्जन गर्ने माध्यम बनेको हुन्छ । नेपाली चियाको तयारी पक्ष र त्यहाँ खटिने महिला श्रमिकको अवस्था भने निकै जटिल छ ।  “बिहान ४ बजे नउठे त दिउँसोको काम भ्याउनै मुस्किल छ । बिहान ९ बज्दा नबज्दा काममा पुग्नु पर्छ,” बर्सौंदेखि चिया टिप्दै आएकी सूर्योदय नगरपालिका–७ की शर्मिला तामाङले भन्नुभयो, “गाईवस्तुलाई खोलेपानी, नानीहरूलाई स्कुल पठाई आफू खाना बनाएर खाएर काममा निस्कनु पर्छ । दिनभर चिया टिपेको पैसाले घरखर्चसम्म त टेरेकै छ ।” मेहनत गर्दा दैनिक ३०–३५ किलोसम्म चिया टिप्न सकिने तामाङको अनुभव छ । चिया टिपेरै घरखर्च टार्ने माईजोगमाई–५ की गङ्गा लिम्बूलाई पनि उस्तै चटारो हुन्छ । हातैले दैनिक ४२ किलोसम्म चियाको दुईपात एक सुइरो टिप्ने गङ्गाको मासिक कमाइ पनि राम्रै लाग्छ । प्रतिकिलो १५ रुपियाँका दरले उहाँको ज्याला बस्दा दिनको ६३० रुपियाँ हुन्छ तर यो नेपालीको सरदर आयभन्दा ज्यादै कम हो ।चिया टिप्न निकै गारो हुन्छ । घाम पानी भन्न पाइँदैन, हुर्किएपछि कारखानाले कम मूल्य दिन्छन् । लिम्बूका दुःख बेग्लै छन् । उहाँले भन्नुभयो, “हात फुट्छ, पैताला फुट्छ, टाढाबाट हेर्दा चियाबारी र यहाँ चिया टिपेको राम्रो देखिन्छ, कपमा स्वाद पनि मिठो आउँछ । त्यसमा हाम्रो यो दुःख लुकेको हुन्छ ।” त्यसो त शर्मिला र गङ्गा त चियाको मुना टिप्ने प्रतिनिधि महिला कामदार हुनुहुन्छ । उहाँहरू जस्ता चिया टिप्ने काममा सयौँ महिला सक्रिय छन् । कारखानाको कथाव्यथाकारखानामा खटिने महिलाको कथाव्यथा पनि उस्तै छ । बिहान–बेलुकी दिनरात केही नभनी कारखानामा काम गर्ने महिलाले सिजनमा निकै लामो समय पनि काम गर्नु पर्छ । दुई वर्षयता इलामको साँखेजुङस्थित ग्रिन हिल चिया उद्योगमा कार्यरत पाँचथर हिलिहाङकी मुना लिङ्देन भन्नुहुन्छ, “अन्य ठाउँमा अथवा विदेश जतै गए पनि काम नगरी पैसा हुँदैन । मलाई त यहीँ काम गर्न सजिलो छ । खाना बस्न दिएर चित्तबुझ्दो तलब पनि छ ।” लिङ्देनले भन्नुभयो, “चिया तौलिनेदेखि प्याकेजिङसम्मका काम हामी गर्छौं ।” एक छोरीकी आमा लिङ्देनले आफ्नै कमाइले नानी पढाएर, घरमा खर्च पठाएर केही बचत पनि गर्नुभएको छ ।लिङ्देनसँगै काम गर्दै आएकी पाँचथरकै अञ्जु साउदेन पनि कारखानाभित्रको काम त्यति असजिलो नभएको बताउनुभयो । पाँच वर्षदेखि सोही कारखानामा काम गर्दै आएकी साउदेन भन्नुहुन्छ, “खट्नु परे पनि काम सजिलै छ । हल्कै काम पर्छ । खानबस्न तलब र सामाजिक सुरक्षा कोषको पनि सुविधा भएकाले काम छोडिहाल्न मन छैन ।” यस उद्योगमा मुना र अञ्जुसँगै अन्य छ महिला पनि काम गरिहनुभएको छ । महिलाले भरपर्दो र राम्रो काम गर्ने भएकाले उद्योगभित्र सबै महिला कामदार राखेको उद्योग सञ्चालक टङ्क दाहालले बताउनुभयो । “उहाँहरूले गरेका कुनै काममा हामीले औँला ठड्याउनु परेको छैन । एकदमै राम्रो, सफा र चियाको गुणस्तर कायम राख्न पनि महत्वपूर्ण भूमिका खेल्नुभएको छ ।” चिया उद्योगीको संस्था सूर्योदय अर्थोडक्स टी प्रोड्युसर्स एसोसिएसनका महासचिव गोपाल कट्टेलका अनुसार अधिकांश चिया उद्योगमा आधाभन्दा बढी महिला कामदार छन् । एसोसिएसन अन्तर्गत ८८६ श्रमिक रहेकामा ७० प्रतिशत महिला नै छन् । “पुरुष विदेश छन् । चियामा खटिने जनसङ्ख्या कमी छ, घरमै भएका महिला चियाको काममा लागेको पाइन्छ, यसबाट उनीहरूलाई रोजगारी पनि मिलेको छ ।” कट्टेलले भन्नुभयो, “चिया टिप्ने महिलालाई दैनिक चार सय रुपियाँ र कारखानामा काम गर्ने महिलालाई दैनिक ५१६ रुपियाँ ज्याला दिने गरिन्छ ।” अझ ‘स्पेसल टी’ बनाउने उद्योगमा त हातैले टिपेको चिया महत्वपूर्ण मानिन्छ । मेसिनले टिपेकोभन्दा हातले टिपेको मुना सुरक्षित र सग्लो हुने भएकाले हामीले हातले टिपेको चिया नै प्रयोग गर्ने गरेका छौँ । इलामको जसबिरे चिया कारखानाका सञ्चालक शरदसुब्बा भन्नुहुन्छ, “हामीले किसानलाई हातले टिप्ने र टोकरी, डोको अथवा छाप्रीमा ल्याउनु भनेका छौँ । उहाँहरूले पनि त्यसै गर्नुहुन्छ । मेहनत राम्रो गर्ने भएकाले दिदीबहिनीले टिपेको चिया निकै राम्रो हुन्छ ।”यता केन्द्रीय चिया सहकारी सङ्घमा आबद्ध सहकारीका सदस्यका चिया बगानमा पनि महिला कामदारकै उपस्थिति देखिन्छ । सङ्घमा आबद्ध किसानका बगानमा ६० प्रतिशतभन्दा बढी महिलाले चिया टिप्ने गरेको केन्द्रीय चिया सहकारी सङ्घका महासचिव रविन राईले बताउनुभयो । महिला आफैँ चिया टिप्न जानु धेरैको बाध्यता पनि हो । पुरुष घरमा नहुँदा महिलाले कमाइ गर्न पनि जानु परेको छ । महिलाले छिटो र भरपर्दो काम गर्ने भएकाले पनि चिया बगानदेखि कारखानासम्म महिलालाई बढी रुचाइन्छ । महासचिव राई भन्नुहुन्छ, “महिलाले चियाको काम मात्र गरेका छैनन्, तयारी चिया बनाउन अन्तिमसम्मको भूमिका महिलाको हुन्छ । त्यही चिया विदेशी मुद्राआर्जनको राम्रो माध्यम बन्दै गएको छ ।” महिला नै अग्रसर रहेको चियाको विदेश निर्यातको अवस्था पनि राम्रो छ । आर्थिक वर्ष २०८१/८२ मा चार अर्ब २१ करोड ३५ लाख ९२ हजार रुपियाँको नेपाली चिया निर्यात भएको छ । झापाको काँकडभिट्टास्थित मेची भन्सार कार्यालयको तथ्याङ्क अनुसार आव २०८०/८१ मा भन्दा आव २०८१/८२ मा ३२.२ प्रतिशत बढी नेपाली चिया निर्यात भएको छ । आव २०८१/८२ मा एक करोड ५४ लाख १६ हजार ७५६ किलो चिया निर्यात भएको छ । अघिल्लो आव २०८०/८१ मा तीन अर्ब १७ करोड ९५ लाख २७ हजार रुपियाँ मूल्यको चिया निर्यात भएको थियो । चालु आव २०८२/८३ को साउनमा पनि ३७ करोड ४८ लाख २४ हजार मूल्य बराबरको चिया निर्यात भएको छ । यो अवधिमा १२ लाख ९७ हजार २२ किलो चिया निर्यात भएको भन्सार कार्यालयको तथ्याङ्क छ ।तयारी वस्तु निर्यातको क्षेत्रमा पनि यति ठुलो हिस्सा राख्ने नेपाली चिया क्षेत्रमा खटिएका महिलाका हात भने साँच्चै अदृश्य रहेको पाइन्छ ।",
      "link": "https://gorkhapatraonline.com/news/171032",
      "image": "https://gorkhapatraonline.com/storage/media/301813/conversions/tea-1-original-thumb.jpg"
    },
    {
      "slug": "171030",
      "title": "वित्तीय विवरण पेस गर्न निर्देशन",
      "timestamp": 1757289600000,
      "source": "gp",
      "content": "नेपाल स्टक एक्सचेन्ज (नेप्से) ले सूचीकृत कम्पनीलाई तोकिएको ढाँचामा र समयमा अनिवार्य रूपमा वित्तीय विवरण तथा अन्य महत्वपूर्ण सूचना पेस गर्न निर्देशन दिएको छ ।",
      "longContent": "गोरखापत्र समाचारदाताकाठमाडौँ, भदौ २३ गते । नेपाल स्टक एक्सचेन्ज (नेप्से) ले सूचीकृत कम्पनीलाई तोकिएको ढाँचामा र समयमा अनिवार्य रूपमा वित्तीय विवरण तथा अन्य महत्वपूर्ण सूचना पेस गर्न निर्देशन दिएको छ । नेप्सेले आइतबार जारी गरेको सर्कुलरमा आर्थिक वर्ष समाप्त भएको पाँच महिनाभित्र लेखा परीक्षण वित्तीय विवरण, त्रैमास समाप्त भएको ३० दिनभित्र प्रतिसेयर आम्दानी, मूल्य आय अनुपातलगायतका विवरणसहितको त्रैमासिक प्रतिवेदन बुझाउनुपर्ने व्यवस्था गरिएको छ । साथै लाभांश वितरण, बोनस वा हकप्रद सेयर निष्कासन, ठुला लगानी वा कानुनी कारबाही जस्ता सेयर मूल्यमा प्रभाव पार्ने घटना तुरुन्तै नेप्से र कम्पनीको वेबसाइटमार्फत सार्वजनिक गर्नुपर्ने बताइएको छ । यी सबै विवरण नेप्सेले उपलब्ध गराएको सेयर खरिदबिक्रीको अनलाइन प्रणाली (नट्स) अनलाइन प्रणालीमार्फत पठाउनुपर्ने निर्देशनमा उल्लेख छ । नेप्सेले वित्तीय पारदर्शिता र लगानीकर्ताको हित सुनिश्चित गर्न यस्तो गर्नु परेको जनाएको छ । साथै धितोपत्रको दाखिला खारेज बन्द हुने मितिभन्दा कम्तीमा सात दिनअगाडि सोसम्बन्धी सूचना प्रकाशित गर्नुपर्ने नेप्सेले जारी गरेको सर्कुलरमा उल्लेख छ ।साधारण सभाको वार्षिक प्रतिवेदन, वासलात र अन्य जानकारी सभा हुनुभन्दा कम्तीमा २१ दिनअगाडि उपलब्ध गराउनुपर्ने तथा साधारण सभामा भएका निर्णयको विवरण सभा समाप्त भएको एक महिनाभित्र उपलब्ध गराउनुपर्ने जारी सर्कुलरमा उल्लेख छ ।",
      "link": "https://gorkhapatraonline.com/news/171030",
      "image": "https://gorkhapatraonline.com/storage/media/301811/conversions/nepse-original-thumb.jpg"
    },
    {
      "slug": "171029",
      "title": "कर्णालीको वैकल्पिक विमानस्थल रामघाटमा बन्ने",
      "timestamp": 1757289600000,
      "source": "gp",
      "content": "जिल्लाको भेरीगङ्गा नगरपालिकास्थित सुर्खेत भेरीगङ्गा रामघाट विमानस्थलको वातावरणीय प्रभाव मूल्याङ्कन (इआइए) प्रतिवेदन सार्वजनिक गरिएको छ । कर्णाली प्रदेश राजधानी सुर्खेतको वैकल्पिक विमानस्थलका रूपमा निर्माण गर्न लागिएको यस विमानस्थलको इआइए प्रतिवेदन सार्वजनिक सुनुवाइ कार्यक्रममा सार्वजनिक गरिएको हो ।",
      "longContent": "छिन्चु समाचारदातासुर्खेत, भदौ २३ गते । जिल्लाको भेरीगङ्गा नगरपालिकास्थित सुर्खेत भेरीगङ्गा रामघाट विमानस्थलको वातावरणीय प्रभाव मूल्याङ्कन (इआइए) प्रतिवेदन सार्वजनिक गरिएको छ । कर्णाली प्रदेश राजधानी सुर्खेतको वैकल्पिक विमानस्थलका रूपमा निर्माण गर्न लागिएको यस विमानस्थलको इआइए प्रतिवेदन सार्वजनिक सुनुवाइ कार्यक्रममा सार्वजनिक गरिएको हो । प्रतिवेदन अनुसार भेरीगङ्गा नगरपालिका–९, १० र ११ मा पर्ने गरी २१८.२६ हेक्टर क्षेत्रफलमा विमानस्थल निर्माण गरिने छ । यसमा १३१.४६ हेक्टर सामुदायिक वन र ८६.८० हेक्टर राष्ट्रिय वन क्षेत्र पर्छ । विमानस्थलमा धावनमार्ग दुई हजार ७९० मिटर लम्बाइ र ४५ मिटर चौडाइको हुने छ । ए–३२० र बी–७३७ जस्ता १५० सिटसम्मका जहाज सहजै अवतरण र उडान गर्न सक्ने गरी विमानस्थल डिजाइन गरिएको नेपाल नागरिक उड्डयन प्राधिकरणका इन्जिनियरिङ निर्देशक हरिप्रसाद अधिकारीले बताउनुभयो । पूर्वपश्चिम धावनमार्गसहित अन्तर्राष्ट्रिय मापदण्ड अनुसार विमानस्थल निर्माण हुने उल्लेख छ । यससँगै ट्याक्सीवे, ह्याङ्र, कन्ट्रोल टावर, इन्धन भण्डारण, कार्गो भवन, प्रहरी चौकी, पार्किङ स्थल र सुरक्षा चौकीलगायतका संरचना पनि बन्ने छन् । एप्रोनमा एकै पटक १७ विमान अट्ने क्षमता रहने छ भने २४ हजार ३७५ वर्गमिटरमा टर्मिनल भवन निर्माण गरिने छ । विमानस्थल सञ्चालनमा आएपछि दैनिक ११ उडान हुने र करिब ३७४ यात्रुलाई ओसारपसार गर्न सकिने अनुमान छ ।चवालिस हजार रुख काट्नुपर्नेविमानस्थल निर्माणका लागि करिब ४४ हजार ६०५ रुख काट्नुपर्ने छ र यसले वन्यजन्तुको वासस्थानमा असर गर्ने सरोकारवालाको चिन्ता छ । स्थानीय पाइप लाइन र सिँचाइ कुलो प्रभावित हुनुका साथै धुलो र ध्वनि प्रदूषण बढाउने तथा फोहोर व्यवस्थापन जस्ता चुनौती बन्ने प्रतिवेदनमा उल्लेख छ । विशेष गरी मदानीचौर क्षेत्रमा राति ध्वनि प्रदूषण सामान्यभन्दा बढी हुने अनुमान गरिएको छ । त्यस्तै एक हजार दुई सय मिटर पाइप लाइन र एक हजार १६७ मिटर सिँचाइ कुलो प्रभावित हुने देखाइएको छ । प्रभावित क्षेत्रमा १५ प्रजातिका स्तनधारी, ६२ प्रजातिका चराचुरुङ्गी, १२ प्रजातिका सरिसृप र चार प्रजातिका उभयचर पाइन्छन् । यीमध्ये १५ प्रजाति सिआइटिई सूचीमा र तीन प्रजाति आइयुसी रातो सूचीमा परेका छन् । न्यूनीकरणका उपायप्राधिकरणले नकारात्मक असर न्यून गर्न विभिन्न योजना अघि सारेको छ । एक रुख काट्दा १० रुख रोप्ने गरी चार लाख ४६ हजारभन्दा बढी बिरुवा रोप्ने र कम्तीमा पाँच वर्षसम्म संरक्षण गर्ने योजना बनाइएको छ । धुलो नियन्त्रणका लागि सडकमा नियमित पानी छर्कने, निर्माण सामग्री टारपोलिनले छोपेर ढुवानी गर्ने, कामदारलाई हेलमेट, मास्क, पन्जा र बुट जस्ता सुरक्षा सामग्री उपलब्ध गराउने व्यवस्था गर्नुपर्ने प्रतिवेदन उल्लेख छ । पाइप लाइन र कुलो प्रभावितलाई क्षतिपूर्ति दिने, स्थानीयलाई रोजगारीमा प्राथमिकता दिने र तालिममार्फत सिप विकास गर्ने उपाय पनि उल्लेख छन् । सार्वजनिक सुनुवाइमा भेरीगङ्गा नगरप्रमुख यज्ञप्रसाद ढकालले विमानस्थल निर्माण कर्णाली प्रदेशकै गौरवको आयोजना रहेको बताउनुभयो । नगर उपप्रमुख धनसरा बोहोराले वातावरणीय प्रभाव न्यून पार्न वैज्ञानिक उपाय अवलम्बन गर्नुपर्नेमा जोड दिनुभयो । नेपाली कांग्रेस भेरीगङ्गा नगर सभापति रामबहादुर सिंहले दलगत स्वार्थभन्दा माथि उठेर यो आयोजना अघि बढाउनुपर्ने धारणा राख्नुभयो । स्थानीयवासी धनबहादुर विकले विपन्न परिवारका सदस्यलाई काममा प्राथमिकता दिन आग्रह गर्नुभयो ।",
      "link": "https://gorkhapatraonline.com/news/171029",
      "image": "https://gorkhapatraonline.com/storage/media/301810/conversions/airport-skt-nabin-original-thumb.jpg"
    },
    {
      "slug": "171028",
      "title": "खसीबोका र च्याङ्ग्राको अनलाइन बुकिङ खुला",
      "timestamp": 1757289600000,
      "source": "gp",
      "content": "खाद्य व्यवस्था तथा व्यापार कम्पनी लिमिटेडले दसैँलक्षित एक हजार आठ सय खसीबोका र च्याङ्ग्रा खरिदबिक्री गर्ने तयारी गरेको छ ।",
      "longContent": "गोरखापत्र समाचारदाताकाठमाडौँ, भदौ २३ गते । खाद्य व्यवस्था तथा व्यापार कम्पनी लिमिटेडले दसैँलक्षित एक हजार आठ सय खसीबोका र च्याङ्ग्रा खरिदबिक्री गर्ने तयारी गरेको छ । दसैँमा बजारमा खसीबोकाको मूल्य बढ्ने हुँदा बजार हस्तक्षेप गर्नका लागि कम्पनीले एक हजार पाँच सय खसीबोका र तीन सय च्याङ्ग्रा बिक्री गर्न लागेको हो । कम्पनीका सूचना अधिकारी माधव मिश्रले चाडपर्वमा उपभोक्तालाई सहुलियत मूल्यमा उपलब्ध गराउनका लागि खसीबोका खरिदबिक्री गर्न लागिएको जानकारी दिनुभयो । खसीबोका खरिद गर्नका लागि पाँच करोड रुपियाँ छुट्याएको उहाँले जानकारी दिनुभयो । खसीबोका र च्याङ्ग्राका लागि अनलाइन बुकिङ खुला गरिसकेको र माग बढी आए सङ्ख्या बढाउन सकिने उहाँले जानकारी दिनुभयो । मुस्ताङबाट च्याङ्ग्रा र नवलपुर, हेटौँडा र दाङबाट खसीबोका खरिद गर्ने तयारी गरिएको कम्पनीले जनाएको छ । घटस्थापनाको दिनमा काठमाडौँमा खसीबोका र च्याङ्ग्रा भित्र्याउने तयारी गरिएको कम्पनीले जनाएको छ । दसैँका बेला उपत्यकामा ठुलो सङ्ख्यामा खपत हुने र निजी व्यापारीले मनपरी मूल्य लिने हुँदा बजार हस्तक्षेप गर्न प्रत्येक वर्ष कम्पनीले खसीबोका खरिद गरी वितरण गर्दै आएको छ । अनलाइन बुक गर्न खसीबोकाका लागि चार हजार रुपियाँ र च्याङ्ग्राका लागि पाँच हजार रुपियाँ अग्रिम भुक्तानी गर्नुपर्ने कम्पनीले जनाएको छ ।भदौ ३० सम्म अनलाइन बुकिङ खुला गरिएको जनाइएको छ । कम्पनीको अनलाइन पोर्टलमा गएर आफूलाई चाहिएको खसीबोका र च्याङ्ग्रा छनोट गर्न सक्ने छन् । बुकिङ गर्दा एक पटकमा अधिकतम १० वटासम्म छनोट गर्न सकिने कम्पनीले जनाएको छ ।  खसीबोका र च्याङ्ग्राको अन्तिम मूल्य भने तौलका आधारमा निर्धारण गरिने छ । कम्पनीले २० देखि २५ किलो, २५ देखि ३०, ३० देखि ३५ र ३५ देखि ४० किलो तौल समूहमा खसीबोका छनोट गर्ने विकल्प अनलाइनमा राखेको छ । अन्तिम बिक्री मूल्य तौल अनुसार तय गरिने र भुक्तानी गरिएको अग्रिम रकम कुल बिलबाट घटाइने छ ।बुकिङ गरिएका खसीबोका र च्याङ्ग्रा घटस्थापनादेखि सप्तमीसम्म वितरण गरिने छ । अनलाइन बुकिङ गर्दा नै उपभोक्ताले आफूलाई पायक पर्ने र सहज हुने मिति छनोट गर्न सक्ने छन् । बुकिङ र भुक्तानी प्रक्रिया पूरा भएपछि उपभोक्तालाई एसएमएसमार्फत एउटा कोड र पशु बुझिलिन आउने मितिसहित जानकारी पठाइने छ । कम्पनीले सञ्चालन गर्ने सुपथ मूल्य पसलबाट खसीबोका तथा च्याङ्ग्रा खरिद गर्दा प्रतिकिलो १० रुपियाँ छुट दिइने जनाइएको छ ।",
      "link": "https://gorkhapatraonline.com/news/171028",
      "image": "https://gorkhapatraonline.com/storage/media/301809/conversions/khasiboka-original-thumb.jpg"
    },
    {
      "slug": "170990",
      "title": "११ दशमलव ५२ अङ्कले घट्यो नेप्से परिसूचक",
      "timestamp": 1757203200000,
      "source": "gp",
      "content": "नेपाल स्टक एक्सचेञ्ज (नेप्से) परिसूचक ११ दशमलव ५२ अङ्कले ओरालो लागेको छ । नेप्सेका अनुसार आजको कारोबारमा परिसूचक शून्य दशमलव ४२ प्रतिशतले घटेर दुई हजार ७०८ दशमलव २५ अङ्कमा कायम भएको हो ।",
      "longContent": "काठमाडौँ, भदौ २२ गते । नेपाल स्टक एक्सचेञ्ज (नेप्से) परिसूचक ११ दशमलव ५२ अङ्कले ओरालो लागेको छ । नेप्सेका अनुसार आजको कारोबारमा परिसूचक शून्य दशमलव ४२ प्रतिशतले घटेर दुई हजार ७०८ दशमलव २५ अङ्कमा कायम भएको हो ।आज विभिन्न ३३४ कम्पनीका एक करोड ११ लाख २४ हजार ८४५ कित्ता शेयर ५८ हजार ८७ पटक रु चार अर्ब ४० करोड २७ लाख ६७ हजार २७१ दशमलव ७२ मा कारोबार भएको छ । आज १७३ वटा कम्पनीको शेयर मूल्य घट्दा ७९ वटाको बढेको छ । \tहिम स्टार ऊर्जा कम्पनी लिमिटेडको शेयर् मूल्य ९।९७ प्रतिशत, एनआइबिएल समृद्धि फण्ड–२ को पाँच दशमलव ८३ प्रतिशत, युनिभर्सल पावर कम्पनीको पाँच दशमलव १२ प्रतिशतले घटेको छ ।पञ्चकन्या माइ हाइड्रोपावर लिमिटेडको शेयर मूल्य चार दशमलव ६२ प्रतिशत, विकास हाइड्रोपावर कम्पनी लिमिटेडको तीन दशमलव ९२ प्रतिशतले ओरालो लागेको छ । रासस",
      "link": "https://gorkhapatraonline.com/news/170990",
      "image": "https://gorkhapatraonline.com/storage/media/301737/conversions/Nepesa-original-thumb.jpg"
    },
    {
      "slug": "170964",
      "title": "सुनचाँदीको मूल्य निरन्तर उकालोतिर",
      "timestamp": 1757203200000,
      "source": "gp",
      "content": "अन्तरराष्ट्रिय बजारमा सुनचाँदीको मूल्यमा वृद्धि भएसँगै त्यसको प्रभाव स्थानीय बजारमा पनि परेको छ ।",
      "longContent": "काठमाडौँ,  भदौ २२ गते ।  अन्तर्राष्ट्रिय बजारमा सुनचाँदीको मूल्यमा वृद्धि भएसँगै त्यसको प्रभाव स्थानीय बजारमा पनि परेको छ ।गत शुक्रबार प्रतितोला रु. दुई लाख १० हजारमा कारोबार भएको सुनको मोल आज रु. दुई हजारले बढेर रु. दुई लाख १२ हजार कायम भएको नेपाल सुनचाँदी व्यवसायी महासङ्घले जनाएको छ । चाँदीको मूल्य पनि तोलामा रु. १० ले बढेको छ । आज एक तोला चाँदी रु. दुई हजार ५०० मा किनबेच भइरहेको छ । गत बुधबार एक तोला सुन  रु. दुई लाख सात हजार ९०० र त्यति नै परिमाणको चाँदी रु. दुई हजार ४८० मा खरिदबिक्री भएको थियो ।अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा सुन प्रतिऔंस तीन हजार ५८६ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/170964",
      "image": "https://gorkhapatraonline.com/storage/media/301673/conversions/_gold-original-thumb.jpg"
    },
    {
      "slug": "170901",
      "title": "अमेरिकाको करले नेपाललाई फाइदा",
      "timestamp": 1757203200000,
      "source": "gp",
      "content": "अमेरिकाको भन्सार नीतिका कारण नेपाली तयारी पोसाक र पस्मिनाको निर्यात बढ्ने देखिएको छ । अमेरिकाका राष्ट्रपति डोनाल्ड ट्रम्पले हालै भारत, भियतनाम र बङ्गलादेशमा लगाएको भन्सार महसुलका कारण त्यसको फाइदा नेपालले लिन सक्ने देखिएको हो । केही देशका उद्योगी व्यवसायी नेपालमा लगानीको सम्भावना बुझ्न आउन थालेका छन् ।",
      "longContent": "काठमाडौँ, भदौ २२ गते । अमेरिकाको भन्सार नीतिका कारण नेपाली तयारी पोसाक र पस्मिनाको निर्यात बढ्ने देखिएको छ । अमेरिकाका राष्ट्रपति डोनाल्ड ट्रम्पले हालै भारत, भियतनाम र बङ्गलादेशमा लगाएको भन्सार महसुलका कारण त्यसको फाइदा नेपालले लिन सक्ने देखिएको हो । केही देशका उद्योगी व्यवसायी नेपालमा लगानीको सम्भावना बुझ्न आउन थालेका छन् ।अमेरिकाले केही समयअघि भारतलाई ५० प्रतिशत, बङ्गलादेश र भियतनामलाई २०/२० प्रतिशत भन्सार महसुल लगाएको छ । यस्तै नेपाल र भुटानलाई लगाइएको भन्सार महसुल दर १०/१० प्रतिशत छ । यस आधारमा भारत, बङ्गलादेश र भियतनामबाट अमेरिकामा निर्यात हुने तयारी पोसाक, गलैँचा कार्पेट, जडीबुटी, पस्मिनालगायतका वस्तु निकै महँगो हुने भएको छ । यस कारण नेपालबाट ती वस्तुको निर्यात बढ्ने देखिएको हो । चर्काे भन्सार महसुलका कारण उत्पादनको लागत महँगो पर्दा अमेरिकी बजारमा सामान निर्यात हुन समस्या हुन्छ । अमेरिकाका राष्ट्रपति डोनाल्ड ट्रम्पको भन्सार नीतिका कारण बजार हिस्सा गुमाउने डरले गर्दा भारतसहित तीन मुलुकका तयारी पोसाक र गलैँचा उद्योगीले नेपालमा लगानी गर्न इच्छा देखाएको नेपाल तयारी पोसाक सङ्घले जनाएको छ । सङ्घका अनुसार नेपालबाट निर्यात गर्दा भारत, बङ्गलादेश र भियतनामको तुलनामा निकै सस्तो पर्ने भएकाले ती मुलुकले नेपालको तयारी पोसाक, गलैँचा, जुत्ता र जडीबुटी उद्योगमा लगानी गर्न चासो देखाएका हुन् ।व्यापार विज्ञ रविशङ्कर सैँजूले अमेरिकी भन्सार नीतिका कारण नेपालले लाभ लिने ठाउँ भए पनि त्यसका लागि उपयुक्त वातावरण सिर्जना गर्नुपर्ने बताउनुभयो । निर्यात बढाउन स्वदेशी वस्तुको उत्पादनसँगै उत्पादकत्व वृद्धि गर्न आवश्यक रहेको उहाँको भनाइ छ । सरकारले लजिस्टिक पूर्वाधारसँगै व्यापार सहजीकरण गर्नुपर्ने उहाँको भनाइ छ । अमेरिकाको यो नीति कति समयसम्म जान्छ भन्ने निश्चित नभए पनि यसले अमेरिकामा नेपाली वस्तुको निर्यात जतिबेला पनि बढाउन सकिने सम्भावना रहेको उहाँको भनाइ छ । उद्योग, वाणिज्य तथा आपूर्तिमन्त्री दामोदर भण्डारीले अमेरिकी भन्सार नीतिले नेपाली तयारी पोसाकलाई निर्यात बढाउने ठुलो अवसर प्रदान गरेकाले यसको सही सदुपयोग गर्नुपर्ने बताउनुभयो । अमेरिकी ‘ट्यारिफ’ बाट लाभ लिन लगानीको अभाव हुने मन्त्री भण्डारीले दाबी गर्नुभयो । विश्व बजारमा नेपाली उत्पादनको छुट्टै पहिचान भएकाले निर्यात बढाउन नगद अनुदानको व्यवस्था गरिने मन्त्री भण्डारीले जानकारी दिनुभयो ।तयारी पोसाक सङ्घका अध्यक्ष पशुपतिदेव पाण्डेले भारत र बङ्गलादेशका एक सयभन्दा बढी व्यापारी गार्मेन्ट उद्योगमा विदेशी लगानी भित्र्याउन नेपाल आएको जानकारी दिनुभयो । गलैँचा, जुत्ताचप्पल, पस्मिना, जडीबुटीमा विदेशी लगानी गर्ने भनेर व्यापारी अध्ययन गर्न आएको उहाँले जानकारी दिनुभयो । केही व्यापारी उद्योगको क्षमता वृद्धि गर्ने प्रस्ताव गरेको उहाँको भनाइ छ ।  भन्सार नीतिले अमेरिकामा तयारी पोसाक, जुत्ता, छुर्पी, फेल्ट, पस्मिनाको निर्यात बढाउन सकिने बताउनुभयो ।“आव २०८१/८२ मा नौ अर्ब ९४ करोड रुपियाँको तयारी पोसाक निर्यात भयो,” अध्यक्ष पाण्डेले भन्नुभयो, “सरकारले लगानीको वातावरण बनाए एक सय गुणा निर्यात बढाएर व्यापार घाटा कम गर्न सकिन्छ ।” निर्यात वृद्धि गर्न उत्पादन क्षमता बढाउन सस्तोमा ऋण, विशेष आर्थिक क्षेत्रमा पूर्वाधार निर्माण, गैरकानुनी व्यापार नियन्त्रण गर्नुपर्ने, रुग्ण भएका उद्योग सञ्चालन, निर्यातमा नगद अनुदान र कच्चा पदार्थ आयातमा सहजीकरण भए तीनदेखि पाँच वर्षमा निर्यात एक सय गुणाले बढाएर बढ्दो व्यापार घाटा कम गर्न सकिने पाण्डेको भनाइ छ ।तयारी पोसाकका लागि स्थानीयस्तरमा कच्चा पदार्थको अभाव हुँदा बाहिरी मुलुकबाट आयात हुने गरेको छ । भारतीय उद्योगीले नेपालमै प्रत्यक्ष वैदेशिक लगानी भित्र्याउने र नेपालमा भएकै उद्योगलाई माग अनुसार अर्डर दिएर तयारी पोसाक र गलैँचा उत्पादन गर्न लगाउने विषयमा छलफल भइरहेको पाण्डेले जानकारी दिनुभयो । व्यवसायीका अनुसार अमेरिकाले भारतमाथि ५० प्रतिशत कर लगाउँदा पनि नेपाललाई निकै फाइदा छ, त्यसलाई घटाएर २९ प्रतिशत कायम गर्दा पनि नेपाललाई लाभ नै हुने छ ।सङ्घका अनुसार अमेरिकी चर्को भन्सार शुल्कका कारण भारत, बङ्गलादेशको निर्यात बजार प्रभावित हुने भएपछि नेपाली तयारी पोसाक र गलैँचा उद्योगीहरूले उद्योगको स्तरोन्नति गर्न थालेका छन् ।भन्सार विभागको तथ्याङ्क अनुसार आव २०८१/८२ मा २५ अर्ब ९६ करोड ५६ लाख ९८ हजार रुपियाँको आयात हुँदा १८ अर्ब ३२ करोड ७४ लाख रुपियाँको निर्यात भएको छ । अमेरिकामा सात अर्ब ६४ करोड ४९ लाख ५४ हजार रुपियाँ व्यापार घाटा रहेको छ ।",
      "link": "https://gorkhapatraonline.com/news/170901",
      "image": "https://gorkhapatraonline.com/storage/media/301597/conversions/12-original-thumb.jpg"
    },
    {
      "slug": "170899",
      "title": "अर्थतन्त्र सुदृढ गर्न सञ्चार क्षेत्रको भूमिका महत्वपूर्ण",
      "timestamp": 1757203200000,
      "source": "gp",
      "content": "अर्थमन्त्री विष्णुप्रसाद पौडेलले आमजनतालाई सरकारका कमजोरी औँल्याउने र सकारात्मक कामबारे जनतासम्म प्रभावकारी रूपमा पु¥याउन सञ्चार जगत्ले महìवपूर्ण भूमिका खेल्नुपर्ने बताउनुभएको छ ।",
      "longContent": "गोरखापत्र समाचारदाताकाठमाडौँ, भदौ २२ गते । अर्थमन्त्री विष्णुप्रसाद पौडेलले आमजनतालाई सरकारका कमजोरी औँल्याउने र सकारात्मक कामबारे जनतासम्म प्रभावकारी रूपमा पु¥याउन सञ्चार जगत्ले महìवपूर्ण भूमिका खेल्नुपर्ने बताउनुभएको छ । नेपाल आर्थिक पत्रकार समाज (सेजन) को २७ औँ वार्षिक साधारण सभा तथा अधिवेशनको शनिबार आयोजित उद्घाटन समारोहलाई सम्बोधन गर्दै उहाँले मुलुकको अर्थतन्त्र सुदृढ बनाउन आर्थिक पत्रकारिताको भूमिका अत्यन्त महत्वपूर्ण रहेको बताउनुभयो ।सञ्चार क्षेत्रले सरकारका नीतिगत कमजोरी उजागर गर्नुका साथै, उपलब्धिहरू जनतालाई जानकारी दिनुपर्नेमा जोड दिँदै उहाँले भन्नुभयो, “सरकारका नीति र कार्यान्वयनमा त्रुटि भए त्यो जनसमक्ष पु¥याउनु सञ्चारकर्मीको दायित्व हो । त्यस्तै सरकारले गरेका राम्रा कामबारे पनि नागरिकलाई सुसूचित पार्नु सञ्चार क्षेत्रको जिम्मेवारी हो ।”आर्थिक पत्रकार समाजसँग मन्त्री, नेतालाई ल्याएर आफ्ना कुरा सुनाउने हैसियत रहेको बताउँदै अर्थमन्त्री पौडेलले देशको अर्थतन्त्रको विकासमा विभिन्न विषयमा सहयोग गर्दै आएको बताउनुभयो । “सेजनले देशको अर्थतन्त्रको विकासमा विभिन्न विषयमा सहयोग गरिरहेको छ । सामान्यतया मान्छेलाई आलोचना सुन्न मन लाग्दैन, प्रशंसा सुन्न मन लाग्छ । सरकारले गरेका राम्रा काम देख्नुभयो भने त्यसलाई पनि जनतासामु सम्प्रेषित गरिदिनूस् ।”कार्यक्रममा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले कोभिड महामारी, रुस–युक्रेन तनावलगायतका कारण मुलुकको अर्थतन्त्रमा असर देखिएको र पछिल्लो समय सुधार हुँदै गएको बताउनुभयो ।मुलुकको आर्थिक क्षेत्र सुधारका लागि निजी क्षेत्रबाट कसरी भूमिका खेल्न सकिन्छ भनेर महासङ्घले सधैँ पहल गरिरहेको बताउँदै उहाँले कानुनी र व्यावहारिक सुधारका लागि सरकारलाई निरन्तर सुझाव दिइरहेको धारणा राख्नुभयो । कानुन कार्यान्वयन कमजोर हुँदा सोचे अनुरूप नतिजा प्राप्त गर्न नसकेको उहाँको भनाइ थियो ।नेपाल उद्योग परिसङ्घका अध्यक्ष वीरेन्द्रराज पाण्डेले मुलुकको अर्थतन्त्र सुधारका लागि कुन क्षेत्रमा कति लगानी आवश्यक छ र त्यसका लागि के कस्ता नीतिगत तथा कानुनी सुधार गरिनु पर्छ भनेर परिसङ्घले अध्ययन गरिरहेको बताउनुभयो ।नेपाल चेम्बर अफ कमर्सका अध्यक्ष कमलेशकुमार अग्रवालले अर्थतन्त्रका सूचक बिस्तारै सुधार हुँदै गए पनि निजी क्षेत्र अझै लगानीका तयार नभइसकेको बताउनुभयो । उच्चस्तरीय आर्थिक सुधार सुझाव आयोगले सरकारलाई दिएका सुझाव तथा सिफारिस कार्यान्वयनमा उहाँले जोड दिनुभयो ।कार्यक्रममा सेजनका पूर्वअध्यक्षले सञ्चार क्षेत्रले सामना गरिरहेका चुनौती, पत्रकारिताको गुणस्तर र आर्थिक क्षेत्रसम्बन्धी अनुसन्धानात्मक समाचारको आवश्यकताबारे विचार व्यक्त गर्नुभएको थियो ।",
      "link": "https://gorkhapatraonline.com/news/170899",
      "image": "https://gorkhapatraonline.com/storage/media/301594/conversions/Bishnu-Poudel-FM-original-thumb.jpg"
    },
    {
      "slug": "170898",
      "title": "निफ्राको ६.३१ प्रतिशत नगद लाभांश",
      "timestamp": 1757203200000,
      "source": "gp",
      "content": "नेपाल इन्फ्रास्ट्रक्चर बैङ्क लिमिटेड (निफ्रा) ले आफ्ना सेयरधनीलाई ६.३१ प्रतिशत नगद लाभांश दिने भएको छ । निफ्राले आर्थिक वर्ष २०८१/८२ को वित्तीय विवरण अनुसार सञ्चित मुनाफामध्ये वितरणयोग्य मुनाफाबाट नगद लाभांश प्रस्ताव गरेको हो ।",
      "longContent": "गोरखापत्र समाचारदाताकाठमाडौँ, भदौ २२ गते । नेपाल इन्फ्रास्ट्रक्चर बैङ्क लिमिटेड (निफ्रा) ले आफ्ना सेयरधनीलाई ६.३१ प्रतिशत नगद लाभांश दिने भएको छ । निफ्राले आर्थिक वर्ष २०८१/८२ को वित्तीय विवरण अनुसार सञ्चित मुनाफामध्ये वितरणयोग्य मुनाफाबाट नगद लाभांश प्रस्ताव गरेको हो ।कम्पनी सञ्चालक समितिको १७० औँ बैठकले चुक्ता पुँजी २१ अर्ब ६० करोड रुपियाँको ६.३१५८ प्रतिशतका दरले हुने नगद लाभांश दिने निर्णय गरेको हो । कम्पनीले एक अर्ब ३६ करोड ४२ लाख १२ हजार आठ सय रुपियाँ नगद लाभांश (कर प्रयोजनसहित) वितरण गर्ने प्रस्ताव गरेको हो ।सञ्चालक समितिले उक्त प्रस्ताव स्वीकृतिका लागि नेपाल राष्ट्र बैङ्कसमक्ष अनुरोध गर्ने र सो लाभांश राष्ट्र बैङ्कबाट स्वीकृति प्राप्त भएपछि मात्र साधारण सभामा पेस गर्ने निर्णय गरेको छ । साथै साधारण सभाबाट पारित भएपछि अर्थ मन्त्रालयको स्वीकृति पनि लिनु पर्छ ।",
      "link": "https://gorkhapatraonline.com/news/170898",
      "image": "https://gorkhapatraonline.com/storage/media/301593/conversions/images-original-thumb.jpg"
    },
    {
      "slug": "170897",
      "title": "रारा हाइड्रोपावर अलपत्र",
      "timestamp": 1757203200000,
      "source": "gp",
      "content": "दैलेखको डुङ्गेश्वर गाउँपालिका–४ स्थित ब्युराखेतमा रहेको रारा हाइड्रोपावर १५ वर्षदेखि निर्माणाधीन अवस्थामै अलपत्र परेको छ । २०६७ सालदेखि निर्माण थालिएको आयोजना अहिलेसम्म काम पूरा नहुँदा अलपत्र परेको हो ।",
      "longContent": "पञ्चकोशी समाचारदातापञ्चकोशी (दैलेख), भदौ २२ गते । दैलेखको डुङ्गेश्वर गाउँपालिका–४ स्थित ब्युराखेतमा रहेको रारा हाइड्रोपावर १५ वर्षदेखि निर्माणाधीन अवस्थामै अलपत्र परेको छ । २०६७ सालदेखि निर्माण थालिएको आयोजना अहिलेसम्म काम पूरा नहुँदा अलपत्र परेको हो । निर्माणको औपचारिक काम २०७२ सालदेखि थालेको कम्पनीले सम्झौता अनुसार लिनुपर्ने रकम आयोजनाले भुक्तानी नदिँदा आयोजना अलपत्र परेको मताप ग्रुप एन्ड कन्स्ट्रक्सनका प्रोप्राइटर दीपक शाहीले बताउनुभयो । उहाँले रारा हाइड्रोपावर डेभलपमेन्ड कम्पनीसँग सम्झौतामा भएको आठ करोड रकम लिन बाँकी रहेको जनाउनुभयो । बिल बुझाएको १५ वर्षसम्म पनि काम गरेबापतको रकम निर्माण कम्पनीलाई अहिलेसम्म नदिएको शाहीले गुनासो गर्नुभयो । करिब ३७ करोडमा योजना बनिसक्ने भनिए पनि हालसम्म करिब ५७ करोड खर्च हुँदा पनि हाइड्रोपावर निर्माण हुन नसकेको प्रताप ग्रुप एन्ड कन्स्ट्रक्सनका प्रोप्राइटर शाहीले बताउनुभयो ।  डुङ्गेश्वर गाउँपालिकाले आर्थिक वर्ष २०७६/७७ मा हाइड्रोपावर निर्माणका लागि भन्दै २५ लाख रुपियाँसमेत विनियोजन गरेको थियो । २.१५ मेगावाट क्षमताको विद्युत् आयोजना निर्माणमा एभरेस्ट बैङ्क, सिद्धार्थ बैङ्क र नेपाल इन्भेस्टमेन्ट मेगा बैङ्कको ७० प्रतिशत र अन्य सेयर सदस्यको ३० प्रतिशतमा करिब ५५ करोडको लागतमा निर्माण सुरु गरिएको थियो । आयोजनामा कम्पनीका सञ्चालकको भनेको समयमा काम नगर्दा स्थानीयको लगानीसँगै घरखेत गुम्ने अवस्था आएको डुङ्गेश्वर गाउँपालिकाका अध्यक्ष सुन्दरकुमार केसीले बताउनुभयो । उहाँले स्थानीयले गरेको सेयर लगानीको रकम नपाएको गुनासो पालिकामा आएकाले आयोजनामा कम्पनी सञ्चालकले रकम फिर्ता नगरे कानुन प्रक्रिया अनुसार कारबाही हुने उल्लेख गर्नुभयो । निर्माणको जिम्मा पाएको कम्पनीले राम्रो आम्दानी हुने भनी स्थानीयसँग करोडौँ रुपियाँ सेयरका नाममा असुल गरेकाले हालसम्म निर्माण नहुनुले समस्या पारेको स्थानीयको गुनासो छ ।",
      "link": "https://gorkhapatraonline.com/news/170897",
      "image": "https://gorkhapatraonline.com/storage/media/301592/conversions/564-original-thumb.jpg"
    },
    {
      "slug": "170896",
      "title": "हराउँदै परम्परागत धानका जात",
      "timestamp": 1757203200000,
      "source": "gp",
      "content": "‘अन्नको भण्डार’ भनेर परिचित बर्दियाका किसान व्यावसायिक खेतीतर्फ उन्मुख हुँदै गएपछि परम्परागत धानका जात हराउँदै गएका छन् । कुनै समय सजिलै पाइने बर्मा, कनजिरा, सुहावत, तालगन्ध र कालानमक जातका धान हाल भने उत्पादनमै सङ्कटमा परेका छन् ।",
      "longContent": "बबई समाचारदाताबबई (बर्दिया), भदौ २२ गते । ‘अन्नको भण्डार’ भनेर परिचित बर्दियाका किसान व्यावसायिक खेतीतर्फ उन्मुख हुँदै गएपछि परम्परागत धानका जात हराउँदै गएका छन् । कुनै समय सजिलै पाइने बर्मा, कनजिरा, सुहावत, तालगन्ध र कालानमक जातका धान हाल भने उत्पादनमै सङ्कटमा परेका छन् ।पहिला परिवारको उपभोग र सानो स्तरमा बिक्रीका लागि मात्रै उत्पादन हुने यी धान जात अहिले खेतबारीमै हराउँदै गएको किसानको अनुभव छ । ती धानबाट उत्पादन हुने चामल स्वास्थ्यका दृष्टिले लाभदायक मानिने भए पनि किसान अब आधुनिक र बढी उत्पादन दिने जाततर्फ आकर्षित भएका छन् ।गुलरिया नगरपालिका–५, सुहेलवाका किसान राधेश्याम चौधरीले भन्नुभयो, “पहिला धेरै मात्रामा लगाइने बर्मा र कनजिरा अहिले पाउनै गाह्रो भएको छ । किसानले घरायसी प्रयोगकै लागि पनि ती धान लगाउन छाडेका छन् ।”त्यस्तै गुलरिया–८, पर्सियाका रामफल थारूले भन्नुभयो, “बिउ नै पाइँदैन, खेती कसरी गर्ने ? अहिले बजारमा राधा–४, सावित्री, सिन्धुली, सावा मनसुली, जिरा मसिनो जस्ता जात मात्र सहजै उपलब्ध हुन्छन् ।”एकीकृत कृषि तथा पशुपन्छी विकास कार्यालय बर्दियाका प्रमुख सागर ढकालका अनुसार बर्दियामा अझै धानको उत्पादन उच्च भए पनि किसान व्यावसायिक खेतीतर्फ आकर्षित भएका कारण परम्परागत जातका खेती घटेको हो । बर्दियामा धान उत्पादनका लागि राजापुर र गेरुवा गाउँपालिकालाई मुख्य क्षेत्र मानिन्छ । मधुवन, गुलरिया, बढैयाताल र बारबर्दियामा पनि ठुलो मात्रामा धान खेती हुन्छ ।",
      "link": "https://gorkhapatraonline.com/news/170896",
      "image": "https://gorkhapatraonline.com/storage/media/301591/conversions/Dhan-bardiya-phooto-original-thumb.jpg"
    },
    {
      "slug": "170889",
      "title": "आर्थिक पत्रकारको संस्था सेजनको अध्यक्षमा भट्टराई, महासचिवमा बस्नेत",
      "timestamp": 1757116800000,
      "source": "gp",
      "content": "आज यहाँ सम्पन्न सेजनको २७औँ साधारणसभा तथा अधिवेशनबाट भट्टराई ११० मतसहित निर्वाचित हुनुभएको हो। उहाँका प्रतिस्पर्धी विश्वास रेग्मीले ९२ र आशा थपलियाले ४१ मत प्राप्त गर्नुभयो।",
      "longContent": "काठमाडौँ, भदौ २१ गते।  नेपाल आर्थिक पत्रकार समाज (सेजन) को अध्यक्षमा सेतोपाटी डटकमका भागवत भट्टराई निर्वाचित हुनुभएको छ।आज यहाँ सम्पन्न सेजनको २७औँ साधारणसभा तथा अधिवेशनबाट भट्टराई ११० मतसहित निर्वाचित हुनुभएको हो।  उहाँका प्रतिस्पर्धी विश्वास रेग्मीले ९२  र आशा थपलियाले ४१ मत प्राप्त गर्नुभयो।  समितिको उपाध्यक्षमा कारोबार दैनिकका जीवन बस्नेत निर्विरोध निर्वाचित हुनुभएको छ।  नयाँ कार्यसमितिको महासचिवमा राष्ट्रिय समाचार समिति (रासस) का उपसम्पादक कमलकुमार बस्नेत १३९ मतसहित निर्वाचित हुनुभएको छ।  उहाँका प्रतिस्पर्धी अनलाइनखबर डटकमका अच्युत पुरीले १०४ मत प्राप्त गर्नुभयो।  यसैगरी, कोषाध्यक्षमा उकालो डटकमका केशु लामिछाने १३३ मतसहित निर्वाचित हुनुभएको छ।  उहाँका प्रतिस्पर्धी अन्नपूर्ण दैनिकका आशा थापाले १०८ मत प्राप्त गर्नुभयो।  समितिको सचिवमा हिमालयन टेलिभिजनका शङ्कर पण्डित निर्विरोध निर्वाचित हुनुभएको छ।   समिति सदस्यमा अर्जुन तामाङ (टुरिजम पार्टी) १४१, कमल धिताल (बाह्रखरी) १८५, भोजराज भण्डारी (कर्पोरेट समाचार) १४७,  राजु बास्कोटा (क्लिकमाण्डु) १५९ र सीमा तामाङ (कान्तिपुर दैनिक) २०० मतसहित निर्वाचित हुनुभएको छ।  यसैबीच, नवनिर्वाचित कार्यसमितिलाई प्रमाणपत्र वितरण गरिएको छ।  यहाँ आयोजित कार्यक्रममा मुख्य निर्वाचन अधिकृत धर्मेन्द्र झाले प्रमाणपत्र वितरण गर्नुभएको हो।  त्यस अवसरमा उहाँले नवनिर्वाचत कार्यसमितिले सेजनको गरिमालाई थप उचो बनाउँदै आर्थिक क्षेत्रका मुद्दा उठानमार्फत नेपाली मिडियामा सशक्त उपस्थिति जनाउने विश्वास व्यक्त गर्नुभयो।  राष्ट्रिय समाचार समिति (रासस) का कार्यकारी अध्यक्षसमेत रहनुभएका झाले पछिल्लो समय आर्थिक ‘बिट’मा कलम चलाउने पत्रकारहरूको भूमिका थप बढ्दै गएको भन्दै सेजनले यस क्षेत्रमा क्रियाशील पत्रकारको क्षमता विकास, पत्रकारका मुद्दा र आर्थिक सवालहरू उजागर गरी थप योगदान गर्नु पर्नेमा जोड दिनुभयो।  झाको नेतृत्वमा अधिवक्ता सन्तोष तिवारी, रामप्रसाद दाहालसहित तीन सदस्यीय निर्वाचन समिति गठन गरिएको थियो।   सेजनमा आर्थिक ‘बिट’मा पत्रकारिता गर्दै आएका २६६ जना आबद्ध छन् भने अधिवेशनमा २४६ मत खसेका थिए।",
      "link": "https://gorkhapatraonline.com/news/170889",
      "image": "https://gorkhapatraonline.com/storage/media/301582/conversions/sajon-original-thumb.jpg"
    },
    {
      "slug": "170857",
      "title": "चिनियाँ सुरक्षा नियामक निकायका पूर्वप्रमुखलाई भ्रष्टाचारको अभियोग",
      "timestamp": 1757116800000,
      "source": "gp",
      "content": "चीनको धितोपत्र बजारका लागि सर्वोच्च नियामक निकायका पूर्व प्रमुखमाथि अनुसन्धान भइरहेको भ्रष्टाचार विरोधी अधिकारीले शनिबार बताएका छन् ।",
      "longContent": "बेइजिङ, भदौ २१ गते । चीनको धितोपत्र बजारका लागि सर्वोच्च नियामक निकायका पूर्व प्रमुखमाथि अनुसन्धान भइरहेको भ्रष्टाचार विरोधी अधिकारीले शनिबार बताएका छन् ।विश्वको दोस्रो ठुलो अर्थतन्त्र भएको चीनको बजारमा महिनौंसम्म चलेको उथल पुथलपछि गत वर्षको सुरुमा हुइमानलाई अचानक चिनियाँ सुरक्षा नियमन आयोग (सिएसआरसी) को अध्यक्ष पदबाट हटाइएको थियो । देशका दुई शीर्ष भ्रष्टाचार विरोधी निकायले शनिबार एक अनलाइन वक्तव्यमा यीले ‘अनुशासन र कानुनको गम्भीर उल्लङ्घन गरेको आशङ्का गरिएको’ घोषणा गरेको छ ।विज्ञप्तिमा भनिएको छ, “६० वर्षीय पूर्व अधिकारीलाई केन्द्रीय अनुशासन निरीक्षण आयोग र राष्ट्रिय सुपरिवेक्षण आयोगद्वारा अनुशासनात्मक पुनरावलोकन र सुपरिवेक्षण अनुसन्धान भइरहेको छ ।” चिनियाँ राष्ट्रपति सी चिनफिङले एक दशकअघि सत्तामा आएदेखि नै भ्रष्टाचारविरुद्ध निरन्तर कारबाही गर्दै आएका छन् ।समर्थकले सरकारको नीतिले स्वच्छ शासनलाई बढावा दिने बताए पनि राष्ट्रपति सीका आलोचकले यसलाई चिनियाँ राजनीतिक प्रतिद्वन्द्वीलाई अघि बढ्नबाट रोक्ने वर्तमान् नेतृत्वको चलाखीपनको रूपमा उल्लेख गरेका छन् । यो अभियानले देशको विशाल बैङ्किङ तथा वित्तीय क्षेत्रलाई विशेष गरी प्रभावित पारेको छ ।इन्डस्ट्रियल एण्ड कमर्सियल बैँक अफ चाइनाका पूर्व अध्यक्ष यीलाई सन् २०१९ को जनवरीमा सिएसआरसीको उच्च पदमा नियुक्त गरिएको थियो । उहाँले लिउ शियुको उत्तराधिकारीका रूपमा जिम्मेवारी सम्हाल्नु भएको थियो । लिउमाथि पनि यस्तै अनुशासन उल्लङ्घनको अनुसन्धानका लागि बर्खास्त गरी पदच्युत गरिएको थियो । रासस/एएफपी",
      "link": "https://gorkhapatraonline.com/news/170857",
      "image": "https://gorkhapatraonline.com/storage/media/301508/conversions/bhastachar-original-thumb.jpg"
    },
    {
      "slug": "170787",
      "title": "भारतमा कर परिवर्तन नेपालमा चिन्ता",
      "timestamp": 1757116800000,
      "source": "gp",
      "content": "भारत सरकारले वस्तु तथा सेवा कर (जिएसटी) दरमा परिवर्तन गरेपछि त्यसको असर नेपाली बजारमा झन् बढी पर्ने चिन्ता विराटनगरका उद्योगी व्यवसायीले गरेका छन् । नेपालका करका दर, कारण वस्तु उत्पादन लागत बढी पर्ने गर्छ । भारतले घटाएको जिएसटी दरको प्रभाव खुला सिमाना भएको नेपाल जस्तो देशमा अझै पर्ने चिन्ता गरिएको हो ।",
      "longContent": "पछिल्लो परिमार्जित जिएसटी प्रणाली लागु हुँदा भारतमा उत्पादन हुने वस्तु अझै सस्तो हुने र खुला सीमाको प्रभाव नेपालमा पर्ने दाबीनवराज कट्टेलविराटनगर, भदौ २१ गते । भारत सरकारले वस्तु तथा सेवा कर (जिएसटी) दरमा परिवर्तन गरेपछि त्यसको असर नेपाली बजारमा झन् बढी पर्ने चिन्ता विराटनगरका उद्योगी व्यवसायीले गरेका छन् । नेपालका करका दर, कारण वस्तु उत्पादन लागत बढी पर्ने गर्छ । भारतले घटाएको जिएसटी दरको प्रभाव खुला सिमाना भएको नेपाल जस्तो देशमा अझै पर्ने चिन्ता गरिएको हो । भारतले राजस्व तथा सेवा कर (जिएसटी) का चार वटा स्ल्याबलाई घटाउँदै दुई तहमा झार्ने प्रस्ताव गरेको छ । भारतको ५६ औँ जिएसटी परिषद्को बैठकले अत्यावश्यक वस्तु सस्तो बनाउने उद्देश्य राखेर यस्तो प्रस्ताव गरेको हो । यो यही सेप्टेम्बर २२ देखि नयाँ दर लागु हुने छ जसको प्रभाव नेपाली बजारमा चाडपर्वकै बेला पर्ने उद्योगी व्यापारीको भनाइ छ । यस अवस्थामा मोरङ उद्योग व्यापार सङ्घले नेपाल सरकारले तत्काल केही नीतिगत सुधार नगरे देशका उत्पादन र उत्पादकत्वमा नराम्रोसँग प्रभाव पार्ने जनाएको छ । सङ्घका अध्यक्ष अनुपम राठीका अनुसार अन्तःशुल्क, मूल्य अभिवृद्धि कर र भन्सारदरका कारण नेपाली वस्तुको मूल्य भारतको भन्दा बढी रहँदै आएको छ । त्यसमा पनि पछिल्लो परिमार्जित जिएसटी प्रणाली लागु हुँदा भारतमा उत्पादन हुने वस्तु अझै सस्तो हुने छ । अध्यक्ष राठीका अनुसार नेपाली उपभोक्ता सीमापार भारतका बजारमा अहिले पनि आकर्षित छन् । चोरीपैठारी पनि अत्यधिक छ । परिवर्तित जिएसटी लागु भएपछि भारतका बजारमा अझै नेपाली उपभोक्ता बढ्ने छन् भने खुला सीमानाकाबाट चोरीपैठारी पनि बढ्ने छ । यस्तो भएमा नेपालका सीमावर्ती बजारको अवस्था कमजोर हुने छ । अध्यक्ष राठीका अनुसार टेक्स्ट टायल, स्टेसनरी, खाद्यान्न, जुताचप्पलमा यसको असर बढी पर्ने छ । सङ्घले नेपाल सरकारले तत्काललै बहुदरको कर प्रणाली अवलम्बन गर्नुपर्ने सुझाव दिइएको छ । जसमा अत्यावश्यक वस्तुमा न्यून कर, मध्यम वर्गीय वस्तुमा मध्यम कर र विलासी वस्तुमा उच्च करको रणनीति बनाउन भनिएको छ । यसै गरी दैनिक उपभोग्य वस्तुका अन्तःशुल्क र भन्सार महसुल घटाउनुपर्ने, स्वदेशी उद्योगलाई परिरहेको नकारात्मक असरलाई कम गर्न करका दर परिवर्तन गर्नुपर्ने सुझाव दिइएको छ । यसै गरी सङ्घले उच्चस्तरीय आर्थिक सुधार आयोगको सुझाव पूर्ण रूपमा अवलम्बन गर्नुपर्ने सरकारसँग माग गरेको छ । उद्योग सङ्गठन मोरङका अध्यक्ष नन्दकिशोर राठीले अमेरिकाले भारतीय उत्पादनमा ५० प्रतिशत महसुल लगाउने निर्णय गरेपछि भारतले आन्तरिक खपत बढाउने उद्देश्य लिएको बताउनुभयो । भारतले राजस्व वृद्धि गर्न जिएसटीमा परिवर्तन गर्दा त्यसको प्रभाव नेपालमा पर्ने अध्यक्ष राठीको भनाइ छ । अध्यक्ष राठीका अनुसार ५, १२, १८ र २८ दरका चार वटा स्ल्याबमध्ये पाँच र १२ प्रतिशत मात्र कायम भएका छन् । त्योसँगै सुर्ती, पानमसला र महँगा गाडीका लागि भने भारत सरकारले उपकर (सेस) भन्दै जिएसटी ४० प्रतिशत पु¥याएको छ । अध्यक्ष राठीका अनुसार जिएसटी १८ प्रतिशत लाग्दै आएका दैनिक उपभोग्य वस्तुको दर पाँच प्रतिशतमा झारेको छ । यस्ता वस्तुमा मन्जन, टेल्कम पाउडर, स्याम्पुलगायतका १७५ भन्दा बढी छन् । दैनिक उपभोगमा आउने कपडा, अन्य खाद्यवस्तु, एफएमसिजीलगायतका सामग्रीमा पनि पाँच प्रतिशत नै कायम छ ।यसै गरी हस्पिटालिटी र मनोरञ्जन क्षेत्रका होटेल बुकिङ र सिनेमा टिकटमा पनि १२ प्रतिशतबाट पाँच प्रतिशतमा झारिएको छ । स्वास्थ्य सेवा अन्तर्गत १२ प्रतिशत लागिरहेका औषधी र चिकित्साका सामग्रीलाई पाँचमा झारिने प्रस्ताव गरेको । यसले खुला सीमानाकाबाट अब औषधी पनि चोरीपैठारी हुने सामग्रीमा पर्ने दाबी गरिएको छ ।",
      "link": "https://gorkhapatraonline.com/news/170787",
      "image": "https://gorkhapatraonline.com/storage/media/301398/conversions/jogbani-bhansar-original-thumb.jpg"
    },
    {
      "slug": "170785",
      "title": "प्रिमियर वायर्सलाई भारतीय गुणस्तर प्रमाणपत्र",
      "timestamp": 1757116800000,
      "source": "gp",
      "content": "सुनसरी–मोरङ औद्योगिक कोरिडोरमा सञ्चालित प्रिमियर वायर्सले भारतीय ब्युरो अफ इन्डियन स्ट्यान्डर्स (बिआइएस) बाट गुणस्तर प्रमाणपत्र प्राप्त गरेको छ । नेपालमा उत्पादन हुने विद्युतीय तार निर्यात गर्ने पहिलो उद्योगले बिआइएस पाएको हो ।",
      "longContent": "रङ्गेली समाचारदाताविराटनगर, भदौ २१ गते । सुनसरी–मोरङ औद्योगिक कोरिडोरमा सञ्चालित प्रिमियर वायर्सले भारतीय ब्युरो अफ इन्डियन स्ट्यान्डर्स (बिआइएस) बाट गुणस्तर प्रमाणपत्र प्राप्त गरेको छ । नेपालमा उत्पादन हुने विद्युतीय तार निर्यात गर्ने पहिलो उद्योगले बिआइएस पाएको हो । मोरङको बुढीगङ्गा गाउँपालिकामा शारडा समूहद्वारा सञ्चालित यस उद्योगले उत्पादन गर्दै आएको प्रिमियर वायर्स भारतमा बिक्रीका लागि सहज बाटो खुलेको सञ्चालकले बताएका छन् । उद्योगका सञ्चालक उद्योगी पवन शारडाका अनुसार भारतमा कुनै पनि वस्तु निर्यात गर्दा बिआइएस अन्तर्गत आइएस (इन्डियन स्ट्यान्डर्स) अनिवार्य छ । त्यही सहज निर्यातका लागि त्यहाँको कानुनी बाटो अपनाएको उहाँले बताउनुभयो । उहाँका अनुसार प्रिमियर वायर्स यसअघि भारत, बङ्गलादेश र भुटानमा समेत निर्यात हुँदै आएको छ । “खास गरी हाम्रो बजार बङ्गलादेश र भुटान नै थियो,” उद्योगी शारडाले भन्नुभयो, “भारतीय बजार भए पनि यसमा केही समयदेखि केही प्रक्रिया अपनाउनु परेकामा अब बाटो खुलेको छ ।” शारडाले प्रिमियर वायर्स नेपालमा बिआइएस सर्टिफाइड पहिलो वायर्स उद्योग भएको दाबी गर्नुभयो । प्रिमियर वायर्सलाई यही भदौ १३ गते (अगस्त १९) मा बिआइएसले पत्र लेख्दै कम्पनीले उत्पादन गर्ने पिभिसीसहित लचिलो र कडा कन्डक्टर भएको सिटेड र अनसिटेड ११००० भोल्टेजसम्म क्षमता भएको केबुललाई गुणस्तर चिह्न प्रदान गरिएको उल्लेख छ । बिआइएस पाएको केबुल घर तथा कलकारखानामा प्रयोग हुने उल्लेख छ । जसमा भारतीय मापदण्ड (आइएस) ६९४:२०१० को प्रावधान अन्तर्गत गुणस्तर चिह्न प्रदान गरिएको भनिएको छ । उद्योगी शारडाले नेपालमा समेत कतिपय परामर्शदाताले केबुल प्रयोगमा बिआइएस मान्यता प्राप्त भनेर उल्लेख गरिदिने गरेका छन् । त्यस आधारमा भारतबाट मालवस्तु मगाउनुपर्ने बाध्यता थियो अब भने त्यो हटेको छ । उहाँका अनुसार यसअघि नेपाल तथा भारत दुवै देशको साझेदारीमा निर्माण भएको विराटनगरको सुक्खा बन्दरगाहमा समेत भारतीय सामग्री प्रयोग भएका छन् ।",
      "link": "https://gorkhapatraonline.com/news/170785",
      "image": "https://gorkhapatraonline.com/storage/media/301396/conversions/Wire-(1)-original-thumb.jpg"
    },
    {
      "slug": "170784",
      "title": "मध्य भोटेकोशीको व्यावसायिक उत्पादनको तयारी",
      "timestamp": 1757116800000,
      "source": "gp",
      "content": "मध्य भोटेकोशी जलविद्युत् आयोजनाले भदौ अन्तिम सातादेखि व्यावसायिक उत्पादन गर्ने भएको छ । सिन्धुपाल्चोककै सबैभन्दा ठुलो १०२ मेगावाट क्षमताको आयोजनाले भदौ १६ देखि परीक्षण उत्पादन गरिरहेको छ ।",
      "longContent": "सिन्धुपाल्चोक समाचारदातासिन्धुपाल्चोक, भदौ २१ गते । मध्य भोटेकोशी जलविद्युत् आयोजनाले भदौ अन्तिम सातादेखि व्यावसायिक उत्पादन गर्ने भएको छ । सिन्धुपाल्चोककै सबैभन्दा ठुलो १०२ मेगावाट क्षमताको आयोजनाले भदौ १६ देखि परीक्षण उत्पादन गरिरहेको छ ।नेपाल विद्युत् प्राधिकरणले निरीक्षण गरेर अनुमति दिएपछि व्यावसायिक रूपमा विद्युत् उत्पादन गर्न लागेको उक्त आयोजनाका कार्यकारी अधिकृत रामगोपाल शिवाकोटीले जानकारी दिनुभएको छ । नेपाल विद्युत् प्राधिकरणले निर्माण गरिरहेको बाह्रबिसे सबस्टेसन पूरा नभएका कारण सो आयोजनाले उत्पादन गरिरहेको विद्युत् ४० किलोमिटर ट्रान्समिसन लाइनमार्फत नयाँ खिम्ती सबस्टेसनमा पु¥याएको छ । त्यसमा मध्य भोटेकोशीको २२० केभी पावर सिधै खिम्ती सबस्टेसनको चार सय केभी पावरमा जोडिएको शिवाकोटीले बताउनुभयो ।खिम्तीबाट ढल्केश्वर हुँदै राष्ट्रिय प्रसारणको ग्रिडमा विद्युत् जाने छ । आयोजनाको तीन वटा टर्वाइनमध्ये एउटा सञ्चालन गरेर परीक्षण उत्पादन भइरहेको छ । वार्षिक ५४ करोड २० लाख युनिट विद्युत् उत्पादन हुने र त्यसबाट पौने तीन अर्ब रुपियाँभन्दा बढी आम्दानी हुने उहाँको भनाइ छ । आयोजना निर्माण सुरु भएको १४ वर्षपछि उत्पादन हुन लागेको हो । निर्माण पूरा हुँदा १२ अर्ब ३३ करोड २८ लाख लागत अनुमान गरिएकोमा १४ वर्षसम्म आयोजना निर्माण सम्पन्न नहुँदा २२ अर्ब लागत भएको आयोजनाले जनाएको छ । निश्चित समयमा आयोजना पूरा गर्न नसक्दा उसले अहिले ऋणको दैनिक ५० लाख ब्याज तिरिरहेको छ ।",
      "link": "https://gorkhapatraonline.com/news/170784",
      "image": "https://gorkhapatraonline.com/storage/media/301395/conversions/Madhyabhotekoshi-original-thumb.jpg"
    },
    {
      "slug": "170783",
      "title": "नेप्सेमा बस्याल पुनर्बिमामा पौडेल",
      "timestamp": 1757116800000,
      "source": "gp",
      "content": "सरकारी स्वामित्वका नेपाल स्टक एक्सचेन्ज लिमिटेड (नेप्से) र नेपाल पुनर्बिमा कम्पनी लिमिटेडले एकैसाथ नयाँ अध्यक्ष पाएका छन् ।",
      "longContent": "गोरखापत्र समाचारदाताकाठमाडौँ, भदौ २१ गते । सरकारी स्वामित्वका नेपाल स्टक एक्सचेन्ज लिमिटेड (नेप्से) र नेपाल पुनर्बिमा कम्पनी लिमिटेडले एकैसाथ नयाँ अध्यक्ष पाएका छन् ।सरकारले मन्त्रीस्तरीय निर्णयबाट नेप्सेको अध्यक्षमा हेमन्त बस्याल र नेपाल पुनर्बिमा कम्पनीको अध्यक्षमा सुरेन्द्र पौडेललाई नियुक्त गरेको हो ।नेप्सेको नवनियुक्त अध्यक्ष बस्याल यसअघि एनआरएन इन्फ्रास्ट्रक्चर एन्ड डेभलपमेन्ट कम्पनीका प्रमुख कार्यकारी अधिकृत हुनुहुन्थ्यो ।त्यस्तै नेपाल पुनर्बिमा कम्पनीका नवनियुक्त अध्यक्ष पौडेल यसअघि नेपाल आयल निगमको कार्यकारी निर्देशक, हेटौँडा सिमेन्टको महाप्रबन्धकको भूमिकामा रहेर काम गरिसक्नुभएको छ ।",
      "link": "https://gorkhapatraonline.com/news/170783",
      "image": "https://gorkhapatraonline.com/storage/media/301394/conversions/234-original-thumb.jpg"
    },
    {
      "slug": "170782",
      "title": "खाद्यका सेवा अनलाइनबाटै",
      "timestamp": 1757116800000,
      "source": "gp",
      "content": "खाद्य उद्योग दर्ता सिफारिस, अनुमतिपत्र जारी तथा नवीकरण सेवा अबदेखि अनलाइनबाट गर्न सुरु भएको छ । खाद्य प्रविधि तथा गुण नियन्त्रण विभागले सरकारी सेवालाई अनलाइनमार्फत सहज बनाउने उद्देश्यले खाद्य उद्योग दर्ता, सिफारिस, अनुमतिपत्र जारी र नवीकरणका सेवा अनलाइनमार्फत उपलब्ध गराउन थालेको हो ।",
      "longContent": "गोरखापत्र समाचारदाता काठमाडौँ, भदौ २१ गते । खाद्य उद्योग दर्ता सिफारिस, अनुमतिपत्र जारी तथा नवीकरण सेवा अबदेखि अनलाइनबाट गर्न सुरु भएको छ । खाद्य प्रविधि तथा गुण नियन्त्रण विभागले सरकारी सेवालाई अनलाइनमार्फत सहज बनाउने उद्देश्यले खाद्य उद्योग दर्ता, सिफारिस, अनुमतिपत्र जारी र नवीकरणका सेवा अनलाइनमार्फत उपलब्ध गराउन थालेको हो । विभागका महानिर्देशक सञ्जीवकुमार कर्णले खाद्य उद्योग दर्ता, अनुमतिपत्र जारी तथा नवीकरणका लागि ‘नेपाल फुड एन्ड फिड इन्डस्ट्री लाइसेन्सिङ सिस्टम (नेफिल्स)’ नामक अनलाइन प्रणाली सञ्चालनमा ल्याएको जानकारी दिनुभयो । विभागका सेवालाई ‘पेपरलेस’ र ‘फेसलेस’ बनाउने उद्देश्यले यो प्रणाली खाद्य उद्योगी व्यवसायीको सहजताका लागि सञ्चालनमा ल्याइएको पनि उहाँले जानकारी दिनुभयो । खाद्य उद्योगको नमुना ल्याउनेबाहेक अरू कार्यका लागि विभाग धाउनुपर्ने अवस्थाको अन्त्य भएको महानिर्देशक कर्णले बताउनुभयो ।विभागले ऐनमा भएको व्यवस्था अनुसार विभागबाट उपलब्ध हुने सेवालाई क्रमैसँग चुस्त, दुरुस्त बनाउन विद्युतीय माध्यमबाट सेवा प्रवाह गर्ने व्यवस्था रहेको छ । विभागले सोही व्यवस्थाबमोजिम सिफारिस लिनुपर्ने, खाद्य उद्योगले अनुमतिपत्र लिनुपर्ने र अनुमतिपत्रको नवीकरणको प्रक्रिया एवं मान्य अवधिको व्यवस्था गरिएको छ । यसले उद्योगी व्यवसायीले घर तथा कार्यालयमै बसेर लगइन आइडी बनाई उद्योग दर्ता सिफारिस, अनुमतिपत्र जारी र नवीकरणका लागि आवश्यक कागजात नेफिल्समा भर्न सकिने जनाइएको छ । विभागका अनुसार यस प्रणाली देशभर नै लागु गर्ने विभागको योजना छ । हाल विभाग र विभाग अन्तर्गतको हेटाँैडा कार्यालयबाट सेवा सुरु भएको भइसकेको जानकारी दिइयो । विराटनगर, जनकपुर, भैरहवा, सुर्खेत, नेपालगन्ज र धनगढीबाट पनि असोजको पहिलो हप्ताबाट सेवा सुचारु गर्ने गरी तयारी गरेको विभागले जनाएको छ । त्यसका लागि कर्मचारीलाई तालिम, प्रशिक्षण दिने काम भइरहेको उहाँको भनाइ छ । नेफिल्स प्रणालीले कामलाई छिटो र पारदर्शी बनाउने बताउनुभयो । विगतमा तीन महिनादेखि छ महिनासम्म लाग्ने काम अब बढीमा १५ दिनभित्र हुने विभागका महानिर्देशकको कर्णको दाबी छ ।",
      "link": "https://gorkhapatraonline.com/news/170782",
      "image": "https://gorkhapatraonline.com/storage/media/301392/conversions/khadya-prabidhi-original-thumb.jpg"
    },
    {
      "slug": "170781",
      "title": "स्वास्थ्य परीक्षण नगरिएका भेडाच्याङ्ग्रा सीमामै रोकिने",
      "timestamp": 1757116800000,
      "source": "gp",
      "content": "दसैँलक्षित मुस्ताङबाट बाहिरिने भेडाच्याङ्ग्राको स्वास्थ्य परीक्षण नगरे सीमाक्षेत्रमा रोकिने भएका छन् । भेटेरिनरी अस्पताल तथा पशुविज्ञ केन्द्र मुस्ताङले मुस्ताङमा उत्पादन भएकासहित तिब्बतलगायतका क्षेत्रबाट आउने भेडाच्याङ्ग्राको अनिवार्य स्वास्थ्य परीक्षण गरेपछि मात्रै जिल्लाबाट बाहिर पठाउने जनाएको छ । केन्द्रका प्रमुख डा. लालमणि अर्यालले जोमसोममा ज्वरोलगायत शारीरिक परीक्षण गरेपछि मात्रै ७२ घण्टाभित्र थासाङ गाउँपालिकाको घाँसाबाट बाहिरिने गरी स्वास्थ्य परीक्षण कार्ड दिने बताउनुभयो ।",
      "longContent": "मुक्तिनाथ समाचारदातामुक्तिनाथ (मुस्ताङ), भदौ २१ गते । दसैँलक्षित मुस्ताङबाट बाहिरिने भेडाच्याङ्ग्राको स्वास्थ्य परीक्षण नगरे सीमाक्षेत्रमा रोकिने भएका छन् । भेटेरिनरी अस्पताल तथा पशुविज्ञ केन्द्र मुस्ताङले मुस्ताङमा उत्पादन भएकासहित तिब्बतलगायतका क्षेत्रबाट आउने भेडाच्याङ्ग्राको अनिवार्य स्वास्थ्य परीक्षण गरेपछि मात्रै जिल्लाबाट बाहिर पठाउने जनाएको छ । केन्द्रका प्रमुख डा. लालमणि अर्यालले जोमसोममा ज्वरोलगायत शारीरिक परीक्षण गरेपछि मात्रै ७२ घण्टाभित्र थासाङ गाउँपालिकाको घाँसाबाट बाहिरिने गरी स्वास्थ्य परीक्षण कार्ड दिने बताउनुभयो । लुकिछिपी भेडाच्याङ्ग्रा जिल्लाबाहिर लगे आवश्यक जरिबानासमेत गरिने छ भने पुनः जोमसोममा ल्याएर परीक्षण गरेपछि मात्रै पठाउने अनुमति दिइने प्रमुख डा. अर्यालले बताउनुभयो । प्रमुख अर्यालले भन्नुभयो, “बिनापरीक्षण गएका भेडाच्याङ्ग्रा नाकामै रोकिन्छ, उपभोक्तालाई स्वस्थकर मासु प्रयोग गर्न चाडपर्वका बेलामा अनुगमनसमेत धेरै हुन्छ ।” परीक्षणका क्रममा रोगी भेडाच्याङ्ग्रा पहिचान भएमा निगरानीमा राखेर उपचार गरेपछि मात्रै व्यापारीलाई जिम्मा लगाइने छ । नियमित खोप नलगाएका तथा बिरामी अवस्थाका भेडाच्याङ्ग्रा व्यापारीले सस्तोमा खरिद गर्ने भएकाले स्वास्थ्य परीक्षण प्रतिवेदन नभए प्रहरीले नाकाबाट फिर्ता पठाउने गरी समन्वय भएको प्रमुख डा. अर्यालले बताउनुभयो । अस्वस्थकर भेडाच्याङ्ग्रा सिङमा रातो रङको स्टिकर लगाइने उहाँको भनाइ छ । \t नेपाल पशु स्वास्थ्य ऐनले गरेको व्यवस्था अनुसार पशु ढुवानीअघि दर्तावाल पशु चिकित्सकले जाँच गरेर स्वस्थ रहेको प्रमाणित गरेपछि मात्र ढुवानी गर्न पाइन्छ । मुस्ताङबाट १२ हजार र डोल्पा र कोरला नाकाबाट तीन हजार गरी करिब १५ हजार भेडाच्याङ्ग्रा निकासी हुने अनुमान केन्द्रले गरेको छ । लेकाली जडीबुटी खाने भएकाले दसैँतिहार जस्ता पर्वमा पोसिलो मासुका रूपमा मुस्ताङका भेडाच्याङ्ग्राको माग बढी हुन्छ ।",
      "link": "https://gorkhapatraonline.com/news/170781",
      "image": "https://gorkhapatraonline.com/storage/media/301391/conversions/Veda_changr-original-thumb.jpg"
    },
    {
      "slug": "170759",
      "title": "जापानको अर्थतन्त्रमा सुधारको सङ्केत, घरेलु खर्च १.४ प्रतिशतले वृद्धि",
      "timestamp": 1757030400000,
      "source": "gp",
      "content": "जापानमा जुलाई महिनामा दुई वा सोभन्दा बढी सदस्य रहेको घरपरिवारको घरेलु खर्चमा १.४ प्रतिशतको वृद्धि भएको छ ।",
      "longContent": "टोकियो, भदौ २० गते । जापानमा जुलाई महिनामा दुई वा सोभन्दा बढी सदस्य रहेको घरपरिवारको घरेलु खर्चमा १.४ प्रतिशतको वृद्धि भएको छ । यो वृद्धि पछिल्ला तीन महिनायता लगातार भएको वृद्धि हो, जुन उपभोग सुधारको सङ्केत मानिएको छ ।जापानको आन्तरिक मामिला तथा सञ्चार मन्त्रालयले शुक्रबार सार्वजनिक गरेको तथ्याङ्क अनुसार, उक्त महिनामा यस्ता घरपरिवारले औसतरूपमा तीन लाख ५ हजार ६ सय ९४ येन (करिब २ हजार ६३ अमेरिकी डलर) खर्च गरेका थिए । सिजनअनुकूल समायोजन सहितको मासिक आधारमा हेर्दा, जुलाईमा घरेलु खर्च १.७ प्रतिशतले बढेको देखिएको छ ।मन्त्रालयका एक अधिकारीका अनुसार, यो वृद्धि मुख्यतः बढ्दो विद्युत महसुल र सवारी साधन सम्बन्धी खर्चका कारण भएको हो । तर, मूल्यवृद्धिका कारण खाद्य वस्तुमा खर्च घटेको उल्लेख गरिएको छ । उहाँका अनुसार, उपभोग सुधार देखिए पनि यो अझै सशक्त रुपमा देखिएको छैन । जापानको कुल गार्हस्थ उत्पादन (जीडीपी) को ५० प्रतिशतभन्दा बढी हिस्सा घरेलु खर्चबाट आउने भएकाले, घरेलु उपभोग आर्थिक सूचकको रूपमा अत्यन्त महत्वपूर्ण मानिन्छ । रासस/सिन्ह्वा",
      "link": "https://gorkhapatraonline.com/news/170759",
      "image": "https://gorkhapatraonline.com/storage/media/301363/conversions/economic-original-thumb.jpg"
    },
    {
      "slug": "170697",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1757030400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ ।",
      "longContent": "काठमाडौँ, भदौ  २० गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ । गोलभेँडा ठूलो (नेपाली) प्रतिकिलो रु ७५, गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ६०, गोलभेँडा सानो (टनेल) प्रतिकिलो रु ७०, आलु रातो प्रतिकिलो रु ५३, आलु रातो (भारतीय) प्रतिकिलो रु २७, आलु रातो (मुडे) प्रतिकिलो रु ४५, आलु सेतो प्रतिकिलो रु ३८, प्याज सुकेको भारतीय प्रतिकिलो रु ३८, गाजर (लोकल) प्रतिकिलो रु १२०, गाजर (तराई) प्रतिकिलो रु १००, लोकल बन्दा प्रतिकिलो रु ५०, काउली स्थानीय प्रतिकिलो रु ८०, रातो मूला प्रतिकेजी रु ५०, सेतो मूला (हाइब्रिड) प्रतिकिलो रु ४०, भन्टा लाम्चो प्रतिकिलो रु २५, भन्टा डल्लो प्रतिकिलो रु ४५, तने बोडी प्रतिकिलो रु १००, मकै बोडी प्रतिकिलो रु ८० कायम भएको छ । त्यसैगरी, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो रु ९०, टाटे सिमी प्रतिकिलो रु ९५, भटमास कोसा प्रतिकिलो रु १००, तीतो करेला प्रतिकिलो रु ६५, परबर (लोकल) प्रतिकिलो रु ५५, परबर (तराई) प्रतिकिलो रु ५५, चिचिण्डो प्रतिकिलो रु ३५, घिरौँला प्रतिकिलो रु ६५, झिगुनी प्रतिकिलो रु ५५, फर्सी पाकेको प्रतिकिलो रु ५५, फर्सी हरियो (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ५०, सलगम प्रतिकिलो रु १००, भिण्डी प्रतिकिलो रु ५० कायम गरिएको छ । त्यसैगरी, पिँडालु प्रतिकिलो रु ८०, स्कूस प्रतिकिलो रु २०, रायोसाग प्रतिकिलो रु १४०, पालुङ्गो साग प्रतिकिलो रु १४०, तोरीको साग प्रतिकिलो रु ९०, हरियो प्याज प्रतिकिलो रु ७०, च्याउ (कन्य) प्रतिकिलो रु १९०, च्याउ (डल्ले) प्रतिकिलो रु ३८०, कुरिलो प्रतिकिलो रु ५००, निर्धारण गरिएको छ ।ब्रोकाउली प्रतिकिलो रु २८०, चुकुन्दर प्रतिकिलो रु ७०, सजीवन प्रतिकिलो रु २२०, रातो बन्दा प्रतिकिलो रु २३०, जिरीको साग प्रतिकिलो रु १३०, सेलरी प्रतिकिलो रु ३००, पार्सले प्रतिकिलो रु १०००, सौफको साग प्रतिकिलो रु २५०, पुदिना प्रतिकिलो रु ८००, इमली प्रतिकिलो रु १९०, तामा प्रतिकिलो रु ११०, तोफु प्रतिकिलो रु १२० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १२५, कागती प्रतिकिलो रु १५०, अनार प्रतिकिलो रु ३५०, अङ्गुर (हरियो) प्रतिकिलो रु ३८, सुन्तला (भारतीय) प्रतिकिलो रु ३५०, तरबुजा हरियो प्रतिकिलो रु ६०, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १५५, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३०, नास्पाती (लोकल) प्रतिकिलो रु १००, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ६०, मेवा (भारतीय) प्रतिकिलो रु १००, अम्बा प्रतिकिलो रु १५० र लप्सी प्रतिकिलो रु ६०, किबी प्रतिकिलो रु ४००, सरिफा प्रतिकिलो रु १८० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु १२५, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ६०, खुर्सानी हरियो (बुलेट) प्रतिकिलो रु ५५, खुर्सानी हरियो माछे प्रतिकिलो रु ७०, खुर्सानी अकबरे प्रतिकिलो रु २२०, भेडे खुर्सानी प्रतिकिलो रु ८०, लसुन हरियो प्रतिकिलो रु १४०, हरियो धनियाँ प्रतिकिलो रु २२०, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु ३८०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३५०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु २२०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/170697",
      "image": "https://gorkhapatraonline.com/storage/media/301249/conversions/adrhs-original-thumb.jpg"
    },
    {
      "slug": "170672",
      "title": "सान गुमाउँदै सनपाट",
      "timestamp": 1757030400000,
      "source": "gp",
      "content": "सनपाटको सान गुमेको छ । जुट भनेर धेरै चिनिने सनपाटको सान बढेको वा घटेको थाहा पाउन अहिले जुट खेती, उद्योगको अवस्था र आयातनिर्यात व्यापार सूचक हुन् । तीसँगै किसानले जुटको खेती कुन प्रयोजनका लागि गर्न थालेका छन् भन्ने कुराले पनि सान खस्केको देखाउँछ ।",
      "longContent": "हरिप्रसाद कोइरालाउर्लाबारी, भदौ २० गते । सनपाटको सान गुमेको छ । जुट भनेर धेरै चिनिने सनपाटको सान बढेको वा घटेको थाहा पाउन अहिले जुट खेती, उद्योगको अवस्था र आयातनिर्यात व्यापार सूचक हुन् । तीसँगै किसानले जुटको खेती कुन प्रयोजनका लागि गर्न थालेका छन् भन्ने कुराले पनि सान खस्केको देखाउँछ । सनपाट खेतीबाट जुट र त्यसको सहउत्पादन सन्ठी हो । सन्ठीको अर्थ बेकम्मा पनि हुन्छ । जुट निकालिसकेपछिको डाँठ त्यस्तै कफल्लो हुन्छ र त्यसको सामान्य प्रयोजन हुन्छ । मोरङको सुनबर्सी–८ का किसान सीताराम सहनीले दाउराको अभाव टार्न मात्र पाँच/छ कट्ठामा सनपाट लगाएको बताउनुभयो । सनपाटको रेसा निकालेपछि भित्रको डाँठलाई वा सन्ठी तराईमा दाउराको अति न्यून गुणस्तरको दाउराका रूपमा प्रयोग गरिन्छ ।  दुई वर्षअघिसम्म पनि बिघा बिघामा खेती लगाउने किसानले अहिले सनपाटको उत्पादन छाडेका छन् भन्दा पनि हुन्छ । मोरङमा यो वर्ष सन्ठीका लागि सानो सानो एकाइमा जुट खेती गर्ने किसान धेरै छन् । किसानको तहको यो उदाहरणका अतिरिक्त नेपालको जुट उत्पादनमा उत्कर्षको बेलाको तथ्य र अहिले उद्योग धान्न गरिने कच्चा पदार्थको आयातको अवस्था दयनीय देखिन्छ । विसं २०४० को दशकपछि पूर्वी नेपालमा जुट खेती फस्टाएको थियो । झापा, मोरङ र सुनसरीको ५० प्रतिशतभन्दा बढी जमिनमा जुट खेती हुन्थ्यो । मोरङ कानेपोखरी–७ का किसान इन्द्रप्रसाद कोइराला त्यसबेला १० बिघा खेतमा जुट लगाएको सम्झँदै भन्नुहुन्छ, “भारत र बङ्गलादेशबाट कृषि मजदुर आएर झन्डै तीन महिना हाम्रै घरमै बस्थे । गोड्ने, काट्ने, अमार लगाउने, तारी बाँधेर खाडीमा हाल्ने, धुनेसम्मको काम गर्थे । बिघामा एक सय मनसम्म जुट उत्पादन हुन्थ्यो ।”उत्पादन बढी भएर जुट बिक्री नभएपछि २०४३ सालमा किसानले अञ्चलाधीश कार्यालय पुगेर ज्ञापनपत्रसमेत बुझाएका थिए । सनपाटको उत्पादनको बजार पनि भारत र बङ्गलादेश नै थिए । त्यही आकर्षणले मोरङमा मात्र ११ वटा जुट मिल स्थापना भएका थिए । तथापि आधाभन्दा बढी बन्द भइसकेका छन् । नेपाल जुट उद्योग सङ्घका महासचिव सोमनाथ अधिकारीका अनुसार मोरङमा हाल पाँच वटा जुट मिल सञ्चालनमा छन् । विराटनगरको रघुपति जुट मिल, कटहरीका बाबा र पशुपतिनाथ, हात्तीमुडाको स्वस्तिक र बाँसबारीको चन्द्रशिव चालु छन् र छ वटा मिल बन्द भइसकेका छन् ।महासचिव अधिकारीका अनुसार देशकै पहिलो उद्योग विराटनगर जुट मिल, कटहरीका गुह्येश्वरी, निक्की र सिएम तथा बाँसबारीको नेपाल जुट मिल हाल पूर्ण रूपमा बन्द छन् । सरकारी स्वामित्वको विराटनगर जुट मिल पटक पटक सञ्चालनमा आउँदै बन्द हुँदै ग¥यो । २०७८ सालदेखि यो मिल पूर्ण रूपमा बन्द छ । सुनसरीमा अरिहन्त जुट मिल सञ्चालनमा छ भने सुनसरी खनारको पाथीभरा जुट मिल बन्द रहेको छ । पूर्ण रूपमा सञ्चालन हुँदा सबै जुटलाई आवश्यक पर्ने कच्चा पदार्थ स्वदेशी उत्पादनले धान्ने अवस्था थियो । हाल मोरङका जुट मिलले १५ हजार श्रमिकलाई प्रत्यक्ष रोजगार दिइरहेका छन् ।महासचिव अधिकारीले भन्नुभयो, “जतिबेला किसानले जुट किनिदेऊ भनेर सरकारसँग गुहार मागे, त्यसबेला देशमा तीन वटा मात्र जुट मिल थिए, ती पनि कम क्षमताका ।” उहाँका अनुसार हाल नेपालका जुट मिललाई वार्षिक ७० हजार मेट्रिक टन जुटको आवश्यकता पर्छ तर झापा, मोरङ र सुनसरीका किसानले उत्पादन गर्ने जुटले मागको २५ देखि २७ प्रतिशत मात्र धान्ने गरेको छ । मागको ७० देखि ७३ प्रतिशत जुट भारत र बङ्गलादेशबाट आयात हुने गरेको छ । आधुनिक प्रविधि नभित्रिँदा मोरङ जिल्लामा जुट खेतीप्रतिको आकर्षण घट्दै गएको छ । मोरङमा पछिल्लो तीन वर्षयता सनपाट खेती हुने क्षेत्रफल मात्र घटेको छैन । उत्पादन पनि सन्तोषजनक छैन । उत्पादित जुट पनि किसानले सनपाट भण्डारण गर्न सक्दैनन् । भण्डारण गर्न नसकी बेचेपछि चाहिँ जुटको मूल्य ह्वात्तै बढ्छ । मोरङको पथरी शनिश्चरे–५ का चैतुलाल राजवंशीले भन्नुभयो, “गत वर्ष अढाई कट्ठामा सनपाट लगाएको थिएँ । भदौ २१/२२ तिर सस्तोमा नै बेचेँ । असोजमा प्रतिमन पाँच सयले भाउ बढ्यो ।”चैतुलालले यो वर्ष पनि अढाई कट्ठामा सनपाट लगाउनुभएको छ । सबै काम आफैँ गर्दा राम्रो लाभ हुन्छ तर जब किसानले बिक्री गर्छन्, मूल्य आकासिन्छ । किसानले जुट भण्डारण गर्न नसक्दा ठुलो घाटा बेहोर्नु परिरहेको अर्का किसान मोहम्मद अक्रमले बताउनुभयो । अक्रमले त अझ बढी नै घाटा सहनु परेको सुनाउनुभयो । उहाँले गत वर्ष प्रतिमन तीन हजार छ सय रुपियाँले बेचेर सकिनेबित्तिकै प्रतिमन चार हजार सात सय रुपियाँका दरले भाउ पाएको दुःखेसो गर्नुभयो । गत वर्ष सनपाटको प्रतिमन मूल्य चार हजार नौ सय रुपियाँसम्म पुग्यो । मूल्य राम्रो आउने भए पनि कृषि मजदुरको अभाव बढ्दै जाँदा सनपाट खेतीमा आकर्षण घटेको हो । त्यसमा पनि सरकारले दिँदै आएको अनुदान कटौतीपछि त किसानले सनपाट खेती गर्ने आकर्षण र आधार नै गुमाए ।कृषि ज्ञान केन्द्र मोरङका प्रमुख दीपा देवका अनुसार मोरङमा आर्थिक वर्ष २०७९/८० मा पाँच हजार ११० हेक्टरमा सनपाट खेती लगाइएको थियो । सो वर्ष सात हजार ४०९ मेट्रिक टन जुट उत्पादन भएको थियो । आव २०८०/८१ मा १५ हेक्टर क्षेत्रफलमा थप खेती भए पनि उत्पादन २२ मेट्रिक टन मात्र बढ्यो । गत आवमा उत्पादन क्षेत्र नै घट्यो । ज्ञान केन्द्रका अनुसार गत वर्ष पाँच हजार ५० हेक्टरमा मात्र जुट खेती भयो । ७५ हेक्टर क्षेत्रफल खुम्चिँदा उत्पादन सात हजार ३२२ मेट्रिक टन मात्र भयो । ज्ञान केन्द्र चालु आवमा जुट खेती अझ घटेको जनाएको छ । २०८०/८१ पछि सरकारले जुट खेती प्रवर्धन कार्यक्रम अन्तर्गत दिँदै आएको अनुदान बन्द ग¥यो । जुट खेती प्रवर्धनका लागि १० कट्ठाभन्दा बढी क्षेत्रफलमा खेती गर्ने ३० जना किसानलाई सरकारले २०/२० हजार रुपियाँ अनुदान दिँदै आएको थियो । अनुदान कार्यक्रम बन्द भएपछि किसानको लागत खर्च बढेको र त्यसै कारण उत्पादन क्षेत्र खुम्चिँदै गएको ज्ञान केन्द्र प्रमुख दीपा देवले बताउनुभयो ।  व्यापार तथा निकासी प्रवर्धन केन्द्र विराटनगरका सूचना अधिकारी देवराज न्यौपानेका अनुसार आव २०८१/८२ मा मूल्यका आधारमा निकासी भएका २० प्रमुख वस्तुमा जुट तेस्रो स्थानमा रहेको छ । प्रवर्धन केन्द्रको तथ्याङ्क अनुसार गत वर्ष छ अर्ब २४ करोड ८८ लाख ७२ हजार रुपियाँको १३ करोड २८ लाख पाँच हजार ४४० वर्गमिटर जुटजन्य सामग्री निर्यात भएको थियो ।",
      "link": "https://gorkhapatraonline.com/news/170672",
      "image": "https://gorkhapatraonline.com/storage/media/301223/conversions/2345-original-thumb.jpg"
    },
    {
      "slug": "170670",
      "title": "सहकारी ऐन कार्यान्वयनमा जोड",
      "timestamp": 1757030400000,
      "source": "gp",
      "content": "सहकारी ऐनको कार्यान्वयनमा सरोकारवालाले जोड दिएका छन् । सहकारी क्षेत्रको सुधार र पारदर्शिताका लागि कानुनी व्यवस्थाको पालना अपरिहार्य रहेको उनीहरूले बताएका हुन् ।",
      "longContent": "गोरखापत्र समाचारदाताकाठमाडौँ, भदौ २० गते । सहकारी ऐनको कार्यान्वयनमा सरोकारवालाले जोड दिएका छन् । सहकारी क्षेत्रको सुधार र पारदर्शिताका लागि कानुनी व्यवस्थाको पालना अपरिहार्य रहेको उनीहरूले बताएका हुन् ।नेपाल सहकारी पत्रकार समाज (सिजेएन) को १५ औँ स्थापना दिवसका अवसरमा बिहीबार राजधानीमा आयोजित कार्यक्रममा भूमि व्यवस्था, सहकारी तथा गरिबी निवारणमन्त्री बलराम अधिकारीले सहकारी ऐनमा भएका व्यवस्था क्रमशः लागु गर्दै जानुपर्ने बताउनुभयो । उहाँले मूल ऐनमा भएका व्यवस्था, नियमावली र निर्देशन कार्यान्वयन गर्नुपर्नेमा जोड दिनुभयो । राष्ट्रिय सहकारी नियमन प्राधिकरणका अध्यक्ष खगराज शर्माले सहकारीका ऐन नियममा केही दुबिधा रहेको भन्दै यसलाई समाधान गर्नुपर्ने बताउनुभयो । मुख्य कारोबारलाई फरक ढङ्गले परिभाषित नगरेसम्म प्राधिकरणले जारी गरेको निर्देशन पालना गर्नुपर्ने उहाँले बताउनुभयो । ३० प्रतिशतभन्दा बढी बचत तथा ऋणको कारोबार गर्ने सबै प्रकृतिका सहकारी प्राधिकरणको दायरा पर्ने स्पष्ट पार्नुभयो ।सहकारी विभागका रजिस्ट्रार उमेश ढुङ्गानाले सहकारी क्षेत्रलाई लगानीको बाटो र रोजगारीको बाटो बनाउनुपर्ने बताउनुभयो । सहकारीको मूल्यमान्यता हराउँदै गएकाले यसलाई जोगाउनुपर्नेमा उहाँले जोड दिनुभयो । नेफ्स्कुनका अध्यक्ष चन्द्रप्रसाद ढकालले राष्ट्रिय सहकारी नियमन प्राधिकरण गठन भएको सात महिना बित्दासमेत अपेक्षित काम गर्न नसकेको बताउनुभयो ।",
      "link": "https://gorkhapatraonline.com/news/170670",
      "image": "https://gorkhapatraonline.com/storage/media/301219/conversions/sahakari-original-thumb.jpg"
    },
    {
      "slug": "170668",
      "title": "अलैँचीको बजारीकरण गर्न जिआइइएस प्रणाली",
      "timestamp": 1757030400000,
      "source": "gp",
      "content": "इलामको रोङ गाउँपालिकामा भौगोलिक पहिचान, वातावरण र दिगोपना प्रणाली (जिआइइएस) नेपालमै पहिलो पटक कार्यान्वयनमा ल्याइएको छ । संयुक्त राष्ट्रसङ्घको खाद्य तथा कृषि सङ्गठन (एफएओ) को १८ लाख रुपियाँभन्दा बढी आर्थिक सहयोगमा अत्याधुनिक मेसिन जडान गरी कार्यान्वयनमा ल्याइएको हो ।",
      "longContent": "पशुपतिनगर समाचारदाता पशुपतिनगर (इलाम), भदौ २० गते ।  इलामको रोङ गाउँपालिकामा भौगोलिक पहिचान, वातावरण र दिगोपना प्रणाली (जिआइइएस) नेपालमै पहिलो पटक कार्यान्वयनमा ल्याइएको छ । संयुक्त राष्ट्रसङ्घको खाद्य तथा कृषि सङ्गठन (एफएओ) को १८ लाख रुपियाँभन्दा बढी आर्थिक सहयोगमा अत्याधुनिक मेसिन जडान गरी कार्यान्वयनमा ल्याइएको हो । उक्त मेसिन रोङ–४, भालुझोडाका किसान राजन लिम्बूको अलैँची बगानमा जडान गरिएको छ । उक्त स्टेसनलाई ‘रोङ हिमालयन अलैँची जिआइइएस स्टेसन नेपाल’ नाम दिइएको छ । गाउँपालिकाका अध्यक्ष मनिकुमार स्याङ्बोका अनुसार नेपाल र चीनबिच दौत्य सम्बन्ध स्थापना भएको ७० वर्ष पुगेको अवसरमा चाइन एकेडेमी अफ साइन्सको प्राविधिक सहयोगमा उक्त मेसिन जडान गरी कार्यान्वयनमा आएको हो । अब यहाँ उत्पादन हुने कृषिजन्य वस्तुहरूलाई जिआइइएस प्रणाली अन्तर्गत ब्रान्डिङ र बजारीकरण गरिने छ । जसको सुरुवात अलैँचीबाट हुने र क्रमशः अन्य कृषिजन्य उत्पादनमा पनि विस्तार गरिने योजना रहेको गाउँपालिका अध्यक्ष मनिकुमार स्याङ्बोले जानकारी दिनुभयो । उक्त मेसिनमार्फत निर्माण गरिएको क्युआर कोड स्क्यान गरेपछि विश्वभरबाट रोङको अलैँची बगानको हावापानी, मौसमलगायतको फोटो र भिडियो देख्न सकिने गरी प्रविधि जडान गरिएको छ । अध्यक्ष स्याङ्बोले भन्नुभयो, “अहिलेसम्म हामीले हाम्रो उत्पादन भन्ने अवस्था थिएन, अरूले ब्रान्डिङ गरी बिक्री गर्दै आएका थिए, अब भने हाम्रो उत्पादन यहीँको हो भन्ने प्रमाणीकरण हुने छ ।”उहाँले अब अलैँचीको क्षेत्रमा स्थायित्वको सुविधा, बिचौलियाबिना ग्राहक–उत्पादक जोड्ने प्रयास, राष्ट्रिय/अन्तर्राष्ट्रिय बजारसम्म पहुँच पुग्ने जानकारी दिनुभयो । उक्त डिभाइसमार्फत यहाँको कृषि क्षेत्रको विवरण विश्वको तथ्याङ्क आधारमा पुग्ने छ र विश्वव्यापी बजारीकरणमा सहयोग पुग्ने छ । मेसिन जडान चाइना एकेडेमी अफ साइन्सका प्रतिनिधि लाइन चुङले नेपाल–चीन सम्बन्ध विस्तारको ७० वर्षको अवसरमा ‘एक देश एक कार्यक्रम’ अन्तर्गत उक्त जिआइइएस मेसिन सञ्चालनमा ल्याइएको जानकारी दिनुभयो ।",
      "link": "https://gorkhapatraonline.com/news/170668",
      "image": "https://gorkhapatraonline.com/storage/media/301217/conversions/Gies-1-original-thumb.jpg"
    },
    {
      "slug": "171027",
      "title": "भिपिएनमार्फत सामाजिक सञ्जाल नचलाउन आग्रह",
      "timestamp": 1757289600000,
      "source": "gp",
      "content": "सरकारले सूचीकरण नभएका सामाजिक सञ्जाल निष्क्रिय बनाइएकाले भर्जुअल प्राइभेट नेटवर्क (भिपिएन) मार्फत त्यस्ता सञ्जाल नचलाउन आग्रह गरेको छ ।",
      "longContent": "गोरखापत्र समाचारदाता काठमाडौँ, भदौ २३ गते । सरकारले सूचीकरण नभएका सामाजिक सञ्जाल निष्क्रिय बनाइएकाले भर्जुअल प्राइभेट नेटवर्क (भिपिएन) मार्फत त्यस्ता सञ्जाल नचलाउन आग्रह गरेको छ । सञ्चार तथा सूचना प्रविधि मन्त्रालयका प्रवक्ता गजेन्द्रकुमार ठाकुरले आइतबार विज्ञप्ति जारी गर्दै सामाजिक सञ्जाल भिपिएनमार्फत प्रयोग गर्दा असुरक्षित, अनधिकृत र जोखिमयुक्त हुने भएकाले नचलाउन अनुरोध गर्नुभएको हो । आमसर्वसाधरणले भिपिएनमार्फत सामाजिक सञ्जाल निर्वाध रूपमा चलाइरहेका छन् । सरकारले सामाजिक सञ्जाललाई सूचीकरण हुन पाँचौँ पटक आग्रह गरेको छ । नेपालमा सञ्जालमा रहेका सूचीकरण नभएका सबै सामाजिक सञ्जाल प्लेटर्फमले सामाजिक सञ्जाल प्रयोगलाई व्यवस्थित गर्ने निर्देशिका–२०८० बमोजिम सूचीकरण हुन आग्रह गरेको प्रवक्ता ठाकुरले बताउनुभयो । सामाजिक सञ्जालले नेपालभित्र सम्पर्क विन्दु, आवासीय गुनासो सुन्ने अधिकारी, स्वनियमन परिपालना निगरानी गर्ने अधिकारी तोकेर सूचीकरण हुन सबै सामाजिक सञ्जाललाई आग्रह गरिएको उहाँले बताउनुभयो । आमनागरिकले प्रयोग गर्ने सामाजिक सञ्जाल प्लेटर्फम निषेध, नियन्त्रण वा सङ्कुचित गर्ने नभएर स्वनियमनको माध्यमबाट व्यवस्थित, मर्यादित र जवाफदेही रूपमा प्रयोग गर्ने वातावरण बनाउन मन्त्रालयले आग्रह गरेको छ । साथै मन्त्रालयले सामाजिक सञ्जाल नियमन गर्ने विषयलाई कार्यान्वयनमा सहयोग पु¥याउन आमसर्वसाधारणमा अपिल गरेको छ ।",
      "link": "https://gorkhapatraonline.com/news/171027",
      "image": "https://gorkhapatraonline.com/storage/media/301808/conversions/social-network-original-thumb.jpg"
    },
    {
      "slug": "171026",
      "title": "प्रम ओलीलाई तेस्रो पटक अध्यक्ष बन्ने बाटो खुला",
      "timestamp": 1757289600000,
      "source": "gp",
      "content": "नेपाल कम्युनिस्ट पार्टी (एमाले) को दोस्रो विधान महाधिवेशनले प्रधानमन्त्री तथा पार्टी अध्यक्ष केपी शर्मा ओलीलाई तेस्रो पटक अध्यक्ष हुने वैधानिक बाटो खोलेको छ ।",
      "longContent": "गोदावरी (ललितपुर), भदौ २३ गते । नेपाल कम्युनिस्ट पार्टी (एमाले) को दोस्रो विधान महाधिवेशनले प्रधानमन्त्री तथा पार्टी अध्यक्ष केपी शर्मा ओलीलाई तेस्रो पटक अध्यक्ष हुने वैधानिक बाटो खोलेको छ ।  ललितपुरको गोदावरीस्थित सनराइज सम्मेलन केन्द्रमा सम्पन्न महाधिवेशनले अध्यक्ष ओलीको राजनीतिक प्रतिवेदन, उपाध्यक्ष विष्णु पौडेलको विधान संशोधन, महासचिव शङ्कर पोखरेलको साङ्गठनिक प्रतिवेदनसहित आयोगका प्रतिवदेन सर्वसम्मतले पारित गरेको छ । एमालेमा नेतृत्वमा रहेको ७० वर्षको उमेरहदको विषय हटेको छ । अध्यक्षमा दुई कार्यकाल मात्रै रहन पाउने सीमा हटेसँगै अध्यक्ष ओलीलाई फेरि अध्यक्ष हुने बाटो खुला भएको छ ।प्रतिवेदनमाथि छलफल भएर समूहगत रूपमा प्रतिवेदन पेस भएका छन् । एमाले स्थायी कमिटी सदस्य एवं प्रचार विभाग प्रमुख राजेन्द्र गौतमले सुदूपश्चिम प्रदेश कमिटी अध्यक्ष एवं समूह नेता कृष्णप्रसाद जैसीले अहिले पार्टी नेतृत्वका लागि अध्यक्ष ओलीको विकल्प नरहेको निष्कर्ष सुनाएको उल्लेख गर्नुभयो । कर्णाली प्रदेशका अध्यक्ष तथा समूहगतका नेता गुलाबजङ्ग शाहले अहिले नेतृत्वलाई थप स्थापित गर्ने समय रहेको उल्लेख गर्नुभयो । लुम्बिनी प्रदेश अध्यक्ष तथा समूहगतका नेता राधाकृष्ण कँडेलले नेपाली विशेषताका आधारमा समाजवाद निर्माण गर्न नेतृत्व स्थापित गरेर पार्टी एक ढिक्का भएर अघि बढ्नुपर्नेमा जोड दिनुभयो । गण्डकी प्रदेशका उपाध्यक्ष तथा समूहगत नेता मीनप्रसाद गुरुङले समृद्ध नेपाल, सुखी नेपालीको राष्ट्रिय आकाङ्क्षालाई गन्तव्यमा पु¥याउन प्रतिवेदनहरूले प्रस्ट दिशा निर्देश गरेको विश्लेषण गर्नुभयो ।  बागमती प्रदेशका अध्यक्ष तथा समूहगत नेता कैलाश ढुङ्गेलले आफ्नो समूहमा ७० बर्से उमेर हद र दुई कार्यकाल हटाउनु पर्छ भन्ने विधान संशोधनलाई अधिकांशले सर्मथन गरेको बताउनुभयो । मधेश प्रदेशका अध्यक्ष तथा समूहगत नेता चन्द्रेश्वर मण्डलले आगामी महाधिवेशनबाट ओलीलाई नै पार्टीको नेतृत्व दिनुपर्ने उल्लेख गर्नुभयो । कोशी प्रदेशका अध्यक्ष तथा समूहगत नेता घनश्याम खतिवडाले उपाध्यक्ष विष्णु पौडेलद्वारा पेस गर्नुभएको विधान संशोधनमा ७० बर्से उमेर हद र दुई कार्यकाल हटाउने प्रावधानलाई स्वागत गरिएको उल्लेख गर्नुभयो । ‘राष्ट्रपति, उपराष्ट्रपति र संवैधानिक आयोगमा निर्वाचित र नियुक्ति भएकाहरूलाई दैनिक राजनीतिमा नफर्किने कुरा पार्टीको विधान र संविधानमै लेखिनुपर्ने’ सुझाव आफूहरूले गरेको उहाँले उल्लेख गर्नुभयो । केन्द्रीय निकाय, विभाग र केन्द्रीय कार्यालय समूहबाट केन्द्रीय लेखा आयोगका सचिव शिव अधिकारी, सल्लाहकार तथा आयोजक समूहबाट केन्द्रीय सदस्य चूडामणि जङ्गली र उपत्यका, जनसङ्गठन, सम्पर्क कमिटी तथा प्रवास कमिटी समूहका तर्फबाट भक्त गुरुङले आआफ्ना समूहका तर्फबाट प्रतिवेदन प्रस्तुत गर्नुभएको थियो ।समूहगत प्रस्तुतिपछि अध्यक्ष ओलीले राजनीतिक प्रतिवेदनमा उठेका जिज्ञासा, उपाध्यक्ष पौडेलले विधान संशोधनसम्बन्धी प्रस्ताव र महासचिव पोखरेलले साङ्गठनिक प्रतिवेदनमाथिका सुझाव र जिज्ञासाबारे जवाफ दिनुभएको थियो । प्रतिवेदनमाथि प्रतिनिधिहरूले राखेका जिज्ञासाको जवाफ दिँदै अध्यक्ष ओलीले जनताको बहुदलीय जनवाद देशलाई हरेक क्षेत्रमा बाटो देखाउने मार्गदर्शक सिद्धान्त भएको स्पष्ट गर्नुभयो । उहाँले माक्र्सवादलाई पार्टीले जबजका रूपमा कार्यान्वयन गर्न चाहेको र गरिरहेको बताउनुभयो । उहाँले विधानको प्रस्तावनामा राखिएको नेपाली मौलिकता र विशेषतामा आधारित समाजवादका बारेमा स्पष्ट गर्दै नेपालले अन्य मुलुकका समाजवादको नक्कल नगर्ने बताउनुभयो । उपाध्यक्ष पौडेलले पार्टी सही नीति, सक्षम तथा भरोसायोग्य नेतृत्वका साथ अगाडि बढिरहेको बताउँदै पार्टीका नीतिलाई राष्ट्रका नीतिमा अनुदित गर्न मिसन–२०८४ मा अध्यक्ष ओलीको नेतृत्वमा बहुमतको सरकार गठन गर्नु आवश्यक रहेको हुँदा सोही उत्साह र आत्मविश्वासका साथ फर्कन सहभागी प्रतिनिधिहरूलाई आग्रह गर्नुभयो । महासचिव पोखरेलले साङ्गठनिक प्रतिवेदनमाथि आएका सुझावका लागि धन्यवाद दिनुका साथै जिज्ञासाको जवाफ दिनुभएको थियो । विधान महाधिवेशनले डा. विजय सुब्बा अध्यक्ष रहेका केन्द्रीय निर्वाचन आयोग सर्वसम्मत निर्वाचित गरेको छ ।  महाधिवेशनले समसामयिक प्रस्ताव मसौदा समितिका तर्फबाट पार्टीका सचिव योगेश भट्टराईले प्रस्तुत गर्नुभएको विभिन्न राष्ट्रिय/अन्तर्राष्ट्रिय महत्वका समसामयिक २९ बुँदे प्रस्ताव पारित गरेको छ । पार्टी अध्यक्ष तथा प्रधानमन्त्री ओलीले ‘साङ्घाई सहयोग सङ्गठनको शिखर सम्मेलनको सहभागिता र चीनका राष्ट्रपति सी चीनफिङसँग नेपाली भूमि लिपुलेकलाई भारतसँग व्यापारिक मार्गका रूपमा प्रयोग गर्ने भनी गरिएको समझदारीप्रति असहमति जाहेर गर्दै उपलब्ध भएका प्रमाण, तथ्य, नक्साका आधारमा उक्त भूमि नेपालको भएको दाबी प्रस्तुत गर्नुभएको थियो । राष्ट्रिय स्वाधीनतालाई अन्तर्राष्ट्रिय जगतमा प्रस्ट पारी मुलुकको राष्ट्रियता, सार्वभौमसत्ता र सीमाका बारेमा उहाँले राख्नुभएको अडानले मुलुकको शिर उँचो बनाएको ठहर यस महाधिवेशनले गरेको छ । नेपालको वामपन्थी एवं लोकतान्त्रिक आन्दोलनको मूल धार नेकपा एमाले भएको र जनताको बहुदलीय जनवादको सैद्धान्तिक आलोकमा, सुदृढ सङ्गठन र प्रभावशाली नेतृत्वको वरिपरि सिङ्गो वामपन्थी जनमत धु्रवीकृत हुनु आजको आवश्यकता भएको निष्कर्षलगायत विभिन्न प्रस्ताव महाधिवेशनले पारित गरेको छ ।",
      "link": "https://gorkhapatraonline.com/news/171026",
      "image": "https://gorkhapatraonline.com/storage/media/301807/conversions/PS-KTM-1000017222-original-thumb.jpg"
    },
    {
      "slug": "171025",
      "title": "‘निजामती सेवा राष्ट्र निर्माणको अभिन्न अङ्ग’",
      "timestamp": 1757289600000,
      "source": "gp",
      "content": "उपप्रधानमन्त्री एवं सहरी विकासमन्त्री प्रकाशमान सिंहले निजामती कर्मचारीले सेवाग्राहीलाई केन्द्रमा राखेर सरल, छरितो र परिणाममुखी सेवा प्रवाह गर्नुपर्ने बताउनुभएको छ ।",
      "longContent": "गोरखापत्र समाचारदाता काठमाडौँ, भदौ २३ गते । उपप्रधानमन्त्री एवं सहरी विकासमन्त्री प्रकाशमान सिंहले निजामती कर्मचारीले सेवाग्राहीलाई केन्द्रमा राखेर सरल, छरितो र परिणाममुखी सेवा प्रवाह गर्नुपर्ने बताउनुभएको छ । अझ प्रतिबद्ध भएर सेवा प्रवाह गर्नसमेत उहाँले कर्मचारीलाई निर्देशन दिनुभयो ।  २२ औँ निजामती सेवा दिवसका अवसरमा काठमाडौँमा आयोजित मूल समारोह समितिको कार्यक्रममा उहाँले निजामती प्रशासनले राजनीतिक मार्गदर्शनमा रहेर भूमिका बहन गर्नुपर्नेमा जोड दिनुभयो । सरकारले लिएको दीर्घकालीन लक्ष्य, आवधिक योजना, नेपाल सरकारको नीति तथा कार्यक्रमका साथै चालु आर्थिक वर्षको बजेटलाई केन्द्रमा राखेर कार्यसम्पादन गर्नु निजामती सेवाको मुख्य जिम्मेवारी भएको उहाँले स्पष्ट पार्नुभयो । उहाँले सरकारले लिएको ‘समृद्ध नेपाल, सुखी नेपाली’ को दीर्घकालीन लक्ष्य हासिल गर्न निजामती प्रशासनले राजनीतिक नेतृत्वको निर्देशनमा रहेर भूमिका निर्वाह गर्न सबै कर्मचारीलाई आग्रह पनि गर्नुभयो । सङ्घीय लोकतान्त्रिक गणतन्त्रलाई संस्थागत गर्दै लोकतन्त्रका लाभहरूको वितरण गर्ने र राज्यप्रति नागरिकको भरोसा र विश्वास अभिवृद्धि गर्न निजामती कर्मचारीको भूमिका महत्वपूर्ण हुने चर्चा गर्दै मन्त्री सिंहले भन्नुभयो, “शासन व्यवस्थाको मेरुदण्डका रूपमा रहेको निजामती सेवा राष्ट्र निर्माणको अभिन्न अङ्ग हो ।” सङ्घीयताको प्रभावकारी कार्यान्वयन, सार्वजनिक सेवा प्रवाहमा सुधार र भ्रष्टाचार शून्य सहनशीलताको नीतिलाई केन्द्रमा राखी नेपाल सरकार अघि बढिरहेको चर्चा गर्दै उहाँले सरकारको उक्त अभियानलाई साथ दिन कर्मचारीलाई आग्रह गर्नुभयो । कर्मचारीले आफूलाई समयानुकूल परिमार्जित गर्दै सेवाग्राहीको विकास र सुशासनको अपेक्षालाई पूर्ति गर्नुपर्ने उल्लेख गर्दै सुशासन र सेवा प्रवाह कायम राख्ने मुख्य दायित्व नै कर्मचारीको भएकोमा मन्त्री सिंहले जोड दिनुभयो । सिर्जनशील बन्नु पर्छसङ्घीय मामिला तथा सामान्य प्रशासनमन्त्री भगवती न्यौपानेले सूचना र प्रविधिमा भित्रिँदै गएको नवप्रवर्तनशील उपायहरूको उपयोग गरी सेवा प्रवाहलाई कर्मचारीले प्रभावकारी बनाउनुपर्नेमा जोड दिनुभयो । तीव्र रूपान्तरण भइरहेको आजको युगमा डिजिटल प्रविधि, कृत्रिम बौद्धिकता, बिग डाटा जस्ता र आधुनिक प्रविधिको प्रयोग गरी छिटो, छरितो र सरल रूपमा सेवा प्रवाह गर्न कर्मचारीलाई निर्देशन दिनुभयो । कर्मचारीहरूको क्षमता अभिवृद्धि, व्यावसायिकता, निरन्तर सिकाइ र सुधारमार्फत नागरिकको विश्वास आर्जन गर्न सक्नुपर्ने आवश्यकता औँल्याउँदै उहाँले राज्यप्रति जिम्मेवार, सदाचारयुक्त, परिणाममुखी र सिर्जनशील प्रशासनिक संरचना निर्माण गर्नु आजको आवश्यकता भएको स्पष्ट पार्नुभयो । कार्यक्रममा मुख्य सचिव एकनारायण अर्यालले ढड्डा अड्डाबाट सुरु भएको निजामती प्रशासन अहिले क्रमिक रूपमा आधुनिक प्रविधिमैत्री सेवाको रूपमा विकास हुँदै गएको बताउनुभयो ।  केही दिनभित्रै जारी हुन लागेको सङ्घीय निजामती सेवा ऐनले प्रशासनिक सङ्घीयतालाई मजबुद बनाउने चर्चा गर्दै उहाँले कर्मचारीलाई आफैँ समयसापेक्ष सक्षम र प्रतिस्पर्धी बन्न आग्रह गर्नुभयो । घोषणा गरिएन पुरस्कृतको नामावली सरकारले हरेक वर्ष निजामती सेवा दिवसको दिन पुरस्कृत हुने कर्मचारीको नामावली सार्वजनिक गर्दै आए पनि यस वर्ष भने नामावली घोषणा गरेन । तयारी नपुगेको भन्दै सरकारले पुरस्कृत हुने कर्मचारीको नामावली सार्वजनिक नगरेको सङ्घीय मामिला तथा सामान्य प्रशासन मन्त्रालयले जनाएको छ । सरकारले निजामती सेवा दिवसको उपलक्ष्यमा एक जना कर्मचारीलाई  सर्वोत्कृष्ट निजामती सेवा पुरस्कार, १० जनालाई उत्कृष्ट निजामती सेवा र ३० जनालाई निजामती सेवा पुरस्कारबाट पुरस्कृत गदैँ आएको थियो । सर्वोत्कृष्ट पुरस्कारको राशि दुई लाख रुपियाँ, उत्कृष्ट निजामती पुरस्कार एक लाख र निजामती सेवा पुरस्कारका राशि ५० हजार रुपियाँ रहेको छ । कार्यक्रममा अघिल्लो वर्ष छानिएका कर्मचारीहरूलाई भने सम्मान गरिएको थियो ।",
      "link": "https://gorkhapatraonline.com/news/171025",
      "image": "https://gorkhapatraonline.com/storage/media/301806/conversions/nijamati-sewa-original-thumb.jpg"
    },
    {
      "slug": "171024",
      "title": "हुने छैन दाउन्नेमा सडकको सकस",
      "timestamp": 1757289600000,
      "source": "gp",
      "content": "मुलुकको पूर्वबाट पश्चिम सिमाना छिचोल्ने पूर्व–पश्चिम राजमार्ग अन्तर्गतको निर्माणाधीन नारायणगढ–बुटवलखण्डमा दसैँतिहारलगायतका चाडपर्वमा निर्वाध रूपमा सवारीसाधन सञ्चालन गर्न प्रयास गरिएको छ ।",
      "longContent": "काठमाडौँ, भदौ २३ गते । मुलुकको पूर्वबाट पश्चिम सिमाना छिचोल्ने पूर्व–पश्चिम राजमार्ग अन्तर्गतको निर्माणाधीन नारायणगढ–बुटवलखण्डमा दसैँतिहारलगायतका चाडपर्वमा निर्वाध रूपमा सवारीसाधन सञ्चालन गर्न प्रयास गरिएको छ ।मुलुकको पूर्वी र मध्य भू–भागसँग पश्चिम भू–भागलाई जोड्ने मुख्य राजमार्गको सो खण्डमा बिनाअवरोध सवारीसाधन सञ्चालनका लागि मुख्य समस्याका रूपमा रहेको दाउन्नेमा आवश्यक जनशक्ति र उपकरण तैनाथ गरिएको सडक विभागले जनाएको छ । सो ठाउँमा अहिलेसम्म कालोपत्र हुन सकेको छैन । त्यहाँको सडक ठाडो उकालो र साँघुरो भएकाले सवारीसाधन अत्यधिक जाम हुँदै आएको छ । त्यसै गरी थोरै पानी पर्दा पनि सडक हिलाम्मे हुने र सवारीसाधन उकालो चढ्न नसक्ने समस्या देखिएका छन् ।सडक विभाग अन्तर्गतको आयोजना निर्देशनालय (एडिबी) का उपआयोजना निर्देशक शोभा गिरीले आउन लागेको चाडपर्वमा नारायणगढ–बुटवल सडकखण्डमा सवारीसाधन सञ्चालनमा कुनै समस्या आउन नदिन आयोजनाको सम्पूर्ण ध्यान केन्द्रित गरिएको बताउनुभयो । सडक विभाग अन्तर्गतको आयोजना निर्देशनालय (एडिबी) अन्तर्गत राजमार्गको यस खण्डको विस्तार भइरहेको छ ।उहाँले दसैँतिहारदेखि छठसम्म सो खण्डको समस्याका रूपमा रहेको दाउन्नेमा थप सडक खन्ने कार्य नगर्न र भित्ता नकाट्न सम्बन्धित निर्माण कम्पनीलाई निर्देशन दिइसकिएको जानकारी दिनुभयो । त्यसै गरी सो खण्डमा पहिरो हटाउन र सवारीसाधन जाम वा अन्य कारणले फसेको अवस्थामा त्यसलाई निकाल्न सहजीकरणका लागि जनशक्ति र उपकरण तैनाथ गरिएको उहाँले जानकारी दिनुभयो । उहाँले चाडपर्वसम्म प्राविधिक जनशक्तिलाई बिदा नदिनसमेत निर्माण कम्पनीलाई आग्रह गरिएको बताउनुभयो ।७० प्रतिशत भौतिक प्रगतिनारायणगढ–बुटवल सडक विस्तार आयोजनाका सूचना अधिकारी ध्रुवकुमार श्रेष्ठले आयोजनाको अहिलेसम्मको कुल भौतिक प्रगति ६९.१८ प्रतिशत पुगेको जानकारी दिनुभयो । उहाँका अनुसार सो खण्डको कुल ११३ किलोमिटरमध्ये ६१.६ किलोमिटर चार लेन, ३१.५३ किलोमिटर दुई लेन (एकतर्फी) कालोपत्र सम्पन्न भइसकेको छ । गैँडाकोटदेखि दाउन्नेसम्मको ६४.५ किलोमिटर खण्डलाई प्याकेज १ र दाउन्नेदेखि बुटवल चौराहासम्मको ४८.५ किलोमिटर खण्डलाई प्याकेज २ गरी एकैसाथ विस्तार भइरहेको छ । दाउन्ने क्षेत्रको चार किलोमिटरमध्ये एक किलोमिटरमा ढलान भइसकेको छ ।करिब १७ अर्ब रुपियाँ लागतआयोजनाका अनुसार कुल १६ अर्ब ९९ करोड ५२ लाख रुपियाँ लागतमा राजमार्गको यस खण्डको विस्तार भइरहेको छ । एसियाली विकास बैङ्क (एडिबी) ऋण सहयोगमा विस्तार कार्य भइरहेको छ । लागतको ८५ प्रतिशत रकम एडिबीले ऋण उपलब्ध गराएको छ भने बाँकी सरकारकै लगानी छ । एडिबीले १.५ प्रतिशत ब्याजदरमा ३२ वर्षमा चुक्ता गर्ने गरी ऋण उपलब्ध गराएको हो । आयोजनाका अनुसार गैँडाकोट–दाउन्ने सडकखण्डको लागत नौ अर्ब १३ करोड १८ लाख ९५ हजार र दाउन्ने–बुटवलखण्डको लागत सात अर्ब ८६ करोड ३४ लाख रुपियाँ रहेको छ ।४२ महिनाभित्र सम्पन्न गर्ने गरी यो सडक विस्तारका लागि २०७५ माघमा नेपाल सरकार र चीनको चाइना स्टेट कन्स्ट्रक्सन इन्जिनियरिङ कर्पोरेसनबिच सम्झौता भएको थियो । सम्झौता अनुसार २०७९ साउनभित्र निर्माण सम्पन्न गर्नुपर्ने थियो ।",
      "link": "https://gorkhapatraonline.com/news/171024",
      "image": "https://gorkhapatraonline.com/storage/media/301805/conversions/1000022885-original-thumb.jpg"
    },
    {
      "slug": "171023",
      "title": "सङ्घीय निजामती विधेयक : राष्ट्रिय सभाबाट पनि त्रुटि",
      "timestamp": 1757289600000,
      "source": "gp",
      "content": "राष्ट्रिय सभाले सर्वसम्मतले पारित गरेको सङ्घीय निजामती सेवा विधेयकको अतिरिक्त सचिव हटाउने व्यवस्थासँग सम्बन्धित संशोधनमा त्रुटि फेलापरेको छ । राष्ट्रिय सभाको विधायन व्यवस्थापन समितिले अतिरिक्त सचिव हटाउने निर्णय गरेर प्रतिनिधि सभाले सोसम्बन्धमा राखेको संशोधन हटायो तर अतिरिक्त सचिवको अन्य व्यवस्थाबारे प्रतिनिधि सभा",
      "longContent": "काठमाडौँ, भदौ २३ गते । राष्ट्रिय सभाले सर्वसम्मतले पारित गरेको सङ्घीय निजामती सेवा विधेयकको अतिरिक्त सचिव हटाउने व्यवस्थासँग सम्बन्धित संशोधनमा त्रुटि फेलापरेको छ । राष्ट्रिय सभाको विधायन व्यवस्थापन समितिले अतिरिक्त सचिव हटाउने निर्णय गरेर प्रतिनिधि सभाले सोसम्बन्धमा राखेको संशोधन हटायो तर अतिरिक्त सचिवको अन्य व्यवस्थाबारे प्रतिनिधि सभाको प्रतिवेदनमा उल्लिखित व्यवस्था हटाएन । राष्ट्रिय सभाले अतिरिक्त सचिवसँग सम्बन्धित प्रतिनिधि सभाको अन्य व्यवस्था यथावत् राखेर विधेयक पारित गरेको हो । सङ्घीय संसद् सचिवालयका प्रवक्ता एकराम गिरीले प्रतिनिधि सभाको अतिरिक्त सचिव राख्ने प्रतिवेदनको हिस्सा राष्ट्रिय सभाले हटाए पनि सोसँग सम्बन्धित प्रतिनिधि सभाको प्रतिवेदनको बुँदा नम्बर ८ मा उल्लिखित विधेयकको दफा ९ को उपदफा १२ को सट्टा थप्ने भनिएको उपदफा १२, १३ र १४ नहटाएको उल्लेख गर्नुभयो । उपदफा १२, १३ र १४ अतिरिक्त सचिव र दरबन्दी कटौतीसँग सम्बन्धित छ । प्रतिनिधि सभाको प्रतिवेदनले मसौदा विधेयकमा संशोधनपछि दफा ९ को उपदफा १२ मा अतिरिक्त सचिवको दरबन्दी कायम गर्दा सरकारले ऐन प्रारम्भ भएको तीन महिनाभित्र सो तहको दरबन्दी रहने निकाय यकिन गरी दरबन्दी कायम गर्नुपर्ने व्यवस्था गरेको छ । त्यसै गरी, प्रतिनिधि सभाको प्रतिवेदनले थपेको उपदफा १३ मा सम्बन्धित मन्त्रालय वा केन्द्रीयस्तरको निकायले ऐन प्रारम्भ भएको दुई महिनाभित्र सङ्गठन तथा व्यवस्थापन सर्वेक्षण गरी मन्त्रालयसमक्ष पेस गर्नुपर्ने उल्लेख छ । दुवै उपदफा अतिरिक्त सचिवसँग सम्बन्धित छन् । प्रतिनिधि सभाको प्रतिवेदनको उपदफा १४ ले अधिकृत तेह्रौँको दरबन्दी कायम गर्दा वा सिर्जना गर्दा दफा ५ को उपदफा ३ बमोजिमको जुन सेवाको समूहीकरण अन्तर्गत दरबन्दी कायम भएको हो, सो समूहीकरण अन्तर्गतको कम्तीमा त्यति नै सङ्ख्यामा अधिकृत चौधौँ तह वा राजपत्राङ्कित प्रथम श्रेणीको दरबन्दी कटौती गर्नुपर्ने व्यवस्था गरेको छ । उपदफा १४ गम्भीर प्रकृतिको रहेको उहाँले बताउनुभयो । राष्ट्रिय सभाले गरेको त्रुटि सैद्धान्तिक नभई प्रक्रियागत रहेको बताउँदै प्रवक्ता गिरीले भन्नुभयो, “राष्ट्रिय सभाको त्रुटि कठोर नहोला तर त्रुटि भएको हो । प्रतिनिधि सभामा विश्राम अवधिमा प्रक्रियागत त्रुटि हुँदा सैद्धान्तिक पक्षै खल्बलियो । प्रक्रियागत त्रुटि त राष्ट्रिय सभाले पनि ग¥यो ।”राष्ट्रिय सभाको विधायन व्यवस्थापन समितिका सचिव मनोजकुमार गिरीले समयको चापले प्रतिवेदन लेखन क्रममा त्रुटि भएको स्वीकार्दै यसलाई प्रतिनिधि सभाले अनुसाङ्गिक सुधारमार्फत सम्बोधन गर्न सक्ने बताउनुभयो । उहाँले भन्नुभयो, “नियतवशै गरिएको होइन । समितिको प्रतिवेदनमा अतिरिक्त सचिव हटाइएको छ । समयको चापले हतारमा प्रतिवेदन तयार गर्दा सोसँग सम्बन्धित अन्य उपदफामा उल्लिखित विषय रह्यो । यसले अतिरिक्त सचिव राख्ने व्यवस्था ब्युँताउने भन्न पनि मिलेन ।”राष्ट्रिय सभाले सङ्घीय निजामती सेवा विधेयक–२०८२ भदौ १७ गतेभित्र पारित गरी वा सुझावसहित प्रतिनिधि सभामा फिर्ता पठाउनुपर्ने बाध्यता थियो । सोहीबमोजिम राष्ट्रिय सभाको बैठक भदौ १७ गते १ बजेर १५ मिनेटमा बस्ने गरी निर्धारण गरिएको थियो । तर भदौ १७ गते १ बजेसम्म समितिले प्रतिवेदन पारित गरेको थिएन । त्रुटि सम्बोधन कसरी होला ? राष्ट्रिय सभाले गरेको संशोधन प्रतिनिधि सभामा सन्देशसहित टेबुल भइसकेको छ । प्रतिनिधि सभाका सचिव हर्कराज राईले भदौ १९ गतेको बैठकमा सङ्घीय निजामती सेवा विधेयक–२०८० का सम्बन्धमा राष्ट्रिय सभाबाट प्राप्त सन्देशसहितको विधेयक टेबुल गर्नुभयो । सो विधेयक निर्णयार्थ पेस भएको छैन ।  सचिवालयका अनुसार समिति वा सभाले गरेको त्रुटिलाई दुईप्रकारले सुधार गर्न सकिन्छ । सामान्य त्रुटि भएको अवस्थामा अनुसाङ्गिक सुधार गरेर सम्बोधन गर्न सक्ने नियमावलीको व्यवस्था छ । त्यसै गरी एउटा सभाले गरेको त्रुटि अर्को सभाले विधायन प्रक्रिया पछ्याएर सुधार गर्न सक्छ । यस अनुसार सङ्घीय निजामती सेवा विधेयकमै प्रतिनिधि सभाबाट विश्राम अवधिसँग सम्बन्धित विषयमा भएको त्रुटि राष्ट्रिय सभाले सुधार गरेको हो । अब राष्ट्रिय सभाले गरेको त्रुटि प्रतिनिधि सभाले सुधार गर्नुपर्ने हुन्छ । प्रतिनिधि सभा नियमावली–२०७९ को नियम १३४ ले सामान्य त्रुटि सुधार्ने सभामुखको अधिकार अन्तर्गत अनुसाङ्गिक त्रुटि सुधार्ने विकल्प दिएको छ । सो नियम अनुसार सभामुखले बैठकबाट पारित भइसकेको विधेयकमा आवश्यक देखेमा विधेयकको दफाको सङ्ख्याको क्रम मिलाउन, आवश्यक अनुसाङ्गिक सुधार गर्न र अनायास हुन गएको त्रुटि सच्याउन सक्ने छ ।",
      "link": "https://gorkhapatraonline.com/news/171023",
      "image": "https://gorkhapatraonline.com/storage/media/301804/conversions/nijamati-bidheyak-original-thumb.jpg"
    },
    {
      "slug": "171022",
      "title": "सामाजिक सञ्जालबारे मध्यमार्गी उपाय निकाल्नुपर्ने",
      "timestamp": 1757289600000,
      "source": "gp",
      "content": "नेपाली कांग्रेसले २६ वटा सामाजिक सञ्जाल निष्क्रिय बनाउने निर्णयका सन्दर्भमा मध्यमार्गी उपाय खोज्न माग गरेको छ । कांग्रेस केन्द्रीय कार्यसम्पादन समितिको आइतबारको बैठकले सामाजिक सञ्जाल बन्द भएपछि उत्पन्न परिस्थिति सहज बनाउन तत्काल उपयुक्त उपाय खोज्न माग गरेको हो ।",
      "longContent": "गोरखापत्र समाचारदाता काठमाडौँ, भदौ २३ गते । नेपाली कांग्रेसले २६ वटा सामाजिक सञ्जाल निष्क्रिय बनाउने निर्णयका सन्दर्भमा मध्यमार्गी उपाय खोज्न माग गरेको छ । कांग्रेस केन्द्रीय कार्यसम्पादन समितिको आइतबारको बैठकले सामाजिक सञ्जाल बन्द भएपछि उत्पन्न परिस्थिति सहज बनाउन तत्काल उपयुक्त उपाय खोज्न माग गरेको हो । कांग्रेस केन्द्रीय सदस्य एवं सूचना सञ्चार तथा प्रचार विभाग प्रमुख मीनबहादुर विश्वकर्माले भन्नुभयो, “यसबारे कांग्रेसको गम्भीर ध्यानाकर्षण भएको छ । मध्यमार्गी उपाय निकाल्नु पर्छ । सेवाप्रदायक पनि देशको कानुनी दायरामा आउनु पर्छ । सेवाग्राहीलाई तत्कालै उत्पन्न असहजलाई सहज बनाउन सरकार अग्रसर हुनु पर्छ ।” उहाँले बैठकमा सरकारले सामाजिक सञ्जाल निष्क्रिय गरेको सन्दर्भमा छलफल भएको, कुनै पनि सेवाप्रदायकले जुन देशमा सेवा प्रदान गर्नुपर्ने र त्यो देशको सार्वभौमिकता, स्वाधीनता, कानुनबमोजिम चल्नुपर्ने निष्कर्ष आएको बताउनुभयो । उहाँले भन्नुभयो, “सामाजिक सञ्जाललाई कानुनी दायरामा ल्याउनु पर्छ । ल्याउने प्रक्रिया विगतमा भएन । अहिले गर्दा जनतामाझ आकस्मिक रूपमा असहज भयो । यस सन्दर्भमा हामीले छलफल गरेका छौँ । सरकारले चाँडै एउटा निष्कर्ष दिनु पर्छ ।” सरकारले फेसबुक, म्यासेन्जर, युट्युबसहित २६ वटा सामाजिक सञ्जाल निष्क्रिय गर्ने निर्णय गरेको छ । सरकारले सामाजिक सञ्जाल सञ्चालकलाई सूचीकरणका लागि आउन पनि भनेको छ । कांग्रेस कार्यसम्पादन समिति बैठकको निर्णयपछि कांग्रेसले मनाङ प्रदेश सभा क्षेत्र नं. २ मा कात्तिक १७ गते हुने उपनिर्वाचन प्रयोजनका लागि निर्वाचन आयोगमा दल दर्ता गरेको छ । साथै बैठकले निर्वाचनमा पार्टीका तर्फबाट उठ्ने उम्मेदवारलाई पत्र दिने जिम्मेवारी सभापति शेरबहादुर देउवालाई प्रदान गरेको छ । नेता विश्वप्रकाश शर्माका अनुसार कांग्रेसका मुख्यसचिव कृष्णप्रसाद पौडेललाई मनाङको उपनिर्वाचन प्रयोजनका लागि दल गर्दा गर्ने अख्तियारी दिइएको थियो । मनाङ प्रदेश सभा क्षेत्र नं. २ बाट निर्वाचित प्रदेश सभा सदस्य राजीव गुरुङ पदमुक्त भएपछि उपनिर्वाचन हुन लागेको हो ।",
      "link": "https://gorkhapatraonline.com/news/171022",
      "image": "https://gorkhapatraonline.com/storage/media/301803/conversions/nc-original-thumb.jpg"
    },
    {
      "slug": "171021",
      "title": "कार्यान्वयन हुँदैनन् अधिकांश आदेश",
      "timestamp": 1757289600000,
      "source": "gp",
      "content": "सार्वजनिक सरोकारका विषयमा सर्वोच्च अदालतबाट जारी भएका बहुसङ्ख्यक आदेशहरू कार्यान्वयन नभएको पाइएको छ । प्रधानमन्त्री तथा मन्त्रीपरिषद् कार्यालयको अध्ययन अनुसार अधिकांश आदेशहरू कार्यान्वयन प्रक्रियामा रहेको, कार्यान्वयनले पूर्णता नपाएको उल्लेख छ ।",
      "longContent": "काठमाडौँ, भदौ २३ गते । सार्वजनिक सरोकारका विषयमा सर्वोच्च अदालतबाट जारी भएका बहुसङ्ख्यक आदेशहरू कार्यान्वयन नभएको पाइएको छ । प्रधानमन्त्री तथा मन्त्रीपरिषद् कार्यालयको अध्ययन अनुसार अधिकांश आदेशहरू कार्यान्वयन प्रक्रियामा रहेको, कार्यान्वयनले पूर्णता नपाएको उल्लेख छ । कार्यान्वयन भएका आदेशहरूको हकमा पनि लामो समय लागेको तथ्याङ्कबाट देखिन्छ । सार्वजनिक सरोकारका रिट निवेदनको सन्दर्भमा कार्यालयले  आर्थिक वर्ष २०७९/८० सम्म लगत कट्टा नभएका र पछिल्ला तीन वर्षका आदेशको अध्ययन गरेको हो । क्षतिपूर्ति, शोधभर्ना जस्ता फैसला अधिकांश अलपत्र छन् । अध्ययन, कानुन निर्माण, निरन्तर अनुगमनका नाममा भएका आदेश भने क्रमशः कार्यान्वयनमा देखिएका छन् तर फैसला कार्यान्वयनका लागि लागेको समय भने निकै लामोसमेत छ । धेरै फैसला कार्यान्वयनका विषयमा प्रधानमन्त्री कार्यालयले सम्बन्धित मन्त्रालयमा पत्राचार गरेको तर जवाफ प्राप्त नभएको उल्लेख गरिएको छ । प्रधानमन्त्री कार्यालयका नाममा भएका आदेशमध्ये अधिकांश भने कार्यान्वयन भई लगत कट्टा भएको विवरण प्रतिवेदनमा उल्लेख छ । कार्यालयले मातहतका मन्त्रालयसहित ११५ आदेश कार्यान्वयनको अवस्था प्रतिवेदनमा समेटेको छ । यस्तै प्रधानमन्त्री तथा मन्त्रीपरिषद्को कार्यालयका नाममा मात्र भएका परमादेश, आदेश तथा निर्देशनात्मक ६४ निवेदनमा विवरण पनि उल्लेख गरेको छ ।  प्रतिवेदनमा प्रधानमन्त्री कार्यालय सम्बद्ध खारेज रिटहरूको विवरण पनि उल्लेख छ । यस्ता रिट निवेदन सङ्ख्या ११३ रहेको छ । नेपालको संविधानको प्रति सबै नागरिकलाई उलपब्ध गराउन भनी २०८० भदौमा सर्वोच्चबाट जारी भएको आदेश कार्यान्वयन प्रक्रियामा रहेको उल्लेख छ । उक्त आदेश कार्यान्वयनको प्रक्रिया अघि बढाउने भनी अर्थ मन्त्रालयले प्रधानमन्त्री कार्यालयमा पत्राचार गरेको प्रतिवेदनमा उल्लेख छ । नेपाल भारत सीमा विवाद समाधान गर्न मिचिएको सीमाको सीमाङ्कनबारे २०७८ मा जारी आदेशमा दस्ताबेजको खोज, सङ्कलन, अध्ययन र विश्लेषण भइरहेको सम्बन्धित मन्त्रालयको जवाफ प्रधानमन्त्री कार्यालयको प्रतिवेदनमा उल्लेख छ । यस्तै सार्वजनिक निकायमा नियुक्त हुने पदाधिकारीलाई नियुक्तिपूर्व परीक्षण (भेटिङ प्रोसेस) अवलम्बनसम्बन्धी व्यवस्था कार्यान्वयन गर्न भएको आदेश पूर्णतः कार्यान्वयनमा आएको देखिन्न । सैनिक सेवा नियमावलीले मानव अधिकार उल्लङ्घनका दोषीलाई बढुवाको सम्भाव्य उम्मेदवार नबनाउने व्यवस्था गरे भन्ने प्रतिवेदनमा उल्लेख गरिएको छ । वैदेशिक रोजगारीमा रहेका नेपालीलाई मुलुकबाहिरबाटै मतदानमा सहभागी हुने अधिकारसम्बन्धी कानुनी र पूर्वाधारको विकासबारे जारी आदेश पनि कार्यान्वयन चरणमा रहेको उल्लेख छ । कानुनको प्रारम्भिक मसौदा तयार भएको र सैद्धान्तिक सहमतिका लागि २०७८ मै कानुन मन्त्रालयमा पेस भएको जवाफ गृहले प्रधानमन्त्री कार्यालयमा दिए पनि कार्यान्वयनबारे ठोस जवाफ भने प्रतिवेदनमा उल्लेख छैन । राष्ट्रिय मर्यादाक्रम निर्धारणबारे २०८१ को फैसला कार्यान्वयनबारे कुनै प्रगति नभएको प्रतिवेदनमा उल्लेख छ । ‘पे बाइक सेवा’ सञ्चालनबारे तीन महिनाभित्र निर्णय गर्नू भन्ने २०७८ को आदेशमा अध्ययन नै भइरहेको २०७८ कै जवाफ यथावत् रहेको प्रतिवेदनमा उल्लेख छ । दशकदेखि अलपत्रसर्वोच्चले जेनेभा महासन्धि उल्लङ्घन भएमा मुद्दा हेर्ने निकाय, दण्ड जरिवानालगायत समेटेर कानुन बनाउन २०६० पुस २५ गते रक्षा मन्त्रालयका नाममा सर्वोच्चले आदेश गरेको थियो । मसौदा तर्जुमा गरी सैद्धान्तिक सहमतिका लागि २०७५ मा कानुनले स्वीकृत दिए पनि त्यसपछि कुनै प्रक्रिया अघि बढेको छैन । सैनिक ऐनबमोजिमको कसुरमा पक्राउ परेको व्यक्तिलाई २४ घण्टाभित्र मुद्दा हेर्ने अधिकारीसमक्ष उपस्थित नगराउने व्यवस्था संशोधनको आदेश पनि कार्यान्वयन भएको छैन । निर्णय कार्यान्वयनबारे गरिएको पत्राचारमा कुनै जवाफ प्राप्त नभएको प्रतिवेदनमा उल्लेख छ । यस्तै सैनिक ऐन पुवरवलोकनका विषयमा २०६८ मा भएको आदेश कार्यान्वयनले पनि पूर्णता नपाएको प्रतिवेदनबाट देखिन्छ । यस्तै समलिङ्गी विवाहबारे अध्ययन गरी आवश्यक कानुन सुधारका लागि सर्वोच्चले दिएको आदेश आंशिक कार्यान्वयन भएको देखिएको छ । सरकारले समलिङ्गी विवाहबारे अध्ययन गरेको प्रतिवेदनमा उल्लेख छ तर कानुन परिमार्जनका विषयमा भने प्रतिवेदन मौन छ । २०६७ मा जारी भएको आयोडिन नुनको उत्पादन तथा बिक्रीको मापदण्डसम्बन्धी आदेश भने प्रधानमन्त्री कार्यालयले करिब १५ वर्षपछि कार्यान्वयन भएको छ । २०६७ असार २४ को आदेश प्रधानमन्त्री कार्यालयले २०८२ वैशाख २२ मा कार्यान्वयन गरेको छ । बैकल्या प्रथा अन्त्यको फैसला पनि १३ वर्षपछि कार्यान्वयन भएको छ । बहुचर्चित फेवातालको मापदण्डसम्बन्धी अदालतका फैसलाहरू सम्बन्धित तहबाट क्रमशः कार्यान्वयनमा रहेको देखिएको छ । २०७५ देखिका आदेशहरू क्रमशः कार्यान्वयनमा रहेको प्रतिवेदनमा उल्लेख छ । यस्तै नेपाल प्रहरी तथा ट्राफिक प्रहरीको प्रोत्साहन भत्ताबारे सूचकसहितको मापदण्ड बनाउनू भन्ने आदेश पनि हालसम्म कार्यान्वयन नभएको देखिएको छ । पछिल्लो पटक २०८१ साउन २५ मा गृहले अर्थ मन्त्रालयमा कार्यान्वयनका लागि पत्राचार गरेकामा जवाफ नपाएको प्रतिवेदनमा उल्लेख छ । सार्वजनिक सडकमा परेका निजी जग्गा धनीलाई क्षतिपूर्ति दिनेबारेको २०७८ को आदेश भूमि मन्त्रालयले हालसम्म कार्यान्वयन नगरेको प्रतिवेदनमा उल्लेख छ । नेपाल प्रहरी तथा सशस्त्र प्रहरीको सेवासम्बन्धी कानुन निर्माणबारे पत्राचार भए पनि कानुन निर्माणले पूर्णता पाए वा नपाएको विषय प्रतिवेदनमा उल्लेख छैन । २०८१ असार मसान्तभित्रै कानुन बनाउन आदेश भए पनि २०८१ माघसम्मको पत्राचार अनुसार आदेश अनुसारको प्रक्रिया पूरा नभएको उल्लेख छ । प्रधानमन्त्री कार्यालयका नाममा भएका अधिकांश आदेश भने कार्यान्वयन भई लगत कट्टा भएको प्रतिवेदनमा उल्लेख छ । कार्यालयसम्बन्धी ६४ आदेशमध्ये ६१ वटाको लगत कट्टा भएको उल्लेख छ । अन्य तामेलीमा रहेको जानकारी प्रतिवेदनमा छ । स्रोतको अभाव, नियमित लगत कट्टा नहुने लगायतले कार्यान्वयनमा समस्या भएको प्रतिवेदनमा उल्लेख छ ।",
      "link": "https://gorkhapatraonline.com/news/171021",
      "image": "https://gorkhapatraonline.com/storage/media/301802/conversions/prime-minister-original-thumb.jpg"
    },
    {
      "slug": "171020",
      "title": "५९ औँ अन्तर्राष्ट्रिय साक्षरता दिवस : मधेश प्रदेश अझै कमजोर",
      "timestamp": 1757289600000,
      "source": "gp",
      "content": "मुलुकबाट निरक्षरता उन्मूलन गर्ने गरी राष्ट्रव्यापी रूपमा साक्षरता अभियान सञ्चालन भएको डेढ दशक बितिसक्दा पनि लक्ष्य भेटाउन सकिएको छैन ।     सुरुका दिनमा अभियान केही प्रभावकारी देखिए पनि केही वर्षयता सुस्ताएको छ । सरकारी तथ्याङ्क अनुसार मुलुकका दस जिल्ला अझै पूर्ण साक्षर घोषणा भएका छैनन् । शिक्षा तथा मानव स्रोत विकास केन्द्रका अनुसार हालसम्म ६७ वटा जिल्ला पूर्ण साक्षर घोषणा भएका छन् । मधेश प्रदेशका आठ वटा तथा कर्णाली प्रदेशका दुई वटा जिल्ला साक्षर घोषणा हुन बाँकी छन् ।",
      "longContent": "काठमाडौँ, भदौ २३ गते । मुलुकबाट निरक्षरता उन्मूलन गर्ने गरी राष्ट्रव्यापी रूपमा साक्षरता अभियान सञ्चालन भएको डेढ दशक बितिसक्दा पनि लक्ष्य भेटाउन सकिएको छैन ।   सुरुका दिनमा अभियान केही प्रभावकारी देखिए पनि केही वर्षयता सुस्ताएको छ । सरकारी तथ्याङ्क अनुसार मुलुकका दस जिल्ला अझै पूर्ण साक्षर घोषणा भएका छैनन् । शिक्षा तथा मानव स्रोत विकास केन्द्रका अनुसार हालसम्म ६७ वटा जिल्ला पूर्ण साक्षर घोषणा भएका छन् । मधेश प्रदेशका आठ वटा तथा कर्णाली प्रदेशका दुई वटा जिल्ला साक्षर घोषणा हुन बाँकी छन् । मधेश प्रदेशका सप्तरी, सिराहा, धनुषा, महोत्तरी, सर्लाही, रौतहट, बारा र पर्सा तथा कर्णाली जिल्लाका कालीकोट र डोल्पा जिल्ला छन् । मधेश प्रदेशका त १३६ स्थानीय तहमध्ये १२९ स्थानीय तह साक्षर घोषणा हुन बाँकी नै रहेको शिक्षा तथा मानव स्रोत विकास केन्द्रका उपमहानिर्देशक हरिप्रसाद निरौलाले जानकारी दिनुभयो ।  कुल जनसङ्ख्याको न्यूनतम ९५ प्रतिशत साक्षर भएका जिल्ला, पालिका वा प्रदेशलाई साक्षर घोषणा गर्न सकिने संयुक्त राष्ट्रसङ्घको विश्वव्यापी अभ्यास छ । पछिल्लो तथ्याङ्क अनुसार पाँच वर्षभन्दा माथिल्लो उमेर समूहको साक्षरता दर ७६.२ प्रतिशत थियो, जसमा पुरुष र महिलाको साक्षरता दर क्रमशः ८३.३ प्रतिशत र ६९.४ प्रतिशत रहेको छ । १५ वर्षदेखि ६० वर्ष उमेर समूहको साक्षरता दर समग्रमा ८५ प्रतिशत छ । पाँच वर्षमाथिको दुई करोड ६७ लाख २५ हजार २९५ जना जनसङ्ख्यामध्ये दुई करोड तीन लाख ७७ हजार ९८० जनाले लेखपढ गर्न जानेको सरकारी तथ्याङ्क छ । सरकारले पहिलो पटक २०६५ सालमा अभियानको सुरुवात गरेको थियो । त्यतिबेला दुई वर्षभित्र निरक्षरता उन्मूलन गर्ने लक्ष्य लिइएको थियो । त्यसपछि हरेक वर्ष अभियान सञ्चालन भइरहेको छ । लक्ष्य अनुसार उपलब्धि भने छैन । पछिल्लो डेढ दशकको अवधिमा साक्षरता अभियानका लागि राज्यले झन्डै १० अर्ब रुपियाँ खर्च गरिसकेको छ ।सरकारले पहिलो पटक सन् २००० मा थाइल्यान्डको जोम्टेनमा भएको अन्तर्राष्ट्रिय सम्मेलनमै सन् २०१५ भित्रै मुलुकबाट निरक्षरता उन्मूलन गर्ने भनी लिखित प्रतिबद्धता गरेको थियो । शिक्षाविद् प्राडा विद्यानाथ कोइरालाले नागरिकलाई साक्षर तुल्याउने जिम्मेवारी कसको भन्ने स्पष्ट नहुँदा अभियान अपेक्षित सफल हुन नसकेको बताउनुभयो । “मुलुक सङ्घीय संरचनामा जानुअघि यो अभियान कर्मचारीलाई जिम्मा दिइएको थियो । त्यतिखेर सरकारले कर्मचारी जनमुखी हुँदैनन् भन्ने वास्तविकतालाई भुल्दा नतिजा सोचे अनुसार आएन,” उहाँले भन्नुभयो, “मुलुकमा सङ्घीय संरचना लागु भइसकेपछि भने यो अभियान सङ्घ, प्रदेश वा स्थानीय तह कसको भन्ने स्पष्ट नहुँदा समस्या भयो, जसको असर नतिजामा देखियो ।”केन्द्रका उपमहानिर्देशक निरौलाले भने सीमित स्रोत र साधनको बाबजुद पनि अभियानबाट प्राप्त उपलब्धि सकारात्मक भएको दाबी गर्नुभयो ।",
      "link": "https://gorkhapatraonline.com/news/171020",
      "image": "https://gorkhapatraonline.com/storage/media/301801/conversions/page-3-kebarat80523-original-thumb.jpg"
    },
    {
      "slug": "171015",
      "title": "एमालेले पारित गरेका यी हुन २९ बुँदे प्रस्ताव",
      "timestamp": 1757203200000,
      "source": "gp",
      "content": "नेपाल कम्युनिष्ट पार्टी (एमाले) को ऐतिहासिक दोस्रो विधान महाधिवेशन शनिबार ललितपुरको गोदावरीस्थित सनराइज हलमा सम्पन्न भएको छ ।",
      "longContent": "ललितपुर, भदौ २२ गते । नेपाल कम्युनिष्ट पार्टी (एमाले) को ऐतिहासिक दोस्रो विधान महाधिवेशन शनिबार ललितपुरको गोदावरीस्थित सनराइज हलमा सम्पन्न भएको छ ।महाधिवेशनले प्रधानमन्त्रीसमेत रहनु भएका अध्यक्ष केपी शर्मा ओलीद्वारा प्रस्तुत राजनीतिक प्रतिवेदन, उपाध्यक्ष विष्णुप्रसाद पौडेलद्वारा प्रस्तुत विधान संशोधन प्रस्ताव र महासचिव शंकर पोखरेलद्वारा प्रस्तुत सांगठनिक प्रतिवेदनसहित सात वटा प्रतिवेदन सर्वसम्मत पारित गरेको छ ।महाधिवेशनको उद्घाटन पार्टी अध्यक्ष एवं प्रधानमन्त्री ओलीले विशेष समारोहबीच गर्नुभएको थियो । कार्यक्रममा केन्द्रीय सल्लाहकार परिषद्, अनुशासन आयोग, लेखा आयोग र निर्वाचन आयोगका अध्यक्षहरूले आ–आफ्ना प्रतिवेदन प्रस्तुत गर्नुभएको थियो ।समूहगत छलफलमहाधिवेशनमा प्रस्तुत प्रतिवेदन तथा प्रस्तावमाथि १० वटा समूहमा छलफल गरिएको थियो । समूह नेताहरूले राजनीतिक, सांगठनिक तथा विधान संशोधन प्रस्तावका विषयमा सुझाव प्रस्तुत गर्नुभएको थियो । छलफलपछि अध्यक्ष ओली, उपाध्यक्ष पौडेल र महासचिव पोखरेलले प्रतिनिधिहरूको जिज्ञासाको जवाफ दिनुभएको थियो ।अध्यक्ष ओलीको मन्तव्यअध्यक्ष ओलीले जनताको बहुदलीय जनवादलाई पार्टीको मार्गदर्शक सिद्धान्त भएको स्पष्ट पार्दै समाजवादको आधार निर्माण गर्दै अघि बढ्ने प्रतिबद्धता व्यक्त गर्नुभयो । विग्रेका व्यक्तिसँग अनावश्यक एकता खोज्नेभन्दा सही विचारलाई जनतामा पुर्‍याएर एमालेलाई निर्णायक राष्ट्रिय शक्ति बनाउन सकिने विश्वास व्यक्त गर्नुभयो ।उपाध्यक्ष पौडेल र महासचिव पोखरेलको प्रस्तुतिउपाध्यक्ष पौडेलले एमाले जबजबाट विचलित भएको भन्ने भ्रमपूर्ण प्रचार निन्दनीय भएको बताउनुभयो । उहाँले पार्टीलाई मिसन २०८४ अन्तर्गत बहुमतसहित सरकार गठन गर्न अध्यक्ष ओलीको नेतृत्वमा अगाडि बढ्नुपर्नेमा जोड दिनुभयो । महासचिव पोखरेलले सांगठनिक प्रतिवेदन प्रस्तुत गर्दै एमालेलाई आगामी निर्वाचनमा एकल बहुमत प्राप्त गर्ने दिशामा अघि बढाउन सबैलाई आह्वान गर्नुभयो । महाधिवेशनले डा. विजय सुब्बाको अध्यक्षतामा २५ सदस्यीय केन्द्रीय निर्वाचन आयोग गठन गरेको छ ।२९ बुँदे समसामयिक प्रस्तावमहाधिवेशनले सचिव योगेश भट्टराईद्वारा प्रस्तुत २९ बुँदे समसामयिक प्रस्ताव पारित गरेको छ । प्रस्तावमा राष्ट्रियता, राजनीतिक स्थायित्व, सुशासन, विकास, किसानको समस्या समाधान, प्राकृतिक विपत्तिपीडितको पुनःस्थापना, चाडपर्वमा मूल्यवृद्धि नियन्त्रण, जलवायु परिवर्तन, बसाइँसराइ, संविधान संशोधन, सामाजिक न्याय, दलित र महिलामाथिको विभेद अन्त्य, लिपुलेक विवाद समाधान, प्रवासी नेपालीको अधिकार संरक्षण, रोजगार सिर्जना, कृषि सिँचाइ आयोजनाको विस्तार लगायत विषयमा ठोस अडान र आह्वानहरू समावेश छन् । पार्टीका केन्द्रीय प्रचार तथा प्रकाशन विभागका प्रमुख राजेन्द्र गौतमले आइतबार साँझ जारी गर्नु भएको प्रेस विज्ञप्ति प्रकार छ :नेपाल कम्युनिष्ट पार्टी (एमाले)को ऐतिहासिक दोस्रो विधान महाधिवेशन पार्टी अध्यक्ष केपी शर्मा ओलीद्वारा प्रस्तुत राजनीतिक प्रस्ताव, उपाध्यक्ष विष्णुप्रसाद पौडेलद्वारा प्रस्तुत विधान संशोधन प्रस्ताव र महासचिव शंकर पोखरेलद्वारा प्रस्तुत संगठनात्मक प्रस्ताव सर्वसम्मत रुपमा पारित गर्दै अत्यन्त सफलतापूर्वक आज सम्पन्न भएको छ । ललितपुरको गोदावरीस्थित सनराइज हलमा भदौ २० गते पार्टी अध्यक्ष एवं सम्माननीय प्रधानमन्त्री केपी शर्मा ओलीले एक विशेष र भव्य समारोहबीच उद्घाटन गर्नुभएको विधान महाधिवेशनमा प्रस्तुत राजनीतिक प्रतिवेदन, विधान संशोधन सम्बन्धी प्रस्ताव, सांगठनिक प्रतिवेदनका साथै केन्द्रीय निकायका चारवटा प्रतिवेदनहरू सर्वसम्मतरूपमा पारित गरी सम्पन्न भएको छ । विधान महाधिवेशनमा पार्टीका अध्यक्ष केपी शर्मा ओलीले राजनीतिक प्रतिवेदन, उपाध्यक्ष विष्णुप्रसाद पौडेलले विधान संशोधन सम्बन्धी प्रस्ताव र महासचिव शंकर पोखरेलले सांगठनिक प्रतिवेदन प्रस्तुत गर्नुभएको थियो । त्यसैगरी केन्द्रीय सल्लाहकार परिषद्का अध्यक्ष अमृतकुमार बोहोरा, केन्द्रीय अनुशासन आयोगका अध्यक्ष केशव वडाल, केन्द्रीय लेखा आयोगका अध्यक्ष डा. पुष्प कँडेल र केन्द्रीय निर्वाचन आयोगका अध्यक्ष डा. विजय सुब्बाले आ–आफ्ना निकायका तर्फबाट प्रतिवेदन प्रस्तुत गर्नुभएको थियो । माथि उल्लेखित तीनवटा दस्तावेजहरू सातवटा प्रतिवेदनहरूमाथि छलफल गरी सुझाव प्रस्तुत गर्न दशवटा समूह निर्माण गरिएको थियो । ती समूहहरूमा खासगरी राजनीतिक प्रतिवेदन, विधान संशोधन प्रस्ताव र सांगठनिक प्रतिवेदनमाथि अत्यन्त सौहार्दपूर्ण वातावरणमा घनिभूत छलफल भएको थियो । छलफलपछि सबै समूहबाट टोली नेताहरूले सुझाव प्रस्तुत गर्नुभएको थियो । सुदूरपश्चिम समूहबाट पार्टीका प्रदेश कमिटी अध्यक्ष कृष्णप्रसाद जैसी, कर्णाली प्रदेश समूहबाट प्रदेश अध्यक्ष गुलावजंग शाह, लुम्बिनी प्रदेश समूहबाट प्रदेश अध्यक्ष राधाकृष्ण कँडेल, गण्डकी प्रदेश समूहबाट प्रदेशका का.बा. अध्यक्ष मीनप्रसाद गुरुङ, बाग्मती प्रदेश समूहबाट प्रदेश अध्यक्ष कैलाश ढुंगेल, मधेश प्रदेश समूहबाट प्रदेश अध्यक्ष चन्द्रश्वर मण्डल, कोशी प्रदेश समूहबाट प्रदेश अध्यक्ष घनश्याम खतिवडा, केन्द्रीय निकाय, विभाग र केन्द्रीय कार्यालय समूहबाट केन्द्रीय लेखा आयोगका सचिव शिव अधिकारी, सल्लाहकार तथा आयोजक समूहबाट केन्द्रीय सदस्य चुडामणि जंगली र उपत्यका, जनसंगठन, सम्पर्क कमिटी तथा प्रवास कमिटी समूहका तर्फबाट भक्त गुरुङले आआफ्ना समूहका तर्फबाट प्रतिवेदन प्रस्तुत गर्नुभएको थियो । समूहगत प्रस्तुतिपछि अध्यक्ष केपी शर्मा ओलीले राजनीतिक प्रतिवेदनमा उठेका जिज्ञासा, उपाध्यक्ष विष्णुप्रसाद पौडेलले विधान संशोधन सम्बन्धी प्रस्ताव र महासचिव शंकर पोखरेलले सांगठनिक प्रतिवेदनमाथिका सुझाव र जिज्ञासाका बारेमा जवाफ दिनुभएको थियो । प्रतिवेदनमाथि प्रतिनिधिहरूले राखेका जिज्ञासाको जवाफ दिँदै अध्यक्ष ओलीले जनताको बहुदलीय जनवाद देशलाई हरेक क्षेत्रमा बाटो देखाउने मार्गदर्शक सिद्धान्त भएको स्पष्ट गर्नुभयो । उहाँले माक्र्सवादलाई पार्टीले जबजका रूपमा कार्यान्वयन गर्न चाहेको र गरिरहेको बताउनुभयोे । महाधिवेशनमा प्रस्तुत प्रतिवेदनको संक्षिप्त चर्चा गर्दै टेडिसनल जार्गनहरुको प्रयोग गरेर होइन, जबज सिद्धान्त हो, मूल कानुन होइन, यो मार्गदर्शक सिद्धान्त हो, जबजको मार्गदर्शनमा समाजवादका आधार तयार गर्दै अगाडि बढ्दैछौं, यस्तै परिस्थिति, कार्यनीति, रणनीतिसहित स्पष्ट भिजन राखेर हामी अगाडि बढनेछौं । अध्यक्ष ओलीले पार्टी निर्माणको काम गर्दा विग्रेका मानिसहरूसँग एकता खोज्दै हिड्नु आवश्यक नरहेको भन्नुहुँदै पार्टीका सही नीति र विचारलाई जनतामा पुर्‍याएर पार्टीलाई निर्णायक राष्ट्रिय शक्ति बनाउन सकिने विश्वास व्यक्त गर्नुभयो ।  विधान संशोधनसम्बन्धी प्रस्तावका बारेमा सविस्तार प्रष्ट पार्दै उपाध्यक्ष विष्णुप्रसाद पौडेलले पार्टीको मार्गदर्शक सिद्धान्तका रुपमा रहेको जनताको बहुदलीय जनवादबाट एमाले ‘डिरेल’ भयो भनी भ्रम सिर्जना गर्न प्रायोजित प्रचार गरिएको भन्दै त्यो निन्दनीय भएको बताउनुभयो । उहाँले विधानको प्रस्तावनामा राखिएको नेपाली मौलिकता र विशेषतामा आधारित समाजवादका बारेमा स्पष्ट गर्दै नेपालले अन्य मुलुकका समाजवादको नक्कल नगर्ने बताउनुभयो ।उपाध्यक्ष पौडेलले पार्टी सही नीति, सक्षम तथा भरोसायोग्य नेतृत्वका साथ अगाडि बढिरहेको बताउँदै पार्टीका नीतिलाई राष्ट्रका नीतिमा अनुदित गर्न मिसन–२०८४ मा अध्यक्ष केपी शर्मा ओलीको नेतृत्वमा बहुमतको सरकार गठन गर्नु आवश्यक रहेको हुँदा सोही उत्साह र आत्मविश्वासका साथ फर्कन सहभागी प्रतिनिधिहरूलाई आग्रह गर्नुभयो ।    महासचिव शंकर पोखरेलले सांगठनिक प्रतिवेदनमाथि आएका सुझावका लागि धन्यवाद दिनुका साथै जिज्ञासाको जवाफ दिनुभएको थियो । सो क्रममा उहाँले जनताको बहुदलीय जनवादलाई अझ विकसित र समुन्नत बनाउँदै पार्टी अगाडि बढ्ने बताउनुभयो । जबजले दिशानिर्देश गरे बमोजिम पार्टी निर्माणमा लोकतान्त्रीकरणको अगुवाई पार्टी अध्यक्ष केपी शर्मा ओलीले गर्नुभएको महासचिव पोखरेलले स्पष्ट गर्नुभयो । महासचिव पोखरेलले पार्टी निर्माणको केन्द्रविन्दु मिसन २०८४ हुनुपर्ने र पार्टीलाई आगामी निर्वाचनमा एकल बहुमत दिलाई निर्णायक राष्ट्रिय शक्तिका रूपमा स्थापित गर्नुपर्ने अभिभारामा जोड दिनुभयो ।  उहाँले राजनीतिक प्रतिवेदन पारित भएपछि त्यसको आधारमा र प्राप्त सुझावका आधारमा अन्य प्रतिवेदनहरू परिमार्जन र परिस्कृत गरिने स्पष्ट गर्नुभयो । विधान महाधिवेशनले डा. विजय सुब्बा अध्यक्ष रहेको केन्द्रीय निर्वाचन आयोग सर्वसम्मत निर्वाचित गरेको छ । २५ सदस्यीय निर्वाचन आयोगमा सानुराज पोखरेल उपाध्यक्ष, कुन्साङ लामा सचिव र सदस्यहरुमा समिर नेपाल, टंकप्रसाद उपे्रती, चन्द्रलाल क्याप्छाकी मगर, कृष्णकुमारी गुरुङ, काशीचन्द्र बराल, डा. हरिप्रसाद भण्डारी, सुर्यबहादुर शाही, भूराज राई, भरत पोखरेल, हिराचन्द्र केसी, लोकबहादुर थापा, केशव आचार्य, दमन तामाङ, झविलाल पोखरेल, नर्मदा भण्डारी, विमला विक, अर्चना गहतराज, शर्मिला गुरुङ, नारायणी शर्मा, रचनाराज उपाध्याय, हेमकला गैरे, बिनादेवी शाह हुनुहुन्छ । महाधिवेशनले समसामयिक प्रस्ताव मस्यौदा समितिको तर्फबाट पार्टीका सचिव योगेश भट्टराईले प्रस्तुत गर्नुभएको विभिन्न राष्ट्रिय-अन्तर्राष्टिय महत्वका समसामयिक २९ बुँदे प्रस्ताव पारित गरेको छ, पारित प्रस्तावहरू यसप्रकार छन् :समसामयिक प्रस्तावहरूनिर्णायक राष्ट्रिय शक्ति निर्माण हाम्रो संकल्प, समृद्ध नेपाल सुखी नेपाली राष्ट्रिय गन्तव्यको मूल नारासहित सम्पन्न नेकपा (एमाले) दोस्रो विधान महाधिवेशन (२०–२२ भदौ २०८२ गोदावरी, ललितपुर)ले राष्ट्रियता, राजनीतिक स्थायित्व, सुशासन र विकास, आर्थिक, वातावरण एवं जनसरोकारका विभिन्न विषयमा समसामयिक प्रस्तावहरु माथि गम्भीर छलफल गरी पारित गरेको छ ।१.    यो महाधिवेशन राष्ट्रिय स्वाधीनता, लोकतन्त्र र सामाजिक आर्थिक रुपान्तरणको आन्दोलन र क्रान्तिमा सङ्लग्न हुने क्रममा आफ्नो अमूल्य जीवन अर्पण गर्नुहुने सम्पूर्ण शहीदहरुप्रति भावपूर्ण श्रद्धाञ्जली अर्पण गर्दै उहाँहरुको आदर्शलाई निरन्तर अनुशरण गरिरहने संकल्प गर्दछ ।२.\tयो महाधिवेशन पार्टीका संस्थापक महासचिव पुष्पलाल, जननेता मदन भण्डारी, प्रथम कम्युनिष्ट प्रधानमन्त्री मनमोहन अधिकारीलगायत आन्दोलनका अग्रज कमरेडहरुप्रति उच्च सम्मान व्यक्त गर्दै हार्दिक श्रद्धासुमन अर्पण गर्दछ ।३.\tदशौं महाधिवेशनयता दिवंगत हुनुभएका पार्टी उपाध्यक्ष एवं संविधानसभा अध्यक्ष सुवासचन्द्र नेम्वाङ, पूर्वस्थायी कमिटी सदस्य प्रदीप नेपाल, पोलिटब्युरो सदस्य बालकृष्ण ढुङ्गेल, लेखा आयोगका सदस्य खम्ब खत्री, केन्द्रीय सल्लाहकार परिषद् सदस्यहरु इन्दिरा चापागाईं, भोजराज ढुङ्गेल, रामबहादुर दानी, रामचन्द्र चापागाईं, धर्मनाथ यादव, महेश चौधरी, डा. ऋतुराज गड्तौला, देवी पोखरेल, बालकृष्ण भट्टराई, बालकृष्ण मैनाली, मोहन विश्वकर्मा, त्रिरत्न शाक्य, बैकुण्ठनाथ दहाल, गणेश पौडेल, राष्ट्रिय महाधिवेशन प्रतिनिधि परिषद् सदस्यहरु ऐना गिरी, चित्रबहादुर कार्की, रामचन्द्र थपलिया, कालीचन्द्र साह, पूर्व सांसदहरु विदुर सापकोटा र यज्ञराज न्यौपाने, पार्टीका अग्रज व्यक्तित्व छत्रबहादुर बोहरा, महिला कार्यकर्ता कमरेड विमला महत, लुम्बिनी प्रदेशसभा सदस्य तथा नेतृ सरिता पुन लगायत यसबीचमा दिवंगत हुनुहुने कमरेडहरुप्रति भावपूर्ण श्रद्धाञ्जली अर्पण गर्दछ ।४.\tयो विधान महाधिवेशन गत असार २४ गतेको अविरल वर्षा र बाढीले रसुवामा जनधनको ठूलो क्षति पु¥याएको छ । बाढी पहिरोले कैयौँ व्यक्तिको ज्यान गएको छ भने कतिपय व्यक्ति अझै पनि वेपत्ता छन् । बाढीले नेपाल र चीनलाई जोड्ने मितेरी पुल बगाउनुका साथै सुख्खा बन्दरगाहमा राखिएका दर्जनौँ गाडी, कन्टेनर र भौतिक संरचनामा क्षति पु¥याएको छ । यसबाहेक देशका विभिन्न भूभागमा प्राकृतिक विपत्तिले ठूलो क्षति पु¥याएको छ । यस विधान महाधिवेशन यस क्षतिप्रति गहिरो चिन्ता व्यक्त गर्दै पीडितहरूलाई राहत र ध्वस्त संरचनाहरूको पुनर्निर्माणका लागि सरकारको ध्यानाकर्षण गर्दछ । मितेरी पुल यथाशीघ्र निर्माणका लागि मित्र राष्ट्र चीनसँग आवश्यक समन्वय र कूटनीतिक पहलका लागि आह्वान गर्दछ ।५.\tयो विधान महाधिवेशन किसानहरूले धान खेतीमा आवश्यक पर्ने रासायनिक मल पर्याप्त मात्रामा पाउन नसकेको गुनासो प्रति गम्भीर रहेको छ । त्यसैगरी दुध उत्पादक किसानहरूलाई दुग्ध विकास संस्थान र निजी डेरीहरूले भुक्तान गर्नुपर्ने ३ अर्बभन्दा बढी बक्यौता अझै बाँकी रहेको र यसले किसानहरूलाई निकै मर्कामा पु¥याएको गुनासो प्रति पार्टी गम्भीर छ साथै उखु किसानहरुको सरोकारप्रति पनि पार्टी गम्भीर छ । नेपाली किसानहरूले भोग्नुपरेका यी लगायत यावत् समस्याहरूको तदारुकताकासाथ समाधान गर्न, नेपाली किसानहरूको जीवनस्तर माथि उठाउन र खाद्य सुरक्षा प्रत्याभूत गर्न सरकारसमक्ष आह्वान गर्दछ ।६.\tयो महाधिवेशन पार्टी अध्यक्ष तथा प्रधानमन्त्री केपी शर्मा ओलीले ‘साङ्घाई सहयोग संगठनको शिखर सम्मेलनको सहभागिता र मित्रराष्ट्र चीन भ्रमण (१४–१८ भदौ, २०८२) मा रहँदा चीनका राष्ट्रपति सी चिन् फिङसँग नेपाली भूमी लिपुलेकलाई भारतसँग व्यापारिक मार्गको रूपमा प्रयोग गर्ने भनी गरिएको सम्झौताप्रति असहमति जाहेर गर्दै उपलब्ध भएका प्रमाण, तथ्य, नक्साका आधारमा उक्त भूमी नेपालको भएको दाबी प्रस्तुत गर्दै राष्ट्रिय स्वाधीनतालाई अन्तर्राष्ट्रिय जगतमा प्रष्ट पारी मुलुकको राष्ट्रियता, सार्वभौमसत्ता र सीमाका बारेमा राख्नुभएको अडानले मुलुकको शिर उँचो बनाएको ठहर गर्दछ । साथै यसक्रममा रुसलगायत विभिन्न देशका सरकार तथा राष्ट्रप्रमुखहरुसँग भएको द्विपक्षीय भेट र त्यसक्रममा व्यक्त प्रतिबद्धताहरुले नेपालको प्रतिष्ठालाई थप उँचो बनाएको महसुस भएको छ । ७.\tनेपाली जनताको बलिदानपूर्ण संघर्षको जगमा नेकपा (एमाले)को मुख्य अगुवाइमा जारी भएको संविधान कार्यान्वयन, संघीय लोकतान्त्रिक गणतन्त्रको सुदृढीकरण, आर्थिक–सामाजिक रुपान्तरण, समृद्ध नेपाल सुखी नेपालीको राष्ट्रिय आकांक्षाको कार्यान्वयन, सामाजिक न्याय र राष्ट्रिय एकताको सवलीकरण, अन्तर्राष्ट्रिय समुदायमा नेपाल राष्ट्रको पहिचान र गौरवको प्रबर्धन, आमजनसमुदायमा क्रान्तिकारी आशावादको जागृति, बलियो र प्रभावकारी राज्यमार्फत् सुशासनको प्रत्याभूति, औद्योगिक तथा लगानीमैत्री वातावरणको सिर्जना, उद्यमशीलताको प्रवद्र्धनमार्फत् रोजगारी सिर्जनालगायतका क्षेत्रमा अनुभूत गर्ने परिणाम निकाल्न नेकपा (एमाले)को नेतृत्वमा बहुमतप्राप्त बलियो र स्थिर सरकार आजको राष्ट्रिय माग हो । यो अभिभाराको सफल कार्यान्वयनका लागि २०८४ को निर्वाचनमा नेकपा (एमाले)को विजय अनिवार्य छ । विगतका कमजोरीलाई सच्याउँदै, बाह्य चुनौतीलाई परास्त गर्दै आन्तरिक एकतालाई मजबुद बनाउँदै ‘मिसन – ०८४’ मा सार्थक परिणाम निकाल्न यो महाधिवेशन संकल्प गर्दछ । ८.\tनेपालको वामपन्थी एवं लोकतान्त्रिक आन्दोलनको मूल धार नेकपा (एमाले) हो । नेकपा (एमाले) एकता र एकीकरणको मुख्य बाहक हो । जनताको बहुदलीय जनवादको सैद्धान्तिक आलोकमा, सुदृढ संगठन र प्रभावशाली नेतृत्वको वरिपरि सिंगो वामपन्थी जनमत धु्रवीकृत हुनु आजको आवश्यकता हो । यही राष्ट्रिय कार्यभारलाई मनन गर्दै वामपन्थी विचारधारामा विश्वास गर्ने आम जनसमुदायलाई नेकपा (एमाले) मा गोलबन्द हुन यो विधान महाधिवेशन हार्दिक आह्वान गर्दछ । ९.\tयो महाधिवेशन नजिकिँदै गएका चाड पर्वहरु दशैं, तिहार, छठ, नेपाल सम्वत्लगायतमा हुनसक्ने महङ्गी र कालाबजारी नियन्त्रण गर्दै जनतालाई अति आवश्यक उपभोग्य वस्तुको सर्वसुलभ र सहज आपूर्तिका लागि सरकारको ध्यानाकर्षण गराउँदछ ।१०.\tयो महाधिवेशन पहाडबाट तराई, गाउँबाट सहर, सहरबाट विदेशतर्फ भइरहेको बसाइँसराइँप्रति गम्भीर चिन्ता व्यक्त गर्दछ । यसबाट भविष्यमा सामाजिक, आर्थिक तथा राजनीतिक असन्तुलन उत्पन्न हुनेछ । तसर्थ आन्तरिक र बाह्य बसाइसराइको समस्याको समाधान गर्न तीन तहकै सरकारले तत्काल सार्थक पहल लिन गम्भिर ध्यानाकर्षण गर्दछ । जनसंख्या बृद्धिको ऋणात्मक र लैङ्गिक असन्तुलनले ल्याउने नकारात्मक परिणामप्रति बेलैमा सचेत भएर उपयुक्त नीति तर्जुमा गर्न पनि सरकारको ध्यानाकर्षण गर्दछ । साथै, ग्रामीण भेगमा बाँदर, बँदेल, जंगली हाती, चितुवा, बाघ लगायतका वन्यजन्तुको आक्रमणबाट भइरहेको मानवीय तथा जैविक क्षतिको रोकथामका लागि उचित प्रबन्ध गर्न नेपाल सरकारको गम्भीर ध्यानाकर्षण गर्दछौं । ११.\tयही २०८२ कात्तिक १७ गते रुपन्देही निर्वाचन क्षेत्र नं. ३ मा प्रतिनिधिसभा र मनाङ प्रदेश ख मा प्रदेशसभा सदस्यको लागि उपनिर्वाचन हुँदैछ । उक्त दुवै स्थानमा हाम्रो पार्टीको विजयलाई सुनिश्चित गर्न यो विधान महाधिवेशन दृढसंकल्प गर्दछ । साथै, निर्वाचन परिचालनमा उत्साहका साथ जुट्न सम्बन्धित क्षेत्रको पार्टी पंक्तिलाई हार्दिक आह्वान गर्दछ ।१२.\tनेपाल प्रकृति संरक्षण र जलवायु सन्तुलनमा विशिष्ट योगदान तथा न्युनकार्बन उत्सर्जन गरेर पनि विश्वमा सबैभन्दा बढी जलवायु जोखिममा परेको मुलुक हो । तीन वर्ष अगाडि मेलम्चीमा आएको बाढी, गतवर्ष सगरमाथा क्षेत्रको थामे र हुम्लामा भएको हिमताल विस्फोटन एवं काठमाडौं उपत्यका वरिपरी आएको मुसलधारे वर्षा र त्यसले पु¥याएको धनजनको क्षति तथा यस वर्ष मात्र हुम्ला र रसुवा क्षेत्रमा आएको हिमताल विष्फोटन तथा बाढी पहिरो र तराई तथा मधेश क्षेत्रमा परेको खडेरीले पारेको अकल्पनीय र अपुरणीय छन् । त्यसमा पनि आर्थिक अवस्था कमजोर भएका बालबालिका, महिला, जेष्ठ नागरिक तथा अपाङ्ग समुदायहरु जलवायु परिवर्तनको कारण बढी मारमा परेका छन् । जलवायु परिवर्तन हुनमा विकसित राष्ट्रको भूमिका बढी भएको तथ्य विज्ञानले प्रमाणित गरिसेको छ । तसर्थ जलवायु परिवर्तनको समस्या समाधान गर्न पनि विकसित राष्ट्रहरुले बढी जिम्मेवारी लिनुपर्ने हुन्छ । जलवायु वित्त, जलवायु प्रविधि र क्षमता विकास लगायतका विषयमा अन्तर्राष्ट्रिय मञ्चहरुमा नेपालले अझ प्रभावकारी भूमिका निर्वाह गर्नु पर्दछ । नेपाल सरकारले २०८२ साल जेठ २ देखि ४ गतेसम्म काठमाडौंमा सगरमाथा संवाद सफलतापूर्वक आयोजना गरी नेपालको जलवायु परिवर्तनको एजेन्डालाई अन्तराष्ट्रियकरण गर्न सफल भएकोमा पार्टी सम्माननीय प्रधानमन्त्रीज्यूलाई विशेष धन्यवाद दिन चाहन्छ । १३.\tनेकपा (एमाले) र नेपाली कांग्रेसबीच सम्पन्न ७ बुँदे सहमतिको आधारमा पार्टी अध्यक्ष एवं सम्माननीय प्रधानमन्त्री केपी शर्मा ओलीको नेतृत्वमा बनेको वर्तमान सरकारले चौध महिना पुरा भएको छ । दुई प्रमुख दलको सहकार्यसँगै राजनीतिक स्थायित्वको आधार निर्माण भएको छ । बराथिलएको र ओरालो लागेको अर्थतन्त्रलाई सकारात्मक पहलमार्फत लयमा फर्काइएको छ । सडक, सिँचाई, सुरुङ्ग मार्गलागायतका ठूला पूर्वाधार निर्माणको काममा गति पैदा भएको छ । आन्तरिक तथा बाह्य लगानीका लागि कानूनी तथा संरचनागत सुधार गरिएको छ । लामो समयदेखि संघीय संसदमा अड्किएका विधेयकहरुलाई पारित गरी विधायिकी काममा तीब्रता दिइएको छ । यसबीचमा प्रधानमन्त्रीको तहबाट भएका वैदेशिक भ्रमणका क्रममा (चीन, संयुक्त राष्ट्रसंघ, स्पेन, थाइल्याण्ड, तुर्केमिनास्तान) दुईपक्षीय तथा बहुपक्षीय मञ्चमा प्रधानमन्त्रीको संबोधनले विश्वमा नेपाल देखिने र सुनिने भएको छ । सहकारीलगायत वित्तीय क्षेत्रमा बचतकर्ताहरुको सुरक्षा र आर्थिक अपचलन गर्नेहरु माथि छानविन तथा कानूनी कारबाहीको प्रक्रिया अघि बढाइएको छ । सुशासन प्रबद्र्धनमा जोड दिइएको छ । भूमिसम्बन्धी ऐनको संशोधनमार्फत् दशौं लाखको संख्यामा रहेका भूमिहीन, सुकुम्बासी तथा अव्यवस्थित बसोबासीहरुको समस्या समाधानको पहल सुरु भएको छ । श्रमिकहरुको न्यूनतम ज्यालामा बृद्धि गरिएको छ । प्रतिगामी तथा प्रतिक्रियावादी तत्वहरुको संविधान र व्यवस्थाविरोधी हर्कतहरुलाई निस्तेज गरी लोकतान्त्रिक गणतन्त्रको सुदृढीकरणमा जोड दिइएको छ । समग्रतामा गएको १४ महिनामा प्रधानमन्त्री केपी शर्मा ओलीको नेतृत्वमा सरकारले गरेका सकारात्मक कार्यहरुप्रति हाम्रो पार्टी गर्ब गर्दछ । आर्थिक सुधार, विकास निर्माणमा तीब्रता, जनगुनासोको सम्बोधन, भ्रष्टाचार नियन्त्रण, सुशासन प्रबद्र्धन तथा लोकतान्त्रिक गणतन्त्रको सुदृढीकरण, गौतम बुद्ध भैरहवा र पोखरा अन्तर्राष्ट्रिय विमानस्थलबाट अन्तर्राष्ट्रिय उडान सुचारु गर्न, अझ प्रभावकारी कदम चाल्न यो महाधिवेशन नेपाल सरकारको ध्यानाकर्षण गर्दछ । प्रतिस्पर्धा, सहकार्य र सहअस्तित्वमा आधारित राष्ट्रिय शक्ति निर्माणको सन्दर्भमा ७ बुँदे सहमतीले दुई पार्टीबीचको सहकार्यको सान्दर्भिकतालाई पुष्टि गरेको छ । हाम्रो पार्टी उक्त सहमतिअनुसार अघि बढ्न प्रतिबद्ध छ । १४.\tभूमि उपयोगको स्थिर नीतिको अभाव, कृषिको यान्त्रिकीकरण तथा व्यवसायीकरणको अभाव, समयमै गुणस्तरीय मल तथा बिउ प्राप्त नहुनु, सिँचाईको पर्याप्तता नहुनु, वास्तविक किसानलाई कृषि उपजको उचित मूल्य प्राप्त नहुनु, कृषि व्यापारमा बिचौलियाहरु हाबी हुनुजस्ता समस्याले कृषिको उत्पादकत्व बढ्नसकेको छैन । कृषि क्षेत्रका उपरोक्त समस्याको दीर्घकालीन समाधान गर्दै सुनकोसी मरिन, भेरी बबई, बागमती–कमला, गण्डक, महाकाली, कोशी, तमोर–चिसाङ् जस्ता सिँचाई आयोजनाको निर्माण कार्य सम्पन्न गरी तराई÷मधेशमा बाह्रै महिना सिँचाई पु¥याउन यो विधान महाधिवेशन नेपाल सरकारसमक्ष माग गर्दछ । साथै चुरे संरक्षणको प्रभावकारी योजनामार्फत् तराई–मधेसको ईकोसिस्टमको रक्षा गर्न समेत सरकारको ध्यानाकर्षण गर्दछ । दुग्ध तथा उखु किसानहरुको बक्यौता तत्काल चुक्ता गर्न माग गर्दछ । १५.\tहाम्रो पार्टी आमनेपाली जनसमुदायलाई र विषेशगरी नेकपा (एमाले)का पार्टी सदस्यहरुलाई श्रम र उत्पादनको कार्यमा जोडिँदै स्वरोजगार र व्यावसायिक बन्ने अभियानमा सक्रियतापूर्वक भाग लिन हार्दिक आह्वान गर्दछ । साथै, हाम्रै पार्टीको नेतृत्वमा सुरु गरिएको योगदानमा आधारित सामाजिक सुरक्षा कोषमा आबद्ध हुन पार्टीको सम्पूर्ण पंक्ति तथा आम जनसमुदायलाई हार्दिक आह्वान गर्दछ । १६.\tसंघीयता कार्यान्वयनसँग प्रत्यक्ष जोडिएका विद्यालय शिक्षा ऐन, संघीय निजामती सेवा ऐन, नेपाल प्रहरी तथा सशस्त्र प्रहरीसम्बन्धी ऐन समयमै निर्माण हुन नसक्दा सेवा प्रवाह र शासकीय क्षेत्रमा थुप्रै जटिलता उत्पन्न भएका छन् । तसर्थ हामी संघीय संसदमा रहेका उपरोक्त विधेयकहरुलाई यथाशीघ्र पारित गर्न सम्बद्ध सबै दल र सांसदहरुको गम्भिर ध्यानाकर्षण गर्दछौं ।१७.\tवर्तमान सरकार गठनपूर्व नेकपा (एमाले) र नेपाली कांग्रेस बीचमा हस्ताक्षर भएको ७ बुँदे सहमतिमा वर्तमान संविधानको सबल र दुर्बल पक्षको समीक्षा गरी राजनीतिक स्थायित्वका लागि संविधानमा आवश्यक संशोधन गर्ने र तदनुकूलका कानुन निर्माण गर्ने विषय उल्लेख गरिएको छ । त्यसयता संविधान संशोधनका सन्दर्भमा राष्ट्रिय बहस चलिरहेको छ । तसर्थ हाम्रो पार्टी उपरोक्त प्रतिवबद्धताअनुरुप संविधानको समीक्षा र संशोधनका कामहरु तत्काल थालनी गर्न नेपाल सरकारको ध्यानाकर्षण गर्दछ । साथै, यस काममा सकारात्मक सहयोगका लागि सबै राजनीतिक दल तथा आम जनसमुदायलाई हार्दिक आह्वान गर्दछ ।१८.\tसदियौंदेखि चल्दै आएका अन्धविश्वास तथा रुढिवादी परम्परा र चिन्तनका कारण अहिले पनि दलित तथा महिला समुदायले यदाकादा विभेद र उत्पीडनको सिकार हुनुपरेको छ । हालै अछाम पञ्चदेवल बिनायक नगरपालिकाको छाउगोठ भत्किदा बबिता भण्डारी र उनको नाबालक छोरीको अकालमा मृत्यु र केही समय अगाडि कञ्चनपुरको छाउगोठमा बसेकी महिलाको सर्पको टोकाइबाट मृत्युले हामी सबैलाई स्तब्ध बनाएको छ । हाम्रो पार्टी सबै प्रकारका सामाजिक, साँस्कृतिक तथा लैङ्गिक विभेद र उत्पीडनलाई अन्त्य गरी सामाजिक न्यायमा आधारित समतामूलक समाज निर्माण गर्न प्रतिबद्ध छ । हामी आवश्यक जनचेतना तथा कानुनको कार्यान्वयनमार्फत सामाजिक तथा लंङ्गिक विभेद र उत्पीडनलाई अन्त्य गर्न सरकारी तथा गैरसरकारी निकायको सक्रियताका लागि अपिल गर्दछौं । १९.\tजनसांख्यिक संरचनाअनुरुप युवा, महिला, श्रमिक, जनजाति, मधेसी, मुस्लिम, थारु, अल्पसंख्यक, पिछडिएको क्षेत्र, अपाङ्गता भएका समुदाय, लैंगिक तथा यौनिक अल्पसंख्यक लगायतको बीचमा व्यापक रुपमा पार्टी सदस्य विस्तारमा ध्यान दिन यो महाधिवेशन पार्टीपंक्तिलाई आह्वान गर्दछ । २०.\tयो महाधिवेशन जातपात र छुवाछूत व्यवस्थाको याथाशीघ्र अन्त्यका लागि ठोस कार्ययोजनासहित “छुवाछुत फालौं, समाज बदलौ” भन्ने नाराकासाथ समाजमा रहेको जातीय विभेद र छुवाछूतलाई अन्त्य गर्न र दलित समुदायको प्रतिनिधित्व  बृद्धि, स्रोत साधनमा पहुँच, सम्मान र सचेतनताका क्षेत्रमा ठोस पहल गर्न यो दोस्रो विधान महाधिवेशन देशव्यापी जागरण अभियान सञ्चालन गर्ने दृढ संकल्प गर्दछ ।  २१.\tहालै मित्रराष्ट्र भारत र चीनले लिपुलेक पासमार्फत् दुई देशले व्यापार गर्ने भन्ने सहमतिप्रति हाम्रो पार्टी गम्भीर असहमति व्यक्त गर्दछ । दुवै मित्रराष्ट्रहरुलाई उक्त सहमतिबाट पछि हट्न अपिल गर्दछ । उच्च कुटनीतिक पहलकदमीमार्फत् उक्त समस्या समाधान गरी काली नदी पूर्व नेपालको हक स्थापित गर्न नेपाल सरकारलाई माग गर्दछौं । अतिक्रमित भूमिसँगै जोडिएका छाँगरु र तिंकरका जनतालाई राष्ट्रिय मुलधारमा जोड्न सडक, यातायात, शिक्षा, स्वास्थ्य लगायत पूर्वाधार निर्माण, खाद्य व्यवस्था, रोजगारीलगायत जनजीविकाका सवालहरुलाई योजनाबद्ध रुपले कार्यान्वयन गर्न नेपाल सरकारसमक्ष माग गर्दछ । २२.\tप्रवासमा रहेका नेपालीहरुको हक, अधिकार र सम्मानका लागि हाम्रो पार्टी निरन्तर प्रयत्नशील छ । गैरआवासीय नेपाली संघ, प्रवासी नेपाली मञ्चलगायतका संघ÷संगठनहरुले उठाउँदै आएका मागप्रति हाम्रो पार्टीको ऐक्यबद्धता रहेको छ । यसैक्रममा प्रवासी नेपालीहरुको हक, अधिकार, पुँजी, प्रविधि र सीपको हस्तान्तरण, देशभित्र लगानी, नेपाली पहिचानको निरन्तरता, मतदानसम्बन्धी व्यवस्था लगायतका विषयलाई समेटेर गैरआवासी नेपालीसम्बन्धी कानुन निर्माण गर्न यो महाधिवेशन नेपाल सरकारसमक्ष माग गर्दछ । विभिन्न मुलुकमा रहेका कुटनीतिक नियोगहरुलाई प्रवासी नेपालीहरुको समस्या समाधानका लागि अधिकतम् पहल गर्न ध्यानाकर्षण गर्दछ ।२३.\t२०८२ कात्तिक १७ गते जाजरकोट केन्द्रबिन्दू भएर गएको भूकम्पले जाजरकोट, रुकुमपश्चिम लगायतका जिल्लामा निकै ठूलो जनधनको क्षति गरेको थियो । तत्कालै नेकपा (एमाले)का तर्फबाट एक हजार स्वयंसेवक परिचालन गरी पीडितहरुको उद्धार, राहत र अस्थायी आवास बनाउने काम गरिएको थियो । नेकपा (एमाले) अध्यक्षको नेतृत्वमा सरकार बनेपछि भूकम्प पीडितहरुलाई राहत दिन लाभग्राहीहरुको पहिचानका लागि म्म्ब् गर्ने तथा कानुन बनाई पुनर्मिाणको काम अघि बढाउन थालिएको छ । यो विधान महाधिवेशन पुननिर्माणको काम तत्काल सम्पन्न गर्न नेपाल सरकारसमक्ष माग गर्दछ । २४.\tहाम्रो पार्टी प्रेस तथा अभिव्यक्ति स्वतन्त्रताप्रति पूर्ण प्रतिबद्ध छ । प्रविधिको विकास र निरन्तरको अन्वेषण सँगै सूचनाका साधन र माध्यमहरुमा व्यापक विविधता देखापरेका छन् । सूचना क्रान्तिले ल्याइएको परिवर्तनलाई नेपाली समाजको रुपान्तरण, समृद्धि र राष्ट्रिय एकताको हितमा उपयोग गर्नुपर्दछ । पछिल्ला दिनमा सामाजिक सञ्जाल तथा सूचनाका माध्यमको भद्दा प्रयोगबाट उत्पन्न नकरात्मकतावादको प्रभावप्रति हामी चिन्तित छौं । यसक्रममा सम्मानित सर्वोच्च अदालतले दिएका निर्देशन समेतलाई ध्यान दिँदै सामाजिक सञ्जाल, साईबर सुरक्षा, एआईको प्रयोग, विद्युती कारोबार तथा ड्रोनको सञ्चालन र उपयोगका सम्बन्धमा कानुन निर्माण गर्न नेपाल सरकारसँग माग गर्दछौं । २५.\tदक्षिण एशियामा शान्ति, विकास र आर्थिक समृद्धिको निम्ति एकआपसमा सद्भाव, सहयोग र सहकार्यका लागि सार्क र विमस्टेकजस्ता उपक्षेत्रीय संस्थाहरुको क्रियाशीलता आवश्यक छ । तसर्थ, दक्षिण एसियामा लामो समयदेखि परम्परागत वैमनस्यता र द्वन्द्वलाई अन्त्य गर्न भारत र पाकिस्तानलाई यो महाधिवेशन हार्दिक आह्वान गर्दछ । साथै, २०८२ वैशाख १९ गते भारतको पहलगाममा भएको आतंकवादी हमलाको हाम्रो पार्टी निन्दा तथा भत्र्सना गर्दछ । साथै उक्त आक्रमणमा जीवन गुमाउने नेपाली युवा सुदीप न्यौपाने लगायतप्रति भावपूर्ण श्रद्धाञ्जलि अर्पण गर्दछ । २६. \tफेब्रुअरी २०२२ बाट सुरु भएको रुस र युक्रेन बीचको युद्ध मानवताका लागि गम्भीर विषय भएको छ । यो युद्धमा हालसम्म दसौं हजारौंको संख्यामा मानिसहरुको ज्यान गएको छ । रुस–युक्रेन युद्धका कारण सिर्जित धु्रवीकरणले विश्व व्यवस्थामा नै खतरा उत्पन्न भएको छ । हामी कुनै पनि समस्याको समाधान युद्धबाट होइन वार्ताबाट हुन्छ भन्ने मान्यता राख्दछौं । तसर्थ संयुक्त राष्ट्रसंघको बडापत्र, अन्तर्राष्ट्रिय कानूनहरुको पालना गर्दै सम्बद्ध पक्षहरुका बीचमा वार्ताका माध्यमबाट समस्या समाधान गर्नका लागि यो महाधिवेशन जोडदार माग गर्दछ ।२७.\tइजरायल–प्यालेस्टाइनबीच दुई वर्ष अगाडिदेखि चर्किएको द्वन्द्वले साठी हजारभन्दा बढीको ज्यान लिएको छ भने लाखौं घाइते र विस्थापित भएका छन् । खाद्य, आवास, औषधि लगायतको संकट उत्पन्न भएको छ । महिला, बालबालिका, ज्येष्ठ नागरिक, घाइतेहरुको जीवन झन् कष्टकर बनेको छ । समग्रतामा मानवीय संकट उत्पन्न भएको छ । हाम्रो पार्टी सबैखाले आतंकवादी हमलाको निन्दा तथा भत्र्सना गर्दछ । युद्ध अन्त्यका लागि संयुक्त राष्ट्रसंघले पटकपटक पास गरेका ‘दुई राज्य समाधान’को संकल्पहरुलाई आधार मानेर शान्तिपूर्ण वार्ताका माध्यमबाट ईजरायली–प्यालेस्टाइन समस्याको समाधान गर्न हार्दिक अपिल गर्दछ । साथै, ७ अक्टोबर, २०२३ देखि हमासद्वारा अपहरित निर्दोष नेपाली युवा विपीन जोशीलाई तुरुन्त रिहा गर्न अन्तर्राष्ट्रिय समुदायसँग जोडदार माग गर्दछ । यसका लागि प्रभावकारी कुटनीतिक पहल गर्न नेपाल सरकारसँग जोडदार माग गर्दछ । २८.\tहालै चीनमा सम्पन्न सांघाई सहयोग संगठनकवाे २५औं शिखर सम्मेलनमा आदरणीय पार्टी अध्यक्ष एवम् सम्माननीय प्रधानमन्त्री केपी शर्मा ओलीले प्रस्तुत गर्नुभएको, संयुक्त राष्ट्रसंघको बडापत्र, अन्तर्राष्ट्रिय कानून, विश्व शान्तिको मान्यता, असंलग्नता, पञ्चशीलका सिद्धान्तसँगै, बहुध्रवीय र बहुपक्षीयताको विचारले अन्तर्राष्ट्रिय जगतमा नेपाल विगतभन्दा प्रभावकारी ढंगले सुनिन र देखिने राष्ट्र बन्नपुगेको छ । पार्टी अध्यक्षले अघि सार्दै आउनुभएको ‘सबैसँग मित्रता, छैन कसैसँग शत्रुता’ भन्ने नीतिले नेपालको परराष्ट्र सम्बन्धलाई भविष्यमा सार्थक दिशानिर्देश गर्नेछ । हामी यसप्रति गर्वबोध गदछौं ।२९.\tयस महाधिवेशनलाई भव्यरुपमा सफल पार्न पु¥याउनुभएको योगदानका लागि नेकपा  (एमाले) ललितपुर जिल्ला कमिटी र मातहत कमिटीहरु, जिल्लाका जनप्रतिनिधिहरु, गोदावरी नगरपालिका, स्थानीय बासिन्दा, जनजसंगठनहरु, सुरक्षाकर्मी, सञ्चारकर्मी, कलाकर्मी, प्राविधिक मित्रहरु, भान्सा र आवासमा सहयोग पु¥याउने साथीहरु, सवारी चालकहरु सबैलाई धन्यवाद ज्ञापन गर्दछ । महाधिवेशनको सुव्यवस्थाका लागि अहोरात्र खट्ने स्वयंसेवकहरुको उच्च प्रशंसा गर्दछ ।",
      "link": "https://gorkhapatraonline.com/news/171015",
      "image": "https://gorkhapatraonline.com/storage/media/301793/conversions/UML--original-thumb.jpg"
    },
    {
      "slug": "171014",
      "title": "दुई दलीय सहमतिबमोजिम संविधान संशोधन र निर्वाचन प्रणालीमा सुधार गर्छौंः प्रधानमन्त्री ओली",
      "timestamp": 1757203200000,
      "source": "gp",
      "content": "नेपाल कम्युनिस्ट पार्टी (एमाले)का अध्यक्ष एवं प्रधानमन्त्री केपी शर्मा ओलीले दुई दलीय सहमतिबमोजिम संविधान संशोधन र निर्वाचन प्रणालीमा सुधार गरिने बताउनुभएको छ।",
      "longContent": "ललितपुर, भदौ २२ गते।  नेपाल कम्युनिस्ट पार्टी (एमाले)का अध्यक्ष एवं प्रधानमन्त्री केपी शर्मा ओलीले दुई दलीय सहमतिबमोजिम संविधान संशोधन र निर्वाचन प्रणालीमा सुधार गरिने बताउनुभएको छ। ललितपुरको गोदावरीस्थित सनराइज सम्मेलन केन्द्रमा शुक्रबारदेखि जारी एमालेको दोस्रो विधान महाधिवेशनको अन्तिम दिन आज राजनीतिक प्रतिवेदनमाथिको समूहगत छलफलबाट आएको प्रश्न र जिज्ञासाको जवाफ दिनुहुँदै उहाँले वर्तमान सरकार सात बुँदे सहमतिको जगमा बनेकाले तिनलाई क्रमशः कार्यान्वयन गर्दै जाने बताउनुभयो।  “सुशासनको प्रत्याभूति, निर्वाचन प्रणाली सुधार गर्दै अगाडि बढ्नुपर्ने छ।  अनेक प्रकारका बखेडा निकाल्नेभन्दा निष्कर्षमा पु¥याउने गरी काम हुन्छ।  समानताको आधारमा राष्ट्रिय एकता, सुशासन र विकासको काम हुन्छ”, प्रधानमन्त्री ओलीले भन्नुभयो। उहाँले धेरै कुरा राजनीतिक प्रस्तावमा सविस्तार उल्लेख गरिएको भन्दै परिपक्वताका साथ काम गरिने स्पष्ट पार्नुभयो।  “प्राप्त सुझावलाई ध्यान दिएर काम गर्नेछौँ।   वर्तमान संविधान निकै मिहेनत गरेर हामीले जारी गरेका हौँ।  ३१ वटा मौलिक हकका लागि हामीले पैरवी गरेका हौँ।  जनताको बहुदलीय जनवादका आधारमा संविधान बनेको हो।  बाटो बनाउने बेलामा विरोध हुन्छ, बाटो बनिसकेपछि त्यो बाटोमा हिड्दिनँ भनेर कसैले भन्दैन, हामी देश, जनता र विकासको बाटोमा अगाडि बढिरहेका छौँ”, प्रधानमन्त्री ओलीले भन्नुभयो। राजनीतिक प्रतिवेदनमाथि प्राप्त प्रश्न एवं सुझावबारे धारणा राख्दै उहाँले एमालेमा हिजोको जस्तो परिस्थिति नरहेको र एमाले जवाफदेहिताको केन्द्र तथा प्रतिस्पर्धाको राजनीतिमा रहेको बताउनुभयो।  “अहिले वामएकताको नारा दिइरहेका छन्।  हिजो हामीलाई सिध्याउन भनेर हिँडेका हैन रु पार्टी खिइँदै गएर दुई चार जनामा सीमित भएकाहरूलाई फेरि एकताको नारा लगाइरहेका छन्।  हामीले फर्मालिन हाल्न किन जानु”, उहाँले भन्नुभयो। एमालेसँग गौरवपूर्ण इतिहास, भरलाग्दो वर्तमान र आशालाग्दो भविष्य रहेको उल्लेख गर्दै अध्यक्ष ओलीले पार्टीविरुद्ध ‘पपुलिष्ट’ राजनीति गर्नेविरुद्ध किन बोल्न र लेख्न नसकेको भन्दै नेता तथा कार्यकर्तालाई प्रश्न गर्नुभयो।  उहाँले प्रदेश तथा स्थानीय तहको नेतृत्वमा रहेका पार्टी नेताहरूलाई इमान्दारिताका साथ काम गर्न निर्देशन दिनुभयो। अध्यक्ष ओलीले भन्नुभयो,“प्रदेश र स्थानीय तहमा रहेका हाम्रा साथीहरूले कुनै खोट नआउने गरी काम गर्नुपर्छ।  हामी एउटा महान् उद्देश्यमा छौँ, त्यसैले यसमा दृढ भएर काम गरौँ। ” उहाँले वितरणमुखी बजेटले देशको विकास नहुने भएकाले सबै क्षेत्रको विकासका लागि समुचित बजेट व्यवस्थापन गरिनुपर्नेमा जोड दिनुभयो।  प्रधानमन्त्री ओलीले चुरे दोहनका कारण वातावरणमा समस्या भएको भन्दै चुरे संरक्षणका लागि ठोस् राजनीतिक कदम आवश्यक रहेकाले यसका लागि नीति र कार्यक्रम बनाएर छुट्टै प्रबन्ध गरिने धारणा राख्नुभयो।  उहाँले जनसरोकारका विषयमा महिलामाथि भइरहेका ज्यादति, युवाका चासो, किसानका माग, विद्यार्थीका आवश्यकताका विषयमा एमालेले अभियान चलाउनुपर्नेमा जोड दिनुभयो।  प्रधानमन्त्री ओलीले सूचना प्रविधिको जमाना भएकाले त्यसको उपयोग गर्दै आम्दानी गरेर समृद्धि हासिल गर्न लाग्नुपर्ने बताउनुभयो।  “मानिसको मस्तिष्क अहिले उत्पादनको साधन भएको छ।  प्रविधिसँगको पहुँच भएको व्यक्तिले विश्वस्तरमा व्यापार र उद्यम गर्नसक्छ।  आज शारीरिक श्रमभन्दा मानसिक श्रम बलियो भएको छ, छोराछोरी पढाइदियो मात्रै भने पनि आज परिवार सम्पन्न हुन्छ।  त्यसले समयलाई चिनेर काम गर्न आवश्यक छ”, उहाँले भन्नुभयो। प्रधानमन्त्री ओलीले विकासका लागि स्थायित्व र स्थिर सरकार आवश्यक रहेको बताउनुभयो।  “एमालेले दश वर्ष शासन गर्न पायो भने देशमा धेरै विकास हुन्छ।  हामीकहाँ १० महिना पनि सरकार टिक्दैन, १० महिनामा त जग हालेको घर पनि पूरा भएको हुँदैन।  अहिले भने मैले नै धेरै समय सरकार टिकाएको हो।  त्यसैले जनसरोकारका पक्षमा काम गरौँ एमालेलाई कसैले बिर्सिंदैन”, उहाँले भन्नुभयो। जनसङ्गठनहरू जाग्दो र आशलाग्दो हुनुपर्ने भन्दै अध्यक्ष ओलीले एमालेले आफ्नो शक्तिलाई पनि चिन्नुपर्ने बताउनुभयो।  उहाँले एमालेको सदस्यता च्यातेर देखाउनेलाई फेरि सदस्यता दिनुपर्दैन भन्दै ‘बलत्कार गर्नु र एक थप्पड हान्नु उस्तै’ भन्नेका पछाडि दौडिनुभन्दा जनताको आवश्यकतामा ध्यान दिएर लाग्नुपर्ने धारणा राख्नुभयो।  प्रधानमन्त्री ओलीले देशभित्र आर्थिक जागरण ल्याउन प्रवासी नेपालीलाई पनि ध्यान दिन अनुरोध गर्नुभयो।  रासस",
      "link": "https://gorkhapatraonline.com/news/171014",
      "image": "https://gorkhapatraonline.com/storage/media/301786/conversions/kp-sharma-oli-original-thumb.jpg"
    },
    {
      "slug": "171013",
      "title": "एमाले विधान महाधिवेशनमा प्रस्तुत प्रतिवेदन सर्वसम्मत पारित",
      "timestamp": 1757203200000,
      "source": "gp",
      "content": "नेकपा (एमाले) को दोस्रो विधान महाधिवेशनमा प्रस्तुत सबै प्रतिवेदन पारित भएका छन् ।",
      "longContent": "काठमाडौँ, भदौ २२ गते ।  नेकपा (एमाले) को दोस्रो विधान महाधिवेशनमा प्रस्तुत सबै प्रतिवेदन पारित भएका छन् ।एमाले प्रचार तथा प्रकाशन विभाग प्रमुख राजेन्द्रप्रसाद गौतमले प्रधानमन्त्री एवम् अध्यक्ष केपी शर्मा ओलीले प्रस्तुत गर्नुभएको राजनीतिक प्रतिवेदन, उपप्रधान एवम् अर्थमन्त्री तथा पार्टी उपाध्यक्ष विष्णु पौडेलले प्रस्तुत गर्नुभएको विधान संशोधन सम्बन्धी प्रतिवेदन र महासचिव शंकर पोखरेलले प्रस्तुत गर्नुभएको सङ्गठनात्मक प्रतिवेदन सर्वसम्मतले पारित भएको जानकारी दिनुभयो ।यसैगरी, केन्द्रीय सल्लाहकार परिषद्का अध्यक्ष अमृतकुमार बोहरा, केन्द्रीय अनुशासन आयोगका अध्यक्ष केशव बडाल, केन्द्रीय लेखा आयोगका अध्यक्ष डा. पुष्प कँडेल र केन्द्रीय निर्वाचन आयोगका अध्यक्ष डा. विजय सुब्बाले प्रस्तुत गर्नुभएको प्रतिवेदन पारित भएको उहाँको भनाइ छ ।उहाँले भन्नुभयो, “विधान महाधिवेशनमा प्रस्तुत प्रतिवेदनहरु सर्वसम्मतिले पारित भएकोसार्वजनिक गर्न चाहन्छु । कोही हुनुहुन्छ यसमा विमति राख्ने भनेर अध्यक्षले पटक पटक आग्रह गर्दा सबैले यसलाई गडगडाहट तालीका साथ सर्वसम्मतिले पारित भएको छ ।” ललितपुरको गोदावरीस्थित सनराइज हलमा भदौं २० गतेदेखि सुरु भएको एमाले विधान महाधिवेशन आइतबार सम्पन्न भएको छ ।विधान महाधिवेशनमा प्रस्तुत प्रतिवेदनमाथि दश वटा समूहमा समूहगत छलफल भएको थियो । उक्त समूहले प्रस्तुत प्रतिवेदनमाथि सुझाव दिएको थियो ।",
      "link": "https://gorkhapatraonline.com/news/171013",
      "image": "https://gorkhapatraonline.com/storage/media/301788/conversions/UML-bidha-mahadivasen-original-thumb.jpg"
    },
    {
      "slug": "171008",
      "title": "अकबरे खुर्सानीमा रोग–किराको प्रकोप",
      "timestamp": 1757203200000,
      "source": "gp",
      "content": "ओखलढुङ्गामा अकबरे खुर्सानीमा रोग–किराको महामारी फैलिँदा किसान चिन्तित भएका छन् । विशेषगरी मोलुङ गाउँपालिका र सिद्धिचरण नगरपालिकाका किसानले व्यावसायिक तरिकाले लगाएको अकबरे खुर्सानीमा ‘एन्थ्राक्नोज’ रोग र फल कुहाउने किराको संक्रमण देखिएको हो ।",
      "longContent": "शेरबहादुुर राईओखलढुङ्गा, भदौ २२ गते । ओखलढुङ्गामा अकबरे खुर्सानीमा रोग–किराको महामारी फैलिँदा किसान चिन्तित भएका छन् । विशेषगरी मोलुङ गाउँपालिका र सिद्धिचरण नगरपालिकाका किसानले व्यावसायिक तरिकाले लगाएको अकबरे खुर्सानीमा ‘एन्थ्राक्नोज’ रोग र फल कुहाउने किराको संक्रमण देखिएको हो । कृषि ज्ञान केन्द्र ओखलढुङ्गाका सूचना अधिकारी इन्द्र राईका अनुसार जिल्लामा ४६ हेक्टर क्षेत्रमा करिब २३० मेट्रिक टन अकबरे खुर्सानी उत्पादन हुने अनुमान भए पनि यस वर्ष रोग–किराका कारण उत्पादनमा ३० प्रतिशतसम्म गिरावट आउनेछ । विगत नौ वर्षदेखि अकबरे खुर्सानी खेती गर्दैआएका मोलुङ गाउँपालिका –८ खरिडाँडाका गोविन्द राईले यस वर्ष मात्र २५ रोपनी क्षेत्रमा खेती गर्नुुभएको थियो । मल, बिरुवा, ड्याङ र प्लास्टिकसहित करिब १० लाख रुपियाँ लगानी गरेका राईको अधिकांश बाली रोगका कारण नष्ट भएको छ । “केही मात्र बचाएको छु, बाँकी सबै रोगले मारेको छ” वहाले भन्नुुभयो । राईसँगै अन्य तीन जना किसानले पनि ठूलो लगानीसहित खुर्सानी खेती गर्नुुभएको थियो, तर रोग–किराले सबैमा क्षति गरेको छ । कृषि ज्ञान केन्द्रका अनुसार बाली बीमा गरिएका किसानलाई ९० प्रतिशतसम्म क्षतिपूर्ति उपलब्ध हुने व्यवस्था भए पनि अधिकांश किसानले बीमा नगरेका कारण राहत पाउन नसक्ने अवस्था छ । खुुर्सानीमा लागेको रोग किराको प्रकोपबारे कार्यालयले बालेको छैन ।",
      "link": "https://gorkhapatraonline.com/news/171008",
      "image": "https://gorkhapatraonline.com/storage/media/301780/conversions/Khursani-original-thumb.jpg"
    },
    {
      "slug": "171007",
      "title": "उपभोग्यवस्तुको सहज आपूर्ति व्यवस्था मिलाउन मुख्यसचिव अर्यालको निर्देशन",
      "timestamp": 1757203200000,
      "source": "gp",
      "content": "मुख्यसचिव एकनारायण अर्यालले आसन्न चाडपर्वमा उपभोग्यवस्तुको सहज आपूर्तिका लागि बजार अनुगमन र मूल्यवृद्धि नियन्त्रणमा ध्यान दिन निर्देशन दिनुभएको छ ।",
      "longContent": "काठमाडौँ, भदौ २२ गते । मुख्यसचिव एकनारायण अर्यालले आसन्न चाडपर्वमा उपभोग्यवस्तुको सहज आपूर्तिका लागि बजार अनुगमन र मूल्यवृद्धि नियन्त्रणमा ध्यान दिन निर्देशन दिनुभएको छ । प्रधानमन्त्री तथा मन्त्रिपरिषद्को कार्यालय सिंहदरबारमा आज बसेको केन्द्रीय अनुगमन तथा मूल्याङ्कन समितिको ७१औँ बैठकमा उहाँले उपभोग्यवस्तु सुपथ मूल्यमा सहज रुपमा उपलब्ध गराउन साल्ट ट्रेडिङ कम्पनी लिमिटेड र खाद्य व्यवस्था तथा व्यापार कम्पनी लिमिटेडलाई निर्देशन दिनुभएको हो ।मुख्यसचिव अर्यालले भन्नुभयो, “चाडपर्वमा उपभोग्यवस्तुको सहज उपलब्धता, महँगी नियन्त्रण तथा नापतौलमा हुने ठगी नियन्त्रण गर्न संयुक्त बजार अनुगमन आवश्यक छ । यस वर्ष राज्यका सबै संयन्त्रले देखिने गरी काम गर्नुपर्छ । यसमा तपाईंहरु गम्भीर भएर लाग्नुस् ।”उहाँले प्रमुख जिल्ला अधिकारी, वाणिज्य, आपूर्ति तथा उपभोक्ता संरक्षण विभाग र व्यापार कम्पनीले संयुक्त अनुगमनका लागि तीन दिनभित्र आवश्यक व्यवस्थापन गर्न निर्देशन दिनुभयो । उहाँले बजार अनुगमन, कालोबजारी, अखाद्य वस्तुको बिक्रीवितरण रोक्न सरोकार भएका सबै निकायबीच प्रभावकारी समन्वय जरूरी रहेकामा जोड दिनुभयो । ‘अनलाइन’मार्फत बसको टिकट बिक्री प्रणाली र क्षमताका आधारमा मात्रै टिकट बिक्रीवितरणको व्यवस्था मिलाउन पनि यातायात व्यवस्था विभागलाई मुख्यसचिव अर्यालले निर्देशन दिनुभयो । उहाँले शान्तिसुरक्षाको भरपर्दो व्यवस्था गर्न तीनवटै सुरक्षा निकायलाई आग्रह गर्नुभयो । राजस्व छली नियन्त्रण तथा सार्वजनिक बिदामा पनि अत्यावश्यक सेवालाई निरन्तरता दिने व्यवस्था मिलाउन अर्यालले गृह मन्त्रालयलाई समन्वयका लागि आग्रह गर्नुभयो । उहाँले भन्नुभयो, “राजस्व छली नियन्त्रण, वस्तु खरिदको वास्तविक बिल बीजकको सुनिश्चित गरिनुपर्छ । वीरगञ्जमा सामान ‘लोड’ हुन्छ । ठमेलमा बिल बन्छ, यो बदमासी कडाइका साथ नियन्त्रण हुनुपर्छ । व्यावसायिक प्रशासनको प्रत्याभूति दिनसक्नुपर्छ । सुनको बदमासीलाई पनि नियन्त्रण गरिनुपर्छ ।”मुख्यसचिव अर्यालले प्रदेश र स्थानीय तहका प्रमुखले प्रमुख जिल्ला अधिकारीसँग समन्वय गरेर बजार अनुगमनलगायत क्रियाकलापमा सक्रियता देखाउनुपर्नेमा जोड दिनुभयो । बैठकबाट भएका निर्णयको कार्यान्वयनको प्रगति समीक्षा गर्न दसैँअगाडि बैठक बस्ने जानकारी दिँदै उहाँले आआफ्नो क्षेत्रमा इमान्दारिताका साथ क्रियाशील हुन सबैलाई सचेत गराउनुभयो । बैठकमा गृह सचिव गोकर्णमणि दुवाडीले चाडपर्वमा महँगी र कालोबजारी नियन्त्रणलाई प्रभावकारी बनाउन सम्बन्धित निकायलाई निर्देशन दिनुभयो । उहाँले सार्वजनिक यातायातलाई व्यवस्थित गर्न पनि आग्रह गर्नुभयो ।उद्योग वाणिज्य तथा आपूर्ति मन्त्रालयका सचिव डा रामप्रसाद घिमिरेले चाडपर्वलक्षित खाद्य सहजताका लागि देशभर सुपथ मूल्य पसल खोलिने र आपूर्ति व्यवस्थालाई सहज बनाइने विश्वास दिलाउनुभयो । उहाँले उपभोग्य वस्तुको आपूर्ति सहजता र बजार अनुगमनलाई प्रभावकारी बनाइने उल्लेख गर्नुभयो ।भौतिक पूर्वाधार तथा यातायात व्यवस्था मन्त्रालयका सचिव केशवकुमार शर्माले वर्षाले अवरुद्ध सडक सञ्चालन गर्न र सवारी आवागमनलाई व्यवस्थित बनाउन लागिपर्ने बताउनुभयो । उहाँले दसैँमा बसको यात्रालाई व्यवस्थित बनाउन अनलाइन ‘टिकेटिङ’को व्यवस्था गरिने उल्लेख गर्नुभयो ।संस्कृति, पर्यटन तथा नागरिक उड्डयन मन्त्रालयका सचिव हरिप्रसाद मैनालीले जनताले अनुभूत गर्नेगरी सेवा प्रवाह गरिनुपर्नेमा जोड दिनुभयो । उहाँले पर्यटक व्यवस्थापन र सुरक्षा प्रणाली बलियो बनाउन सम्बन्धित निकायको ध्यानाकर्षण गराउनुभयो । नेपाल नागरिक उड्डयन प्राधिकरणका महानिर्देशक प्रदीप अधिकारीले चाडपर्वको समयमा यात्रु आगमनलाई सहज बनाउन विमानस्थलको उडान समयावधि बढाउने र उडान सङ्ख्या थपेर यात्रुलाई सहज रूपमा गन्तव्यमा पु¥याउन पहल गरिने बताउनुभयो ।     प्रहरी महानिरीक्षक चन्द्रकुवेर खापुङ र सशस्त्र प्रहरी महानिरीक्षक राजु अर्यालले चाडपर्वलक्षित सुरक्षा योजना बनाएर प्रभावकारी कार्यान्वयन गरिने बताउनुभयो । रासस",
      "link": "https://gorkhapatraonline.com/news/171007",
      "image": "https://gorkhapatraonline.com/storage/media/301779/conversions/meeting1-original-thumb.jpg"
    },
    {
      "slug": "171006",
      "title": "हाम्रो पात्रो र ग्लोबल डायरी पुनः सक्रिय",
      "timestamp": 1757203200000,
      "source": "gp",
      "content": "सञ्चार तथा सूचना प्रविधि मन्त्रालयले हाम्रो पात्रो र ग्लोबल डायरी आइतबार सूचीकरणपछि सक्रिय भएको जानकारी गराएको छ।",
      "longContent": "काठमाडौँ, भदौ २२ गते।  सञ्चार तथा सूचना प्रविधि मन्त्रालयले हाम्रो पात्रो र ग्लोबल डायरी आइतबार सूचीकरणपछि सक्रिय भएको जानकारी गराएको छ।यसअघि मन्त्रालयले स्मार्ट आइडिया प्रा. लि. को हाम्रो पात्रो तथा ग्लोबल डायरी प्रा.लि. लाई निष्क्रिय भएको थियो। सञ्चार मन्त्रालयका सहसचिव एवम् प्रवक्ता गजेन्द्र कुमार ठाकुरका अनुसार भदौ १२ देखि सूचीकरणका लागि सम्पर्कमा नआएकालाई निष्क्रिय गराउने तथा सम्पर्कमा आएकालाई सोही क्षणदेखि पुनः सक्रिय गराउने प्रक्रिया सुरु भइसकेको छ। यसैगरी, सामाजिक सञ्जालहरु ट्वीटर र वीच्याट ले सूचीकरणका लागि आवश्यक जानकारी माग गरेकोमा सो विवरण उपलब्ध गराइएको जानकारी उहाँले दिनुभयो। उहाँका अनुसार सर्वोच्च अदालतको आदेश पालनासमेतका लागि गत भदौ ९ गते मन्त्रिपरिषद्बाट भएको निर्णयानुसार सामाजिक सञ्जालको प्रयोगलाई व्यवस्थित गर्ने निर्देशिका, २०८० बमोजिम सात दिनको म्याद दिइएको थियो। भिपीएन प्रयोग नगर्न आग्रहनेपाल दूरसञ्चार प्राधिकरणबाट मोबाइल तथा इन्टरनेट सेवा प्रदायकमार्फत सामाजिक सञ्जालको पहुँच निषेध भइसकेको उल्लेख गर्दै मन्त्रालयले त्यस्ता पहुँच प्राप्त गर्न असुरक्षित, अनाधिकृत एवम् जोखिमयुक्त भर्चुअल प्राइभेट नेटवर्क (भिपीएन) प्रयोग नगर्न तथा नगराउन समेत आग्रह गरेको छ। उहाँले नेपालमा सञ्चालनमा रही हालसम्म सूचीकरण नभएका सबै सामाजिक सञ्जाल प्लेटफर्मले सामाजिक सञ्जालको प्रयोगलाई व्यवस्थित गर्ने निर्देशिका, २०८० बमोजिम सम्पर्कमा आउन पुनः आग्रह गरिएको बताउनुभयो। नेपालभित्र सम्पर्क बिन्दु, आवासीय गुनासो सुन्ने अधिकारी तथा स्वनियम परिपालनाको निगरानी गर्ने अधिकारी तोकी सूचीकरण हुन सम्बद्ध सबै सरोकारवालामा पुनः आग्रह गरिएको उहाँको भनाइ छ।",
      "link": "https://gorkhapatraonline.com/news/171006",
      "image": "https://gorkhapatraonline.com/storage/media/301776/conversions/Ministry-of-Communication-(1)-original-thumb.jpg"
    },
    {
      "slug": "171001",
      "title": "सुर्तीजन्य पदार्थको कर ७५ प्रतिशत पुर्‍याउन सुझाव",
      "timestamp": 1757203200000,
      "source": "gp",
      "content": "विश्व स्वास्थ्य सङ्गठन (डब्लुएचओले)ले सुर्तीजन्य पदार्थको प्रयोग घटाउन नेपाल जस्तो मुलुकलाई सुर्तीजन्य पदार्थमा लाग्ने कर कम्तिमा ७५ प्रतिशत पुर्याउन सुझाव दिर्दै आएको छ ।",
      "longContent": "काठमाडौँ, भदौ २२ गते । नेपालमा सुर्तीजन्य पदार्थमा सोचेजति कर बढ्न सकेको छैन । सरकारले चुरोट, बिडी गाँजा जस्ता सुर्तीजन्य पदार्थको बेचबिखन तथा यसमा लाग्ने करलाई बढाउन सकेको छैन।सुर्तीजन्य पदार्थ मुटु, मिर्गौला, क्यान्सर, श्वासप्रश्वास जस्ता नसर्ने रोगको प्रमुख कारक तत्व हो । विश्व स्वास्थ्य सङ्गठन (डब्लुएचओले)ले सुर्तीजन्य पदार्थको प्रयोग घटाउन नेपाल जस्तो मुलुकलाई सुर्तीजन्य पदार्थमा लाग्ने कर कम्तिमा ७५ प्रतिशत पुर्‍याउन सुझाव दिँदै आएको छ । तर, सरकारले सुर्तीजन्य प्रदार्थमा ३५ प्रतिशतको हारहारीमा कर लगाउँदै आएको छ । नेपालमा सुर्तीजन्य पदार्थमा लगाइने कर दक्षिण एसियाकै सबैभन्दा कम रकम हो । सरकारले हरेक वर्ष सुर्तीजन्य प्रदार्थको कर बढाउने घोषण गरे पनि सोचेजति कर बढ्न नसकेको नेपाल विकास अनुसन्धान प्रतिष्ठाका कार्यकारी निर्देशक डा. जयकुमार गुरुङ बताउनुहुन्छ । हरेक वर्ष बजेट भाषण गर्दा सुर्तीजन्य प्रदार्थको करमा वृद्धि गरेको घोषणा गरे पनि त्यसले सुर्तीजन्य पदार्थको करमा वृद्धि नगरेको डा. गुरुङको भनाइ छ । उहाँका अनुसार बजेट भाषणमा प्राय सुर्तीजन्य पदार्थलाई मदिरासँग एकसाथ उल्लेख  गरिन्छ र भाषणमा कुन सुर्तीजन्य पदार्थमा कति कर समायोजन गरिएको हो भन्ने विवरण दिइँदैन । उहाँ भन्नुहुन्छ, “बजेट भाषणमा अन्त शुल्क र स्वास्थ्य जोखिम करमा सामान्य वृद्धि भएको उल्लेख गरिन्छ । उक्त वृद्धि धेरै न्युन हुन्छ । बर्सेनि हुने मुद्रास्फीति अनुसार समायोजन गर्न कठिन हुन्छ । यस कारण बजेट भाषणमा सुर्तीजन्य पदार्थको करमा वृद्धि भएको भनि उल्लेख भएपनि वास्तविक वृद्धिमा ठुलो फरक पर्दैन ।” सुर्तीजन्य प्रदार्थ उत्पादन तथा आयत गर्ने ठुला उद्योगहरूको पहुँचले गर्दा सुर्तीजन्य पदार्थमा कर बढ्न नसकेको डा. गुरुङको बुझाइ छ ।   कर वृद्धिको लागि डब्लुएचओका लक्ष्यसँग मिल्दाजुल्दा रणनीतिक रोडम्याप तयार गर्न आवश्यक रहेको गुरुङको ठहर छ । साथै, सुर्तीजन्य पदार्थबाट लाग्ने रोगले अर्थतन्त्रमा पार्ने ठुलो बोझलाई ध्यानमा राख्दै कर संरचना बनाइनुपर्ने उहाँको धारण छ । सुर्तीजन्य पदार्थमा लगाइने करले सार्वजनिक स्वास्थ्य संरक्षणसँग सरकारी राजस्व वृद्धिमा समेत सहयोग पुग्ने गर्छ । सुर्तीजन्य पदार्थमा कर वृद्धि गर्दा यसको प्रयोग दर घट्नुका साथै राजश्व बढ्ने भएकाले कर बढाउने विषयलाई गम्भीरताका साथ लिन डा. गुरुङको आग्रह छ । नेपाल विकास अनुसन्धान प्रतिष्ठानको प्रतिवेदन अनुसार ३५ प्रतिशत कर वृद्धि गरिएमा १४ अर्बसम्म राजस्वमा वृद्धि हुने उल्लेख छ । कर वृद्धिले प्रति खिल्लीको बिक्रीमा लगभग चारदेखि आठ प्रतिशतसम्म खपत घट्ने देखाएको छ ।  ६० प्रतिशत कर वृद्धि गरियो भने करिब २० अर्बसम्म राजस्वमा वृद्धि हुने देखिएको छ । कर वृद्धिले प्रति खिल्लीको बिक्रीमा लगभग सातदेखि १३ प्रतिशतसम्म खपत घट्न सक्ने देखिएको छ ।  सुर्तीजन्य पदार्थले हजारौँले ज्यान गुमाउँछन्  नेपालमा सुर्तीजन्य पदार्थको सेवनकर्ताको सङ्ख्या उच्च रहेको छ । युवा वर्गमा हुक्का, इसिगरेट (भेप) जस्ता नयाँ प्रकारका सुर्तीजन्य पदार्थको प्रयोग बढ्दो छ । स्वास्थ्य सेवा विभाग राष्ट्रिय स्वास्थ्य शिक्षा सूचना तथा सञ्चार केन्द्रका सुर्तीजन्य पदार्थ नियन्त्रण सम्बन्धी फोकल पर्सन वरिष्ठ जनस्वास्थ्य अधिकृत उपेन्द्र ढुङ्गानाका अनुसार पछिल्ला वर्षमा युवा र किशोर किशोरीले सुर्तीजन्य पदार्थ  धेरै सेवन गर्ने गरेका छन् ।नेपालमा १७ वर्षको उमेरदेखिनै धुम्रपान गर्ने गरेको ढुङ्गाना बताउनुहुन्छ । उहाँ भन्नुहुन्छ, “किशोर किशोरीमा विद्युतीय चुरोट प्रयोग बढ्दै गएको बताउनुहुन्छ । विद्युतीय चुरोटबाट निस्किएको धुवाँले स्वास्थ्यमा गम्भीर असर पुर्‍याउँछ ।” उहाँका अनुसार नेपालमा वार्षिक करिब ३९ हजार मानिसको मृत्यु सुर्तीजन्य पदार्थको सेवनका कारण हुने गर्छ । जुन कुल मृत्युको एक प्रतिशत हो । ती मृत्युमध्ये विशेषगरी, सुर्तीजन्य पदार्थको सेवनको कारण हुने मुटु सम्बन्धी रोगको कारण २८ प्रतिशत मानिसको मृत्यु हुने गर्छ । सुर्तीजन्य पदार्थको सेवनले आफ्ना आधा भन्दा बढी सेवनकर्ताको ज्यान लिने उहाँको भनाइ छ । उहाँले सुर्तीजन्य पदार्थको सेवन न्युनीकरण गर्न सरकारले नेपालमा सुर्तीजन्य पदार्थसम्बन्धी ऐन र निर्देशिकाले विभिन्न जरिवानाको व्यवस्था गरेको बताउनुभयो । सार्वजनिक स्थलमा धुम्रपान गर्नेलाई १०० रुपियाँ, सूचना टाँस नगर्ने व्यवस्थापकलाई एक हजार रुपियाँ, उत्पादनको जानकारी नदिई बिक्री गर्नेलाई ५० हजार रुपियाँ, विज्ञापन गर्नेलाई एक लाख र १८ वर्ष मुनिका वा गर्भवतीलाई सुर्ती बेच्नेलाई १० हजार रुपियाँ  जरिवाना तोकिएको भए पनि कार्यन्वयनमा आउन सकेको छैन ।",
      "link": "https://gorkhapatraonline.com/news/171001",
      "image": "https://gorkhapatraonline.com/storage/media/301768/conversions/churot-original-thumb.jpg"
    },
    {
      "slug": "170984",
      "title": "तस्बिरमा निजामती दिवस",
      "timestamp": 1757203200000,
      "source": "gp",
      "content": "आज २२ औँ निजामती सेवा दिवस देशभर विभिन्न कार्यक्रमसहित मनाइएको छ ।",
      "longContent": "काठमाडौँ, भदौ २२ गते। आज २२ औँ निजामती सेवा दिवस देशभर विभिन्न कार्यक्रमसहित मनाइएको छ ।यस अवसरमा विभिन्न मन्त्रालय, विभाग र कार्यालयहरूले वृक्षरोपण, रक्तदान, सम्मान कार्यक्रम, अन्तरक्रिया र खेलकुद प्रतियोगिता आयोजना गरेका छन् । देशका सबै ७७ जिल्लामा स्थानीय प्रशासन र कर्मचारी सङ्घसंस्थाले पनि विशेष कार्यक्रम आयोजना गरी दिवसलाई उल्लासपूर्वक मनाइएको छ ।कर्मचारी सङ्घहरूले निजामती सेवामा प्राविधिक आधुनिकीकरण र सेवाग्राहीमैत्री प्रवाहलाई प्राथमिकतामा राख्न सरकारसँग माग गरेका छन् । विभिन्न जिल्लाका तस्बिर : रासस",
      "link": "https://gorkhapatraonline.com/news/170984",
      "image": "https://gorkhapatraonline.com/storage/media/301773/conversions/Nijamati-Sewa-Diwas-4-final-original-thumb.jpg"
    },
    {
      "slug": "170996",
      "title": "देशलाई हेपेको सहन सकिँदैनः प्रधानमन्त्री ओली",
      "timestamp": 1757203200000,
      "source": "gp",
      "content": "नेपाल कम्युनिस्ट पार्टी (एमाले)का अध्यक्ष एवं प्रधानमन्त्री केपी शर्मा ओलीले अरु जुनसुकै कुरा सहिन्छ तर देशलाई हेपेको सहन नसकिने बताउनुभएको छ।",
      "longContent": "पाटन, भदौ २२ गते।  नेपाल कम्युनिस्ट पार्टी (एमाले)का अध्यक्ष एवं प्रधानमन्त्री केपी शर्मा ओलीले अरु जुनसुकै कुरा सहिन्छ तर देशलाई हेपेको सहन नसकिने बताउनुभएको छ।ललितपुरको गोदावरीस्थित सनराइज सम्मेलन केन्द्रमा शुक्रबारदेखि जारी एमालेको विधान महाधिवेशनको अन्तिम दिन आज प्रतिनिधिलाई सम्बोधन गर्दै अध्यक्ष ओलीले बेथिति र हेपाहा प्रवृत्तिका सदैव विरोधमा उत्रने र देशलाई हेपेको कदापि नसहन बताउनुभयो।   “राष्ट्रियता कविता हैन, छन्द हैन, क्षणिक स्वार्थ हैन, हामी वाक स्वतन्त्रता र राष्ट्रिय स्वाभिमानका लागि बलिदान दिएर आएका शक्ति हौँ, सामाजिक सञ्जालका विरुद्धमा नेकपा एमाले छैन, नेपालमा व्यवसाय गरेर पैसा कमाउने तर कानुनबमोजिम नबस्ने कुरा सह्य हुँदैन।  अहिले केही मान्छेहरु विरोधमात्रै गर्ने पात्र पुतलीजस्ता भएका छन्”, प्रधानमन्त्री ओलीले भन्नुभयो। “कहलिएका बुद्धिजीवीहरुको चिन्तन नै स्वतन्त्र छैन, आफूलाई ठूलो बुद्धिजीवी भन्नेहरूले कस्ता कुराबाट समाजलाई प्रभावित गर्न खोजेका छन् भन्ने देखिएकै छ। पछिल्लो समयमा ‘जेनजी’ पुस्ताका नाममा समाजलाई भड्काउन खोजिएको छ, तर ‘जेनजी’ पुस्ता देशलाई माया गर्छ”, उहाँले भन्नुभयो। सरकारले एक वर्षअघिदेखि सामाजिक सञ्जाललाई दर्ता गर्न भनेको स्मरण गर्दै उहाँले भन्नुभयो, “अहिले चार जना मानिसको रोजगारी खोसिएकोभन्दा देशको स्वाधीनता ठूलो हो, देशको कानुन नमान्ने, संविधान  नमान्ने, राष्ट्रिय स्वाभिमान र स्वतन्त्रता, सार्वभौमसत्ताको कुरालाई नमान्ने पनि कहीँ हुन्छ, स्वाधीनता स्वाभिमानबाट प्राप्त हुन्छ, स्वाभिमानबाट स्वतन्त्रता प्राप्त हुन्छ”, अध्यक्ष ओलीले  भन्नुभयो।  उहाँले असमानता कम गर्दै विभेद्लाई अन्त्य गर्ने पार्टीको नीति रहेको उल्लेख गर्दै छलफलसहित प्राप्त नीतिलाई अङ्गीकार गर्दै ‘मिसन ८४’ को अभिभारा पूरा गर्नेगरी पार्टी अघि बढिरहेको स्पष्ट गर्नुभयो।  रासस",
      "link": "https://gorkhapatraonline.com/news/170996",
      "image": "https://gorkhapatraonline.com/storage/media/301787/conversions/UML-sava-original-thumb.jpg"
    },
    {
      "slug": "170994",
      "title": "मनाङ उपनिर्वाचन : कांग्रेस उम्मेदवार तोक्ने जिम्मा सभापति देउवालाई",
      "timestamp": 1757203200000,
      "source": "gp",
      "content": "नेपाली कांग्रेसको केन्द्रीय कार्यसम्पादन समितिको बैठकले मनाङ उपनिर्वाचनका लागि उम्मेदवारी तोक्ने जिम्मा पार्टी सभापति शेरबहादुर देउवालाई प्रदान गर्ने निर्णय गरेको छ।",
      "longContent": "काठमाडौँ, भदौ २२ गते।  नेपाली कांग्रेसको केन्द्रीय कार्यसम्पादन समितिको बैठकले मनाङ उपनिर्वाचनका लागि उम्मेदवारी तोक्ने जिम्मा पार्टी सभापति शेरबहादुर देउवालाई प्रदान गर्ने निर्णय गरेको छ।कांग्रेस केन्द्रीय कार्यालयका मुख्य सचिव कृष्णप्रसाद पौडेलका अनुसार आइतबार सभापति देउवाको निजी निवास बुढानिलकण्ठमा बसेको बैठकले सो निर्णय गरेको हो। २०८२ कात्तिक १७ गते सम्पन्न हुने पहिलो हुने निर्वाचित हुने निर्वाचन प्रणाली अन्तर्गत मनाङ जिल्ला प्रतिनिधि सभा निर्वाचन क्षेत्र नं १ को प्रदेश सभा सदस्यको उपनिर्वाचनमा भाग लिने प्रयोजनका लागि निर्वाचन आयोगमा दर्ता गर्ने निर्णय भएको उहाँको भनाइ छ। उहाँका अनुसार उक्त क्षेत्रको उम्मेदवारलाई औपचारिक पत्र प्रदान गर्ने जिम्मेवारी सभापति देउवालाई दिने निर्णय भएको छ। नेपालको संविधानको धारा २७१ र राजनीतिक दल सम्बन्धी ऐन, २०७३ को दफा ४८ बमोजिम निर्वाचन आयोगमा दल दर्ता गर्ने र सो सम्बन्धी सम्पूर्ण प्रक्रिया पूरा गर्ने जिम्मेवारी मुख्य सचिव पौडेललाई दिने निर्णय गरिएको छ।",
      "link": "https://gorkhapatraonline.com/news/170994",
      "image": "https://gorkhapatraonline.com/storage/media/301774/conversions/sher-badhur-deuba-congress-president-original-thumb.jpg"
    },
    {
      "slug": "170975",
      "title": "ढोरचौर–फालाटे सडक चौडासहित कालोपत्रे",
      "timestamp": 1757203200000,
      "source": "gp",
      "content": "सडकको क्षेत्राधिकारभित्र पर्ने संरचना हटाएर दीर्घकालीन महत्वको ढोरचौर फालाटे सडकको स्तरोन्नति तथा कालोपत्रे गरिने भएको छ । आठ मिटरको चौडा सडक स्तरबृद्धि तथा कालोपत्रेका लागि सल्यानको सिद्धकुमाख गाउँपालिकाले क्षेत्राधिकारभित्र पर्ने सबै अवैध घर, टहरा र अन्य संरचनाहरू हटाउने भएको हो ।",
      "longContent": "शङ्कर केसीसल्यान, भदौ २२ गते । सडकको क्षेत्राधिकारभित्र पर्ने संरचना हटाएर दीर्घकालीन महत्वको ढोरचौर फालाटे सडकको स्तरोन्नति तथा कालोपत्रे गरिने भएको छ । आठ मिटरको चौडा सडक स्तरवृद्धि तथा कालोपत्रेका लागि सल्यानको सिद्धकुमाख गाउँपालिकाले क्षेत्राधिकारभित्र पर्ने सबै अवैध घर, टहरा र अन्य संरचनाहरू हटाउने भएको हो । वडा –५ ढोरचौरदेखि फलाटेसम्मको ८ मिटर चौडा सडक स्तरोन्नति तथा कालोपत्रे आयोजना सञ्चालनमा आउने भएको छ । जसका लागि प्रमुख प्रशासकीय अधिकृत दीपेन्द्र कंडेलले १६, भदौमा सूचना जारी गरेर १५ दिनभित्र स्थानीय बासिन्दालाई आफ्नै पहलमा अवैध संरचना हटाउन आग्रह गरेका छन् । कालोपत्रेका लागि दुई करोड ३० लाख रुपियाँ लागत अनुमान रहेको गाउँपालिकाले जनाएको छ । सडक स्तरवृद्धिका लागि बुधबारदेखि सर्वेको कामसमेत सुरु भइसकेको छ । तोकिएको समयसीमाभित्र अवैध संरचना आफैंले नहटाएमा गाउँपालिकाले सम्बन्धित संरचना हटाउने र यस प्रक्रियामा लाग्ने खर्च सम्बन्धित व्यक्तिबाट कानुनअनुसार असुल गरिने जनाएको छ । सूचनामा भनिएको छ, “तोकिएको म्यादभित्र पनि अवैध घरटहरा तथा बनेका संरचनाहरु नहटाएमा स्थानीय सरकार सञ्चालन ऐन, २०७४ तथा प्रचलित कानुन बमोजिम गाउँपालिका आफैले घर टहरा तथा बनेका संरचना हटाई जग्गा खाली गर्ने र त्यसरी अवैध घरटहरा तथा बनेका संरचनाहरु खाली गर्दा लागेको खर्चहरु सम्बन्धित व्यक्ति–संस्थाबाट कानुनबमोजिम असुलउपर गरिनेछ ।”सिद्धकुमाख गाउँपालिकाको आर्थिक वर्ष २०८२–८३ को वार्षिक स्वीकृत बजेट र कार्यक्रमअनुसार सडक निर्माण गर्न लागेको छ । सडक स्तरवृद्धि तथा कालोपत्रे भएसँगै त्यस क्षेत्रका बासिन्दाका लागि यातायातमा सहजता, आर्थिक क्रियाकलापमा वृद्धि र समग्र विकासमा योगदान गर्ने अपेक्षा गरिएको छ ।सडक स्तरोन्नति र कालोपत्रे नहुँदा त्यस क्षेत्रमा लामो समयदेखि यात्रु र गाडी सञ्चालनमा कठिनाइ देखिएको छ । अब ८ मिटर चौडाइको फराकिलो सडक निर्माण भएपछि पैदलयात्री, सवारी साधन र व्यापारिक गतिविधिमा सहजता आउने विश्वास गरिएको छ ।",
      "link": "https://gorkhapatraonline.com/news/170975",
      "image": "https://gorkhapatraonline.com/storage/media/301711/conversions/001-salyan-photo-original-thumb.jpg"
    },
    {
      "slug": "170966",
      "title": "खग्रास चन्द्रग्रहण : नेपालबाट प्रत्यक्ष अवलोकन सम्भव",
      "timestamp": 1757203200000,
      "source": "gp",
      "content": "आगामी २०८२ साल अर्थात भदौ २२ र २३ गते लाग्ने खग्रास चन्द्रग्रहण नेपालबाट प्रत्यक्ष अवलोकन गर्न सकिने खगोलविद्हरूले जानकारी दिनुभएको छ ।",
      "longContent": "काठमाडौँ,  भदौ २१ गते । आगामी २०८२ साल अर्थात भदौ २२ र २३ गते लाग्ने खग्रास चन्द्रग्रहण नेपालबाट प्रत्यक्ष अवलोकन गर्न सकिने खगोलविद्हरूले जानकारी दिनुभएको छ ।नेपालसँगै यो ग्रहण युरोप, अफ्रिका, एसिया र अष्ट्रेलियाबाट देखिने भए पनि उत्तर र दक्षिण अमेरिकाबाट भने देखिने छैन । खग्रास अवस्थामा चन्द्रमा रातो देखिने भएकाले यसलाई ‘रक्तिम चन्द्र’ पनि भनिन्छ ।बी.पी. कोइराला मेमोरियल प्लानेटेरियम तथा अब्जरभेटरी र विज्ञान सङ्ग्रहालय विकास समिति, कीर्तिपुर, काठमाडौंका कार्यकारी निर्देशक डा. सनतकुमार शर्माका अनुसार ग्रहणको समयसूची (नेपाली समय अनुसार) : विरल छायाँले ढाक्न सुरु गर्ने : २२ गते राति ९ः१३ बजेखग्रास सुरु (सघन छायाँले ढाक्ने) २२ गते राति ११ः१५ बजेग्रहणको मध्य : २२ गते राति ११ः५६ बजेखग्रास समाप्त (सघन छायाँले हट्ने) २३ गते बिहान १२ः३७ बजेविरल छायाँ हट्ने : २३ गते बिहान २ः४० बजेजम्मा अवधिः ५ घण्टा २७ मिनेटचन्द्रग्रहण देखिने कारणपृथ्वीले सूर्यलाई र चन्द्रमाले पृथ्वीलाई परिक्रमा गर्ने क्रममा सूर्य, पृथ्वी र चन्द्रमा एउटै सरल रेखामा पर्दा पृथ्वी बीचमा आउँछ । यस क्रममा पृथ्वीको छायाँ चन्द्रमामा पर्छ र पृथ्वीबाट चन्द्रग्रहण देखिन्छ । यो घटना पूर्णिमाको रातमै हुने गर्दछ ।अवलोकन र प्रभावचन्द्रग्रहण खाली आँखाले नै सजिलै अवलोकन गर्न सकिन्छ । वैज्ञानिक अध्ययनअनुसार ग्रहणको मानव जीवनमा कुनै पनि नकारात्मक प्रभाव नपर्ने प्रष्ट तथ्य उपलब्ध भएको छ ।",
      "link": "https://gorkhapatraonline.com/news/170966",
      "image": "https://gorkhapatraonline.com/storage/media/301680/conversions/Eclips-1-final--original-thumb.jpg"
    },
    {
      "slug": "170924",
      "title": "महिलाका लागि सहज बन्दै",
      "timestamp": 1757203200000,
      "source": "gp",
      "content": "देशको समग्र राज्य संयन्त्र धान्ने जग कर्मचारीतन्त्र हो । कर्मचारीतन्त्रलाई छाया सरकार पनि भनिन्छ । जसको अधिकांश हिस्सा निजामती र न्यायसेवाले पछिल्लो समय ओगटेको छ । त्यही कर्मचारीतन्त्रलाई समावेशी बनाउन नेपालको संविधान र मातहतका ऐनले डोहो¥याएको छ । अझ महिलामैत्री बनाउन समावेशी आरक्षणको सुविधाले महत्वपूर्ण भूमिका निर्वाह गरेको छ ।",
      "longContent": "देशको समग्र राज्य संयन्त्र धान्ने जग कर्मचारीतन्त्र हो । कर्मचारीतन्त्रलाई छाया सरकार पनि भनिन्छ । जसको अधिकांश हिस्सा निजामती र न्यायसेवाले पछिल्लो समय ओगटेको छ । त्यही कर्मचारीतन्त्रलाई समावेशी बनाउन नेपालको संविधान र मातहतका ऐनले डोहो¥याएको छ । अझ महिलामैत्री बनाउन समावेशी आरक्षणको सुविधाले महत्वपूर्ण भूमिका निर्वाह गरेको छ । देशका लागि नागरिक र परिवार सिर्जनासँगै सामाजिक उत्तरदायित्वयुक्त प्रशासनिक क्षेत्रमा महिलाको उपस्थिति आफैँमा जटिल छ । अनेक चुनौतीका बाबजुद पछिल्लो समय महिला प्रशासनिक क्षेत्रको उच्च पदमा अग्रसरता लोभ लाग्दो तरिकाले बढ्दै छ । खानेपानी मन्त्रालयका सचिव प्रमिलादेवी शाक्य २०५४ सालमा खानेपानी तथा सरसफाइ इन्जिनियरका रूपमा निजामती सेवामा प्रवेश गर्नुभयो । कुनै आरक्षण नभएको त्यो जमानामा निजामती सेवामा महिलाको प्रवेश आफैँमा कठिन थियो । उहाँले सम्झनुभयो, घरपरिवार र समुदायमा महिलाप्रतिको सोच घरआँगनको घेराभन्दा बाहिर आउन सकेको थिएन । अझ प्राविधिक तहमा महिलाको सम्भावना न्यून थियो ।उहाँका वरपर अधिकृत स्तरका महिला वरपर कोही हुन्नथे । महिला कर्मचारी पुरुष कर्मचारीको हेयमा काम गर्नुपथ्र्यो । डेढ वर्षको बच्चा छाडेर कार्यालयको जिम्मेवारी समाल्नु अर्को चुनौती थियो । हाकिमहरू सबै पुरुष थिए । उहाँ सम्झनुहुन्छ, “कार्यालय पुग्न पाँच मिनेट ढिला भयो भने पनि रातो चिह्न लगाएर दुःख दिन्थे, बिरामी हुँदा छुट्टी पाउने अवस्था थिएन ।” प्राविधिकको क्षमता महिला र पुरुषको कमी हुने कुरा थिएन तर महिला भएकै कारण कयौँ अवसरबाट पर बस्नु परेको तितो स्मृति उहाँसँग छ । समयले कोल्टे फेर्दै जाँदा तिता पलहरू मिठा अनुभूतिमा बदलिए । खुला प्रतिस्पर्धाबाटै उपसचिव, सहसचिवको परीक्षामा अब्बल ठहरिँदै २०६७ सालमा सहसचिवमा पदोन्नति हुनुुभयो । त्यसको १० वर्षपछि २०७८ सालमा उहाँ मेरिटकै आधारमा सचिव हुनुभयो । जुन अन्य महिलाका लागि प्रेरणा बन्यो । सहभागितासँगै उच्च पदमा महिलाको उपस्थिति बाक्लिँदै छ । जसको उदाहरण नेपालको इतिहासमै पहिलो पटक मुख्य सचिव पदमा लीलादेवी गड्तौलाले टेक्नु कर्मचारी प्रशासनकै लागि अर्को गौरव रह्यो । ८५ हजारभन्दा बढी निजामती कर्मचारीको सर्वोच्च पद मुख्य सचिव हो । गत वर्ष साउनमा उहाँले नेपालको पहिलो महिला मुख्य सचिव बनेर इतिहास रच्नुभयो । त्यो मात्र हैन सञ्चार मन्त्रालयले पनि पहिलो सचिव महिलाका रूपमा राधिका अर्याललाई प्राप्त गरेको छ । त्यसअघि पहिलो महिला परराष्ट्र सचिवका रूपमा सेवा लम्साल नियुक्त हुनुभएको थियो ।  गत वर्ष ७४ जना विशिष्ट श्रेणीका पदमध्ये नौ जना महिलाले ओगट्न सफल भएका थिए । यीमध्ये प्रशासनको विशिष्ट सेवामा राधिका अर्याल, लक्ष्मीकुमारी बस्नेत र चन्द्रकला पौडेल रहनुभएको छ । प्राविधिकतर्फको विशिष्ट श्रेणीमा सरिता दवाडी, प्रमिला वज्राचार्य, न्यायसेवामा इन्दिरा दाहाल र निर्मला अधिकारी भट्टराई रहनुभएको छ । लेखा परीक्षणको विशिष्ट सेवामा एक मात्र महिला विन्दु विष्ट रहनुभएको छ । विशिष्ट श्रेणीमा महिलाको बढोत्तरीको सकारात्मक प्रभाव अबको पाँच वर्षमा अझ प्रस्ट देखिने दाबी वज्राचार्य गर्नुहुन्छ । त्यसको आधार भनेको अन्य तहमा महिलाको बढ्दो जनशक्ति हो । निजामती किताबखानाको तथ्याङ्क अनुसार ८५ हजारभन्दा बढी कर्मचारीमध्ये २९ प्रतिशत महिला छन् । २०७५ सालमा करिब साढे ६५ हजार कर्मचारी रहँदा महिलाको सङ्ख्या २० प्रतिशत हाराहारी मात्र थियो । अझ अगाडि २०६८ सालताका निजामतीमा १३.८४ मा खुम्चिएको अवस्था थियो । गत वर्ष निजामती सेवामा ८५ हजारभन्दा बढी कर्मचारी रहँदा २४ हजारभन्दा बढी महिला थिए । तिनमा ५५१ सहसचिवमध्ये महिलाको सङ्ख्या ४३ जना थियो ।  शाखा अधिकृततर्फ भने १७.२४ प्रतिशत महिला थिए । ७५३ स्थानीय तह तथा प्रादेशिक संरचनाको बढोत्तरीसँगै महिलाले प्रशासकीय भूमिकामा राम्रो अवसर पाएका छन् । नेपालको संविधानको समावेशी अधिकारको कार्यान्वयनसँगै राज्यका सबै तह र तप्कामा महिला, आदिवासी जनजाति र पछाडि परेका समुदायका महिलाले सहभागी हुने अवसर प्राप्त गर्न थालेकोमा दुई मत नरहेको लोक सेवा आयोगका प्रवक्ता गीताकुमारी होमेगाईं बताउनुहुन्छ । उहाँले भन्नुभयो, “कतिपय निकायमा महिला र पुरुष बराबर जस्तै छ, अब सरकारी बैङ्कमा समावेशी सहभागितासँगै उच्च पदमा महिलाको उपस्थिति अधिक पाइएको छ ।” सेवा प्रवेशमा महिलाको रुचि निजामतीमा बढ्दै जाँदा भविष्यमा महिला नेतृत्वको आधार अझ बलियो हुँदै गएको तर्क उहाँले गर्नुभयो । न्यायसेवामा महिलालाई न्यायनिजामती सेवामा भन्दा न्यायसेवामा महिलाको सहभागिता फड्को मार्ने हिसाबले बढ्दो छ । जसले महिलालाई सरकारी सेवामा आबद्ध मात्र गराएको छैन । समुदायमा न्यायको पहुँचको विस्तार गराउन महत्वपूर्ण भूमिका निर्वाह गरेको विज्ञहरूको ठहर छ । यसपालिको न्यायसेवाको पदपूर्तिको अवस्था हेर्ने हो भने खुलातर्फबाट नै अधिकृत पदमा ८६ प्रतिशत महिलाले नाम निकाल्न सफल भएका छन् । न्यायसेवामा महिलाको प्रवेश विगत पाँच वर्षयताकै उच्च भएको लोक सेवा आयोगले जनाएको छ ।यही भदौ १२ गते लोक सेवा आयोगले सार्वजनिक गरेको न्यायसेवा (न्याय, कानुन, सरकारी वकिल) समूहको नतिजा अनुसार खुलातर्फ नाम निकाल्ने ४४ जनामध्ये ३९ जना महिला छन् । पुरुष छ जना छन् । तीमध्ये पनि उत्कृष्टतर्फ छ जना महिला नै छन् । बल्ल सातौँ नम्बरमा पुरुषको नाम दरिएको छ ।समावेशीतर्फ महिला कोटामा पनि महिलाको वर्चस्व छ । जसमा महिला आरक्षण कोटामा १३ जना, आदिवासी जनजातिमा तीन जना, मधेशी समुदायबाट तीन जना, दलितमा एक र अपाङ्गता आरक्षणमा एक जना गरेर २१ जना महिलासहित कुल ६० जना महिलाले नाम निकालेको प्रवक्ता होमेगाईंले जानकारी दिनुभयो । तीमध्ये अपाङ्गताको एक आरक्षणमा एक जना महिलाले नाम निकाल्न सफल हुनुभयो । समग्रमा हिसाब गर्ने हो भने कुल ८१ जनाले नाम निकालेकोमा ७३ प्रतिशतमा महिलाले कब्जा जमाउन सफल भएका छन् ।  गत साल खुलासहित सबै कोटामा गरेर ६८ जनाले नाम निकालेकामा ३८ जना महिलाले नाम निकाल्दा ३० जना पुरुष थिए । जसमा महिला खुलामा मात्र २५ जना महिलाले नाम निकाल्न सफल भएका थिए । आर्थिक वर्ष २०७९/८० मा सबैभन्दा कम सात जना महिला र १० जना पुरुषले मात्र नाम निकालेका थिए । पाँच वर्षको अवधिमा अत्यधिक प्रवेश भएको वर्ष २०७८/७९ मा १५९ जना महिला र २२८ जना पुरुषले न्यायसेवामा प्रवेश पाएका थिए । महिलाको सहभागिता न्यायसेवामा बढ्नुमा कानुन विषयमा भइरहेको अध्यापनको प्रभाव पनि रहेको मानिएको छ । सरकारमातहत रहेको नेपाल ल क्याम्पसमा एलएलबी र बिए एलएलबीमा महिलाको सहभागिता उच्च छ । प्रवेश परीक्षामा नाम निकाल्ने र भर्ना पाउनेमा पनि महिला बढी छन् । न्यायसेवामा महिला हुनु भनेको मात्र सेवा क्षेत्रले सेवा पाउनु हैन, परिवार, समुदाय र देशकै लागि न्यायमा पहुँच पुग्नु हो भनेर बुझ्नुपर्ने प्रवक्ता होमेगाईं औँल्याउनुहुन्छ । वरिष्ठ अधिवक्ता मीरा ढुङ्गाना पनि न्यायमा महिलाको पहुँच हुन महिलाले प्राप्त गर्ने कानुनी शिक्षाले भूमिका खेल्ने बताउनुहुन्छ । चुनौती सामना गर्न तयार हुनु पर्छ न्यायसेवामा प्रवेश गर्नु आफैँमा ठुलो चुनौती हो । त्यसमा निरन्तर रहेर उच्च पदमा पुग्नु अर्को चुनौती रहेको सत्य निरूपण तथा मेलमिलाप आयोगका सचिव निर्मला अघिकारी भट्टराई सुनाउनुहुन्छ । अझ आफू हुर्किएको समय र परिवेश महिलामैत्री नहुँदाका अवस्थामा सेवाक्षेत्रमा प्रवेश गर्नु महिलाका लागि फलामको चिउरा चपाउनु जस्तै रहेको उहाँ बताउनुहुन्छ । बुटवल नगरपालिकामा निजामती सरहको जागिरबाट सरकारी सेवामा प्रवेश गर्नुभएको उहाँले काम गर्दै कानुन पढ्नुभयो । नगरपालिकाको १२ बर्से जागिर छाडेर ३८ वर्षको उमेरमा उहाँ न्यायसेवाको अधिकृतमा महिला कोटाबाट प्रवेश गर्नुभयो । २०७२ सालमा खुला प्रतिस्पर्धाबाट सरकारी वकिलतर्फ उपसचिवमा नाम निकाल्नुभयो तर दरबन्दी जाजरकोट कायम भयो । तराईको मान्छे त्यो पहाडमा काम गर्न सक्छु कि सक्दिन भन्ने ठुलो दोधार उहाँलाई थियो तर सबैतिर भिज्न सक्ने अनुभवले सहज बनाएको उहाँ बताउनुहुन्छ । उहाँले भन्नुभयो, “जाजरकोट मेरा लागि सुदूर भएन, बरु पेसागत बढोत्तरीका लागि उत्तम अवसर बन्यो ।”१० देखि ५ बजेसम्मको समय कार्यालयमा बिताएपछि त्यो पहाडमै बसेर मैले सहसचिवको परीक्षाको तयारी गरेँ । सहरमा जस्तो भिडभाड र कोलाहलयुक्त वातावरण थिएन । सुन्दर सौम्य वातावरणमा पुरुष कर्मचारीले जस्तो घुमफिर र रमाइलोमा उहाँले बिताउनुभएन । जसको परिणाम स्वरूप अर्को वर्ष २०७३ सालमा न्यायसेवाकै सहसचिवको परीक्षामा खुलाबाटै नाम निकाल्न सफल हुनुभयो ।  करिब १० वर्षको सहसचिव यात्रापछि गत साउन ४ गते उहाँ मेरिट लिस्टकै आधारमा कानुनतर्फको सचिवमा बढुवा हुनुभयो । पछाडि पर्नुमा कतिपय सामाजिक घेरा र कतिपय आफ्नै कारणले महिला पछि पर्ने गरेको अनुभव उहाँसँग छ । उहाँको घरपरिवारमा सबै जागिरे भएकाले पढ्नु पर्छ र अगाडि बढ्नु पर्छ भन्ने भावनामा कमी रहेन । अघि बढिसकेपछि भएको विवाहले पनि उहाँलाई रोक्न सकेन । महिलाको घरपरिवार र समाजमासमेत गरेर दोहोरो तेहोरो जिम्मेवारी हुन्छ भन्न कुरा उहाँ पनि स्वीकार गर्नुहुन्छ । उहाँले भन्नुभयो, “तर महिलाले कामको मात्र हैन घरको पनि नेतृत्व लिने क्षमता विकास गर्न सक्यो भने आफ्ना लागि सहज वातावरण बनाउन सकिन्छ । त्यसमा श्रीमान्लाई भाँडा माझ्न लगाएर आफू बाहिरको काम गर्ने भन्ने हैन । भाँडा आफैँले माझ्दा जागिरको पदबाट सानो भइन्न । श्रीमान् र सासूससुरालाई इज्जत दिएरै पनि घरको काममा सहभागी गराउन सक्ने क्षमता विकास गर्दै आफूलाई सहज हुने हिसाबले खुसी पारेरै हिँड्न सकिने उहाँ बताउनुहुन्छ । त्यसमा छोराछोरीलाई पनि आफ्नो काम आफैँ गर्ने बानीको विकास गराउँदा आमामा पर्ने भार कम हुन्छ ।” समावेशीकरण बलियो बन्न बाँकीसबै तहमा महिलाको सहभागिता पदीय र सङ्ख्यात्मक हिसाबले अझै कमजोर नै छ । महिलाको समावेशी सहभागिताका लागि आरक्षणको व्यवस्था भए पनि त्यो दूरदराज र पछाडि परेका महिलाको पहुँचमा राम्ररी पुग्न सकेको छैन । निजामती, न्याय वा अन्य सेवा क्षेत्रमा समावेशी सहभागितामा कहाँका महिलाको बढी पहुँच छ भन्ने कुरा अहिलेको बहसको विषय नै हो । सेवा क्षेत्रमा सहर र सहज क्षेत्रका महिलाको बढी पहुँच रहेको कुरामा लोक सेवा आयोगका पदाधिकारीको पनि स्विकारोक्ति छ । जहाँ शिक्षाको पहुँच बढी छ, त्यहीँबाट सेवाक्षेत्रमा प्रवेश हुनु स्वाभाविक भएको प्रवक्ता गीताकुमारी होमेगाईं बताउनुहुन्छ । राज्यको नीतिले त्यो बदल्ने दीर्घकालीन सोचसहितको योजना कार्यान्वयन गराउन आयोगले बारम्बार घचघच्याउने गरेको उहाँ बताउनुहुन्छ । सेवाक्षेत्रमा सुदूरपश्चिम, कर्णालीदेखि तराईका कुना कुनाबाट सहभागिता होस् भन्ने हो भने ती क्षेत्रमा राज्यले पहिले त शिक्षाको महिलालाई अनिवार्य समावेश गराउनैपर्ने सत्य निरूपण आयोगका सचिव निर्मला अधिकारी भट्टराई सुझाउनुहुन्छ । जो महिलासँग राज्यसँग अधिकार दाबी गर्ने अवस्थामा छैनन् उनीहरू सेवाक्षेत्रमा आएर उच्च पदमा पुग्छन् भन्ने सोच राज्यले बदल्नुपर्नेमा उहाँको जोड छ ।  जस अनुसार निजामती सेवाको राजपत्राङ्कित प्रथम र द्वितीय श्रेणीको पदमा १० प्रतिशत पद खुला प्रतियोगिताबाट पूर्ति हुन्छ । रिक्त पदको ४५ प्रतिशत आरक्षण र ५५ प्रतिशत खुलाबाट पूर्ति हुन्छ । जसमा अपाङ्गताको एक सिटमा आरक्षण पाउन हालको जनशक्ति संरचना अनुसार ५६० पद रिक्त हुनुपर्ने हुन्छ । जुन सम्भव छैन । त्यसैले पनि निर्णायक तहमा समावेशी चुकेको देखिन्छ । त्यसैले सुधार्नुपर्ने विषय नभएका हैनन् तर भएकै व्यवस्थालाई सही कार्यान्वयनमा लैजानुपर्ने आवश्यकता टड्कारो देखिएको छ ।",
      "link": "https://gorkhapatraonline.com/news/170924",
      "image": "https://gorkhapatraonline.com/storage/media/301623/conversions/4443-original-thumb.jpg"
    },
    {
      "slug": "170919",
      "title": "सशक्त निजामती सेवा",
      "timestamp": 1757203200000,
      "source": "gp",
      "content": "नेपालको प्रशासनिक इतिहासमा निजामती सेवा एउटा निरन्तर चलिरहने गैरसैनिक चरित्रको सरकारी सेवा हो । स्थायी सरकारका रूपमा सुपरिचित यो सेवा नागरिकहरूको आशा, भरोसा र विश्वासको केन्द्र पनि",
      "longContent": "नेपालको प्रशासनिक इतिहासमा निजामती सेवा एउटा निरन्तर चलिरहने गैरसैनिक चरित्रको सरकारी सेवा हो । स्थायी सरकारका रूपमा सुपरिचित यो सेवा नागरिकहरूको आशा, भरोसा र विश्वासको केन्द्र पनि हो । विसं २०१३ सालबाट सुरु भएको यो सेवा समग्र सरकारी सेवाको मार्गदर्शक पनि हो । लामो पदसोपान, वृत्ति शृङ्खला,  निर्वैयक्तिकता, योग्यता प्रणाली, अनुशासन, निरन्तरता, लिखित दस्ताबेज, समानतामा आधारित सेवा जस्ता सुन्दर विशेषताले निजामती सेवालाई नागरिकमाझ विश्वसनीय, भरपर्दो र व्यावसायिक सेवाका रूपमा उभ्याएको छ । समाज जस्तो हुन्छ, निजामती पनि त्यस्तै हुन्छ । त्यस अर्थमा हामी जस्तो छौँ, निजामती सेवा पनि त्यस्तै हुन्छ । किनकी हाम्रा अग्रज, हामी र हाम्रा सन्ततिहरूको सोच, संस्कार र आनीबानीको दर्पणछाया निजामती सेवामा परेको हुन्छ । यस सेवालाई मार्गदर्शन गर्ने ऐन कानुनहरूको निर्माण गर्ने जनप्रतिनिधि पनि हामीले नै चुनेका हुन्छौँ । त्यसैले यसलाई कस्तो सेवा बनाउने भन्ने हाम्रै हातमा रहको छ । हरेक वर्ष भदौ २२ गते निजामती सेवा दिवस मनाइन्छ । यो दिन मनाइने निजामती सेवा दिवस केवल एक औपचारिक दिन मात्र नभएर राष्ट्रसेवकको प्रतिबद्धता, इमानदारिता र निष्ठाको पुनस्र्मरण गर्ने सुनौलो दिन हो । निजामती सेवा दिवसको नारा विसं २०७८ सालदेखि एउटै रहेको छ । पाँच वर्षका लागि तय गरिएको यो नारा ‘व्यावसायिक र सिर्जनशील प्रशासन : विकास समृद्धि र सुशासन’ रहेको छ जुन साँच्चिकै सान्दर्भिक छ । आधुनिक प्रशासन मूल्यबोधी र अभीष्टप्रति प्रतिबद्ध छ जुन नयाँ नयाँ अन्वेषण र आविष्कार गर्दै परिवर्तनप्रति क्रियाशील रहनसमेत अभ्यस्त छ । त्यसै गरी विकासात्मक गतिविधिमार्फत जनतालाई सुख, शान्ति र समृद्धिको मार्गमा डोराएर असल शासनको अनुभूति दिलाउनु पर्छ भन्ने सूचनामूलक, रचनामूलक र अभिप्रेरणामूलक सन्देश यस नाराले प्रवाह गर्न खोजेको छ । हाल राज्यको शासकीय दर्शनमा आएको अभुतपूर्व परिवर्तनले निजामती सेवालाई साँच्चिकै जनमैत्री, प्रभावकारी र प्रतिस्पर्धी बनाउने जमर्को गरेको छ । त्यसै गरी समयक्रमसँगै प्रविधि र परिवर्तनलाई आत्मसात् गर्न सक्ने औसत होइन उत्कृष्ट जनशक्ति बनाउने, ज्येष्ठतालाई होइन श्रेष्ठतालाई  स्थान दिने अभ्यास पनि सँगसँगै गरिएको छ । निजामती सेवाप्रति नागरिकको पहिलो अपेक्षा नै सुशासन हो । सार्वजनिक सेवा प्रवाहमा पारदर्शिता, जवाफदेहिता, वैधानिकता र निष्पक्षताबाट सुशासन सम्भव हुन्छ । नागरिकलाई अपमानित होइन सम्मानित गर्ने सेवा, ढिलासुस्ती होइन, दक्षता देखाउने प्रशासन, पक्षपात होइन निष्पक्ष व्यवहार प्रदर्शित गर्ने सेवक चाहिन्छ । जब सेवक नागरिकमैत्री बन्छन्, तब सुशासन केवल नारामा सीमित हुँदैन, यसले व्यवहारमा मूर्त रूप लिन्छ । जब राष्ट्रसेवकले नागरिकलाई आफ्नो परिवारकै सदस्य जस्तै मानेर व्यवहार गर्छन्, तब जनविश्वास उत्पन्न हुन्छ र राज्यप्रति नागरिकको आस्था बढ्छ । अनि त्यहाँ सुशासन कायम हुन्छ ।आजको युग डिजिटल सुशासनको युग हो । नागरिकसँग प्रत्यक्ष पहुँच पु¥याउने इगभर्नेन्स, फेसलेस, पेपरलेस र क्यासलेस सेवा, वान डोर सेवा, घुम्ती सेवा, फिफोसँगै लिफो सेवा, नागरिक सहायता व्यवस्थापन सेवा आधुनिक निजामती सेवाका चिनारी हुन् । उच्च ओहदामा आसीन राष्ट्रसेवकले आफूलाई मात्र होइन, राष्ट्रलाई परिवर्तन गर्ने नेतृत्व दिनु पर्छ । निजामती सेवा जनताको भरोसा भएकाले नागरिकको आशा, सेवकको निष्ठा र राष्ट्रको आवश्यकता एउटै लक्ष्यमा एकाकार हुँदा मात्र यस सेवामार्फत राष्ट्रले खोजेको समावेशी, समृद्ध र सुशासित समाज निर्माण हुन्छ । त्यसै गरी समृद्ध नेपाल निर्माणको आधारभूत जिम्मेवारी पनि निजामती सेवाको साथमा रहेको छ । विकासका योजना त सरकारले बनाउँछ तर कार्यान्वयन गर्ने जिम्मेवारी निजामती सेवाकै हातमा रहेको छ । सुविधासम्पन्न सहर मात्र होइन ग्रामीण भेगसम्म पुग्ने प्रशासनिक सेवा सुविधाले दूरदराजको दैनिकीलाई सजिलो बनाउने जमर्को गर्दै छ । आजको दिनमा हामीले निजामती सेवाबाट निष्ठा, पारदर्शिता, दक्षता र जनमैत्री भावना अपेक्षा गरेका छौँ । उक्त अपेक्षा पूरा गर्न निजामती सेवाले यो २१ औँ दिवसदेखि नै प्रतिबद्धता जनाउनु पर्छ कि,“जनविश्वास जित्ने सशक्त र क्रियाशील निजामती सेवा,सुशासन र समृद्धिमा प¥याउँछ बृहत्तर अनुकरणीय टेवा ।”नागरिकको आशा, राष्ट्रको अवश्यकता र सेवकको निष्ठा एकसाथ मिसिँदा मात्रै नेपालले खोजेको समावेशी, समृद्ध र सेवाग्राहीमैत्री सुशासन सम्भव हुन्छ । त्यसका लागि निजामती सेवामा निहित दिग्गज जनशक्तिको जमातबाट प्राप्त विज्ञतालाई राष्ट्र हितमा उपयोग गर्नु पर्छ । प्रतिस्पर्धामा अब्बल ठहरिएका, विगतको अनुभवले खारिएका र प्रणालीले पत्याएका व्यक्ति नै राष्ट्रसेवाका लागि निजामती सेवामा समर्पित रहेका छन् । असल शासन, कुशल प्रशासन र उच्च अनुशासन उनीहरूको मूल मन्त्र हो । मस्तिष्कमा समझदारी, काँधमा जिम्मेवारी र हृदयमा इमानदारी बोकेका कर्मशील राष्ट्रसेवक कर्मचारीबाट नै राष्ट्र निर्माण र आर्थिक–सामाजिक परिवर्तन सम्भव हुने भएकाले निजामती सेवाको गरिमा उनिहरूकै काँधमा रहेको छ । अनि समृद्ध नेपाल र सुखी नेपालीको राष्ट्रिय आकाङ्क्षा पूरा गर्न पनि निजामती कर्मचारी नै अग्रपङ्क्तिमा उभिनु परेको छ । त्यसैले अबका दिनमा नतिजा, समृद्धि र सुशासन फगत नाराले होइन कर्मचारीको काम र व्यवहारले पछ्याउन आवश्यक छ ।जसरी जमिनको प्रतिफल कुत, पुँजीको प्रतिफल ब्याज, लगानीको प्रतिफल मुनाफा जस्तै श्रमको प्रतिफल तलब वा ज्याला हो । तलब कर्मचारीले सङ्गठनमा अर्पण गरेको श्रम, समय र सिपको प्रतिफल स्वरूप प्राप्त गर्ने क्षतिपूर्ति हो । निजामती कर्मचारी एउटा सजीव र चेतनशील प्राणी भएको हुनाले उसको मानवीय आवश्यकता र चाहनालाई सङ्गठनले नजरअन्दाज गर्नु हँदैन । तलबले निजामती कर्मचारीको आधारभूत आवश्यकतासँग सरोकार राख्ने भएकाले कर्मचारीको तलबमान वैज्ञानिक र सेवा सुविधा समसामयिक हुनु न्यायोचित हुन्छ । अनि मात्र कर्मचारी उत्प्रेरित हुन्छन् र उत्प्रेरित कर्मचारीबाट कामको नतिजा पनि राम्रो आउँछ । ग्रेगरको उत्प्रेरणासम्बन्धी वाई सिद्धान्तबमोजिम काममा रमाउने ऊर्जाशील कर्मचारीबाट मात्र अधिक काम लिन सकिन्छ न कि कामचोर एक्स सिद्धान्तबमोजिम । भोको पेट, रुग्ण पहिरन, अभावै अभाव, चौतर्फी दबाबबाट सृजित मानसिक तनावयुक्त कर्मचारीबाट अधिक कार्यसम्पादनको अपेक्षा गर्नु व्यर्थ छ । त्यसैले निजामती कर्मचारीको समयसापेक्ष तलब र सेवा सुविधामा अनुभूत गर्न सक्ने गरी समसामयिक पुनरवलोकन गर्न जरुरी छ । निजामती सेवालाई लोकतन्त्रको आदर्श अनुकूल सञ्चालन गरी जनसेवामा समर्पित राज्य संस्थाको चिनारी दिनु अहिलेको आवश्यकता हो । नागरिकको घरआँगनमा निजामती सेवाको सुखद अनुभूति दिलाउन अबको निजामती नेतृत्व आनाकानी गर्नु हुँदैन । पहिलेको निजामती सेवा शासक शैलीमा प्रस्तुत हुन्थ्यो र जनतालाई कार्यालयमै बोलाएर सीमित समयमा कठोरतापूर्वक सेवा प्रवाह गथ्र्यो । अहिलेको निजामती सेवा अलि फराकिलो समयका साथ जनताको घरआँगन मै पुगेर विनम्रतापूर्वक सेवा प्रवाह गर्छ । यसै त जनता दीनहीन छन्, त्यसमाथि पनि महँगीको मारमा छन् । प्रशासनिक सङ्घीयतामार्फत सरकार जनताको घरआँगनमा पुगेर उनीहरूको दुखेका घाउ र च्यातिएका मनहरूमा मलम लगाउनु छ । विगतमा राजनीतिज्ञ धर्मछाडा र कर्मचारी कर्मछाडा भएकै कारण जनताले अनगन्ति दुःख पाउनु परेको यथार्थ लुकाउन सकिँदैन । समाज जहाँ मर्यादाको पालना हुन्छ त्यहाँ कानुन नै नचाहिने र जहाँ मर्यादाको पालना हुन्न, त्यहाँ कानुन भए पनि लागु नहुने अवस्था विद्यमान छ तथापि विगतलाई बिर्सेर सुनौलो भविष्य सुरुवात गर्ने सिर्जनशील क्रियाकलापको भोको छ यो मुलुक । सरकारी सेवामा कालोबजारी र गुन्डागर्दीबाट नागरिकलाई सेवाको सुखद अनुभूति दिलाउन सकिँदैन । सरोकारवाला सेवाग्राहीको साथ, सहयोग र समर्थन लिएर सार्वजनिक कार्य सम्पादन गरियो भने समस्याको वास्तविक समाधान हुन्छ । नेपालको नवीन मौलिक सङ्घीयतामा चाहे त्यो नीति निर्माणमा होस् चाहे त्यसको कार्यान्वयन, अनुगमन र मूल्याङ्कनमै किन नहोस्, अर्थपूर्ण जनसहभागिता धेरै जरुरी छ ।निजामती सेवा वा अन्य सरकारी सेवालाई बढीभन्दा बढी प्रभावकारी, प्रतिस्पर्धी र नतिजापरक तुल्याउन वा समयानुकूल गतिशील बनाउन छड्के प्रवेशको अवधारणा विकसित भएको हो । यसले सङ्गठनलाई नव रक्तसञ्चारको माध्यमद्वारा बढी खोजमूलक, अनुसन्धानमूलक र प्रविधिमूलक बनाएर जनविश्वास आर्जन गर्न मद्दत गर्छ । यस्तो छड्के प्रवेश निजामती सेवाको गहना हो । यो दुनियाँमा योग्यता, क्षमता र प्रतिस्पर्धाको जति पनि कुरा हुन्छ त्यो निजामती सेवाको योग्यता प्रणालीको सुन्दरताबाट पुष्टि हुन्छ । सेवामा उच्चतम योग्यता भएका उत्कृष्ट जनशक्ति भिœयाउन अझै पहल गर्नुपर्नेमा भइरहेको झिनो व्यवस्थालाई खारेज गर्न खोज्नु योग्यता प्रणालीविपरीत हो । विद्यमान अवस्थामा निजामती सेवाको उपसचिव र सहसचिव पदको छड्के प्रवेशमा १० प्रतिशत पद छुट्याइएको छ । त्यसैमा यस सेवाको आंशिक गौरव अडिएको छ । तसर्थ अलिकति पनि विवेक प्रयोग गरेर हेर्ने हो भने उक्त व्यवस्थालाई सके बढाउने नसके मौजुदा व्यवस्थालाई नै निरन्तरता दिएर अगाडि बढ्दा उपयुक्त देखिन्छ ।अन्त्यमा निजामती सेवाको सुन्दरताबाट सुनौलो भविष्य निर्माणको अनन्त यात्रा पूरा गर्न मुलुकका सबै शासकीय सहयात्री उत्तिकै जिम्मेवार हुने हो भने अब्बल निजामती प्रशासन, सुदृढ सार्वजनिक सेवा प्रवाह र जनमैत्री विकास सम्भव छ । विगतको वंश विज्ञानमा हुर्केका राष्ट्रसेवकले राष्ट्रभन्दा पनि माथि रहेर काम गरेको गुनासो अबको विधि विज्ञान र विचार विज्ञानमा आधारित कर्मचारीतन्त्रमा दोहोरिनु हुँदैन । प्रतिस्पर्धामा उत्कृष्ट ठहरिएर आएका राष्ट्रसेवकद्वारा सार्वजनिक सेवा प्रवाहका सन्दर्भमा सेवग्राहीको मन जितेर मुलुकलाई नमुना नेपाल निर्माण गर्न सर्वोच्च पद मुख्य सचिवदेखि साधारण पद कार्यालय सहयोगीसम्मका झन्डै ८८ हजार कर्मचारी क्रियाशील रहन जरुरी छ । त्यसै गरी जिम्मेवार जनता, कानुन निर्माता संसद् र कार्यकारी सरकारको दिव्यदृष्टिसहितको प्रभावकारी प्रयत्न पनि निजामती सेवा सुधारका सन्दर्भमा उत्तिकै आवश्यक छ । तब मात्र निजामती सेवा दिवस मनाउनुको सार्थकता रहन गई नागरिकको अपेक्षाबमोजिमको सशक्त निजामती सेवा स्थापित हुने देखिन्छ ।",
      "link": "https://gorkhapatraonline.com/news/170919",
      "image": "https://gorkhapatraonline.com/storage/media/301618/conversions/551-original-thumb.jpg"
    },
    {
      "slug": "170918",
      "title": "समीक्षा र सङ्कल्पको दिन",
      "timestamp": 1757203200000,
      "source": "gp",
      "content": "आज निजामती सेवा दिवस मनाइँदै छ । निजामती कर्मचारीको यो उत्सव केही औपचारिकता पूरा गरेर सम्पन्न हुने छ । कहिले चियाको कप पर नसार्ने हाकिमले आज कुचो हातमा लिएर कार्यालय सफा गरेको फोटो खिचाउने छन् । छोटो प्रभातफेरीमा कर्मचारी रमाउने छन् र केही भाग्यमानीले निजामती पुरस्कार प्राप्त गर्ने छन् । अहिलेसम्म यसरी नै मनाइँदै आएको यस दिवसलाई कर्मकाण्डी",
      "longContent": "आज निजामती सेवा दिवस मनाइँदै छ । निजामती कर्मचारीको यो उत्सव केही औपचारिकता पूरा गरेर सम्पन्न हुने छ । कहिले चियाको कप पर नसार्ने हाकिमले आज कुचो हातमा लिएर कार्यालय सफा गरेको फोटो खिचाउने छन् । छोटो प्रभातफेरीमा कर्मचारी रमाउने छन् र केही भाग्यमानीले निजामती पुरस्कार प्राप्त गर्ने छन् । अहिलेसम्म यसरी नै मनाइँदै आएको यस दिवसलाई कर्मकाण्डीभन्दा फरक रूपमा मनाउन ध्यान गएको देखिएन । वास्तवमा यो दिवस साँच्चै कर्मचारीको उत्सव हुनु पर्छ र श्रद्धापूर्वक मनाइनु पर्छ । चिनियाँ दार्शनिक कन्फ्युसियसले भनेका थिए, “श्रद्धाबिनाको उत्सव, दुःखबिनाको शोक र हैसियतबिनाको पदवीको केही अर्थ छैन ।” यस दिवसमा निजामती सेवाको विगतप्रति गर्व गर्ने, पथप्रदर्शक अग्रजप्रति कृतज्ञता व्यक्त गर्ने, आत्मसमीक्षा गरेर अन्तिम मालिक जनताको मन छुने नयाँ काम गर्ने सङ्कल्प गर्नु पर्छ । यसबाट सेवाबाहिरका नागरिक र बुद्धिजीवीको सकारात्मक प्रतिक्रिया आउन सकोस् । विगतको असफलतासँग लज्जाबोध नगरी आफ्नो कमजोरीका रूपमा स्विकारेर अब सच्चिने प्रण गर्नु पर्छ । सिलिकन भ्यालीमा असफलताको उत्सव मनाइन्छ । त्यहाँ ‘फेल फास्ट’ र ‘फेल फर्वार्ड’ को नारा दिइन्छ । तिमी असफल भयौ र त्यसबाट शिक्षा लिएर नयाँ सुरु गर्न सक्छौ भनेर असफल हुनेको हीनताबोध हटाउन यस्तो उत्सव मनाइन्छ । हामी विगतमा फर्किएर नयाँ सुरुवात गर्न सक्दैनौँ, अहिले ताजा सुरुवात गरेर भव्य अन्त्य गर्न सक्दछौँ । यस दिवसलाई यही रूपमा लिन सके राम्रो । यस्ता दिवस अरू देशमा पनि मनाइन्छ । संयुक्त राष्ट्रसङ्घले जुलाई २३ लाई ‘इन्टरनेसनल पब्लिक सर्भिस डे’ का रूपमा मनाउने गर्छ । बङ्गलादेशमा जुलाई २२ मा ‘सिभिल सर्भिस डे’ मनाइन्छ । भारतमा अप्रिल ११ को दिन ‘सिभिल सर्भिस डे’ सरदार वल्लभभाइ पटेलले ‘सिभिल सर्भिस राष्ट्रियताको स्टिल फ्रेम हो’ भन्ने ऐतिहासिक भाषणको स्मरणमा मनाइने गरिन्छ । फिजीमा जुलाई ४ मा मनाइन्छ । फिलिपिन्समा त ‘सिभिल सर्भिस मन्थ’ का रूपमा सेप्टेम्बर महिनाभर मनाइने गरिन्छ । सबै देशमा यस दिनलाई नयाँ नारा र सङ्कल्प गरेर मनाउने गरिएको देखिन्छ । नेपालमा पनि टङ्कप्रसाद आचार्य प्रधानमन्त्री हुँदा पुरानो सामन्ती प्रशासन संयन्त्रलाई आधुनिक प्रशासनमा रूपान्तरण गर्न र निजामती सेवालाई संस्थागत गर्न युगान्तकारी काम भएको थियो । उनकै पालामा राणाकालीन सनद र सवालबाट चलेको निजामती सेवालाई व्यवस्थित गर्न ‘निजामती सेवा ऐन, २०१३’ जारी भएको दिनको सम्झनामा यो दिवस २०६१ सालदेखि मनाउन थालिएको हो । यो ऐन जारी हुनुअघि वास्तवमा निजामती सेवा नै थिएन भने पनि हुन्छ किनकि सैनिक नेतृत्वमातहतको ‘सिभ–मिल मोडेल’ को कर्मचारीतन्त्र थियो । त्यसैले टङ्कप्रसाद आचार्यलाई निजामती सेवाको मसिहाका रूपमा लिइन्छ । होचा कदका तर राजनीतिका स्वयम्भू व्यक्तित्व टङ्कप्रसाद आचार्यप्रति श्रद्धासुमन अर्पण नगरी निजामती सेवा दिवस मनाउनु अपूर्ण हुन्छ । भारतमा कर्मचारीले पटेललाई श्रद्धा गरे जस्तै नेपालको निजामती सेवाले उनको श्रद्धा गर्नै पर्छ । टङ्कप्रसाद स्मति ग्रन्थमा देवेन्द्रराज पाण्डेले एक लेखमा व्यक्त गरेको यो भनाइ सान्दर्भिक हुन्छ, “सुधारप्रतिको समर्पण र कार्यशैलीले गर्दा आचार्य र कोइराला दुवैको कार्यकाल अठार महिनामै सीमित हुन पुग्यो ।” टङ्कप्रसादपछि प्रशासनलाई नयाँ रूप दिन खोज्ने विश्वेश्वरप्रसाद कोइराला हुन् । यसपछिका सबै सरकार प्रमुख निजामती सेवाका अत्याचारी अभिभावक देखिए ।यस दिवसमा निजामती सेवाले विगतमा राष्ट्रनिर्माण र राज्यनिर्माणमा पु¥याएको योगदान, राजनीतिक सङ्क्रमण र राजनीतिक अस्थिरतामा यस सेवाले सरकार धान्न गरेको ‘अटोपाइलटिङ’ र इतिहासको नाजुक मोडमा खेलेको भूमिकालाई सम्झेर आफ्नो विगतप्रति गौरवबोध गर्नु पर्छ । राज्य एकीकरणको अभियानमा गोरखा राज्यका मूल्यमान्यता विजित राज्यहरूमा लागु गर्न त्यसबेलाको ‘थरघर’ प्रशासनले प्रभावकारी काम गरेको थियो । राणाकालको निरङ्कुश जहानियाँ शासन टिकाउन अति मेहनती भीमबहादुर पाँडेको शब्दमा ‘ढोडनसो’ मानिएका निजामती कर्मचारीको राम्रै योगदान थियो । सात सालको परिवर्तनको सङ्क्रमण व्यवस्थापन र सत्र सालको परिवर्तनपछिको ‘प्रशासनिक राज्य’ मा कर्मचारीले प्रभावकारी काम गरेको देखिन्छ । प्रायः कर्मचारीतन्त्रलाई परिवर्तनविरोधी वर्ग मानिन्छ तर नेपालमा ४६ सालको जनआन्दोलन र २०६२/६३ को दोस्रो जनआन्दोलनमा निजामती कर्मचारी सहयोगी मात्र होइन, आन्दोलनमा नै होमिएका थिए । १२ वर्ष लामो सशस्त्र द्वन्द्वमा राजनीतिक दलहरूको उपस्थिति जिल्ला सदरमुकामबाहिर लगभग शून्य भएको थियो । एउटा भनाइ छ, “जब अन्य संस्था  निष्क्रिय वा अस्तित्वहीन हुन्छन् तब नागरिक सेवा उठ्ने गर्दछ ।” नेपालमा ठिक यस्तै देखियो । द्वन्द्वको चरम उत्कर्षमा कर्मचारीहरू सैनिक बङ्करमा बसेर पनि सरकारको उपस्थिति गाउँ गाउँसम्म पु¥याउन सफल भएका हुन् । यस क्रममा गैरसैनिक भएर पनि दर्जनौँ निजामती कर्मचारीले सहादत प्राप्त गरेका थिए । सेना र प्रहरीले त हजारौँको सङ्ख्यामा सहादत प्राप्त गरेका दुःखद तथ्य हाम्रो सामु छ । सङ्कटमा पु¥याएको सेवाका लागि निजामती सेवाले गौरव गर्नु पर्छ तर विगतको कामप्रति गौरवबोध गर्दैमा यो सेवा जनताको प्रिय हुन सक्दैन । भविष्य अझ गौरवपूर्ण बनाउन लागे मात्र जनप्रिय हुन सकिन्छ ।दिवसमा अर्को कुरा निजामती सेवाको प्रतिष्ठा बढाउन ‘रोल मोडेल’ बन्न सकेका आफ्ना अग्रजप्रति कृतज्ञता ज्ञापन गर्नु कर्तव्य हुन आउँछ । यी पथप्रदर्शकबाट प्रेरणा लिएर निजामती कर्मचारीले आफू यस्तै बन्ने प्रयास गर्नु पर्छ । चारपासे र एघारपासे कर्मचारी भए पनि शाहकालीन खरिदार गुणवन्तले नेपाली स्याहा स्रेस्ताको आविष्कार गरी सरकारी रकम कलमको हिसाब राम्रो राख्न सफल भएका थिए । यिनै गुणवन्तलाई हिसाब बुझाउन नसकेको भनी कुमारीचोकले थुनेको र हिसाबका स्रेस्ताहरू घरमा छन् भनी घरमा जाँदा आत्महत्या गरेकाले कोही म¥यो भने ‘बही बुझाएछ’ भन्ने भनाइ प्रचलनमा नै आयो । प्रशासनलाई अनुशासित गराउन चन्द्रघन्टी’ बनाउने चन्द्रबहादुर थापा, विद्वान् परराष्ट्रविद् यदुनाथ खनाल, साँच्चै नामी प्रशासकहरू कुलशेखर शर्मा, प्रद्युम्नलाल राजभण्डारी, भुवनमान सिंह आदि केही अग्रजलाई सम्झेर प्रेरणा लिन सक्नु पर्छ । बन्द समाजमा चेतना फैलाउने प्रयास गर्दा सहिद भएका सुब्बा कृष्णलाल र कुमारीचोक लागेर थुनिएका आदिकवि भानुभक्त आचार्य निजामती सेवाका सम्झनैपर्ने अग्रज हुन् । त्यसबेला शासकको चाकडी नगर्नेलाई पनि कुमारीचोक लगाएर सताइन्थ्यो । रणबहादुर शाहले काका बहादुर शाहलाई फसाउन भोटको लडाइँको हिसाब माग्दा गुणवन्त घानमा परेका थिए भन्ने इतिहास छ । पहिलेको सन्दर्भ अहिलेको चुनौतीसँग मिल्दछ भन्ने होइन, उनीहरूको सफलताबाट प्रेरणा लिने हो ।निजामती सेवाले विगतको गौरव सम्झने मात्र होइन, यसका कमजोरीको समीक्षा गर्न आवश्यक छ । निजामती सेवा भनेको सरकारको वितरण संयन्त्र हो र यसबाट नै सरकारका राजनीतिक इच्छा तथा सामाजिक माग सम्बोधन गर्न ल्याइएका नीति कार्यान्वयन हुन्छन् । यो यस्तो संस्था हो, जसले कानुन कार्यान्वयन गरेर समाजलाई व्यवस्थित गर्दछ, नीति र कार्यक्रम लागु गरेर यसले प्रतिज्ञा गरिएका सेवा वितरण गर्दछ, सामाजिक तनाव र द्वन्द्व समाधान गरेर सामाजिक सामञ्जस्यता स्थापित गर्दछ । त्यसैले सरकारको ‘चौथो शाखा’ भन्ने गरिन्छ । सरकार तीन अङ्ग व्यवस्थापिका, कार्यपालिका र न्यायपालिका कर्मचारीबेगर सञ्चालन हुँदैनन् । अझ लोकतन्त्रमा त यसका मूल्य वितरण गर्ने नै निजामती सेवाले हो । यति महत्वपूर्ण निजामती सेवा यी भूमिका निर्वाहमा खरो उत्रिएको छ त ? उत्तर नकारात्मक छ । यसले सबभन्दा पहिलो कुरा त जनविश्वास गुमाउँदै छ । कार्यरत साथीहरूलाई नराम्रो लाग्ला, इतिहासमा नै अहिले निजामती सेवाको साख गिरेको छ । नागरिकले कर्मचारीलाई भ्रष्ट, कामचोर र सेवाग्राहीलाई सास्ती दिने, जनताप्रति गैरजिम्मेवार, सेवा प्रवाहको राजनीति गर्ने भन्ने गर्छन् । सामान्य नागरिकका लागि राज्य र सरकार भनेको अग्रपङ्क्तिमा काम गर्ने कर्मचारी नै हुन् । त्यहाँ जनताले हैरानी पाए, निष्पक्ष र सहज रूपमा सेवा पाएनन् भने उसले आफ्नो मस्तिष्कमा ‘रिपोर्ट कार्ड’ बनाउँछ । यसबाट सरकारको वैधानिकता गुम्न जाने र राज्यसँगको सम्झौता भङ्ग गर्नेसम्मको स्थिति आउन सक्छ । जनता फेरि सरकारी कार्यालय जान नपरोस् भन्ने गर्दछ । सरकारी कार्यालय हाम्रो हो र त्यहाँ हाम्रा नियुक्त प्रतिनिधिहरू छन् भन्ने धारणा हरायो भने निजामती सेवाको औचित्य पनि समाप्त हुन्छ । नागरिकहरू टाढादेखि सामान्य सेवाका लागि आउँदछन्, उनीहरूलाई प्रक्रियाको रकमी व्याख्या गरेर सताइन्छ । कर्मचारीमा ‘म्यानाना कल्चर’ (भोलि भन्ने) ले लामो समयदेखि जरा गाडेको छ । लोकतन्त्रमा यस्तो परम्परावादी सरकारी काम नागरिकले सहन सक्दैनन् भन्ने सेवाभित्रका कर्मचारीले बुझ्नु पर्छ । आफूलाई समयानुकूल परिवर्तन गरेर ‘जनताको डार्लिङ’ भन्न सक्नु पर्छ । खस्केको साखको पुनः आर्जन गर्न भविष्यका लागि निकै चुनौतीपूर्ण काम हुने छ ।नीति मन्त्रीबाट कम र कर्मचारीबाट बढी मसौदा हुने गर्दछ । यो स्थितिले गर्दा निजामती सेवाले राजनीतिको क्षेत्रमा अतिक्रमण गरिरहेको देखिन्छ । विकसित देशमा पनि जनप्रतिनिधिको एजेन्डाप्रति इमानदार नभएको भनेर प्रशासकलाई आरोप लाग्ने गरेको छ । अमेरिकी राष्ट्रपति डोनाल्ड ट्रम्पले ‘डिप स्टेट’ भनेर कर्मचारीतन्त्रलाई व्यङ्ग्य कसेका थिए । के हो त ‘डिप स्टेट’ भन्नेमा युवल नोआ हरारीले आफ्नो पुस्तक ‘नेक्सस’ मा लेखेका छन् । हरारीका अनुसार हामी ट्वाइलेट गयौँ भने फ्लस गर्दछौँ । त्यो फ्लस गरिएको फोहोर ‘डिप स्टेट’ मा जान्छ । त्यहाँ बिजुली, पानी, ढल आदिको सञ्जाल हुन्छ । यी सबैलाई छुट्याउने र मिसिन नदिने काम कर्मचारीतन्त्रको हो । कर्मचारीतन्त्र राम्रो नभए पनि ‘डिप स्टेट’ व्यवस्थित गर्न यो चाहिन्छ भन्ने उनको तर्क छ । नेपालमा कर्मचारी बेला बेलामा आफ्नो सीमा छाडेर राजनीतिमाथि नै हाबी हुन खोज्दछन् । हालै संसदीय समितिको सर्वसम्मत निर्णयको विरोधमा उच्चपदस्थ कर्मचारीले विश्राम अवधि हटाउन हुल बाँधेर शक्तिकेन्द्र धाएको विषय अति आलोचित भएको थियो । यस्ता कामले राजनीति र प्रशासनको सम्बन्ध सुमधुर हुन सक्दैन । जुनसुकै राजनीति प्रणाली भए पनि प्रशासन राजनीतिको कमानमा र नियन्त्रणभित्र चल्नु पर्दछ । संविधान, कानुनविपरीत नभएसम्म राजनीतिक नेतृत्वको निर्देशन पालना गर्नु पर्दछ । हाम्रो प्रशासन ‘ह्वाइट हल मोडेल’ को हो । यसमा राजनीतक तटस्थता र निष्पक्षता मूल धर्मका रूपमा लिइन्छ । राजनीतिक भूमिकामा अतिक्रमण गर्न खोज्नु धर्मछाडा प्रवृत्ति हो ।निजी क्षेत्र उद्यमशीलताको मुख्य अवरोधक निजामती कर्मचारीलाई मान्दछ । प्राज्ञिक जगत् यस संस्थामा ज्ञान नभएको मान्दछ । विकासवादीहरू कर्मचारीतन्त्र विकासको बाधक भएको ठान्दछन् । अर्थशास्त्रीहरू बजारका नियम राम्रोसँग काम गर्न यो संस्था अवरोधक भएको मान्दछन् । नागरिक समाज कर्मचारीको नियमनको कडा विरोध गर्दछ । समाजशास्त्री कर्मचारी समाजको एक साधन मात्र भएकाले साध्यमाथि हाबी हुन नमिल्ने तर्क गर्दछन् । यसरी सवैको आलोचनाको तारो हुँदै छ निजामती सेवा । किन सबैबाट आलोचना हुन्छ ? यसबारे निजामती सेवाले आत्मसमीक्षा गरेन । प्रशासन सुधारका नाममा प्रशस्त खर्च गरियो, ग्लोबल प्लेटफर्मबाट सिक्न धेरैले विदेश भ्रमण गरे । यसका बाबजुद हाम्रो प्रशासन र यसलाई हाँक्ने निजामती सेवा उही परम्परागत शैलीमा काम गरिरहेको छ । अहिले निजामती सेवाका लागि नयाँ चुनौती थपिएका छन् । राज्य सङ्घीयतामा गएको छ तर कर्मचारीको मनस्थिति र सोचाइ अझ पनि एकात्मक शैलीको छ । लोकतन्त्रमा बहुसांस्कृतिक मूल्यलाई सम्मान गर्ने ‘सांस्कृतिक सक्षमता’ भएका कर्मचारी चाहिन्छ तर हाम्रो निजामती सेवा अझ पनि ‘एकल सांस्कृतिक’ छ । प्रविधिमा आएको चमत्कारले सार्वजनिक सेवामा ‘डिजिटाइजेसन’ गर्ने, एआईको प्रयोग गर्ने अनिवार्य जस्तै भएको छ तर हाम्रो निजामती सेवाका धेरै जसो नेतृत्व ‘नवीन प्रविधि नरुचाउने (लुडाइट्स)’ छन् । लोकतन्त्रका मूल्यहरू लागु गर्नुभन्दा हाम्रा कर्मचारी पुराना कर्मचारीतन्त्रका मूल्य पदसोपान, विशेषज्ञको सहभागिता, जटिल प्रक्रियामा काम गर्न रुचाउँछन् । पूर्वी युरोपको सानो देश इस्टोनियामा ९५ प्रतिशत सार्वजनिक सेवा अनलाइनबाट दिइन्छ । बेलायत, सिङ्गापुर आदि देशमा एआईले सार्वजनिक सेवाको धेरै काम गर्न थालेको देखिन्छ । यस्तो स्थितिमा नेपाल सधैँ ब्याक बेन्चर हुन मिल्दैन । हाम्रो निजामती सेवाले नवीन प्रविधिका लागि आफ्नो तयारी युद्धस्तरमा गरेन भने धेरै पछि पर्ने निश्चित छ ।नेपालले सङ्घीय लोकतान्त्रिक गणतन्त्रको व्यवस्था संवैधानिक रूपमा नै अवलम्बन गरेको छ । यो भनेको अहिलेसम्म प्रयोग गरिएका राजनीतिक प्रणालीमा उत्कृष्ट मानिन्छ । राजनीतिमा यस्तो फड्को मारेपछि प्रशासन भने पुरानो शैलीको हुन सक्दैन । पहिलेको पञ्चायती व्यवस्थामा जस्तो शासनशैलीमा प्रशासन चलाएको जनताले सहँदैनन् । जनताको सेवकका रूपमा उनीहरूलाई लोकतान्त्रिक प्रक्रियामा संलग्न हुन सघाउने निजामती सेवा चाहिन्छ । लोकतन्त्रमा हरेक संस्थामा जनताको स्वामित्व हुनु पर्छ । सार्वजनिक प्रशासनका हरेक एकाइमा उनीहरूलाई संरचना र प्रक्रियामा नै संलग्न गराउनु पर्छ । अहिले चर्चामा आएको ‘नयाँ सार्वजनिक शासन’ को अवधारणामा सेवाग्राहीलाई नै सेवाको ढाँचा निर्माण र वितरण (डिजाइन एन्ड डेलिभरी) मा संलग्न गराउने ‘सहउत्पादन’ गर्न थालिएको छ । यसलाई हाम्रो समाज अनुरूप निजामती सेवाले क्रमशः लागु गर्न तयारी थाल्नु पर्दछ । सामुदायिक प्रहरीमा हामीले अभ्यास गरिसकेकाले अन्य क्षेत्रमा लागु गर्न नसकिने भन्ने छैन । त्यस्तै अन्य देशमा कर्मचारीले ‘मध्यवर्ती भूमिका (बफर रोल)’ को काम पनि गर्न थालेको देखिन्छ । यो भनेको जनताको आवाज नीति निर्माण तहमा पु¥याउने र नीति निर्माण तहको कुरा जनतासम्म पु¥याउने हो । यसका लागि संस्था लोकप्रिय हुनु पर्छ । विकसित देशमा लागु गरिएका वा आविष्कार भएका अवधारणा हाम्रो सन्दर्भमा हुबहु लागु हुन्छन् भन्ने होइन । त्यसबाट सिकेर आफ्नोमा लागु गर्न सकिनेसम्म प्रयास गर्ने हो । संयुक्त राज्य अमेरिकाका पूर्वराष्ट्रपति वुड्रो विल्सनले भनेका थिए, “हामी चीनबाट चामल आयात गर्दछौँ तर चपस्टिकले खाँदैनौँ, हामीले लोकतन्त्र बेलायतबाट ल्यायौँ तर किङ र लर्ड ल्याएनौँ ।” आफू अनुकूल नयाँ कुरा लागु गर्नु पर्छ भन्ने उनको भनाइ हो ।सारांशमा अहिले निजामती सेवा जीवन सङ्घर्षमा रहेको डाइनोसर जस्तै हालतमा छ । चुनौतीको चक्रव्यूहमा फसेको यस संस्थालाई चुस्त र चलायमान बनाउने काम निजामती सेवाका नेतृत्वमा रहनेको हो । कमीकमजोरीको आत्मसमीक्षा गरेर जनताको विश्वास आर्जन गर्ने रणनीति तय गरेर अगाडि बढ्ने अठोट गर्ने दिन हो यो दिवस । अरूबाट सिक्दा पनि नसिक्ने र आफैँ नवीन आविष्कार पनि नगर्नेबाट संस्था र देश पछि पर्ने निश्चित छ ।",
      "link": "https://gorkhapatraonline.com/news/170918",
      "image": "https://gorkhapatraonline.com/storage/media/301617/conversions/223-original-thumb.jpg"
    },
    {
      "slug": "170916",
      "title": "राजनीति र प्रशासनको समन्वयमै समृद्धि",
      "timestamp": 1757203200000,
      "source": "gp",
      "content": "नेपालमा विसं २००८ असार १ मा लोक सेवा आयोगको गठन भई कर्मचारी छनोट हुन लागेको हो । विसं २०१३ भदौ २२ गते पहिलो निजामती ऐन आएको स्मरण गर्दै २०६१ भदौ २२ बाट नेपालमा निजामती सेवा दिवस मनाउन थालिएको हो ।",
      "longContent": "नेपालमा विसं २००८ असार १ मा लोक सेवा आयोगको गठन भई कर्मचारी छनोट हुन लागेको हो । विसं २०१३ भदौ २२ गते पहिलो निजामती ऐन आएको स्मरण गर्दै २०६१ भदौ २२ बाट नेपालमा निजामती सेवा दिवस मनाउन थालिएको हो । यस वर्षको निजामती सेवा दिवसको नारा छ– ‘सन् २०३० का लागि पाँच वर्ष : दिगो भविष्यका लागि सार्वजनिक सेवा प्रवाहलाई तीव्र गतिमा अगाडि बढाउने ।’  यही दिवसका अवसरमा नेपाल सरकारका मुख्य सचिव एकनारायण अर्यालसँग विशेष संवाद गरिएको छ ।  प्रस्तुत छ– कुशल तथा अनुभवी प्रशासक अर्यालसँग निजामती सेवाका चुनौती, अवसर र भावी कार्यदिशाका बारेमा गोरखापत्रका पत्रकार नारद गौतम र इश्वरचन्द्र झाले गर्नुभएको कुराकानी :निजामती सेवा दिवस मनाइँदै छ । सो अवसरमा निजामती कर्मचारीको अभिभावकका रूपमा के भन्नुहुन्छ ? निजामती सेवा सार्वजनिक प्रशासनको सबैभन्दा महत्वपूर्ण अङ्ग हो । निजामती सेवामा कार्यरत कर्मचारीले दत्तचित्त भएर व्यावसायिक ढङ्गले सेवा दिनु पर्छ । नागरिकप्रति सेवा दिने हाम्रो जिम्मेवारी छ । देशको समृद्धिका लागि विशेष योगदान दिने संयन्त्र भएको हुनाले सोहीबमोजिम काम गर्न निजामतीमा काम गर्ने सबै कर्मचारी समर्पित हुनु पर्छ । जिम्मेवारीबमोजिम काम गर्नु पर्छ । यही नै मुख्य उद्देश्य हो । २२ औँ निजामती सेवा दिवसका अवसर पारेर सरकारले गर्ने निर्णय बिनाकुनै हिचकिचाहट सकारात्मक सोचका साथ दत्तचित्त भएर सार्वजनिक सेवा प्रवाहलाई सुदृढ बनाउनु पर्छ, यही नै सन्देश हो । निजामती प्रशासन प्रक्रियामुखी र ढिलासुस्ती भयो तर नतिजामुखी भएन भन्ने गुनासो छ ? यदाकदा सुनिन्छ । केही सार्वजनिक सेवा प्रवाहसँग सम्बन्धित अड्डा यातायात, मालपोत, राजस्व र विद्युत् जस्ता कार्यालयमा जाँदा नागरिक समस्यामा परेका छन् । समस्यालाई हल गर्न हामीले प्रविधिमार्फत सेवा दिने व्यवस्था गरेका छौँ । घरबाटै नागरिक एपमार्फत सेवाको विषय, दस्तुर, जिम्मेवार कर्मचारी, आवश्यक कागजातबारे जानकारी दिने र यस हिसाबमा कार्यालयमा गए तुरुन्त काम हुने प्रविधि पछ्याएका छौँ । मानवीय प्रवृत्तिले कहिलेकाहीँ सेवाग्राहीले दुःख पाउने गरेको गुनासो छ । फेरि हामीकहाँ गुनासो सुन्न हेलो सरकार पनि छ । नागरिकले गर्ने गुनासोका आधारमा तुरुन्त प्रतिक्रिया जनाइन्छ । के कारणले काम रोकिएको हो, त्यसैका आधारमा नागरिकको गुनासो सम्बोधन हुन्छ । क्रमशः सुधार हुँदै जान्छ । हिजोको तुलनामा सुधार भएको छ । नीतिगत रूपमा सुशासन नियमावलीमा पनि हामीले सुधार गर्‍यौँ । मन्त्रालयमा फाइलबारे ढिलासुस्ती भयो, घुमाउने प्रवृत्ति हाबी भयो ।  कुनै पनि काम बढीमा सात दिनसम्म घुमाउन पाइन्न भन्ने मन्त्रालयका लागि व्यवस्था गरिएको छ । नीतिगत निर्णयबारे मन्त्रालयमा टिप्पणी उठेर माथिल्लो अधिकारीसम्म पुग्दा सात दिनभित्र गर्नुपर्ने व्यवस्था गरिएको छ । यदि सात दिनभित्र भएन भन्ने अनियमितताको परिभाषा अन्तर्गत पर्छ । निजामती कर्मचारी दिवसका अवसरमा नागरिकलाई के आग्रह गर्न चाहन्छु भने त्यस्तो ढिलासुस्ती वा झुलाउने काम भएको छ भने जिल्लाका हकमा प्रमुख जिल्ला अधिकारीकहाँ र मन्त्रालय वा अन्य निकायबाट भएका छन् भन्ने हेलो सरकारमा वा सम्बन्धित सचिवसमक्ष पनि उजुरी गर्न सक्नुहुन्छ । यसरी सार्वजनिक प्रशासन र सेवा प्रवाहलाई सुदृढ गर्न नागरिक समाजको पनि कर्तव्य हुन जान्छ । निजामती कर्मचारी र सार्वजनिक प्रशासनले नागरिकप्रति आफ्नो कर्तव्यबोधका साथ सकारात्मक हिसाबले सेवा प्रवाह गर्नु पर्छ । निजामती कर्मचारीको आत्मबल उच्च राख्न तथा क्षमता दक्षता अभिवृद्धिका लागि सरकारले के कस्ता प्रयास गरेको छ ? देशको आर्थिक अवस्थाले गर्दा कर्मचारीको आवश्यकता पूर्ति हुने तथा अन्तर्राष्ट्रिय मापदण्डबमोजिम सेवा सुविधा दिन सकिएको छैन तर पनि देशको आर्थिक अवस्था अनुसार सेवा सुविधा तथा सिफारिस दिने काम भएको छ । पारिश्रमिक कम भएकाले अपेक्षाकृत सेवा प्रदान गर्न नसकिएको कर्मचारीबिच नै पनि विचार प्रस्तुत भएका हुन्छन् । तर हामीले के प्रमाणित गर्नु पर्छ भने नागरिक सन्तुष्ट भए भने त्यसले आर्थिक समृद्धितर्फ डोर्‍याउँछ । विकासनिर्माणको काम बिनाअवरोध सञ्चालन हुन्छ र त्यसले पनि आर्थिक विकासमा योगदान पुग्छ । देश समृद्ध भयो भने उच्च मनोबलयुक्त कर्मचारी बनाउन सकिन्छ र यसले आवश्यकता पूर्ति गर्ने खालको पारिश्रमिक उपलब्ध गराउने अवस्था बन्न जान्छ ।  सीमा रहे पनि निवृत्तिभरण, औषधीउपचारका व्यवस्था छन् । सरकारले यिनै व्यवस्थापनका काम गरेर मनोबल उच्च राख्ने काम गरिरहेको छ । प्रत्येक वर्ष आफ्नो सुविधा अनुसार महँगी भत्ता बढाएको पनि छ र बढाउने सोच पनि राखेको छ । कार्यालयको वातावरणले पनि मनोबल उच्च राख्ने विषय सम्बन्धित हुन्छ । मित्रराष्ट्र भारत, चीन, जापानलगायतले पनि क्षमता अभिवृद्धिका लागि कर्मचारीलाई सघाइरहेका छन् । प्राप्त सिट अनुसार दक्ष कर्मचारीलाई अझ बढी प्रशिक्षित बनाउने कामका लागि पठाउने र सिकेको ज्ञानलाई सेवा प्रवाहमा अन्तरसम्बन्ध स्थापित गर्ने उद्देश्यले काम गरेका छौँ । यो क्षेत्रमा अझै धेरै काम गर्न बाँकी छ । विशेष गरी क्षमता अभिवृद्धि र सामाजिक सुरक्षामा अझै बढी ध्यान दिनु पर्छ । त्यसै क्षेत्रमा हामीले काम गरिरहेका छौँ । डिजिटलाइजेसन, इ–गभर्नेन्स र स्मार्ट प्रशासनका लागि सरकारले अहिले गरिरहेका काम के के हुन् ? म मुख्य सचिव भइसकेपछि ‘फेसलेस’, ‘क्यासलेस’ र ‘पेपरलेस’ सेवा दिने भनेर नीति सार्वजनिक गरिसकेका छौँ । त्यसैबमोजिम सरकारको नीति तथा कार्यक्रम पनि आइसकेको छ । आर्थिक समृद्धि हासिल गर्नका निमित्त रोजगारी, उत्पादन, उत्पादकत्व र उद्यमशीलतामा जोड दिने र सेवा प्रवाहमा प्रविधिमार्फत जोड दिने सरकारको प्रमुख प्राथमिकता हो ।  यसैबमोजिम अहिलेको निजामती प्रशासनबाट स्थानीय तह, प्रदेश वा सङ्घीय सरकारबाट जति पनि सेवा प्रवाह हुन्छ, प्रविधिलाई ध्यानमा राखेर दिइएको हो । नागरिक एपमार्फत सेवा दिनुपर्ने हाम्रो उद्देश्य हो । त्यसका लागि नीतिगत र कानुनी व्यवस्था मिलाइसकेका छौँ । त्यसलाई संस्थागत गर्ने विषयमा अहिले हामीकहाँ अध्यागमन सूचना प्रणाली छ । वैदेशिक रोजगारी र राहदानीका लागि पनि आफ्नो छुट्टै सफ्टवेयर छ । आर्थिक व्यवस्थापन प्रणाली छ । त्यसका माध्यमबाट कुन व्यापारीले कति राजस्व तिरे, आजका दिनसम्म कति राजस्व सङ्कलन भयो हामीले भन्न सक्छौँ । स्थानीय तहदेखि तिनै तहका सरकारको लेखा प्रणालीलाई व्यवस्थित बनाउने सफ्टवेयर पनि हामीसँग छ । यी सबैलाई राष्ट्रिय परिचयपत्रसँग एकीकृत गर्ने काम गरिरहेका छौँ । गाउँ गाउँमा बैङ्किङ च्यानलमार्फत सामाजिक सुरक्षाका लागि दिइने सेवा सुविधा राष्ट्रिय परिचयपत्रका आधारमा दिइरहेका छौँ । सबै हिसाबले पनि नेपालले प्रविधिमा धेरै फड्को मारेको छ । ७५३ पालिकामा प्रविधिको पहुँच पुगेको छ । दुर्गमका केही वडामा समस्या छ । प्रविधिमार्फत नै सेवा दिनु पर्छ भनेर सबै कर्मचारीमा पनि मानसिकता तयार भइसकेको छ तर यी सबै प्रणालीलाई एकअर्कासँग जोड्ने विषय अहिले चुनौती छ । परिचयपत्र नम्बर दिएपछि बैङ्कमा तपार्इंको सबै जानकारी आउँछ । केवाइसी फारम भर्नुपर्ने झन्झट हट्यो । फोटो र फारामसहितको विवरण आउँछ । स्थानीय तहदेखि जहाँ जहाँ व्यक्तिगत रेकर्ड आवश्यक पर्छ, सबै आउँछ । कुन व्यक्तिले कुन अपराध कति पटक गरेका छन् रेकर्ड आउँछ । नेपाल प्रहरीले दिने चारित्रिक प्रमाणपत्र जस्ता विषयलाई पनि यससँग जोडनुपर्ने हुन्छ । प्रविधिसँग जोड्दा सुशासन दिने विषयलाई राम्रो गर्छ र अझ कतिपय सेवा जन्मदर्ता, मृत्युदर्ता, व्यक्तिगत रेकर्ड दर्ता, निवृत्तभरण पट्टा नवीकरण गर्ने विषय घर घरमा बसेर हुन्छ । त्यस रूपमा हामीले काम गरिरहेका छौँ । कागजी प्रशासनको चरण पार गरिसक्यौँ । प्रविधिमा जोड दिनु पर्छ । प्रविधिमार्फत नै गयौँ भने प्रभावकारी हुन्छ । नागरिकलाई छिटोछरितो, भरपर्दो सेवा दिन तपाईंको दृष्टिकोण वा मार्गचित्र केही छ कि ? सेवामा प्रविधिको उपयोग गर्नु पर्छ । आफूले दिने सेवाबारेको कानुन र सेवाको प्रक्रियाबारे कर्मचारीलाई जानकारी हुनु पर्छ । कार्यालय सञ्चालन प्रक्रिया बनाएर लागु गर्नु प¥यो । त्यो स्थापित हुनु पर्छ । नागरिकताकै कुरा गर्दा जिल्ला प्रशासन कार्यालय काठमाडौँ जानुभयो भने आधा घण्टामा नागरिकता पाउनुहुन्छ । राहदानी विभागमा जानुभयो भन्ने आजको भोलि वा आजै पनि राहदानी पाउनुहुन्छ । केही कर्मचारीको मनोवृत्तिले कर्मचारीतन्त्रकै बेइज्जती हुने काम भएको छ । त्यसलाई नियन्त्रण गर्नु पर्छ । त्यसलाई पनि नियन्त्रण गर्न नागरिककै भूमिका हुन्छ । त्यस्ता वर्ग वा कर्मचारीलाई किन उत्साहित गर्ने ? हामीले अर्को बाटो किन प्रयोग गर्ने ? जहाँ काम रोकियो, त्यहीँ माथिल्लो कर्मचारीलाई गएर गुनासो गर्नु पर्‍यो । यसको प्रयोग नगर्ने तर अन्य ढङ्गबाट काम गराउने । त्यसो गर्दा कर्मचारीतन्त्र नै बदनाम हुने र कर्मचारीतन्त्र नै असक्षम हो कि जस्तो देखिन्छ तर त्यसो होइन । सचेत नागरिकको जिम्मेवारी अन्तर्गत पनि पर्छ । भ्रष्टाचारको आरोप प्रायः कर्मचारी प्रशासनसँग सोझिन्छ ? के कस्तो ‘स्कुलिङ’ आवश्यक छ ? भ्रष्टाचार समाजको ठुलो रोग हो । बिचौलियामार्फत काम गराउने प्रवृत्ति बढी देखिन्छ । कहिलेकाहीँ बिचौलियाका कारण कर्मचारी बदनाम भएका छन् । कतिपय अवस्थामा बिचौलियाले मोलमोलाइ गर्छन् । अपयश जति कर्मचारीमाथि जान्छ । कर्मचारी संयन्त्रलाई प्रभावित पार्ने यो ‘इकोलोजी’ मा त राजनीतिज्ञ पनि छन् । समाजका अन्य वर्ग पनि छन् । मेरो स्पष्ट धारणा के छ भने त्यस्ता खालका बिचौलियाबाट कर्मचारी टाढा रहनु पर्छ । नागरिकसँग सामीप्य बढाउनु पर्‍यो । सेवामा पहुँच बढाउनु पर्‍यो । प्रविधिलाई स्थापित गरेर उपयोग गर्नु पर्छ । समाजमा घटेका यस्ता घटनाबाट पाठ सिक्नु पर्छ । त्यसैबमोजिम महिनैपिच्छे सचिवसँग बैठक हुन्छ । हामीले त्यसै गरी भन्छौँ ।सुशासन कायम गर्न, सेवा प्रभावकारी बनाउन, विकास प्रशासनलाई सुदृढ बनाउन नागरिक समाज र नागरिकको भूमिका महत्वपूर्ण हुन्छ । हिजोको जस्तै परम्परागत शैली कर्मचारीले पनि अपनाउने र त्यही शैली अपनाएर सेवाग्राहीले पनि काम लिन खोजे नयाँ युगको सार्वजनिक प्रशासन स्थापित गर्न सक्दैनौँ । नयाँ भर्ना हुने कर्मचारी भ्रष्टाचारमा नलागून् भनेर कस्तो ‘स्कुलिङ’ आवश्यक छ ? हामीकहाँ स्टाफ कलेज पनि छ । पहिलो कुरा त के भयो भन्ने मनोवृत्ति सुधार गर्ने विषय आफैँबाट हुने हो तर पनि अनियमिततामा संलग्न हुन नदिनका लागि हामीले विभिन्न समयमा प्रशिक्षण दिने गरेका छौँ । युवापुस्ताका केही साथीले सुधारका काम पनि गरेका छन् । संविधान जारी भएको एक दशकपछि सङ्घीय निजामती ऐन आउन लागेको छ । सङ्घीयता कार्यान्वयनका लागि यसले कत्तिको सकारात्मक प्रभाव पार्ला ? लामो छलफलपछि कानुन स्वीकृत हुने क्रममा छ । सम्माननीय राष्ट्रपतिसमक्ष पुग्ने चरणमा छ । सङ्घीयता लागु भएपछि हामीले समायोजन ऐन लिएर आयौँ । केही कर्मचारी समायोजन गरियो । समायोजन भएर गएका कर्मचारीको पनि आआफ्नो गुनासो छ । उहाँहरू बलपूर्वक समायोजन भएर जानुभएको छ । स्थानीय तह र प्रदेश सरकारमा उहाँहरूले कर्मचारी भर्ना गर्नुभयो तर वृत्ति विकासको बाटो के हुने बनाउनुभएको छैन । उहाँहरूसँग सङ्घीय निजामती ऐनसँग बाझिने गरी कानुन बनाउन नहुने संवैधानिक बाध्यता छ । ती बाध्यता र अन्योल हटाउने वा सम्बोधन गर्ने गरी सङ्घीय निजामती सेवा ऐन आउँदै छ । यसले सङ्घीयता कार्यान्वयन तथा सङ्घ, प्रदेश र स्थानीय तहमा कार्यरत कर्मचारीको विषयदेखि लिएर अरू विषयलाई पनि सकारात्मक हिसाबले सम्बोधन गरेको छ । यो कानुन स्वीकृत भएपछि सोहीबमोजिम नियमावली बनाएर कार्यान्वयनको चरणमा लैजानु पर्छ । विश्राम अवधि बिताएपछि मात्रै राजनीतिक वा कूटनीतिक नियुक्ति हुने विषयले चर्चा पायो, सोहीबमोजिम राष्ट्रिय सभाबाट व्यवस्था पनि भयो । यसमा तपाईंको धारणा के छ ? प्रतिनिधि सभाको राज्यव्यवस्था तथा सुशासन समितिमा पनि मैले आफ्नो धारणा राखेँ । संविधानको व्यवस्थाबमोजिम निजामती ऐन बनाउनु पर्छ । राष्ट्रिय सभाबाट पारित भएर गइसकेको छ । स्वीकृत हुने चरणमा छ । तसर्थ यस विषयमा अब धेरै नबोलौँ । अवकाश प्राप्त कर्मचारीको ज्ञान र सिप सरकारले प्रयोग गर्ने विषयमा यसले सीमित ग¥यो । सीमित गर्ने वा काममा लगाउने विषय त सरकारको अधिकारको विषय रह्यो नि त । यसले सीमित पार्छ कि जस्तो लाग्यो । अतिरिक्त सचिवको व्यवस्था ल्याइयो, फेरि हटाइयो । सहसचिव खुलाबाट आउने भए । नायब सुब्बा पनि खुलाबाट राखिने भयो । कतिपय विषय मन्त्रालयले प्रस्ताव गरेबमोजिम भयो । प्रतिनिधि सभाले गरेको कतिपय व्यवस्था हटाइयो, हैन ? यो विषयमा अब स्वीकृत भएपछि छुट्टै विश्लेषण गरौँला ।   तिनै तहका जनप्रतिनिधिले सरकारको स्थायी संयन्त्र कर्मचारीतन्त्रले सहयोग नगरेको गुनासो गरेका छन् नि ?मैले अघि इकोलोजीको कुरा गरेँ । सेवा प्रवाहदेखि विकासनिर्माणको काम कर्मचारीले मात्रै गर्ने होइन । कर्मचारीको काम गर्ने वातावरणलाई अवरोध उत्पन्न हुने वा गर्ने विषयमा कहीँकतैबाट खोजी भएको छैन । कतिपय ठाउँमा स्थानीय तहका जनप्रतिनिधिले कर्मचारीलाई दुव्र्यवहार गरेका छन् । प्रदेश सरकारले पनि संस्कारगत व्यवहार नगरेको सुनिन्छ, देखिन्छ । कर्मचारी र जनप्रतिनिधि एउटै सिक्काका दुई पाटा हुन् भन्ने सिद्धान्त हामीले पनि बुझाउन सकेनौँ । उहाँहरूले पनि बुझिदिनु भएन । एउटा पाटो मात्रै सबल भएर हुन्न । राजनीतिज्ञले त कानुनी/नीतिगत निर्णय गर्ने हो । कार्यान्वयन गर्ने त कर्मचारी नै हो, फेरि । कानुनमै पनि कसले के गर्ने विषय सुशासन ऐनमै उल्लेख छ । अहिले तपाईंले हेर्नुभयो भने स्थानीय तहमा र प्रदेश तथा सङ्घीय सरकारका केही मन्त्रालयमा कार्य वातावरण कम हुँदै गएको हो कि मैले अनुभूति गरेको छु । यो कुनै पनि हिसाबले राम्रो विषय होइन । राजनीतिज्ञ र कर्मचारी प्रशासन नमिलीकन समृद्धि हासिल गर्न नसकिने विषय बुझ्नु पर्छ । त्यसैबमोजिम काम गर्नु पर्छ । कर्मचारीको स्वार्थ देशको समृद्धि हो । यो कुरा कर्मचारीले बुझ्नु पर्छ । त्यो बुझ्न नसक्दा समस्या आउँछ । राजनीतिज्ञ वा मन्त्रीज्यूले पनि बुझ्नु पर्छ । गल्ती वा कमजोरी कोबाट हुँदैन ? मान्छेबाट गल्ती हुने हो । म मुख्य सचिवले कार्यालय सहयोगीबाट सिक्नु पर्छ किनभने संस्थागत स्मरण त सहयोगीसँग हुन्छ । मैले सबै जान्या छु भनेर हुन्न । गल्ती स्वीकार गर्ने क्षमता र ज्ञान सबैमा हुन्छ भन्ने विषय बुझ्यो भने आपसी सामञ्जस्यता ल्याइयो भने यसप्रकारको समस्या आउन्न । ज्ञानयुक्त प्रशासन भनेको त्यही हो । सबैको ज्ञान लिने र सही निर्णय गरेर अगाडि बढ्ने हो । निजामती दिवसका अवसरमा निजामती कर्मचारीलाई के सन्देश दिनुहुन्छ ? निजामती र सार्वजनिक सेवामा कार्यरत सबै साथीलाई निजामती दिवसका अवसरमा शुभकामना र बधाई दिन चाहन्छु । अबका दिनमा नयाँ ढङ्गले काम गर्ने कार्यशैली विकास गरौँ । जिम्मेवार ढङ्गबाट आफ्नो भूमिकामा रहेर प्रविधिलाई बढीभन्दा बढी उपयोग गरी सकारात्मक सोचका साथ नागरिकको जुनसुकै समस्या हल गरौँ र हल गर्ने प्रयत्न गरौँ । उहाँहरूको सन्तुष्टि नै हाम्रो धर्म हो ।    तस्बिर/भिडियो  : मनोजरत्न शाही र केशव गुरुङ",
      "link": "https://gorkhapatraonline.com/news/170916",
      "image": "https://gorkhapatraonline.com/storage/media/301614/conversions/yak-narayan-aryal-original-thumb.jpg"
    }
  ]
}