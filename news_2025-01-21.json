{
  "date": "2025-01-21T01:31:52.666Z",
  "news": [
    {
      "slug": "139807",
      "title": "वैदेशिक व्यापारमा सुधार",
      "timestamp": 1737417600000,
      "source": "gp",
      "content": "मुलुकको वैदेशिक व्यापार (आयातनिर्यात) दुवैमा सुधार आएको छ । चालु आर्थिक वर्ष २०८१/८२ को छ महिनामा आयातनिर्यातमा सुधार आएको हो । भन्सार विभागले सोमबार सार्वजनिक गरेको तथ्याङ्क अनुसार आयात सात प्रतिशत र निर्यात ३१.७८ प्रतिशतले वृद्धि भएको छ ।",
      "longContent": "काठमाडौँ, माघ ८ गते । मुलुकको वैदेशिक व्यापार (आयातनिर्यात) दुवैमा सुधार आएको छ । चालु आर्थिक वर्ष २०८१/८२ को छ महिनामा आयातनिर्यातमा सुधार आएको हो । भन्सार विभागले सोमबार सार्वजनिक गरेको तथ्याङ्क अनुसार आयात सात प्रतिशत र निर्यात ३१.७८ प्रतिशतले वृद्धि भएको छ ।साउनदेखि पुससम्म आयात ७.०६ प्रशितले बढेर आठ खर्ब २२ अर्ब ३७ करोड ५४ लाख रुपियाँ पुगेको छ । गत वर्ष सो अवधिमा सात खर्ब ६८ अर्ब १६ करोड ६५ लाख ७१ हजार रुपियाँको आयात भएको थियो । बजारमा माग बढेसँगै आयातमा वृद्धि भएको तथ्याङ्कले देखाएको छ । बजारमा आर्थिक गतिविधि चलायमान हुँदा आयातसमेत बढ्ने गर्छ ।यस्तै छ महिनामा निर्यात ३१.७८ प्रतिशतले बढेर ९८ अर्ब ७८ करोड ९२ लाख ४७ हजार रुपियाँको भएको छ । गत वर्ष सो अवधिमा ७४ अर्ब ९६ करोड ८० लाख ७९ हजार रुपियाँको निर्यात भएको थियो । भटमास र सनफ्लावर तेलको निर्यात बढ्दा कुल निर्यातमा वृद्धि भएको तथ्याङ्कले देखाएको छ । आयात ठुलो परिमाणमा भए पनि निर्यात न्यून हुँदा व्यापार घाटा ४.३८ प्रतिशतले बढेर सात खर्ब २३ अर्ब ५८ करोड १२ लाख ९९ हजार रुपियाँ पुगेको छ । नेपालको कुल वैदेशिक व्यापार ९.२५ प्रतिशतले बढेर नौ खर्ब २१ अर्ब १५ करोड ९७ लाख ९४ हजार पुगेको छ । आयातनिर्यात सबैभन्दा धेरै व्यापार छिमेकी मुलुक भारतसँग रहेको छ । छ महिनामा वस्तु तथा सेवाको आयातबाट दुई खर्ब २४ अर्ब ३४ करोड रुपियाँ राजस्व सङ्कलन भएको छ । छ महिनामा भारतबाट पाँच खर्ब २८ अर्ब ५१ करोड ६० लाख रुपियाँको आयात हुँदा नेपालबाट ७३ अर्ब ७१ करोड १२ लाख ३९ हजार रुपियाँको निर्यात भएको छ । आयात ठुलो परिमाणमा भए पनि निर्यात न्यून हुँदा भारतसँग व्यापार घाटा चार खर्ब २९ अर्ब १४ करोड ३६ लाख पुगेको छ । यस्तै चीनबाट एक खर्ब ६० अर्ब ५४ करोड ३१ लाख ५५ हजार रुपियाँको आयात हुँदा एक अर्ब ९२ करोड २२ लाख ६७ हजार रुपियाँको निर्यात भएको छ । चीनसँग एक खर्ब ५८ अर्ब ६२ करोड ८८ लाख रुपियाँ व्यापार घाटा रहेको छ । छ महिनामा ५४ अर्ब ३६ करोड रुपियाँको डिजेल, ३२ अर्ब १४ करोड रुपियाँको पेट्रोल र २९ अर्ब ७९ करोड ७० लाख ६३ हजार रुपियाँ बराबरको ग्यास आयात भएको छ । यस्तै २७ अर्ब ४८ करोड ४३ लाख २८ हजार रुपियाँको खाद्यान्न आयात भएको छ । २० अर्ब १७ करोड रुपियाँ बराबरको भटमासको कच्चापदार्थ आयात भएको छ । यस्तै नेपालबाट १८ अर्ब ९१ करोड ३७ लाख रुपियाँ बराबरको भटमासको तेल निर्यात भएको छ । चार अर्ब ९८ करोड रुपियाँको सनफ्लावर तेल निर्यात भएको छ । पाँच अर्ब ६१ करोड रुपियाँको कार्पेट निर्यात भएको छ । चार अर्ब ५६ करोड ६५ लाख २७ हजार रुपियाँ बराबरको अलैँची निर्यात भएको छ । दुई अर्ब ९६ करोड रुपियाँको चिया निर्यात भएको छ ।",
      "link": "https://gorkhapatraonline.com/news/139807",
      "image": "https://gorkhapatraonline.com/storage/media/246400/conversions/aayat-niryat-original-thumb.jpg"
    },
    {
      "slug": "139806",
      "title": "धौवादी फलाम उद्योगको काममा तीव्रता दिन निर्देशन",
      "timestamp": 1737417600000,
      "source": "gp",
      "content": "उद्योग, वाणिज्य तथा आपूर्तिमन्त्री दामोदर भण्डारीले धौवादी फलाम उद्योग सञ्चालनको कार्य द्रुत गतिमा अघि बढाउन निर्देशन दिनुभएको छ ।",
      "longContent": "गोरखापत्र समाचारदाताकाठमाडौँ, माघ ८ गते । उद्योग, वाणिज्य तथा आपूर्तिमन्त्री दामोदर भण्डारीले धौवादी फलाम उद्योग सञ्चालनको कार्य द्रुत गतिमा अघि बढाउन निर्देशन दिनुभएको छ । पूर्वी नवलपरासीको हुप्सेकोटस्थित उक्त खानी उद्योग सञ्चालनका विषयमा सरकारी तथा निजी क्षेत्रका सरोकारवालासँग गरिएको अन्तर्क्रियामा मन्त्री भण्डारीले सञ्चालनका कार्य छिटोछरितो तवरले गर्नुपर्नेमा जोड दिनुभयो । धौवादी फलाम खानीको उत्खनन, प्रशोधन तथा प्रयोग वर्तमान सरकारको उच्च चासो र प्राथमिकताको विषय भएको भन्दै उहाँले कम्पनी सञ्चालनको काम सरकारी र निजी क्षेत्रको सहकार्यमा द्रुत गतिमा निर्माण गर्नुपर्ने बताउनुभयो । फलाम उद्योग सञ्चालनको विषय तेस्रो लगानी सम्मेलनका बखत प्राथमिकताका साथ उठेकोमा अहिले यसबारे भइरहेका छलफलले उपयुक्त निर्णय गर्दै फलाम उद्योग सञ्चालन गर्नुपर्नेमा उहाँले जोड दिनुभयो । सो अवसरमा मन्त्रालयका सचिव कृष्णबहादुर राउतले उक्त खानी उद्योग सञ्चालन हुँदा व्यापार घाटा घट्नुका साथै अन्तर्राष्ट्रिय बजारमा फलाम निर्यात गरी आर्थिक विकास गर्न सकिने बताउनुभयो । करिब ५२ अर्ब बढी लागतमा निर्माण हुने उक्त फलाम कम्पनी सञ्चालन गर्न ५५ प्रतिशत सरकारी र ४५ प्रतिशत निजी क्षेत्रको लगानीका विषयमा टुङ्गो लाग्न बाँकी रहेको उहाँको भनाइ छ । अन्तर्क्रियामा प्रधानमन्त्री केपी शर्मा ओलीका आर्थिक सल्लाहकार डा. युवराज खतिवडाले उद्योग सरकारको नेतृत्व र निजी क्षेत्रको सहभागितामा सञ्चालन गर्नुपर्नेमा जोड दिनुभयो । धौवादी फलाम उद्योग सञ्चालनका लागि सरकार र निजी क्षेत्रसँगै अघि बढ्नुपर्ने उहाँको भनाइ छ ।कम्पनीका कार्यकारी निर्देशक डा. जनकबहादुर चन्दले कम्पनीको लक्ष्य तथा उद्देश्य समयमै हासिल गर्न कम्पनीका भावी कार्ययोजनालाई छिटोछरितो तथा सफलतापूर्वक सञ्चालन गर्नु जरुरी रहेको बताउनुभयो । यसका लागि उपयुक्त लगानी तथा उद्योग विकासको ढाँचा, विद्यमान सेयर संरचनामा गर्नुपर्ने संशोधन आदिबारे यस्ता कार्यशाला गोष्ठीबाट थप मार्गचित्र प्राप्त हुने अपेक्षा व्यक्त गर्नुभयो । विसं २०६८ सालमा हुप्सेकोट गाउँपालिका–५ को पोखरी, दुरुलङ्गा तथा धौवादी क्षेत्रमा फलाम खानी भेटिएको थियो । उक्त खानीको धाउ क्षेत्र करिब ४१ वर्ग किलोमिटरमा फैलिएको छ । खानीबाट २०८५ सालदेखि व्यावसायिक उत्पादन सुरु गर्ने लक्ष्य राखिएको छ । खानी सञ्चालनपछि करिब दुई हजार पाँच सय र अप्रत्यक्ष २५ हजार जनाले अप्रत्यक्ष रूपमा रोजगारी पाउने बताइएको छ भने उक्त खानीबाट दैनिक एक हजार पाँच सय टन फलाम उत्पादन हुने बताइएको छ । सरकारले २०७६ सालमा धौवादी फलाम खानी लिमिटेड गठन गरेको थियो ।",
      "link": "https://gorkhapatraonline.com/news/139806",
      "image": "https://gorkhapatraonline.com/storage/media/246399/conversions/mantri-pic-original-thumb.jpg"
    },
    {
      "slug": "139805",
      "title": "सोह्र गुणा बढ्यो चिनी आयात",
      "timestamp": 1737417600000,
      "source": "gp",
      "content": "भारतबाट नेपालगन्ज हुँदै भित्रिने चिनीको आयात अत्यधिक बढेको छ । विगतमा चिनीसहित चामल, दाल र सुती कपडाको आयात घटेकोमा अहिले बढ्न थालेको हो ।",
      "longContent": "नेपालगन्ज समाचारदातानेपालगन्ज, माघ ८ गते । भारतबाट नेपालगन्ज हुँदै भित्रिने चिनीको आयात अत्यधिक बढेको छ । विगतमा चिनीसहित चामल, दाल र सुती कपडाको आयात घटेकोमा अहिले बढ्न थालेको हो । चालु आर्थिक वर्ष २०८१/८२ को छ महिनामा नेपालगन्ज नाकाबाट यी सबै वस्तुको आयातमा उल्लेख्य वृद्धि भएको हो । गत वर्ष सबैभन्दा धेरै घटेको चिनीको आयात समीक्षा महिनामा सोह्र गुणाले वृद्धि भएको नेपालगन्ज भन्सार कार्यालयले जनाएको छ । सो कार्यालयका अनुसार गत आव २०८०/८१ को छ महिनामा ८४ लाख ७३ हजार रुपियाँको चिनी आयात भएकोमा चालु आवको सोही अवधिमा सोह्र गुणाले वृद्धि भई १४ करोड १२ लाख ९२ हजार रुपियाँको चिनी आयात भएको छ । गत आवको छ महिनामा चिनी आयातबाट ३९ लाख ८९ हजार रुपियाँ राजस्व सङ्कलन भएकोमा चालु आवको सोही अवधिमा छ करोड २३ लाख ७६ हजार रुपियाँ राजस्व सङ्कलन भएको पनि कार्यालयले जनाएको छ ।चामल आयात पनि बढेको कार्यालयले जनाएको छ । गत आवको छ महिनामा दुई अर्ब २६ करोड ८९ लाख ९० हजार रुपियाँको चामल आयात भएकोमा चालु आवको सोही अवधिमा दुई अर्ब ९२ करोड १७ लाख ९४ हजारको चामल आयात भएको छ । चामल आयातबाट २५ करोड ९८ लाख २९ हजार रुपियाँ राजस्व सङ्कलन भएकोमा चालु आवमा ३० प्रतिशतले वृद्धि भई ३३ करोड ८१ लाख ९२ हजार रुपियाँ राजस्व सङ्कलन भएको छ । दालको आयात पनि बढेर ८२ करोड १० लाख १५ हजार रुपियाँ पुगेको छ । गत आवको छ महिनामा यो नाकाबाट ७१ करोड ५५ लाख ५० हजार रुपियाँको दाल आयात भएको थियो । नेपालगन्ज नाकाबाट आयातमा वृद्धि भएका चिनी, चामल, दाल र सुती कपडा सबैभन्दा बढी अवैध आयात हुने सामानमा पर्छन् । चालु आवमा तस्करी र अवैध आयातमा कडाइ गरिएकाले वैध आयात वृद्धि भएको नेपालगन्ज उद्योग वाणिज्य सङ्घले जनाएको छ । सङ्घका वरिष्ठ उपाध्यक्ष चिरन्जीवी ओलीले अवैध आयात बढेपछि वैध आयात घट्ने गरेको जनाउँदै अहिले वैध आयात बढ्नुको अर्थ अवैध आयात घटेको नै मान्नुपर्ने बताउनुभयो । उहाँले त्यसका साथसाथै माग र खपत बढ्दा पनि आयात वृद्धि हुने गरेको बताउनुभयो ।",
      "link": "https://gorkhapatraonline.com/news/139805",
      "image": "https://gorkhapatraonline.com/storage/media/246397/conversions/Untitled-1-(1)-original-thumb.jpg"
    },
    {
      "slug": "139802",
      "title": "सहकारी ठगीको प्रताडनामा परेका गाई गोठालोको जिम्मामा",
      "timestamp": 1737417600000,
      "source": "gp",
      "content": "ललितपुरको पुल्चोकस्थित लालीगुराँस बहुउद्देश्यीय सहकारी संस्था लिमिटेडले चितवनको खैरहनी नगरपालिका–१२ मा सञ्चालन गरेको लालीगुराँस गाई फार्म ‘गोठालो’ को जिम्मा लगाइएको छ ।",
      "longContent": "गोरखापत्र समाचारदाता काठमाडौँ, माघ ८ गते । ललितपुरको पुल्चोकस्थित लालीगुराँस बहुउद्देश्यीय सहकारी संस्था लिमिटेडले चितवनको खैरहनी नगरपालिका–१२ मा सञ्चालन गरेको लालीगुराँस गाई फार्म ‘गोठालो’ को जिम्मा लगाइएको छ । महिनौँसम्म घाँस, दानापानीको अभावमा बाँधेकै ठाउँमा गार्ई मर्न थालेपछि भूमि व्यवस्था, सहकारी तथा गरिबी निवारण मन्त्रालय समस्याग्रस्त सहकारी व्यवस्थापन समितिको कार्यालयले गाई फार्म सञ्चालनको जिम्मा एसएन एग्रिबिजनेसलाई दिएको हो । सहकारीको बचत रकम अपचलन, ठगी र दुरुपयोगको प्रताडनाबाट अबोध पशु बाँधेकै गोठमा मर्न थालेपछि समस्याग्रस्त सहकारी व्यवस्थापन समितिले एसएन एग्रिबिजनेस प्रालिलाई गाई फार्म सञ्चालनको जिम्मा दिएको हो । समितिका सदस्यसचिव केशवप्रसाद पौडेलका अनुसार ललितपुरको पुल्चोकस्थित लालीगुराँस बहुउद्देश्यीय सहकारी संस्था लिमिटेडले चितवनको खैरहनी नगरपालिका–१२ मा सञ्चालन गरेको लालीगुराँस डेरी फार्म एन्ड रिसर्च सेन्टरमा पालिएकामध्ये २६४ वटा गाई, १६ बाच्छाबाच्छीको जिम्मा एसएन एग्रिबिजनेसलाई दिइएको हो । फार्ममा भएका ४१५ वटा गाईमध्ये १० वटा बाँधेकै ठाउँमा मरेका थिए । त्यसै गरी पशु सेवा कार्यालयको टोलीले अध्ययन र निरीक्षणका लागि पठाउँदा ११९ वटा गाईमा बाँझो र अनुत्पादक भएको पाइएको थियो । यसअघि गोरखापत्र दैनिकमा पुस २२ गते ‘सहकारी अपचलनको परिणाम, ठगीको प्रताडनामा गाई पनि !’ शीर्षकमा समाचार प्रकाशन भएको थियो । त्यसलगत्तै समितिले गाई व्यवस्थापन प्रारम्भ गरेको थियो । मासिक भाडा बुझाउने सदस्यसचिव पौडेलका अनुसार सहकारी व्यवस्थापन समितिले एग्रिबिजनेससँग गरेको सम्झौतामा २६४ वटा गाई १६ वटा बाच्छाबाच्छीको एक करोड २५ लाख ३५ हजार पाँच रुपियाँ मूल्याङ्कन गरिएको छ । उक्त रकम समस्याग्रस्त व्यवस्थापन समितिको लालीगुराँस बहुउद्देश्यीय सहकारी संस्थाको शाखामा जम्मा गर्ने भनिएको छ । लालीगुराँस बहुउद्देश्यीय सहकारी संस्थाको १० बिघा र प्रिसा इन्भेस्टमेन्ट कम्पनीको सात बिघा गरी १७ बिघा जमिन र त्यहाँ रहेका उपकरण, संरचना, सवारीसाधन प्रयोग गरेबापत सात लाख रुपियाँ बुझाउनुपर्ने सम्झौतामा उल्लेख छ । गाई फार्म रहेको संरचना जग्गा, उपकरण, कम्प्युटर मेसिन, फार्मबाट पेस भएका विवरण अनुसारका नियमित मर्मतसम्भार रेखदेख गर्नुपर्ने दायित्व पनि सोही कम्पनीलाई दिइएको छ । सम्झौतापत्रमा कम्पनीले समितिबाट निर्णय नहुञ्जेलसम्मका लागि संस्थामा रहेका संरचना, जमिन, उपकरण, सवारीसाधन प्रयोग गर्न पाउने उल्लेख छ । लालीगुराँस बहुउद्देश्यीय सहकारीले चार हजार ५२८ बचतकर्ताको सात अर्ब १७ करोड दुई लाख ७५ हजार ९८४ रुपियाँ अपचलन, ठगी र बचत दुरुपयोग गरेको उजुरी समितिमा परेको छ । सरकारले २०८० फागुन २९ गते लालीगुराँस बहुउद्देश्यीय सहकारीलाई समस्याग्रस्त घोषणा गरेको हो । त्यसपछि उक्त गाई फार्ममा रहेका गाईको बिजोक भएको हो । सहकारीका अध्यक्ष अमरदास श्रेष्ठसहित सहकारी सञ्चालक असार दोस्रो साता पक्राउ परे पनि छुटिसकेका छन् ।",
      "link": "https://gorkhapatraonline.com/news/139802",
      "image": "https://gorkhapatraonline.com/storage/media/246393/conversions/sahakari-original-thumb.jpg"
    },
    {
      "slug": "139765",
      "title": "नेप्से परिसूचक ६ दशमलव ७८ अङ्कले बढ्यो, कारोबार रकम साढे छ अर्बभन्दा बढी",
      "timestamp": 1737331200000,
      "source": "gp",
      "content": "नेपाल स्टक एक्सचेञ्ज (नेप्से) परिसूचकमा सामान्य अङ्कको सुधार देखिएको छ । सोमबार नेप्से परिसूचक छ दशमलव ७८ अङ्कले बढेर दुई हजार छ सय सात दशमलव ९९ को विन्दुमा कायम भएको हो ।",
      "longContent": "काठमाडौं, माघ ७ गते । नेपाल स्टक एक्सचेञ्ज (नेप्से) परिसूचकमा सामान्य अङ्कको सुधार देखिएको छ । सोमबार नेप्से परिसूचक छ दशमलव ७८ अङ्कले बढेर दुई हजार छ सय सात दशमलव ९९ को बिन्दुमा कायम भएको हो ।आज तीन सय ११ कम्पनीको एक करोड ३६ लाख ७७ हजार नौ सय ८३ कित्ता शेयर ७४ हजार चार सय तीन पटक खरिदबिक्री हुँदा रु. छ अर्ब ५७ करोड चार लाख ७७ हजार आठ सय ८६ बराबरको कारोबार भएको छ ।आजको कारोबारमा बैंकिङ समूह शून्य दशमलव २०, विकास बैंक शून्य दशमलव ६०, वित्त शून्य दशमलव ५३, जलविद्युत् शून्य दशमलव ०२ र लघुवित्त समूह शून्य दशमलव ०४ प्रतिशतले घटेको छ । अरु सबै समूहको उपसूचक बढेको छ । होटल तथा पर्यटन शून्य दशमलव १२, लगानी शून्य दशमलव ६०, जीवन बीमा शून्य दशमलव ०४, उत्पादन तथा प्रशोधन एक दशमलव ६८, म्युचुअल फन्ड शून्य दशमलव ०९, निर्जीवन बीमा शून्य दशमलव २३, व्यापार एक दशमलव ०६ र अन्य समूह दुई दशमलव १३ प्रतिशतले बढेको छ ।आज मानुषी लघुवित्त वित्तीय संस्था लिमिटेडको शेयर मूल्यमा सबैभन्दा धेरै नौ दशमलव ०५  प्रतिशतको वृद्धि देखिएको छ । विन नेपाल लघुवित्त वित्तीय संस्था लिमिटेड र सुपर मादी हाइड्रोपावर लिमिटेडको शेयर मूल्यमा भने नकारात्मक सर्किट लागेको छ ।कारोबार रकमका आधारमा आज सबैभन्दा धेरै रिभर फल्स पावर लिमिटेडको रु. २४ करोड एक लाख ८८ हजार चार सय चार बराबरको शेयर किनबेच भएको छ । कारोबार भएका शेयर सङ्ख्याका आधारमा भने सबैभन्दा धेरै हिमालयन पावर पार्टनर लिमिटेडको तीन लाख ७७ हजार छ सय ४६ कित्ता शेयर कारोबार भएको छ । रासस",
      "link": "https://gorkhapatraonline.com/news/139765",
      "image": "https://gorkhapatraonline.com/storage/media/246316/conversions/nepse-original-thumb.jpg"
    },
    {
      "slug": "139761",
      "title": "बागमती प्रदेशमा एक सय ३७ सहकारी संस्थाविरूद्ध उजुरी",
      "timestamp": 1737331200000,
      "source": "gp",
      "content": "बागमती प्रदेशमा समस्याग्रस्त सहकारीको सङ्ख्या बढ्दै गएको छ । पछिल्लो पटक बागमती प्रदेश सरकारले थप तीनवटा सहकारी संस्थालाई समस्याग्रस्त घोषणा गरेको छ । योसँगै बागमती प्रदेशमा समस्याग्रस्त घोषणा हुने सहकारीको सङ्ख्या पाँच पुगेको छ ।",
      "longContent": "बागमती, माघ ७ गते । बागमती प्रदेशमा समस्याग्रस्त सहकारीको सङ्ख्या बढ्दै गएको छ । पछिल्लो पटक बागमती प्रदेश सरकारले थप तीनवटा सहकारी संस्थालाई समस्याग्रस्त घोषणा गरेको छ । योसँगै बागमती प्रदेशमा समस्याग्रस्त घोषणा हुने सहकारीको सङ्ख्या पाँच पुगेको छ । प्रदेश सरकारको संस्कृति, पर्यटन तथा सहकारी मन्त्रालयअन्तर्गतको प्रदेश सहकारी रजिष्ट्रार कार्यालयका रजिष्ट्रार राजन पोखरेलका अनुसार पछिल्लो पटक सुमेरू सेभिङ एन्ड क्रेडिट को–अपरेटिभ पुलचौक ललितपुर, लालीगुराँस बचत तथा ऋण सहकारी संस्था काठमाडौं र नेसनल नमोबुद्ध बचत तथा ऋण सहकारी संस्था काठमाडौंलाई समस्याग्रस्त घोषणा गरेको छ । वित्तीय दायित्व पूरा नगरेको, बचतकर्ताको बचत माग गर्दा फिर्ता नगरेको, बचत फिर्ता गर्ने कार्ययोजना बनाएर पनि कार्ययोजनाअनुसार काम नगरेको लगायत कारणले ती सहकारी संस्थाहरूलाई समस्याग्रस्त सहकारी घोषणा गरिएको रजिष्ट्रार पोखरेलले बताउनुभयो । समस्याग्रस्त घोषणा गरिएकामध्ये लालीगुराँस बचत तथा ऋण सहकारी संस्था र नेसनल नमोबुद्ध बचत तथा ऋण सहकारी संस्थामा तालाबन्दी गरिएको रजिष्ट्रार पोखरेलको भनाइ छ । यसअघि प्रदेश सरकारले काठमाडौंको सिभिल सेभिङ एन्ड क्रेडिट को–अपरेटिभ र काठमाडौंको कीर्तिपुरस्थित दर्शन बचत तथा ऋण सहकारी संस्थालाई समस्याग्रस्त सहकारी घोषणा गरेको थियो । दर्शन सहकारीलाई यही कात्तिक १२ गते र सिभिललाई गत २०८० साल भदौ २१ गते समस्याग्रस्त सहकारी घोषणा गरेको रजिष्ट्रार पोखरेलले बताउनुभयो । बचत गरेको रकम फिर्ता नगरेको भन्दै बचतकर्ताहरूले प्रदेशभरिका एक सय ३७ भन्दा बढी सहकारी संस्थाविरूद्ध उजुरी दर्ता भएको र दर्ता भएका उजुरीमाथि छानबिन भइरहेको रजिष्ट्रार पोखरेलले बताउनुभयो उहाँका अनुसार तीमध्ये ८० वटा सहकारी संस्थाका सञ्चालकमाथि कारबाही गर्न प्रहरी कार्यालयमा पत्राचार गरिएको छ । बचतकर्ताको रकम फिर्ता नगर्ने, समस्या समाधानका लागि पत्राचार गर्दा पनि सम्पर्क नआउने सहकारी संस्थाका सञ्चालकमाथि कारबाही अघि बढाउन सम्बन्धित जिल्ला प्रहरी कार्यालयहरूमा पत्राचार गरिएको रजिष्ट्रार पोखरेलको कथन छ । उहाँका अनुसार कारबाहीका लागि प्रहरी कार्यालयमा पत्राचार गरिएका अधिकांश सहकारी संस्थाहरू उपत्यकाभित्रका तीन जिल्लाका छन् । “बचत गरेको रकम फिर्ता नपाएको भन्दै पीडितहरूले दिएको निवेदनका आधारमा हामीले सम्बन्धित सहकारी संस्थाका सञ्चालकहरूलाई पत्राचार गर्‍यौँ”, रजिष्ट्रार पोखरेलले भन्नुभयो, “तीमध्ये धेरै सहकारीका सञ्चालकहरू सम्पर्कमा आउनै चाहेन, कतिपय सम्पर्कमा आए पनि रकम फिर्ता गर्न आलटाल गर्ने गरेको छ ।” त्यसैले कारबाहीका लागि सम्बन्धित जिल्लाको जिल्ला प्रहरी कार्यालयमा पत्राचार गरेका छौँ, उहाँको भनाइ छ । रासस",
      "link": "https://gorkhapatraonline.com/news/139761",
      "image": "https://gorkhapatraonline.com/storage/media/246301/conversions/SAHAKARI-original-thumb.jpg"
    },
    {
      "slug": "139747",
      "title": "अर्थतन्त्रका सूचक समग्रमा राम्रो छ : गभर्नर अधिकारी",
      "timestamp": 1737331200000,
      "source": "gp",
      "content": "नेपाल राष्ट्र बैंकका गभर्नर महाप्रसाद अधिकारीले अर्थतन्त्रका सूचकहरु समग्रमा राम्रो रहेको बताउनुभएको छ । सोमबार काठमाडौंमा कृषि विकास बैंकको ५८ औं वार्षिकोत्सवको अवसरमा अयोजित कार्यक्रमलाई सम्बोधन गर्नुहुँदै उहाँले यस्तो बताउनुभएको हो ।",
      "longContent": "काठमाडौं, माघ ७ गते । नेपाल राष्ट्र बैंकका गभर्नर महाप्रसाद अधिकारीले अर्थतन्त्रका सूचकहरु समग्रमा राम्रो रहेको बताउनुभएको छ । सोमबार काठमाडौंमा कृषि विकास बैंकको ५८ औं वार्षिकोत्सवको अवसरमा अयोजित कार्यक्रमलाई सम्बोधन गर्नुहुँदै उहाँले यस्तो बताउनुभएको हो । उहाँले पछिल्लो समय बाढी, पहिरोका कारण निकै ठुलो असर परेपनि राष्ट्र बैंक बाह्य क्षेत्रमा सबल रहेको जानकारी दिनुभयो । उहाँले बैंकिङ प्रणालीमा तरलता राम्रो रहेको र बैंकहरु बेल क्यापिटलाइज रहेको दाबी गर्नुभयो । उहाँले बैंकको ऋण नतिर्न उक्साउने अराजक गतिविधिको कारणले अर्थतन्त्रमा केही स्लो डाउन भएको बताउनुभयो । ‘‘अर्थतन्त्र समग्र रुपमा अर्थतन्त्रका फण्डामेण्ट्ल्सहरु अत्यन्तै राम्रा छन् । हामी बाह्य क्षेत्रमा सबल छौँ । पछिल्लो समय बाढी, पहिरोको निकै ठुलो असर परेको हामीले देख्यौँ । जसको फलस्वरुप खाद्य, पेय पदार्थतिरको इन्प्लेसन अलिक बेसी बढेको छ । तर पनि औषतमा अहिलेसम्म नेपाल राष्ट्र बैंकले राखेको जुन लक्ष्य छ, त्यो भित्रै इन्प्लेसन बसेको अवस्था छ ।,’’ गभर्नर अधिकारीले भन्नुभयो, ‘‘बैंकिङ सिस्टममा तरलता एकदमै राम्रो छ । बैंकहरु वेल क्यापिटलाइज छन् । भला अलिकति स्ट्रेस प्रफिटमा छ । रिकोभरीमा छ । त्यो हामीले स्पष्ट रुपमा देखेका छौँ । रिकोभरीमा भइरहेको स्ट्रेस दुई किसिमबाट गाइडेड छ । अर्थतन्त्रमा अलिकति स्लो डाउन भएको असर हामी देख्छौँ ।’’गभर्नर अधिकारीले बैंकिङ प्रणालीमा अराजकताको असरले दीर्घकालसम्म अर्थतन्त्रलाई असर पार्ने बताउनुभयो । अराजकताका यस्ता विषयहरु सधैँ नरहने उहाँको भनाइ छ ।",
      "link": "https://gorkhapatraonline.com/news/139747",
      "image": "https://gorkhapatraonline.com/storage/media/246269/conversions/1737358228-cZblO-original-thumb.jpg"
    },
    {
      "slug": "139740",
      "title": "बैंक सबल र प्रभावकारी भएमात्रै नागरिकको विश्वास जित्न सकिन्छः अर्थमन्त्री",
      "timestamp": 1737331200000,
      "source": "gp",
      "content": "उपप्रधान एवम् अर्थमन्त्री विष्णुप्रसाद पौडेलले बैंकहरुलाई आफूले लिएका उद्देश्यहरु हाँसिल गर्नेकुरालाई पहिलो प्राथमिकतामा राखेर काम गर्न आग्रह गर्नुभएको छ ।",
      "longContent": "काठमाडौं, माघ ७ गते । उपप्रधान एवम् अर्थमन्त्री विष्णुप्रसाद पौडेलले बैंकहरुलाई आफूले लिएका उद्देश्यहरु हाँसिल गर्नेकुरालाई पहिलो प्राथमिकतामा राखेर काम गर्न आग्रह गर्नुभएको छ । सोमबार काठमाडौंमा कृषि विकास बैंकको ५८ औं वार्षिकोत्सवको अवसरमा आयोजित एक कार्यक्रममा बोल्नुहुँदै उहाँले यस्तो आग्रह गर्नुभएको हो ।उहाँले बैंकको क्षमता विकास, बैंकको सामथ्र्य विकास, बैंकको प्रतिष्ठा र इज्जतलाई पहिलो प्राथमिकतामा राखेर काम गर्नुपर्ने बताउनुभयो । उहाँले बैंक सबल र प्रभावकारी भएमात्रै बैंकका कर्मचारीहरुको इज्जत माथि उठ्ने र बैंकले नागरिकको विश्वास जित्ने जिकिर गर्नुभयो । उहाँले बैंकका कर्मचारीहरुले पहिलो प्राथमिकता बैंकको उन्नति र प्रगतिलाई दिएर काम गर्न आवश्यक रहेको बताउनुभयो । ‘‘पहिलो प्राथमिकता बैंकको क्षमता, बैंकको सामथ्र्य, बैंकको प्रतिष्ठा र इज्जतलाई पहिलो कार्यसूचि बनाउनु पर्दछ । बैंक सबल भयो, प्रभावकारी भयो, बैंकको इज्जत माथि उठ्यो भने समस्त कर्मचारीको इज्जत माथि उठ्छ ।,’’ उपप्रधानमन्त्री पौडेलले भन्नुभयो, ‘‘त्यसमा हरेकले सेभिङ गर्न पाउँछ, बैंकको प्रतिष्ठा कमजोर भयो, बैंकको पर्फमेन्स कमजोर भयो भने त्यसको अपजस सबैलाई बाँडिन पुग्छ । पहिलो प्राथमिकता बैंकको उन्नति र प्रगतिलाई दिनुहोला । बैंक जुन उद्देश्यले स्थापना भएको छ, ति उद्देश्य हाँसिल गर्ने कुरालाई सर्वोच्च प्राथमिकता दिनुपर्छ ।’’उपप्रधानमन्त्री पौडेलले व्यवस्थापन र कर्मचारीका बिचमा राम्रो सम्बन्ध नहुँदा कतिपय संस्थाहरुले अपेक्षित प्रगति गर्न नसकेको बताउनुभयो । बैंकको डिपोजिटको अनुपात चिन्ताको विषय रहेको उहाँको भनाइ छ ।",
      "link": "https://gorkhapatraonline.com/news/139740",
      "image": "https://gorkhapatraonline.com/storage/media/246258/conversions/1737356892-VDVUk-original-thumb.jpg"
    },
    {
      "slug": "139715",
      "title": "बाँकेमा ३२ हजार क्विन्टल धान खरिद",
      "timestamp": 1737331200000,
      "source": "gp",
      "content": "खाद्य व्यवस्था तथा व्यापार कम्पनी लिमिटेड नेपालगञ्जले यसवर्ष बाँकेका किसानसँग ३२ हजार क्विन्टलभन्दा बढी धान खरिद गरेको छ । कम्पनीले दुई महिनाका अवधिमा किसानसँग उक्त मात्राको धान खरिद गरेको हो ।",
      "longContent": "खजुरा (बाँके),  माघ ७ गते ।  खाद्य व्यवस्था तथा व्यापार कम्पनी लिमिटेड नेपालगञ्जले यसवर्ष बाँकेका किसानसँग ३२ हजार क्विन्टलभन्दा बढी धान खरिद गरेको छ । कम्पनीले दुई महिनाका अवधिमा किसानसँग उक्त मात्राको धान खरिद गरेको हो । गत कात्तिक २० गतेबाट किसानका धान खरिद गर्न लागेको नेपालगञ्ज कार्यालयले पुस १९ गतेसम्म दुई महिनाको समय अवधिमा ३२ हजार २६ दशमलव ०८ क्विन्टल धान खरिद गरेको कार्यालय प्रमुख रामशरण लामिछानेले बताउनुभयो । उहाँले भन्नुभयो,“पुस १९ गतेपछि किसान आउन छोड्नुभएको छ, धेरै किसानले धान बिक्री गरिसक्नुभयो, अब यस वर्षको धान खरिद लगभग यति नै होला ।” “हामीले लक्ष्य लिएअनुसार मोटा धानको कोटा पूरा गर्न सकेनौँ, मध्यम धानको भने कोटा लगभग पूरा भयो, माग गरे अनुसार र सोचे अनुसार मोटा धान आएन तर मध्यम धान भने माग अनुसार आयो र हामीले खरिद गर्‍यौं,” उहाँले भन्नुभयो । गत पुस १९ गतेपछि किसान आउन छाडेको, फोन पनि नगरेको तथा सम्पर्कमा नआएका कारण यसवर्ष बाँकेमा धान खरिद कार्य लगभग सकिएको उहाँले बताउनुभयो । बाँकेका किसान पछिल्लो समयमा मोटाभन्दा मध्यम धान उत्पादनतर्फ आकर्षित भएको उहाँले बताउनुभयो । गत वर्षभन्दा १५ दिन अगावैबाट धान खरिद गर्न लागेको नेपालगञ्ज कार्यालयले यसवर्ष ४० हजार क्विन्टल खरिद गर्ने लक्ष्य लिएको थियो तर मध्यम धान बिक्री गर्ने किसानको चाप बढेपछि खाद्यले केन्द्रीय कार्यालयसँगको सहमतिमा थप १५ हजार क्विन्टल मध्यम धान खरिद गर्नेगरी ५५ हजार क्विन्टलको लक्ष्य लिएको थियो । मोटा धानको मूल्य रु. तीन हजार चार सय १० रुपियाँ ५१ पैसा र मध्यम धानको रु. तीन हजार पाँच सय ८० रुपैयाँ ६२ पैसा सरकारले तोकिदिएको न्यूनतम समर्थन मूल्यमा किसानसँग धान खरिद गरिएको कार्यालयले जनाएको छ । कार्यालयका अनुसार यस वर्ष मोटा धान रु. दुई करोड ६१ लाख दुई हजार एक सय ३३ रुपियाँ ६५ पैसा र मध्यम धान रु. आठ करोड ७२ लाख ६९ हजार, एक सय ६२ रुपियाँ २३ पैसा गरी कुल रु. ११ करोड ३३ हजार ७१ लाख २९५ रुपियाँ ८८ पैसाको धान खरिद गरिएको हो । धान बिक्रीका लागि जिल्लाका छ सय ७३ जना किसानले स्थानीय तहको सिफारिस दर्ता गराए पनि पाँच ६८ जना किसान र पाँच वटा सहकारी संस्थामार्फत बिक्री गर्न ल्याइएको धान खरिद गरिएको कार्यालयले जनाएको छ । रासस",
      "link": "https://gorkhapatraonline.com/news/139715",
      "image": "https://gorkhapatraonline.com/storage/media/246215/conversions/-0Wd-original-thumb.jpg"
    },
    {
      "slug": "139695",
      "title": "यस्तो छ आजको तरकारी र फलफूलको मूल्य",
      "timestamp": 1737331200000,
      "source": "gp",
      "content": "कालिमाटी फलफूल तरकारी विकास समितिले आइतबारका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  माघ ७ गते ।  कालिमाटी फलफूल तरकारी विकास समितिले आइतबारका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (भारतीय) प्रतिकेजी रु ७०, गोलभेँडा सानो (लोकल) प्रतिकेजी रु २५, गोलभेँडा सानो (भारतीय) प्रतिकेजी रु ४०, गोलभेँडा सानो (तराई) प्रतिकेजी रु ३०, आलु रातो प्रतिकेजी\tरु ४३, आलु रातो (भारतीय) प्रतिकेजी रु ४०, प्याज सुकेको (भारतीय) प्रतिकेजी रु ६५, गाजर (लोकल) प्रतिकेजी रु ५०, गाजर (तराई) प्रतिकेजी रु ४०, बन्दा (लोकल) प्रतिकेजी रु ३०, बन्दा (तराई) प्रतिकेजी रु २०, बन्दा (नरिवल) प्रतिकेजी रु २०, काउली स्थानीय प्रतिकेजी रु २०, स्थानीय काउली (ज्यापु) प्रतिकेजी रु ३०, काउली (तराई) प्रतिकेजी रु २०, मूला रातो प्रतिकेजी रु ३०, मूला सेतो (लोकल) प्रतिकेजी रु २०, सेतो मूला (हाइब्रिड) प्रतिकेजी रु ३०, भन्टा लाम्चो प्रतिकेजी रु ४०, भन्टा डल्लो प्रतिकेजी रु ५० कायम भएको छ ।यसैगरी, मकै बोडी प्रतिकेजी रु ७०, मटरकोसा प्रतिकेजी रु ६०, घिउ सिमी (लोकल) प्रतिकेजी रु ६०, घिउ सिमी (हाइब्रिड) प्रतिकेजी रु ६०, घिउ सिमी (राजमा) प्रतिकेजी रु ६०, टाटे सिमी प्रतिकेजी रु ४०, तिते करेला प्रतिकेजी रु १३०, लौका प्रतिकेजी रु ६०, परवर (तराई) प्रतिकेजी रु १००, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु २०, हरियो फर्सी (डल्लो) प्रतिकेजी रु २०, सलगम प्रतिकेजी रु १००, भिण्डी प्रतिकेजी रु १३०, सखरखण्ड प्रतिकेजी ७०, बरेला  प्रतिकेजी रु ४०, पिँडालु प्रतिकेजी रु १००, स्कूस प्रतिकेजी रु ५०, रायो साग प्रतिकेजी रु २०, पालुङ्गो साग प्रतिकेजी ५०, चमसुरको साग रु ५०, तोरीको साग प्रतिकेजी रु ३०, मेथीको साग प्रतिकेजी रु ५०, प्याज हरियो प्रतिकेजी रु ५०, बकुला प्रतिकेजी रु ७०, तरुल प्रतिकेजी रु १००, च्याउ (कन्य) प्रतिकेजी रु ८०, च्याउ (डल्ले) प्रतिकेजी रु ३०० निर्धारण गरिएको छ ।ब्रोकाउली प्रतिकेजी रु ३०, चुकुन्दर प्रतिकेजी रु ९०, रातो बन्दा प्रतिकेजी रु ६०, जिरीको साग प्रतिकेजी रु ७०, ग्याठ कोबी प्रतिकेजी रु ९०, सेलरी प्रतिकेजी रु ४००, पार्सले प्रतिकेजी रु ८००, सौफको साग प्रतिकेजी रु ८०, पुदिना प्रतिकेजी रु ४००, गान्टे मूला प्रतिकेजी रु ८०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२०, गुन्द्रुक प्रतिकेजी रु ३०० तोकेकोे छ ।समितिले स्याउ (झोले) प्रतिकेजी रु २६०, स्याउ (फूजी) प्रतिकेजी रु ३००, केरा (दर्जन) रु १७०, अनार प्रतिकेजी रु ४००, अङ्गुर (हरियो) प्रतिकेजी रु २४०, अङ्गुर (कालो) प्रतिकेजी रु ३८०, सुन्तला (नेपाली) प्रतिकेजी रु १२०, सुन्तला (भारतीय) प्रतिकेजी रु १००, काँक्रो (लोकल) प्रतिकेजी रु १६०, काँक्रो (हाइब्रिड) प्रतिकेजी रु ९०, निबुवा प्रतिकेजी रु ५०, नासपाती (चाइनिज) प्रतिकेजी रु २५०, मेवा (नेपाली) प्रतिकेजी रु ५०, मेवा (भारतीय) प्रतिकेजी रु १००, अम्बा प्रतिकेजी रु १२०, लप्सी प्रतिकेजी रु ५०, स्ट्रबेरी (भुइऐसेलु) प्रतिकेजी रु ५००, किबी प्रतिकेजी रु २५०, आभोकाडो प्रतिकेजी रु २५०, अमला प्रतिकेजी रु ७० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ८०, खुर्सानी हरियो (बुलेट) प्रतिकेजी रु ८०, खुर्सानी हरियो (माछे) प्रतिकेजी रु ८०, खुर्सानी हरियो (अकबरे) प्रतिकेजी रु ३००, भेडे खुर्सानी प्रतिकेजी रु ७०, लसुन हरियो प्रतिकेजी रु १२०, हरियो धनिया प्रतिकेजी रु ४०, लसुन सुकेको चाइनिज प्रतिकेजी रु ३००, लसुन सुकेको नेपाली प्रतिकेजी रु ३००, छ्यापी सुकेको प्रतिकेजी रु १६०, छ्यापी हरियो प्रतिकेजी रु २५०, ताजा माछा (रहु) प्रतिकेजी रु ३५०, ताजा माछा (बचुवा) प्रतिकेजी रु २६०, ताजा माछा (छडी) प्रतिकेजी रु २६०, ताजा माछा (मुङ्गरी) प्रतिकेजी रु ४५०, रुख टमाटर प्रतिकेजी २०० राजा च्याउ प्रतिकेजी रु ३०० र सिताके च्याउ प्रतिकेजी रु ८०० तोकेको छ । रासस",
      "link": "https://gorkhapatraonline.com/news/139695",
      "image": "https://gorkhapatraonline.com/storage/media/246179/conversions/adrhs-original-thumb.jpg"
    },
    {
      "slug": "139692",
      "title": "आजका लागि यस्तो छ विदेशी मुद्राको विनिमय दर",
      "timestamp": 1737331200000,
      "source": "gp",
      "content": "काठमाडौँ, माघ ७ गते । नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । निर्धारित विनिमयदर अनुसार अमेरिकी डलरको मूल्य आज स्थिर छ । निर्धारित विनिमयदर अनुसार, सिङ्गापुर डलर, चिनियाँ युआन, थाई भाटको मूल्य वृद्धि भएको छ । युरोपियन युरो, युके पाउन्ड स्टर्लिङ, स्वीस फ्र्याङ्क, जापानी येन, डेनिस क्रोनर, कुवेती दिनारको मूल्य भने घटेको छ । राष्ट्र बैङ्कका अनुसार अमेरिकी डलर एकको खरिददर एक सय ३८ रुपैयाँ २८ पैसा र बिक्रीदर एक सय ३८ रुपैयाँ ८८ पैसा कायम भएको छ । युरोपियन युरो एकको खरिददर एक सय ४२ रुपैयाँ ०३ पैसा र बिक्रीदर एक सय ४२ रुपैयाँ ६५ पैसा, युके पाउन्ड स्टर्लिङ एकको खरिददर एक सय ६८ रुपैयाँ २५ पैसा र बिक्रीदर एक सय ६८ रुपैयाँ ९८ पैसा, स्वीस फ्र्याङ्क एकको खरिददर एक सय ५१ रुपैयाँ १३ पैसा र बिक्रीदर एक सय ५१ रुपैयाँ ७९ पैसा कायम गरिएको छ । अस्ट्रेलियन डलर एकको खरिददर ८५ रुपैयाँ ६३ पैसा र बिक्रीदर ८६ रुपैयाँ, क्यानेडियन डलर एकको खरिददर ९५ रुपैयाँ ४९ पैसा र बिक्रीदर ९५ रुपैयाँ ९१ पैसा, सिङ्गापुर डलर एकको खरिददर एक सय एक रुपैयाँ ९६ पैसा र बिक्रीदर एक सय एक रुपैयाँ ४० पैसा निर्धारण गरिएको छ । जापानी येन १० को खरिददर आठ रुपैयाँ ८५ पैसा र बिक्रीदर आठ रुपैयाँ ८९ पैसा, चिनियाँ युआन एकको खरिददर १८ रुपैयाँ ८८ पैसा र बिक्रीदर १८ रुपैयाँ ९६ पैसा, साउदी अरेबियन रियाल एकको खरिददर ३६ रुपैयाँ ८६ पैसा र बिक्रीदर ३७ रुपैयाँ ०१ पैसा, कतारी रियाल एकको खरिददर ३७ रुपैयाँ ९३ पैसा र बिक्रीदर ३८ रुपैयाँ ०९ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रुपैयाँ ०३ पैसा र बिक्रीदर चार रुपैयाँ ०५ पैसा, युएई दिराम एकको खरिददर ३७ रुपैयाँ ६५ पैसा र बिक्रीदर ३७ रुपैयाँ ८१ पैसा, मलेसियन रिङ्गेट एकको खरिददर ३० रुपैयाँ ६९ पैसा र बिक्रीदर ३० रुपैयाँ ८२ पैसा, साउथ कोरियन वन एक सयको खरिददर नौ रुपैयाँ ४८ पैसा र बिक्रीदर नौ रुपैयाँ ५३ पैसा, स्विडिस क्रोनर एकको खरिददर १२ रुपैयाँ ३५ पैसा र बिक्रीदर १२ रुपैयाँ ४० पैसा र डेनिस क्रोनर एकको खरिदर १९ रुपैयाँ ०३ पैसा र बिक्रीदर १९ रुपैयाँ १२ पैसा तोकिएको छ । राष्ट्र बैङ्कले हङकङ डलर एकको खरिददर १७ रुपैयाँ ७६ पैसा र बिक्रीदर १७ रुपैयाँ ८४ पैसा, कुवेती दिनार एकको खरिदर चार सय ४७ रुपैयाँ ९७ पैसा र बिक्रीदर चार सय ४९ रुपैयाँ ९२ पैसा, बहराइन दिनार एकको खरिददर तीन सय ६६ रुपैयाँ ८४ पैसा र बिक्रीदर तीन सय ६८ रुपैयाँ ४४ पैसा, ओमनी रियाल एकको खरिददर तीन सय ५९ रुपैयाँ १९ पैसा र बिक्रीदर तीन सय ६० रुपैयाँ ७५ पैसा तोकिएको छ । यस्तै, भारतीय रुपैयाँ एक सयको खरिददर एक सय ६० रुपैयाँ र बिक्रीदर एक सय ६० रुपैयाँ १५ पैसा निर्धारण भएको छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको वेबसाइटमा उपलब्ध हुने जनाइएको छ ।",
      "longContent": "काठमाडौँ, माघ ७ गते । नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । निर्धारित विनिमयदर अनुसार अमेरिकी डलरको मूल्य आज स्थिर छ । निर्धारित विनिमयदर अनुसार, सिङ्गापुर डलर, चिनियाँ युआन, थाई भाटको मूल्य वृद्धि भएको छ ।  युरोपियन युरो, युके पाउन्ड स्टर्लिङ, स्वीस फ्र्याङ्क, जापानी येन, डेनिस क्रोनर, कुवेती दिनारको मूल्य भने घटेको छ । राष्ट्र बैङ्कका अनुसार अमेरिकी डलर एकको खरिददर एक सय ३८ रुपैयाँ २८ पैसा र बिक्रीदर एक सय ३८ रुपैयाँ ८८  पैसा कायम भएको छ । युरोपियन युरो एकको खरिददर एक सय ४२ रुपैयाँ ०३ पैसा र बिक्रीदर एक सय ४२ रुपैयाँ ६५ पैसा, युके पाउन्ड स्टर्लिङ एकको खरिददर एक सय ६८ रुपैयाँ २५ पैसा र बिक्रीदर एक सय ६८ रुपैयाँ ९८  पैसा, स्वीस फ्र्याङ्क एकको खरिददर एक सय ५१ रुपैयाँ १३ पैसा र बिक्रीदर एक सय ५१ रुपैयाँ ७९ पैसा कायम गरिएको छ । अस्ट्रेलियन डलर एकको खरिददर ८५ रुपैयाँ ६३ पैसा र बिक्रीदर ८६ रुपैयाँ, क्यानेडियन डलर एकको खरिददर ९५ रुपैयाँ ४९ पैसा र बिक्रीदर ९५ रुपैयाँ ९१ पैसा, सिङ्गापुर डलर एकको खरिददर एक सय एक रुपैयाँ ९६ पैसा र बिक्रीदर एक सय एक रुपैयाँ ४० पैसा निर्धारण गरिएको छ । जापानी येन १० को खरिददर आठ रुपैयाँ ८५ पैसा र बिक्रीदर आठ रुपैयाँ ८९ पैसा, चिनियाँ युआन एकको खरिददर १८ रुपैयाँ ८८ पैसा र बिक्रीदर १८ रुपैयाँ ९६ पैसा, साउदी अरेबियन रियाल एकको खरिददर ३६ रुपैयाँ ८६ पैसा र बिक्रीदर ३७ रुपैयाँ ०१ पैसा, कतारी रियाल एकको खरिददर ३७ रुपैयाँ ९३ पैसा र बिक्रीदर ३८ रुपैयाँ ०९ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रुपैयाँ ०३ पैसा र बिक्रीदर चार रुपैयाँ ०५ पैसा, युएई दिराम एकको खरिददर ३७ रुपैयाँ ६५  पैसा र बिक्रीदर ३७ रुपैयाँ ८१ पैसा, मलेसियन रिङ्गेट एकको खरिददर ३० रुपैयाँ ६९ पैसा र बिक्रीदर ३० रुपैयाँ ८२ पैसा, साउथ कोरियन वन एक सयको खरिददर नौ रुपैयाँ ४८ पैसा र बिक्रीदर नौ रुपैयाँ ५३ पैसा, स्विडिस क्रोनर एकको खरिददर १२ रुपैयाँ ३५ पैसा र बिक्रीदर १२ रुपैयाँ ४० पैसा र डेनिस क्रोनर एकको खरिदर १९ रुपैयाँ ०३ पैसा र बिक्रीदर १९ रुपैयाँ १२ पैसा तोकिएको छ । राष्ट्र बैङ्कले हङकङ डलर एकको खरिददर १७ रुपैयाँ ७६ पैसा र बिक्रीदर १७ रुपैयाँ ८४ पैसा, कुवेती दिनार एकको खरिदर चार सय ४७ रुपैयाँ ९७ पैसा र बिक्रीदर चार सय ४९ रुपैयाँ ९२ पैसा, बहराइन दिनार एकको खरिददर तीन सय ६६ रुपैयाँ ८४ पैसा र बिक्रीदर तीन सय ६८ रुपैयाँ ४४ पैसा, ओमनी रियाल एकको खरिददर तीन सय ५९ रुपैयाँ १९ पैसा र बिक्रीदर तीन सय ६० रुपैयाँ ७५ पैसा तोकिएको छ । यस्तै, भारतीय रुपैयाँ एक सयको खरिददर एक सय ६० रुपैयाँ र बिक्रीदर एक सय ६० रुपैयाँ १५ पैसा निर्धारण भएको छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको वेबसाइटमा उपलब्ध हुने जनाइएको छ ।",
      "link": "https://gorkhapatraonline.com/news/139692",
      "image": "https://gorkhapatraonline.com/storage/media/246176/conversions/money-exchange-original-thumb.jpg"
    },
    {
      "slug": "139683",
      "title": "अलैँची बिक्रीबाट २२ करोड आम्दानी",
      "timestamp": 1737331200000,
      "source": "gp",
      "content": "लमजुङ, माघ ७ गते । यहाँका किसानले अलैँची बिक्री गरेर रु २२ करोड आम्दानी गरेका छन् । प्रधानमन्त्री कृषि आधुनिकीकरण परियोजना कार्यान्वयन इकाइ लमजुङका निमित्त वरिष्ठ कृषि अधिकृत हरिबहादुर मिजारका अनुसार चालु आर्थिक वर्षमा जिल्लामा उत्पादित एक सय ५० मेट्रिक टन अलैँची किसानले बिक्री गरेका छन् । यस वर्ष जिल्लामा प्रतिकिलो रु एक हजार पाँचदेखि दुई हजार चार सयसम्ममा अलैँची बिक्री भएको छ । त्यसैगरी, गत आर्थिक वर्ष २०८०र८१ मा जिल्लाका किसानले दुई सय ५१ मेट्रिक टन अलैँची बिक्री गरी रु २४ करोड आम्दानी गरेका थिए । मिजारका अनुसार गत वर्ष जिल्लाका किसानले प्रतिकिलो रु एक हजार दुई सयका दरले अलैँची बिक्री गरेका थिए । गत वर्षको तुलनामा यस वर्ष उत्पादन घटेको हो । त्यसैगरी, आर्थिक वर्ष २०७९र८० मा तीन सय ८० मेट्रिक टन अलैँची बिक्रीबाट रु २० करोड आम्दानी भएको थियो । उक्त वर्ष प्रतिकिलो अलैँची कम्तीमा रु पाँच सय ५० देखि सात सयसम्म बिक्री भएको थियो । आव २०७८र७९ मा तीन सय ३५ मेट्रिक टन अलैँची बिक्री गरी रु १५ करोड आम्दानी भएको थियो । आव २०७७र७८ मा तीन हजार पाँच सय क्विन्टल अलैँची बिक्री गरी रु १८ करोड २० लाख आम्दानी भएको थियो । आव २०७६र७७ मा जिल्लामा दुई हजार क्विन्टल अलैँची बिक्री गरेर किसानले रु १२ करोड आम्दानी गरेका थिए । त्यसैगरी, आव २०७५र७६ मा सात सय ५० क्विन्टल अलैँची बिक्री गरी किसानले पाँच करोड २५ लाख आम्दानी गरेका थिए । जिल्लामा सबैभन्दा बदी मस्र्याङ्दी गाउँपालिकाका किसानले अलैँची उत्पादन गर्ने गरेका छन् । मस्र्याङ्दी गाउँपालिका–५ सन्जापुका स्थानीयले मात्र यस वर्ष छ हजार सात सय केजी अलैँची बिक्री गरी रु एक करोड ५० लाख आम्दानी गरेको सन्जापु अलैँची कृषक समूहका अध्यक्ष कामकाशि गुरुङले बताउनुभयो । गाउँका करिब ६० घरधुरीले लगाएको अलैँचीखेतीबाट उक्त आम्दानी भएको हो । भारतको एकाधिकारका कारण किसानको मागअनुसार अलैँचीको मूल्य नपाएको गुनासो भए पनि यस वर्ष केही राहत महसुस गरेको किसानहरुको भनाइ छ । जिल्लामा सात सय ५० हेक्टर क्षेत्रफलमा अलैँचीखेती हुँदै आए पनि तीन सय ७५ हेक्टर क्षेत्रफलमा उत्पादन हुँदै आएको उक्त कार्यालयले जनाएको छ । उक्त परियोजनाले अलैँची जोन पकेट क्षेत्रका रुपमा मस्र्याङ्दी गाउँपालिका, बेँसीसहर नगरपालिका, क्व्होँलासोथर गाउँपालिका, दोर्दी गाउँपालिका र दूधपोखरी गाउँपालिकालाई घोषणा गरिसकेको छ । सो क्षेत्रमा सबैभन्दा बढी अलैँची उत्पादन हुने गरेको छ । जिल्लामा सात सय मिटरदेखि एक हजार दुई सय मिटर उचाइमा साउन्ने, जिर्मले र डम्बर शाही, एक हजार दुई सय मिटरदेखि १६ मिटर उचाइमा गोलशाही र एक हजार छ सयदेखि दुई हजार दुई सय मिटर उचाइमा रामशाही र भलाङे जातका अलैँची बिरुवा लगाइएका छन् । यहाँ विसं २०४१ बाट अलैँचीखेती विस्तार हुँदै आएको हो ।",
      "longContent": "लमजुङ, माघ ७ गते । यहाँका किसानले अलैँची बिक्री गरेर रु २२ करोड आम्दानी गरेका छन् । प्रधानमन्त्री कृषि आधुनिकीकरण परियोजना कार्यान्वयन इकाइ लमजुङका निमित्त वरिष्ठ कृषि अधिकृत हरिबहादुर मिजारका अनुसार चालु आर्थिक वर्षमा जिल्लामा उत्पादित एक सय ५० मेट्रिक टन अलैँची किसानले बिक्री गरेका छन् । यस वर्ष जिल्लामा प्रतिकिलो रु एक हजार पाँचदेखि दुई हजार चार सयसम्ममा अलैँची बिक्री भएको छ । त्यसैगरी, गत आर्थिक वर्ष २०८०र८१ मा जिल्लाका किसानले दुई सय ५१ मेट्रिक टन अलैँची बिक्री गरी रु २४ करोड आम्दानी गरेका थिए । मिजारका अनुसार गत वर्ष जिल्लाका किसानले प्रतिकिलो रु एक हजार दुई सयका दरले अलैँची बिक्री गरेका थिए । गत वर्षको तुलनामा यस वर्ष उत्पादन घटेको हो । त्यसैगरी, आर्थिक वर्ष २०७९र८० मा  तीन सय ८० मेट्रिक टन अलैँची बिक्रीबाट रु २० करोड आम्दानी भएको थियो । उक्त वर्ष प्रतिकिलो अलैँची कम्तीमा रु पाँच सय ५० देखि सात सयसम्म बिक्री भएको थियो । आव २०७८र७९ मा तीन सय ३५ मेट्रिक टन अलैँची बिक्री गरी रु १५ करोड आम्दानी भएको थियो । आव २०७७र७८ मा तीन हजार पाँच सय क्विन्टल अलैँची बिक्री गरी रु १८ करोड २० लाख आम्दानी भएको थियो । आव २०७६र७७ मा जिल्लामा दुई हजार क्विन्टल अलैँची बिक्री गरेर किसानले रु १२ करोड आम्दानी गरेका थिए । त्यसैगरी, आव २०७५र७६ मा सात सय ५० क्विन्टल अलैँची बिक्री गरी किसानले पाँच करोड २५ लाख आम्दानी गरेका थिए । जिल्लामा सबैभन्दा बदी मस्र्याङ्दी गाउँपालिकाका किसानले अलैँची उत्पादन गर्ने गरेका छन् । मस्र्याङ्दी गाउँपालिका–५ सन्जापुका स्थानीयले मात्र यस वर्ष छ हजार सात सय केजी अलैँची बिक्री गरी रु एक करोड ५० लाख आम्दानी गरेको सन्जापु अलैँची कृषक समूहका अध्यक्ष कामकाशि गुरुङले बताउनुभयो । गाउँका करिब ६० घरधुरीले लगाएको अलैँचीखेतीबाट उक्त आम्दानी भएको हो । भारतको एकाधिकारका कारण किसानको मागअनुसार अलैँचीको मूल्य नपाएको गुनासो भए पनि यस वर्ष केही राहत महसुस गरेको किसानहरुको भनाइ छ । जिल्लामा सात सय ५० हेक्टर क्षेत्रफलमा अलैँचीखेती हुँदै आए पनि तीन सय ७५  हेक्टर क्षेत्रफलमा उत्पादन हुँदै आएको उक्त कार्यालयले जनाएको छ । उक्त परियोजनाले अलैँची जोन पकेट क्षेत्रका रुपमा मस्र्याङ्दी गाउँपालिका, बेँसीसहर नगरपालिका, क्व्होँलासोथर गाउँपालिका, दोर्दी गाउँपालिका र दूधपोखरी गाउँपालिकालाई घोषणा गरिसकेको छ । सो क्षेत्रमा सबैभन्दा बढी अलैँची उत्पादन हुने गरेको छ । जिल्लामा सात सय मिटरदेखि एक हजार दुई सय मिटर उचाइमा साउन्ने, जिर्मले र डम्बर शाही, एक हजार दुई सय मिटरदेखि १६ मिटर उचाइमा गोलशाही र एक हजार छ सयदेखि दुई हजार दुई सय मिटर उचाइमा रामशाही र भलाङे जातका अलैँची बिरुवा लगाइएका छन् । यहाँ विसं २०४१ बाट अलैँचीखेती विस्तार हुँदै आएको हो ।",
      "link": "https://gorkhapatraonline.com/news/139683",
      "image": "https://gorkhapatraonline.com/storage/media/246165/conversions/alaichi-original-thumb.jpg"
    },
    {
      "slug": "139673",
      "title": "खाद्यमा तेलको सीमा तोकियो",
      "timestamp": 1737331200000,
      "source": "gp",
      "content": "सरकारले खाद्यपदार्थमा रहने औद्योगिक ट्रान्स फ्याट (असन्तुलित अन्य तेल) को अधिकतम सीमा तोकेको छ ।",
      "longContent": "गोरखापत्र समाचारदाताकाठमाडौँ, माघ ७ गते । सरकारले खाद्यपदार्थमा रहने औद्योगिक ट्रान्स फ्याट (असन्तुलित अन्य तेल) को अधिकतम सीमा तोकेको छ । कृषि तथा पशुपन्छी विकास मन्त्रालयले राजपत्रमा सूचना प्रकाशित गरी यसको सीमा निर्धारण गरेको हो । सरकारले खाद्यपदार्थमा ट्रान्स फ्याटको मात्रा खाद्यपदार्थमा रहेको कुल चिल्लो पदार्थको तौलको दुई प्रतिशतभन्दा बढी नहुने गरी सीमा निर्धारण गरेको छ । यसबाहेक सरकारले खाद्यपदार्थको लेबलमा खाद्य नियमावली २०२७ अनुसार विवरण उल्लेख गर्न राजपत्रमार्फत व्यवस्था गरेको छ । लेबलमा अनिवार्य रूपमा ट्रान्स फ्याटको मात्रासमेत उल्लेख गर्न व्यवस्था गरिएको छ । उत्पादनको लेबलमा ट्रान्स फ्याटरहित (ट्रान्स फ्याट फ्री) भनी दाबी गरिएको हकमा उक्त खाद्य पदार्थमा रहेको चिल्लो पदार्थमा ट्रान्स फ्याटको मात्रा ०.२ ग्रामप्रति एक सय ग्राम चिल्लो पदार्थको तौलभन्दा बढी नभएको हुनुपर्ने व्यवस्था गरेको छ । यो व्यवस्था सूचना राजपत्रमा प्रकाशित भएको १८१ औँ दिनदेखि कार्यान्वनयमा आउने राजपत्रमा उल्लेख छ । वनस्पति तेलमा हाइड्रोजन प्रवेश गराएर ठोस वा अर्ध ठोस बनाउने प्रक्रियालाई हाइड्रोजिनेसन भनिन्छ । वनस्पति घिउ तथा आंशिक रूपमा हाइड्रोजिनेटेड गरिएको वनस्पति तेल तयार गर्दा उत्पन्न हुने असन्तुलित अन्य प्रकारका तेल ट्रान्स फ्याटलाई औद्योगिक ट्रान्स फ्याट भनिन्छ ।यसै गरी सरकारले अबदेखि कुनै पनि खाद्य उत्पादक, व्यवसायी र विक्रेताले मसीले लेखिएको, छापिएको र रङ्ग्याइएको कागजमा राखेर खाद्यपदार्थ बिक्रीवितरण गर्न नपाइने व्यवस्था पनि राजपत्रमा प्रकाशित गरी कार्यान्वयनमा ल्याएको छ । खाद्यपदार्थमा रहेको चिल्लो पदार्थ ट्रान्स फ्याटको मात्रा तोकेभन्दा बढी भएमा खाद्य स्वच्छता तथा गुणस्तर ऐन २०८१ बमोजिम कारबाही हुने खाद्य प्रविधिक तथा नियन्त्रण विभागले जनाएको छ ।",
      "link": "https://gorkhapatraonline.com/news/139673",
      "image": "https://gorkhapatraonline.com/storage/media/246153/conversions/Krishi-mantralaya-original-thumb.jpg"
    },
    {
      "slug": "139672",
      "title": "मूल्यवृद्धि र कालोबजारीको विरोध",
      "timestamp": 1737331200000,
      "source": "gp",
      "content": "निर्माण गरेको कामको भुक्तानी नपाएको सहित पछिल्लो समय निर्माण सामग्रीमा भएको चर्को मूल्यवृद्धिको विरोधमा निर्माण व्यवसायी आन्दोलनमा उत्रिएका छन् ।",
      "longContent": "मकवानपुर समाचारदाताहेटौँडा, माघ ७ गते । निर्माण गरेको कामको भुक्तानी नपाएको सहित पछिल्लो समय निर्माण सामग्रीमा भएको चर्को मूल्यवृद्धिको विरोधमा निर्माण व्यवसायी आन्दोलनमा उत्रिएका छन् । निर्माण सामग्री उत्पादनसँग सम्बन्धित इन्धनसहित कुनै पनि कच्चा पदार्थको मूल्यवृद्धि नहुँदासमेत सिमेन्ट, फलामे डन्डीलगायतका निर्माण सामग्रीको मूल्यवृद्धि र कालोबजारी गरेको भन्दै निर्माण व्यवसायी आन्दोलित बनेका हुन् । बागमती प्रदेश निर्माण व्यवसायी महासङ्घ र निर्माण व्यवसायी सङ्घले मकवानपुरले प्रधानमन्त्री तथा मन्त्रीपरिषद्को कार्यालयमा आइतबार छुट्टाछुट्टै ज्ञापनपत्र पठाउँदै निर्माण सामग्रीमा गरिएको मूल्यवृद्धि नियन्त्रण, निर्माण गरेको कामको भुक्तानी, विगतमा सरकारसँग भएको सहमति कार्यान्वयनलगायतका माग गरेका छन् । बागमती प्रदेश निर्माण व्यवसायी महासङ्घले बागमती प्रदेशका मुख्यमन्त्री तथा मन्त्रीपरिषद्को कार्यालय र निर्माण व्यवसायी सङ्घले मकवानपुरले जिल्ला प्रशासन कार्यालय मकवानपुरमार्फत प्रधानमन्त्री तथा मन्त्रीपरिषद्को कार्यालयमा ज्ञापनपत्र पठाएका हुन् ।सिमेन्ट, डन्डीलगायतका निर्माण सामग्री उत्पादनसँग सम्बन्धित इन्धनसहित कुनै पनि कच्चापदार्थमा मूल्यवृद्धि नहुँदा पनि कार्टेलिङ एवं कालोबजारी गरी विगत एक महिनाको अवधिमा पटक पटक गरी सिमेन्टमा प्रतिबोरा दुई सय र डन्डीमा प्रतिकेजी १५ रुपियाँभन्दा बढी मूल्यवृद्धि गरेका निर्माण व्यवसायी महासङ्घले जनाएको छ ।साथै मूल्यवृद्धिसँगै कार्टेलिङ गरी उत्पादनमा समेत नियोजित तरिकाले कटौती गरेकाले भुक्तानी अभावलगायतका कारण सकसमा रहेको निर्माण उद्योग थप मारमा परेको भन्दै उक्त मूल्यवृद्धि खारेज गर्न ज्ञापनपत्रमार्फत माग गरिएको छ । कालोबजारी तथा कार्टेलिङमा संलग्नलाई कानुनी कारबाही गर्न र निर्माण व्यवसायीलाई तत्कालका लागि शून्य भन्सारदरमा सिमेन्ट, डन्डीलगायतका निर्माण सामग्री आयातको व्यवस्था गर्न निर्माण व्यवसायीका छाता संस्थाले माग गरेका छन् । सार्वजनिक खरिद नियमावलीको १३ औँ संशोधनमा देखिएका म्याद थपसम्बन्धी कानुनी जटिलता, राष्ट्र बैङ्कबाट निर्माण व्यवसायीलाई ऋणमा दिएको सुविधा कटौती, निर्माण आयोग गठन, लो बिडिङलाई निरुत्साहित गर्नुपर्नेलगायतका १४ बुँदे ज्ञापनपत्रमा आफ्ना माग पूरा नभएमा चरणबद्ध आन्दोलन गर्ने जनाइएको छ ।बागमती प्रदेश निर्माण व्यवसायी महासङ्घका उपाध्यक्ष उमानन्द कँडेलको नेतृत्वमा गएको टोलीले बागमती प्रदेशको मुख्यमन्त्री तथा मन्त्रीपरिषद्को कार्यालयमार्फत र निर्माण व्यवसायी सङ्घले मकवानपुरका अध्यक्ष बालगोपाल कँडेलको नेतृत्वमा गएको निर्माण व्यवसायीको टोलीले जिल्ला प्रशासन कार्यालय मकवानपुरमार्फत ज्ञापनपत्र बुझाएको थियो । ज्ञापनपत्र बुझ्दै मकवानपुरका प्रमुख जिल्ला अधिकारी तीर्थराज चिलुवालले सुस्त अवस्थामा रहेको अर्थतन्त्रलाई चलायमान बनाउन निर्माण उद्योगको महत्वपूर्ण भूमिका रहने बताउनुभयो । उहाँले निर्माण व्यवसायीले आफूले गरेको कामको भुक्तानी माग गर्नुपर्ने भन्दै सिमेन्ट उद्योगसँग सिमेन्टको मूल्यवृद्धि गर्नुको कारण माग गरी पत्राचार गरिएको जानकारी दिनुभयो ।",
      "link": "https://gorkhapatraonline.com/news/139672",
      "image": "https://gorkhapatraonline.com/storage/media/246152/conversions/Nirman-News-Photo@-Hetauda-original-thumb.jpg"
    },
    {
      "slug": "139671",
      "title": "रुद्राक्षको माला र ढकी",
      "timestamp": 1737331200000,
      "source": "gp",
      "content": "नेपालको मध्यपहाडी क्षेत्रमा पाइने रुद्राक्ष विभिन्न प्रयोजनका लागि प्रयोगमा आउने गरेको छ । धार्मिक, आध्यात्मिक तथा औषधीय महत्व रहेको रुद्राक्ष पछिल्लो समय आर्थिक आर्जनका लागि उपयोगी बन्दै आएको छ ।",
      "longContent": "बाबुराम कार्की वराहक्षेत्र, माघ ७ गते । नेपालको मध्यपहाडी क्षेत्रमा पाइने रुद्राक्ष विभिन्न प्रयोजनका लागि प्रयोगमा आउने गरेको छ । धार्मिक, आध्यात्मिक तथा औषधीय महत्व रहेको रुद्राक्ष पछिल्लो समय आर्थिक आर्जनका लागि उपयोगी बन्दै आएको छ ।  रुद्राक्ष भगवान् शिवसँग सम्बन्धित भएकाले श्रद्धापूर्वक पूज्ने र मालाका  रूपमा धारण गर्दै आएको रुद्राक्षको दाना पछिल्लो समय माला र फूल बोक्ने ढकीका रूपमा समेत प्रयोग गरिँदै आएको छ । रुद्राक्षको दानाबाट माला र फूल बोक्ने ढाकी बनाएर सुनसरीको वराहक्षेत्र मन्दिर परिसरमा करिब एक सय जनाले आम्दानी लिँदै आएका छन् । ५७ वर्षीय डम्बरबहादुर परियारले चार दशकदेखि (पन्ध्र वर्षको उमेरदेखि) रुद्राक्षको दानाबाट पूजा गर्न प्रयोग गरिने ढकी बनाएर बिक्री गर्दै आउनुभएको छ । उहाँका छारीहरूले मन्दिरपरिसरमा खोलेको माला र पूजा सामग्रीको पसलमा बिक्रीका लागि राख्ने गरेको उहाँले बताउनुभयो । उहाँका अनुसार ढकी र मालाको साइज अनुसार प्रतिगोटा तीन सयदेखि पाँच सयसम्म बिक्री हुने गरेको छ । ढकी र माला बनाउन धनकुटाको तामराम, कौवा खोला क्षेत्र र सुलीपाखाबाट प्रतिकिलो ६० देखि ७० रुपियाँका दरले दाना किनेर ल्याउने गरेको परियारले बताउनुभयो । परियार जस्तै धेरैले रुद्राक्षको ढकी बनाएर बेच्ने गरेको वराहक्षेत्र मन्दिर गुठी व्यवस्थापन समितिका कोषाध्यक्ष रविकुमार श्रेष्ठले बताउनुभयो । दाना रुद्राक्षलाई तारले छेडेर थाली, ढकी बनाउने गरिन्छ । दैनिक नौदेखि बाह्र वटासम्म ढकी बनाउने गरेको परियार बताउनुहुन्छ । हिन्दु धर्मका चार प्रमुख धाममध्ये एक धामका रूपमा रहेको वराहक्षेत्र मन्दिरमा दैनिक मन्दिर दर्शन गर्न तीर्थालु आउने हुँदा मन्दिरपरिसरमा रहेका करिब एक सय माला, फूलपातीलगायत पूजा सामग्री बेच्ने पसल सञ्चालनमा रहेका छन् । “पूजा सामग्री बेचेरै दैनिकी मात्रै टरेको छैन छोराछोरीलाई सहरमा राखेर पढाएका छन् । पसलबाटै प्रायः धेरै जसोको घर इटहरी, विराटनगरमा बनाएका छन्,” मन्दिर गुठी व्यवस्थापन समितिका कोषाध्यक्ष श्रेष्ठ बताउनुहुन्छ । स्थानीय ४० वर्षीय लक्ष्मण श्रेष्ठका अनुसार पूजा सामग्रीका साथै रुद्राक्षको ढकी पनि तीर्थालुले खोज्ने गरेका छन् । वराहक्षेत्र मन्दिर परिसरबाहिर १५० घरधुरी छन् । यहाँको प्रमुख आयस्रोत भनेकै माला, प्रसाद, फूलपाती, होटेल र खाजा पसलको व्यापार हो । “सबै स्थानीयवासी व्यवसाय नै गर्नुहुन्छ । खेती कमाइ भनेकै सबैको व्यापार हो” वराहक्षेत्र मन्दिर गुठी व्यवस्थापन समितिका कोषाध्यक्ष रविकुमार श्रेष्ठले भन्नुभयो ।",
      "link": "https://gorkhapatraonline.com/news/139671",
      "image": "https://gorkhapatraonline.com/storage/media/246151/conversions/221-original-thumb.jpg"
    },
    {
      "slug": "139670",
      "title": "बजेट खर्चमा बढेन गति",
      "timestamp": 1737331200000,
      "source": "gp",
      "content": "चालु आर्थिक वर्ष २०८१/८२ मा पनि कर्णाली प्रदेश सरकारको बजेट कार्यान्वयन सुस्त देखिएको छ ।",
      "longContent": "रजनी योगी बुलबुले, माघ ७ गते । चालु आर्थिक वर्ष २०८१/८२ मा पनि कर्णाली प्रदेश सरकारको बजेट कार्यान्वयन सुस्त देखिएको छ । सरकारले छ महिनाको अवधिमा आठ प्रतिशत बजेट मात्र खर्च गरेको छ । चालु आवको पुस मसान्तसम्म पुँजीगततर्फ ८.९० प्रतिशत बजेट खर्च भएको हो । चालु आवका लागि प्रदेश सरकारले ३१ अर्ब ४१ करोड ४१ हजार बजेट ल्याएको छ । यसमध्ये १८ अर्ब ७५ करोड ५१ लाख ६८ हजार रुपियाँ पुँजीगत रहेकामा पुस मसान्तसम्म  एक अर्ब ६६ करोड ९३ लाख ६० हजार ३८९ रुपियाँ (८.९ प्रतिशत) मात्रै खर्च भएको छ । सबैभन्दा धेरै सामाजिक विकास मन्त्रालयले ४० करोड ७२ लाख दुई हजार ६९१ रुपियाँ (१४.९३ प्रतिशत) खर्च गरेको छ । सामाजिकसँग दुई अर्ब ७२ करोड ७८ लाख ५३ हजार पुँजीगत बजेट छ ।सबैभन्दा धेरै विकास बजेट भएको भौतिक पूर्वाधार तथा सहरी विकास मन्त्रालयले १० प्रतिशत खर्च गरेको छ । प्रदेश लेखा नियन्त्रक कार्यालयका अनुसार १० अर्ब १७ करोड ८२ लाख २४ हजार रुपियाँ विकास बजेट रहेको भौतिक पूर्वाधार मन्त्रालयले पुस मसान्तसम्म एक अर्ब, एक करोड ९३ लाख ७५ हजार ७२६ रुपियाँ मात्रै खर्च गरेको छ । यही अवधिमा मन्त्रालयले चालुतर्फ भने ३५ प्रतिशत बजेट खर्च गरेको छ ।यस्तै जलस्रोत तथा ऊर्जा मन्त्रालयले १४ करोड ८२ लाख १३ हजार ८८१ रुपियाँ (५.६८ प्रतिशत) मात्रै बजेट खर्च गरेको छ । ऊर्जामा पुँजीगततर्फ दुई अर्ब ६० करोड ९० लाख तीन हजार रुपियाँ बजेट छ । उद्योग पर्यटन, वन तथा वातावरण मन्त्रालयले पाँच करोड २५ लाख ९५ हजार ९९१ रुपियाँ (४.७२ प्रतिशत) खर्च गरेको छ । उद्योग, पर्यटन, वन तथा वातावरण मन्त्रालयसँग पुँजीगततर्फ एक अर्ब ११ करोड ४९ लाख ६१ हजार बजेट छ । मन्त्रालयले चालुतर्फ भने ३३ प्रतिशत खर्च गरेको छ । भूमि व्यवस्था, कृषि तथा सहकारी मन्त्रालयले छ महिनामा दुई करोड ४३ लाख १० हजार २९२ रुपियाँ (४.९१ प्रतिशत) खर्च गरेको छ । मन्त्रालयसँग चालु आवका लागि पुँजीगत ४९ करोड ५१ लाख ५० हजार बजेट छ । मुख्यमन्त्री तथा मन्त्रीपरिषद्को कार्यालयले ३६ लाख ५४ हजार ८१४ रुपियाँ (छ प्रतिशत) खर्च गरेको छ । मुख्यमन्त्री तथा मन्त्रीपरिषद्को कार्यालयका लागि छ करोड ५३ लाख आठ हजार पुँजीगततर्फको बजेट छ । यस्तै आन्तरिक मामिला तथा कानुन मन्त्रालयले आठ लाख ५१ हजार ७२१ रुपियाँ (१.९३ प्रतिशत) खर्च गरेको छ । आन्तरिक मामिला तथा कानुन मन्त्रालयसँग पुँजीगततर्फ चार करोड ४१ लाख ४० हजार बजेट छ । यस्तै आर्थिक मामिला तथा योजना मन्त्रालयले छ महिनाको अवधिमा ७०.१८ प्रतिशत बजेट खर्च गरेको छ । एक करोड ३१ लाख ४९ हजार विकास बजेटमध्ये आर्थिक मामिला मन्त्रालयले ९१ लाख २७ हजार ४२२ रुपियाँ खर्च गरेको छ ।प्रदेश सरकारका प्रवक्तासमेत रहेका भूमि व्यवस्था, कृषि तथा सहकारीमन्त्री विनोदकुमार शाहले हेर्दा कम कार्यान्वयन भएको देखिए पनि नियमबद्ध तरिकाले बजेट कार्यान्वयन भइरहेको बताउनुभयो ।",
      "link": "https://gorkhapatraonline.com/news/139670",
      "image": "https://gorkhapatraonline.com/storage/media/246150/conversions/karnali_pradesh-original-thumb.jpg"
    },
    {
      "slug": "139669",
      "title": "‘अर्थतन्त्र डुब्दैन डुब्न पनि दिन्नौँ’",
      "timestamp": 1737331200000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले अर्थतन्त्र डुब्छ भन्नु प्रायोजित हल्ला मात्र भएको बताउनुभएको छ ।",
      "longContent": "गोरखापत्र समाचारदाताकाठमाडौँ, माघ ७ गते । उपप्रधानमन्त्री एवं अर्थमन्त्री विष्णुप्रसाद पौडेलले अर्थतन्त्र डुब्छ भन्नु प्रायोजित हल्ला मात्र भएको बताउनुभएको छ । अर्थ मन्त्रालयमा आइतबार आयोजित चालु आर्थिक वर्षको छ महिनाको आर्थिक सूचक सार्वजनिक कार्यक्रममा उहाँले बैङ्क डुबेकाले अर्थतन्त्र पनि डुब्छ भन्ने किसिमका प्रायोजित हल्ला नपत्याउन आग्रह गर्नुभएको छ । “बैङ्क पनि डुब्दैन, अर्थतन्त्र पनि डुब्दैन,” उहाँले भन्नुभयो “अर्थतन्त्र सुधार गर्ने प्रतिबद्धतासहित हामी आएका छौँ । अर्थतन्त्र डुब्न पनि दिन्नौँ ।”वर्तमान सरकारले अर्थतन्त्रको जिम्मेवारी लिँदा आर्थिक परिसूचक प्रतिकूल भए पनि त्यसलाई सुधार्दै अहिलेको अवस्थासम्म आइपुगेको अर्थमन्त्रीले प्रस्ट पार्नुभयो । “यहाँसम्म आइपुग्न हामीलाई पक्कै समय लागेको छ,” उहाँले भन्नुभयो, “त्यही प्रयासले अर्थतन्त्रलाई सकारात्मक दिशामा फर्काएका छौँ । सूचकहरूले पनि यही कुरा बोलिरहेका छन् ।”अर्थ मन्त्रालयले सार्वजनिक गरेको चालु आवको छ महिनाको विवरण अनुसार चालु आवको पहिलो त्रैमासिकमा मुलुकले ३.४ प्रतिशतको आर्थिक वृद्धिदर हासिल गरेको छ । त्यस्तै उपभोक्ता मुद्रास्फीति गत आवको छ महिनाको ६.७१ प्रतिशतको तुलनामा घटेर ४.८८ प्रतिशत कायम छ । वस्तु आयातनिर्यात पनि बढेको अर्थ मन्त्रालयले जनाएको छ । छ महिनामा नेपालले आठ खर्ब २२ अर्ब रुपियाँको वस्तु आयात गर्दा ९८ अर्ब ७९ करोड रुपियाँको वस्तु निर्यात गरेको छ । जबकि गत आवको सोही अवधिमा सात खर्ब ६८ अर्ब रुपियाँको आयात र ७४ अर्ब ९७ करोड रुपियाँको निर्यात भएको थियो । यस हिसाबले आयात ७.१ प्रतिशतले बढेको छ भने निर्यात करिब ३२ प्रतिशतले बढेको छ । विपे्रषण आप्रवाह नेपाली रुपियाँमा गत आवको छ महिनाको तुलनामा ४.४ प्रतिशतले बढेको मन्त्रालयको तथ्याङ्क छ । शोधनान्तर स्थिति पनि दुई खर्ब २५ अर्ब रुपियाँले बचतमा देखिन्छ । कुल विदेशी विनिमय सञ्चिति पनि बढेर १६ अर्ब ७६ डलर पुगेको छ । सरकारको राजस्व गत आवको छ महिनाको तुलनामा १२.७ प्रतिशतले बढ्दा खर्च १७.८ प्रतिशतले बढेको तथ्याङ्कले देखाउँछ । निक्षेप सङ्कलन भने गत आवको अनुपातमा घटेर ३.३ प्रतिशत रहेको छ । निजी क्षेत्रमा प्रवाह हुने कर्जा भने बढेर दुई खर्ब २८ अर्ब पुगेको छ । कर्जा प्रवाहको गत आवको छ महिनाको चार प्रतिशतको तुलनामा केही बढेर ४.४१ प्रतिशत कायम छ ।  अर्थमन्त्री पौडेलले यसबिचमा सरकारले निजी क्षेत्रको मनोबल बढाउन अधिकतम प्रयत्न गरेको दाबी गर्नुभयो । सरकारले अध्यादेशमार्फत लगानीको वातावरण बनाएको भन्दै निजी क्षेत्रले धन्यवाद दिएको उहाँको भनाइ थियो । “असान्दर्भिक पुराना कानुन खारेज गरेर नयाँ कानुन आएको छ, हामी स्वागत गर्छौं भनेर निजी क्षेत्रका साथीहरूले प्रतिक्रिया दिनुभएको छ,” उहाँले भन्नुभयो, “यसले सरकारप्रति निजी क्षेत्रको विश्वास र मनोबल बढेको छ । यो उत्साहलाई अझ अघि बढाउन चाहन्छ ।” सरकारले आर्थिक क्षेत्रसँग सम्बन्धित पुराना र असान्दर्भिक कानुनलाई अध्यादेशमार्फत संशोधन गरेर भए पनि लगानीका लागि सकारात्मक वातावरण निर्माण गरेको उहाँको भनाइ थियो । कार्यक्रममा अर्थमन्त्री पौडेलले सरकारले निर्माण व्यवसायीको कुनै भुक्तानी बाँकी नराखेको पनि दाबी गर्नुभयो । “यो सरकारलाई विगतका वर्षकै भुक्तानीको ठुलो दायित्व थियो,” उहाँले भन्नुभयो, “विधिसम्म रूपमा परेको दाबीका सबै किसिमका दायित्व आधारभूत रूपमा सकिएको छ ।” भुक्तानी दायित्व बाँकी रहेको भनेर जुन ढङ्गले चर्चा भएको थियो अब त्यो पनि आवश्यक नभएको उहाँको भनाइ छ । अध्यादेशमार्फत भएका संशोधनले माग गर्ने नियमावली अथवा कार्यविधि छिटो बनाएर अर्थतन्त्रलाई थप गति दिने सरकारको अबको मुख्य प्राथमिकता रहेको पनि उहाँले बताउनुभयो ।",
      "link": "https://gorkhapatraonline.com/news/139669",
      "image": "https://gorkhapatraonline.com/storage/media/246149/conversions/PHOTO-2025-01-19-16-22-11-original-thumb.jpg"
    },
    {
      "slug": "139668",
      "title": "वैदेशिक रोजगारीमा जाने सत्र प्रतिशत बढे",
      "timestamp": 1737331200000,
      "source": "gp",
      "content": "चालु आर्थिक वर्ष २०८१/८२ को पहिलो छ महिनामा वैदेशिक रोजगारीमा जानेको सङ्ख्या १७ प्रतिशतले बढेको छ ।",
      "longContent": "गोरखापत्र समाचारदाता काठमाडौँ, माघ ७ गते । चालु आर्थिक वर्ष २०८१/८२ को पहिलो छ महिनामा वैदेशिक रोजगारीमा जानेको सङ्ख्या १७ प्रतिशतले बढेको छ । वैदेशिक रोजगार विभागका अनुसार गत आव २०८०/८१ को तुलनामा चालु आव २०८१/८२ यस अवधिमा वैदेशिक रोजगारीका लागि श्रम स्वीकृति लिनेको सङ्ख्या १६.७२ प्रतिशतले बढेको हो । गत आवको सो अवधिमा तीन लाख ३६ हजार ६६४ जनाले श्रम स्वीकृति लिएकोमा चालु आवको यस अवधिमा तीन लाख ९२ हजार ९६० जनाले श्रम स्वीकृति लिएर बिदेसिएको विभागले जनाएको छ । जुन सङ्ख्या गत आवको तुलनामा चालु आवमा ५६ हजार २९६ जनाले बढी हो । विभागका निर्देशक एवं सूचना अधिकारी गुरुदत्त सुवेदीले चालु आवमा वैदेशिक रोजगारीमा जानका लागि सबैभन्दा धेरै कात्तिक र मङ्सिरमा श्रम स्वीकृति जारी भएको जानकारी दिनुभयो । पछिल्लो पटक नयाँभन्दा पनि बिदामा आएर पुनः श्रम स्वीकृति लिएर जाने धेरै भएकाले पनि विगतको तुलनामा सङ्ख्या बढेको उहाँको भनाइ छ ।  प्रवक्ता सुवेदीले मलेसिया जाने नेपाली श्रमिक घटे पनि गत आवदेखि नै संयुक्त अरब इमिरेट्स (युएई), कतार र साउदी अरब जानेको सङ्ख्या बढेसँगै श्रम स्वीकृति लिनेको सङ्ख्या बढेको जानकारी दिनुभयो । विभागका निर्देशक सुवेदीका अनुसार दसैँतिहार र छठ मनाएर फर्किने धेरै भएकाले नेपाली श्रमिकको सङ्ख्या कात्तिक र मङ्सिरमा धेरै भएको पुसदेखि सङ्ख्या केही घटेको बताउनुभयो । चालु आवको छ महिनामा सबैभन्दा बढी ८४ हजार २२७ जनाले श्रम स्वीकृति लिएका छन् भने सबैभन्दा कम असोजमा ५३ हजार ४२५ जनाले श्रम स्वीकृति लिएको विभागले जनाएको छ । आठ हजार छ सय फर्काइए यसैबिच अध्यागमन विभागले विदेश जान विमानस्थल पुगेका आठ हजार ५९९ नागरिकलाई विमानस्थलबाटै फर्काएको जनाएको छ । यो सन् २०२४ मा अध्यागमनले फर्काएको विवरण हो । शङ्कास्पद भ्रमण भन्दै अध्यागमनले हरेक दिन जसो ‘अफलोड’ गर्दै आएको छ । विभागका अनुसार वैदेशिक भ्रमण भिसाको नाममा रोजगारीका लागि जान लागेकालाई फर्काउने गरिएको छ । भम्रण भिसामा विदेश जान खोज्नेलाई अध्यागमनले फर्काउने गरेको छ । अध्यागमनको यस्तो प्रवृत्तिले भ्रमण गर्ने नागरिकको घुमघाम गर्ने अधिकार हनन भएको भन्दै बेला बेलामा आलोचना हुँदै आएको छ । अध्यागमनले भने कागजात हेर्दा र उनीहरूको कुरा सुन्दा रोजगारीमा जाने जस्तो देखिएपछि विदेशमा पुगेर समस्यामा नपरून् भनेर विमानस्थलबाट फर्काइने गरिएको जनाएको छ ।",
      "link": "https://gorkhapatraonline.com/news/139668",
      "image": "https://gorkhapatraonline.com/storage/media/246147/conversions/baidesik-rojgar-original-thumb.jpg"
    },
    {
      "slug": "139667",
      "title": "हरेक दिनको सरकारी कारोबार विवरण राष्ट्र बैङ्कमा पठाउनुपर्ने",
      "timestamp": 1737331200000,
      "source": "gp",
      "content": "अब बैङ्कहरूले सरकारी कारोबारको सम्पूर्ण विवरण हरेक दिन नेपाल राष्ट्र बैङ्कमा पठाउनुपर्ने भएको छ ।",
      "longContent": "गोरखापत्र समाचारदाताकाठमाडौँ, माघ ७ गते । अब बैङ्कहरूले सरकारी कारोबारको सम्पूर्ण विवरण हरेक दिन नेपाल राष्ट्र बैङ्कमा पठाउनुपर्ने भएको छ । राष्ट्र बैङ्कले सरकारी कारोबार निर्देशिका–२०७६ मा दोस्रो संशोधन गर्दै यस्तो व्यवस्थालाई अनिवार्य गरेको हो । संशोधन अनुसार अब बैङ्कले सरकारी कारोबारको सम्पूर्ण विवरण हरेक दिन पठाउनुपर्ने भएको छ ।राष्ट्र बैङ्कले सरकारी कारोबारलाई व्यवस्थित गर्दै सङ्घीय सरकारको खातालाई ‘क’, प्रदेश सरकारको ‘ख’ र स्थानीय तहहरूको ‘ग’ वर्गमा वर्गीकरण गरेको हो ।निर्देशिकामा सरकारी कारोबारको परिचय, सङ्घ, प्रदेश र स्थानीय तहका गरी तिनै तहका सरकारी खाता तथा राजस्व खाता सञ्चालनसम्बन्धी व्यवस्था समावेश गरिएको राष्ट्र बैङ्कले जनाएको छ ।बैङ्कले नेपाल सरकार, प्रदेश सरकार, स्थानीय तह अन्तर्गतका सरकारी कार्यालय, विकास आयोजना समिति, सङ्घ संस्थाको नाममा ‘क’, ‘ख’ र ‘ग’ समूह अन्तर्गतका खाताबाहेक चल्ती, मुद्दतीलगायतका अन्य खाता खोल्न नपाउने व्यवस्था गरिएको राष्ट्र बैङ्कले जनाएको छ । यस्तै सरकारी कारोबारका लागि ‘क’, ‘ख’ र ‘ग’ बाहेकका चल्ती, मुद्दतीलगायतका अन्य खाता भने खोल्न पाउने व्यवस्था गरेको छ । यस्तो खाता खोल्नु परेमा राष्ट्र बैङ्कको र महालेखा नियन्त्रक कार्यालयको स्वीकृति लिनुपर्ने व्यवस्था गरिएको छ ।निर्देशिकाले सङ्घीय सरकारको केन्द्रीय सञ्चित खातालाई सङ्घीय सञ्चित कोष खाता बनाएको छ भने अन्य खाताको समूहमा समिति, परिषद्, कोष तथा बोर्डका खाता रहने व्यवस्था गरेको छ । यस्तै कूटनीतिक नियोग खाता तथा सार्वजनिक ऋण सञ्चालन खाता थपिएको छ भने वैदेशिक सहायता आम्दानी खातामा संशोधन गरिएको छ ।तिनै तहका सरकारी खाता सञ्चालन गर्न, सरकारी कारोबार सम्बन्धमा विभिन्न समयमा जारी भएको परिपत्रलाई समायोजन गर्न तथा प्रचलित कानुनसँग बाझिएका विषयलाई प्रक्रियागत रूपमा सरल बनाउन निर्देशिकामार्फत समाहित गरिएको छ ।राष्ट्र बैङ्कका अनुसार राजस्व सङ्कलनलगायतका अन्य सरकारी कारोबार गर्न स्वीकृति प्रदान गरिएका वाणिज्य बैङ्कका शाखा कार्यालय तथा अन्य सम्बन्धित पक्षलाई सरकारी कारोबारसँग सम्बन्धित कार्य गर्दा उत्पन्न हुने द्विविधा निवारण गर्दै सहजता प्रदान गर्न निर्देशिका संशोधन गरिएको बताइएको छ ।सरकारी कारोबार गर्ने वाणिज्य बैङ्कका केन्द्रीय कार्यालयले आफ्ना शाखाले गरेको सरकारी कारोबारको दैनिक विवरण तयार गरी राष्ट्र बैङ्कको बैङ्किङ महाशाखाको इमेलमा कारोबार भएको भोलिपल्ट मध्याह्न १२ बजेभित्र विवरण बुझाउनुपर्ने राष्ट्र बैङ्कले जनाएको छ ।",
      "link": "https://gorkhapatraonline.com/news/139667",
      "image": "https://gorkhapatraonline.com/storage/media/246146/conversions/NRB_1-original-thumb.jpg"
    },
    {
      "slug": "139664",
      "title": "कार्यविधि नहुँदा थुप्रियो साढे दुई अर्ब",
      "timestamp": 1737331200000,
      "source": "gp",
      "content": "वन विकास, संरक्षण र संवर्धन गर्न स्थापना गरिएको वन विकास कोषमा जम्मा भएको रकम कार्यविधि नहुँदा बैङ्कमै थुप्रिएको छ । विगत चार वर्षदेखि गत असार मसान्तसम्म कोषमा कुल दुई अर्ब ३४ करोड २१ लाख रुपियाँ खर्च नभएरै जम्मा भएको हो ।",
      "longContent": "काठमाडौँ, माघ ७ गते । वन विकास, संरक्षण र संवर्धन गर्न स्थापना गरिएको वन विकास कोषमा जम्मा भएको रकम कार्यविधि नहुँदा बैङ्कमै थुप्रिएको छ । विगत चार वर्षदेखि गत असार मसान्तसम्म कोषमा कुल दुई अर्ब ३४ करोड २१ लाख रुपियाँ खर्च नभएरै जम्मा भएको हो । वन तथा वातावरण मन्त्रालयका सहसचिव दीपक ज्ञवालीले वन विकास कोषमा जम्मा भएको कुल दुई अर्ब ३४ करोड २१ लाख रुपियाँ कार्यविधि नहुँदा खर्च नभएको जानकारी दिनुभयो । उहाँले भन्नुभयो, “वन मन्त्रालयका सचिवको अध्यक्षमा वन तथा भूसंरक्षण विभागका महानिर्देशक, अर्थ मन्त्रालय र महालेखा परीक्षकको कार्यालयका सहसचिव सदस्य रहेको समितिले बैठक बसेर कार्यविधि टुङ्गो लगाउने हो । कार्यविधि वन तथा भूसंरक्षण विभाग र मन्त्रालयको समन्वयमा विज्ञसमेतको सहभागितामा कार्यविधि टुङ्गो लागिसकेको छ । अब बैठक बसेर टुङ्गो लगाउन बाँकी छ ।” वन क्षेत्र अन्य प्रयोजनका लागि प्रयोग गर्न दिएबापत त्यसबाट प्राप्त भएको रकम वन विकास कोषमा जम्मा गर्नुपर्ने वन विकास कोष वन ऐन, २०७६ को दफा ४५ मा व्यवस्था छ । पूर्वाधारजन्य संरचना निर्माण गर्दा नष्ट भएको जङ्गल तथा बोटबिरुवाको सट्टाभरण गरी वनको क्षेत्रफलमा कमी नआउने गरी व्यवस्थापन गर्नुपर्ने कानुनमा व्यवस्था छ । सहसचिव ज्ञवालीले सम्बन्धित आयोजना निर्माण गर्दा त्यसले ओगटेको क्षेत्रफलको रकम, रुख काट्दा सट्टामा गर्ने वृक्षरोपणको रकम र रुख काटेर जम्मा भएको रकम एकमुस्ट रूपमा बैङ्कमा जम्मा भएको बताउनुभयो । उहाँले भन्नुभयो, “हाइड्रोपावर, सडक, सुरुङमार्ग, रेललगायत विकास निर्माण गर्दा जग्गा दिनुपर्ने व्यवस्था छ । वन क्षेत्रफल प्रयोग गरेबापत जग्गा दिनु पर्छ । कारणवश जग्गाा दिन नसक्ने भए सोबापत सरकारलाई क्षतिपूर्ति सरह रकम दिनुपर्ने कानुनमा व्यवस्था छ । सोेही रकम यही कोषमा जम्मा गर्नुपर्ने हुन्छ । यसै गरी वन क्षेत्रमा एउटा रुख काटेबापत एक बराबर १० वटा वृक्षरोपण गर्नु पर्छ । वृक्षरोपण गर्न नसकेमा त्यसबापत रकम कोषमा जम्मा गर्नु पर्छ । अरू रुख काट्दाको जम्मा गरेको रकम हो ।”कार्बन व्यापारमार्फत रेड कार्यान्वयन केन्द्रलाई प्राप्त भएको बजेटसमेत कोषमार्फत खर्च गर्ने योजना बनाइएको छ तर कोषको रकम खर्च गर्न कार्यविधि नहुँदा कार्बन व्यापारबाट प्राप्त हुने झन्डै दुई अर्ब रुपियाँ खर्च गर्नसमेत अप्ठ्यारो हुने देखिएको छ । वन तथा भूसंरक्षण विभागले चार वर्षदेखि कार्यविधि बनाउन नसक्दा कोषको रकम खर्च गर्न नसक्दा वन संरक्षण र संवर्धनमा खर्च हुन सकेको छैन । तर, वन तथा भूसंरक्षण विभागका सूचना अधिकारी सबनम पाठकले कोषको बजेट खर्च गर्न कार्यविधि नबनेकाले खर्च गर्न नसकिएको स्वीकार गर्नुभयो । उहाँले भन्नुभयो, “कोषको रकम खर्च गर्न कार्यविधि हुनुपर्ने ऐनमा व्यवस्था छ । विभागले कार्यविधि बनाउँदै छ । यो बजेट वृक्षरोपणलगायत वन संरक्षण र संवर्धनमै खर्च गर्नुपर्ने छ । अन्य शीर्षकमा खर्च गर्न पाइँदैन ।”",
      "link": "https://gorkhapatraonline.com/news/139664",
      "image": "https://gorkhapatraonline.com/storage/media/246143/conversions/ban-mantralaya-original-thumb.jpg"
    },
    {
      "slug": "139631",
      "title": "२६ सय अङ्कमा पुग्यो नेप्से परिसूचक, छ अर्बभन्दा बढी कारोबार",
      "timestamp": 1737244800000,
      "source": "gp",
      "content": "नेपाल स्टक एक्सचेन्ज (नेप्से) परिसूचक आज दुई हजार छ सय अङ्कभन्दा माथि उक्लिएको छ ।",
      "longContent": "काठमाडौँ, माघ ६ गते । नेपाल स्टक एक्सचेन्ज (नेप्से) परिसूचक आज दुई हजार छ सय अङ्कभन्दा माथि उक्लिएको छ । आजको कारोबारपछि परिसूचक शून्य दशमलव ४८ प्रतिशत अर्थात् १२ दशमलव ५८ अङ्कले बढेर दुई हजार छ सय एक दशमलव २१ अङ्कमा पुगेको हो ।आज विभिन्न तीन सय २५ कम्पनीका एक करोड २९ लाख ८२ हजार छ सय १९ कित्ता शेयर ७२ हजार पाँच सय ४० पटक खरिद बिक्री हुँदा रु. छ अर्ब २५ करोड ७२ लाख ३५ हजार छ सय २४ मा कारोबार भएका छन् । आजको कारोबारपछि बजार पुँजीकरण रु १४ खर्ब ३९ अर्ब ९८ करोड ९६ लाख ४७ हजार नौ सय ३२ पुगेको छ ।आज बोटलर्स नेपाल (बालाजु) लिमिटेडको शेयर मूल्यमा सकारात्मक सर्किट लागेको छ । साथै विन नेपाल लघुवित्त वित्तीय संस्था लिमिटेडको शेयर मूल्य नौ दशमलव ०९, साम्लिङ पावर कम्पनीको शेयर मूल्य सात दशमलव ४६, नेपाल रिपब्लिक मिडिया लिमिटेडको शेयर मूल्य सात दशमलव ३७ प्रतिशतले बढेको छ ।साथै सुपर मादी हाइड्रोपावर लिमिटेडको शेयर मूल्यमा नकारात्मक सर्किट लागेको छ । त्यसैगरी एनआइसी एसिया सेलेक्ट फन्ड ३० को शेयर मूल्य छ दशमलव ९३ प्रतिशत, रिभर फल्स पावर लिमिटेडको छ दशमलव ४५ प्रतिशतले घटेको छ । रासस",
      "link": "https://gorkhapatraonline.com/news/139631",
      "image": "https://gorkhapatraonline.com/storage/media/246076/conversions/nepse-(2)-original-thumb.jpg"
    },
    {
      "slug": "139613",
      "title": "लुम्बिनी प्रदेशमा १६ प्रतिशत विकास बजेट खर्च",
      "timestamp": 1737244800000,
      "source": "gp",
      "content": "लुम्बिनी प्रदेश सरकारले चालु आर्थिक वर्ष २०८१-०८२ को छ महिनामा विकास बजेट १६ प्रतिशत खर्च गरेको छ ।",
      "longContent": "लिलाधर वलीघोराही, माघ ६ गते । लुम्बिनी प्रदेश सरकारले चालु आर्थिक वर्ष २०८१-०८२ को छ महिनामा विकास बजेट १६ प्रतिशत खर्च गरेको छ । चालु आर्थिक वर्षको पुस मसान्तसम्म १६ दशमलव ६४ प्रतिशत पुँजीगत बजेट खर्च भएको प्रदेश लेखा नियन्त्रक कार्यालय देउखुरीले जनाएको छ । पुँजीगततर्फ २४ अर्ब ५८ करोड ५९ लाख बजेट रहेकोमा चार अर्ब नौ करोड १३ लाख ७३ हजार सात सय ६८ रुपियाँ ७४ पैसा खर्च भएको प्रदेश लेखा नियन्त्रक कार्यालय देउखुरीका प्रदेश लेखा नियन्त्रक दीपक ज्ञवालीले जानकारी दिनुभएको छ । उहाँका अनुसार चालु आर्थिक वर्षको पुस मसान्तसम्म चालुतर्फ २३ दशमलव ९५ प्रतिशत बजेट खर्च भएको छ । चालुतर्फ १४ अर्ब ३८ करोड ४१ लाख बजेट रहेकोमा तीन अर्ब ४४ करोड ४६ लाख ७७ हजार ९७ रुपियाँ ३५ पैसा खर्च भएको प्रदेश लेखा नियन्त्रक कार्यालयले जनाएको छ । कार्यालयका अनुसार लुम्बिनी प्रदेश सरकारको चालु र पुँजीगत खर्च १९ दशमलव ३४ प्रतिशत रहेको छ । प्रदेश सरकारको चालु आर्थिक वर्षका लागि ३८ अर्ब ९७ करोड बजेट रहेको छ । प्रदेश लेखा नियन्त्रक कार्यालयका अनुसार चालु आर्थिक वर्षको छ महिनामा सात अर्ब ५३ करोड ६० लाख ५० हजार आठ सय ६६ रुपियाँ नौ पैसा खर्च भएको छ । प्रदेशसभाको चालुतर्फ ३७ दशमलव ७० र पूँजीगततर्फको २० दशमलव ६८ प्रतिशत गरेर जम्मा ३४ दशमलव ६१ प्रतिशत बजेट खर्च भएको छ । प्रदेश लोक सेवा आयोगको चालुतर्फको बजेटमा ४० प्रतिशत र पुँजीगततर्फ २७ दशमलव ३९ प्रतिशत गरेर ३९ दशमलव २ प्रतिशत खर्च भएको छ ।  प्रदेश योजना आयोगको चालुतर्फको १९ दशमलव ३३ प्रतिशत र पुँजीगततर्फको एक रुपियाँ गरेर १७ दशमलव ७५ प्रतिशत, स्थानीय तह निकासातर्फ चालु शिर्षकअन्तर्गत २९ दशमलव १९ प्रतिशत बजेट खर्च भएको छ । स्थानीय तहमा जाने बजेट चालु शीर्षकअन्तर्गत जाने गरेको छ । मुख्यमन्त्री तथा मन्त्रिपरिषद् कार्यालयको चालुतर्फ १३ दशमलव १९ प्रतिशत र पुँजीगततर्फ तीन दशमलव ९३ प्रतिशत गरेर १२ दशमलव ६३ प्रतिशत खर्च भएको छ । आर्थिक मामिला मन्त्रालयको चालुतर्फ २७ दशमलव ९१ प्रतिशत र पुँजीगततर्फ २१ दशमलव ७१ प्रतिशत खर्च गरेर २० दशमलव ६० प्रतिशत खर्च भएको छ । उद्योग पर्यटन तथा यातायात व्यवस्था मन्त्रालयको चालुतर्फ १८ दशमलव ८३ प्रतिशत र पुँजीगततर्फ दुई दशमलव ०६ प्रतिशत गरेर नौ दशमलव ३१ प्रतिशत, ऊर्जा, जलस्रोत तथा सिंचाई मन्त्रालयको चालुतर्फ ३४ दशमलव ९४ र पुँजीगततर्फ ११ दशमलव ६२ प्रतिशत गरेर १३ दशमलव ४७ प्रतिशत, महिला बालबालिका तथा ज्येष्ठ नागरिक मन्त्रालयको एक दशमलव ११ प्रतिशत बजेट खर्च चालुतर्फ भएको छ । कृषि भूमि व्यवस्था तथा सरकारी मन्त्रालयको २० दशमलव १४ प्रतिशत बजेट खर्च भएको छ । जसमा चालुतर्फ २० दशमलव २३ र पुँजीगततर्फ १८ दशमलव ८० प्रतिशत बजेट खर्च भएको छ । आन्तरिक मामिला कानुन मन्त्रालयको चालुतर्फ सात दशमलव ९२ प्रतिशत र पुँजीगततर्फ ० दशमलव १६ प्रतिशत गरेर चार दशमलव ९१ प्रतिशत, वन तथा वातावरण मन्त्रालयको चालुतर्फ ३३ दशमलव २६ प्रतिशत र पुँजीगततर्फ चार दशमलव ६० प्रतिशत गरेर १९ दशमलव २३ प्रतिशत, भौतिक पूर्वाधार विकास मन्त्रालयको चालुतर्फ ३१ दशमलव ११ प्रतिशत र पुँजीगततर्फ १४ दशमलव ६१ प्रतिशत गरेर १५ दशमलव ३२ प्रतिशत बजेट खर्च भएको छ ।खानेपानी ग्रामीण तथा सहरी विकास मन्त्रालयको चालुतर्फ २७ दशमलव ५२ प्रतिशत र पुँजीगततर्फ १९ दशमलव ९२ प्रतिशत गरेर २० दशमलव २९ प्रतिशत, सामाजिक विकास मन्त्रालयको चालुतर्फ १४ दशमलव ७८ प्रतिशत र पुँजीगततर्फ पाँच दशमलव ६० प्रतिशत गरेर ११ दशमलव ०६ प्रतिशत, स्वास्थ्य मन्त्रालयको चालुतर्फ २९ दशमलव ५९ प्रतिशत र पुँजीगततर्फ ४२ दशमलव १० प्रतिशत गरेर ३५ दशमलव १९ प्रतिशत बजेट खर्च भएको छ । प्रदेश लेखा नियन्त्रक ज्ञवालीले समग्र बजेट खर्चको अवस्थालाई हेर्दा अहिले सन्तोष जनक नरहेको बताउनुभयो ।",
      "link": "https://gorkhapatraonline.com/news/139613",
      "image": "https://gorkhapatraonline.com/storage/media/246019/conversions/lumbini-original-thumb.jpg"
    },
    {
      "slug": "139607",
      "title": "सुनचाँदीको मूल्य घट्यो",
      "timestamp": 1737244800000,
      "source": "gp",
      "content": "अन्तर्राष्ट्रिय बजारमा मूल्य घटेसँगै आज स्थानीय बजारमा पनि सुनचाँदीको मूल्य घटेको छ । सुन प्रतितोला रू आठ सय र चाँदी प्रतितोला रू ३० घटेको हो ।",
      "longContent": "काठमाडौँ,  माघ ६ गते ।  अन्तर्राष्ट्रिय बजारमा मूल्य घटेसँगै आज स्थानीय बजारमा पनि सुनचाँदीको मूल्य घटेको छ । सुन प्रतितोला रु. आठ सय र चाँदी प्रतितोला रु.३० घटेको हो ।गत शुक्रबार प्रतितोला रु. एक लाख ५७ हजार नौ सयमा कारोबार भएको सुन आज प्रतितोला रु. एक लाख ५७ हजार एक सय कायम भएको नेपाल सुनचाँदी व्यवसायी महासङ्घले जनाएको छ ।त्यस्तै, आज चाँदी प्रतितोला रु. एक हजार आठ सय ६० मा कायम भएको छ । शुक्रबार चाँदी प्रतितोला रु. एक हजार आठ सय ९० मा खरिद बिक्री भएको थियो ।अन्तर्राष्ट्रिय बजारमा सुनको मूल्य प्रतिऔँस अमेरिकी डलर १६ दशमलव २५ ले घटेर दुई हजार सात सय तीन दशमलव दुई कायम भएको छ । रासस",
      "link": "https://gorkhapatraonline.com/news/139607",
      "image": "https://gorkhapatraonline.com/storage/media/246041/conversions/_gold-original-thumb.jpg"
    },
    {
      "slug": "139582",
      "title": "यस्तो छ आजको तरकारी र फलफूलको मूल्य",
      "timestamp": 1737244800000,
      "source": "gp",
      "content": "कालिमाटी फलफूल तरकारी विकास समितिले आइतबारका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,   माघ ६ गते ।  कालिमाटी फलफूल तरकारी विकास समितिले आइतबारका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (भारतीय) प्रतिकेजी रु ७०, गोलभेँडा सानो (लोकल) प्रतिकेजी रु २५, गोलभेँडा सानो (भारतीय) प्रतिकेजी रु ४०, गोलभेँडा सानो (तराई) प्रतिकेजी रु ३५, आलु रातो प्रतिकेजी\tरु ४५, आलु रातो (भारतीय) प्रतिकेजी रु ४०, प्याज सुकेको (भारतीय) प्रतिकेजी रु ६५, गाजर (लोकल) प्रतिकेजी रु ७०, गाजर (तराई) प्रतिकेजी रु ६०, बन्दा (लोकल) प्रतिकेजी रु २५, बन्दा (तराई) प्रतिकेजी रु २०, बन्दा (नरिवल) प्रतिकेजी रु २०, काउली स्थानीय प्रतिकेजी रु २०, स्थानीय काउली (ज्यापु) प्रतिकेजी रु ३०, काउली (तराई) प्रतिकेजी रु २०, मूला रातो प्रतिकेजी रु ३०, मूला सेतो (लोकल) प्रतिकेजी रु २०, सेतो मूला (हाइब्रिड) प्रतिकेजी रु ३०, भन्टा लाम्चो प्रतिकेजी रु ४०, भन्टा डल्लो प्रतिकेजी रु ५० कायम भएको छ ।यसैगरी, मकै बोडी प्रतिकेजी रु ७०, मटरकोसा प्रतिकेजी रु ६०, घिउ सिमी (लोकल) प्रतिकेजी रु ७०, घिउ सिमी (हाइब्रिड) प्रतिकेजी रु ७०, घिउ सिमी (राजमा) प्रतिकेजी रु ८०, टाटे सिमी प्रतिकेजी रु ४५, तिते करेला प्रतिकेजी रु १३०, लौका प्रतिकेजी रु ७०, परवर (तराई) प्रतिकेजी रु १००, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु २०, हरियो फर्सी (डल्लो) प्रतिकेजी रु २०, सलगम प्रतिकेजी रु १००, भिण्डी प्रतिकेजी रु १५०, सखरखण्ड प्रतिकेजी ९०, बरेला  प्रतिकेजी रु ५०, पिँडालु प्रतिकेजी रु ९०, स्कूस प्रतिकेजी रु ५०, रायो साग प्रतिकेजी रु २५, पालुङ्गो साग प्रतिकेजी ६०, चमसुरको साग रु ६०, तोरीको साग प्रतिकेजी रु ३०, मेथीको साग प्रतिकेजी रु ६०, प्याज हरियो प्रतिकेजी रु ६०, बकुला प्रतिकेजी रु ७०, तरुल प्रतिकेजी रु १००, च्याउ (कन्य) प्रतिकेजी रु ८०, च्याउ (डल्ले) प्रतिकेजी रु ३०० निर्धारण गरिएको छ ।ब्रोकाउली प्रतिकेजी रु ३५, चुकुन्दर प्रतिकेजी रु ७०, रातो बन्दा प्रतिकेजी रु ६०, जिरीको साग प्रतिकेजी रु ७०, ग्याठ कोबी प्रतिकेजी रु ९०, सेलरी प्रतिकेजी रु ४००, पार्सले प्रतिकेजी रु ८००, सौफको साग प्रतिकेजी रु ८०, पुदिना प्रतिकेजी रु ४००, गान्टे मूला प्रतिकेजी रु ८०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२०, गुन्द्रुक प्रतिकेजी रु ३०० तोकेकोे छ ।समितिले स्याउ (झोले) प्रतिकेजी रु २६०, स्याउ (फूजी) प्रतिकेजी रु ३००, केरा (दर्जन) रु १७०, अनार प्रतिकेजी रु ४००, अङ्गुर (हरियो) प्रतिकेजी रु २४०, अङ्गुर (कालो) प्रतिकेजी रु ३८०, सुन्तला (नेपाली) प्रतिकेजी रु १२०, सुन्तला (भारतीय) प्रतिकेजी रु १००, काँक्रो (लोकल) प्रतिकेजी रु १४०, काक्रो (हाइब्रिड) प्रतिकेजी रु ८०, निबुवा प्रतिकेजी रु ५०, नासपाती (चाइनिज) प्रतिकेजी रु २५०, मेवा (नेपाली) प्रतिकेजी रु ५०, मेवा (भारतीय) प्रतिकेजी रु १००, अम्बा प्रतिकेजी रु १२०, लप्सी प्रतिकेजी रु ५०, स्ट्रबेरी (भुइऐसेलु) प्रतिकेजी रु ५००, किबी प्रतिकेजी रु २५०, आभोकाडो प्रतिकेजी रु २५०, अमला प्रतिकेजी रु ७० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ८०, खुर्सानी हरियो (बुलेट) प्रतिकेजी रु ८०, खुर्सानी हरियो (माछे) प्रतिकेजी रु ८०, खुर्सानी हरियो (अकबरे) प्रतिकेजी रु ३००, भेडे खुर्सानी प्रतिकेजी रु ७०, लसुन हरियो प्रतिकेजी रु १४०, हरियो धनिया प्रतिकेजी रु ६०, लसुन सुकेको चाइनिज प्रतिकेजी रु ३००, लसुन सुकेको नेपाली प्रतिकेजी रु ३००, छ्यापी सुकेको प्रतिकेजी रु १६०, छ्यापी हरियो प्रतिकेजी रु २५०, ताजा माछा (रहु) प्रतिकेजी रु ३५०, ताजा माछा (बचुवा) प्रतिकेजी रु २६०, ताजा माछा (छडी) प्रतिकेजी रु २६०, ताजा माछा (मुङ्गरी) प्रतिकेजी रु ४५०, रुख टमाटर प्रतिकेजी १६०, राजा च्याउ प्रतिकेजी रु ३०० र सिताके च्याउ प्रतिकेजी रु ८०० तोकेको छ । रासस",
      "link": "https://gorkhapatraonline.com/news/139582",
      "image": "https://gorkhapatraonline.com/storage/media/245951/conversions/adrhs-original-thumb.jpg"
    }
  ]
}