{
  "date": "2025-07-02T13:32:53.568Z",
  "news": [
    {
      "slug": "161893",
      "title": "खुर्सानी खेती गर्ने किसानलाई प्रोत्साहन",
      "timestamp": 1751414400000,
      "source": "gp",
      "content": "खुर्सानी खेतीबाट आय वृद्धि गर्न तनहुँको भीमाद नगरपालिकाले किसानलाई प्रोत्साहन गरेको छ। वडा नम्बर ९ को भानुमती जौपानीमा सामूहिक अकवरे खुर्सानी खेती गर्ने किसानलाई नगरपालिकाद्वारा प्रोत्साह गरिएको हो।",
      "longContent": "अमरराज नहर्कीतनहुँ, असार १८ गते। खुर्सानी खेतीबाट आय वृद्धि गर्न तनहुँको भीमाद नगरपालिकाले किसानलाई प्रोत्साहन गरेको छ। वडा नम्बर ९ को भानुमती जौपानीमा सामूहिक अकबरे खुर्सानी खेती गर्ने किसानलाई नगरपालिकाद्वारा प्रोत्साह गरिएको हो।भारतबाट ठुलो परिमाणमा खुर्सानी आयात भइरहेको त्यसको अन्त्य गरी स्थानीय किसानको आयवृद्धि गर्न प्रोत्साहन गरिएको भीमाद नगरपालिकाका प्रमुख दधिराज सुवेदीले जानकारी दिनुभयो। नगर प्रमुख सुवेदीका अनुसार जौपानीको एक सय रोपनी क्षेत्रफलमा सामूहिक अकबरे खुर्सानी खेती सुरु गरिएको छ। मुख्यमन्त्री जलवायुमैत्री नमुना कृषक समूहमार्फत अकबरे खुर्सानी खेती गरिएको हो। उक्त जग्गामा एक लाख अकबरे खुर्सानीको बिरुवा रोपिएको छ। खुर्सानीखेतीबाट किसानले वार्षिक दुई लाख ५० हजार केजी खुर्सानी उत्पादन तथा वार्षिक ६ करोड २५ लाख आम्दानीको लक्ष्य लिइएको छ। यहाँ उत्पादन भएको खुर्सानी पोखरा, भीमाद, खैरेनीटारका बजारमा बिक्री गर्ने योजना छ। हाल बजारमा प्रतिकेजी तीन सयदेखि ५०० रूपियाँ थोक मूल्य  छ।खुर्सानीको बिरुवा उत्पादनका लागि एक लाख अनुदान दिएको थियो। उक्त वडाका आठ वटा टोल मोहरिया, पाइमी, कटनछाप, पाथर्दी, थामडाँडा, सखेप, जौपानी र आस्पाग्दी भाडडाँडामा अकबरे खुर्सानी उत्पादनका लागि पकेट क्षेत्र घोषणा गरिएको छ। सो वडामा समुदायको आर्थिक वृद्धिका लागि अकबरे खुर्सानी सँगसँगै कफीखेतीका लागि पनि सम्भाव्यता अध्ययन भइरहेको छ। उक्त खेतीबाट कृषकहरुले वार्षिक २ लाख ५० हजार केजी खुर्सानी उत्पादन गर्ने लक्ष्य रहेको समूहका अध्यक्ष इमानबहादुर थापाले बताउनुभयो।खुर्सानी बिक्रीबाट वार्षिक ६ करोड २५ लाख रुपियाँ आम्दानी गर्ने लक्ष्य राखिएको उहाँले बताउनुभयो। उत्पादन भएको खुर्सानी पोखरा, भीमाद खैरेनीटारका बजारहरुमा विक्री गर्ने योजना छ। हाल बजारमा प्रति केजी तीन सयदेखि  पाँच सय रुपियाँ थोक मूल्य छ। किसानको आय वृद्धिका लागि अकबरे खुर्सानीसँगै कफी खेतीका लागि पनि सम्भाव्यता अध्ययन भइरहेको नगरपालिकाले जनाएको छ।",
      "link": "https://gorkhapatraonline.com/news/161893",
      "image": "https://gorkhapatraonline.com/storage/media/285479/conversions/khursani-4-original-thumb.jpg"
    },
    {
      "slug": "161835",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1751414400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,   असार १८ गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ८०, गोलभेँडा सानो (लोकल) प्रतिकिलो रु ३२, गोलभेँडा सानो (टनेल) प्रतिकिलो रु ४५, आलु रातो प्रतिकिलो रु ४५, आलु रातो (मुडे) प्रतिकिलो रु ३८, प्याज सुकेको (भारतीय) प्रतिकिलो रु ५०, गाजर (लोकल) प्रतिकिलो रु ८०, बन्दा (लोकल) प्रतिकिलो रु ३५, काउली स्थानीय प्रतिकिलो रु ६०, रातो मूला प्रतिकेजी रु ५०, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ३०, भन्टा डल्लो प्रतिकिलो रु ४०, तने बोडी प्रतिकिलो रु ४० र मकै बोडी प्रतिकिलो रु ७० कायम भएको छ । यसैगरी, मटरकोसा प्रतिकिलो रु १८०, घिउ सिमी (लोकल) प्रतिकिलो रु ५०, घिउ सिमी (हाइब्रिड) प्रतिकिलो रु ४०, घिउ सिमी (राजमा) प्रतिकिलो रु १२०, टाटे सिमी मूल्य प्रतिकिलो रु ८०, भटमास कोसा प्रतिकिलो रु १२०, तीतो करेला प्रतिकिलो रु ४०, लौका प्रतिकिलो रु ४०, परबर (लोकल) प्रतिकिलो रु ४५, परबर (तराई) प्रतिकिलो रु ५०, चिचिण्डो प्रतिकिलो रु ३०, घिरौला प्रतिकिलो रु ६०, झिगुनी प्रतिकिलो रु ५५, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ४०, भिण्डी प्रतिकिलो रु ४५ कायम गरिएको छ । यस्तै, सखरखण्ड प्रतिकिलो रु ८०, पिँडालु प्रतिकिलो रु ७०, स्कूस प्रतिकिलो रु ५०, रायोसाग प्रतिकिलो रु ८०, पालुङ्गो साग प्रतिकिलो रु १६०, तोरीको साग प्रतिकिलो रु १२०, हरियो प्याज प्रतिकिलो रु १८०, च्याउ (कन्य) प्रतिकिलो रु २००, च्याउ (डल्ले) प्रतिकिलो रु ३५०, कुरिलो प्रतिकिलो रु ३००, निगुरो प्रतिकिलो रु १३० निर्धारण गरिएको छ ।ब्रोकाउली प्रतिकिलो रु ८०, चुकुन्दर प्रतिकिलो रु ७०, सजिवन प्रतिकिलो रु १७०, रातो बन्दा प्रतिकिलो रु १२०, जिरीको साग प्रतिकिलो रु १००, ग्याठकोभी प्रतिकिलो रु ७०, सेलरी प्रतिकिलो रु १५०, पार्सले प्रतिकिलो रु १०००, सौफको साग प्रतिकिलो रु १२०, पुदिना प्रतिकिलो रु १५०, इमली प्रतिकिलो रु १७०, तामा प्रतिकिलो रु १२०, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३३०, केरा (दर्जन) रु १४५, कागती प्रतिकिलो रु १५०, अनार प्रतिकिलो रु ३५०, आँप (माल्द) प्रतिकिलो रु १००, अङ्गुर (हरियो) प्रतिकिलो रु २५०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १७०, काँक्रो (लोकल) प्रतिकिलो रु ७०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ५०, नास्पाती (चाइनिज) प्रतिकिलो रु २६०, मेवा (भारतीय) प्रतिकिलो रु १०० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ३५, खुर्सानी हरियो (बुलेट) प्रतिकिलो रु २५, खुर्सानी हरियो माछे प्रतिकिले रु ७०, खुर्सानी अकबरे प्रतिकिलो रु ३५०, भेडे खुर्सानी प्रतिकिलो रु १२०, हरियो धनियाँ प्रतिकिलो रु २००, लसुन सुकेको चाइनिज प्रतिकिलो रु २००, लसुन सुकेको नेपाली प्रतिकिलो रु १७०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० निर्धारण गरिएको छ ।  रासस",
      "link": "https://gorkhapatraonline.com/news/161835",
      "image": "https://gorkhapatraonline.com/storage/media/285327/conversions/adrhs-original-thumb.jpg"
    },
    {
      "slug": "161804",
      "title": "उपचारमा विशेष छुट सम्झौता",
      "timestamp": 1751414400000,
      "source": "gp",
      "content": "नेपाल बैङ्क लिमिटेडमा कार्यरत कर्मचारी र बैङ्कमा खाता रहेका ग्राहकले लेट मी इन प्रालिमा उपचार गर्दा लाग्ने शुल्कमा विशेष छुट पाउने भएका छन् ।",
      "longContent": "गोरखापत्र समाचारदाताकाठमाडौँ, असार १८ गते । नेपाल बैङ्क लिमिटेडमा कार्यरत कर्मचारी र बैङ्कमा खाता रहेका ग्राहकले लेट मी इन प्रालिमा उपचार गर्दा लाग्ने शुल्कमा विशेष छुट पाउने भएका छन् ।बैङ्क र काठमाडौँ, नयाँ बानेश्वरस्थित लेट मि इन क्लिनिकबिच छुट दिनेसम्बन्धी सम्झौतामा हस्ताक्षर भएको छ ।सम्झौतापत्रमा बैङ्कको तर्फबाट सहायक प्रमुख कार्यकारी अधिकृत प्रकाशकुमार अधिकारी र लेट मी इन प्रालिका तर्फबाट प्रबन्ध निर्देशक डोङ सुमाले हस्ताक्षर गर्नुभयो । सम्झौताबमोजिम लेट मी इन प्रालिको कोरियन प्रविधिबाट प्रदान गरिने विविध एस्थेटिक्ससम्बन्धी सेवामा लाग्ने शुल्कमा बैङ्कमा कार्यरत कर्मचारी र ग्राहकले आठदेखि १५ प्रतिशतसम्म छुट पाउने बैङ्कले जनाएको छ ।",
      "link": "https://gorkhapatraonline.com/news/161804",
      "image": "https://gorkhapatraonline.com/storage/media/285295/conversions/Nepal-Photos-original-thumb.jpg"
    },
    {
      "slug": "161803",
      "title": "जगेडा कोष बिस प्रतिशतमा झार्न सुझाव",
      "timestamp": 1751414400000,
      "source": "gp",
      "content": "निर्जीवन बिमा व्यवसायी सङ्घले ५० प्रतिशतको जगेडा कोषको विद्यमान व्यवस्थालाई खारेज गरी २० प्रतिशतमा झार्न पनि बिमा प्राधिकरणलाई आग्रह गरेको छ ।",
      "longContent": "गोरखापत्र समाचारदाताकाठमाडौँ, असार १८ गते । निर्जीवन बिमा व्यवसायी सङ्घले ५० प्रतिशतको जगेडा कोषको विद्यमान व्यवस्थालाई खारेज गरी २० प्रतिशतमा झार्न पनि बिमा प्राधिकरणलाई आग्रह गरेको छ ।हालको प्रचलन अनुसार नेपाली पुनर्बिमा कम्पनीले जोखिम कम भएको व्यवसाय स्वीकार गर्ने र जोखिम बढी भएको व्यवसाय अस्वीकार गर्ने गरिएको भन्दै सङ्घले समयमै निर्णय हुन नसक्दा कतिपय अवस्थामा बिमितलाई समयमै बिमालेख दिन नसकिएको बताएको छ ।पुनर्बिमा शुल्क बढी भएका कारण बिमितलाई थप मर्का परेको र यस्तो अवस्थामा नेपाली कम्पनीलाई मूल्याङ्कन गर्ने विदेशी पुनर्बिमा कम्पनीको दृष्टिकोण नकारात्मक भई पुनर्बिमा व्यवसायमा धक्का पुग्ने सङ्घले जनाएको छ । बिमा कम्पनीका सञ्चालकलाई नेपाल पुनर्बिमा कम्पनीमा प्रतिनिधित्व गराउनसमेत सङ्घले अनुरोध गरेको छ । नेपाली पुनर्बिमा कम्पनी सञ्चालनमा आए पनि ऐच्छिक सुविधा अन्तर्गत नेपालकै पुनर्बिमा कम्पनीमा पठाउनुपर्ने र उनीहरूले व्यवसाय लिन अस्वीकार गरे मात्रै विदेशी पुनर्बिमा कम्पनीमा पठाउने व्यवस्था कार्यान्वयन गर्न पनि जटिलता रहेको सङ्घले जनाएको छ ।",
      "link": "https://gorkhapatraonline.com/news/161803",
      "image": "https://gorkhapatraonline.com/storage/media/285294/conversions/33-original-thumb.jpg"
    },
    {
      "slug": "161801",
      "title": "अलैँचीमा हौसिए किसान",
      "timestamp": 1751414400000,
      "source": "gp",
      "content": "अहिले पहाडी जिल्लाका किसान अलैँचीका बिरुवा रोप्न व्यस्त छन् । यो सिजन अलैँची खेती गर्ने किसानका लागि मुख्य हो । जेठ र असार महिना अलैँचीको बिरुवा रोप्न उत्तम मानिन्छ ।",
      "longContent": "इलाम समाचारदाताइलाम, असार १८ गते  । अहिले पहाडी जिल्लाका किसान अलैँचीका बिरुवा रोप्न व्यस्त छन् । यो सिजन अलैँची खेती गर्ने किसानका लागि मुख्य हो । जेठ र असार महिना अलैँचीको बिरुवा रोप्न उत्तम मानिन्छ । यस वर्ष अलैँचीको मूल्य राम्रो भएकाले पनि किसानले अलैँची खेतीलाई जोड दिन थालेका हुन् । “आम्दानी र उत्पादनको तुलना गर्दा धानले भन्दा अलैँचीले राम्रो आम्दानी दिएको पाइयो,” इलामको सन्दकपुर गाउँपालिकास्थित माइमझुवाका किसान नरेन्द्र पौड्यालले भन्नुभयो, “त्यही भएर यस वर्ष खेतमा पनि अलैँची नै रोपियो ।” धान खाद्यान्नका लागि महत्वपूर्ण भए पनि अलैँची एक पटक लगाएपछि कम्तीमा आठ–१० वर्षसम्म हुने भएकाले धान खेतमा अलैँची लगाएको पौड्यालको भनाइ छ । यस वर्ष अलैँचीको मूल्य प्रतिमन एक लाख १० हजार रुपियाँसम्म खरिद बिक्री भएकाले किसान अलैँची खेतीमा निकै हौसिएको इलाम उद्योग वाणिज्य सङ्घका अध्यक्ष कृष्ण पौड्यालको बुझाइ छ । “आफ्नो खेतीयोग्य जमिन बाँझो राखेर युवा बिदेसिने चलन बढेको छ तर विदेशको कमाइभन्दा आफ्नै जग्गामा आम्दानीमूलक नगदे बाली लगाउने हो भने राम्रो आम्दानी हुन्छ भन्ने उदाहरण अलैँचीले देखाएको छ ।”पौड्यालले भन्नुभयो, “प्रतिमन एक लाख १० हजार रुपियाँमा एउटा किसानले अलैँची बेच्नु चानचुने कुरा होइन ।” अलैँची उत्पादन हुने क्षेत्रका स्थानीय तहले पनि अलैँची खेतीमा युवालाई प्रेरित गर्न जरुरी छ । यता अलैँचीकै लागि काम गरिरहेको अलैँची विकास केन्द्रले यस वर्ष करिब एक लाख २५ हजार बिरुवा किसानलाई बिक्री गरेको छ । बिउबाट र टिस्यु कल्चर प्रविधिबाट उत्पादन गरिएका स्वस्थ्य बिरुवा किसानलाई उपलब्ध गराइएको केन्द्रका प्रमुख राजन परियारले बताउनुभयो । “माग चार लाख बिरुवाको थियो, यस वर्ष त्यति सङ्ख्यामा पु¥याउन सकिएन तर अर्को वर्ष चार लाख बिरुवा उत्पादन हुने गरेर हामीले विभिन्न जिल्लामा दोस्रो नर्सरी राखेका छौँ,” परियारले भन्नुभयो, “त्यो नर्सरी पनि बिजु बिरुवा र टिस्यु कल्चरबाटै उत्पादन हुने छ ।” केन्द्रले सङ्खुवासभा, भोजपुर, लमजुङ, गोरखा, इलामको फाकफोकथुम र ताप्लेजुङमा गरी कम्तीमा १७ वटा नर्सरी राखेको केन्द्र प्रमुख परियार बताउनुहुन्छ । “बाहिरका जिल्लाबाट माग धेरै आयो, इलामबाट बिरुवा ढुवानी गर्नुभन्दा सम्बन्धित जिल्लामै नर्सरी राखिएको हो,” उहाँले भन्नुभयो, “यस वर्ष खेती विस्तार पनि बढेको छ । यस वर्ष मूल्य राम्रो भएकाले किसान आकर्षित भएका छन् ।” राम साइ, गोल साइ, भार्लाङ, जिर्मलेलगायत जातका अलैँचीका बिरुवा लगाउने गरिएको छ ।अलैँची खेती देशका ५४ जिल्ला १४ हजार ३८३.५ हेक्टर जमिनमा विस्तार भएको केन्द्रले जनाएको छ । चालु आव २०८१/८२ को हालसम्ममा सात अर्ब १९ करोड सात लाख ४२ हजार रुपियाँको अलैँची बिक्री भएको केन्द्र प्रमुख परियारले जानकारी दिनुभयो ।",
      "link": "https://gorkhapatraonline.com/news/161801",
      "image": "https://gorkhapatraonline.com/storage/media/285292/conversions/alaichi---BIRU-original-thumb.jpg"
    },
    {
      "slug": "161799",
      "title": "बढ्न थाल्यो रकमान्तर",
      "timestamp": 1751414400000,
      "source": "gp",
      "content": "चालु आर्थिक वर्ष २०८१/८२ को अन्तिम महिनातिर सरकारले रकमान्तर बढाएको छ । कुनै एक बजेट शीर्षकमा राखिएको रकम अर्को बजेट शीर्षकमा विनियोजन गर्नु रकमान्तर हो ।",
      "longContent": "गोरखापत्र समाचारदाताकाठमाडौँ, असार १८ गते । चालु आर्थिक वर्ष २०८१/८२ को अन्तिम महिनातिर सरकारले रकमान्तर बढाएको छ । कुनै एक बजेट शीर्षकमा राखिएको रकम अर्को बजेट शीर्षकमा विनियोजन गर्नु रकमान्तर हो । तोकिएको शीर्षकमा खर्च हुन नसकेपछि सरकारले आवको अन्त्यतिर रकमान्तर गरेर खर्च बढाउने गर्छ । यो क्रम वर्षका अन्तिम महिनातिर बढ्न थालेको अर्थ मन्त्रालयको तथ्याङ्कले देखाउँछ । मन्त्रालयका अनुसार चालु आवको वैशाखमा मात्रै पुँजीगततर्फ चार अर्ब ५० करोड रुपियाँभन्दा बढी रकमान्तर भएको छ । यो रकम पुँजीगततर्फ एक करोड रुपियाँभन्दा बढीको एक बजेट उपशीर्षकबाट अर्को बजेट उपशीर्षकमा गरिएको रकमान्तर हो । चैतमा यस्तो रकमान्तर दुई अर्ब ५० करोड रुपियाँ थियो । यो रकमबाहेक पनि सरकारले वैशाखमा रकमान्तरमार्फत थप बजेट निकासा गरेको छ । यस्तो रकम ८८ करोड ५३ लाख रुपियाँभन्दा माथि छ । पुँजीगत शीर्षकतर्फ भएको रकमान्तरमध्ये सबैभन्दा धेरै भौतिक पूर्वाधार तथा यातायात मन्त्रालय अन्तर्गतको काठमाडौँ–तराई मधेश फास्ट ट्र्याक उपशीर्षकबाट सुरुङमार्ग विकास कार्यक्रम उपशीर्षकका लागि रकमान्तर गरिएको अर्थ मन्त्रालयले जनाएको छ । यस्तो रकम ९० करोड रुपियाँ छ । भौतिक मन्त्रालय धेरै रकमान्तर हुने मन्त्रालयको शीर्ष स्थानमा पनि छ । त्यसपछि सहरी विकास मन्त्रालय अन्तर्गतका कार्यक्रममा रकमान्तर भएको देखिन्छ । पुँजीगततर्फ रकमान्तर भएका मन्त्रालयमा ऊर्जा, जलस्रोत तथा सिँचाइ मन्त्रालय, खानेपानी मन्त्रालय, गृह मन्त्रालय र शिक्षा, विज्ञान तथा प्रविधि मन्त्रालयसमेत रहेका छन् । महालेखा परीक्षक कार्यालय, संसदीय समितिलगायत सरोकारवाला निकायले आवको अन्तिममा रकमान्तर नगर्न बारम्बार सरकारलाई सुझाव तथा निर्देशन दिँदै आएका छन् । सरकारले पनि बजेट वक्तव्यमार्फत रकमान्तर नगर्ने नीति अख्तियार गरे पनि वर्षको अन्तिमतिर मन्त्रीपरिषद्बाट निर्णय गराएर रकमान्तरको प्रवृत्तिलाई निरन्तरता दिँदै आएको छ ।",
      "link": "https://gorkhapatraonline.com/news/161799",
      "image": "https://gorkhapatraonline.com/storage/media/285290/conversions/Xbadfb-original-thumb.jpg"
    },
    {
      "slug": "161798",
      "title": "‘भ्याट’ छल्ने कारागार चलान",
      "timestamp": 1751414400000,
      "source": "gp",
      "content": "विराटनगरका एक जना व्यवसायीलाई मूल्य अभिवृद्धि कर (भ्याट) छलेको अभियोगमा कारागार चलान गरिएको छ ।",
      "longContent": "रङ्गेली समाचारदाताविराटनगर, असार १८ गते । विराटनगरका एक जना व्यवसायीलाई मूल्य अभिवृद्धि कर (भ्याट) छलेको अभियोगमा कारागार चलान गरिएको छ । आन्तरिक राजस्व कार्यालय विराटनगरले ‘न्यु सौरभ ट्रेडिङ/बियानी एन्ड ब्रदर्स हार्डवेयर एन्ड मार्बल’ का प्रोप्राइटर सौरभकुमार बियानीलाई भ्याट छलेको आरोपमा माग गरिएको एक अर्ब ३१ करोड ६४ लाख रुपियाँ धरौटी बुझाउन नसकेपछि थुनामा पठाएको हो । विराटनगर–१० स्थायी ठेगाना भएका बियानीको विराटनगर–७, हाटखोलामा हार्डवेयर व्यवसाय सञ्चालनमा थियो । बियानीलाई भ्याट छलेको रकम र त्यसको बिगो बराबरको रकम जोडेर धरौटी माग गरिएको कार्यालयले जनाएको छ । विराटनगरमा हार्डवेयर व्यवसाय सञ्चालन गर्दै आएका बियानीको नाममा असार १६ गते सोमबार अपराह्न आन्तरिक राजस्व कार्यालयले थुनुवा पुर्जी जारी गर्ने गरेको थियो । कार्यालयका कर अधिकृत भवानीप्रसाद दाहालको हस्ताक्षरमा जारी भएको थुनुवा पुर्जीमा बियानीले मूल्य अभिवृद्धि कर ऐन, २०५२ अनुसारको कर छली गरेको अभियोगमा भएको आदेश अनुसार नगद वा जेथा जमानी बुझाउन नसकेपछि थुनामा राख्न थुनुवा पुर्जी जारी गरिएको उल्लेख छ । बियानीलाई कार्यालयले मूल्य अभिवृद्धि कर ऐन, २०५२ को दफा २३ (घ) बमोजिम अर्को आदेश नभएसम्मका लागि बियानीलाई थुनामा राख्न कारागार कार्यालय, मोरङलाई पत्राचार गरेको हो । आन्तरिक राजस्व कार्यालय विराटनगरका प्रमुख भुपालराज शाक्यका अनुसार यो विराटनगरका लागि पहिलो घटना हो । कारागार चलानका घटना हालसम्म भएको थिएन । व्यापारी बियानीले वस्तु तथा सेवाको कारोबार नै नगरी नक्कली भ्याट बिल जारी गरेर राजस्व छली गरेको देखिएको हो । आन्तरिक राजस्व विभाग र मातहतका कार्यालयले गलत कारोबार खडा गरेर नक्कली बिल जारी गरेर क्रेडिट दाबी गर्ने अनि बैङ्कबाट ऋण लिने गरेको सूचना पाएपछि अनुसन्धान सुरु गरेको थियो । व्यापारी बियानीको कारोबार शङ्कास्पद देखिएपछि आर्थिक वर्ष २०७९/८० देखि २०८१/८२ सम्मको अनुसन्धान गरिएको हो । त्यस क्रममा नक्कली बीजक जारी गरेर ८६ करोड रुपियाँ भ्याट छली भएको पाइएको हो । यसै गरी नक्कली कर दाबी गरेबापत २२ करोड छली भएको देखिएको छ । यसरी झुटा कारोबार गरी झुटा कर दाबी गरेको आरोपमा ठहर भएको जरिबाना र त्यसको बिगोसमेत गर्दा एक अर्ब ३१ करोड ४६ लाख ९४ हजार असुल गर्नुपर्ने ठहर भएको हो ।",
      "link": "https://gorkhapatraonline.com/news/161798",
      "image": "https://gorkhapatraonline.com/storage/media/285289/conversions/223-original-thumb.jpg"
    },
    {
      "slug": "161797",
      "title": "साढे तीन सय उद्यमीलाई चौबिस करोड स्टार्टअप कर्जा",
      "timestamp": 1751414400000,
      "source": "gp",
      "content": "साढे तीन सय उद्यमीलाई २४ करोड स्टार्टअप उद्यम कर्जा वितरण गरिएको छ । चालु आर्थिक वर्ष २०८१/८२ का लागि स्टार्टअप उद्यम कर्जाका लागि छनोट भएका ६६१ मध्ये सोमबारसम्म ३५३ जना उद्यमीले २४ करोड १३ लाख ६० हजार रुपियाँ लिएको औद्योगिक व्यवसाय विकास प्रतिष्ठानले जनाएको छ ।",
      "longContent": "गोरखापत्र समाचारदाताकाठमाडौँ, असार १८ गते । साढे तीन सय उद्यमीलाई २४ करोड स्टार्टअप उद्यम कर्जा वितरण गरिएको छ । चालु आर्थिक वर्ष २०८१/८२ का लागि स्टार्टअप उद्यम कर्जाका लागि छनोट भएका ६६१ मध्ये सोमबारसम्म ३५३ जना उद्यमीले २४ करोड १३ लाख ६० हजार रुपियाँ लिएको औद्योगिक व्यवसाय विकास प्रतिष्ठानले जनाएको छ । प्रतिष्ठानका कार्यकारी निर्देशक उमेश गुप्ताले असारभित्र छनोट भएका सबै उद्यमीलाई कर्जा प्रवाह गरिसक्ने जानकारी दिनुभयो । तीन प्रतिशत ब्याजमा २५ लाख रुपियाँसम्म कर्जा वितरण गरिएको उहाँले जानकारी दिनुभयो ।छनोटमा परेका उद्यमीलाई न्यूनतम पाँच लाखदेखि २५ लाख रुपियाँसम्म कर्जा वितरण गरिएको उहाँको भनाइ छ । सिफारिसमा परेका उद्यमीलाई सम्बन्धित जिल्लामा रहेका राष्ट्रिय वाणिज्य बैङ्कमार्फत तीन किस्तामा कर्जा वितरण गरिएको समितिले जनाएको छ । बैङ्कले कर्जा प्रवाह गर्न बढीमा पाँच लाख रुपियाँसम्मको कर्जाको हकमा एक किस्ता, १५ लाख रुपियाँसम्मको दोस्रो किस्ता र त्यसभन्दा माथिको हकमा तेस्रो किस्ता कर्जा वितरण गर्ने स्टार्टअप उद्यम कार्यविधिमा उल्लेख छ । बैङ्कले छनोटमा परेका उद्यमीलाई स्थलगत निरीक्षण गरेर मात्र कर्जा वितरण गर्ने गरेको छ । चालु आवको बजेटमा स्टार्टअप कर्जा प्रवाहका लागि एक अर्ब रुपियाँ विनियोजन गरिएको छ । स्टार्टअप उद्यम कर्जा प्राप्त गर्ने उद्योगमा कृषि तथा पशुपन्छी, सूचना प्रविधि, पर्यटन, फर्निचर, लघु उद्योग, निर्माण सामग्री, वर्कसप, गार्मेन्ट तथा ह्यान्डी क्राफ्ट उद्योग, फेब्रिकेसन, मेटल तथा ग्लास, क्याफे तथा रेस्टुराँ, स्पोर्टस तथा सङ्गीत, होस्टेल, खाद्य प्रशोधन रहेका छन् ।गत आवमा प्रतिष्ठानले १६५ उद्यमीलाई २१ करोड रुपियाँ कर्जा प्रवाह गरेको थियो । सरकारले नवीनतम उद्यमीलाई सहुलियतपूर्ण कर्जा प्रवाहमा सहभागी गराउने उद्देश्यले स्टार्टअप उद्यम कर्जा सञ्चालन कार्यविधि कार्यान्वयमा ल्याएको छ । कार्यविधिले नवीनतम ज्ञान, सोच, सिप र क्षमता भएको उद्यमीलाई समावेश गरेको छ । यसैबिच आगामी आव २०८२/८२ को बजेटमार्फत स्टार्टअप उद्यम कर्जा वितरणका लागि ७३ करोड रुपियाँ विनियोजन गरिएको छ । राससका अनुसार उद्योग, वाणिज्य तथा आपूर्तिमन्त्री दामोदर भण्डारीले युवालाई उद्यमी बनाउन स्टार्टअप कार्यक्रम लागु गरिने बताउनुभएको छ । राष्ट्रिय सभाको मङ्गलबारको बैठकमा विनियोजन विधेयक, २०८२ अन्तर्गत विभिन्न शीर्षकमध्ये उद्योग मन्त्रालयका विषयमा सांसदले उठाएका प्रश्नको जवाफ दिँदै उहाँले यस कार्यक्रमले कामका लागि बिदेसिने युवाको सङ्ख्यामा कमी आउने विश्वास व्यक्त गर्नुभयो ।मन्त्रालयले औद्योगिक पूर्वाधार निर्माण गर्न प्राथमिकता दिइएको, औद्योगिक क्षेत्रको प्रवर्धन, मन्त्रालयको सेवा अनलाइन प्रणालीबाट अघि बढाइने, कम्पनी रजिस्ट्रार कार्यालयको सेवा गत वर्षको फागुनदेखि नै अनलाइनबाट दिन थालिएको पनि मन्त्री भण्डारीले जानकारी गराउनुभयो । यसका साथै खानी तथा भूगर्भ विभागबाट खानी तथा उत्खनन अन्वेषण गरिने, प्रक्रिया पुर्‍याएर निजी क्षेत्रलाई खानी उत्खननमा लगाउन, धौवादी फलाम खानीका लागि पहुँच सडक निर्माण गरी अघि बढाउन, स्टार्टअप कर्जा कार्यक्रम विस्तार गर्न र औद्योगिक विकासग्राम सम्बन्धित स्थानीय तहले नै निर्माण गर्ने गरी कार्यक्रम ल्याइएको उहाँले सुनाउनुभयो ।सरकारले छुट्टै उद्योग स्थापना गर्ने योजना रहेको उल्लेख गर्दै मन्त्री भण्डारीले कृषि औजार उत्पादनका लागि कारखाना स्थापना गर्ने कामलाई प्राथमिकतामा राखिएको बताउनुभयो ।",
      "link": "https://gorkhapatraonline.com/news/161797",
      "image": "https://gorkhapatraonline.com/storage/media/285288/conversions/startup-business2023-03-30-02-37-14-original-thumb.jpg"
    },
    {
      "slug": "161653",
      "title": "माटोरहित प्रविधिमार्फत आलुको बिउ उत्पादन सुरु",
      "timestamp": 1751328000000,
      "source": "gp",
      "content": "आलुबाली विकास केन्द्र निगाले सिन्धुपाल्चोकले माटोरहित ‘एरोपोनिक्स’ प्रविधिमार्फत आलुको बिउ उत्पादन गर्ने कार्य थालेको छ । केन्द्रको रजत जयन्तीका अवसरमा उक्त प्रविधिबाट बिउ उत्पादन गर्न थालिएको हो ।",
      "longContent": "सिन्धुपाल्चोक समाचारदातासिन्धुपाल्चोक, असार १७ गते । आलुबाली विकास केन्द्र निगाले सिन्धुपाल्चोकले माटोरहित ‘एरोपोनिक्स’ प्रविधिमार्फत आलुको बिउ उत्पादन गर्ने कार्य थालेको छ । केन्द्रको रजत जयन्तीका अवसरमा उक्त प्रविधिबाट बिउ उत्पादन गर्न थालिएको हो ।विसं २०३२ मा न्युक्लियस बिउ आलु उत्पादनका लागि स्थापना भएको आलुबाली विकास केन्द्र निगाले सिन्धुपाल्चोकले स्थापनाकालदेख नै गुणस्तरयुक्त बिउ आलु तथा आलुको बियाँ उत्पादन गरी देशभरका कृषक समुदायमा बिउ एवं प्रविधि हस्तान्तरण गर्दै आएको छ । उक्त प्रक्रियामार्फत आलु उत्पादन तथा उत्पादकत्व बढाई पोषण तथा खाद्य सुरक्षाको सुनिश्चितता र गरिबी निवारणमा सो केन्द्रले टेवा पुर्‍याउँदै आएको छ । स्थानीय जात र विभिन्न देशका आलुको जातबाट ‘टिस्युकल्चर’ प्रविधिमार्फत नयाँ पुस्ताको बिउ उत्पादन गर्दै आएको आलु बाली विकास केन्द्रले आलु बालीको पिबिएस र टिपिएस तथा विभिन्न पुस्ताका बिउ उत्पादन गरी बिक्रीवितरण गर्दै आएको केन्द्रका प्रमुख अरुण खनालले जानकारी दिनुभयो । आलु बालीको जातीय संरक्षण र संवर्धन गर्ने, आलु बालीका समस्या परीक्षण गर्ने, बिउ आलु उत्पादक कृषकलाई प्राविधिक सेवा, बिउ आलुको गुणस्तर नियन्त्रण तथा सुपरिवेक्षण जस्ता विभिन्न सेवा दिँदै आएको उहाँले बताउनुभयो । लिसङ्खुपाखर गाउँपालिका–५, मुडेस्थित निगाले बजारमा अवस्थित केन्द्रले समुद्री सतहभन्दा दुई हजार ५५० मिटर उचाइमा १०८ रोपनी १३ आना आफ्नै जग्गा र १७.५ रोपनी भाडाको जग्गामा कार्य गर्दै आएको छ । केन्द्रले रोजिटा, कार्डिनल, जनकदेवलगायत विभिन्न जातका आलु बालीसम्बन्धी काम गर्दै आएको छ । रोजिटा आलु मुडेको ‘ब्रान्ड’ भनेर नेपालभर चिनिएको छ । सो केन्द्रले स्थानीयस्तरका प्राविधिक, अगुवा कृषक, आलुमा क्षमता वृद्धि गर्दै आएको छ । उक्त केन्द्रको ५० औँ वार्षिकोत्सव (स्वर्ण जयन्ती), फार्म डे तथा प्रविधि प्रदर्शन कार्यक्रममा कृषि तथा पशुपन्छी विकास मन्त्रालयकी सहसचिव डा. जानुका पण्डितले स्थानीय र रैथाने जातका आलुको संरक्षण र संवर्धन गर्न मन्त्रालय लाग्ने र मातहतका कार्यालय पनि लाग्नुपर्ने धारणा राख्नुभयो । मुडेमा उत्पादित रोजिटालगायतका स्थानीय र रैथाने आलुलाई ‘गे्रडिङ’ र ‘ब्रान्डिङ’ गरी बाहिरी मुलुकबाट आयात हुने आलुलाई विस्थापित गर्नुपर्ने उहाँले बताउनुभयो । त्यसका लागि मन्त्रालय नीतिगत र पूर्वाधारमा सहयोग दिन सदैव तयार रहेको मन्त्रालयकी प्रवक्तासमेत रहेकी पण्डितले बताउनुभयो । मुडे आसपासका क्षेत्रबाट वार्षिक ७१ करोड रुपियाँ बराबरको आलु निर्यात हुने गर्छ ।लिसङ्खुपाखर गाउँपालिकाकी उपाध्यक्ष मिठुदेवी लामाले मुडे र अन्य पालिकाका विभिन्न स्थानमा कृषकले उत्पादन गरेका आलुलगायतका कृषि उपजको चिस्यान केन्द्र स्थापना गरेको र केन्द्र छिटै सञ्चालनमा आउने जानकारी दिनुभयो । कृषिमा आधुनिकीकरण र यान्त्रिकीकरण गर्दै कृषि, पशुपालनमा गाउँपालिकाले कृषकलाई अनुदानलगायतको सहयोग गर्दै आएको लामाको भनाइ छ ।कार्यक्रममा ५० भन्दा बढी जातका आलुका परिकार प्रदर्शनी गरिएको छ । आलु उत्पादन गरेर आत्मनिर्भर हुने कृषक, केन्द्रका पूर्वकर्मचारीलगायतलाई सम्मान गरिएको छ ।",
      "link": "https://gorkhapatraonline.com/news/161653",
      "image": "https://gorkhapatraonline.com/storage/media/285020/conversions/Aeroponix-potato-original-thumb.jpg"
    },
    {
      "slug": "161650",
      "title": "गाडीको स्वरूप बदलेर जङ्गल सफारी",
      "timestamp": 1751328000000,
      "source": "gp",
      "content": "चितवन राष्ट्रिय निकुञ्ज र यसको मध्यवर्ती क्षेत्रका सामुदायिक वनमा स्वरूप परिवर्तन गरेर जङ्गल सफारीमा प्रयोगमा आइरहेका सवारीसाधनलाई निकुञ्जले रोक्न सकेको छैन ।   गत वर्षदेखि नै यस्तो कार्य रोक्ने भनिए पनि ठोस पहल हुन सकेको छैन ।",
      "longContent": "वसन्त पराजुलीनारायणगढ, असार १७ गते । चितवन राष्ट्रिय निकुञ्ज र यसको मध्यवर्ती क्षेत्रका सामुदायिक वनमा स्वरूप परिवर्तन गरेर जङ्गल सफारीमा प्रयोगमा आइरहेका सवारीसाधनलाई निकुञ्जले रोक्न सकेको छैन । गत वर्षदेखि नै यस्तो कार्य रोक्ने भनिए पनि ठोस पहल हुन सकेको छैन । गत माघमा ट्राफिक प्रहरीले एउटा गाडीलाई सवारी तथा यातायात व्यवस्था ऐन अनुसार कारबाही गरेपछि निकुञ्जमा स्वरूप परिवर्तन गरेर जिप सञ्चालन गरिएका घटना सार्वजनिक भएको थियो । भरतपुर विमानस्थलबाट पर्यटक लिएर सौराहा जाँदै गरेको जङ्गल सफारी लजको ग. १ य ६१० नम्बरको गाडी ट्राफिक प्रहरीको चेकिङमा कारबाहीमा परेको थियो । ब्लुबुकमा दुई यात्री मात्रै लेखिएको गाडीमा सिट सङ्ख्या थपेको पाइएपछि ट्राफिक प्रहरीले त्यो गाडीलाई सात हजार पाँच सय रुपियाँ जरिबाना गरेको थियो । ट्राफिक प्रहरीका अनुसार चितवनमा एक वर्षमा स्वरूप परिवर्तनका १०६ वटा सवारीसाधनलाई कारबाही गर्दा पर्यटक बोक्ने भने एउटालाई मात्र कारबाही गरिएको छ । त्यसपछि भने निकुञ्ज र ट्राफिक प्रहरी कतैबाट पनि थप पहल भएन । यस विषयमा निकुञ्ज र सम्बन्धित व्यवसायीले लापर्बाही गरेको स्थानीयले बताएका छन् । ब्लुबुकमा दुई जना मानिस बोक्न मिल्ने सवारीसाधनमा अहिले १०/१२ जना यात्रु बोकिरहँदा र त्यसले भोलि कुनै पनि दुर्घटना भए यसको जिम्मेवारीमा समस्या पर्ने ट्राफिक प्रहरीले जनाएको छ । चितवन राष्ट्रिय निकुञ्जका प्रमुख संरक्षण अधिकृत गणेश पन्त ब्लुबुकमा लिएको यात्री सङ्ख्याका आधारमा गाडीमा के कति यात्रु छन् भनेर निरीक्षण गर्ने अधिकार निकुञ्जलाई नभएको बताउनुहुन्छ । “यो काम ट्राफिक प्रहरीको हो, हाम्रो होइन । हामीले त निकुञ्जभित्रको सुरक्षा अवस्थालाई ध्यान दिने हो,” उहाँले भन्नुभयो । चितवनका ट्राफिक प्रहरी निरीक्षक गायत्रीराज शर्मा भने निकुञ्जभित्रको अनुगमन आफूहरूले गर्न नमिल्ने बताउनुहुन्छ । “निकुञ्जभित्र सञ्चालनमा आएका सफारीका गाडीका सम्बन्धमा स्वरूप परिवर्तनका कुरा नआएका होइनन् तर हामी निकुञ्जभित्र पसेर कारबाही गर्न सक्दैनौँ,” उहाँले भन्नुभयो । उहाँले निकुञ्जबाहिर यसरी सवारीसाधन सञ्चालनमा आए आफूहरूले कारबाही गर्ने चेतावनी पनि दिनुभयो । सवारी तथा यातायात व्यवस्था ऐन अनुसार सवारीको रङ, सिट सङ्ख्या पार्टपुर्जा र इन्जिनमा कुनै परिवर्तन गर्न पाइँदैन । त्यस्तो गरेमा ट्राफिक प्रहरीले गाडी नियन्त्रणमा लिई यातायात कार्यालयमा बुझाउनु पर्छ । कार्यालयले यस्ता सवारीसाधनका धनीबाट सात हजार रुपियाँ जरिबाना गर्ने र परिवर्तन गरिएको स्वरूप र सिट सङ्ख्यालाई ब्लुबुक अनुसार नै कायम गर्नुपर्ने कानुनी व्यवस्था छ । गाडी सञ्चालकका अनुसार सफारीका लागि भनेर छुट्टै गाडी बनेका छैनन् । अहिले भएका गाडीकै स्वरूप परिवर्तन गरेर चलाउने हो । सफारीमा चल्ने गाडीको सिट कायम गरिदिए सरकारलाई तिर्नुपर्ने कर पनि तिर्न आफूहरू तयार रहेको व्यवसायीको भनाइ छ । सौराहा जिप तथा डुङ्गा बुकिङ सेन्टरका सचिव राममणि खनाल आफूहरूले बागमती प्रदेश सरकारलाई यस सम्बन्धमा पटक पटक अनुरोध गर्दा पनि कानुन नबनेको बताउनुहुन्छ । “पर्यटक बोक्ने जस्तो संवेदनशील सवारीसाधन भएकाले यसको हकमा प्रक्रिया पूरा गरेर सञ्चालन गरौँ भन्ने हाम्रो पनि मान्यता हो । अहिले यस विषयमा कानुन बन्ने चरणमा छ । बागमती प्रदेश सरकारले यसको मसौदा तयार गरेर कानुन बनाउने अन्तिम तयारी गरेको छ,” उहाँले भन्नुभयो ।  सौराहामा मात्र एक सयभन्दा बढी त्यस्ता गाडी सफारीमा प्रयोग गरिएको छ । निकुञ्जभित्र पर्यटक बोक्न ६० वटा सवारीसाधनले अनुमति लिएका छन् । यसैबिच वर्षाका कारण चितवन राष्ट्रिय निकुञ्जले निकुञ्जभित्र हुने गरेको जिप सफारी अनिश्चितकालका लागि रोकेको छ । जङ्गलमा झाडी र खोला बढेका कारण सफारी बन्द गरिएको निकुञ्जले जनाएको छ ।",
      "link": "https://gorkhapatraonline.com/news/161650",
      "image": "https://gorkhapatraonline.com/storage/media/285016/conversions/Jeep-Safari-original-thumb.jpg"
    },
    {
      "slug": "161648",
      "title": "चौध टन प्रशोधित अदुवा जर्मनी निर्यात",
      "timestamp": 1751328000000,
      "source": "gp",
      "content": "गल्धा सामाजिक उद्यमी महिला सहकारीले साढे १४ टन प्रशोधित अदुवा जर्मनी निर्यात गरेको छ । तीन वर्षदेखि अदुवा निर्यात गर्दै आएको सहकारीले यस वर्ष १४ हजार ५६० किलोग्राम सुकेको अदुवाको चाना निकासी गरेको हो ।",
      "longContent": "रामपुर समाचारदातारामपुर (पाल्पा), असार १७ गते । गल्धा सामाजिक उद्यमी महिला सहकारीले साढे १४ टन प्रशोधित अदुवा जर्मनी निर्यात गरेको छ । तीन वर्षदेखि अदुवा निर्यात गर्दै आएको सहकारीले यस वर्ष १४ हजार ५६० किलोग्राम सुकेको अदुवाको चाना निकासी गरेको हो ।सहकारीका व्यवस्थापक डिलमाया सारूले प्रतिकेजी ४९३ रुपियाँ ९० पैसाको दरले ७१ लाख ९१ हजार १८४ रुपियाँ बराबरको प्रशोधित अदुवा निर्यात गरिएको जानकारी दिनुभयो । निस्दी गाउँपालिका–५, गल्धाका २७२ कृषकले उत्पादन गरेको अदुवा अर्गानिक प्रमाणित गरेर प्रशोधन गरी अकिस्टा नेपालसँगको साझेदारीमा जर्मनी पठाएको हो । प्रशोधनका लागि सहकारीले ५६ लाख दुई हजार ३८० बराबरको अदुवा प्रतिकेजी ६० रुपियाँमा ९३ हजार ३७३ केजी अदुवा खरिद गरेको थियो । सहकारीले यस वर्ष जुस प्रयोजनका लागि आठ हजार ६९० केजी काँचो अदुवासमेत निर्यात गरेको छ । उहाँले भन्नुभयो, “जुसका लागि २० हजार केजी काँचो अदुवासँगै प्रशोधित सुकेको चानाको माग आए पनि माग अनुसार पूरा गर्न सकिएन ।” सहकारीले ४२ रोपनीमा बोसे अदुवा लगाएको थियो । सहकारीका अध्यक्ष अममाया मश्राङ्गीले अदुवा राम्रो नफलेको र अर्गानिक प्रमाणित भएको अदुवा कम भएकाले मागभन्दा कम निकासी भएको बताउनुभयो । अदुवा प्रशोधन गरी युरोप निर्यात हुन थालेपछि कृषक उत्साहित भएको उहाँको भनाइ छ । उहाँले जर्मनीको सेरेस कम्पनीले किसानसम्म पुगेर अर्गानिक प्रमाणित गरेपछि मात्र अदुवा जर्मनी निकासी गर्दै आएको बताउनुभयो । गल्धामा अहिले नौ सय रोपनी क्षेत्रफलमा अदुवा उत्पादन हुँदै आएको छ । कृषकलाई अदुवा लगाउनदेखि प्रशोधन गर्नसम्म हेफर इन्टरनेसनल नेपालले आर्थिक र प्राविधिक सहयोग गर्दै आएको छ ।  सरकारी तथा गैरसरकारी संस्थाको सहयोगमा अदुवा धुने, चाना पार्ने, सुकाउने, पिस्ने, प्याकेजिङ गर्ने सामग्री जुटाएर सहकारीले अदुवा प्रशोधन गर्दै आएको छ ।",
      "link": "https://gorkhapatraonline.com/news/161648",
      "image": "https://gorkhapatraonline.com/storage/media/285014/conversions/Aduwa-Prasodhan-original-thumb.jpg"
    },
    {
      "slug": "161647",
      "title": "बेलहिया नाकाबाट निर्यात ४७ प्रतिशत वृद्धि",
      "timestamp": 1751328000000,
      "source": "gp",
      "content": "रुपन्देहीको बेलहिया नाकाबाट हुने निर्यात व्यापारमा ४७ प्रतिशतले वृद्धि भएको छ । भैरहवा भन्सार कार्यालयका अनुसार चालु आर्थिक वर्ष २०८१/८२ को जेठसम्म निर्यात व्यापारमा उल्लेख्य वृद्धि भएको हो ।",
      "longContent": "भैरहवा समाचारदाताभैरहवा, असार १७ गते । रुपन्देहीको बेलहिया नाकाबाट हुने निर्यात व्यापारमा ४७ प्रतिशतले वृद्धि भएको छ । भैरहवा भन्सार कार्यालयका अनुसार चालु आर्थिक वर्ष २०८१/८२ को जेठसम्म निर्यात व्यापारमा उल्लेख्य वृद्धि भएको हो । भन्सार कार्यालयका अनुसार गत वर्षको तुलनामा यस वर्ष ४७.५१ प्रतिशतले निर्यातमा वृद्धि भएको छ । गत आवको साउनदेखि जेठसम्म ११ महिनामा १२ अर्ब ६० करोड रुपियाँ बराबरका विभिन्न सामान रुपन्देहीको भैरहवा नाका हुँदै निर्यात भएको छ । भैरहवा भन्सार कार्यालयका प्रमुख भन्सार अधिकृत रामप्रसाद रेग्मीले चालु आवको साउनदेखि जेठसम्म (११ महिनामा) १८ अर्ब ५९ करोड रुपियाँ मूल्य बराबरका वस्तु तथा सामान निर्यात भएको बताउनुभयो । चालु आवको ११ महिनामा सबैभन्दा बढी निर्यात हुने वस्तुमा भटमासको तेल (प्रशोधित), सेन्थेटिक यार्न, सिमेन्ट खैरो, खयर कत्था, पिना र अन्य, फलाम स्टिलका भाँडाकुँडा, नुडल्स पास्ता, जडीबुटी, खोटो रोजिन र प्लाइउड छन् । अन्य नाकाबाट जस्तै यहाँबाट पनि सबैभन्दा बढी निर्यात हुनेमा भटमासको प्रशोधित तेल रहेको छ । यो नाका हुँदै ११ महिनामा पाँच अर्ब ८१ करोड ५४ लाख आठ हजार रुपियाँ मूल्य बराबरको दुई करोड ९१ लाख ४० हजार ५११ लिटर तेल भारत निर्यात भएको छ । त्यसै गरी भन्सार कार्यालयका अनुसार तीन अर्ब १८ करोड ३३ लाख १० हजार रुपियाँ मूल्य बराबरको एक करोड ५१ लाख ९४ हजार ४६७ किलो सेन्थेटिक धागो भारत तथा तेस्रो मुलुक निर्यात भएको छ । विगतका वर्षमा सबैभन्दा बढी निर्यात व्यापार सेन्थेटिक धागोको हुने गरेकोमा चालु आवमा भने भटमासको प्रशोधित तेलले उछिनेको हो । त्यस्तै सिमेन्ट एक अर्ब ३३ करोड ६१ लाख ९० हजार, कत्था खयर ८४ करोड ७१ लाख ७५ हजार, पिना र अन्य ७८ करोड ३५ हजार, फलाम स्टिलका भाँडाकुँडा ७२ करोड १५ लाख ८८ हजार, चाउचाउ, नुडल्स पास्ता ६६ करोड २८ लाख १३ हजार, जडीबुटी ५७ करोड ५६ लाख सात हजार, खोटो रोजिन ५२ करोड १५ लाख ९४ हजार र प्लाइउड ४५ करोड ७६ लाख २९ हजार रुपियाँ मूल्य बराबरको भारत निर्यात भएको छ ।केही महिनाअघिसम्म रोकिएको प्लाइउड निकासीले अहिले निरन्तरता पाइरहेको छ । सिमेन्ट, प्लाइउडलगायतका वस्तुमा विभिन्न समयमा निर्यातमा अवरोध हुने गरेको छ । सिद्धार्थ उद्योग वाणिज्य सङ्घ, रुपन्देहीका अध्यक्ष नेत्रप्रसाद आचार्यले निर्यात हुन सक्ने वातावरण तयार गरे उद्योगीले अझ बढी निर्यात गर्ने र निर्यातजन्य उद्योग स्थापना गर्ने बताउनुभयो ।",
      "link": "https://gorkhapatraonline.com/news/161647",
      "image": "https://gorkhapatraonline.com/storage/media/285013/conversions/bhansar-bha-original-thumb.jpg"
    },
    {
      "slug": "161646",
      "title": "ओरालो लाग्दै सुनको मूल्य",
      "timestamp": 1751328000000,
      "source": "gp",
      "content": "तोलामा दुई लाख रुपियाँ नजिक पुगेको सुनको मूल्य क्रमिक रूपमा घट्न थालेको छ । पछिल्लो दुई सातामा सुनको मूल्य तोलामा साढे नौ हजार रुपियाँले घटेको छ ।   निरन्तर बढ्दै गएको सुनको मूल्य इजरायल र इरानबिच भएको युद्ध रोकिएसँगै घट्न थालेको हो । युद्धविराम रोकिएसँगै बजार स्थिर हुँदा लगानीकर्ताले सुन बेच्न थालेपछि मूल्यसमेत घट्दै गएको बताइए",
      "longContent": "काठमाडौँ, असार १७ गते । तोलामा दुई लाख रुपियाँ नजिक पुगेको सुनको मूल्य क्रमिक रूपमा घट्न थालेको छ । पछिल्लो दुई सातामा सुनको मूल्य तोलामा साढे नौ हजार रुपियाँले घटेको छ । निरन्तर बढ्दै गएको सुनको मूल्य इजरायल र इरानबिच भएको युद्ध रोकिएसँगै घट्न थालेको हो । युद्धविराम रोकिएसँगै बजार स्थिर हुँदा लगानीकर्ताले सुन बेच्न थालेपछि मूल्यसमेत घट्दै गएको बताइएको छ । आगामी दिनमा थप मूल्य घट्दै जाने बताइएको छ । असार १ गते प्रतितोला एक लाख ९७ हजार पाँच सय रुपियाँमा कारोबार भएको सुनको मूल्य दुई सातामै तोलामा नौ हजार चार सय रुपियाँले घटेर सोमबार एक लाख ८८ हजार एक सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ । अन्तर्राष्ट्रिय बजारमा मूल्य घट्दा त्यसको प्रभाव स्थानीय बजारमा पर्न गएको हो । युद्धका कारण अन्तर्राष्ट्रिय बजार अस्थिर हुँदा सुनको मूल्य निरन्तर बढ्दै गएको थियो । सुनचाँदी व्यवसायी तेजरत्न शाक्यले युद्ध रोकिएपछि लगानीकर्ता धमाधम सुन बेच्न आउन थालेपछि सुनको मूल्य घट्न थालेको जानकारी दिनुभयो । “अन्तर्राष्ट्रिय बजारमा सुनको मूल्य घटेर प्रतिऔँस तीन हजार डलरसम्म झर्ने अनुमान गरिएको छ,” शाक्यले भन्नुभयो “त्यतिबेला स्थानीय बजारमा सुनको मूल्य एक लाख ७५ हजार रुपियाँ हुन्छ ।” मूल्य घट्दा बजारमा सुनको माग बढ्ने हुँदा कारोबारसमेत वृद्धि हुने अनुमान गरिएको उहाँको भनाइ छ । यसअघि सुनको मूल्य बढेर अन्तर्राष्ट्रिय बजारमा प्रतिऔँस तीन हजार ५०९ डलर पुगेको थियो । यो वर्षकै सबैभन्दा उच्च मूल्य हो । त्यतिबेला स्थानीय बजारमा सुनको मूल्य तोालमा एक लाख ९७ हजार नौ सय रुपियाँमा कारोबार भएको थियो । पछिल्लो एक/डेढ सातादेखि अन्तर्राष्ट्रिय बजारमा निरन्तर सुनको मूल्य घटेर प्रतिऔँस तीन हजार २७४ डलरमा आएको छ । निरन्तर मूल्य घटे पनि स्थानीय बजारमा सुनचाँदीको कारोबार भने हुन नसकेको व्यवसायीको भनाइ छ । सुनमा लगाइएको दुई प्रतिशत विलासिता कर र हिराजडित गहनामा लगाइएको मूल्य अभिवृद्धि कर (भ्याट) फिर्ताको माग गदै व्यवसायीले अनिश्चितकालीन पसल बन्द गर्दा कारोबार हुन नसकेको हो ।दुई दिनअघिदेखि मुख्य सडकदेखि भित्री गल्लीमा रहेका सुन पसल बन्द गरेर व्यवसायी आन्दोलनमा उत्रेका छन् । पसल बन्द हुँदा गहना खरिद गर्ने ग्राहकलाई भने समस्या परेको छ । दैनिक २० केजीका दरले विभिन्न वाणिज्य बैङ्कले सुन आयात गर्दै आएकामा पछिल्लो समय आयात रोकेका छन् । बैङ्कसँग ५८ किलो सुन रहेको र माग पनि नभएकाले आयात नगरेको बताइएको छ ।वर्षमा ४६ हजारले बढ्यो मूल्ययसैबिच एक वर्षको अवधिमा बजारमा प्रतितोला सुनको मूल्य तोलामा ४६ हजार रुपियाँले बढेको छ । १६ असार २०८१ मा प्रतितोला एक लाख ४२ हजार रुपियाँमा कारोबार भएको सुनको मूल्य बढेर सोमबार एक लाख ८८ हजार एक सय रुपियाँमा कारोबार भएको छ । सुन आयातमा लाग्दै आएको भन्सार महसुल २० प्रतिशतबाट घटाएर १० प्रतिशतमा झार्दा तोलामा एक लाख ८१ हजार पुगेको सुनको मूल्य घटेर एक लाख ४७ हजार रुपियाँमा झरेको थियो । त्यसपछि पनि क्रमिक रूपमा बढ्दै गएर सुनको मूल्य दुई लाख नजिक पुगेको थियो ।",
      "link": "https://gorkhapatraonline.com/news/161646",
      "image": "https://gorkhapatraonline.com/storage/media/285012/conversions/gold-original-thumb.jpg"
    },
    {
      "slug": "161645",
      "title": "पाँच लाख हरित रोजगारी सिर्जना गर्ने राष्ट्रिय लक्ष्य",
      "timestamp": 1751328000000,
      "source": "gp",
      "content": "राष्ट्रिय योजना आयोगका उपाध्यक्ष प्राडा शिवराज अधिकारीले प्रकृतिमा आधारित व्यवसाय, स्थानीय आविष्कार र कम कार्बन उत्सर्जनमार्फत सन् २०३० सम्ममा पाँच लाख हरित रोजगारी सिर्जना गर्ने राष्ट्रिय लक्ष्य रहेको बताउनुभएको छ ।",
      "longContent": "गोरखापत्र समाचारदाताकाठमाडौँ, असार १७ गते । राष्ट्रिय योजना आयोगका उपाध्यक्ष प्राडा शिवराज अधिकारीले प्रकृतिमा आधारित व्यवसाय, स्थानीय आविष्कार र कम कार्बन उत्सर्जनमार्फत सन् २०३० सम्ममा पाँच लाख हरित रोजगारी सिर्जना गर्ने राष्ट्रिय लक्ष्य रहेको बताउनुभएको छ । अन्तर्राष्ट्रिय एकीकृत पर्वतीय विकास केन्द्र (इसिमोड) को आयोजनामा सोमबार काठमाडौँमा आयोजित ‘उत्थानशीलका लागि परामर्श : जैविक अर्थतन्त्र र चक्रीय अर्थतन्त्रमा भुटान–नेपाल संवाद कार्यशाला’ उद्घाटन समारोहमा उहाँले योजना आयोगका नीति र साझेदारीले वास्तविक परिणाम सुनिश्चित गर्न धेरै महत्व राख्ने भएकाले यस कार्यमा योजना आयोग कटिबद्ध रहेको जानकारी दिनुभयो । उहाँले नेपाल र सम्पूर्ण हिन्दुकुश हिमाली क्षेत्रका लागि समावेशी, दिगो र लचिलो भविष्य निर्माण गर्ने साझेदारीमा मिलेर लगानी गर्नुपर्ने बताउँदै हरित रोजगारी, जलवायु–स्मार्ट उद्यम गर्न र इकोसिस्टम निर्माण गर्न नेपाल कटिबद्ध रहेको बताउनुभयो ।उहाँले साझा अनुभव र आपसी शिक्षाले पहुँच लाभ साझेदारी र चक्रीय अर्थव्यवस्थामा सहकार्यका लागि नयाँ ढोका खोल्नेसमेत बताउनुभयो । “हामीले यो बुझ्नु आवश्यक छ, उद्यमशीलता केवल एक आर्थिक गतिविधि मात्र होइन; यो समावेशी र जलवायु उत्थानशील विकासको शक्तिशाली चालक पनि हो । नेपाल सरकारले राष्ट्रिय नीति र कार्यक्रमबाट यसबारे स्पष्ट पारेको छ,” उपाध्यक्ष अधिकारीले भन्नुभयो ।उपाध्यक्ष अधिकारीले आफूहरूसँग अहिले ‘स्टार्टअप’ र ‘इनोभेसन’ नीति रहेको बताउँदै यसबारे पछिल्ला वर्षहरूमा नेपालले महत्वपूर्ण आधार तयार पारेको जानकारी दिनुभयो । उहाँले उद्यमशीलतामा ‘इकोसिस्टम’ सँगै ‘मेन्टरसिप’ ल्याउनु आवश्यक रहेको चर्चा गर्दै ‘मेन्टरसिप’ लाई वैकल्पिक सेवाका रूपमा हेर्न नहुने तर यसलाई हाम्रो अर्थव्यवस्था र समुदायहरूलाई रूपान्तरण गर्ने रणनीतिका रूपमा अँगाल्नुपर्नेसमेत विचार व्यक्त गर्नु भयो ।व्यवसायीहरूले पहिलो पटक नेपालको उद्यमशीलता इकोसिस्टममा ‘मेन्टरसिप’ लाई संस्था बनाउन साहसी कदम चालेको हुँदा यो एउटा कोसेढुङ्गा रहेकोसमेत बताउनुभयो ।‘मेन्टरसिप’ मा लगानीबाट हामीले स्थानीय समस्या समाधान गर्ने, सभ्य काम सिर्जना गर्ने र प्रकृति र समुदाय दुवैलाई सम्मान गर्ने व्यवसाय निर्माण गर्ने जनताको क्षमतामा लगानी गर्न सकिने दाबी गर्नुभयो ।कार्यशालामा भुटान चेम्बर अफ कमर्स, नेसनल बायोडाइभर्सिटी सेन्टर र नेपालका उद्यमीहरूको सहभागिता छ ।",
      "link": "https://gorkhapatraonline.com/news/161645",
      "image": "https://gorkhapatraonline.com/storage/media/285011/conversions/NPC-Vice-chairman-original-thumb.jpg"
    },
    {
      "slug": "161534",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1751241600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  असार १६ गते ।   कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ७०, गोलभेँडा सानो (लोकल) प्रतिकिलो रु ३४, गोलभेँडा सानो (टनेल) प्रतिकिलो रु ४८, आलु रातो प्रतिकिलो रु ४४, आलु रातो (भारतीय) प्रतिकिलो रु ४०, आलु रातो (मुडे) प्रतिकिलो रु ३९, प्याज सुकेको (भारतीय) प्रतिकिलो रु ४९, गाजर (लोकल) प्रतिकिलो रु ९०, गाजर (तराई) प्रतिकिलो रु ७०, बन्दा (लोकल) प्रतिकिलो रु ४०, काउली स्थानीय प्रतिकिलो रु ७०, मूला रातो प्रतिकिलो रु ४०, सेतो मूला (लोकल) प्रतिकिलो रु ३५, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु २५ भन्टा डल्लो प्रतिकिलो रु ४०, तने बोडी प्रतिकिलो रु ४५ र मकै बोडी प्रतिकिलो रु ८० कायम भएको छ । यसैगरी, मटरकोसा प्रतिकिलो रु १९०, घिउ सिमी (लोकल) प्रतिकिलो रु ६०, घिउ सिमी (हाइब्रिड) प्रतिकिलो रु ४०, घिउ सिमी (राजमा) प्रतिकिलो रु १००, टाटे सिमी मूल्य प्रतिकिलो रु ८०, भटमास कोसा प्रतिकिलो रु १२०, तीतो करेला प्रतिकिलो रु ४०, लौका प्रतिकिलो रु ४०, परबर (लोकल) प्रतिकिलो रु ४०, परबर (तराई) प्रतिकिलो रु ४०, चिचिण्डो प्रतिकिलो रु ४०, घिरौला प्रतिकिलो रु ७०, झिगुनी प्रतिकिलो रु ५५, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ४०, भिण्डी प्रतिकिलो रु ४० कायम गरिएको छ । यस्तै, सखरखण्ड प्रतिकिलो रु ७०, पिँडालु प्रतिकिलो रु ७०, स्कूस प्रतिकिलो रु ५०, रायोसाग प्रतिकिलो रु १२०, पालुङ्गो साग प्रतिकिलो रु १५०, तोरीको साग प्रतिकिलो रु ११०, हरियो प्याज प्रतिकिलो रु १४०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ४००, कुरिलो प्रतिकिलो रु ३००, निगुरो प्रतिकिलो रु ६० निर्धारण गरिएको छ ।ब्रोकाउली प्रतिकिलो रु ७०, चुकुन्दर प्रतिकिलो रु ७०, सजिवन प्रतिकिलो रु १५०, रातो बन्दा प्रतिकिला रु १२०, जिरीको साग प्रतिकिलो रु १००, ग्याठकोभी प्रतिकिलो रु १००, सेलरी प्रतिकिलो रु ११०, पार्सले प्रतिकिलो रु १०००, सौफको साग प्रतिकिलो रु १२०, पुदिना प्रतिकिलो रु १६०, इमली प्रतिकिलो रु १७०, तामा प्रतिकिलो रु १२०, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३३०, केरा (दर्जन) रु १४०, कागती प्रतिकिलो रु १४०, अनार प्रतिकिलो रु ३५०, आँप (माल्द) प्रतिकिलो रु ९०, आँप (दशहरी) प्रतिकिलो रु १००, अङ्गुर (हरियो) प्रतिकिलो रु २५०, तरबुजा हरियो प्रतिकिलो रु ८०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १७०, काँक्रो (लोकल) प्रतिकिलो रु ८०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ६०, नास्पाती (चाइनिज) प्रतिकिलो रु २६०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, लिची (लोकल) प्रतिकिलो रु २६० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ३५, खुर्सानी हरियो (बुलेट) प्रतिकिलो रु २५, खुर्सानी हरियो माछे प्रतिकिले रु ६०, खुर्सानी अकबरे प्रतिकिलो रु ३५०, भेडे खुर्सानी प्रतिकिलो रु १२०, हरियो धनियाँ प्रतिकिलो रु १८०, लसुन सुकेको चाइनिज प्रतिकिलो रु २००, लसुन सुकेको नेपाली प्रतिकिलो रु १७०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३००, सिताक च्याउ प्रतिकिलो रु १०००  निर्धारण गरिएको छ । रासस",
      "link": "https://gorkhapatraonline.com/news/161534",
      "image": "https://gorkhapatraonline.com/storage/media/284766/conversions/adrhs-original-thumb.jpg"
    },
    {
      "slug": "161518",
      "title": "बिस प्रतिशत माटो परीक्षण",
      "timestamp": 1751241600000,
      "source": "gp",
      "content": "धान रोपाइँको सिजन सुरु भइसकेको छ तर अझै पनि धेरै किसानलाई आफ्नो खेतको माटो कस्तो छ भन्ने थाहा छैन । माटो परीक्षण नगरी रोपाइँ गर्दा न त मलको मात्रा मिल्छ न त उत्पादनको भर हुन्छ",
      "longContent": "जमुनाह समाचारदाताजमुनाह, असार १६ गते । धान रोपाइँको सिजन सुरु भइसकेको छ तर अझै पनि धेरै किसानलाई आफ्नो खेतको माटो कस्तो छ भन्ने थाहा छैन । माटो परीक्षण नगरी रोपाइँ गर्दा न त मलको मात्रा मिल्छ न त उत्पादनको भर हुन्छ । नेपालगन्ज उपमहानगरपालिका, कोहलपुर नगरपालिका, राप्तीसोनारी गाउँपालिकालगायतका क्षेत्रमा सञ्चालनमा आएका माटो परीक्षण शिविरले पछिल्लो समय किसानमा विज्ञानमा आधारित खेती गर्ने सोच बढाएको छ । परीक्षणबाट माटोको पिएच स्तर, नाइट्रोजन, फस्फोरस, पोटासियमको मात्रा, सूक्ष्म पोषक तत्वको अवस्था र कार्बनिक पदार्थको अनुपात थाहा पाइन्छ ।कृषि ज्ञान केन्द्र बाँकेका प्रमुख विनोद अधिकारीका अनुसार माटोको अत्यधिक अम्लीयपन, पोषक तत्वको असन्तुलनले गर्दा बालीमा रोग लाग्ने, बिरुवा कमजोर हुने, फल नलाग्ने समस्या बढ्दो छ । माटो जाँच गरेर आवश्यक मल, चुना वा जैविक सुधारात्मक उपाय अपनाएमा खेती सुधारिन सक्छ ।खजुरास्थित माटो तथा मल परीक्षण प्रयोगशालाका प्राविधिक खेमबहादुर केसीका अनुसार लुम्बिनी प्रदेशभर जम्मा २० प्रतिशतले मात्र माटो परीक्षण गराएका छन् ।स्थानीय किसानमा चेतना भने विस्तार हुँदै छ । “पहिला त हामी माटोको कुरा सोच्दैनथ्यौँ,” कोहलपुरका किसान रमेश चौधरी भन्नुहुन्छ, “मेरो माटो मा अम्लीय पदार्थ धेरै रहेछ उब्जनी पनि राम्रोसँग हुँदैन्थ्यो तर गत वर्ष परीक्षण गराएँ, अहिले उही खेतबाट पहिलेभन्दा चार/पाँच मुरी बढी धान फल्न थाल्यो ।” खजुरा गाउँपालिका–२ का किसान लालबहादुर खत्रीले पनि गत वर्ष आफ्नो खेतको माटो परीक्षण गराउनुभएको थियो ।  लुम्बिनी प्रदेश सरकारले किसानलाई माटो परीक्षण खेतीको अनिवार्य सुरुवात हो भन्ने सन्देश फैलाउने उद्देश्यले विभिन्न स्थानमा शिविर सञ्चालन गरिरहेको छ ।",
      "link": "https://gorkhapatraonline.com/news/161518",
      "image": "https://gorkhapatraonline.com/storage/media/284749/conversions/mato-parixan-hudai-original-thumb.jpg"
    },
    {
      "slug": "161516",
      "title": "ग्लोबल आइएमईको धान खेती कर्जा",
      "timestamp": 1751241600000,
      "source": "gp",
      "content": "ग्लोबल आइएमई बैङ्कले राष्ट्रिय धान दिवसको अवसरमा ‘धान खेती कर्जा’ योजना सार्वजनिक गरेको छ ।",
      "longContent": "गोरखापत्र समाचारदाताकाठमाडौँ, असार १६ गते । ग्लोबल आइएमई बैङ्कले राष्ट्रिय धान दिवसको अवसरमा ‘धान खेती कर्जा’ योजना सार्वजनिक गरेको छ । आर्थिक वर्ष २०८२/८३ को बजेटमा मुलुकलाई आगामी दुई वर्षमा धानमा आत्मनिर्भर बनाउन लिइएको रणनीतिलाई सहयोग गर्ने उद्देश्यले धान खेती कर्जा सार्वजनिक गरेको बैङ्कले जनाएको छ । योजना अन्तर्गत कृषकले धानको बिउ, रासायनिक तथा जैविक मल, कृषि उपकरण तथा अन्य आवश्यक कृषि सामग्री खरिद गर्न बैङ्कबाट २० लाख रुपियाँसम्म कर्जा पाउने छन् । खेतीयोग्य जमिनको सदुपयोग गर्न धान खेती गरी कृषकको आम्दानी बढाउने, कृषि पेसालाई मर्यादित र व्यावसायिक बनाउनका लागि कृषकलाई प्रोत्साहन गर्न यो कर्जा योजना ल्याएको बैङ्कले जनाइएको छ । बैङ्कले राष्ट्रिय धान दिवसको अवसरमा टोखा नगरपालिका–१, राधाकृष्ण मन्दिरनजिकैको फाँटमा बैङ्कका कर्मचारी तथा स्थानीयको सहभागितामा धान रोपाइँ आयोजना गरेको थियो । कार्यक्रममा बैङ्कका प्रमुख कार्यकारी अधिकृत सुरेन्द्रराज रेग्मीले धान खेती कर्जाले कृषकलाई धान खेती गर्न प्रोत्साहित गर्दै धानको उत्पादन वृद्धिमा सहयोग पुग्ने विश्वास व्यक्त गर्नुभयो ।",
      "link": "https://gorkhapatraonline.com/news/161516",
      "image": "https://gorkhapatraonline.com/storage/media/284747/conversions/Dhan-Kheti-kargja-lg-1751202323-original-thumb.jpg"
    },
    {
      "slug": "161508",
      "title": "कर्णाली प्रदेशमा आर्थिक प्रतिष्ठान कम",
      "timestamp": 1751241600000,
      "source": "gp",
      "content": "कर्णालीमा औद्योगिक तथा आर्थिक प्रतिष्ठान न्यून रहेका छन् । आर्थिक गणना २०७५ का अनुसार दर्जनभन्दा बढी मात्र आर्थिक प्रतिष्ठान कर्णालीमा सञ्चालनमा रहेका छन् ।   प्रदेशमा ठुला उद्योग कलकारखाना स्थापना हुन सकेका छैनन् ।",
      "longContent": "बुलबुले समाचारदातासुर्खेत, असार १६ गते । कर्णालीमा औद्योगिक तथा आर्थिक प्रतिष्ठान न्यून रहेका छन् । आर्थिक गणना २०७५ का अनुसार दर्जनभन्दा बढी मात्र आर्थिक प्रतिष्ठान कर्णालीमा सञ्चालनमा रहेका छन् । प्रदेशमा ठुला उद्योग कलकारखाना स्थापना हुन सकेका छैनन् । बेरोजगारीको अवस्था विकराल छ । लगानीमैत्री वातावरण नहुँदा जलविद्युत् आयोजना अध्ययनमै सीमित बनेका छन् । ठुला उद्योग कलकारखाना नहुँदा सरकारको आन्तरिक आम्दानी पनि न्यून छ । यो अन्य प्रदेशको तुलनामा न्यून हो । तथ्याङ्क समन्वय कार्यालय, सुर्खेतले २०७५ मा आर्थिक गणना गरेको थियो । अध्ययनमा प्राथमिक क्षेत्रमा कृषि, वन तथा मत्स्य, खानी तथा उत्खनन क्षेत्र पर्छन् भने द्वितीय क्षेत्रमा उद्योग, कलकारखाना, विद्युत्, ग्यास, पानी, निर्माणलगायतका क्षेत्र पर्छन् ।आर्थिक गणनामा प्रदेशभर छ हजार २३५ वटा होटेल व्यवासाय रहेको पाइएको छ । प्रदेशभर १३ हजार ३९८ जनशक्ति कार्यरत छन् । वित्तीय तथा बिमा क्षेत्र ७०९ वटा रहेका छन् जसमा पाँच हजार ९५४ जनशक्ति कार्यरत छन् । शिक्षातर्फका आर्थिक प्रतिष्ठान तीन हजार ३७४ वटा रहेका छन्, यसमा २८ हजार ५१८ जनशक्ति कार्यरत छन् । यस्तै प्रदेशमा मानव स्वास्थ्य तथा सामाजिक कार्यका प्रतिष्ठान एक हजार ५५५ वटा रहेका छन्, यसमा पाँच हजार ९९७ ले रोजगारी पाएका छन् । अन्य सेवा सञ्चालन गर्ने प्रतिष्ठान एक हजार ६०७ वटा रहेका छन्, यसमा छ हजार ४३७ ले रोजगारी पाएका छन् । यसै गरी थोक तथा खुद्रा व्यापारका प्रतिष्ठान २२ हजार ७२८ रहेकोमा ४० हजार २९ जनशक्ति कार्यरत छन् । प्रदेशमा औद्योगिक उत्पादन प्रतिष्ठान चार हजार ४२८ वटा रहेका छन् । उक्त प्रतिष्ठानमा नौ हजार ८८३ जनशक्ति कार्यरत छन् । कृषि वन तथा माछापालन व्यवसाय प्रतिष्ठान एक हजार ५९० वटा छन् । ती प्रतिष्ठानमा चार हजार ३२४ जनशक्ति कार्यरत छन् । तथ्याङ्क समन्वय कार्यालय, सुर्खेतले दोस्रो आर्थिक गणना गर्न लागेको छ । पहिलो आर्थिक गणना २०७५ सालमा गरिएको थियो । पाँच/पाँच वर्षमा आर्थिक गणना हुने भए पनि ढिला मात्र दोस्रो आर्थिक गणना गर्न लागिएको हो । आगामी आवदेखि गणना सुरु गरिने कार्यालय प्रमुख विनोद आचार्यले बताउनुभयो । उहाँका अनुसार दोस्रो आर्थिक गणना गर्न लागिएको हो । कर्णालीमा ठुला उद्योग तथा कलकारखाना नभएकाले सेवा क्षेत्र र कृषि, वन तथा खनिज क्षेत्रको योगदान बढी रहेको छ । यस्तै कर्णाली प्रदेशको आर्थिक वृद्धिदर ४.७४ प्रतिशत हुने अनुमान गरिएको छ । चालु आव २०८१/८२ को आर्थिक वृद्धिदर उपभोक्ता मूल्य अनुसार ४.७४ प्रतिशत रहने अनुमान गरिएको हो । राष्ट्रिय तथ्याङ्क कार्यालय, काठमाडौँले सार्वजनिक गरेको कर्णाली प्रदेशको प्रादेशिक लेखा अनुमान अनुसार कर्णालीको अर्थतन्त्रको आकार, अर्थात् कुल गार्हस्थ उत्पादन, दुई खर्ब ५५ अर्ब ५९ करोड रुपियाँ हुने अनुमान गरिएको छ । यो देशको सबैभन्दा सानो आकारको अर्थतन्त्र हो । राष्ट्रिय कुल गार्हस्थ उत्पादन ६१ खर्ब सात अर्ब रुपियाँ पुग्ने प्रारम्भिक अनुमान गरिएको छ ।तथ्याङ्क समन्वय कार्यालय, सुर्खेतका प्रमुख विनोद आचार्यले राष्ट्रिय आर्थिक वृद्धिदरभन्दा कर्णालीको वृद्धिदर केही माथि रहेको बताउनुभयो । राष्ट्रिय वृद्धिदर ४.६१ प्रतिशत रहेकामा कर्णालीको ४.७४ प्रतिशत रहेको उहाँले जानकारी दिनुभयो । कर्णालीको आर्थिक वृद्धिदर र अर्थतन्त्रको आकार क्रमशः बढ्दो अवस्थामा रहेकाले अवस्था सन्तोषजनक रहेको उहाँले बताउनुभयो । आव २०७९/८० मा दुई खर्ब ३० अर्ब रुपियाँ रहेको कुल गार्हस्थ उत्पादन आव २०८०/८१ मा दुई खर्ब ५० अर्ब रुपियाँ पुगेको थियो । चालु आव २०८१/८२ मा दुई खर्ब ५५ अर्ब रुपियाँ पुगेको आचार्यले जानकारी दिनुभयो ।",
      "link": "https://gorkhapatraonline.com/news/161508",
      "image": "https://gorkhapatraonline.com/storage/media/284739/conversions/arthik-ganana-skt-rajani-original-thumb.jpg"
    },
    {
      "slug": "161504",
      "title": "जग्गा हस्तान्तरण नहुँदा डिपो सार्न ढिलाइ",
      "timestamp": 1751241600000,
      "source": "gp",
      "content": "त्रिभुवन अन्तर्राष्ट्रिय विमानस्थलभित्र सिनामङ्गलमा रहेको हवाई इन्धन डिपो स्थानान्तरणमा ढिलाइ भएको छ ।  मन्त्रीपरिषद्को २०८१ साउन २८ गतेको बैठकले त्रिभुवन अन्तर्राष्ट्रिय विमानस्थलनजिक सिनामङ्गलमा रहेको नेपाल आयल निगमको इन्धन भण्डारण डिपोलाई सुरक्षित र सुविधायुक्त स्थानमा स्थानान्तरण गर्ने निर्णय भएको थियो ।",
      "longContent": "काठमाडौँ, असार १६ गते । त्रिभुवन अन्तर्राष्ट्रिय विमानस्थलभित्र सिनामङ्गलमा रहेको हवाई इन्धन डिपो स्थानान्तरणमा ढिलाइ भएको छ ।मन्त्रीपरिषद्को २०८१ साउन २८ गतेको बैठकले त्रिभुवन अन्तर्राष्ट्रिय विमानस्थलनजिक सिनामङ्गलमा रहेको नेपाल आयल निगमको इन्धन भण्डारण डिपोलाई सुरक्षित र सुविधायुक्त स्थानमा स्थानान्तरण गर्ने निर्णय भएको थियो ।प्रधानमन्त्री केपी शर्मा ओलीले विमानस्थलको धावनमार्गनजिक रहेको असुरक्षित डिपो अन्यत्र स्थानान्तरण गर्न १८ साउनमा उद्योग, वाणिज्य तथा आपूर्तिमन्त्री दामोदर भण्डारीलाई निर्देशन दिनुभएको थियो । सौर्य एयरलाइन्सको विमान साउन ९ गते विमानस्थल परिसरमै दुर्घटना भएपछि असुरक्षित डिपोका कारण अझ ठुलो सम्भावित दुर्घटना रोक्न तत्काल डिपो सार्न प्रधानमन्त्रीले निर्देशन दिनुभएको थियो । प्राधिकरणका अनुसार आइकाओको मापदण्ड अनुसार धावनमार्गबाट कम्तीमा ९० मिटर टाढा इन्धन भण्डारण हुनुपर्ने हो तर हाल रहेको भण्डारण धावनमार्गबाट ८० मिटरभित्रै छ । तथापि डिपो स्थानान्तरण गर्ने निर्णय भएको झन्डै एक वर्ष बित्न लाग्दा पनि प्रक्रिया अगाडि बढ्न सकेको छैन ।  नेपाल नागरिक उड्डयन प्राधिकरण (क्यान) ले जग्गा हस्तान्तरण नगर्दा प्रक्रिया अगाडि बढ्न नसकेको नेपाल आयल निगम हवाई इन्धन डिपो कार्यालय सिनामङ्गलले जनाएको छ । कार्यालयका प्रमुख प्रदीपकुमार यादवले क्यानले जग्गा हस्तान्तरण नगर्दा डिपो स्थानान्तरणको काम अगाडि बढ्न नसकेको जानकारी दिनुभयो । क्यानलाई पटक पटक जग्गा हस्तान्तरण गर्न लिखित र मौखिक रूपमा ताकिता गरे पनि ढिलाइ गर्दा डिपो स्थानान्तरण प्रक्रिया अगाडि बढ्न नसकेको उहाँले जानकारी दिनुभयो । “हाम्रातर्फबाट सबै काम भएको छ, डिपोको विस्तृत परियोजना प्रतिवेदन (डिपिआर) बनाउने काम अन्तिम चरणमा पुगेको छ,” क्यानले डिपो स्थानान्तरण गर्ने ठाउँ सम्याउने काम गरिदिए पनि जग्गा हस्तान्तरण नगर्दा अरू काम अगाडि बढ्न सकेको छैन ।”  नेपाल नागरिक उड्डयन प्राधिकरणका महानिर्देशक प्रदीप अधिकारीले भने निगमले निर्माण अवधिभरको शुल्क छुटको प्रस्ताव गरेकाले जग्गा हस्तान्तरणमा ढिलाइ भएको जानकारी दिनुभयो । छुट दिने विषयमा प्राधिकरणको बोर्डले निर्णय गरेर संस्कृति, पर्यटन तथा नागरिक उड्डयन मन्त्रालयसँग पठाएको छ, मन्त्रालयले स्वीकृतका लागि सहमति दिएपछि जग्गा हस्तान्तरण प्रक्रिया अगाडि बढ्ने उहाँले जानकारी दिनुभयो । सिनामङ्गलमा रहेको निगमको डिपो स्थानान्तरणका लागि गौचरनस्थित नेपाली सेनाको गल्फ कोर्सक्षेत्रमा ६० रोपनी जग्गा प्राधिकरणद्वारा निगमलाई छुट्याइएको भए पनि निगमले प्राप्त गरी साइट क्लियरेन्स गर्न समस्या आएको कार्यालयले जनाएको छ ।   क्यानले डिपोका लागि तोकिएको जग्गाको चार किला पूर्ण रूपमा नछुट्याएको, तोकिएको जग्गाको पूर्ण रूपमा साइट क्लियरेन्स नभएको र नेपाली सेनाले भवन नहटाउँदा समस्या भएको निगमले जनाएको छ । क्यानले उपलब्ध गराएको जग्गामा निगमले यस वर्ष चारकोठे साइट अफिस निर्माणसँगै साइटमा जाने बाटो तथा प्रवेशद्वार निर्माण सम्पन्न गरेको जनाएको छ । कार्यालयले इन्जिनियरिङ अध्ययन संस्थान कन्सल्टेन्सी सेवा पुल्चोकलाई गत मङ्सिरमा छ महिनाभित्रमा सक्ने गरी डिपिआर गर्न दिएको थियो । डिपिआरको प्रारम्भिक प्रतिवेदन आइसकेकाले डिपो लागत छदेखि सात अर्ब रुपियाँ लाग्ने अनुमान गरिएको यादवले जानकारी दिनुभयो । डिपिआरको अन्तिम प्रतिवेदन असार अन्तिम सातामा आउने कार्यालयले जनाएको छ । क्यानले जग्गा उपलब्ध गराइदिए आगामी साउनदेखि काम सुरु गरी दुई वर्षभित्रमा निर्माण सकिने उहाँले जानकारी दिनुभयो । नयाँ ठाउँमा पाँच हजार किलोलिटर क्षमताका तीन वटा ट्याङ्की निर्माण गरिने छ । नयाँ डिपो स्थानान्तरण हुने गुहेश्वरीमा रहेको क्यानको जग्गामा निगमले भाडा तिर्ने र सिनामङ्गलमा रहेको जग्गा क्यानले भाडा तिर्ने गरी सहमति भएको कार्यालयले जनाएको छ । अन्तर्राष्ट्रिय विमानस्थलनजिक रहेको डिपो अन्तर्राष्ट्रिय नागरिक उड्डयन सङ्गठन (आइकाओ) को अन्तर्राष्ट्रिय सुरक्षा मापदण्डविपरीत देखिएकाले डिपो त्यहाँबाट हटाउन नागरिक उड्डयन प्राधिकरणमार्फत नेपाल आयल निगमलाई तीन वर्षअघि नै पत्राचार गरेको थियो ।",
      "link": "https://gorkhapatraonline.com/news/161504",
      "image": "https://gorkhapatraonline.com/storage/media/284891/conversions/Sinamangal-Dipo-original-thumb.jpg"
    },
    {
      "slug": "161503",
      "title": "हरित अर्थतन्त्र बनाउन जरुरी",
      "timestamp": 1751241600000,
      "source": "gp",
      "content": "राष्ट्रिय सभाका उपाध्यक्ष बिमला घिमिरेले हरित अर्थतन्त्रबाट योगदान हुने गरी नीति र कार्यक्रम तथा योजना बनाउन जरुरी भएको बताउनुभएको छ । उहाँले हरित अर्थतन्त्रका अवसर विशाल रहेको बताउनुभयो ।",
      "longContent": "गोरखापत्र समाचारदाताकाठमाडौँ, असार १६ गते । राष्ट्रिय सभाका उपाध्यक्ष बिमला घिमिरेले हरित अर्थतन्त्रबाट योगदान हुने गरी नीति र कार्यक्रम तथा योजना बनाउन जरुरी भएको बताउनुभएको छ । उहाँले हरित अर्थतन्त्रका अवसर विशाल रहेको बताउनुभयो । प्राकृतिक स्रोत व्यवस्थापन तथा संरक्षण क्षेत्रमा काम गर्ने विभिन्न संस्थाले काठमाडौँमा आइतबार आयोजना गरेको दिगो वन व्यवस्थापन, जलवायु परिवर्तन र हरित अर्थतन्त्र विषयक संवाद कार्यक्रममा उपाध्यक्ष घिमिरेले दिगो वन व्यवस्थापनबाट हरित अर्थतन्त्रको विशाल अवसर सिर्जना हुने धारणा राख्नुभयो । उहाँले भन्नुभयो, “जडीबुटी, बाँस, रेसा आधारित उद्योग स्थापना गर्न सकिन्छ, खेर गइरहेको वन पैदावर उपयोग गर्ने नीति बनाइएको छ तर कार्यान्वयन भएको छैन ।” उपाध्यक्ष घिमिरेले यस्ता उद्योगबाट हजारौँलाई रोजगारी सिर्जना र निर्यात प्रवर्धन गर्न सकिने बताउनुभयो । उहाँले भन्नुभयो, “ग्रामीण क्षेत्रमा स्थानीय रोजगारी सिर्जना गर्ने, हरित उद्यमशीलतामार्फत युवाको आत्मनिर्भरता बढाउने तथा निर्यातयोग्य जैविक उत्पादनबाट विदेशी मुद्रा आर्जन गर्नेतर्फ योजना बनाउन ढिलो गर्नुहुन्न ।”उपाध्यक्ष घिमिरेले जलवायु परिवर्तनको असरका कारण अहिले हिमाल पग्लन थालेको र त्यसबाट गएका वर्षहरूमा हिमाली क्षेत्रले बाढी र पहिरो सामना गर्नु परेको चर्चा गर्नुभयो । जलवायु परिवर्तनका लागि कुनै योगदान नगरे पनि यसको क्षति भोग्नु परेको तर्क गर्नुहुँदै उपाध्यक्ष घिमिरेले जलवायु न्यायका लागि आवाज उठाउनुपर्नेमा जोड दिनुभयो ।",
      "link": "https://gorkhapatraonline.com/news/161503",
      "image": "https://gorkhapatraonline.com/storage/media/284733/conversions/bimala-ghimire-1-original-thumb.jpg"
    },
    {
      "slug": "161498",
      "title": "जीवनभर मौरीपालन, घरमै आउँछ पैसा",
      "timestamp": 1751241600000,
      "source": "gp",
      "content": "बाजुराको हिमाली गाउँपालिका–६, पाडीका अधिकांश स्थानीय बासिन्दा रोजगारीका लागि भारतका विभिन्न ठाउँ जाने गरेका छन् तर ८१ वर्षीय नरजित रावल पैसा कमाउनका लागि कहिल्यै पनि गाउँभन्दा बाहिर जानुपरेको छैन ।",
      "longContent": "शेरबहादुर सार्कीबाजुरा, असार १६ गते । बाजुराको हिमाली गाउँपालिका–६, पाडीका अधिकांश स्थानीय बासिन्दा रोजगारीका लागि भारतका विभिन्न ठाउँ जाने गरेका छन् तर ८१ वर्षीय नरजित रावल पैसा कमाउनका लागि कहिल्यै पनि गाउँभन्दा बाहिर जानुपरेको छैन । १३ वर्षको उमेरदेखि ‘अर्गानिक’ मौरीपालन गर्दै आउनुभएका रावलले मौरीपालन गर्न थालेको झन्डै ६८ वर्ष पूरा भएको छ । काठेघारमा मौरीपालन गर्दा पनि पैसाका लागि उहाँ कहिल्यै घरबाहिर निस्कनु परेको छैन । रावलकहाँ नै पैसा लिएर मह किन्न आउनेको सङ्ख्या ठुलो छ । महका लागि माग गर्नेको नाम र कसले कति पैसा दियो भनेर उहाँले कपीमा टिपेर राख्नुहुन्छ ।अर्गानिक महका लागि मह काढ्नुभन्दा पहिले नै उहाँलाई खरिदको प्रस्ताव आउँछ अनि त्यही मह बिक्री गरेर घरखर्च चलाउनुहुन्छ । मौरीपालनबाट अहिले वार्षिक १२ लाख रुपियाँभन्दा बढी आम्दानी भइरहेको उहाँले बताउनुभयो । उहाँले आफ्ना सबै छोराछोरीलाई मौरीको मह बेचेर नै उच्च शिक्षा पढाउनुभएको छ ।  आफ्नै बुवाले सुरु गरेको मौरीपालनको तरिका सिकेर सानैदेखि यसमै लागेको उहाँ बताउनुहुन्छ । “म १३ वर्षको उमेरमा नै मौरीपालनमा लागेको हुँ । यसबाटै छोराछारीको पढाइखर्च धानेर सम्पत्तिसमेत जोडेको छु ।” उहाँको घरमा अहिले मौरीका एक सय घार छन् । यी घारबाट उहाँले वर्षको दुई पटक मह निकाल्नुहुन्छ । एउटा घारमा छ किलोग्रामसम्म मह उत्पादन हुने उहाँ बताउनुहुन्छ । सुरुमा गाउँमा मात्र मह बिक्री हुने भए पनि अहिले विदेशबाट समेत महको माग हुने उहाँले जानकारी दिनुभयो । रावल सुदूरपश्चिम प्रदेशकै एक उत्कृष्ट मौरीपालक पर्नु हुन्छ । भूमि व्यवस्था, कृषि तथा सहकारी मन्त्रालय धनगढीले गत वर्ष सुदूरपश्चिमका सबै मौरीपालकहरूलाई बोलाएको एक कार्यक्रममा रावल प्रदेशकै सबैभन्दा उत्कृष्ट मौरीपालक घोषित हुनुभएको थियो । उहाँलाई अहिले मौरीको घार व्यवस्थापन गर्न निकै सकस भएको छ । उहाँ भन्नुहुन्छ, “मलाई अहिले आधुनिक खालको मौरीको घार चाहिएको थियो । यो पुरानो घार बनाउँदा धेरै पैसा लाग्छ । पहिला वनमा धेरै ठुला ठुला रुख हुन्थे । त्यति बेला घार बनाउन सहज हुन्थ्यो । अहिले वन सामुदायिक भएपछि रुख पनि काट्न मिल्दैन ।” मौरीको घार राख्नलाई समेत ठाउँको समस्या रहेको उहाँ बताउनुहुन्छ । “कतैबाट घार र घार व्यवस्थापनका लागि सहयोग आइदिए म सुदूरपश्चिमको होइन कि देशकै एक उत्कृष्ट मौरीपालक कृषक बन्थेँ र यो मेरो सिप पनि यहाँका धेरै युवालाई सिकाउने थिएँ,” रावल भन्नुहुन्छ । कृषि ज्ञान केन्द्र बाजुराका निमित्त कार्यालय प्रमुख जसिराम साहनीले मौरीपालक कृषकलाई केही सहयोग गर्ने नीति प्रदेश सरकारको रहेको बताउनुभयो । “अनुदान दिनका लागि हामीले उत्कृष्ट कृषक छनोट गर्नु पर्छ । उहाँ हाम्रो छनोटमा पनि पर्नुभएको छ । यो वर्ष पनि हामी कृषक रावलको मौरीपालन व्यवस्थापन कार्यका लागि केही अनुदानको व्यवस्था मिलाउने तयारीमा छौँ,” उहाँले जानकारी दिनुभयो ।",
      "link": "https://gorkhapatraonline.com/news/161498",
      "image": "https://gorkhapatraonline.com/storage/media/284728/conversions/122-original-thumb.jpg"
    },
    {
      "slug": "161469",
      "title": "नेप्से परिसूचकमा दोहोरो अङ्कको सुधार",
      "timestamp": 1751155200000,
      "source": "gp",
      "content": "नेपाल स्टक एक्सचेन्ज (नेप्से) परिसूचकमा दोहोरो अङ्कको सुधार देखिएको छ। आज नेप्से परिसूचक २६ दशमलव ५३ अङ्कले बढेर दुई हजार छ सय २२ दशमलव २८ को बिन्दुमा कायम भएको हो।",
      "longContent": "काठमाडौँ, असार १५ गते। नेपाल स्टक एक्सचेन्ज (नेप्से) परिसूचकमा दोहोरो अङ्कको सुधार देखिएको छ। आज नेप्से परिसूचक २६ दशमलव ५३ अङ्कले बढेर दुई हजार छ सय २२ दशमलव २८ को विन्दुमा कायम भएको हो।आज तीन सय २८ कम्पनीको एक करोड ६६ लाख ४३ हजार ११४ कित्ता शेयर ७४ हजार ७५२ पटक खरिदबिक्री हुँदा सात अर्ब १२ करोड १७ लाख ३६ हजार ११४ बराबरको कारोबार भएको छ। आजको कारोबारमा उत्पादन तथा प्रशोधन समूह शून्य दशमलव ५६ प्रतिशतले घटेको छ भने अरु सबै समूहको उपसूचक बढेको छ। सबैभन्दा बढी बैंकिङ दुई प्रतिशतले बढेको छ । त्यस्तै, विकास बैँक एक दशमलव ६१, वित्त शून्य दशमलव ६४, होटल तथा पर्यटन शून्य दशमलव शून्य नौ, जलविद्युत् शून्य दशमलव ५४, लगानी शून्य दशमलव ३२ र जीवन बिमा समूह शून्य दशमलव ८२ प्रतिशतले बढेको छ। लघुवित्त समूह एक दशमलव ५८, म्युचुअल फण्ड शून्य दशमलव ३७, निर्जीवन बिमा शून्य दशमलव ४२, व्यापार शून्य दशमलव २७ र अन्य समूह एक दशमलव ३५ प्रतिशतले बढेको छ।आज सबैभन्दा बढी सप्तकोशी डेभलपमेन्ट बैँक लिमिटेडको शेयर मूल्य नौ दशमलव ९९ प्रतिशतले बढेको छ। जोशी हाइड्रोपावर डेभलपमेन्ट कम्पनी लिमिटेडको शेयर मूल्य सबैभन्दा बढी पाँच दशमलव ५७ प्रतिशतले घटेको छ। कारोबार रकम र कारोबार भएका शेयर सङ्ख्याका आधारमा आज सबैभन्दा बढी साहस ऊर्जा लिमिटेडको रु ५७ करोड ८६ लाख ८८ हजार २०२ बराबरको नौ लाख ७५ हजार ५९८ कित्ता शेयर किनबेच भएको छ।रासस",
      "link": "https://gorkhapatraonline.com/news/161469",
      "image": "https://gorkhapatraonline.com/storage/media/284667/conversions/Nepesa-original-thumb.jpg"
    },
    {
      "slug": "161466",
      "title": "कैलालीमा आधा पनि रोपाइँ भएन",
      "timestamp": 1751155200000,
      "source": "gp",
      "content": "बेलैमा पानी नपर्दा अहिलेसम्म कम रोपाइँ भएको हो । यसवर्ष हालसम्म ४० प्रतिशत धान रोपाइँ भएको कृषि ज्ञान केन्द्र कैलालीले जानकारी दिएको छ ।",
      "longContent": "अविनाश चौधरीधनगढी, असार १५ गते । मध्य असारसम्म कैलालीमा यसवर्ष आधा पनि रोपाइँ भएको छैन । बेलैमा पानी नपर्दा अहिलेसम्म कम रोपाइँ भएको हो । यसवर्ष हालसम्म ४० प्रतिशत धान रोपाइँ भएको कृषि ज्ञान केन्द्र कैलालीले जानकारी दिएको छ । सो कार्यालयका प्रमुख टेकबहादुर विष्टका अनुसार असार पहिलो र दोस्रो सातातिर मनसुन राम्रोसँग सक्रिय नभएका कारण कम रोपाइँ भएको छ । उहाँले जिल्लाको पश्चिमी क्षेत्रमा अझै धेरै रोपाइँ गर्न बाँकी रहेको बताउनुभयो । पूर्वी क्षेत्रमा पहिल्यै पानी परेकाले त्यतातिर अलि बढी रोपाइँ भएको विष्टले जनाउनुभयो । यो जिल्लामा ७१ हजार हेक्टर जमिनमा धान खेती गरिने गरेको कृषि ज्ञान केन्द्रले जानकारी दिएको छ । यसैबिच, आइतबार मोहन्याल गाउँपालिकाको फलेबिसौनामा राष्ट्रिय धान एवम् रोपाइँ दिवस मनाइएको छ । उद्योग, पर्यटन, वन तथा वातावरणमन्त्री रामेश्वर चौधरीको प्रमुख आतिथ्यतामा कृषि ज्ञान केन्द्रले रोपाइँ दिवस मनाएको हो।",
      "link": "https://gorkhapatraonline.com/news/161466",
      "image": "https://gorkhapatraonline.com/storage/media/284652/conversions/Ropai-news222-original-thumb.jpg"
    },
    {
      "slug": "161421",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1751155200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ, असार १५  गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ७०, गोलभेँडा सानो (लोकल) प्रतिकिलो रु ३५, गोलभेँडा सानो (टनेल) प्रतिकिलो रु ५०, आलु रातो प्रतिकिलो रु ४६, आलु रातो (भारतीय) प्रतिकिलो रु ३९, आलु रातो (मुडे) प्रतिकिलो रु ३९, आलु सेतो प्रतिकिलो रु ३५, प्याज सुकेको (भारतीय) प्रतिकिलो रु ५०, गाजर (लोकल) प्रतिकिलो रु ८५, गाजर (तराई) प्रतिकिलो रु ६०, बन्दा (लोकल) प्रतिकिलो रु ४२, काउली स्थानीय प्रतिकिलो रु ८०, मूला रातो प्रतिकिलो रु ४०, सेतो मूला (लोकल) प्रतिकिलो रु ३५, सेतो मूला (हाइब्रिड) प्रतिकिलो रु २८, भन्टा लाम्चो प्रतिकिलो रु २५ भन्टा डल्लो प्रतिकिलो रु ४०, तने बोडी प्रतिकिलो रु ५० र मकै बोडी प्रतिकिलो रु ७० कायम भएको छ । यसैगरी, मटरकोसा प्रतिकिलो रु १९०, घिउ सिमी (लोकल) प्रतिकिलो रु ६५, घिउ सिमी (हाइब्रिड) प्रतिकिलो रु ५०, घिउ सिमी (राजमा) प्रतिकिलो रु १००, टाटे सिमी मूल्य प्रतिकिलो रु ८०, भटमास कोसा प्रतिकिलो रु १२०, तीतो करेला प्रतिकिलो रु ४०, लौका प्रतिकिलो रु ३०, परबर (लोकल) प्रतिकिलो रु ४०, परबर (तराई) प्रतिकिलो रु ४०, चिचिण्डो प्रतिकिलो रु ४०, घिरौला प्रतिकिलो रु ६०, झिगुनी प्रतिकिलो रु ५५, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३५, हरियो फर्सी (डल्लो) प्रतिकिलो रु ३५, भिण्डी प्रतिकिलो रु ४५ कायम गरिएको छ । यस्तै, सखरखण्ड प्रतिकिलो रु ७०, पिँडालु प्रतिकिलो रु ८०, स्कूस प्रतिकिलो रु ५०, रायोसाग प्रतिकिलो रु ८०, पालुङ्गो साग प्रतिकिलो रु १००, तोरीको साग प्रतिकिलो रु ७०, हरियो प्याज प्रतिकिलो रु १२०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ४००, कुरिलो प्रतिकिलो रु २५०, निगुरो प्रतिकिलो रु ६० निर्धारण गरिएको छ ।ब्रोकाउली प्रतिकिलो रु ८०, चुकुन्दर प्रतिकिलो रु ७०, सजिवन प्रतिकिलो रु १७०, रातो बन्दा प्रतिकिला रु १००, जिरीको साग प्रतिकिलो रु १००, ग्याठकोभी प्रतिकिलो रु ७०, सेलरी प्रतिकिलो रु ११०, पार्सले प्रतिकिलो रु ८००, सौफको साग प्रतिकिलो रु १२०, पुदिना प्रतिकिलो रु १६०, इमली प्रतिकिलो रु १७०, तामा प्रतिकिलो रु १२०, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३३०, केरा (दर्जन) रु १४०, कागती प्रतिकिलो रु १४०, अनार प्रतिकिलो रु ३५०, आँप (माल्द) प्रतिकिलो रु ९५, आँप (दशहरी) प्रतिकिलो रु १००, अङ्गुर (हरियो) प्रतिकिलो रु २५०, तरबुजा हरियो प्रतिकिलो रु ७५, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १७०, काँक्रो (लोकल) प्रतिकिलो रु ८५, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ६०, नास्पाती (चाइनिज) प्रतिकिलो रु २६०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, लिची (लोकल) प्रतिकिलो रु २६० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ३५, खुर्सानी हरियो (बुलेट) प्रतिकिलो रु ३०, खुर्सानी हरियो माछे प्रतिकिले रु ६०, खुर्सानी अकबरे प्रतिकिलो रु ३५०, भेडे खुर्सानी प्रतिकिलो रु ११०, हरियो धनियाँ प्रतिकिलो रु १८०, लसुन सुकेको चाइनिज प्रतिकिलो रु २००, लसुन सुकेको नेपाली प्रतिकिलो रु १७०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४० निर्धारण गरिएको छ । रासस",
      "link": "https://gorkhapatraonline.com/news/161421",
      "image": "https://gorkhapatraonline.com/storage/media/284521/conversions/adrhs-original-thumb.jpg"
    },
    {
      "slug": "161794",
      "title": "केही नेपाल ऐन संशोधन विधेयक पारित",
      "timestamp": 1751414400000,
      "source": "gp",
      "content": "राष्ट्रिय सभाबाट केही नेपाल ऐनलाई संशोधन गर्न बनेको विधेयक–२०८० पारित भएको छ । दर्ता भएको दुई वर्षपछि प्रतिनिधि सभाबाट गत वैशाख १६ गते पारित भएको विधेयक राष्ट्रिय सभाको मङ्गलबारको बैठकले संशोधनसहित पारित गरेको हो ।",
      "longContent": "गोरखापत्र समाचारदाताकाठमाडौँ, असार १८ गते । राष्ट्रिय सभाबाट केही नेपाल ऐनलाई संशोधन गर्न बनेको विधेयक–२०८० पारित भएको छ । दर्ता भएको दुई वर्षपछि प्रतिनिधि सभाबाट गत वैशाख १६ गते पारित भएको विधेयक राष्ट्रिय सभाको मङ्गलबारको बैठकले संशोधनसहित पारित गरेको हो । सङ्घीय संसद् सचिवालयका अनुसार विधेयक दर्ता हुँदा संशोधनका लागि प्रस्तावित केही व्यवस्था अन्य ऐन तथा अध्यादेशमार्फत सम्बोधन भइसकेको छ । केही नेपाल ऐन संशोधन गर्न बनेको विधेयक–२०८० मा कसुरजन्य सम्पत्ति तथा साधन (रोक्का, नियन्त्रण र जफत) ऐन–२०७० को केही दफामा संशोधन व्यवस्था गरेको थियो । सोही ऐनमा संशोधन गर्न ल्याइएको अध्यादेश दुवै सदनले करिब दुई महिनाअघि नै पारित गरिसकेका छन् । सङ्घीय संसद् सचिवालयका उपसचिव नुमराज खनालले केही नेपाल ऐनमार्फत उपदफाका क्रममा मात्रै संशोधन भएको जानकारी दिनुभयो । उहाँले  तात्त्विक  भिन्नता नभएको प्रस्ट्याउनुभयो । उपसचिव खनालले भन्नुभयो, “कसुरजन्य सम्पत्ति तथा साधन रोक्का ऐनलाई संशोधन गर्न ल्याइएको अध्यादेश र प्रतिस्थापन विधेयक केही नेपाल ऐन संशोधन गर्न बनेको विधेयक छलफलकै क्रममा रहँदा पारित भयो ।”केही नेपाल ऐन संशोधन गर्न बनेको विधेयकले ७९ वटा ऐन संशोधन गर्ने प्रस्ताव गरेको थियो । विधेयकमा प्रतिनिधि सभाले दुई र राष्ट्रिय सभाले एउटा ऐनको संशोधन झिकेर पारित गरेको छ । प्रतिनिधि सभाले प्रेस काउन्सिल ऐन–२०४८ र मुलुकी फौजदारी संहिता कार्यविधि–२०७४ मा राखिएको संशोधन हटाउँदा राष्ट्रिय सभाको विधायन व्यवस्थापन समितिले लोक सेवा आयोग ऐन–२०७९ को संशोधन हटाएको छ । उपसचिव खनालले विधेयकले अब ७६ वटा ऐनलाई संशोधन गरेको र दुई वटा ऐन खारेज गरेको बताउनुभयो । राष्ट्रिय सभाबाट पारित विधेयकबाट रकम तथा सरकारी ठेक्का बन्दोबस्त ऐन–२०२० र गरिबी निवारण कोष ऐन–२०६३ खारेज भएको छ । गत वैशाख २१ गते प्रतिनिधि सभाबाट सन्देशसहित प्राप्त सो विधेयक जेठ ५ गतेको राष्ट्रिय सभाको बैठकले दफावार छलफलका लागि विधायन व्यवस्थापन समितिमा पठाएको थियो । विधायन समितिले असार ८ गते विधेयकसम्बन्धी प्रतिवेदन पारित गर्‍यो । राष्ट्रिय सभाको मङ्गलबारको बैठकमा विनियोजन विधेयक–२०८२ अन्तर्गतको मन्त्रालयगत छलफल सकिएको छ । गृहमन्त्री रमेश लेखक, संस्कृति, पर्यटन तथा नागरिक उड्डयनमन्त्री बद्री पाण्डे, उद्योग वाणिज्य तथा आपूर्तिमन्त्री दामोदर भण्डारीले आ–आफ्नो मन्त्रालयसँग सम्बन्धित प्रश्नको जवाफ दिनुभयो । स्वास्थ्य तथा जनसङ्ख्यामन्त्री प्रदीप पौडेल अस्वस्थ रहनुभएकाले पर्यटनमन्त्री पाण्डेले नै सो मन्त्रालयसँग सम्बन्धित प्रश्नको जवाफ दिनुभयो । बाँकी रहेका मन्त्रालयगत शीर्षकमाथि उठेका प्रश्नको राष्ट्रिय सभाको बुधबारको बैठकमा सम्बन्धित मन्त्रीले जवाफ दिनुहुने छ ।",
      "link": "https://gorkhapatraonline.com/news/161794",
      "image": "https://gorkhapatraonline.com/storage/media/285285/conversions/RS_KTM_RATL2437-original-thumb.jpg"
    },
    {
      "slug": "161792",
      "title": "आयुर्वेदमा जनविश्वास बढ्दो",
      "timestamp": 1751414400000,
      "source": "gp",
      "content": "आयुर्वेद तथा प्राकृतिक चिकित्सा प्रणालीप्रति जनविश्वास बढ्दै गएको र मुलुक सङ्घीय प्रणालीमा गइसकेपछि आयुर्वेद चिकित्सा प्रणाली विकासमा उलेख्य प्रगति भएको धारणा व्यक्त गरिएको छ ।",
      "longContent": "गोरखापत्र समाचारदाताकाठमाडौँ, असार १८ गते । आयुर्वेद तथा प्राकृतिक चिकित्सा प्रणालीप्रति जनविश्वास बढ्दै गएको र मुलुक सङ्घीय प्रणालीमा गइसकेपछि आयुर्वेद चिकित्सा प्रणाली विकासमा उलेख्य प्रगति भएको धारणा व्यक्त गरिएको छ ।नेपाल आयुर्वेद विद्यार्थी समाज (नम्स नेपाल) द्वारा मङ्गलबार यहाँ आयोजित ‘सङ्घीय स्वास्थ्य प्रणालीमा आयुर्वेद र वैकल्पिक चिकित्सामार्फत प्राथमिक स्वास्थ्य सेवाको सुदृढीकरण’ विषय सामूहिक विमर्शका वक्ताले त्यस्तो बताउनुभएको हो । कार्यक्रममा आयुर्वेद काउन्सिलका अध्यक्ष प्राडा श्याममणि अधिकारीले नेपालजस्तो मुलुकमा आयुर्वेद उपचार प्रणाली अमृततुल्य रहेको चर्चा गर्नुभयो । स्वास्थ्य तथा जनसङ्ख्या मन्त्रालयका आयुर्वेद तथा वैकल्पिक चिकित्सा विभागका प्रमुख डा. पुष्पराज पौडेलले मुलुक सङ्घीय प्रणालीमा गएपछि आयुर्वेद चिकित्साको क्षेत्रमा उल्लेख्य प्रगति भएको बताउँदै यस प्रणालीप्रति दिनका दिन जनविश्वास बढ्दै गएको उल्लेख गर्नुभयो । उहाँले आयुर्वेद चिकित्साको विकास मन्त्रालयको प्राथमिकतामा रहेको बताउँदै आर्थिक वर्ष २०८२/८३ मा यस चिकित्सा प्रणाली विकासका लागि एक अर्ब ४० करोड रुपियाँ बजेट विनियोजन गरिएको जानकारी दिनुभयो । सङ्घीय प्रणालीले आयुर्वेद चिकित्सा प्रणालीलाई न्याय गरेको उहाँको भनाइ थियो ।डा. पाण्डेले योगकै उद्गम स्थलका रूपमा रहेको नेपालमा योग चिकित्सालाई राज्यको तर्फबाट उचित स्थान र वैधानिकता नदिएको गुनासो गर्नुभयो । उहाँले भन्नुभयो, “योग तथा प्राकृतिक चिकित्साका लागि राज्यको स्वास्थ्य कार्यक्रममा एउटा पनि दरबन्दी सिर्जना गरिएको छैन ।” उहाँका अनुसार नेपालमा योग तथा प्राकृतिक चिकित्सा प्रणालीका ७३ जना चिकित्सक छन् । नम्स नेपालका अध्यक्ष डा. जिवा सुवेदी, काउन्सिलका अध्यक्ष प्राडा श्याममणि अधिकारी, डा. रवीन भुसाल, डा. प्रतीक्षा पाण्डे र कविराज निरीक्षक गोकुल पराजुलीलगायतले नेपालमा आयुर्वेद चिकित्साले ठुलो फड्को मारिसकेको धारणा व्यक्त गर्नुभएको थियो । कार्यक्रमका अतिथिले नेपाल आयुर्वेद विद्यार्थी समाजद्वारा प्रकाशित जर्नल ‘आयुर भिजन’ को १८ औँ अङ्कको लोकार्पण गर्नुभएको थियो ।",
      "link": "https://gorkhapatraonline.com/news/161792",
      "image": "https://gorkhapatraonline.com/storage/media/285283/conversions/aaurbed-original-thumb.jpg"
    },
    {
      "slug": "161791",
      "title": "गठबन्धनको विकल्प छैन",
      "timestamp": 1751414400000,
      "source": "gp",
      "content": "नेपाली कांग्रेस केन्द्रीय कार्यसमितिको बैठकमा सरकारका कामकारबाहीका सन्दर्भमा गम्भीर विमर्श भएको छ । असार १६ गते सुरु बैठकको दोस्रो दिन मङ्गलबार नेताहरूले सरकारका काम प्रभावकारी बनाउनुपर्ने बताउँदै पक्षविपक्षमा बहस गरेका हुन् ।",
      "longContent": "गोरखापत्र समाचारदाता काठमाडौँ, असार १८ गते । नेपाली कांग्रेस केन्द्रीय कार्यसमितिको बैठकमा सरकारका कामकारबाहीका सन्दर्भमा गम्भीर विमर्श भएको छ । असार १६ गते सुरु बैठकको दोस्रो दिन मङ्गलबार नेताहरूले सरकारका काम प्रभावकारी बनाउनुपर्ने बताउँदै पक्षविपक्षमा बहस गरेका हुन् । बैठक कांग्रेस केन्द्रीय सदस्य एवं गृहमन्त्री रमेश लेखकले सरकारका कामकारबाही र सञ्चालनमा कुनै समस्या नरहेको प्रस्ट पार्नुभयो । उहाँले कांग्रेस र एमालेका शीर्ष नेता सम्मिलित उच्चस्तरीय संयन्त्रले काम गरिरहेको, सरकारको कामलाई प्रभावकारी बनाउनुपर्ने र गठबन्धनको विकल्प खोज्न नहुने बताउनुभयो । बैठकपछि प्रवक्ता डा. प्रकाशशरण महतले कांग्रेससँग गठबन्धनका धेरै विकल्प नरहेकाले समीकरणको अभ्यासभन्दा पनि काममा ध्यान दिनुपर्ने बताउनुभयो । केन्द्रीय सदस्य रामहरि खतिवडाले निजामती सेवा विधेयकको व्यवस्था हेरफेरमा आफू संलग्न नरहेको दाबी गर्नुभयो । उहाँले छानबिन गरेर दोषीलाई कारबाही गर्नुपर्ने बताउनुभयो । केन्द्रीय सदस्य विनोद चौधरीले सोमबार केन्द्रीय सदस्य डा. शेखर कोइरालाले राखेको भनाइप्रति आपत्ति व्यक्त गर्नुभयो ।  डा. कोइरालाले मधेशी कोटाबाट केन्द्रीय सदस्य बनेका चौधरीको योग्यतामाथि प्रश्न उठाउनुभएको थियो । बैठकमा कांग्रेसले नेकपा (एमाले) सँगको सत्ता साझेदारी प्रभावकारी बनाउन पर्याप्त गृहकार्य नभएका नेताहरूले बताए । साथै गठबन्धनको विकल्प नसोचिए पनि काम गर्ने शैली बदल्न माग गरे । संसद्मा रहेका विधेयक, निजामती सेवा विधेयकमा केही प्रावधान परिवर्तन गर्न गरिएको घटनासहित समसामयिक विषयमा नेताहरूले धारणा राखेका छन् । मुख्य सचिव कृष्णप्रसाद पौडेलका अनुसार बैठकमा केन्द्रीय सदस्यहरू रमेश रिजाल, उमा रेग्मी, जिपछिरिङ लामा, अर्जुनप्रसाद जोशी, मीनबहादुर विश्वकर्मा, देवेन्द्रराज कँडेल, डिला सङ्ग्रौला, किरण यादव, लक्ष्मी परियार, कृष्णकिशोर घिमिरे, टेकप्रसाद गुरुङ, चन्द्रबहादुर केसी, मानबहादुर नेपाली, उदयशमशेर राणा, दिलमान पाख्रिन, गुरु बराल, उर्मिला नेपाल केसी, सीताकुमारी राना, राधा घले, सीतादेवी देवकोटा, शारदा पौडेल र आमन्त्रित सदस्य पुष्पराज पराजुलीले बोल्नुभयो । बैठकमा पार्टीको सयदिने अभियानका प्रतिवेदन, केन्द्रीय नीति, अनुसन्धान तथा प्रशिक्षण प्रतिष्ठानको निर्देशिका संशोधन र प्रतिष्ठानको प्रतिवेदन, अनुशासन समितिको प्रतिवेदन, क्रियाशील सदस्यता नवीकरण प्रगति विवरण प्रस्तुत गरिएको छ ।",
      "link": "https://gorkhapatraonline.com/news/161791",
      "image": "https://gorkhapatraonline.com/storage/media/285282/conversions/nc-original-thumb.jpg"
    },
    {
      "slug": "161790",
      "title": "लक्ष्य दिगो विकास हुनु पर्छ : प्रम",
      "timestamp": 1751414400000,
      "source": "gp",
      "content": "प्रधानमन्त्री केपी शर्मा ओलीले विकास सहायतालाई ‘च्यारिटी’ का रूपमा मात्र नलिई गरिबीको अन्त्य र नागरिकको क्षमता अभिवृद्धिका लागि उपयोग गर्न विश्व समुदायसमक्ष अपिल गर्नुभएको छ ।",
      "longContent": "गोरखापत्र समाचारदाताकाठमाडौँ, असार १८ गते । प्रधानमन्त्री केपी शर्मा ओलीले विकास सहायतालाई ‘च्यारिटी’ का रूपमा मात्र नलिई गरिबीको अन्त्य र नागरिकको क्षमता अभिवृद्धिका लागि उपयोग गर्न विश्व समुदायसमक्ष अपिल गर्नुभएको छ । संयुक्त राष्ट्रसङ्घीय ‘विकासका लागि वित्त’ सम्बन्धी चौथो अन्तर्राष्ट्रिय सम्मेलनका क्रममा स्पेन सरकारका अध्यक्ष एवं प्रधानमन्त्री पेड्रो सान्चेजद्वारा आयोजित ‘अन्तर्राष्ट्रिय विकास सहयोगलाई पुनर्जीवित गर्दै’ शीर्षकमा आयोजित उच्चस्तरीय ‘राउन्ड टेबल’ छलफलमा मङ्गलबार सम्बोधन गर्दै प्रधानमन्त्री ओलीले विश्वमा कोही पनि पछाडि नपरून् भन्ने सोचका साथ विकास सहायतालाई दिगो शान्ति र विकासका लक्ष्य हासिलनिम्ति उपयोग गर्न साझा पहलका लागि अपिल गर्नुभएको हो ।उहाँले विकास सहायता र विश्व साझेदारीको ऐक्यबद्धतामा नयाँ अवधारणाका बारेमा नेपालको धारणा व्यक्त गर्दै भन्नुभयो, “उस्तै किसिमका साना साना विकास परियोजनाहरू सरकार र गैरसरकारी क्षेत्रबाट समानान्तर रूपमा सञ्चालन गर्ने प्रवृत्ति पनि देखिएको छ । त्यसरी छरिएको सहायताबाट समतामूलक विकासले गति लिँदैन ।”प्रधानमन्त्री ओलीले विकास साझेदारहरू निश्चित सञ्जालमार्फत सहायताका लागि अग्रसर हुनुपर्नेमा जोड दिँदै यस विषयलाई सेभिया–प्रतिबद्धताले उत्प्रेरित गरेकाले त्यही मार्गबाट अघि बढ्नुपर्ने सुझाव दिनुभएको प्रधानमन्त्रीको सचिवालयले जनाएको छ । विकसित मुलुकहरूले बोलीमा नभई व्यवहारमा आफ्ना सहायताका प्रतिबद्धता पूरा गर्नुपर्नेतर्फ लक्षित गर्दै प्रधानमन्त्री ओलीले वास्तवमै जनताको जीवनमा अर्थपूर्ण परिवर्तनका लागि प्रभाव पर्ने क्षेत्रमा सहकार्य हुनुपर्ने धारणा राख्नुभयो । उहाँले नेपाल जस्तो अति कम विकसित मुलुकहरूले विभिन्न खालका गतिरोधको सामना गरिरहेको औँल्याउँदै प्रविधि, वैदेशिक ऋण र वित्तीय अभाव झेल्नु परेको उल्लेख गर्नुभयो । पानीको पहुँचमा सरकार प्रतिबद्धप्रधानमन्त्री ओलीले नेपालका सम्पूर्ण नागरिकलाई सफा पानीमा पहुँच पु¥याउन सरकार प्रतिबद्ध रहेको जानकारी विश्व समुदायलाई दिनुभएको छ ।  मङ्गलबार स्पेनमा अल्पविकसित तथा साना टापु राष्ट्रहरूको उच्चस्तरीय बैठकको अध्यक्षता गर्दै उहाँले नेपालको संविधानले स्वच्छ पानी र सरसफाइको पहुँच प्रत्येक नागरिकको मौलिक अधिकारका रूपमा सुनिश्चित गरेको अवगत गराउनुभयो । ‘राष्ट्र प्रमुख तथा सरकार प्रमुखहरूको पहलमा खानेपानी र सरसफाइ क्षेत्रमा लगानी’ विषयक उच्चस्तरीय छलफललाई सम्बोधन गर्ने क्रममा उहाँले भन्नुभयो, “हामी ‘समृद्ध नेपाल, सुखी नेपाली’ को हाम्रो राष्ट्रिय आकाङ्क्षालाई साकार पार्न कटिबद्ध छौँ, जहाँ प्रत्येक घरपरिवारले सरसफाइ तथा खानेपानीलगायत आवश्यक सेवाहरूको आनन्द लिने छन् ।”यस उद्देश्य प्राप्तिका लागि नेपाल सरकारले पहुँच विस्तार गर्न कानुन, नीति तथा कार्यक्रममार्फत सहजता दिलाएको प्रधानमन्त्री ओलीको भनाइ थियो । सन् २०२४ सम्म नेपालले ९६ प्रतिशत जनतालाई पानी आपूर्ति गर्न सफलता हासिल गरिसकेको उहाँले बताउनुभयो । तथापि सबैलाई गुणस्तरीय र दिगो सरसफाइका सेवा प्रदान गर्न केही चुनौतीहरू रहेको उहाँले स्वीकार गर्नुभयो । विश्वको ठुलो हिस्सा खानेपानीको अभावका कारण पिल्सिरहेको उदाहरण तथ्यहरूमार्फत् उल्लेख गर्दै प्रधानमन्त्रीले विश्वमा खानेपानीको पूर्ण प्रत्याभूतिका लागि समन्वयात्मक रूपमा परियोजनाहरू सञ्चालन गर्नुपर्नेमा जोड दिनुभयो । सबै विकास साझेदारहरूलाई नेपालको प्रयासमा सहयोग गर्न उहाँले अनुरोध गर्नुभयो । आपसी सहयोगमार्फत साझा लक्ष्यहरू प्राप्त गर्न आवश्यक पूर्वाधार निर्माण गर्न र यहाँका संस्थाहरूलाई बलियो बनाउन सकिने उहाँले प्रस्ट पार्नुभयो । उहाँले थप्नुभयो, “हामी एउटा यस्तो संसार सिर्जना गरौँ, जहाँ कोही पनि पछाडि नपरोस्, जहाँ प्रत्येक बालबालिकाले सफा पानी पिउने छ, प्रत्येक परिवारमा सुरक्षित शौचालय हुने छ र प्रत्येक समुदाय सम्मानका साथ बाँच्ने छन् ।”सहुलियतपूर्ण वित्तको आवश्यकता प्रधानमन्त्री केपी शर्मा ओलीले विकास सहयोगका अवधारणात्मक बुझाइलाई युग सुहाउँदो पुनर्परिभाषित गर्न जरुरी रहेको बताउनुभएको छ । विगतदेखि वर्तमानसम्म जेजसरी विकास सहयोगलाई बुझेको भए पनि विकास सहयोग साझा कार्यगत एकता भएकाले अबको समय भनेको यी शब्दहरूलाई कार्यमा रूपान्तरण गर्ने क्षण भएकाले सोही अनुसार परिभाषित गर्न जरुरी रहेको प्रधानमन्त्री ओलीले प्रस्ट पार्नुभयो । अन्तर्राष्ट्रिय वित्त सम्मेलनका क्रममा आयोजित ‘विश्वव्यापी ऐक्यबद्धतामा लगानी : विकास सहयोगको नयाँ दृष्टिकोण’ विषयक एक सत्रमा सम्बोधन गर्दै प्रधानमन्त्री ओलीले भन्नुभयो, “अब हाम्रा प्रतिबद्धताहरू र प्रभावकारिताका हाम्रा सिद्धान्तहरू दुवैमा समाहित गर्नु पर्छ । हामीले स्रोतहरू परिचालन गर्न र विकास सहयोगलाई वास्तविक रूपमा अर्थपूर्ण बनाउन नवीन तरिकाहरू खोज्नु पर्छ ।”वर्तमान समयमा विकासशील मुलुकहरू बढ्दो ऋणको बोझसँगै वित्तीय तनावको सामना गरिरहेको उल्लेख गर्दै उहाँले सहुलियतपूर्ण वित्तको आवश्यकता रहेको प्रस्ट्याउनुभयो । सो क्रममा नेपालका लागि विकास साझेदारहरूले गरिरहेका निरन्तर सहयोगप्रति कृतज्ञता व्यक्त गर्नुभएको प्रधानमन्त्रीको सचिवालयले जनाएको छ । विश्वको विकास पुनरुत्थानशील राष्ट्रवाद, बढ्दो संरक्षणवाद र क्षेत्रीय तथा विश्वव्यापी द्वन्द्वहरू चलायमान भएको समयमा विकास सहयोगको अवधारणा परिवर्तन गर्दै विकास सहयोग परोपकारको विषय नभई प्रगतिको साझा प्रयास रहेको औँल्याउनुभयो ।विकास समुदायलाई सशक्त बनाउने साझेदारीसँगै, संस्थाहरूलाई बलियो बनाउने, क्षमता विकास गर्ने र उत्थानशीलतालाई बढावा दिने नवीन सोच भएको टिप्प्णी उहाँले गर्नुभयो । दिगो शान्तिको, साझा समृद्धिको, जलवायु न्यायको, निष्पक्ष र समतामूलक संसारको जगका लागि विकास आवश्यक रहेको उहाँले प्रस्ट पार्नुभयो । बढ्दो चुनौती पार गर्न र समावेशी वृद्धिलाई तीव्र बनाउन साना मुलुकहरूलाई दिगो विश्वव्यापी समर्थनको आवश्यकता रहेको प्रधानमन्त्री ओलीले जिकिर गर्नुभयो । विकास सहायताको खण्डीकरणसँगै अति साना परियोजनाहरू, समानान्तर विकास सञ्जालहरू र अत्यधिक प्रतिस्पर्धी प्राथमिकताहरूमा फैलिएका कार्यव्रmमहरूले विकास प्रभावलाई थप कमजोर बनाउने भनाइ उहाँले राख्नुभयो । प्रधानमन्त्री ओलीले मङ्गलबार पनि मित्रराष्ट्रका प्रतिनिधिहरूसँग भेटवार्ता र आपसी छलफल जारी राख्नुभएको जनाइएको छ ।",
      "link": "https://gorkhapatraonline.com/news/161790",
      "image": "https://gorkhapatraonline.com/storage/media/285281/conversions/PMsachiwalayA-17WhatsAppImage2025-07-01at3.33-original-thumb.jpg"
    },
    {
      "slug": "161789",
      "title": "जिसस खारेज हुन सक्छ : मन्त्री गुरुङ",
      "timestamp": 1751414400000,
      "source": "gp",
      "content": "सञ्चार तथा सूचना प्रविधिमन्त्री पृथ्वी सुब्बा गुरुङले जिल्ला समन्वय समिति (जिसस) को संरचना जुनसुकै बेला खारेज हुन सक्ने बताउनुभएको छ । नेकपा एमालेका उपमहासचिवसमेत रहनुभएका मन्त्री गुरुङले सङ्घीय शासन प्रणालीलाई कम खर्चमा सञ्चालन गर्नु आजको आवश्यकता रहेको उल्लेख गर्नुभयो । जिसस जस्तो संरचना अब अनावश्यक भइसकेको धारणा उहाँले व्यक्त गर्नुभयो ।",
      "longContent": "रामेछाप समाचारदातारामेछाप, असार १८ गते  । सञ्चार तथा सूचना प्रविधिमन्त्री पृथ्वी सुब्बा गुरुङले जिल्ला समन्वय समिति (जिसस) को संरचना जुनसुकै बेला खारेज हुन सक्ने बताउनुभएको छ । नेकपा एमालेका उपमहासचिवसमेत रहनुभएका मन्त्री गुरुङले सङ्घीय शासन प्रणालीलाई कम खर्चमा सञ्चालन गर्नु आजको आवश्यकता रहेको उल्लेख गर्नुभयो । जिसस जस्तो संरचना अब अनावश्यक भइसकेको धारणा उहाँले व्यक्त गर्नुभयो ।मङ्गलबार मन्थलीमा आयोजित नेकपा एमाले रामेछापको जिल्ला स्तरीय कार्यशालामा बोल्दै मन्त्री गुरुङले जिससलाई ‘बिनाकामको खर्चिलो संरचना’ को संज्ञा दिनुभयो । उहाँले भन्नुभयो, “अहिले हामी कसरी कम खर्चमा सङ्घीय शासन प्रणाली चलाउने भनेर सोचिरहेका छौँ । यस्तो अवस्थामा जिल्ला समन्वय समिति आवश्यक छैन । यसले न कुनै कानुन बनाउँछ, न नीति कार्यान्वयन गर्छ, न त कर नै उठाउँछ । केही गर्न नसक्ने संरचना राख्नुको तुक छैन ।”सङ्घीय शासन प्रणाली अन्तर्गत स्थानीय, प्रदेश र सङ्घ सरकारबिच समन्वयको उद्देश्यले स्थापना गरिएका जिससको प्रभावकारिता र औचित्यमाथि यति बेला पुनः बहस उठ्न थालेको उहाँले बताउनुभयो । उहाँका अनुसार मुलुकभरका ७७ वटै जिल्लामा कायम रहेका समितिमार्फत हाल ६९३ जनालाई रोजगारी दिइएको छ । ७७ वटा कार्यालय छन्, ७७ वटा घडेरी दिइएको छ तर ती संरचनाबाट ठोस काम केही भएको छैन, बिनाफाइदाको खर्च भइरहेको छ । त्यसै अवसरमा मन्त्री गुरुङले दलहरूको उम्मेदवार चयन प्रणालीप्रति प्रश्न उठाउनुभयो । अब पार्टीको ‘टीका लगाइ’ प्रणाली अन्त्य हुनुपर्ने धारणा राख्नुभयो । उहाँले भन्नुभयो, “प्रधानमन्त्री, मन्त्री, मुख्यमन्त्री, नगरपालिका र गाउँपालिकाका प्रमुखहरू जनताको विश्वास पात्र हुनु पर्छ । अब पार्टीले टीका लगाएर मनलाग्दी रूपमा टिकट दिने चलन बन्द हुनु पर्छ ।” उहाँले अझै पनि नेकपा एमालेले जनताको बहुदलीय जनवाद (जबज) लाई शुद्ध र सही रूपमा कार्यान्वयन गर्न नसकेको स्वीकार गर्नुभयो । उहाँले  यसै कारण धेरै ठाउँमा जनताले चाहेका उम्मेदवारले टिकट नपाउँदा पार्टीले हार बेहोर्नु परेको बताउनुभयो । “जनताले विश्वास गरेको व्यक्तिले टिकट नपाउँदा पार्टी हारेको छ । यसरी समाजवाद आउन सक्दैन,” उहाँले भन्नुभयो ।",
      "link": "https://gorkhapatraonline.com/news/161789",
      "image": "https://gorkhapatraonline.com/storage/media/285280/conversions/Prithi-Subba-Gurung-original-thumb.jpg"
    },
    {
      "slug": "161788",
      "title": "निजामती विधेयकको त्रुटि, राष्ट्रिय सभाबाट सुधार गरिने",
      "timestamp": 1751414400000,
      "source": "gp",
      "content": "राज्य व्यवस्था तथा सुशासन समितिको सहमतिभन्दा फरक हुने गरी प्रतिवेदन तयार भई पारित भएको सङ्घीय निजामती सेवा विधेयकको त्रुटि माथिल्लो सभाबाट सुधार गर्ने गरी अघि बढाइने भएको छ ।",
      "longContent": "काठमाडौँ, असार १८ गते । राज्य व्यवस्था तथा सुशासन समितिको सहमतिभन्दा फरक हुने गरी प्रतिवेदन तयार भई पारित भएको सङ्घीय निजामती सेवा विधेयकको त्रुटि माथिल्लो सभाबाट सुधार गर्ने गरी अघि बढाइने भएको छ । अवकाश प्राप्त निजामती कर्मचारीले अवकाशको दुई वर्षसम्म कुनै संवैधानिक, कूटनीतिक र सरकारी नियुक्ति लिन नपाउने गरी भएको सहमतिलाई खण्डित गर्ने गरी प्रतिवेदन तयार भई पारित भएपछि विवाद भएको थियो । विवादपछि सभामुख देवराज घिमिरे, समिति सभापति रामहरि खतिवडा र समिति सदस्यहरूको छलफलले माथिल्लो सभालाई गल्ती सुधारको आग्रह गर्ने समझदारी गरेको हो ।  सभामुख घिमिरेले समितिमा भएको सहमतिविपरीत हुने गरी प्रतिवेदनमा भएको त्रुटि पत्ता लगाई आवश्यक प्रक्रिया अघि बढाउने पनि बताउनुभयो । घिमिरेले भन्नुभयो, “छलफल र बहस एउटा गर्ने, निर्णय एउटा गर्ने तर परिणाम त्यसलाई असर गर्ने खालको हुने कुरा कहाँबाट भयो, कसको स्वार्थमा भयो भन्ने खोजीनिती गर्नु पर्छ । त्यो पत्ता लागेपछि मात्र के गर्ने भन्ने विषयमा हामी अघि बढ्नु पर्छ । नियत हो वा त्रुटि मात्र पहिले पत्ता लगाउनु पर्छ । मुख्य कुरा गलत विधेयक पारित नहोस् भन्नेमा हामी सबै सचेत हुनु पर्छ ।”समितिको छलफलविपरीतको विधेयक पारित भएसँगै सभापतिसहित सांसदहरूले सभामुखसँग छलफल गरेका हुन् । छलफलमा सत्तापक्षले नै सभापति र समिति सचिवले राजीनामा दिनुपर्ने बताएका छन् । प्रतिवेदनको त्रुटिबारे छानबिनको माग पनि उनीहरूले गरेका छन् । नेकपा (एमाले) का सांसद पदम गिरीले दुई वर्षको ‘कुलिङ पिरियड’ राख्ने गरी समितिमा भएको सहमतिविपरीत प्रतिवेदन तयार हुनु संसद्को गरिमामा प्रश्न उठेको बताउनुभयो । गिरीले जिम्मेवार पदाधिकारीको राजीनामा र छानबिन प्रक्रिया अघि बढाउन पनि माग गर्नुभयो । उहाँले भन्नुभयो, “दुई वर्षमा सहमति भएको हो । अहिले ‘कुलिङ’ लागु नै नहुने गरी जसरी प्रतिवेदन बनेको छ, त्यो संसद्को गरिमा र मान्यताविपरीत छ । समितिको सहमति जस्ताको तस्तै जानु पथ्र्यो । छानबिन नभएसम्म समितिको कार्बाही अघि नबढाऔँ र जिम्मेवार पदाधिकारीले यसबाट राजीनामा दिनु पर्छ ।”प्रमुख प्रतिपक्ष नेकपा (माओवादी केन्द्र) का सांसद माधव सापकोटाले आफूले हस्ताक्षर गरेको कागजातमा सभापति र समिति सचिव जवाफदेही हुनुपर्ने बताउनुभयो । सापकोटाले भन्नुभयो, “यसमा सभापति पनि संलग्न हो भने किर्ते जालसाजी हो । आफूले गरेको हस्ताक्षरमा जवाफदेही हुनु पर्छ । सभापति र सचिवले राजीनामा दिनु पर्छ ।” कांग्रेस सांसद दिलेन्द्र बडूले भने विधेयकको त्रुटि माथिल्लो सभाबाट सुधार गर्ने गरी अघि बढाउनुपर्ने बताउनुभयो । सभामुखसँगको छलफलपछि बडूले भन्नुभयो, “प्रतिवेदन कसरी त्यस्तो हुन गयो अध्ययन र छानबिन एउटा पाटो हो तर विधेयक सुधार गर्नुपर्ने विषय अर्को हो । छानबिन र सुधार सँगै अघि बढाउनु पर्छ । अब राष्ट्रिय सभाबाट विधेयक सुधार हुनु पर्छ । यो नै विधिसम्मत तरिका पनि हो ।”समिति स्थगितविधेयकको प्रतिवेदन विवादमा छानबिन माग भई समिति स्थगन गर्न सत्तापक्षकै सांसदले माग गरेपछि राज्य व्यवस्था तथा सुशासन समितिको बैठक स्थगित भएको छ । नेपाल प्रहरीको विधेयकको सैद्धान्तिक छलफलका लागि बोलाइएको बैठक विवादपछि स्थगित भएको हो । विधेयक विवादपछि सभामुखसँग भएको छलफललगत्तै एमाले र माओवादीका सांसदले बैठक रोक्न माग गरेका थिए । निजामती विधेयकको प्रतिवेदनको विवाद निक्र्योल नभएसम्म समिति नराख्न दुवै दलका सांसदको माग छ । समिति स्थगितसँगै प्रहरी विधेयकको सैद्धान्तिक छलफल अर्को सूचना नभएसम्मका लागि स्थगित भएको छ ।",
      "link": "https://gorkhapatraonline.com/news/161788",
      "image": "https://gorkhapatraonline.com/storage/media/285279/conversions/bnSdyrIi-original-thumb.jpg"
    },
    {
      "slug": "161787",
      "title": "स्वदेश फर्कन लामबद्ध हुँदै छन् विज्ञ",
      "timestamp": 1751414400000,
      "source": "gp",
      "content": "सन् २००९ मा इन्जिनियर डाक्टर प्रमोद ढकाल क्यानडाको बेल नर्दन रिसर्च ल्याब्रोटरिस्टमा अनुसन्धाताको जिम्मेवारीमा हुनुहुन्थ्यो । १४ वर्षअघि सन् २०११ मा नेपालमा खुला विश्वविद्यालय निर्माण गर्ने र अनुसन्धानात्मक कार्य आरम्भ गर्ने योजना बुनेर उहाँ स्वदेश फर्किनुभयो ।",
      "longContent": "काठमाडौँ, असार १८ गते । सन् २००९ मा इन्जिनियर डाक्टर प्रमोद ढकाल क्यानडाको बेल नर्दन रिसर्च ल्याब्रोटरिस्टमा अनुसन्धाताको जिम्मेवारीमा हुनुहुन्थ्यो । १४ वर्षअघि सन् २०११ मा नेपालमा खुला विश्वविद्यालय निर्माण गर्ने र अनुसन्धानात्मक कार्य आरम्भ गर्ने योजना बुनेर उहाँ स्वदेश फर्किनुभयो । टेलिकम्युनिकेसनका अनुसन्धाता इ. डा. ढकालले अहिले जन्मस्थान बागलुङको जैमिनी नगरपालिकामा आफ्ना योजना पूरा गर्ने अठोटका साथ काम गरिरहनुभएको छ । उहाँले भन्नुभयो, “क्यानडामा अनुसन्धानको काम थियो । जागिर र सेवासुविधा पनि लोभलाग्दो थियो तर स्वदेशमै अनुसन्धानमूलक काम अघि बढाउने उद्देश्यले नेपाल फर्किएको हुँ । मेरो व्यक्तिगत प्रयासमा सक्ने काम गरिरहेको छु ।”इ.डा. ढकाल जस्तै युवा अनुसन्धानकर्ता सोलुखुम्बुका मिङ्मार शेर्पाले गाउँ फर्किएर अन्वेषण कार्य अघि बढाउनुभएको छ । सेलुलर र आणविक जीव विज्ञानमा म्यासाच्युसेट्स इन्स्टिच्युट अफ टेक्नोलोजी (एमआइटी) मा अध्ययनपछि उहाँ स्वदेश फर्किएर वैज्ञानिक अनुसन्धान र स्वास्थ्य क्षेत्रमा आमूल परिवर्तन गर्ने लक्ष्यका साथ काम गरिरहनुभएको छ ।  इ.डा. ढकाल र युवा वैज्ञानिक शेर्पा उदाहरण मात्रै हुनुहुन्छ । अध्ययन र रोजगारीका लागि देश छोडेका युवा राष्ट्र निर्माण र समुन्नतिको आकाङ्क्षा पूरा गर्न लामबद्ध भएर आउन तयार छन् । उहाँहरू भन्नुहुन्छ, “सरकारले काम गर्ने वातावरण तयार गरिदिए हामी देशमा आएर काम गर्न तयार छौँ ।”बौद्धिक युवाको सूचीकरण गरिँदै गैरआवासीय नेपालीका साथै अध्ययन र रोजगारीका लागि देश छोडेका युवाले आफूले हासिल गरेको विज्ञता र दक्षतालाई स्वदेशमै समर्पित गर्न चाहेका छन् । यसका लागि २०७५ सालमा सरकारले सूचीकरण कार्य थालेको थियो । परराष्ट्र मन्त्रालयका सहसचिव पुष्पराज भट्टराईका अनुसार श्रम आप्रवासन तथा नेपाली डायस्पोरा समन्वय महाशाखाले प्रतिभा प्राप्ति केन्द्र स्थापना गरी विदेशमा रहेका नेपाली विज्ञलाई सूचीकरण गरिरहेको छ ।  उहाँले भन्नुभयो, “हाम्रो देशको विकासका लागि के के आवश्यक छन् भन्ने हेरेर २० वटा क्षेत्र छुट्याइएको छ । कृषि, इन्जिनियरिङ, भौतिक विकास, प्रविधिसहित २० वटा क्षेत्र छुट्याइएको छ । ती क्षेत्रमा डायस्पोरामा रहेका ककसले विशेषज्ञता हासिल गरेका छन्, उनीहरूले नेपाललाई आवश्यक परेका बेलामा कस्तो सहयोग पु¥याउन सक्छन् भनेरै सूचीकरण थालिएको हो ।” उहाँले २०७५ देखि सुरु भएको अभियानमा एक हजार ३० जनाको नाम सूचीकृत भएको जानकारी दिनुभयो । उहाँका अनुसार अहिलेसम्म बोलाएर काम नै सुरु नगरे पनि सूचीकृत जनशक्तिलाई जुनसुकै बेला परामर्शदाताका रूपमा बोलाउन सकिने छ ।उहाँका अनुसार सूचीकरण गर्ने विज्ञले नेपालबाट केही चाहिँदैन तर काम गर्ने र सहयोग गर्ने वातावरण होस् भनेर नाम, कामको क्षेत्र  र आफ्नो विज्ञता सूचीकरण गर्ने प्रतिभा प्राप्ति केन्द्रमा दर्ता गराएको जानकारी दिनुभयो । उहाँले भन्नुभयो, “यदि हामीले उत्तर–दक्षिण सडकमार्ग निर्माण गर्नुपरेमा गतिलो परामर्शदाता चाहिएमा विदेशीलाई बोलाउनै पर्दैन । हाम्रै नेपालीलाई परामर्शदाताका रूपमा बोलाउन सकिन्छ । नेपालबारे अनुभव पनि भएकाले सजिलो पनि हुन्छ । कम पैसामा पनि बन्न सक्ने भएपछि किन त्यो अवसर नदिने ?”उहाँले सूचना प्रविधि र कृत्रिम बौद्धिकता (एआई) का बारेमा नेपालमा विज्ञ नरहेको भए पनि विदेशमा बसेका धेरै नेपाली यसमा कामै गरिरहेको प्रस्ट पार्दै नीति निर्माण र काम गर्ने सन्दर्भमा कतिपयले स्वयंसेवककै रूपमा परामर्श दिने भएकाले उनीहरूलाई सूचीकरण गरिएको बताउनुभयो । उहाँले पोलिस्टरका कपडा लगाउँदा एलर्जी हुने समस्या भए पनि नेपालमा पाइने हात्तीबारबाट एलर्जी नहुने लुगाकपडा बनाउन सकिन्छ कि सकिँदैन भनेर अध्ययन गर्ने जनशक्ति चाहिँदा नेपालीहरू उपलब्ध हुने स्थिति होस् भन्ने केन्द्रको चाहना रहेको बताउनुभयो । उहाँले भन्नुभयो, “नेपालीले यहाँको माटो, हावापानी बुझेको हुन्छ । समाज बुझेको हुन्छ । वनस्पति कुन बेला फुल्छ, कुन बेला फल्छ भन्ने पनि थाहा हुन्छ । अब कलकारखाना पनि स्थापना हुने छन् । त्यो बेला दक्ष नेपालीलाई नै बोलाउने लक्ष्य राखिएको छ ।”प्रतिभा प्राप्ति केन्द्र सुरुवात गर्ने तत्कालीन परराष्ट्रमन्त्री प्रदीपकुमार ज्ञवालीले नेपालीले नेपाल बनाउने अभियान अन्तर्गत केन्द्र स्थापना गरिएको बताउनुभयो । उहाँले भन्नुभयो, “नेपालको समृद्धिका लागि गैरआवासीय नेपाल र विदेशमा रहेका युवा जनशक्तिको महत्वपूर्ण योगदान रहिआएको छ । यो अभियानलाई अझै सशक्त बनाउनु पर्छ ।”राष्ट्रिय योजना आयोगका सहायक प्रवक्ता डा. दिवाकर लुइँटेलले नेपालमा सम्भाव्य क्षेत्रको पहिचान गरी नेपाल फर्किन चाहने दक्ष जनशक्तिलाई काम गर्ने अवसर सिर्जना गर्न अध्ययन, अनुसन्धान र बृहत् विमर्श आवश्यक रहेको बताउनुभयो । उहाँले भन्नुभयो, “कुन क्षेत्रमा कसरी काम गर्न सकिन्छ भन्ने विषयमा अध्ययन हुनु पर्छ । बौद्धिक युवाको पलायन रोक्न पनि नीतिगत व्यवस्था हुनु पर्छ ।”",
      "link": "https://gorkhapatraonline.com/news/161787",
      "image": "https://gorkhapatraonline.com/storage/media/285278/conversions/art-17-original-thumb.jpg"
    },
    {
      "slug": "161785",
      "title": "८० बर्षीया बृद्धाको हत्या",
      "timestamp": 1751328000000,
      "source": "gp",
      "content": "कैलालीको जानकी गाउँपालिका वडा नम्बर ९ अमरावतीमा एक बृद्धाको घरभित्रै हत्या गरिएको छ ।",
      "longContent": "चाँदनी आचार्यघोडाघोडी (कैलाली), असार १७ गते । कैलालीको जानकी गाउँपालिका वडा नम्बर ९ अमरावतीमा एक बृद्धाको घरभित्रै हत्या गरिएको छ ।घरमा एक्लै बस्ने ८० बर्षीया मातादेवी शाहीको हत्या भएको जनाइएको छ । जानकी गाउँपालिका वडा नम्बर ९ का वडा अध्यक्ष खगेन्द्र भण्डारीले सोमबार राति हत्या भएको हुनसक्ने उल्लेख गर्दै मङ्गलबार बिहान मात्र थाहा भएको बताउनुभयो । उहाँले दुईवटा छोराहरु टिकापुर र काठमाडौं बस्ने भए पनि शाही भने गाउँको घरमा एक्लै बस्दैआएको जानकारी दिनुभयो ।उहाँले दिउँसोको समयमा घरमा सहयोग गर्ने मानिस भए पनि राति आफ्नो घर जाने भएकाले पनि शाही एक्लै भएको मौका छोपी सुनका गरगहना लुट्ने क्रममा हत्या भएको हुनसक्ने बताउनुभयो ।वडाअध्यक्ष भण्डारीका अनुसार बृद्धा शाहीको कानको रिङ र घाँटीको सिक्रि छैन भने अनुहारमा निलडाम, घाटीमा चोट लागेको छ । वडा अध्यक्ष भण्डारीले आफूले नै प्रहरीलाई खबर गरी घटनाको बारेमा जानकारी गराएको र प्रहरी घटनास्थल पुगी घटनाको अनुसन्धान गरिरहेकोे जानकारी दिनुभयो ।",
      "link": "https://gorkhapatraonline.com/news/161785",
      "image": "https://gorkhapatraonline.com/storage/media/285276/conversions/Child-Death-original-thumb.jpg"
    },
    {
      "slug": "161784",
      "title": "असार मसान्तभित्र प्रतिवेदन पठाउन महासचिवको निर्देशन",
      "timestamp": 1751328000000,
      "source": "gp",
      "content": "नेकपा (एमाले) का महासचिव शंकर पोखरेलले पार्टीको विधान महाधिवेशनमा प्रस्तुत गरिने सङ्गठनात्मक प्रतिवेदनको तयारीका सन्दर्भमा प्रदेश र जिल्ला कमिटीहरूलाई असार मसान्तभित्र लिखित प्रतिवेदन पठाउन निर्देशन दिनुभएको छ ।",
      "longContent": "गोरखापत्र अनलाइनकाठमाडौं, असार १७ गते । नेकपा (एमाले) का महासचिव शंकर पोखरेलले पार्टीको विधान महाधिवेशनमा प्रस्तुत गरिने सङ्गठनात्मक प्रतिवेदनको तयारीका सन्दर्भमा प्रदेश र जिल्ला कमिटीहरूलाई असार मसान्तभित्र लिखित प्रतिवेदन पठाउन निर्देशन दिनुभएको छ । पार्टीको कोशी र मधेश प्रदेशमा पार्टीबाट तोकिनुभएका इन्चार्जहरू, प्रदेश कमिटीका अध्यक्ष तथा अन्तर्गतका जिल्ला कमिटीका अध्यक्ष र पदाधिकारीहरूसँगको बैठकलाई आज केन्द्रीय कार्यालयबाट भर्चुअल सम्बोधन गर्दै महासचिव पोखरेलले पार्टीको विधान महाधिवेशन नीति र विधि निर्माणको महाधिवेशन भएकाले त्यस काममा केन्द्रित हुन आग्रह गर्नुभयो । पार्टीको दोस्रो विधान महाधिवेशन आगामी भदौ २०, २१ र २२ गते ललितपुरको गोदावरीमा आयोजना गर्ने निर्णय भएको छ । केन्द्रीय सचिवालयको बैठकले राजनीतिक प्रतिवेदन प्रधानमन्त्री तथा अध्यक्ष केपी शर्मा ओली, विधान संशोधन प्रस्ताव उपाध्यक्ष विष्णुप्रसाद पौडेल र सङ्गठनात्मक  प्रतिवेदनको जिम्मेवारी महासचिव पोखरेललाई दिएको छ । महासचिव पोखरेलले विधान महाधिवेशनमा नीति र विधि निर्माणको काम हुने र राष्ट्रिय महाधिवेशनबाट नेतृत्वको टुङ्गो लाग्ने हुँदा यतिवेला नीति र विधि निर्माणमा केन्द्रित हुनुपर्ने बताउनुभयो । पार्टीको राष्ट्रिय महाधिवेशनको मितिसमेत निर्धारण भइनसकेको अवस्थामा अहिलेदेखि नै नेतृत्वका सन्दर्भमा पक्ष विपक्षमा धार सिर्जना गर्ने प्रयास सञ्चार माध्यमहरूबाट हुन थालेको बताउँदै महासचिव पोखरेलले नीति र विधि निर्माणको काममा केन्द्रित हुन आग्रह गर्नुभयो । उहाँले पार्टीलाई कमजोर बनाउने गरी सुरु भएका चर्चा र टिकाटिप्पणीप्रति कार्यकर्तालाई सचेत गराउन जिल्ला नेतृत्वलाई निर्देशन दिनुभयो ।  यतिबेला पार्टीले अगाडि सारेको मिसन–२०८४ सफल बनाउन एकताबद्ध नेतृत्व निर्माण आवश्यक रहेको बताउँदै महासचिव पोखरेलले नेतृत्वको विषय पनि पार्टीले एकताबद्ध प्रक्रियाबाट टुङ्गो लगाउने छ भन्नुभयो । अहिले राष्ट्रिय महाधिवेशन नभएको समयमा नेतृत्वका विषयमा चर्चा परिचर्चा आवश्यक नभएको उहाँले प्रष्ट पार्नुभयो । जतिबेला जे काम गर्नुपर्ने हो त्यसैमा केन्द्रित हुनुपर्ने बताउँदै महासचिव पोखरेलले नवीकृत पार्टी सदस्यता असार मसान्तभित्र प्रमाणीकरण गर्नुपर्ने हुँदा सोही अनुसार केन्द्रीय सङ्गठन विभागमा पठाउन निर्देशन दिनुभयो । उहाँले सङ्गठनात्मक प्रतिवेदनमा समावेश गर्न प्रदेश र जिल्ला कमिटीले पठाउनुपर्ने विषय बारेमा पनि जानकारी गराउनुभयो । महासचिव पोखरेलले पुराना कार्यकर्ता, पार्टी प्रवेश प्रक्रियाबाट पार्टीमा जोडिनुभएका साथीहरू, जनसङ्गठनका अधिवेशनपछि कमिटीबाट बाहिरिनुभएका कार्यकर्तालाई व्यवस्थापन गरी भूगोलमा क्रियाशील बनाउने विषयमा ध्यान दिन पनि प्रदेश तथा जिल्ला कमिटीहरूलाई गृहकार्यका लागि ध्यानाकर्षण गर्नुभयो । बैठकमा दुबै प्रदेशका इन्चार्ज, पार्टी अध्यक्ष र सबै जिल्ला कमिटीका अध्यक्ष तथा पदाधिकारीहरूले आ–आफ्ना जिल्लाका कामको रिपोर्टिङ गर्नुभएको थियो । उहाँहरूले पार्टी सदस्यता नवीकरणको काम सम्पन्न गरिसकेको, पालिका, वडा तहका कमिटीका अधिवेशन, टोल कमिटी गठन, जनसङ्गठनहरूको क्रियाशीलता लगायत विषयमा जानकारी गराउनुभएको थियो ।",
      "link": "https://gorkhapatraonline.com/news/161784",
      "image": "https://gorkhapatraonline.com/storage/media/285275/conversions/uml1-original-thumb.jpg"
    },
    {
      "slug": "161779",
      "title": "नेपाल ऐन संशोधन गर्ने विधेयक, २०८० लाई पारित गरियोस्’ भन्ने प्रस्ताव पारित",
      "timestamp": 1751328000000,
      "source": "gp",
      "content": "‘प्रतिनिधिसभाबाट सन्देशसहित प्राप्त केही नेपाल ऐन संशोधन गर्ने विधेयक, २०८० लाई पारित गरियोस’ भन्ने प्रस्ताव राष्ट्रियसभाबाट सर्वसम्मतिले पारित भएको छ ।",
      "longContent": "काठमाडौँ, असार १७ गते । ‘प्रतिनिधिसभाबाट सन्देशसहित प्राप्त केही नेपाल ऐन संशोधन गर्ने विधेयक, २०८० लाई पारित गरियोस’ भन्ने प्रस्ताव राष्ट्रियसभाबाट सर्वसम्मतिले पारित भएको छ । सभाको आजको बैठकमा कानुन, न्याय तथा संसदीय मामिलामन्त्री अजयकुमार चौरसियाले उक्त प्रस्ताव प्रस्तुत गर्नुभएको थियो । सभाअध्यक्ष नारायणप्रसाद दाहालले उक्त प्रस्ताव सभामा पेस गर्दा सर्वसम्मतिले पारित भएको हो ।  आजकै बैठकमा विधायन व्यवस्थापन समितिका सभापति तुलसाकुमारी दहालले ‘प्रतिनिधिसभाबाट सन्देशसहित प्राप्त भन्सार विधेयक, २०८० सम्बन्धी समितिको  प्रतिवेदन’  पेस गर्नुभयो । यस विधेयकउपर २१ जना सांसदले एक सय २३ बुँदामा संशोधन प्रस्ताव दर्ता गर्नुभएको थियो । रासस प्राप्त संशोधन प्रस्तावसहित विधेयकमाथि यहि असार ११ गते सैद्धान्तिक छलफल भएको थियो । विधेयकले भन्सार प्रक्रियालाई व्यवस्थित, पारदर्शी तथा उत्तरदायी बनाई अन्तरराष्ट्रिय व्यापारलाई सहज र सुरक्षित बनाउन तथा महशुल सङ्कलनमा प्रभावकारिता वृद्धि गर्ने लक्ष्य लिएको छ । रासस",
      "link": "https://gorkhapatraonline.com/news/161779",
      "image": "https://gorkhapatraonline.com/storage/media/285266/conversions/aaa-09-original-thumb.jpg"
    },
    {
      "slug": "161773",
      "title": "विकास साझेदारहरुलाई औपचारिक माध्यमबाट आउन आग्रह",
      "timestamp": 1751328000000,
      "source": "gp",
      "content": "संयुक्त राष्ट्रसङ्घीय ‘विकासका लागि वित्त’सम्बन्धी चौथो अन्तर्राष्ट्रिय सम्मेलनका क्रममा स्पेनमा रहनु भएका प्रधानमन्त्री केपी शर्मा ओलीले आज विभिन्न उच्चस्तरीय ‘साइड इभेन्ट’मा सम्बोधन गर्नुभएको छ ।",
      "longContent": "प्रकाश सिलवाल/रासस सेभिया (स्पेन), असार  १७ गते । संयुक्त राष्ट्रसङ्घीय ‘विकासका लागि वित्त’सम्बन्धी चौथो अन्तर्राष्ट्रिय सम्मेलनका क्रममा स्पेनमा रहनु भएका प्रधानमन्त्री केपी शर्मा ओलीले आज विभिन्न उच्चस्तरीय ‘साइड इभेन्ट’मा सम्बोधन गर्नुभएको छ ।प्रधानमन्त्री ओलीले स्पेन सरकारका अध्यक्ष एवं प्रधानमन्त्री पेड्रो साञ्चेजद्वारा आयोजित विकास सहायतामा नयाँ सोचसम्बन्धी उच्चस्तरीय छलफलमा सहभागी भई उक्त विषयको ‘राउण्ड टेबल’मा आफ्ना विचार प्रस्तुत गर्नुभयो ।आजै प्रधानमन्त्री ओलीले अल्पविकसित र साना टापु भएका मुलुकहरुको उच्चस्तरीय बैठकको अध्यक्षता गरी सम्बोधन गर्नुभएको छ भने ‘राष्ट्र प्रमुख तथा सरकार प्रमुखहरुको पहलमा खानेपानी र सरसफाइ क्षेत्रमा लगानी’सम्बन्धी उच्चस्तरीय छलफललाई सम्बोधन गर्नुभयो ।विकास सहायता र विश्व साझेदारीको ऐक्यबद्धतामा नयाँ सोचबारे नेपालको स्पष्ट धारणा व्यक्त गर्दै प्रधानमन्त्री ओलीले विश्वमा कोही पनि पछाडि नपरुन् भन्ने सोचका साथ विकास सहायतालाई ‘च्यारिटी’ का रुपमा मात्र नलिई गरिबीको अन्त्य र नागरिकको क्षमतावृद्धिका लागि उपयोग गर्दै दिगो शान्ति र विकासका लक्ष्य हासिल गर्न साझा पहल हुनुपर्ने धारणा व्यक्त गर्नुभयो ।“उस्तै किसिमका सानासाना विकास परियोजनाहरू सरकार र गैरसरकारी क्षेत्रबाट समानान्तर रुपमा सञ्चालन गर्ने प्रवृत्ति पनि देखिएको छ । त्यसरी छरिएको सहायताबाट समतामूलक विकासले गति लिँदैन”, प्रधानमन्त्री ओलीले भन्नुभयो, “विकास साझेदारहरु निश्चित च्यानलबाट सहायताका लागि अग्रसर हुनुपर्छ । यस कुरालाई सेभिया–प्रतिबद्धताले पनि हामीलाई उप्रेरित गरेको छ । हामी सबै त्यस बाटोबाट अघि बढौँ ।”उहाँले सम्पन्न मुलुकले बोलीमा नभई व्यवहारमा आफ्ना सहायताका प्रतिबद्धता पूरा गर्नुपर्नेमा जोड दिँदै वास्तवमै जनताको जीवनमा अर्थपूर्ण परिवर्तनका लागि प्रभाव पर्ने क्षेत्रमा सहकार्य हुनुपर्ने बताउनुभयो । अल्पविकसित मुलुकहरुको उच्चस्तरीय बैठकको अध्यक्षता गर्दै प्रधानमन्त्री ओलीले विकास साझेदारहरूलाई सेभिया (सेभिल्ला) प्रतिबद्धतालाई पूर्ण र इमानदारीपूर्वक सम्मान गर्न आग्रह गर्नुभयो ।यसैगरी घरेलु स्रोत परिचालनलाई बलियो बनाउन, निजी लगानीसहित मिश्रित वित्त प्रणालीलाई बढवा दिन, राष्ट्रिय कार्यक्रमहरूमा थप अनुदान र आधिकारिक विकास सहायता (ओडिए)लाई औपचारिक निकायबाट परिचालन गर्न पनि सम्बद्ध पक्षसँग उहाँले अनुरोध गर्नुभयो ।प्रधानमन्त्री ओलीले विज्ञान, प्रविधि र नवप्रवर्तनको शक्तिलाई सदुपयोग गर्दै पूर्वाधार निर्माण, पहुँच विस्तारसहित हाम्रा जनताको जीवनस्तर सुधारका पक्षमा साझा सङ्कल्पसहित समग्र विश्व एक हुनुपर्नेमा जोड दिनुभयो ।सेभिया प्रतिबद्धताले हामी सबैलाई आशा र भरोसासहित निष्पक्ष, समृद्ध तर दिगो भविष्य निर्माण गर्ने मौका दिने विश्वास व्यक्त गर्दै प्रधानमन्त्री ओलीले सही वित्तीय विश्लेषणका आधारमा लगानी बढाउँदै गरिबीसँग लड्न, कार्यक्षमता अभिवृद्धि गर्न र दिगो अवसर सिर्जना गर्न एक भई अघि बढ्नुपर्नेमा जोड दिनुभयो ।",
      "link": "https://gorkhapatraonline.com/news/161773",
      "image": "https://gorkhapatraonline.com/storage/media/285263/conversions/pm-17-original-thumb.jpg"
    },
    {
      "slug": "161771",
      "title": "कृषिमा प्रत्यक्ष वैदेशिक लगानीका लागि परराष्ट्रमन्त्रीको आग्रह",
      "timestamp": 1751328000000,
      "source": "gp",
      "content": "परराष्ट्रमन्त्री डा. आरजु राणा देउवाले नेपालको कृषि क्षेत्रमा प्रत्यक्ष वैदेशिक लगानीका लागि विश्वका बहुराष्ट्रिय कम्पनीहरुलाई आग्रह गर्नुभएको छ ।",
      "longContent": "काठमाडौं, असार १७ गते । परराष्ट्रमन्त्री डा. आरजु राणा देउवाले नेपालको कृषि क्षेत्रमा प्रत्यक्ष वैदेशिक लगानीका लागि विश्वका बहुराष्ट्रिय कम्पनीहरुलाई आग्रह गर्नुभएको छ । राष्ट्रसंघीय कृषि तथा खाद्य संगठन, एफएओको रोममा जारी ४४औँ महासभाअन्तर्गत आज आयोजित कृषि तथा खाद्य प्रणालीसम्बन्धी उच्चस्तरीय सत्रलाई सम्बोधन गर्दै उहाँले कृषि क्षेत्रमा लगानी गरेर नेपालका मौलिक एवं विशिष्ठ उत्पादनहरुमार्फत् विश्व बजारबाट लाभ लिन आग्रह गर्नुभयो । मन्त्री डा राणाले भन्नुभयो, “कृषिमा निजी क्षेत्रको संलग्नता बढाउने सरकारको नीति बमोजिम ठूला निजी कम्पनीहरूले कृषिमा लगानी गर्न थालेका पनि छन् । तर पनि ठूलो लगानी तथा कृषिमा आधुनिकीकरणको अभावमा पर्याप्त सम्भावनाका बाबजुत पनि नेपालले बृहत मात्रामा कृषि उपजहरु निर्यात गर्न सकिरहेको छैन । हामीलाई यस क्षेत्रमा ठूलो वैदेशिक लगानीको आवश्यकता छ ।”मन्त्री डा राणाले अन्तर्राष्ट्रिय सहयोग एवं सहकार्यबाट कृषि क्षेत्रलाई नवप्रवर्तन, कृषिमा एआइको प्रयोग, खेती गर्न ड्रोन आदि प्रविधिको प्रयोग गरी कृषिमा आधुनिकीकरण र वैज्ञानिकीकरणका साथ आकर्षक बनाउन नेपाल सरकार लागिपरेको बताउनुभयो । उहाँले नेपालमा कृषि पेशा गर्ने व्यक्ति अर्थात् किसानलाई अहिले पनि हेय दृष्टिले हेर्ने गरिएकाले यस क्षेत्रको आधुनिकीकरण गरी समयानुकूल विकास गरेर निर्यातमुखी बनाउन नसकिएको बताउनुभयो । उहाँले कृषिलाई मर्यादित र आकर्षक पेशा बनाउनुपर्ने धारणा पनि राख्नुभयो ।  संसदको कृषि, सहकारी तथा प्राकृतिक स्रोत समितिको पूर्व सभापति मन्त्री डा राणाले भन्नुभयो “कृषकहरुको सामाजिक छवि अहिले पनि बदल्न सकिएको छैन । म कृषि समितिको सभापति बन्दा पनि कतिपयले किन यो समिति रोजेको पनि भनेको सम्झना छ । तर मैले नै सो समिति रोजेकी थिएँ ।”नेपालको ८३ प्रतिशत भूभाग पहाड वा हिमाली क्षेत्र रहेको र जहाँ अधिकांश जमिन स–साना टुक्रामा अवस्थित रहेकोले पनि कृषि कार्य अत्यन्त कठिन रहेको भए पनि यसलाई लामो समयदेखि आत्मनिर्भर अर्थतन्त्र र गरिबीसँग जोडिएको बताउनुभयो । नेपालको अर्थतन्त्रमा सबैभन्दा ठूलो आयस्रोत बनेको विप्रेषणले नेपालको कुल गार्हस्थ उत्पादनमा करिब ३५ प्रतिशत योगदान रहेको र कृषिको योगदान दोस्रो स्थानमा अर्थात् करिब २३ प्रतिशन रहेको बताउँदै मन्त्री डा राणाले कृषि क्षेत्र अझै पनि करिब ८० प्रतिशत जनसंख्याको रोजगारीको माध्यम बनेको चर्चा गर्नुभयो । पछिल्लो समय जलवायुजन्य दुष्प्रभावका कारण कृषि क्षेत्रमा नराम्रो प्रभाव पर्दै गएको र नेपालका लागि यो गम्भीर चिन्ताको विषय भएको उहाँले बताउनुभयो । गाउँगाउँमा युवा र पुरुष वर्गको अनुपस्थितिका कारण खेतीमा जंगली जनावरहरुको आक्रमण बढ्दा किसानहरु मर्कामा पर्नुका साथै मानव वन्यजन्तुबीच द्वन्द्व पनि बढेको उहाँले उल्लेख गर्नुभयो । मन्त्री डा राणाले कृषिलाई शिक्षा, पोषण र स्वास्थ्यसँग समन्वय गरेर अघि बढाउने प्रयास सफल भइरहेको पनि स्पष्ट गर्नुभएको जानकारी मन्त्री राणाको सचिवालयले दिएको छ ।",
      "link": "https://gorkhapatraonline.com/news/161771",
      "image": "https://gorkhapatraonline.com/storage/media/285240/conversions/Dr-.-araju--original-thumb.jpg"
    },
    {
      "slug": "161759",
      "title": "वैदेशिक रोजगारीमा ठगी गर्नेलाई कानुनी दायरामा ल्याइनेछः मन्त्री भण्डारी",
      "timestamp": 1751328000000,
      "source": "gp",
      "content": "श्रम, रोजगार तथा सामाजिक सुरक्षामन्त्री शरत्सिंह भण्डारीले कानुनी छिद्र प्रयोग गरेर वैदेशिक रोजगारीमा ठगी गर्नेलाई कानुनी दायरामा ल्याइने बताउनुभएको छ।",
      "longContent": "ललितपुर, असार १७ गते। श्रम, रोजगार तथा सामाजिक सुरक्षामन्त्री शरत्सिंह भण्डारीले कानुनी छिद्र प्रयोग गरेर वैदेशिक रोजगारीमा ठगी गर्नेलाई कानुनी दायरामा ल्याइने बताउनुभएको छ।सुरक्षित आप्रवासन (सामी) कार्यक्रमद्वारा आज ललितपुरमा आयोजित तेस्रो चरणको सिकाइ तथा अनुभव आदानप्रदान कार्यक्रमको उद्घाटनका अवसरमा मन्त्री भण्डारीले अहिले पनि वैदेशिक रोजगार विभागमा ३६ हजार ठगीका मुद्दा रहेकाले ऐन संशोधन गरेर मुद्दा फर्छ्याेटलाई सहज बनाइने बताउनुभयो। “अहिलेकै कानुनअनुसार हुने हो भने सबै मुद्दा टुङ्गोमा पुग्न २५ वर्ष लाग्छ, त्यसकारण ऐन संशोधन गर्ने पक्षमा छौँ, वैदेशिक रोजगार न्यायाधिकरणको पक्षमा छौँ, जिल्ला जिल्लामा उजुरी लिएर जिल्ला अदालतमा मुद्दा चल्ने अवस्थाका लागि व्यवस्थापन गर्दैछौँ, जिल्ला प्रशासन  कार्यालयमै उजुरी दिने व्यवस्था गर्नु आवश्यक छ,” उहाँले भन्नुभयो।मन्त्री भण्डारीले बाध्यात्मक वैदेशिक रोजगारीको विकल्प आन्तरिक रोजगारको विकास र प्रवद्र्धन रहेको उल्लेख गर्दै सुरक्षित वैदेशिक रोजगारसँगसँगै आन्तरिक रोजगारी प्रवर्धनका लागि पनि जोड दिइएको बताउनुभयो।“पहिला मन्त्रालयको ध्यान वैदेशिक रोजगारमा मात्रै थियो, अहिले आन्तरिक रोजगारलाई ध्यानमा दिएर सीप विकास प्रतिष्ठानमार्फत कार्यक्रमलाई अगाडि बढाएका छौँ, अब नेपालीलाई वैदेशिक रोजगारबाट फर्काएर मुलुकको आर्थिक विकास र समृद्धिको हितमा काम गर्न सामीमार्फत नै अभियान अगाडि बढाउन जोड दिन्छौँ, अबको अवस्थामा हामीले यही रोजगारी र अर्थतन्त्रको सृजना गर्नुपर्छ,” उहाँले भन्नुभयो।सामी परियोजनाले कार्यक्रमको औचित्य प्रमाणित गरेको उल्लेख गर्दै मन्त्री भण्डारीले सुरक्षित आप्रवासनको सेवालाई ७५३ वटै पालिकामा पुर्‍याउन चाहेको बताउनुभयो।“अहिले हामीले राष्ट्रिय आप्रवासन नीतिका लागि ध्यान दिएका छौँ, सरकारले मनोसामाजिक परामर्श गर्ने कुरालाई पनि जोड दिएको छ, वैदेशिक रोजगारका सन्दर्भमा दुई पक्षीय सम्झौताका आधारमा न्यूनतम तलब तोकेर श्रमिकका हितमा काम गरेका छौँ, आतेजाते खर्चमा रोजगारदाताले व्यवस्थापन गर्नुपर्ने गरी व्यवस्था गराउन जोड दिएका छौँ, यो विषयमा अहिले छलफल गरिरहेका छौँ, मेनपावर व्यवसायीले रोजगारीमा जानेसँग बढी पैसा लिएर कामको प्रमाण दिने काम पनि भएको छ, यसलाई पनि ध्यान दिएका छौँ, प्रत्येक नागरिकको हातमा श्रमसंसारको सेवा पुग्नुपर्छ, अहिलेको अवस्थामा प्रविधिको उपयोगलाई ध्यान दिएका छौँ, सबै खालका सेवा प्रवाह स्थानीय तहमा पुर्‍याउन खोजेका छौँ,” मन्त्री भण्डारीले भन्नुभयो।वैदेशिक रोजगारका कारण मुलुक खाली भयो भन्ने भाष्य सृजना गरिएको जिकिर गर्दै उहाँले पाँच वर्षमा ६० लाख नागरिक वैदेशिक रोजगारीमा गए पनि ५० लाख नागरिक स्वदेश फर्किएको तथ्याङ्क रहेको बताउनुभयो।मन्त्रालयका सचिव डा. कृष्णहरि पुष्करले सामी परियोजनालाई राम्रोसँग कार्यान्वयन गराउन सरकारले सधैँ सकारात्मक भूमिका निर्वाह गर्ने बताउनुभयो। यहाँस्थित स्विस दूतावासका कर्मचारी एन्टोनिया फ्लफलेले सामी परियोजना महत्वपूर्ण सिकाइ भएको उल्लेख गर्दै यसमा धेरै व्यक्तिलाई सहभागी गराएर सुरक्षित आप्रवासनका क्षेत्रमा काम गर्दै उपलब्धि हासिल गरेकामा  सबैलाई धन्यवाद दिनुभयो। ‘हेल्भेटास नेपाल’का सामी परियोजना हेर्ने प्रतिनिधि टङ्क अर्यालले यो सेवा नेपालका सबै तह र क्षेत्रमा आवश्यक रहेको भन्दै सात प्रदेशका सबै स्थानीय तहमा पुग्नेगरी श्रम र आप्रवासनसम्बन्धी समन्वय तथा सहकार्य गर्न ध्यान दिनुपर्नेमा जोड दिनुभयो।मधेश प्रदेशका सचिव युवराज अधिकारीले सामी परियोजनाले गर्ने कार्यक्रम निश्चित समयको हुने भन्दै यसलाई तीनै तहका सरकारले आफ्नो नीति तथा कार्यक्रममा समेटेर नियमित कार्यक्रम गर्नुपर्नेमा जोड दिनुभयो। कार्यक्रममा मकवानपुरको हेटौँडा उपमहानगरपालिकाका प्रमुख मीनकुमारी लामा, सल्यानको शारदा नगरपालिकाका प्रमुख प्रकाश भण्डारी, सुनसरीको इनरुवा नगरपालिकाका नगरप्रमुख केदार भण्डारी, सर्लाहीको हरिवन नगरपालिकाका नगरप्रमुख रमेश बुढाथोकी, कैलालीको जानकी गाउँपालिका कैलालीका अध्यक्ष गणेश चौधरीलगायतले  सामी परियोजनाले सुरुआत गरेका कार्यक्रमबारे आ–आफ्नो धारणा राख्नुभएको थियो। मन्त्रालयका सहसचिव निश्चलराज पाण्डेले तीनै तहको लागत साझेदारीमा सञ्चालन हुने सामी परियोजना आगामी आर्थिक वर्षदेखि ५७५ तहमा विस्तार हुने बताउनुभयो।",
      "link": "https://gorkhapatraonline.com/news/161759",
      "image": "https://gorkhapatraonline.com/storage/media/285214/conversions/news-photo1-original-thumb.jpg"
    },
    {
      "slug": "161680",
      "title": "राष्ट्रिय सडक सञ्जालसँग जोडियो हुम्ला",
      "timestamp": 1751328000000,
      "source": "gp",
      "content": "हुम्ला जिल्ला राष्ट्रिय सकड सञ्जालसँग जोडिएपछि हुम्ली नागरिकको सपना पूरा भएको छ । ७७ जिल्लामध्ये जोडिन बाँकी रहेको हुम्ला जिल्ला विसं २०८२ मा आएर राष्ट्रिय सकड सञ्जालसँग जोडिएको हो ।",
      "longContent": "नन्द सिंहरलिङ (हुम्ला), असार १७ गते । हुम्ला जिल्ला राष्ट्रिय सकड सञ्जालसँग जोडिएपछि हुम्ली नागरिकको सपना पूरा भएको छ । ७७ जिल्लामध्ये जोडिन बाँकी रहेको हुम्ला जिल्ला विसं २०८२ मा आएर राष्ट्रिय सकड सञ्जालसँग जोडिएको हो । खार्पुनाथ गाउँपालिका–५, खार्पु हुँदै बग्ने चुवाखोला–कर्णाली नदीमाथि बेलिब्रिज निर्माण सम्पन्न भए पनि सो बेलिब्रिजको उद्घाटन भने हुनसकेको छैन । उक्त पुलको उद्घाटन असार २१ गते हुने जनाइएको छ । ठुला ट्रक र टिप्परसहितका सवारीसाधन भने नियमित वारपार हुँदै आएका छन् । नेपालगन्ज, सुर्खेतदेखि हुम्लाको सदरमुकाम सिमकोटमा गाडी सञ्चालनमा आएपछि यहाँका व्यवसायीलाई सहज भएको छ । हवाई माध्यमबाट ढुवानी हुँदै आएको सामग्रीभन्दा गाडीले ढुवानी गर्न सुरु गरेपछि व्यवसायीको सामान सस्तो मूल्यमा आउन थालेको स्थानीय लोग भण्डारीले बताउनुभयो । उहाँले गाडीबाटै सामान ढुवानी हुनथालेपछि उपभोक्तालाई सहज भएको बताउनुभयो ।चुवाखोला–कर्णाली नदीमाथि बेलिब्रिज बनेसँगै हुम्ला सदरमुकाम सिमकोटलाई राष्ट्रिय सडक सञ्जालसँग जोड्ने दशकौँदेखिको बहुप्रतीक्षित सपना पूरा भएको हो । राष्ट्रिय गौरवको आयोजना कर्णाली कोरिडोर विसं २०५६ मा शिलान्यास भएको थियो । दक्षिणको नेपालगन्ज–जमुनाहा नाकादेखि उत्तरी हुम्लाको चीन–नेपाल हिल्सा नाका जोड्ने यो कोरिडोर ६८२ किलोमिटर लामो छ । कर्णाली प्रदेशको राजधानी सुर्खेतबाट हुम्ला सदरमुकाम सिमकोट हुँदै उत्तरी नाका हिल्सा जोड्ने लक्ष्यका साथ कर्णाली कोरिडोरको शिलान्यास भएको थियो ।कर्णाली प्रदेशको राजधानी सुर्खेतदेखि हिल्सा नाका पुग्न ४१० किलोमिटरको यो सडक निर्माणको जिम्मा सुरुदेखि २०६६ सालसम्म सडक विभाग आफैँले लिएको थियो । नेपाली सेनाले बनाएकोबाहेक हिल्सा–सिमकोट खण्डको १४५ किलोमिटर ट्र्याक खोल्न र चार वटा पुल निर्माण गर्न आर्थिक वर्ष २०६९÷७० देखि आव २०७९÷८० सम्मको लागत चार अर्ब १० करोड रुपियाँ रहेको भौतिक पूर्वाधार तथा यातायात मन्त्रालयको वार्षिक प्रगति प्रतिवेदनमा उल्लेख छ ।सो प्रतिवेदन अनुसार भौतिक प्रगति २२.५ प्रतिशत भएको देखिन्छ । कुल १४५ किलोमिटरमध्ये १३० किलोमिटर ट्र्याक खोलेको देखिन्छ । कर्णाली कोरिडोरका लागि सङ्घबाट तीन अर्ब २३ करोड २३ लाख २३ हजार ७१२ रुपियाँ बजेट आएको थियो । जसमा दुई अर्ब २१ करोड २५ लाख ३६ हजार १६० रुपियाँ खर्च भएको छ । एक अर्ब १९ करोड ७८ लाख सात हजार ५५१ रुपियाँ फिर्ता गएको हिल्सा–सिमकोट सडक योजना हुम्लाका प्रमख बेलबहादुर नेपालीले बताउनुभयो । हरेक वर्षको बजेट भाषणमा सिमकोट सडक सञ्जालमा जोड्ने विषयले प्राथमिकता पाएको छ तर हरेक सालको अन्त्यमा अपेक्षित प्रगति हुन नसक्दा स्थानीय स्तरमा बढेको चर्को दबाबका बिच सरकारले २०७१ साल चैत ९ गते कालीकोटको लैफु–लालुदेखि हुम्लाको सर्केगाडको सलिसल्लासम्मको १२३ किलोमिटर सडकखण्ड निर्माणको जिम्मा नेपाली सेनालाई दिने निर्णय ग¥यो । नेपाली सेनाले जिम्मा पाएपछि कोरिडोरको ट्र्याक खोल्ने कामले तुलनात्मक रूपमा तीव्रता पायो । जसका कारण २६ वर्षपछि हुम्लीको सपना पूरा भएको छ । उक्त सडक निर्माणका लागि हुम्लाका सात वटै स्थानीय तहको पनि उत्तिकै उल्लेखनीय भूमिका खेलेका छन् ।",
      "link": "https://gorkhapatraonline.com/news/161680",
      "image": "https://gorkhapatraonline.com/storage/media/285051/conversions/sadak-humla-nanda-original-thumb.jpg"
    },
    {
      "slug": "161665",
      "title": "जलवायु वित्त र दिगो कृषि प्रणालीमा सहयोग गर्न परराष्ट्रमन्त्रीको आग्रह",
      "timestamp": 1751328000000,
      "source": "gp",
      "content": "परराष्ट्रमन्त्री मन्त्री डा. आरजु राणा देउवाले नेपाल र नेपालजस्ता भूबनोट रहेका देशहरुका लागि दिगो कृषि प्रणाली र हिमाली क्षेत्रका लागि जलवायु वित्तमा सहयोग गर्न अन्तर्राष्ट्रिय समुदायसँग माग गर्नुभएको छ ।",
      "longContent": "काठमाडौँ, असार १७ गते । परराष्ट्रमन्त्री मन्त्री डा. आरजु राणा देउवाले नेपाल र नेपालजस्ता भूबनोट रहेका देशहरुका लागि दिगो कृषि प्रणाली र हिमाली क्षेत्रका लागि जलवायु वित्तमा सहयोग गर्न अन्तर्राष्ट्रिय समुदायसँग माग गर्नुभएको छ । रोममा आयोजित राष्ट्रसङ्घीय खाद्य तथा कृषि सङ्गठनको ४४औँ महासभालाई सोमबार सम्बोधन गर्नुहुँदै उहाँले जलवायु परिवर्तनको मार खेपिरहेका नेपाल र यहाँका विशेषगरी हिमाली क्षेत्रका लागि अनुदानमा आधारित अन्तर्राष्ट्रिय जलवायु वित्त सुनिश्चित गर्न आग्रह गर्नुभयो । मन्त्री डा. राणाले भन्नुभयो “नेपाल र नेपालजस्तै देशका हिमाली क्षेत्रहरू जलवायु संकटका कारण सबैभन्दा बढी मर्कामा छन् । तर जलवायु वित्त र अनुकूलन प्रयासहरूमा यी क्षेत्रहरूलाई उपेक्षा गरिएको छ । यस विषयमा सम्बद्ध सबैको ध्यान जानु जरुरी छ ।”नेपालको कृषि क्षेत्र अर्थतन्त्रको मेरुदण्ड भएको उल्लेख गर्नुहुँदै मन्त्री डा. राणाले कृषिले नेपालको कुल ग्राहस्थ उत्पादनको २३ प्रतिशत योगदान दिएको र करिब दुई तिहाई जनसङ्ख्या कृषिमै आश्रित रहेको जानकारी गराउनुभयो । उहाँले खाद्य सुरक्षादेखि पोषण, गरिबी निवारण र ग्रामीण विकाससम्म कृषिको भूमिका महत्त्वपूर्ण रहेको पनि स्पष्ट गर्नुभयो ।  मन्त्री डा. राणाले सन् २०३० सम्म भोकमुक्त विश्व निर्माण गर्ने लक्ष्य अझै अपुरो अवस्थामा रहेको र महामारी, जलवायु सङ्कट, आर्थिक अस्थिरता र भूराजनीतिक तनावहरूले दिगो विकास लक्ष्यहरूमा समेत धावा बोलिरहेको बताउनुभयो ।उहाँले दिगो र सहनशील पहाडी कृषि प्रवर्धन अत्यावश्यक रहेको र यो हाम्रो जीविकोपार्जनका लागि मात्र नभएर यस पृथ्वीकै जैविक विविधता, खाद्य सुरक्षाको सुनिश्चितता र पृथ्वीको पारिस्थितिक सन्तुलनका लागि पनि महत्त्वपूर्ण रहेको बताउनुभयो । सफल र नवप्रवर्तनशील कृषि अभ्यासहरूलाई ‘फोर बेटर’को दृष्टिकोणसहित विस्तार गर्न नेपाल इच्छुक रहेको बतानुहुँदै उहाँले भन्नुभयो “हामी किसानहरूलाई पूर्वसूचना प्रणालीसम्मको पहुँच विस्तारका लागि सहकार्य खोज्दैछौं । जलवायु जोखिम बढिरहेको सन्दर्भमा दिगो पहाडी कृषि प्रवद्र्धनका लागि एफएओसँगको सहकार्य अझ सशक्त हुने अपेक्षा गरेका छौं । साथै, महिला तथा युवा किसानहरूको सहभागिता र नेतृत्व वृद्धि गर्न सफल अभ्यासहरूबारे अनुभव र ज्ञानको साझेदारीको अपेक्षा नेपालले गरेको छ ।”",
      "link": "https://gorkhapatraonline.com/news/161665",
      "image": "https://gorkhapatraonline.com/storage/media/285032/conversions/a11711a0-9555-49ae-8fcf-ca270fdb697f-original-thumb.jpg"
    },
    {
      "slug": "161650",
      "title": "गाडीको स्वरूप बदलेर जङ्गल सफारी",
      "timestamp": 1751328000000,
      "source": "gp",
      "content": "चितवन राष्ट्रिय निकुञ्ज र यसको मध्यवर्ती क्षेत्रका सामुदायिक वनमा स्वरूप परिवर्तन गरेर जङ्गल सफारीमा प्रयोगमा आइरहेका सवारीसाधनलाई निकुञ्जले रोक्न सकेको छैन ।   गत वर्षदेखि नै यस्तो कार्य रोक्ने भनिए पनि ठोस पहल हुन सकेको छैन ।",
      "longContent": "वसन्त पराजुलीनारायणगढ, असार १७ गते । चितवन राष्ट्रिय निकुञ्ज र यसको मध्यवर्ती क्षेत्रका सामुदायिक वनमा स्वरूप परिवर्तन गरेर जङ्गल सफारीमा प्रयोगमा आइरहेका सवारीसाधनलाई निकुञ्जले रोक्न सकेको छैन । गत वर्षदेखि नै यस्तो कार्य रोक्ने भनिए पनि ठोस पहल हुन सकेको छैन । गत माघमा ट्राफिक प्रहरीले एउटा गाडीलाई सवारी तथा यातायात व्यवस्था ऐन अनुसार कारबाही गरेपछि निकुञ्जमा स्वरूप परिवर्तन गरेर जिप सञ्चालन गरिएका घटना सार्वजनिक भएको थियो । भरतपुर विमानस्थलबाट पर्यटक लिएर सौराहा जाँदै गरेको जङ्गल सफारी लजको ग. १ य ६१० नम्बरको गाडी ट्राफिक प्रहरीको चेकिङमा कारबाहीमा परेको थियो । ब्लुबुकमा दुई यात्री मात्रै लेखिएको गाडीमा सिट सङ्ख्या थपेको पाइएपछि ट्राफिक प्रहरीले त्यो गाडीलाई सात हजार पाँच सय रुपियाँ जरिबाना गरेको थियो । ट्राफिक प्रहरीका अनुसार चितवनमा एक वर्षमा स्वरूप परिवर्तनका १०६ वटा सवारीसाधनलाई कारबाही गर्दा पर्यटक बोक्ने भने एउटालाई मात्र कारबाही गरिएको छ । त्यसपछि भने निकुञ्ज र ट्राफिक प्रहरी कतैबाट पनि थप पहल भएन । यस विषयमा निकुञ्ज र सम्बन्धित व्यवसायीले लापर्बाही गरेको स्थानीयले बताएका छन् । ब्लुबुकमा दुई जना मानिस बोक्न मिल्ने सवारीसाधनमा अहिले १०/१२ जना यात्रु बोकिरहँदा र त्यसले भोलि कुनै पनि दुर्घटना भए यसको जिम्मेवारीमा समस्या पर्ने ट्राफिक प्रहरीले जनाएको छ । चितवन राष्ट्रिय निकुञ्जका प्रमुख संरक्षण अधिकृत गणेश पन्त ब्लुबुकमा लिएको यात्री सङ्ख्याका आधारमा गाडीमा के कति यात्रु छन् भनेर निरीक्षण गर्ने अधिकार निकुञ्जलाई नभएको बताउनुहुन्छ । “यो काम ट्राफिक प्रहरीको हो, हाम्रो होइन । हामीले त निकुञ्जभित्रको सुरक्षा अवस्थालाई ध्यान दिने हो,” उहाँले भन्नुभयो । चितवनका ट्राफिक प्रहरी निरीक्षक गायत्रीराज शर्मा भने निकुञ्जभित्रको अनुगमन आफूहरूले गर्न नमिल्ने बताउनुहुन्छ । “निकुञ्जभित्र सञ्चालनमा आएका सफारीका गाडीका सम्बन्धमा स्वरूप परिवर्तनका कुरा नआएका होइनन् तर हामी निकुञ्जभित्र पसेर कारबाही गर्न सक्दैनौँ,” उहाँले भन्नुभयो । उहाँले निकुञ्जबाहिर यसरी सवारीसाधन सञ्चालनमा आए आफूहरूले कारबाही गर्ने चेतावनी पनि दिनुभयो । सवारी तथा यातायात व्यवस्था ऐन अनुसार सवारीको रङ, सिट सङ्ख्या पार्टपुर्जा र इन्जिनमा कुनै परिवर्तन गर्न पाइँदैन । त्यस्तो गरेमा ट्राफिक प्रहरीले गाडी नियन्त्रणमा लिई यातायात कार्यालयमा बुझाउनु पर्छ । कार्यालयले यस्ता सवारीसाधनका धनीबाट सात हजार रुपियाँ जरिबाना गर्ने र परिवर्तन गरिएको स्वरूप र सिट सङ्ख्यालाई ब्लुबुक अनुसार नै कायम गर्नुपर्ने कानुनी व्यवस्था छ । गाडी सञ्चालकका अनुसार सफारीका लागि भनेर छुट्टै गाडी बनेका छैनन् । अहिले भएका गाडीकै स्वरूप परिवर्तन गरेर चलाउने हो । सफारीमा चल्ने गाडीको सिट कायम गरिदिए सरकारलाई तिर्नुपर्ने कर पनि तिर्न आफूहरू तयार रहेको व्यवसायीको भनाइ छ । सौराहा जिप तथा डुङ्गा बुकिङ सेन्टरका सचिव राममणि खनाल आफूहरूले बागमती प्रदेश सरकारलाई यस सम्बन्धमा पटक पटक अनुरोध गर्दा पनि कानुन नबनेको बताउनुहुन्छ । “पर्यटक बोक्ने जस्तो संवेदनशील सवारीसाधन भएकाले यसको हकमा प्रक्रिया पूरा गरेर सञ्चालन गरौँ भन्ने हाम्रो पनि मान्यता हो । अहिले यस विषयमा कानुन बन्ने चरणमा छ । बागमती प्रदेश सरकारले यसको मसौदा तयार गरेर कानुन बनाउने अन्तिम तयारी गरेको छ,” उहाँले भन्नुभयो ।  सौराहामा मात्र एक सयभन्दा बढी त्यस्ता गाडी सफारीमा प्रयोग गरिएको छ । निकुञ्जभित्र पर्यटक बोक्न ६० वटा सवारीसाधनले अनुमति लिएका छन् । यसैबिच वर्षाका कारण चितवन राष्ट्रिय निकुञ्जले निकुञ्जभित्र हुने गरेको जिप सफारी अनिश्चितकालका लागि रोकेको छ । जङ्गलमा झाडी र खोला बढेका कारण सफारी बन्द गरिएको निकुञ्जले जनाएको छ ।",
      "link": "https://gorkhapatraonline.com/news/161650",
      "image": "https://gorkhapatraonline.com/storage/media/285016/conversions/Jeep-Safari-original-thumb.jpg"
    },
    {
      "slug": "161646",
      "title": "ओरालो लाग्दै सुनको मूल्य",
      "timestamp": 1751328000000,
      "source": "gp",
      "content": "तोलामा दुई लाख रुपियाँ नजिक पुगेको सुनको मूल्य क्रमिक रूपमा घट्न थालेको छ । पछिल्लो दुई सातामा सुनको मूल्य तोलामा साढे नौ हजार रुपियाँले घटेको छ ।   निरन्तर बढ्दै गएको सुनको मूल्य इजरायल र इरानबिच भएको युद्ध रोकिएसँगै घट्न थालेको हो । युद्धविराम रोकिएसँगै बजार स्थिर हुँदा लगानीकर्ताले सुन बेच्न थालेपछि मूल्यसमेत घट्दै गएको बताइए",
      "longContent": "काठमाडौँ, असार १७ गते । तोलामा दुई लाख रुपियाँ नजिक पुगेको सुनको मूल्य क्रमिक रूपमा घट्न थालेको छ । पछिल्लो दुई सातामा सुनको मूल्य तोलामा साढे नौ हजार रुपियाँले घटेको छ । निरन्तर बढ्दै गएको सुनको मूल्य इजरायल र इरानबिच भएको युद्ध रोकिएसँगै घट्न थालेको हो । युद्धविराम रोकिएसँगै बजार स्थिर हुँदा लगानीकर्ताले सुन बेच्न थालेपछि मूल्यसमेत घट्दै गएको बताइएको छ । आगामी दिनमा थप मूल्य घट्दै जाने बताइएको छ । असार १ गते प्रतितोला एक लाख ९७ हजार पाँच सय रुपियाँमा कारोबार भएको सुनको मूल्य दुई सातामै तोलामा नौ हजार चार सय रुपियाँले घटेर सोमबार एक लाख ८८ हजार एक सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ । अन्तर्राष्ट्रिय बजारमा मूल्य घट्दा त्यसको प्रभाव स्थानीय बजारमा पर्न गएको हो । युद्धका कारण अन्तर्राष्ट्रिय बजार अस्थिर हुँदा सुनको मूल्य निरन्तर बढ्दै गएको थियो । सुनचाँदी व्यवसायी तेजरत्न शाक्यले युद्ध रोकिएपछि लगानीकर्ता धमाधम सुन बेच्न आउन थालेपछि सुनको मूल्य घट्न थालेको जानकारी दिनुभयो । “अन्तर्राष्ट्रिय बजारमा सुनको मूल्य घटेर प्रतिऔँस तीन हजार डलरसम्म झर्ने अनुमान गरिएको छ,” शाक्यले भन्नुभयो “त्यतिबेला स्थानीय बजारमा सुनको मूल्य एक लाख ७५ हजार रुपियाँ हुन्छ ।” मूल्य घट्दा बजारमा सुनको माग बढ्ने हुँदा कारोबारसमेत वृद्धि हुने अनुमान गरिएको उहाँको भनाइ छ । यसअघि सुनको मूल्य बढेर अन्तर्राष्ट्रिय बजारमा प्रतिऔँस तीन हजार ५०९ डलर पुगेको थियो । यो वर्षकै सबैभन्दा उच्च मूल्य हो । त्यतिबेला स्थानीय बजारमा सुनको मूल्य तोालमा एक लाख ९७ हजार नौ सय रुपियाँमा कारोबार भएको थियो । पछिल्लो एक/डेढ सातादेखि अन्तर्राष्ट्रिय बजारमा निरन्तर सुनको मूल्य घटेर प्रतिऔँस तीन हजार २७४ डलरमा आएको छ । निरन्तर मूल्य घटे पनि स्थानीय बजारमा सुनचाँदीको कारोबार भने हुन नसकेको व्यवसायीको भनाइ छ । सुनमा लगाइएको दुई प्रतिशत विलासिता कर र हिराजडित गहनामा लगाइएको मूल्य अभिवृद्धि कर (भ्याट) फिर्ताको माग गदै व्यवसायीले अनिश्चितकालीन पसल बन्द गर्दा कारोबार हुन नसकेको हो ।दुई दिनअघिदेखि मुख्य सडकदेखि भित्री गल्लीमा रहेका सुन पसल बन्द गरेर व्यवसायी आन्दोलनमा उत्रेका छन् । पसल बन्द हुँदा गहना खरिद गर्ने ग्राहकलाई भने समस्या परेको छ । दैनिक २० केजीका दरले विभिन्न वाणिज्य बैङ्कले सुन आयात गर्दै आएकामा पछिल्लो समय आयात रोकेका छन् । बैङ्कसँग ५८ किलो सुन रहेको र माग पनि नभएकाले आयात नगरेको बताइएको छ ।वर्षमा ४६ हजारले बढ्यो मूल्ययसैबिच एक वर्षको अवधिमा बजारमा प्रतितोला सुनको मूल्य तोलामा ४६ हजार रुपियाँले बढेको छ । १६ असार २०८१ मा प्रतितोला एक लाख ४२ हजार रुपियाँमा कारोबार भएको सुनको मूल्य बढेर सोमबार एक लाख ८८ हजार एक सय रुपियाँमा कारोबार भएको छ । सुन आयातमा लाग्दै आएको भन्सार महसुल २० प्रतिशतबाट घटाएर १० प्रतिशतमा झार्दा तोलामा एक लाख ८१ हजार पुगेको सुनको मूल्य घटेर एक लाख ४७ हजार रुपियाँमा झरेको थियो । त्यसपछि पनि क्रमिक रूपमा बढ्दै गएर सुनको मूल्य दुई लाख नजिक पुगेको थियो ।",
      "link": "https://gorkhapatraonline.com/news/161646",
      "image": "https://gorkhapatraonline.com/storage/media/285012/conversions/gold-original-thumb.jpg"
    },
    {
      "slug": "161644",
      "title": "समतामूलक विकासको आह्वान",
      "timestamp": 1751328000000,
      "source": "gp",
      "content": "संयुक्त राष्ट्रसङ्घीय विकासका लागि वित्तसम्बन्धी चौथो अन्तर्राष्ट्रिय सम्मेलन सोमबारदेखि स्पेनको सेभिया सहरमा सुरु भएको छ । सम्मेलन भव्य समारोहका बिच उद्घाटन भएको छ । सोमबारदेखि चार दिनसम्म चल्ने उक्त अन्तर्राष्ट्रिय सम्मेलनमा नेपाललगायत संयुक्त राष्ट्रसङ्घका अधिकांश सदस्य राष्ट्रका राष्ट्र प्रमुख तथा सरकार प्रमुख सहभागी हुनुभएको छ ।",
      "longContent": "प्रकाश शिलवाल (स्पेन/रासस) चाँदनी हमाल (काठमाडौं/गोरखापत्र)असार १७ गते । संयुक्त राष्ट्रसङ्घीय विकासका लागि वित्तसम्बन्धी चौथो अन्तर्राष्ट्रिय सम्मेलन सोमबारदेखि स्पेनको सेभिया सहरमा सुरु भएको छ । सम्मेलन भव्य समारोहका बिच उद्घाटन भएको छ । सोमबारदेखि चार दिनसम्म चल्ने उक्त अन्तर्राष्ट्रिय सम्मेलनमा नेपाललगायत संयुक्त राष्ट्रसङ्घका अधिकांश सदस्य राष्ट्रका राष्ट्र प्रमुख तथा सरकार प्रमुख सहभागी हुनुभएको छ । समतामूलक विकास चाहन्छौँ प्रधानमन्त्री केपी शर्मा ओलीले विकसित र अतिकम विकसित मुलुकबिचको असमानताको खाडल थप गहिरो हुँदै गएको बताउनुभएको छ । संयुक्त राष्ट्रसङ्घीय विकासका लागि वित्तसम्बन्धी चौथो अन्तर्राष्ट्रिय सम्मेलनको पूर्ण सत्रमा अतिकम विकसित मुलुक समूहको अध्यक्षका हैसियतमा सोमबार सम्बोधन गर्दै प्रधानमन्त्री ओलीले कसैलाई पछाडि नछाड्ने प्रतिबद्धता विकसित मुलुकले बिर्सिंदै गएको टिप्पणी गर्नुभयो । उहाँले एक दशकअघि अदिस अबाबामा विश्वले अल्पविकसित राष्ट्रसँग ऐक्यबद्धताको प्रतिज्ञा गरेको स्मरण गर्दै त्यो प्रतिबद्धता दिगो विकास २०३० लक्ष्यमा पनि प्रतिविम्बित भएको स्मरण गर्नुभयो । उहाँले भन्नुभयो,  “हामीले कसैलाई पनि पछाडि नछाड्ने र सबैभन्दा पछाडि परेकालाई पहिले माथि उठाउने प्रतिबद्धता व्यक्त गरेका थियौँ, १० वर्षपछि, विश्वले प्रगति गरिरहेको छ तर असमानता पनि उस्तै बढ्दै छ ।” उहाँले विश्वको कुल गार्हस्थ उत्पादन ७५ ट्रिलियनबाट ११५ ट्रिलियनमा पुग्दा पनि मुलुकहरूबिच समानता नरहेको प्रधानमन्त्री ओलीले उल्लेख गर्नुभयो । उहाँले सामूहिक एकता सबैभन्दा अत्यावश्यक रहे पनि विकास सहायताको स्वरूप घट्दै गएको औँल्याउनुभयो । पछिल्लो दशकमा अल्पविकसित राष्ट्रको ऋण तीन गुणा बढेको प्रस्ट्याउँदै उहाँले असमान व्यापारको वृद्धि र कमजोर लगानीका कारण विश्वव्यापी गरिबीको दर उस्तै रहेको जिकिर गर्नुभयो ।विकसित देशमा प्रविधि र नवप्रवर्तन द्रुत गतिमा अगाडि बढिरहे पनि अल्पविकसित राष्ट्रले प्राविधिक र डिजिटल विभेदको सामना गरिरहेको प्रधानमन्त्री ओलीले प्रस्ट पार्नुभयो । विकसित मुलुकको तुलनामा एक प्रतिशतभन्दा कम हरितगृह ग्यास उत्सर्जन गर्ने अल्पविकसित राष्ट्रमा जलवायु परिवर्तनको मार अत्यधिक रहेको प्रधानमन्त्री ओलीले बताउनुभयो । नेपालसहित केही मुलुक विकासशील मुलुकमा स्तरोन्नतिको मार्गमा अग्रसर रहेको बताउँदै प्रधानमन्त्री ओलीले धेरै चुनौती सामना गर्दै अल्पविकसित राष्ट्र विकास साझेदारको समर्थन र ऐक्यबद्धता प्राप्तिको आशामा रहेको सुनाउनुभयो ।१४ वटा अतिकम विकसित राष्ट्रमध्ये जम्मा चार मुलुक मात्र स्तरोन्नतिको यात्रामा अग्रसर रहेको जानकारी उहाँले दिनुभयो । यस सम्मेलनमा उठेको प्रतिबद्धताले यी मुलुकलाई मार्गप्रशस्त गर्ने अपेक्षा व्यक्त गर्दै प्रधानमन्त्री ओलीले दिगो विकासको लक्ष्य साकार पान पनि विश्वव्यापी वित्तपोषण प्रणालीमा सुधार गर्नुपर्नेमा जोड दिनुभयो । नेपाल जस्तो मुलुकलाई पर्याप्त जलवायु वित्तका लागि आह्वान गर्दै प्रधानमन्त्री ओलीले त्यसलाई पहुँचयोग्य बनाउन अपिल गर्नुभयो । यस्तै प्रधानमन्त्री ओलीले अल्पविकसित तथा साना मुलुकको विकासका लागि लगानीको मार्ग प्रशस्त गर्न स्वतन्त्र आयोगको भूमिका महत्वपूर्ण हुने बताउनुभयो । नागरिक समाजको भूमिका अहम्यसैबिच प्रधानमन्त्री ओलीले सम्मेलनको पूर्वसन्ध्यामा आयोजित सिभिल सोसाइटी फोरमले आयोजना गरेको अर्को समारोहको पूर्ण सत्रमा प्रमुख अतिथिको हैसियतमा सम्बोधन गर्नुभयो । सो क्रममा उहाँले अन्तर्राष्ट्रिय वित्तीय प्रणालीलाई थप सुधार गर्नुपर्ने टिप्पणी गर्नुभयो । विकासशील मुलुकले पूरा गर्नुपर्ने प्रतिबद्धतालाई ध्यानमा राखेर काम गर्न सुझाउँदै उहाँले विश्वको वित्तीय प्रणाली सुधारका लागि नागरिक समाजले आवाज बुलन्द गर्नुपर्ने औँल्याउनुभयो । उद्घाटन समारोहमा आयोजक राष्ट्र स्पेनका राजा फिलिप द्वितीयको विशेष सहभागिता थियो ।  स्पेन सरकारका अध्यक्ष तथा प्रधानमन्त्री पेड्रो सान्चेजले सम्मेलनको अध्यक्षता गर्नुभएको उद्घाटन सत्रमा अतिथिलाई स्वागत गर्दै सान्चेजले विश्वको विकासमा वित्तीय लगानीको सम्भावना उजागर गर्न र विकासका लागि सामूहिक सहभागिताका लागि सघाउने विश्वास व्यक्त गर्नुभयो । संयुक्त राष्ट्रसङ्घका महासचिव एन्टोनियो गुटेर्रेसले विश्व विकास भावी लगानीको खाका यस सम्मेलनले कोर्ने जानकारी गराउनुभयो ।  द्विपक्षीय भेटवार्ता अन्तर्राष्ट्रिय सम्मेलनको अवसर पारेर प्रधानमन्त्री ओली द्विपक्षीय तथा बहुपक्षीय भेटवार्तामा व्यस्त हुनुभएको छ । सो क्रममा प्रधानमन्त्री ओली र स्टोनियाका राष्ट्रपति अलार कारिस, इजिप्टका प्रधानमन्त्री डा. मोस्तफा कमाल माडबुलीबिच छुट्टा छुट्टै भेटवार्ता भएको छ । भेटमा आपसी सहकार्यलाई प्रगाढ बनाउने, नेपालमा लगानीको वातावरण तथा विकास साझेदारीमा चाल्न सकिने भावी कदमका बारेमा गहन छलफल भएको थियो । अन्तर्राष्ट्रिय सम्मेलनका क्रममा प्रधानमन्त्री ओलीसहितको नेपाली प्रतिनिधिमण्डल स्पेनका राजा फिलिप द्वितीयले आयोजना गर्नुभएको रात्रिभोजमा सरिक हुनुभयो । स्पेनका सुन्दर सहर सेभियास्थित रोयल अल्काजरमा रात्रिभोजको आयोजना गरिएको थियो । महासचिव गुटेर्रेससँग भेटवार्ताप्रधानमन्त्री केपी शर्मा ओली र संयुक्त राष्ट्रसङ्घका महासचिव एन्टोनियो गुटेर्रेसबिच महत्वपूर्ण भेटवार्ता भएको छ । भेटमा प्रधानमन्त्री ओलीले नेपालले हिमाल संरक्षणको नेतृत्व लिँदै जलवायु परिवर्तनका असर कम गर्न पहल थालेको जानकारी गराउनुभयो । सो क्रममा नेपाल सरकारले गत जेठमा सगरमाथा संवादको आयोजना गरेको अवगत गराउँदै त्यसका निष्कर्षलाई कार्यान्वयनमा लगेको जानकारी दिनुभयो । जलवायु परिवर्तनको प्रभावका कारण नेपालका हिमालमा तीव्र असर पर्दै गएकाले न्यूनीकरणका लागि आर्थिक तथा प्राविधिक सहयोगको खाँचो उहाँले औँल्याउनुभयो ।",
      "link": "https://gorkhapatraonline.com/news/161644",
      "image": "https://gorkhapatraonline.com/storage/media/285010/conversions/kp-original-thumb.jpg"
    },
    {
      "slug": "161643",
      "title": "उपनिर्वाचन : रुपन्देही–३ मा कात्तिक १७ गते",
      "timestamp": 1751328000000,
      "source": "gp",
      "content": "सर्वोच्च अदालतको फैसलाको पूर्ण पाठ नआउँदा गण्डकी प्रदेशमा रिक्त हुन गएको प्रदेश सभा सदस्य पदको उपनिर्वाचन प्रभावित भएको छ ।",
      "longContent": "गोरखापत्र समाचारदाताकाठमाडौँ, असार १७ गते ।  सर्वोच्च अदालतको फैसलाको पूर्ण पाठ नआउँदा गण्डकी प्रदेशमा रिक्त हुन गएको प्रदेश सभा सदस्य पदको उपनिर्वाचन प्रभावित भएको छ । प्रतिनिधि सभा सदस्य र प्रदेश सभा सदस्य एक/एक गरी दुई क्षेत्रमा निर्वाचन हुनुपर्नेमा निर्वाचन आयोगले प्रतिनिधि सभा सदस्य पदको निर्वाचनको मिति मात्रै घोषणा गरेको हो । आयोगका अनुसार कात्तिक १७ गते सोमबार रुपन्देही–३ मा प्रतिनिधि सभा सदस्य पदको निर्वाचन हुने छ । आयुक्त सगुनशमशेर जबराले एउटै मितिमा दुवै पदका लागि निर्वाचन गर्ने तयारी हुँदाहुँदै प्रदेश सभा सचिवालयबाट रिक्त पदबारे जानकारी नआउँदा रुपन्देही–३ मा मात्रै उपनिर्वाचनको मिति घोषणा गरिएको जानकारी दिनुभयो । उहाँका अनुसार रिक्त रहेको पदबारे समयमै जानकारी आए कात्तिक १७ गते नै निर्वाचन गर्न सकिने छ । मनाङ १ (२) मा अन्योलसर्वोच्च अदालतको संवैधानिक इजलासले गण्डकी प्रदेश सभाको मनाङ १ (२) बाट निर्वाचित प्रदेश सभा सदस्य राजीव गुरुङलाई पद मुक्त गरेपछि सो पद रिक्त हुन गएको हो तर आयोगलाई सो विषयमा औपचारिक जानकारी नआएको आयुक्त जबराले बताउनुभयो । सर्वोच्च अदालतको फैसलाको पूर्ण पाठ आएपछि प्रदेश सभा सचिवालयलाई जानकारी गराइने र प्रदेश सभा सचिवालयले जानकारी गराएपछि आयोगले रिक्त भएको पदमा उपनिर्वाचनको मिति घोषणा गर्ने हो । राजनीतिक दल दर्ता हुनुअघिसम्म रिक्त पदबारे जानकारी आए सोही मितिमा निर्वाचन हुन सक्ने आयोगका सहायक प्रवक्ता दुर्गाप्रसाद चालिसेले जानकारी दिनुभयो । आयोगले केही दिनभित्रै निर्वाचन कार्यक्रमबारे निर्णय गर्ने छ । आयोग स्रोतका अनुसार साउन १ गतेबाट लागु हुने गरी निर्वाचन कार्यक्रम घोषणा हुने छ । आयोगले रुपन्देही–३ का लागि निर्वाचनको मिति घोषणा गरेको छ । सो क्षेत्रबाट निर्वाचित प्रतिनिधि सभा सदस्य दीपक बोहोराको गत चैत १९ गते निधन भएपछि रिक्त हुन गएको पदका लागि उपनिर्वाचन हुन लागेको हो । प्रतिनिधि सभा सदस्य निर्वाचन ऐन अनुसार प्रतिनिधि सभाको कार्यकाल छ महिनाभन्दा बढी अवधि बाँकी रहँदै प्रतिनिधि सभाको कुनै सदस्यको स्थान रिक्त भएमा त्यस्तो स्थान जुन प्रणालीबाट पूर्ति भएको थियो सोही प्रक्रियाद्वारा पूर्ति गरिने छ । प्रतिनिधि सभाको कार्यकाल अझै करिब दुई वर्ष छ महिना बाँकी छ । निर्वाचनको मिति घोषणा भएपछि सो क्षेत्रका लागि मतदाता नामावली सङ्कलन कार्य स्थगित भएको छ । मतदाता नामावली ऐन, २०७३ ले निर्वाचनको मिति घोषणा भएपछि सो निर्वाचन प्रयोजनका लागि मतदाता नामावली दर्ता नहुने व्यवस्था छ ।",
      "link": "https://gorkhapatraonline.com/news/161643",
      "image": "https://gorkhapatraonline.com/storage/media/285008/conversions/election-communication-original-thumb.jpg"
    },
    {
      "slug": "161642",
      "title": "अनलाइन माध्यमबाट ठगी सचेत रहन प्रहरीको आग्रह",
      "timestamp": 1751328000000,
      "source": "gp",
      "content": "सोमबार दिउँसो धेरै पत्रकारको फेसबुक म्यासेन्जरमा एकै प्रकारको सन्देश प्रवाह भइरह्यो । नेपाल प्रेस युनियनका अध्यक्ष शिव लम्सालले पठाएको सन्देशमा अनेक समस्या देखाएर रकमका साथै वान टाइम पासवर्ड (ओटिपी) माग गरिएको थियो ।",
      "longContent": "काठमाडौँ, असार १७ गते । सोमबार दिउँसो धेरै पत्रकारको फेसबुक म्यासेन्जरमा एकै प्रकारको सन्देश प्रवाह भइरह्यो । नेपाल प्रेस युनियनका अध्यक्ष शिव लम्सालले पठाएको सन्देशमा अनेक समस्या देखाएर रकमका साथै वान टाइम पासवर्ड (ओटिपी) माग गरिएको थियो । सन्देश हेर्नासाथ फेसबुकका अधिकांश साथी केहीले रकम पठाउन थाले, कोहीले ओटिपी दिन थाले, केही स्वयम् लम्साललाई फोन गरी सहयोगको हात फैलाउन थाले । तर, यसरी आफ्नै फेसबुकबाट यत्रतत्र सहयोग मागिएका सन्देश प्रवाह भएकोबारे अध्यक्ष लम्साल भने अनभिज्ञ देखिनुभयो । तत्कालै फेसबुक खोल्न खोज्दा उहाँको फेसबुक खाता नियन्त्रणबाहिर पुगिसकेको थियो । यसबारे तत्कालै उहाँले नेपाल प्रहरीको साइबर ब्युरोमा खबर गर्नुभयो । ब्युरोले उहाँको फेसबुक खाता ह्याक भएको पुष्टि गर्‍यो र तत्काल सो खाता बन्द गरिदियो । प्रहरीकै सक्रियतामा उहाँको बैङ्क खातासहित सबै डिजिटल कारोबार रोक्का गरियो । यति गर्दा ह्याकरले लम्सालका फेसबुकमा रहेका साथीसँग झन्डै ५० हजार रुपियाँ रकम ठग्न पुग्यो । यसरी ह्याकरबाट लम्साललाई सहयोग गर्ने बहानामा ठगिने अधिकांश पत्रकार छन् । फेसबुक म्यासेन्जरमा आएको सन्देशलाई आधार मान्दा आमसर्वसाधारण मात्र नभई स्वयम् सचेत वर्ग पत्रकार पनि कसरी सजिलै ठगिन्छन् भन्ने यो प्रतिनिधिमूलक घटना बन्न पुग्यो । सामाजिक सञ्जालको बढ्दो प्रयोगसँगै विभिन्न माध्यमबाट ठगी हुने क्रम पछिल्लो समय बढ्दै गएको छ । साइबर ब्युरोका प्रवक्ता दीपक अवस्थीका अनुसार यस वर्ष मात्र झन्डै आठ हजार व्यक्तिको एक अर्ब रुपियाँभन्दा बढी रकम यसै गरी विभिन्न माध्यमबाट ठगिएको छ । उहाँले भन्नुभयो, “अनलाइन माध्यमबाट चिट्ठा, अनलाइन सपिङ ई बैङ्किङमार्फत सबैभन्दा बढी ठगी हुने गरेका छन् ।” प्रवक्ता अवस्थीका अनुसार भाइरस, मालवेयर, सेयर कारोबारका नाममा खुलेका विभिन्न साइट र कनेक्ट आइपिएस, इसेवाको नक्कली एप वा लिङ्क तयार गरी ठगी गर्ने क्रम बढ्दै गएको छ । यस्ता उच्च प्रविधिको प्रयोगबाट हुने ठगी विश्वका जुनसुकै कुनाबाट हुने भएकाले यसको नियन्त्रण र अनुसन्धान अत्यन्त कठिन हुने हुँदा आधिकारिताको सुनिश्चितता गरेर मात्र कारोबार गर्न प्रहरीले सुझाएको छ । समाजिक सञ्जाल ठगी, बैङ्किङ ठगी, अनलाइन सपिङ तथा पेमेन्ट, चिट्ठा, स्क्याम, फिसिङमा परी ठगिने क्रम बढेपछि प्रहरीले विभिन्न माध्यमबाट जनचेतान अभिवृद्धि गर्ने गरेको छ । फेसबुक, भाइबर तथा ह्वाट्सएप, म्यासेन्जरबाट विभिन्न बहाना देखाएर रकम ठगी गर्ने मात्र नभई सामाजिक सञ्जालमा अपरिचित व्यक्तिसँग साथी बन्ने र कुराकानी गर्दा नग्न र अश्लील तस्बिर तयार गरी रकम असुली गर्ने क्रम बढेको प्रहरीले जनाएको छ । केही समयअघि सामाजिक सञ्जालमा आएको सन्देशलाई विश्वास गर्दा प्राध्यापक, चिकित्सक, विद्यार्थी र स्वयम् पत्रकारसमेत ठगिएका घटना सार्वजनिक भएका थिए । साइबर ब्युरोले सामाजिक सञ्जालमा अपरिचित व्यक्तिसँग साथी नबन्न र उनीहरूबाट आएका जुनसुकै सन्देशलाई भेरिफाइ नहुन्जेल कुनै पनि कारोबार र विवरण आदानप्रदान नगर्न आग्रह गर्दै आएको छ ।",
      "link": "https://gorkhapatraonline.com/news/161642",
      "image": "https://gorkhapatraonline.com/storage/media/285007/conversions/22333-original-thumb.jpg"
    },
    {
      "slug": "161641",
      "title": "प्रतिस्पर्धाको चुनौतीबिच नेवानिको यात्रा",
      "timestamp": 1751328000000,
      "source": "gp",
      "content": "नेपाल वायुसेवा निगम मङ्गलबार स्थापनाको ६८ औँ वर्षमा प्रवेश गरेको छ । २८ सिट क्षमतायुक्त डोग्लस डिसी तीन डाकोटाबाट सेवा आरम्भ गरेको निगमले विभिन्न आरोह अवरोहका बिच हाल वाइडबडी ए ३३०–२०० सिरिजका विमानमार्फत हवाई सेवा दिँदै आएको छ ।",
      "longContent": "गोरखापत्र समाचारदाताकाठमाडौँ, असार १७ गते । नेपाल वायुसेवा निगम मङ्गलबार स्थापनाको ६८ औँ वर्षमा प्रवेश गरेको छ । २८ सिट क्षमतायुक्त डोग्लस डिसी तीन डाकोटाबाट सेवा आरम्भ गरेको निगमले विभिन्न आरोह अवरोहका बिच हाल वाइडबडी ए ३३०–२०० सिरिजका विमानमार्फत हवाई सेवा दिँदै आएको छ ।निगमको हवाई इतिहासमा सन् १९९० को दशकलाई स्वर्णिम समय मानिने गरिन्छ । त्यसबखत गन्तव्य विस्तारको हिसाबले निगमको फैलावट जापानको ओसाकादेखि चीनको साङ्घाई हुँदै युरोपली मुख्य सहरहरू लन्डन, पेरिस, फ्य्राङ्कफर्टसम्म पुगेको थियो । निगमसँग स्वदेशी विमानचालक (पाइलट) प्रशस्त थिए । त्यतिखेर दक्षिण एसियाकै प्रतिष्ठित वायु सेवा कम्पनीका रूपमा स्थापित निगमले विश्वका २० वटा सहरमा उडान भर्ने गरेको थियो ।सानाठुला गरेर कुनै बेला २१ वटा जहाज रहेको निगम हाल अन्तर्राष्ट्रियतर्फ दुई थान वाइडबडी ए ३३० र दुई थान न्यारोबडी ए ३२० सिरिजका जहाजबाट आठ मुलुकका १० वटा गन्तव्यमा खुम्चिएको छ । त्यसै गरी आन्तरिकतर्फ व्यावसायिक उडानका लागि जहाज नहुँदा १९ सिट क्षमताका दुई वटा साना जहाजबाट दुर्गम भेगका विमानस्थलमा राज्यको उपस्थिति जनाइरहेको छ ।निगमका प्रवक्ता सुवास डाँगीका अनुसार नेपाललाई अन्तर्राष्ट्रिय जगत्सँग जोड्ने, पर्यटन प्रवर्धन र आर्थिक विकासका लागि महत्वपूर्ण भूमिका निर्वाह गर्दै राज्यको सानका रूपमा स्थापित निगम अहिले गुम्दै गएको आफ्नो बजार हिस्सा जोगाउन राज्यले साथ दिनुपर्ने अवस्थामा आएको छ ।उहाँले भन्नुभयो, “गौरवशाली र उदाहरणीय इतिहाससहित पर्यटन प्रवर्धन तथा आर्थिक सामाजिक क्षेत्रमा योगदान पुर्‍याउँदै आएको निगमले आफ्नो स्रोतसाधनको अधिकतम उपयोग गरी सेवा प्रदान गर्दै आइरहेको छ । निगमसँग भएका जहाजले मात्र अन्तर्राष्ट्रिय र राष्ट्रिय गन्तव्य विस्तार गर्न पर्याप्त नहुने भएकाले जहाजको सङ्ख्या वृद्धि गर्दै सुरक्षित, सुलभ, सस्तो र भरपर्दो हवाई सेवा उपलब्ध गराउन राज्य अभिभावक बन्नुपर्ने आवश्यकता छ ।”निगमले आन्तरिकतर्फ आफ्नै स्रोतमा जहाज थप्ने, प्रदेश सरकारसँग मिलेर जहाज खरिद गर्ने र अन्तर्राष्ट्रियतर्फ लिजमा जहाज ल्याएर सञ्चालन गर्ने व्यावसायिक कार्ययोजनामाथि छलफल भइरहेको उहाँले बताउनुभयो । अहिले समग्र नेपाली हवाई यातायातकोे अवस्था हेर्दा आन्तरिकतर्फ निगमको बजार हिस्सा तीन प्रतिशत छ भने अन्तर्राष्ट्रियतर्फ निगमको २० प्रतिशतको हाराहारीमा मात्र छ ।पछिल्लो समय निगम समयानुकूल प्रतिस्पर्धात्मक क्षमता अभिवृद्धि गर्न, परम्परागत कार्यशैलीको सट्टा समयसापेक्ष र नतिजामुखी कार्यशैली अवलम्बन गर्न र कार्यसम्पादनमा पारदर्शिता कायम गर्नु जस्ता चुनौतीको सामना गरिरहे पनि निगमको स्थापनाकालदेखि अहिलेको अवस्था अनुसार समग्र देशको वायुसेवा उद्योग भने समृद्ध बन्दै गएको छ । नेपाल नागरिक उड्डयन प्राधिकरणका अनुसार निगमले नेपाली जनतालाई जहाजका रूपमा मात्रै चिनाएको छैन, यसको स्थापनाले मुलुकको पर्यटन तथा नागरिक उड्डयन क्षेत्रमा उल्लेखनीय भूमिका निर्वाह गरेको छ । प्राधिकरणका सूचना अधिकारी ज्ञानेन्द्र भुलले भन्नुभयो, “निगम पछिल्ला केही वर्षयता आर्थिक रूपमा धराशयी बन्दै गए पनि नेपाली हवाई इतिहासको जग बसाल्न यसको स्थापना कोसेढुङ्गाका रूपमा स्थापित भइसकेको छ । घाँसे मैदानबाट सुरु भएको नेपालको हवाई अवस्था अहिले अधिकतम सूचना र प्रविधिको प्रयोगमा प्रवेश गरिसकेको छ । यसमा निगमको पनि योगदान रहँदै आएको छ ।” पछिल्लो समय नेपालको हवाई क्षेत्रमा थुप्रै प्राविधिक र भौतिक प्रगति भइसकेको जानकारी दिँदै उहाँले मुलुकभित्र निर्माण भएका सानाठुला विमानस्थल निर्माणले मुलुकको हवाई उड्डयन इतिहासमा महत्त्वपूर्ण फड्को पारिसकेको जानकारी दिनुभयो ।हवाई पूर्वाधार विकास र सेवा सुदृढीकरणमा नेपालले प्रगति गर्दै १० वटा विमानस्थलमा अत्याधुनिक उपकरण जडानदेखि रात्रिकालीन उडान भइरहेको उहाँको भनाइ छ । अहिले नेपालमा तीन वटा अन्तर्राष्ट्रियसहित ५५ वटा विमानस्थल निर्माण भइसकेका छन् । यसमध्ये ४२ वटा विमानस्थलको धावनमार्ग पक्की बनिसकेको छ । अहिले प्राधिकरणमा १०९ वटा वायुयान दर्ता भएका छन् ।हवाई यात्रुको सङ्ख्या बर्सेनि बढ्दै गएपछि पछिल्लो समय वायुसेवा कम्पनीबिच जहाज थप्ने प्रतिस्पर्धाका बिच नेपाललाई युरोपेली सङ्घको कालो सूचीबाट उम्किन निगम र प्राधिकरणले थप गृहकार्य गर्नुपर्ने देखिएको छ । यसैबिच भारतीय आकाश हुँदै नेपाल भित्रने जहाजका लागि सीमित हवाई प्रवेशविन्दु मात्रै भारतले उपलब्ध गराएको छ ।  पश्चिम दिशाबाट आउने जहाजका लागि सहज हवाई प्रवेशविन्दु उपलब्ध गराउन नेपाली पक्षले भारतसँग पटक पटक हवाई प्रवेशविन्दु माग गरिरहे पनि भारतले आनाकानी गरिरहेको छ । भारतीय आकाशबाट आएका कुनै पनि जहाज अहिले सिमरा बिन्दुबाट मात्र प्रवेश हुन्छन् । महेन्द्रनगर, नेपालगन्ज, जनकपुर र वीरगन्जबाट पनि आउन दिन नेपालले माग गर्दै आएको छ तर सोमबार दिल्लीबाट अरुणाञ्चलको इटानगर विमानस्थलका लागि उडेको इन्डिगो एयरको जहाज नियमित हवाई मार्गभन्दा बाहिरबाट नेपाली भूभागमा प्रवेश गरेर पुनः भारत फर्किएको छ ।नेपाल नागरिक उड्डयन प्राधिकरणले भने सोमबार दिउँसो भैरहवा हवाई विन्दुबाट नेपाल प्रवेश गरेर सिमराबाट भारत पुगेको उक्त जहाज मौसमी गडबडीका कारण नेपाल प्रवेश गरेको दाबी गरेको छ । प्राधिकरणका सूचना अधिकारी ज्ञानेन्द्र भुलले भन्नुभयो, “अकस्मात् मौसममा आएको खराबीका कारण भैरहवाबाट नेपाल प्रवेश गरेको इन्डिगोले नेपाललाई जानकारी गराएर, नेपालको टावरसँग अनुमति मागेर प्रवेश गरेको हो । उक्त हवाई रुट सधँैका लागि प्रयोगमा आएको होइन ।”भैरहवा रुटबाट हाल जहाज बाहिर जान भने  पाउँछन् । भैरहवा रुटबाट जहाजले प्रवेशविन्दु पाएपछि भारतको दिल्ली तथा पश्चिम क्षेत्रबाट आउने जहाजलाई सिमराको तुलनामा सहज र छोटो पर्ने देखिन्छ  । काठमाडौँ विमानस्थल आउनलाई पनि त्यहाँबाट आएका जहाजलाई छोटो दुरी पर्ने मानिन्छ ।",
      "link": "https://gorkhapatraonline.com/news/161641",
      "image": "https://gorkhapatraonline.com/storage/media/285006/conversions/BAYO-0-original-thumb.jpg"
    },
    {
      "slug": "161640",
      "title": "हुलाक टिकटमा चलचित्रको पोस्टर नयाँ सुरुआत हो : मन्त्री गुरुङ",
      "timestamp": 1751241600000,
      "source": "gp",
      "content": "सञ्चार तथा सूचना प्रविधिमन्त्री पृथ्वीसुब्बा गुरुङले चलचित्र  ‘आमा’ को अभिनेता तथा अभिनेत्री रहनुभएको पोस्टर हुलाक टिकटमा अङ्कित गरिनु आफैँमा इतिहास भएको बताउनुभएको छ ।",
      "longContent": "गोरखापत्र अनलाइनकाठमाडौँ, असार १६ गते । सञ्चार तथा सूचना प्रविधिमन्त्री पृथ्वीसुब्बा गुरुङले चलचित्र  ‘आमा’ को अभिनेता तथा अभिनेत्री रहनुभएको पोस्टर हुलाक टिकटमा अङ्कित गरिनु आफैँमा इतिहास भएको बताउनुभएको छ । यहाँ आज प्रदर्शनी मार्गमा रहेको पुलिस क्लबको सभाहलमा चलचित्र विकास बोर्डको २५ औँ वार्षिकोत्सव कार्यक्रममा मन्त्री गुरुङले नेपाली चलचित्रको इतिहासलाई अमर बनाउने काम टिकटमा ल्याएर गरिएको बताउनुभयो । उहाँले भन्नुभयो, “आजको दिन नेपाली चलचित्रका लागि इतिहासमा लेखिने छ । आज राष्ट्रिय चलचित्र दिवस घोषणा, चलचित्र विकास बोर्डका ३३ वटा सेवा अनलाइनबाट प्रादान गरिने गरी सुरुआत, बक्स अफिस एपको सुरुआत, नेपाली पहिलो चलचित्र ‘आमा’ को पोस्टर हुलाक टिकटमा अङ्कित हुनु आफैँमा महत्वपूर्ण कार्य हो । आजको दिनले नेपाली चलचित्रलाई नयाँ रुपमा अगाडि बढाउने विश्वास लिएको छु ।” मन्त्री गुरुङले नयाँ बन्ने चलचित्र ऐन सबैको भावनाअनुसार नै कार्यान्वयनमा आउने प्रतिबद्धता जाहेर गर्नुभयो । उहाँले भन्नुभयो, “नयाँ बन्ने कानुनले चलचित्र क्षेत्रको श्रीवृद्धिमा योगदान पुगोस् भन्ने उद्देश्य हो । अहिले राष्ट्रियसभामा रहेको चलचित्र विधेयकमा छलफल भइरहेको छ, त्यो प्रतिनिधिसभामा पनि हुन्छ । आउने ऐनले सबैको भावनालाई समेट्ने हाम्रो उद्देश्य हो । हामीले यो वर्ष गर्ने कामका रुपमा चलचित्र क्षेत्रलाई व्यवस्थित बनाउने योजनाका साथमा काम गरिरहेका छौँ । चलचित्र क्षेत्र समृद्ध भयो भने सबै क्षेत्र समृद्ध हुन्छ ।” \tमन्त्री गुरुङले उक्त समारोहमा हुलाक टिकटको प्रथम दिवसीय आवरणमा टाँचा प्रदान गर्नुभयो । सञ्चार मन्त्रालयका सचिव राधिका अर्यालले २५ औँ वार्षिकोत्सव मन्त्रालयसँगै बोर्डका लागि विशेष रहेको बताउनुभयो । उहाँले भन्नुभयो, “नेपालमा चलचित्रको ६० वर्षको इतिहासलाई झल्काउने गरी आज महत्वपूर्ण घोषणा भएका छन् । हामीले पूर्वाधार र नीतिगत क्षेत्रमा गरिरहेको कामको प्रतिफल पनि हो, आज गरिएका विभिन्न घोषणाहरू नेपाल सरकार चलचित्र क्षेत्रलाई महत्वका साथ हेर्ने गरेको यसबाट पनि प्रष्टिन्छ ।”सो अवसरमा हुलाक सेवा विभागकी महानिर्देशक मनमाया भट्टराई पङ्गेनीले चलचित्र ‘आमा’को ऐतिहासिक महत्वलाई हुलाक टिकटका माध्यमले विश्वभर पु¥याउने बताउनुभयो । चलचित्र विकास बोर्डका अध्यक्ष दिनेश डिसीले पदभार ग्रहण गरेदेखि नै योजनाबद्ध रुपमा सुरू गरिएको काम लगभग गन्तव्यमा पुगेको बताउनुभयो ।उहाँले भन्नुभयो, “मैले पदभार ग्रहण गरेदेखि गर्ने भनेको काम आठ महिनामा सकाएको छु । आउँदो दिनमा पनि यही गतिका साथ काम गर्दै चलचित्रकर्मीको मनोबल उच्च गर्ने काम गर्नेछु ।”उहाँले बोर्डबाट चलचित्र दर्ता, चलचित्र जाँचको सिफारिसलगायत सेवा अनलाइनबाटै लिन सकिने जानकारी दिनुभयो । यसैगरी चलचित्रको व्यापारलाई पारदर्शी बनाउने उदेश्यका ‘बक्सअफिस २ सिनेपा’ नामक एपको सुरुआत गरिएको बताउनुभयो ।“हामीले नेपालभर रहेका १६६ चलचित्र भवनलाई एपमा जोडेका छौँ । व्यापारलाई पारदर्शी बनाउँछ र निर्माता, वितरक र प्रदर्शकको सम्बन्धलाई आगामी दिनमा अझै हार्दिकता बनाउँछ । अब चलचित्र भवनमा टिकट बिक्री हुनेबित्तिकै त्यो जानकारी निर्माताले पाउनुहुनेछ”, अध्यक्ष डिसीले भन्नुभयो ।कार्यक्रममा चलचित्र विकास बोर्डका पूर्वअध्यक्ष शम्भुजित बाँस्कोटा, प्रथम अभिनेत्री भुवन चन्द, अभिनेत्री चैत्य देवी, वसुन्धरा भुसाल, दीपकराज गिरी, दीपाश्री निरौला, निर्मल शर्मा, रमेश उप्रेती, महेश त्रिपाठी, दयाहाङ राई, विजय बराल, निश्चल बस्नेत, स्वस्तिमा खड्का, केकी अधिकारी, बद्धि तामाङ, रवीन्द्रसिंह बानियाँ, म्याक्स दीपश खत्री, प्रदीप भट्टराई, दीपेन्द्र लामा, विराज विष्ट, गजित विष्टलगायतका चलचित्रकर्मीको उपस्थिति थियो ।",
      "link": "https://gorkhapatraonline.com/news/161640",
      "image": "https://gorkhapatraonline.com/storage/media/285005/conversions/PS-original-thumb.jpg"
    },
    {
      "slug": "161638",
      "title": "कांग्रेस केन्द्रीय समिति बैठक जारी, विभिन्न १३ एजेन्डामा छलफल",
      "timestamp": 1751241600000,
      "source": "gp",
      "content": "नेपाली कांग्रेस केन्द्रीय कार्यसमितिको आजदेखि सुरु भएको बैठकमा केन्द्रीय सदस्यहरुले बोल्ने क्रम जारी छ ।",
      "longContent": "काठमाडौँ, असार १६  गते । नेपाली कांग्रेस केन्द्रीय कार्यसमितिको आजदेखि सुरु भएको बैठकमा केन्द्रीय सदस्यहरुले बोल्ने क्रम जारी छ ।बैठकमा १०० दिने अभियानका प्रतिवेदन, केन्द्रीय नीति, अनुसन्धान तथा प्रशिक्षण प्रतिष्ठानको निर्देशिका संशोधन र प्रतिष्ठानको प्रतिवेदन, अनुशासन समितिको प्रतिवेदन, क्रियाशील सदस्यता नवीकरण प्रगति विवरण, केही भ्रातृ संस्थाबारे निर्देशक समितिको रायका आधारमा उपयुक्त निर्णय र नेपाली जनसम्पर्क समितिको व्यवस्थापन र बिस्तार सम्बन्धमा केन्द्रीय सदस्यहरुले धारणा राख्नुभएको थियोे ।यस्तै,  शुभेच्छुक संस्थाबारे छलफल, कार्यसम्पादन समिति बैठकको निर्णय अनुमोदन, जनप्रतिनिधि कार्यसम्पादन निर्देशिका पारित गर्ने सम्बन्धमा र संसद् तथा सरकारमा पार्टीको भूमिकाको प्रभावकारिता, समसामयिक विषयलगायत विविध एजेन्डामा छलफल जारी रहेको मुख्य सचिव कृष्णप्रसाद पौडेलले जानकारी दिनुभयो ।बैठकमा पार्टी उपसभापति एवं केन्द्रीय नीति, अनुसन्धान तथा प्रशिक्षण प्रतिष्ठानका प्रमुख पूर्णबहादुर खड्काले प्रतिष्ठानको निर्देशिका संशोधनसम्बन्धी प्रस्ताव र प्रतिष्ठानको प्रतिवेदन प्रस्तुत गर्नुभएको थियो ।यस्तै, महामन्त्री गगनकुमार थापाले बैठकका एजेण्डा प्रस्तुत गर्नुका साथै क्रियाशील सदस्यता नवीकरण प्रगति विवरण सम्बन्धमा बैठकलाई जानकारी गराउनुभएको थियो । साथै उहाँले केही भ्रातृ संस्थाबारे निर्देशक समितिको रायका आधारमा उपयुक्त निर्णय सम्बन्धमा र नेपाली जनसम्पर्क समितिको व्यवस्थापन तथा बिस्तार सम्बन्धमा प्रस्ताव प्रस्तुत गर्नुभएको थियो ।सभापति शेरबहादुर देउवाको सभापतित्वमा बसेको बैठकमा आज कोषाध्यक्ष उमेश श्रेष्ठ, केन्द्रीय सदस्यहरु डा शेखर कोइराला, बलबहादुर केसी, कृष्णचन्द्र नेपाली पोखरेल, पुष्पा भुसाल, डा गोपाल दहित, योगेन्द्र चौधरी, नैनसिह महर, मदनकृष्ण श्रेष्ठ र भरतकुमार शाहले आ–आफ्नो धारणा राख्नुभएको थियो । विभिन्न प्रस्तावमा धारणा राख्ने क्रम जारी रहेकाले बैठक मङ्गलबार बिहान ११ बजे पुनः बस्ने छ । रासस",
      "link": "https://gorkhapatraonline.com/news/161638",
      "image": "https://gorkhapatraonline.com/storage/media/285003/conversions/NC-meeting--original-thumb.jpg"
    },
    {
      "slug": "161627",
      "title": "राजमार्गको वैकल्पिक फास्ट ट्रयाकमा बेलीबृज",
      "timestamp": 1751241600000,
      "source": "gp",
      "content": "मेची राजमार्गको बिग्रिएको स्थानको वैकल्पिक मार्ग सञ्चालन गर्न केचना–कञ्चनजङ्घा (फास्ट ट्रयाक) अन्तर्गत पुवा खोलामा थालिएको बेलीबृजको काम सम्पन्न भएको छ ।",
      "longContent": "कोकिला ढकालइलाम, असार १६ गते । मेची राजमार्गको बिग्रिएको स्थानको वैकल्पिक मार्ग सञ्चालन गर्न केचना–कञ्चनजङ्घा (फास्ट ट्रयाक) अन्तर्गत पुवा खोलामा थालिएको बेलीबृजको काम सम्पन्न भएको छ ।  मध्य असार हुँदै गर्दा लागातार वर्षा हुन थालेपछि पूर्वी पहाडमा कसरी यातायातलाई सञ्चालन गरिरहने भने सर्वत्र चासो र चिन्ताबिच पुवा खोलामा निर्माण भएको बेलीबृजले पूर्वी पहाडका नागरिकलाई आशा जगाएको छ । बेलीबृज निर्माणको काम सक्किएपछि भोलि भारवहन क्षमता जाँच गरिने सडक डिभिजन कार्यालय इलामका प्रमुख पवन भट्टराईले बताउनुुभयो । ‘भोलि  जिल्ला तहबाट निरीक्षण पनि हुुन्छ, भारवहन क्षमता जाँच पनि गरिन्छ । त्यसपछि यातायात सञ्चालनले अनुमति पाउँछ’ भट्टराईले भन्नुुभयो ‘यो पुुलबाट २५ टनभन्दा तलका सवारी सञ्चालन हुन सक्छन् ।’ इलाम सदरमुकामबाट करिब ५० किलोमिटरको दूरी पार गरेर झापा जान सकिने यो सडकमा पर्ने ठाडे खोलामा १२ मिटर लामो पुल बक्स कल्र्भटको काम भने हुँदैछ । यहाँको काम सक्न करिब एक महिना लाग्ने प्रमुख भट्टराईले बताउनुुभयो । ‘पुलको कामले रोकिंदैन, भञ्ज्याङ–बेलासे सडक खण्डमा पीचको काम ढिलो भएको छ । ठेक्केदारले पीचका लागि वेसिक काम गरेर बसेको छ’ भट्टराईले भन्नुुभयो, ‘यो पीच पनि चाँडो भइदिए फास्ट ट्रयाक सञ्चालनमा आउन ठुलो कठिनाइ छैन ।’ बेलासे पारी पनि धमाधम सडकको काम भइरहेको छ । यता, अर्को वैकल्पिक मार्गका रुपमा निर्माण हुुुँदैगरेको मेची राजमार्ग अन्तर्गत गोदकको सिमलगोलाइ–तिल्केनी सडकबिचमा पर्ने जोगमाइ खोलामा बेलीबृजको काम अन्तिम चरणमा पुुगेको छ । ‘केही दिनभित्र जोगमाईको बेलीबृजको काम सकिन्छ । सडकको काम पनि हुँदैछ’ भट्टराईले भन्नुुभयो । यहाँ एक करोड ९० लाखमा ३७ मिटर बेलीबृजको काम भइरहेको छ । यो सडकमा जति चाँडो सडकको काम हुुनुुपथ्र्यो त्यो भने नभएको स्थानीय गञ्जुु प्रधान बताउनुुहुन्छ । ‘पुल बनिसक्यो, सडक कहिले सकिन्छ भन्ने भएको छ ।’ प्रधानले  भन्नुुभयो ‘मेची पहाडलाई जोड्ने लाइफलाइनकै रुपमा रहेको यो सडकमा पुलको काम सक्दा पनि सकडको सकिएन भने त्यसलाई राम्रो मानिंदैन । ठेकेदारले त्यसकुरामा ध्यान दिनुपर्छ ।’",
      "link": "https://gorkhapatraonline.com/news/161627",
      "image": "https://gorkhapatraonline.com/storage/media/284982/conversions/pul-ilam-original-thumb.jpg"
    }
  ]
}