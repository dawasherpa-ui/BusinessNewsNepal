{
  "date": "2025-03-25T07:32:18.672Z",
  "news": [
    {
      "slug": "148402",
      "title": "यस्तो छ आजको तरकारी र फलफूलको थोक मूल्य",
      "timestamp": 1742860800000,
      "source": "gp",
      "content": "कालिमाटी फलफूल तथा तरकारी बजार विकास समितिले आजका लागि कृषि उपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ, चैत १२ गते । कालिमाटी फलफूल तथा तरकारी बजार विकास समितिले आजका लागि कृषि उपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ५०, गोलभेँडा सानो (लोकल) प्रतिकिलो रु २५, गोलभेँडा सानो (तराई) प्रतिकिलो रु ३०, आलु रातो प्रतिकिलो रु ३५, आलु रातो (मुढे) प्रतिकिलो रु ३४, प्याज सुकेको (भारतीय) प्रतिकिलो रु ५५, गाजर (लोकल) प्रतिकिलो रु ५०, गाजर (तराई) प्रतिकिलो रु ३५, बन्दा (लोकल) प्रतिकिलो रु १५, बन्दा (तराई) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ४०, स्थानीय काउली (ज्यापु) प्रतिकिलो रु ४०, मूला रातो प्रतिकिलो रु ५०, मूला सेतो (लोकल) प्रतिकिलो रु १५, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ३५ तथा भन्टा डल्लो प्रतिकिलो रु ५०, तने बोडीको मूल्य प्रतिकिलो रु १२० कायम गरिएको छ ।यसैगरी, मटरकोसा प्रतिकिलो रु ५०, घिउ सिमी (लोकल) प्रतिकिलो रु ७०, घिउ सिमी (हाइब्रिड) प्रतिकिलो रु ७०, घिउ सिमी (राजमा) प्रतिकिलो रु १००, टाटे सिमी प्रतिकिलो रु ७०, तितो करेला प्रतिकिलो रु १२०, लौका प्रतिकिलो रु ६०, परबर (लोकल) प्रतिकिलो रु ८०, परबर (तराई) प्रतिकिलो रु ८०, घिरौला प्रतिकिलो रु ६०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३५, हरियो फर्सी (डल्लो) प्रतिकिलो रु ३५, सलगम प्रतिकिलो रु ६० तथा भिण्डी प्रतिकिलो रु १२० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४०, पिँडालु प्रतिकिलो रु ८०, स्कूस प्रतिकिलो रु ४०, रायो साग प्रतिकिलो रु ६०, पालुङ्गो साग प्रतिकिलो ७०, चमसुरको साग रु ७०, तोरीको साग प्रतिकिलो रु ४०, मेथीको साग प्रतिकिलो रु ७०, प्याज हरियो प्रतिकिलो रु ५०, बकुला प्रतिकिलो रु ६०, तरुल प्रतिकिलो रु ९०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३५० तथा कुरिलो प्रतिकिलो रु ७०० निर्धारण गरिएको छ ।निगुरो प्रतिकेजी रु १२०, ब्रोकाउली प्रतिकिलो रु ५०, चुकुन्दर प्रतिकिलो रु ६०, सजीवन प्रतिकिलो रु २००, कोइरालो प्रतिकिलो रु १७०, रातो बन्दा प्रतिकिलो रु ६०, जिरीको साग प्रतिकिलो रु ६०, ग्याठकोभी प्रतिकिलो रु ६०, सेलरी प्रतिकिलो रु १५०, पार्सले प्रतिकिलो रु ३००, सौफको साग प्रतिकिलो रु ६०, पुदिना प्रतिकिलो रु ३००, गान्टे मूला प्रतिकिलो रु ६०, इमली प्रतिकिलो रु १६०, तामा प्रतिकिलो रु १००, तोफु प्रतिकिलो रु १२० र गुन्द्रुकको मूल्य प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु २७०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ८०, मौसम प्रतिकिलो रु २००, जुनार प्रतिकिलो रु १८०, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ४०, रुख कटहर प्रतिकिलो रु १००, निबुवा प्रतिकिलो रु ६०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु १३०, स्ट्रबेरी (भुइँऐसेलु) रु २५०, किबी प्रतिकिलो रु ४५० तथा आभोकाडो प्रतिकिलो रु ६५०, अमलाको मूल्य प्रतिकिलो रु ९० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ८०, खुर्सानी हरियो (बुलेट) प्रतिकिलो रु ८०, खुर्सानी हरियो (माछे) प्रतिकिलो रु ७०, सुर्खानी हरियो (अकबरे) प्रतिकिलो २५०, भेडे खुर्सानी प्रतिकिलो रु १००, लसुन हरियो प्रतिकिलो रु ६०, हरियो धनिया प्रतिकिलो रु १००, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, छ्यापी सुकेको प्रतिकिलो रु १६०, छ्यापी हरियो प्रतिकिलो रु ६०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १७०, राजा च्याउ प्रतिकिलो रु ३०० र सिताके च्याउको मूल्य प्रतिकिलो रु ८०० तोकेको छ । रासस",
      "link": "https://gorkhapatraonline.com/news/148402",
      "image": "https://gorkhapatraonline.com/storage/media/261633/conversions/tarkari-original-thumb.jpg"
    },
    {
      "slug": "148382",
      "title": "सान्भी इनर्जीलाई आइपिओ जारी गर्न अनुमति",
      "timestamp": 1742860800000,
      "source": "gp",
      "content": "सान्भी इनर्जी लिमिटेडले आयोजना प्रभावित स्थानीय र सर्वसाधारणलाई आइपिओ बिक्री गर्ने अनुमति पाएको छ । कम्पनीले प्रतिकित्ता १०० रुपियाँका दरले ३७ लाख ९० हजार कित्ता आइपिओ बिक्री गर्न नेपाल धितोपत्र बोर्डबाट अनुमति पाएको हो ।",
      "longContent": "गोरखापत्र समाचारदाताकाठमाडौँ, चैत १२ गते । सान्भी इनर्जी लिमिटेडले आयोजना प्रभावित स्थानीय र सर्वसाधारणलाई आइपिओ बिक्री गर्ने अनुमति पाएको छ । कम्पनीले प्रतिकित्ता १०० रुपियाँका दरले ३७ लाख ९० हजार कित्ता आइपिओ बिक्री गर्न नेपाल धितोपत्र बोर्डबाट अनुमति पाएको हो । अनुमतिका आधारमा कुल ३७ करोड ९० लाख रुपियाँ बराबरको आइपिओ जारी गर्ने भएको छ । आइपिओ जारी गर्न नेपाल एसबिआई मर्चेन्ट बैङ्किङ बिक्री प्रबन्धक रहेको छ ।",
      "link": "https://gorkhapatraonline.com/news/148382",
      "image": "https://gorkhapatraonline.com/storage/media/261610/conversions/ipo-1-(1)-original-thumb.jpg"
    },
    {
      "slug": "148381",
      "title": "आजका लागि यस्तो छ विदेशी मुद्राको विनिमयदर",
      "timestamp": 1742860800000,
      "source": "gp",
      "content": "नेपाल राष्ट्र बैंकले मङ्गलबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार आज अमेरिकी डलरको भाउ आज घटेको छ । केन्द्रीय बैंकका अनुसार अमेरिकी डलर एकको खरिददर १३६ रूपियाँ ७२ पैसा र बिक्रीदर १३७ रूपियाँ ३२ पैसा कायम भएको छ ।",
      "longContent": "काठमाडौं, चैत १२ गते । नेपाल राष्ट्र बैंकले मङ्गलबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार आज अमेरिकी डलरको भाउ आज घटेको छ । केन्द्रीय बैंकका अनुसार अमेरिकी डलर एकको खरिददर १३६ रूपियाँ ७२ पैसा र बिक्रीदर १३७ रूपियाँ ३२ पैसा कायम भएको छ ।यस्तै, युरोपियन युरो एकको खरिददर १४८ रूपियाँ २८ पैसा र बिक्रीदर १४८ रूपियाँ ९३ पैसा, युके पाउन्ड स्टर्लिङ एकको खरिददर १७७ रूपियाँ १६ पैसा र बिक्रीदर १७७ रूपियाँ ९४ पैसा, स्विस फ्र्याङ्क एकको खरिददर १५५ रूपियाँ १८ पैसा र बिक्रीदर १५५ रूपियाँ ८६ पैसा कायम गरिएको छ ।अस्ट्रेलियन डलर एकको खरिददर ८६ रूपियाँ ११ पैसा र बिक्रीदर ८६ रूपियाँ ४९, क्यानेडियन डलर एकको खरिददर ९५ रूपियाँ ४९ पैसा र बिक्रीदर ९५ रूपियाँ ९१ पैसा, सिङ्गापुर डलर एकको खरिददर १०२ रूपियाँ २७ पैसा र बिक्रीदर १०२ रूपियाँ ७२ पैसा निर्धारण गरिएको छ ।यस्तै, जापानी येन १० को खरिददर नौ रूपियाँ १३ पैसा र बिक्रीदर नौ रूपियाँ १७ पैसा, चिनियाँ युआन एकको खरिददर १८ रूपियाँ ८५ पैसा र बिक्रीदर १८ रूपियाँ ९३ पैसा, साउदी अरेबियन रियाल एकको खरिददर ३६ रूपियाँ ४५ पैसा र बिक्रीदर ३६ रूपियाँ ६१ पैसा, कतारी रियाल एकको खरिददर ३७ रूपियाँ ५१ पैसा र बिक्रीदर ३७ रूपियाँ ६७ पैसा कायम भएको छ ।केन्द्रीय बैंकका अनुसार थाई भाट एकको खरिददर चार रूपियाँ ०४ पैसा र बिक्रीदर चार रूपियाँ ०६ पैसा, युएई दिराम एकको खरिददर ३७ रूपियाँ २२ पैसा र बिक्रीदर ३७ रूपियाँ ३९ पैसा, मलेसियन रिङ्गेट एकको खरिददर ३० रूपियाँ ८३ पैसा र बिक्रीदर ३० रूपियाँ ९७ पैसा निर्धारण भएको छ ।त्यस्तै, साउथ कोरियन वन १०० को खरिददर नौ रूपियाँ ३२ पैसा र बिक्रीदर नौ रूपियाँ ३६ पैसा, स्वीडिस क्रोनर एकको खरिददर १३ रूपियाँ ५३ पैसा र बिक्रीदर १३ रूपियाँ ५९ पैसा र डेनिस क्रोनर एकको खरिददर १९ रूपियाँ ८८ पैसा र बिक्रीदर १९ रूपियाँ ९७ पैसा तोकिएको छ ।राष्ट्र बैंकले हङ्कङ डलर एकको खरिददर १७ रूपियाँ ५९ पैसा र बिक्रीदर १७ रूपियाँ ६७ पैसा, कुवेती दिनार एकको खरिददर ४४३ रूपियाँ ५५ पैसा र बिक्रीदर ४४५ रूपियाँ ५० पैसा, बहराइन दिनार एकको खरिददर ३६२ रूपियाँ ६९ पैसा र बिक्रीदर ३६४ रूपियाँ २८ पैसा, ओमनी रियाल एकको खरिददर ३५५ रूपियाँ १८ पैसा र बिक्रीदर ३५६ रूपियाँ ७४ पैसा निर्धारण गरिएको छ । भारतीय रूपियाँ १०० को खरिददर १६० रूपियाँ र बिक्रीदर १६० रूपियाँ १५ पैसा तोकेको छ ।राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने खुला बजारका आधारमा फरक हुनसक्ने र अद्यावधिक विनिमयदर केन्द्रीय बैंकको ‘वेबसाइट’मा उपलब्ध हुने जनाइएको छ । रासस",
      "link": "https://gorkhapatraonline.com/news/148381",
      "image": "https://gorkhapatraonline.com/storage/media/261609/conversions/American-Dollar-original-thumb.jpg"
    },
    {
      "slug": "148380",
      "title": "पौने छ अर्बको अलैँची निर्यात",
      "timestamp": 1742860800000,
      "source": "gp",
      "content": "चालु आर्थिक वर्ष २०८१/८२ को आठ महिनामा पौने छ अर्ब रुपियाँ बराबरको अलैँची निर्यात भएको छ ।",
      "longContent": "गोरखापत्र समाचारदाताकाठमाडौँ, चैत १२ गते । चालु आर्थिक वर्ष २०८१/८२ को आठ महिनामा पौने छ अर्ब रुपियाँ बराबरको अलैँची निर्यात भएको छ । भन्सार विभागको तथ्याङ्क अनुसार चालु आवको साउनदेखि फागुनसम्म पाँच अर्ब ८४ करोड ७० लाख ३८ हजार रुपियाँ बराबरको ३२ लाख ३७ हजार ७४५ केजी अलैँची निर्यात भएको छ । गत वर्षको सोही अवधिमा पाँच अर्ब १७ करोड ४५ लाख रुपियाँ बराबरको ३५ लाख ४५ हजार ४८० केजी अलैँची निर्यात भएको थियो । गत आवको आठ महिनाको तुलनामा चालु आवमा ६७ करोड रुपियाँभन्दा बढीको अलैँची निर्यात भएको हो । अलैँचीको निर्यात रकममा बढे पनि परिमाणमा भने तीन लाख केजी घटेको तथ्याङ्कले देखाएको छ । यस वर्ष अन्तर्राष्ट्रिय बजारमा अलैँचीको मूल्य बढे पनि माग अनुसार उत्पादन नहुँदा निर्यात हुन नसकेको अलैँची उत्पादक सङ्घले जनाएको छ । सङ्घका अनुसार अन्तर्राष्ट्रिय बजारमा विगतका वर्ष ४० हजार प्रतिमन (४० केजी) रुपियाँ रहेको अलैँचीको मूल्य यो वर्ष बढेर एक लाख १२ हजार रुपियाँसम्म पुगेको छ ।सङ्घका अध्यक्ष निर्मल भट्टराईले अन्तर्राष्ट्रिय बजारमा अलैँचीको उच्च माग भए पनि निर्यात कम हुँदा माग अनुुसार निर्यात गर्न नसकिएको जानकारी दिनुभयो । निर्यात बढाएर विदेशी मुद्रा भित्र्याउन सकिने ठुलो सम्भावना भए पनि न्यून उत्पादन हुँदा निर्यात बढाउन नसकिएको उहाँको भनाइ छ । अलैँची खेती विस्तार गर्न सके वार्षिक २५ देखि ३० हजार मेट्रिक टन उत्पादन गर्न सकिने र त्यसबाट आठदेखि १० अर्ब रुपियाँसम्म विदेशी मुद्रा सहजै भित्र्याउन सकिने तथ्य पेस गर्दै उहाँले भन्नुभयो, “यसका लागि सरकारले कृषकलाई सहुलियत ब्याजमा ऋण, कृषि प्राविधिकको व्यवस्था गर्नु पर्छ ।” सङ्घका अनुसार मुलुकभर १८ हजार हेक्टर क्षेत्रफलमा अलैँची खेती गरिँदै आएकोमा त्यसबाट वार्षिक पाँच हजार मेट्रिक टन उत्पादन हुने गरेको छ । मुलुकमा ४० हजार हेक्टर क्षेत्रफलमा अलैँची खेती हुने सम्भावना रहे पनि खेती विस्तार हुन नसकेको भट्टराईको भनाइ छ । सङ्घका अनुसार पछिल्लो समय अलैँचीको खेतीयोग्य क्षेत्रफलसँगै उत्पादन पनि क्रमिक रूपमा घट्दै गएको छ । अलैँचीको प्रयोग स्वास्थ्यका लागि लाभदायक हुने बताइएको छ । खाना खाइसकेपछि अलैँचीको सेवन गर्नाले यसमा हुने रासायनिक गुणले खाना पचाउने, रगत सफा गर्न मद्दत गर्ने, पेटमा ग्यास्ट्राइटिस तथा अल्सर हुनबाट रोकिने बताइएको छ । पानीमा अलैँचीको धुलो, अदुवाको रस तथा एक चिम्टी हिङ राखेर पिउनाले पेटसम्बन्धी समस्याबाट छुटकारा पाइने बताएको छ ।नेपालको पूर्वी जिल्लामा उत्पादन हुने अलैँची जर्मनी, भारत, इटाली, पाकिस्तान, अमेरिकालगायतका देशमा निर्यात हुने गर्छ ।",
      "link": "https://gorkhapatraonline.com/news/148380",
      "image": "https://gorkhapatraonline.com/storage/media/261608/conversions/Alaichi-Taplejung-original-thumb.jpg"
    },
    {
      "slug": "148377",
      "title": "काठमाडौँ घोषणापत्र जारी गर्दै सकियो दक्षिण एसियाली किसान सम्मेलन",
      "timestamp": 1742860800000,
      "source": "gp",
      "content": "जलवायु सङ्कटको प्रभावबाट किसान र उनीहरूको जीविकोपार्जनको सुरक्षामा जोड दिँदै २४ बुँदे काठमाडौँ घोषणापत्र जारी गरेर दक्षिण एसियाली किसान सम्मेलन सम्पन्न भएको छ ।",
      "longContent": "गोरखापत्र समाचारदाता काठमाडौँ, चैत १२ गते । जलवायु सङ्कटको प्रभावबाट किसान र उनीहरूको जीविकोपार्जनको सुरक्षामा जोड दिँदै २४ बुँदे काठमाडौँ घोषणापत्र जारी गरेर दक्षिण एसियाली किसान सम्मेलन सम्पन्न भएको छ । दक्षिण एसियाका २६/२७ वटा किसान सङ्ठनका प्रतिनिधि सहभागी सम्मेलनले किसानको खाद्य सम्प्रभुता, जलवायु न्याय र अधिकार सुनिश्चित गर्न बहुराष्ट्रिय निगम र वित्तीय संस्थाहरूका जनविरोधी नीतिविरुद्ध सङ्घर्षलाई सशक्त बनाउन आह्वानसहितको घोषणापत्र जारी गरेको हो । सम्मेलनमा नेपाल, भारत, बङ्लादेश, पाकिस्तान, श्रीलङ्का, भुटान, माल्दिभ्स र अफगानिस्तानका किसान नेताहरूले आआफ्ना मुलुकका कृषि समस्या र समाधान उपायबारे छलफल गरेका थिए । जारी घोषणापत्रमा जलवायु प्रभावको न्यूनीकरण, अनुकूलन र क्षतिपूर्तिका नीतिमा किसानलाई केन्द्रमा राखिनुपर्ने, अन्तर्राष्ट्रिय नदी, सागर र अन्य खुला जलस्रोतलगायत साझा जलस्रोतको समतामूलक, अप्रतिबन्धित र दिगो उपयोग, पहुँच र साझेदारी सुनिश्चित गर्न उपयुक्त राष्ट्रिय तथा क्षेत्रीय नीति/सन्धि र संस्थाहरू तर्जुमा गरिनुपर्ने उल्लेख छ । यस्तै दक्षिण एसियामा बढ्दै गएको कृषिको सङ्कट सम्बोधन गर्न वैकल्पिक प्रस्ताव समावेश गरिनुपर्ने, जग्गाको निजी स्वामित्व कायम राख्दै सामूहिक र उत्पादक सहकारीमा जग्गाको एकीकरण, बालीको चक्लाबन्दी मूल्य अभिवृद्धिका लागि कृषि उद्योगको विकास, ब्रान्डिङ र बजार सञ्जाल, सरकारको नेतृत्वमा कृषिको विकास सुनिश्चित गर्न न्यूनतम समर्थन मूल्य र न्यूनतम ज्याला सुनिश्चित गरिनुपर्ने पनि घोषणापत्रमा उल्लेख छ ।दङ्गालको अध्यक्षतामा नयाँ नेतृत्व चयन सम्मेलनले दक्षिण एसिया किसान महासङ्घमा डा. प्रेम दङ्गालको अध्यक्षतामा नयाँ नेतृत्व चयन गरेको छ । जसको उपाध्यक्ष रवुला रवुला वेंकैया (अखिल भारतीय किसान सभा), भारत, निमाइचन्द गाङ्गुली (बङ्गलादेश कृषक समिति) बङ्गलादेश, तारिक महमुद (पाकिस्तान किसान राबिता कमिटी) पाकिस्तान रहनुभएको छ । त्यस्तै महासचिवमा पुरुषोत्तम शर्मा (अखिल भारतीय किसान महासभा) भारत, सचिवमा पिभी सुन्दरा रामाराजु (अखिल भारतीय अग्रगामी किसान सभा) भारत, बद्रुल आलम (बङ्गलादेश कृषक महासङ्घ) बङ्गलादेश, सुवासिनी दिपा कमलनाथन (नेसनल फिसरिज सोलिडारिटी अर्गनाइजेसन) रहेका छन् ।सदस्यमा पुरुषोत्तम न्यौपाने (अखिल नेपाल किसान महासङ्घ), सरिता भुसाल (महिला किसान महासङ्घ), नेपाल, बख्तियार हुसैन (जातियो कृषक समिति) बङ्गलादेश, पद्मा पास्या (अखिल भारतीय किसान सभा, भारत), रहेका छन् । बाँकी पदाधिकारी एवं सदस्यहरू पछि मनोनयन गरिने महासङ्घले जनाएको छ ।",
      "link": "https://gorkhapatraonline.com/news/148377",
      "image": "https://gorkhapatraonline.com/storage/media/261604/conversions/444-original-thumb.jpg"
    },
    {
      "slug": "148376",
      "title": "निर्माण व्यवसायलाई समृद्ध बनाउनु आवश्यक",
      "timestamp": 1742860800000,
      "source": "gp",
      "content": "पूर्वप्रधानमन्त्री एवं नेपाली कांग्रेसका सभापति शेरबहादुर देउवाले निर्माण व्यवसायलाई समृद्ध बनाउनका लागि आफूले पहल गर्ने बताउनुभएको छ ।",
      "longContent": "गोरखापत्र समाचारदाता ललितपुर, चैत १२ गते । पूर्वप्रधानमन्त्री एवं नेपाली कांग्रेसका सभापति शेरबहादुर देउवाले निर्माण व्यवसायलाई समृद्ध बनाउनका लागि आफूले पहल गर्ने बताउनुभएको छ । नेपाली कांग्रेसको निर्माण व्यवसायी समन्वय विभागले सोमबार पार्टी कार्यालय सानेपामा आयोजना गरेको पार्टीसँग आबद्ध निर्माण व्यवसायीको राष्ट्रिय भेलालाई सम्बोधन गर्दै उहाँले निर्माण व्यवसाय ऐन तथा नियमावलीका व्यवस्थामा आवश्यकता अनुसार सुधारका लागि पहल गर्ने प्रतिबद्धता व्यक्त गर्नुभएको हो । उहाँले विश्व अर्थतन्त्रमा समस्या आइरहेको परिस्थितिमा मुलुकको कुल गार्हस्थ्य उत्पादनमा सबैभन्दा बढी योगदान दिई २५ लाखभन्दा बढीलाई प्रत्यक्ष/अप्रत्यक्ष रूपमा रोजगारी दिने निर्माण उद्योगलाई समृद्ध बनाउनु आवश्यक रहेको चर्चा गर्नुभयो । उहाँले निर्माण व्यवसायीले भुक्तानी नपाएको, निर्माण सामग्रीमा भइरहेको मूल्यवृद्धि, व्यवसायका लागि उपयुक्त वातावरण नभएको जस्ता विषयमा आफ्नो ध्यानाकृष्ट भएको भन्दै समाधानका लागि पहल गर्ने पनि बताउनुभयो । सभापति देउवाले व्यावसायिक प्रवर्धनका लागि निर्माण व्यवसायी पनि प्रविधिमैत्री हुनुपर्ने भन्दै योजना तोकिएकै समयमा निर्धारित लागतमै सम्पन्न नहुँदा समस्या सिर्जना भएको उल्लेख गर्नुभयो । उहाँले योजना समयमै सम्पन्न गर्न सरकारले प्राथमिकताका साथ काम गर्नुपर्ने र आवश्यक सहजीकरण गर्नुपर्ने बताउनुभयो । उहाँले अर्थतन्त्र गतिशील बनाउन सबै क्षेत्रले प्रयास गर्नुपर्ने बताउनुभयो । उहाँले भन्नुभयो, “नेपालका निर्माण व्यवसायीले नेपालमा मात्र नभएर विदेशमा उत्कृष्ट काम गरेका धेरै उदाहरण छन् । अन्तर्राष्ट्रियस्तरमा पहिचान बनाउन सुरुङमार्ग, रेल सेवा, जलविद्युत् क्षेत्रलगायतका निर्माणमा पनि विशेष प्राथमिकता दिनु पर्छ ।” कांग्रेस सहमहामन्त्री भीष्मराज आङ्देम्बेले निर्माण व्यवसायीका समस्या सम्बोधन गरेर देशलाई समुन्नत बनाउन सबैको समन्वय आवश्यक रहेको बताउनुभयो । नेपाल निर्माण व्यवसायी महासङ्घका अध्यक्ष रवि सिंहले निर्माण व्यवसायीका समस्या समाधान गर्न निर्माणसम्बन्धी नियमावली संशोधन गर्न सरकारलाई आग्रह गर्नुभयो ।",
      "link": "https://gorkhapatraonline.com/news/148376",
      "image": "https://gorkhapatraonline.com/storage/media/261603/conversions/sher-bahadur-deuba-original-thumb.jpg"
    },
    {
      "slug": "148375",
      "title": "‘नेपालको आर्थिक वृद्धि निकै पछाडि’",
      "timestamp": 1742860800000,
      "source": "gp",
      "content": "नेपालको आर्थिक वृद्धि दक्षिण एसियाली मुलुकमध्येमै पनि निकै पछाडि रहेको पाइएको छ ।",
      "longContent": "गोरखापत्र समाचारदाताकाठमाडौँ, चैत १२ गते । नेपालको आर्थिक वृद्धि दक्षिण एसियाली मुलुकमध्येमै पनि निकै पछाडि रहेको पाइएको छ । विश्व बैङ्कले सोमबार सार्वजनिक गरेको ‘नेपाल राष्ट्रगत आर्थिक परिदृश्य : नेपालमा आर्थिक वृद्धिको सम्भावना उजागर’ विषयक प्रतिवेदनले केही सुधार भए पनि नेपालको आर्थिक वृद्धि क्षेत्रीय समकक्षी राष्ट्रहरूको तुलनामा निकै पछाडि रहेको उल्लेख गरेको हो । प्रत्येक पाँच वर्षमा सार्वजनिक गरिने उक्त प्रतिवेदनले सन् १९९६ देखि सन् २०२३ को अवधिमा नेपालको अर्थतन्त्र वार्षिक औसत ४.२ प्रतिशतले मात्र वृद्धि भएको देखाएको छ । यस्तो वृद्धि दक्षिण एसियाका आठ राष्ट्रमध्ये छैटौँ स्थानमा पर्ने प्रतिवेदनमा उल्लेख छ । निर्यातमा गिरावट, औद्योगिक क्षेत्रको गतिहीनता र न्यून उत्पादकत्व जस्ता संरचनागत चुनौतीले नेपालको अर्थतन्त्रलाई पछाडि धकेल्नुका साथै गैरकृषि क्षेत्रमा रोजगारी सिर्जना सुस्त भएको पनि प्रतिवेदनमा जनाइएको छ । आन्तरिक रोजगारीका अवसर सीमित हुँदा युवा श्रमिकहरू वैदेशिक रोजगारीमा जान बाध्य भएको प्रतिवेदनको ठहर छ । यसका लागि नेपालले आन्तरिक अवसरहरूलाई खुला गर्ने नीतिगत कदमलाई प्राथमिकता दिनुपर्ने सुझाव विश्व बैङ्कले दिएको छ । प्रतिवेदनले समीक्षा अवधिमा नेपालले चरम गरिबी लगभग निवारण गरेर उल्लेखनीय सफलता हासिल गरेको उल्लेख गरेको छ । यसमा विप्रेषणको सबैभन्दा ठुलो भूमिका देखाइएको छ । “गरिबी न्यूनीकरणमा नेपालको सफलता उल्लेखनीय छ तर मुलुकको आर्थिक सम्भावना अझै पूर्ण रूपमा उपयोग हुन सकेको छैन,” नेपाल, मल्दिभ्स र श्रीलङ्काका लागि विश्व बैङ्कका विभागीय राष्ट्रिय निर्देशक डेभिड सिस्लेनले भन्नुभयो । आप्रवासनको प्रतिफल वृद्धि गर्ने, निर्यात बढाउने, जलविद्युत्को कुशलतापूर्ण उपयोग गर्ने र डिजिटलीकरणलाई प्रवर्धन गर्ने जस्ता सुधारमार्फत नेपालले आर्थिक वृद्धि हासिल गर्न सक्ने प्रशस्त सम्भावना भने रहेको उहाँले बताउनुभयो । कार्यक्रममा राष्ट्रिय योजना आयोगका उपाध्यक्ष प्राडा शिवराज अधिकारीले सरकार दिगो आर्थिक वृद्धिका लागि अनुकूल नीतिगत वातावरण सुनिश्चित गर्न प्रतिबद्ध रहेको बताउनुभयो । “१६ औँ योजनाले सुशासन, सामाजिक न्याय र समृद्धिको दृष्टिकोण प्रस्तुत गरेको छ,” उहाँले भन्नुभयो, “यसले उत्पादकत्व र प्रतिस्पर्धी क्षमता विकास, मर्यादित तथा फलदायी रोजगारी, सामाजिक सुरक्षा, तथा अल्पविकसित राष्ट्रबाट सहज स्तरोन्नति सुनिश्चित गर्ने प्राथमिकता राखेको छ ।” प्रतिवेदनले आर्थिक वृद्धिका लागि विभिन्न चार वटा क्षेत्रमा सुधारको सिफारिस पनि गरेको छ । जस अन्तर्गत व्यवस्थित र समावेशी रूपमा संस्थागत आप्रवासन प्रणालीले आप्रवासनबाट थप लाभ हासिल गर्न सहयोग गर्ने उल्लेख छ । दीर्घकालीन सिप विकास र श्रम गन्तव्य विविधीकरणलाई ध्यानमा राख्दै सिपयुक्त श्रमिकहरूको प्रवासन लागत घटाउने र लाभ एवं सुरक्षा बढाउनेतर्फ नीतिहरू केन्द्रित हुनुपर्ने सुझाव पनि विश्व बैङ्कले दिएको छ । त्यस्तै मुख्य क्षेत्रहरूमा बजार प्रतिस्पर्धा सुधार तथा पूर्वाधारको न्यूनतालाई सम्बोधन गरेर निर्यात बढाउन सकिने सम्भावना विश्व बैङ्कले देखाएको छ । जलविद्युत् विकासका लागि स्पष्ट वित्तीय रणनीति निर्माण गरी आवश्यक लगानी आकर्षित गर्न सकिने प्रतिवेदनमा उल्लेख छ । यस रणनीति अन्तर्गत स्थानीय बचतपत्र (बन्ड) बजारको विकास तथा ठुला सार्वजनिक–निजी साझेदारी (पिपिपी) का ठुला परियोजनाका लागि प्रभावकारी ढाँचा निर्माण आवश्यक रहेको विश्व बैङ्कले देखाएको छ । त्यस्तै नेपालको डिजिटल क्षेत्रमा तीव्र सुधार ल्याउन दूरसञ्चार ऐन परिमार्जन गर्नुका साथै डिजिटल रणनीति अवलम्बन र डिजिटल पूर्वाधारको विकासले यस क्षेत्रको विकासलाई विस्तार गर्ने पनि प्रतिवेदनमा उल्लेख छ ।",
      "link": "https://gorkhapatraonline.com/news/148375",
      "image": "https://gorkhapatraonline.com/storage/media/261602/conversions/4433-original-thumb.jpg"
    },
    {
      "slug": "148374",
      "title": "घोषणा भएको १० वर्षमा औद्योगिक क्षेत्रको  सीमाङ्कन",
      "timestamp": 1742860800000,
      "source": "gp",
      "content": "बाँकेको बैजनाथ गाउँपालिका–३ स्थित नौबस्ता औद्योगिक क्षेत्र घोषणा भएको करिब १० वर्षपछि सोमबारदेखि सीमाङ्कन कार्य सुरु गरिएको छ ।",
      "longContent": "नेपालगन्ज समाचारदातानेपालगन्ज, चैत १२ गते । बाँकेको बैजनाथ गाउँपालिका–३ स्थित नौबस्ता औद्योगिक क्षेत्र घोषणा भएको करिब १० वर्षपछि सोमबारदेखि सीमाङ्कन कार्य सुरु गरिएको छ । औद्योगिक क्षेत्रको सीमाङ्कनभित्र परेका घरटहरा डोजरले हटाउँदै बाटो निर्माणको काम पनि सुरु गरिएको औद्योगिक क्षेत्र व्यवस्थापन लिमिटेडले जनाएको छ ।बाँकेको बैजनाथ गाउँपालिका–३ मा निर्माण गरिने लुम्बिनी प्रदेशस्तरीय नौबस्ता औद्योगिक क्षेत्र निर्माणका सीमाङ्कन कार्य र अवैध घरटहरा सोमबारदेखि हटाउन थालिएको औद्योगिक क्षेत्र व्यवस्थापन लिमिटेडका महाप्रबन्धक पदम ओलीले बताउनुभयो । उहाँले सो औद्योगिक क्षेत्र निर्माणका लागि धेरै पटक प्रयास गरिए पनि त्यहाँ बसोबास गर्नेले विवाद गर्ने गरेका कारण काम अघि बढाउन नसकेकोमा गत बिहीबार जिल्ला प्रशासन कार्यालय बाँकेमा बसेको सर्वदलीय तथा सर्वपक्षीय बैठकले औद्योगिक क्षेत्रको जग्गा सीमाङ्कन गर्ने सहमति गरेकाले सो कार्य थालिएको बताउनुभयो । जग्गाको सीमाङ्कन स्वरूप मानव बस्ती र औद्योगिक क्षेत्रको जग्गाको बिचबाट बाटो खोल्न अतिक्रमित क्षेत्र खाली गराउन सुरु गरिएको महाप्रबन्धक ओलीले बताउनुभयो । उहाँका अनुसार अहिले दुई वटा जेसिबी प्रयोग गरिएको छ ।ओलीले औद्योगिक क्षेत्रबाहेकका स्थानमा कुनै पनि काम नगरिने विश्वास स्थानीयलाई दिएको जानकारी दिनुभयो । औद्योगिक क्षेत्रको सीमाङ्कन र बाटो निर्माणका लागि अवैध घरटहरा हटाउन ठुलो सङ्ख्यामा सुरक्षाकर्मी परिचालन गरिएको जिल्ला प्रहरी कार्यालय बाँकेले जनाएको छ ।सो अवसरमा नेपालगन्ज उद्योग वाणिज्य सङ्घका अध्यक्ष टङ्क धामीले लामो समयपछि औद्योगिक क्षेत्रको सीमाङ्कन सुरु गरिएपछि अब औद्योगिक क्षेत्र बन्ने विश्वास उत्पन्न भएको बताउनुभयो । २०७२ चैत १ को मन्त्रीपरिषद् बैठकले नौबस्तामा औद्योगिक क्षेत्र स्थापना गर्ने निर्णय गरेको थियो । सरकारले पहिला ५२५ बिघा सरकारी जग्गामा बन्ने निर्णय गरेकामा हाल संशोधन गरेर ३३८ बिघा क्षेत्रफल रहने गरी जग्गाधनी प्रमाण पुर्जा बनाइएको छ । नक्साङ्कन अनुसार कुल ३३८ बिघामध्ये स्थानीय बासिन्दालाई ५५ बिघा, सशस्त्र प्रहरीलाई २० बिघा र क्षेत्रीय कारागारलाई १० बिघा छुट्याइएको छ । नौबस्ता औद्योगिक क्षेत्रका नाममा अब २५३ बिघा कायम हुने छ ।औद्योगिक क्षेत्रको परियोजना सम्पन्न गर्न कुल आठ अर्ब ७७ करोड रुपियाँ खर्च लाग्ने सरकारको अनुमान छ । औद्योगिक क्षेत्रमा सडक, विद्युत्, पानी, औद्योगिक आवास, प्रशासन, सेवा, भन्सार, इन्धन पम्प, पानी प्रशोधन प्लान्ट, हेभी ट्रक पार्किङलगायतका पूर्वाधार तयार गरिने छ । नौबस्ता औद्योगिक क्षेत्रको स्वीकृत डिपिआर अनुसार त्यहाँ तीन सय उद्योग स्थापना हुने छन् ।",
      "link": "https://gorkhapatraonline.com/news/148374",
      "image": "https://gorkhapatraonline.com/storage/media/261601/conversions/awaidh-atikarman-hatayera-bato-banaundai--original-thumb.jpg"
    },
    {
      "slug": "148373",
      "title": "तरकारीमा खानै नहुने गरी विषादीको मात्रा",
      "timestamp": 1742860800000,
      "source": "gp",
      "content": "देशकै ठुलो तरकारी बजार कालीमाटीमा भित्रिएका तरकारीमा खान नहुने मात्रामा विषादीको अवशेष भेटिएको छ । कालीमाटीमा रहेको विषादी अवशेष द्रुत विश्लेषण एकाइले तरकारीको नमुना परीक्षण गर्दा खान नहुने विषादीको मात्रा अधिक देखिएको हो ।",
      "longContent": "गोरखापत्र समाचारदाता काठमाडौँ, चैत १२ गते । देशकै ठुलो तरकारी बजार कालीमाटीमा भित्रिएका तरकारीमा खान नहुने मात्रामा विषादीको अवशेष भेटिएको छ । कालीमाटीमा रहेको विषादी अवशेष द्रुत विश्लेषण एकाइले तरकारीको नमुना परीक्षण गर्दा खान नहुने विषादीको मात्रा अधिक देखिएको हो । कालीमाटी फलफूल तथा तरकारी बजार समितिका अनुसार सोमबार ठाउँबाट आएका १४ प्रकारका तरकारीको नमुना परीक्षण गरेकामा भक्तपुरबाट आएको ब्रोकाउलीमा अगार्नोफस्फेट नामक विषादीको रोकावट दर ८८.६७० प्रतिशत रहेको पाइएको छ । समितिका अनुसार बाँकी ब्रोकाउली प्रहरीको रोहबरमा नष्ट गरिएको छ । यस्तै अघिल्लो सोमबार पनि भक्तपुरबाट आएको ब्रोकाउलीमा खान नहुने मात्रामा विषादी प्रयोग भएको भेटिएको समितिले जनाएको छ । समितिले चैतको १ देखि ११ गतेसम्म १३० वटा तरकारीका नमुनाको परीक्षण गरेकोमा सात वटा खान नहुने विषादीको प्रयोग भएको जनाएको छ । केही दिन पर्खेर मात्रै खान हुने विषादीको मात्रा नौ वटामा देखिएको र धेरै जसो गोलभेँडा छन् । विषादीको मात्रा ३५ प्रतिशतभन्दा कम उपभोगयोग्य, ३५ देखि ४५ प्रतिशतसम्म केही दिन राखेर खान मिल्ने र ४५ प्रतिशतभन्दा बढी खान अयोग्य मानिन्छ । विषादी छर्केपछि वेटिङ पिरियड (पर्खनुपर्ने अनिवार्य निश्चित समय) नपर्खेर बारीबाट सोझै बजारमा साग लगिएकाले उच्च परिमाणमा विषादीको अवशेष भेटिएको केन्द्रीय कृषि प्रयोगशालाका प्रमुख डा. शान्ता कार्कीले जानकारी दिनुभयो ।",
      "link": "https://gorkhapatraonline.com/news/148373",
      "image": "https://gorkhapatraonline.com/storage/media/261600/conversions/kalimati-tarkari-original-thumb.jpg"
    },
    {
      "slug": "148370",
      "title": "विद्युत् प्राधिकरणकाे कार्यकारी निर्देशकमा शाक्य नियुक्त",
      "timestamp": 1742860800000,
      "source": "gp",
      "content": "सरकारले नेपाल विद्युत् प्राधिकरणका कार्यकारी निर्देशक कुलमान घिसिङलाई पदमुक्त गर्ने निर्णय गरेको छ ।",
      "longContent": "काठमाडौँ, चैत १२ गते । सरकारले नेपाल विद्युत् प्राधिकरणका कार्यकारी निर्देशक कुलमान घिसिङलाई पदमुक्त गर्ने निर्णय गरेको छ । प्रधानमन्त्री तथा मन्त्रीपरिषद्को कार्यालय सिंहदरबारमा सोमबार बसेको मन्त्रीपरिषद् बैठकले नेपाल विद्युत् प्राधिकरणका कार्यकारी निर्देशक घिसिङलाई हटाउने निर्णय गरेको भूमि व्यवस्था तथा सहकारीमन्त्री बलराम अधिकारीले जानकारी दिनुभयो । घिसिङ दोस्रो पटक २०७८ साउन २५ गते कार्यकारी निर्देशक नियुक्त हुनुभएको थियो । मन्त्री अधिकारीले मन्त्रीपरिषद् बैठकले विद्युत् प्राधिकरणका कार्यकारी निर्देशक घिसिङलाई हटाएपछि नयाँ कार्यकारी निर्देशकका रूपमा हितेन्द्रदेव शाक्यलाई नियुक्त गरेको जानकारी दिनुभयो । उहाँ लामो समयदेखि प्रसारण लाइनको गुरुयोजना, विद्युत् माग प्रक्षेपणका काममा सक्रिय हुनुहुन्थ्यो । गत पुस २८ मा घिसिङले बुझाएको स्पष्टीकरण चित्त नबुझेको भन्दै ऊर्जा, जलस्रोत तथा सिँचाइमन्त्री दीपक खड्काले गत फागुन १३ गते मन्त्रीस्तरीय निर्णयबाट नेपाल विद्युत् प्राधिकरणको कार्यकारी निर्देशकको पदबाट किन नहटाउने भन्दै दुईबुँदे स्पष्टीकरण सोध्नुभएको थियो । कार्यकारी निर्देशक घिसिङको आगामी साउनमा कार्यकाल सकिनुअघि नै सोमबारको मन्त्रीपरिषद्को बैठकको निर्णयबाट हटाएको हो ।  मन्त्री अधिकारीले बेपत्ता पारिएका व्यक्तिको छानबिन र सत्य निरूपण तथा मेलमिलाप आयोगको अध्यक्ष तथा सदस्य नियुक्तिका लागि सिफारिस गर्न पूर्वप्रधान न्यायाधीश ओमप्रकाश मिश्रको अध्यक्षतामा समिति गठन गर्ने निर्णय भएको जानकारी दिनुभयो । मिश्र नेतृत्वको सर्च समितिमा पूर्वमहान्यायाधिवक्ता खम्मबहादुर खाती, अर्जुनकुमार कार्की र स्टेला तामाङ रहनुभएको उहाँले जानकारी दिनुभयो । समितिमा एक जना राष्ट्रिय मानव अधिकार आयोगका अध्यक्ष एवं अध्यक्षले तोकेको एक जना सदस्य हुनुहुने छ । सिफारिस समिति गठन भएको बढीमा दुई महिनाभित्र दुवै आयोगको अध्यक्ष तथा सदस्यको नाम सिफारिस गर्नुपर्ने छ ।त्यस्तै सरकारले नेपाल राष्ट्र बैङ्कको गभर्नर नियुक्तिका लागि सिफारिस गर्न उपप्रधान तथा अर्थमन्त्री विष्णुप्रसाद पौडेलको संयोजकत्वमा पूर्वगभर्नरका तर्फबाट विजयराज भट्टराई र विज्ञहरूका तर्फबाट विश्व पौडेल सदस्य रहेको समिति गठन गरेको छ ।",
      "link": "https://gorkhapatraonline.com/news/148370",
      "image": "https://gorkhapatraonline.com/storage/media/261597/conversions/hitendradev-shakya-original-thumb.jpg"
    },
    {
      "slug": "148361",
      "title": "स्रोत नभएका र परिणाम नदिने योजना कटौती गरौँ : सभामुख घिमिरे",
      "timestamp": 1742774400000,
      "source": "gp",
      "content": "प्रतिनिधि सभाका सभामुख देवराज घिमिरेले आगामी आर्थिक वर्षको बजेटमा यथार्थमा आधारित नीति तथा कार्यक्रम ल्याउनुपर्ने बताउनुभएको छ ।",
      "longContent": "काठमाडौँ, चैत ११ गते । प्रतिनिधि सभाका सभामुख देवराज घिमिरेले आगामी आर्थिक वर्षको बजेटमा यथार्थमा आधारित नीति तथा कार्यक्रम ल्याउनुपर्ने बताउनुभएको छ ।सिंहदरबारमा सोमबार आयोजित १६औँ योजना कार्यान्वयन तथा बजेट तर्जुमा सम्बन्धी आन्तरक्रिया कार्यक्रममा उहाँले यस्तो बताउनुभएको हो । उहाँले स्रोतले धान्न नसक्ने नीति तथा कार्यक्रमहरु बजेटमा ल्याउन नहुने बताउनुभयो । उहाँले उत्पादन र उत्पादकत्व बढाउने गरी जनशक्ति निर्माण गर्नुपर्ने बताउनु भयो । आत्मनिर्भरताका आधार निर्माण गर्ने क्षेत्रमा राष्ट्रिय योजना आयोगले विशेष योजनाहरु ल्याउनु पर्ने उहाँको भनाइ छ । उहाँले स्रोतले धान्न नसक्ने तथा कुनै परिणाम दिन नसक्ने कतिपय योजनाहरु सञ्चालनमा रहेको भन्दै त्यस्ता योजनाहरु बन्द गर्नुपर्नेमा जोड दिनुभयो ।उहाँले भन्नुभयो, ‘‘हामी आत्मनिर्भरताको बाटोमा गइरहेका छैनौँ, त्यस ढंगले विकास गर्ने हिसाबले गइरहेका छैनौँ । अब नेपालले के सोच्नै पर्छ भने भौतिक पूर्वाधाको अतिरिक्त मेनपावर राम्रो उत्पादन गर्ने त्यो मेन पावरलाई देश विकास गर्ने काममा सहजीकरण गर्ने र उसले यहाँ बसेर राष्ट्रिय उत्पादन गर्ने, उत्पदकत्व बढाउने र व्यापार घाटा नियन्त्रण गर्दै जाने आत्मनिर्भरताका आधारहरु बनाउने  यो क्षेत्रमा जानका लागि विशेष योजनाहरु बनाइनुपर्छ । विशेष बहस र छलफलहरु त्यसका हुनुपर्छ । त्यो सम्भव छ कि छैनबाटै शुरु गर्नुपर्छ । त्यतारितको प्लानिङहरु हुनु जरुरी छ । र १९ खर्बको जहाँसम्म चर्चा गरी रहँदा भने म यो छलफल कार्यक्रममा के भन्न चाहन्छु भने यथार्थमा आधारित भएर चल्ने अठोट गरौँ । हुन नसक्ने योजनाहरु हुन सक्दैन भनौँ । तर धान्न सक्ने  परिणाम दिन सक्ने गरौँ । १८ को ठाउँमा १५ खर्ब गरौँ जति सकिन्छ त्यति गरौँ । कयौँ कटौति गरौँ हाम्रो रियालिटी त्यही हो त्यसैमा जाऔँ ।’’सभामुख घिमिरेले योजना निर्माण तथा कार्यान्वयनमा तहमा सांसदको भुमिका कस्तो हुने भन्नेबारे बहस र छलफल गर्नुपर्ने पनि बताउनुभयो । उहाँले परम्परागत रुपमा योजना निर्माण भएकाले कार्यान्वयनका लागि सिर्जनशिल ढंगले सोच्नु पर्ने औल्याउनु भयो । उहाँले भन्नुभयो, ‘‘वल्र्ड वाइड्ली विकास निर्माणको सन्दर्भमा सांसद भनेको के हो ?  सांसद विकास निर्माणमा कसरी जोडिन्छ ? उ नीति निर्माणमा मात्रै जोडिन्छ कि योजना पास गर्ने ठाउँमा जोडिन्छ कि ?  योजना लिए जानेमा जोडिन्छ कि ?  उसको सिफारिसमा योजनाहरु बन्छ कि ? अथवा यो कहाँबाट टुङ्ग्याउँछ ?  हाम्रो जस्तो मुलुकमा कसरी गछौँ ?  हाम्रा आफ्नै खालका परम्पराहरु पनि बुझेरै आएका छौँ । तर सांसदको योजना निर्माण र योजना कार्यान्वयनमा  भुमिका के हुनुपर्छ भन्ने सन्दर्भमा मलाई लाग्छ हामीले धेरै बहस र छलफल गर्नुपर्छ । धेरै गर्न पर्छ भन्दाखेरि हामी जे परम्परागत रुपमा जाँदै छौँ यो कुराहरुलाई सिर्जनशील ढंगबाट सोच्न सकेनौँ भने हामीले हाम्रा आवशयकता पूर्ति गर्ने गरी हाम्रो जे रिसोर्सहरु छ त्यसलाई परिचालन गरेर जान गाह्रो हुन्छ भन्ने कुरा म देख्छु ।’’सभामुख घिमिरेले योजना आयोगले पुरानै ढाँचामा नयाँ र महत्वपूर्ण योजना प्रश्तुत गरेको बताउनुभयो । उहाँले योजना आयोगले योजना प्रस्तुत गर्दा नीति निर्माण स्थल संसदमा व्यापक छलफल गर्नुपर्नेमा जोड दिनुभयो ।",
      "link": "https://gorkhapatraonline.com/news/148361",
      "image": "https://gorkhapatraonline.com/storage/media/261578/conversions/ghhhh-original-thumb.jpg"
    },
    {
      "slug": "148352",
      "title": "निर्माण व्यवसायी ऐन कार्यान्वयन गर्न आवश्यक : कांग्रेस सभापति देउवा",
      "timestamp": 1742774400000,
      "source": "gp",
      "content": "नेपाली कांग्रेसका सभापति शेरबहादुर देउवाले निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक रहेको बताउनुभएको छ ।",
      "longContent": "काठमाडौँ, चैत ११ गते । नेपाली कांग्रेसका सभापति शेरबहादुर देउवाले निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक रहेको बताउनुभएको छ । पार्टी केन्द्रिय कार्यालय सानेपामा  सोमबार पार्टी निकट निर्माण व्यवसायीहरुको राष्ट्रिय भेलालाई सम्बोधन गर्दै उहाँले यस्तो बताउनुभएको हो । उहाँले विश्व अर्थतन्त्र नै जोखिममा रहेको वर्तमान अवस्थामा मुलुकको कुल गार्हस्थ्य उत्पादनमा सबैभन्दा बढी योगदान दिइ २५ लाख भन्दा बढीलाई प्रत्यक्ष-अप्रत्यक्ष रुपमा रोजगारी दिने निर्माण उद्योगलाई समृद्ध बनाउन जरुरी रहेको बताउनुभयो । निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक रहेको र निर्माण व्यवसायी ऐन, कानून तथा नियमावली तर्जुमाका लागि आफ्नो तर्फबाट सक्दो पहल गर्ने प्रतिवद्धता व्यक्त गर्नुभयो । उहाँले निर्माण व्यवसायीहरुले झेलिरहेका भुक्तानि, निर्माण सामग्रीहरुमा भइरहेको मूल्यवृद्धि, व्यवसायका लागि उपयुक्त वातावरणको अभाव लगायतका विषयमा आफ्नो ध्यानाकर्षण भएको र समाधानका लागि पहल गर्ने प्रतिवद्धता जनाउनुभयो । व्यवसायिक प्रवद्र्धनका लागि निर्माण व्यवसायीहरु प्रविधिमैत्री हुनु आजको आवश्यकता भएको उल्लेख गर्नुभयो । योजनाहरु तोकिएकै समयमा निर्धारित लागतमै सम्पन्न नहुनु आजको मुख्य समस्या रहेको जिकिर गर्नुभयो । सभापति देउवाले भन्नुभयो, ‘‘विश्व अर्थतन्त्र नै जोखिममा रहेको वर्तमान अवस्थामा, विश्व अर्थतन्त्रमा नै समस्या आइरहेको अवस्थामा मुलुकको कुल गार्हस्थ्य उत्पादनमा सबैभन्दा बढी योगदान दिइ २५ लाख रुपियाँ भन्दा बढीलाई प्रत्यक्ष/अप्रत्यक्ष रुपमा रोजगारी दिने निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक छ ।’’उहाँले निर्माण व्यवसायी ऐन, कानून तथा नियमावली तर्जुमाका लागि आफ्नो तर्फबाट सक्दो पहल गर्ने प्रतिवद्धता पनि व्यक्त गर्नुभयो । उहाँले भन्नुभयो, ‘‘यसबाहेक यहाँहरुले झेलिरहनुभएका भुक्तानि, निर्माण सामग्रीहरुमा भइरहेको मूल्यवृद्धि, व्यवसायका लागि उपयुक्त वातावरणको अभाव लगायतका विषयमा पनि मेरो गम्भीर ध्यानाकर्षण भएको छ । यस समस्याको समाधानका लागि आफ्नो र पार्टीको तर्फबाट हामी लागिरहनेछौँ ।’’यस्तै उहाँले भन्नुभयो, ‘‘व्यवसायिक प्रवद्र्धनका लागि निर्माण व्यवसायीहरु प्रविधिमैत्री हुनु, आजको आवश्यकता पनि हो । योजनाहरु तोकिएकै समयमा निर्धारित लागतमै सम्पन्न नहुनु नै आजको मुख्य समस्या हो । यसका लागि निर्माण व्यवसायीहरुको प्रयास मात्र पर्याप्त हुँदैन । सरकारले पनि प्राथमिकता दिनुपर्छ भन्ने मेरो भनाइ छ । नेपाल निर्माण व्यवसायीहरुले नेपालमा मात्र नभएर विदेशमा उत्कृष्ट काम गरेको छ । अन्तर्राष्ट्रिय स्तरमा पहिचान बनाउन हामीले सुरुङ मार्ग, रेल सेवा, जलविद्युत क्षेत्र लगायतका निर्माणमा पनि विशेष प्राथमिकता दिनुपर्ने टड्कारो आवश्यकता भएको छ ।’’सभापति देउवाले निर्माण व्यवसायीहरु विकासको संवाहक भएको बताउनुभयो । अर्थतन्त्र गतिशिल बनाउन आ–आफ्नो तर्फबाट भुमिका खेल्नुपर्ने बताउनुभयो । यस्तै निर्माण व्यवसायी महासंघका अध्यक्ष रवि सिंहले निर्माण व्यवसाय सकसमा परेको बताउनुभएको छ । उहाँले समस्या समाधानका लागि नियमावली संशोधनका लागि सरकारलाई सुझाव दिएको तर त्यसको कुनै सुनुवाई नभएको पनि बताउनुभयो । अध्यक्ष सिंहले अर्थतन्त्रलाई चलायमान बनाउने निर्माण व्यवसायी देशको समृद्धिको संवाहक भएको बताउनुभयो । उहाँले केही उद्योगहरुले गरेको कार्टेलिङलाई सरकारले प्रोत्साहन गरेको आरोपसमेत लगाउनुभयो ।",
      "link": "https://gorkhapatraonline.com/news/148352",
      "image": "https://gorkhapatraonline.com/storage/media/261559/conversions/okk-original-thumb.jpg"
    },
    {
      "slug": "148340",
      "title": "पुँजीबजारको ओरालो यात्रा थामियो, नेप्से परिसूचक २६ अङ्कले बढ्यो",
      "timestamp": 1742774400000,
      "source": "gp",
      "content": "गत सातादेखि निरन्तर ओरालो लागिरहेको पुँजीबजार आज थामिएर हरियो देखिएको छ । नेपाल स्टक एक्सचेञ्ज (नेप्से) परिसूचक २६ दशमलव १० अङ्कले बढेर दुई हजार छ सय ४० दशमलव ७८ को बिन्दुमा कायम भएको हो ।",
      "longContent": "काठमाडौँ, चैत ११ गते । गत सातादेखि निरन्तर ओरालो लागिरहेको पुँजीबजार आज थामिएर हरियो देखिएको छ । नेपाल स्टक एक्सचेञ्ज (नेप्से) परिसूचक २६ दशमलव १० अङ्कले बढेर दुई हजार छ सय ४० दशमलव ७८ को बिन्दुमा कायम भएको हो ।आज विभिन्न ३२६ कम्पनीका ९७ लाख ३९ हजार सात सय ३८ कित्ता शेयर ५८ हजार २३५ पटक खरिदबिक्री हुँदा चार अर्ब ४८ करोड ३५ लाख ९९ हजार बराबरको कारोबार भएको छ । आजको कारोबारमा सबै समूहको उपसूचक हरियो देखिएको छ । सबैभन्दा धेरै वित्त समूह तीन दशमलव ५२ प्रतिशतले बढेको छ ।त्यस्तै, बैंकिङ शून्य दशमलव ७१, विकास बैंक शून्य दशमलव ७१, होटल तथा पर्यटन एक दशमलव ०३, जलविद्युत् शून्य दशमलव ९५, लगानी शून्य दशमलव ८३, जीवन बीमा एक दशमलव ४६ र उत्पादन तथा प्रशोधन समूह शून्य दशमलव ७८ प्रतिशतले बढेको छ । त्यस्तै, लघुवित्त शून्य दशमलव ७९, म्युचुअल फन्ड शून्य दशमलव ४४, निर्जीवन बीमा शून्य दशमलव ६५, व्यापार एक दशमलव ०६ र अन्य समूह एक दशमलव ५० प्रतिशतले बढेको छ ।गार्डियन माइक्रोलाइफ इन्स्योरेन्सको शेयरमूल्य आज सबैभन्दा धेरै नौ दशमलव ५१ प्रतिशतले बढ्को छ । सबैभन्दा धेरै घट्नेमा भने अपर हेवाखोला हाईड्रोपावर कम्पनी लिमिटेडको शेयर मूल्य चार दशमलव २६ प्रतिशतले घटेको छ । कारोबार रकमका आधारमा आज सबैभन्दा धेरै हिमालयन रि-इन्स्योरेन्स लिमिटेडको ३२ करोड ६९ लाख ७७ हजार ५७८ बराबरको शेयर किनबेच भएको छ । कारोबार भएका शेयर संख्याका आधारमा भने सबैभन्दा धेरै सानिमा ग्रोथ फन्डको सात लाख १० हजार कित्ता शेयर किनबेच भएको छ । रासस",
      "link": "https://gorkhapatraonline.com/news/148340",
      "image": "https://gorkhapatraonline.com/storage/media/261540/conversions/nepse-original-thumb.jpg"
    },
    {
      "slug": "148285",
      "title": "चीनको छोङ्छिङ र पोखराका पर्यटन व्यवसायीबिच साझेदारी",
      "timestamp": 1742774400000,
      "source": "gp",
      "content": "पोखरा अन्तर्राष्ट्रिय विमानस्थलबाट पहिलो व्यावसायिक चार्टर उडानमार्फत चीन पुगेका पोखराका पर्यटन व्यवसायी र चीनको सिचुवान प्रान्तको छोङ्छिङ नगरका पर्यटन व्यवसायीबिच व्यावसायिक साझेदारी (बिजनेस टु बिजनेस) एवं ‘सेल्स मिसन’ सम्पन्न भएको छ ।",
      "longContent": "रमेश पौडेलसिचुवान, चैत ११ गते । पोखरा अन्तर्राष्ट्रिय विमानस्थलबाट पहिलो व्यावसायिक चार्टर उडानमार्फत चीन पुगेका पोखराका पर्यटन व्यवसायी र चीनको सिचुवान प्रान्तको छोङ्छिङ नगरका पर्यटन व्यवसायीबिच व्यावसायिक साझेदारी (बिजनेस टु बिजनेस) एवं ‘सेल्स मिसन’ सम्पन्न भएको छ । चीनमा रहेका पोखराका व्यवसायी सिचुवान प्रान्तका छेन्दु, लुझाउलगायतका सहरमा उच्चस्तरीय भेटघाटसँगै पर्यटन प्रवर्धनका विभिन्न कार्यक्रमका साथ शनिबार छोङ्छिङमा उक्त साझेदारी भएको हो । बैठकमा दुवै नगरका पर्यटन व्यवसायीले सिचुवान एयरलाइन्सको उडान नियमित हुनुपर्ने र यसबाट दुवै सहर लाभान्वित हुने बताएका थिए ।छोङ्छिङका पर्यटन व्यवसायीले नेपाल र चीनको छिन्दुमा नियमित उडान भएको अवस्थामा छोङ्छिङका पर्यटक पोखरा लैजान अझ सहज हुने र आफूहरू यसमा दृढ भएर लाग्ने विश्वास व्यक्त गरेका छन् । छोङ्छिङका संस्कृति एवं पर्यटन विकास आयोगका उपमहानिर्देशक वाङ हाओले भन्नुभयो, “हामीहरू पोखरासँग पर्यटकीय साझेदारी बढाउन लाग्ने छौँ ।” नेपाल–चीन औपचारिक सम्बन्ध ७० वर्ष पुगिसकेको उल्लेख गर्दै उहाँले दुई देशका बासिन्दाबिचको सम्बन्धलाई पनि यस्ता खालका साझेदारीले महत्वपूर्ण सहयोग पुर्‍याउने बताउनुभयो ।कार्यक्रममा पोखरा महानगरपालिकाका प्रमुख प्रशासकीय अधिकृत शिवराज चौलागाईंले प्रकृति, संस्कृति र साहसिक पर्यटन नै पोखराको विशिष्टता भएको बताउँदै पोखरा भ्रमणका लागि छोङ्छिङवासीलाई निम्तो दिनुभयो । उहाँले पोखरा भ्रमण वर्ष–२०२५ का अवसरमा पर्यटकलक्षित विभिन्न योजना बनइएको जानकारीसमेत दिनुभयो ।  भेटका अवसरमा नेपाल पर्यटन बोर्ड गण्डकी प्रदेशका प्रमुख मणिराज लामिछानेले चीनका सिचुवान, छिङ्छाङ, च्युचोलगायतका सहर पोखराबाट नजिक भएकाले सन् २०२५ मा नेपाल भ्रमणका लागि आउन आग्रह गर्नुभयो । उहाँले पोखरा चिनियाँ पर्यटकको रोजाइमा परिरहेको भन्दै पोखरामा चिनियाँ पर्यटकलक्षित पूर्वाधारमा कमी नरहेको बताउनुभयो । पर्यटकको बढ्दो आगमनसँगै अन्य पूर्वाधार पनि बढाउँदै लैजाने उहाँको भनाइ थियो । नेपाल पर्यटन बोर्डको आयोजना एवं पोखरा पर्यटन परिषद् र छेन्दुस्थित महावाणिज्य दूतावाससँगको सहकार्यमा सो  कार्यक्रम आयोजना गरिएको हो ।",
      "link": "https://gorkhapatraonline.com/news/148285",
      "image": "https://gorkhapatraonline.com/storage/media/261438/conversions/chongching-China-(1)-(4)-original-thumb.jpg"
    },
    {
      "slug": "148275",
      "title": "यस्तो छ आजको तरकारी र फलफूलको थोक मूल्य",
      "timestamp": 1742774400000,
      "source": "gp",
      "content": "कालिमाटी फलफूल तथा तरकारी बजार विकास समितिले आजका लागि कृषि उपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  चैत ११ गते ।  कालिमाटी फलफूल तथा तरकारी बजार विकास समितिले आजका लागि कृषि उपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ५०, गोलभेँडा सानो (लोकल) प्रतिकिलो रु २५, गोलभेँडा सानो (तराई) प्रतिकिलो रु ३०, आलु रातो प्रतिकिलो रु ३५, प्याज सुकेको (भारतीय) प्रतिकिलो रु ६०, गाजर (लोकल) प्रतिकिलो रु ५०, गाजर (तराई) प्रतिकिलो रु ३५, बन्दा (लोकल) प्रतिकिलो रु १५, बन्दा (तराई) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ३०, स्थानीय काउली (ज्यापु) प्रतिकिलो रु ३०, मूला रातो प्रतिकिलो रु ५०, मूला सेतो (लोकल) प्रतिकिलो रु १८, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ३५ तथा भन्टा डल्लो प्रतिकिलो रु ५०, तने बोडीको मूल्य प्रतिकिलो रु १३० कायम गरिएको छ ।यसैगरी, मटरकोसा प्रतिकिलो रु ५०, घिउ सिमी (लोकल) प्रतिकिलो रु ७०, घिउ सिमी (हाइब्रिड) प्रतिकिलो रु ७०, घिउ सिमी (राजमा) प्रतिकिलो रु १२०, टाटे सिमी प्रतिकिलो रु ८०, तितो करेला प्रतिकिलो रु १३०, लौका प्रतिकिलो रु ५०, परबर (लोकल) प्रतिकिलो रु ८०, परबर (तराई) प्रतिकिलो रु ८०, घिरौला प्रतिकिलो रु ७०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३, हरियो फर्सी (डल्लो) प्रतिकिलो रु ३५, सलगम प्रतिकिलो रु ६० तथा भिण्डी प्रतिकिलो रु १२० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४०, पिँडालु प्रतिकिलो रु ८०, स्कूस प्रतिकिलो रु ४०, रायो साग प्रतिकिलो रु ६०, पालुङ्गो साग प्रतिकिलो ६०, चमसुरको साग रु ७०, तोरीको साग प्रतिकिलो रु ४०, मेथीको साग प्रतिकिलो रु ६०, प्याज हरियो प्रतिकिलो रु ४०, बकुला प्रतिकिलो रु ६०, तरुल प्रतिकिलो रु ९०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ४०० तथा कुरिलो प्रतिकिलो रु ७०० निर्धारण गरिएको छ ।निगुरो प्रतिकेजी रु १२०, ब्रोकाउली प्रतिकिलो रु ५०, चुकुन्दर प्रतिकिलो रु ६०, सजीवन प्रतिकिलो रु २००, कोइरालो प्रतिकिलो रु १८०, रातो बन्दा प्रतिकिलो रु ५०, जिरीको साग प्रतिकिलो रु ६०, ग्याठकोभी प्रतिकिलो रु ४०, सेलरी प्रतिकिलो रु १५०, पार्सले प्रतिकिलो रु ३००, सौफको साग प्रतिकिलो रु ६०, पुदिना प्रतिकिलो रु ३००, गान्टे मूला प्रतिकिलो रु ६०, इमली प्रतिकिलो रु १६०, तामा प्रतिकिलो रु १००, तोफु प्रतिकिलो रु १२० र गुन्द्रुकको मूल्य प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु २७०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ८०, मौसम प्रतिकिलो रु २००, जुनार प्रतिकिलो रु १६०, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३५, रुख कटहर प्रतिकिलो रु १००, निबुवा प्रतिकिलो रु ६०, नासपाती (चाइनिज) प्रतिकिलो रु २५०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु १२०, स्ट्रबेरी (भुइँऐसेलु) रु २५०, किबी प्रतिकिलो रु ४५० तथा आभोकाडो प्रतिकिलो रु ६५०, अमलाको मूल्य प्रतिकिलो रु १०० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ३३०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ७०, खुर्सानी हरियो (माछे) प्रतिकिलो रु ७०, सुर्खानी हरियो (अकबरे) प्रतिकिलो २५०, भेडे खुर्सानी प्रतिकिलो रु १००, लसुन हरियो प्रतिकिलो रु ६०, हरियो धनिया प्रतिकिलो रु १००, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, छ्यापी सुकेको प्रतिकिलो रु १६०, छ्यापी हरियो प्रतिकिलो रु ६०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १७०, राजा च्याउ प्रतिकिलो रु ३०० र सिताके च्याउको मूल्य प्रतिकिलो रु ८०० तोकेको छ ।  रासस",
      "link": "https://gorkhapatraonline.com/news/148275",
      "image": "https://gorkhapatraonline.com/storage/media/261426/conversions/adrhs-original-thumb.jpg"
    },
    {
      "slug": "148252",
      "title": "अध्यक्षमा सापकोटा",
      "timestamp": 1742774400000,
      "source": "gp",
      "content": "नेपाल उद्योग तथा व्यवसायी महासङ्घको अध्यक्षमा भागीरथ सापकोटा निर्वाचित हुनुभएको छ । महासङ्घको शनिबार सम्पन्न महाधिवेशनले सापकोटालाई सर्वसम्मत रूपमा अध्यक्षमा चयन गरेको हो ।",
      "longContent": "गोरखापत्र समाचारदाताकाठमाडौँ, चैत ११ गते । नेपाल उद्योग तथा व्यवसायी महासङ्घको अध्यक्षमा भागीरथ सापकोटा निर्वाचित हुनुभएको छ । महासङ्घको शनिबार सम्पन्न महाधिवेशनले सापकोटालाई सर्वसम्मत रूपमा अध्यक्षमा चयन गरेको हो ।  यसै गरी महासङ्घको उपाध्यक्षमा खुलातर्फ सुवर्ण श्रेष्ठ र  महिलातर्फ शोभा गुरुङ सर्वसम्मत चयन हुनुभएको छ । त्यस्तै महासचिवमा बालकृष्ण शिवाकोटी चयन हुँदा उपमहासचिवमा डिमप्रसाद पौडेल चयन हुनुभएको छ ।यस्तै सचिवहरूमा गोपाल खनाल, रामराजा श्रेष्ठ, डोलनाथ खनाल र सरोज यादव चयन हुनुभएको छ । महासङ्घका तीन आयोगमा लेखातर्फ राजकुमार तिमिल्सिना, निर्वाचनतर्फ टङ्क राउत र अनुशासनतर्फ बालराम भट्टराई चयन हुनुभएको छ । महाधिवेशनले क्षेत्रगत रूपमा ९९ सदस्य केन्द्रीय कमिटी पनि सर्वसम्मत रूपमा चयन गरेको छ । नवनिर्वाचित अध्यक्ष भागीरथ सापकोटाले महासङ्घमा आफू अध्यक्ष भएर आएसँगै देशभरका सम्पूर्ण उद्योग व्यवसायीको हकहितमा काम गर्ने बताउनुभयो । महासङ्घले अहिले पनि साना तथा मझौला उद्योगी व्यवसायीको हकहितमा काम गरिरहेको जानकारी दिँदै आगामी दिन सबै उद्योगी व्यवसायीले अपनत्व गर्न सक्ने महासङ्घ बनाउने उहाँको प्रतिबद्धता थियो ।",
      "link": "https://gorkhapatraonline.com/news/148252",
      "image": "https://gorkhapatraonline.com/storage/media/261396/conversions/1742733181_pho-original-thumb.jpg"
    },
    {
      "slug": "148251",
      "title": "आजका लागि यस्तो छ विदेशी मुद्राको विनिमयदर",
      "timestamp": 1742774400000,
      "source": "gp",
      "content": "नेपाल राष्ट्र बैङ्कले सोमबारका लागि विदेशी मुद्राको विनिमयदर निर्धारण गरेको छ । अमेरिकी डलरको भाउ स्थिर रहेको छ । केन्द्रीय बैंकका अनुसार अमेरिकी डलर एकको खरिददर १३७ रूपियाँ २६ पैसा र बिक्रीदर १३७ रूपियाँ ८६ पैसा कायम भएको छ ।",
      "longContent": "काठमाडौं, चैत ११ गते । नेपाल राष्ट्र बैङ्कले सोमबारका लागि विदेशी मुद्राको विनिमयदर निर्धारण गरेको छ । अमेरिकी डलरको भाउ स्थिर रहेको छ । केन्द्रीय बैंकका अनुसार अमेरिकी डलर एकको खरिददर १३७ रूपियाँ २६ पैसा र बिक्रीदर १३७ रूपियाँ ८६ पैसा कायम भएको छ ।त्यसैगरी युरोपियन युरो एकको खरिददर १४८ रूपियाँ ४५ पैसा र बिक्रीदर १४९ रूपियाँ १० पैसा, युके पाउन्ड स्टर्लिङ एकको खरिददर १७७ रूपियाँ ३३ पैसा र बिक्रीदर १७८ रूपियाँ ११ पैसा, स्वीस फ्र्याङ्क एकको खरिददर १५५ रूपियाँ ३९ पैसा र बिक्रीदर १५६ रूपियाँ ०७ पैसा कायम गरिएको छ ।अस्ट्रेलियन डलर एकको खरिददर ८६ रूपियाँ ०८ पैसा र बिक्रीदर ८६ रूपियाँ ४५ , क्यानेडियन डलर एकको खरिददर ९५ रूपियाँ ६५ पैसा र बिक्रीदर ९६ रूपियाँ ०७ पैसा, सिङ्गापुर डलर एकको खरिददर १०२ रूपियाँ ७३ पैसा र बिक्रीदर १०३ रूपियाँ १८ पैसा निर्धारण गरिएको छ ।जापानी येन १० को खरिददर नौ रूपियाँ १९ पैसा र बिक्रीदर नौ रूपियाँ २३ पैसा, चिनियाँ युआन एकको खरिददर १८ रूपियाँ ९३ पैसा र बिक्रीदर १९ रूपियाँ ०२ पैसा, साउदी अरेबियन रियाल एकको खरिददर ३६ रूपियाँ ५९ पैसा र बिक्रीदर ३६ रूपियाँ ७५ पैसा, कतारी रियाल एकको खरिददर ३७ रूपियाँ ६५ पैसा र बिक्रीदर ३७ रूपियाँ ८२ पैसा कायम भएको छ ।केन्द्रीय बैङ्कका अनुसार थाई भाट एकको खरिददर चार रूपियाँ ०७ पैसा र बिक्रीदर चार रूपियाँ ०८ पैसा, युएई दिराम एकको खरिददर ३७ रूपियाँ ३७ पैसा र बिक्रीदर ३७ रूपियाँ ५३ पैसा, मलेसियन रिङ्गेट एकको खरिददर ३१ रूपियाँ ०५ पैसा र बिक्रीदर ३१ रूपियाँ १८ पैसा निर्धारण भएको छ । त्यसैगरी साउथ कोरियन वन १०० को खरिददर नौ रूपियाँ ३८ पैसा र बिक्रीदर नौ रूपियाँ ४२ पैसा, स्विडिस क्रोनर एकको खरिददर १३ रूपियाँ ५३ पैसा र बिक्रीदर १३ रूपियाँ ५९ पैसा र डेनिस क्रोनर एकको खरिददर १९ रूपियाँ ९० पैसा र बिक्रीदर १९ रूपियाँ ९९ पैसा तोकिएको छ ।राष्ट्र बैङ्कले हङकङ डलर एकको खरिददर १७ रूपियाँ ६६ पैसा र बिक्रीदर १७ रूपियाँ ७३ पैसा, कुवेती दिनार एकको खरिददर ४४५ रूपियाँ २९ पैसा र बिक्रीदर ४४७ रूपियाँ २३ पैसा, बहराइन दिनार एकको खरिददर ३६४ रूपियाँ १२ पैसा र बिक्रीदर ३६५ रूपियाँ ७१ पैसा, ओमनी रियाल एकको खरिददर ३५६ रूपियाँ ५९ पैसा र बिक्रीदर ३५८ रूपियाँ १५ पैसा निर्धारण गरिएको छ । भारतीय रूपियाँ १०० को खरिददर १६० रूपियाँ र बिक्रीदर १६० रूपियाँ १५ पैसा तोकेको छ ।राष्ट्र बैङ्कले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमयदर भने खुल्लाबजारका आधारमा फरक हुनसक्ने र अद्यावधिक विनिमयदर केन्द्रीय बैङ्कको ‘वेबसाइट’मा उपलब्ध हुने जनाइएको छ । रासस",
      "link": "https://gorkhapatraonline.com/news/148251",
      "image": "https://gorkhapatraonline.com/storage/media/261395/conversions/dolor-original-thumb.jpg"
    },
    {
      "slug": "148250",
      "title": "भिन्डी खेतीले चलेको गाउँ",
      "timestamp": 1742774400000,
      "source": "gp",
      "content": "हनुमाननगर कङ्कालिनी गाउँपालिका–७, अन्डिपट्टीगाउँको गर्जो भिन्डी खेतीबाट आएको आम्दानीले चलेको छ ।",
      "longContent": "सुधा देवभारदह (सप्तरी), चैत ११ गते । हनुमाननगर कङ्कालिनी गाउँपालिका–७, अन्डिपट्टीगाउँको गर्जो भिन्डी खेतीबाट आएको आम्दानीले चलेको छ । यहाँका एक सय परिवारले प्रत्येक वर्ष ३० देखि ४० बिघा जग्गामा भिन्डी खेती गरेर पाँच महिनाको अवधिमा एक परिवारले पाँच लाखदेखि १० लाख रुपियाँसम्म आम्दानी गर्दै आएका छन् ।माघमा लगाएको भिन्डी वैशाखदेखि भदौसम्म निरन्तर फल्ने ६५ वर्षीय भोजदेव ठाकुरले बताउनुभयो । उहाँका अनुसार सुरुमा दुई जनाले थालेको भिन्डी खेतीबाट राम्रो आम्दानी भएपछि गाउँका किसान भिन्डी खेतीतर्फ आकर्षित भएका हुन् । यहाँका किसानले ३५ वर्षदेखि यही खेतीलाई निरन्तरता दिँदै आएको उहाँले जानकारी दिनुभयो । वैशाखक‍ो पहिलो हप्तादेखि प्रतिकिलो एक सय रुपियाँमा बिक्री हुने भिन्डी भदौदेखि भने प्रतिकिलो १०/२० रुपियाँसम्म बिक्री हुन्छ । सोही ठाउँका दीपेन्द्र मण्डलले १० कट्ठामा भिन्डी छरेको र सुरुका दुई महिना दैनिक १० हजार रुपियाँसम्म आम्दानी हुने गरेको बताउनुभयो । उहाँले भन्नुभयो, “त्यतिबेलाको हाम्रो आम्दानी ठुला ठुला अफिसरको कमाइभन्दा राम्रो हुन्छ । त्यहीँ आम्दानी बचाएर वर्षभरिको सबै खर्च टार्दै आएकाले हाम्रो गाउँ नै भिन्डीमै चलेको हो ।”आम्दानी राम्रो भए पनि भिन्डी खेती खर्चिलो हुने आइपिएम कृषि समूहका अध्यक्ष कमलदेव साहले बताउनुभयो । उहाँका अनुसार प्रतिकट्ठा भिन्डीबारीमा परिश्रमबाहेक पाँच हजार रुपियाँका दरले खर्च हुन्छ । विषादी र मलको मूल्य उत्तिकै चर्को छ ।भिन्डीको बिउ नै प्रतिकेजीको एक हजार पाँच सयदेखि दुई हजार रुपियाँ पर्छ । एक कट्ठामा दुई केजीका दरले लाग्छ । श्रम अन्तर्गत हप्तामा एक पटक औषधी छर्कनुपर्ने, अवधिमा तीन पटकसम्म गोडमेल गर्नुपर्ने र निरन्तर पानी हाल्नुपर्ने हुन्छ । पहिले यहाँको भिन्डी काठमाडौँ जाने गरेको भए पनि अहिले राजविराज बजारको भर पर्नु परेको छ । काठमाडौँ लाँदालाँदै छिप्पिने हुनाले काठमाडौँ जान छोडेको हो । यो ठाउँ भिन्डीकै नामले प्रख्यात भए पनि खेतीलाई थप प्रभावकारी गर्न सम्बन्धित निकायले कुनै चासो नदेखाएको भिन्डी खेती गर्दै आएका ५२ वर्षीय सत्यनारायण साहले बताउनुभयो ।उहाँले भन्नुभयो, “३५ वर्षको अवधिमा यसपालि प्रदेश सरकारको सहयोगमा कृषि ज्ञान केन्द्र सप्तरीले माघदेखि आइपिएमको अर्थात् एकीकृत शत्रु जीव व्यवस्थापन कार्यक्रम सञ्चालन गरेको छ । सो कार्यक्रमले शत्रु जीव व्यवस्थापन, मित्र जीवको संरक्षण, विषादी न्यूनीकरण स्वास्थ्य बाली उत्पादन, बालीको नियमितता तथा किसानलाई दक्ष बनाउने उद्देश्य लिएको आइपिएमको प्रमुख सहजकर्ता रामप्रसाद इसरले जानकारी दिनुभयो ।गाउँमै महिलालाई रोजगारीभिन्डी खेतीले अन्डिपट्टी छेउछाउका महिलाले गाउँमै रोजगारी पाएका छन् । भिन्डीबारीमा काम गरेर महिलाले दैनिक आम्दानी गर्न थालेपछि आर्थिक रूपमा आत्मनिर्भर भएका छन् । \tभिन्डीको खेतमा पलाएको घाँस उखेल्दै गर्नुुभएकी २७ वर्षीय सियावती मण्डलले चैत लाग्दा नै महिलाले भिन्डी खेतीमा दैनिक रोजगारी पाउँदै आएको बताउनुभयो । अहिले घाँस उखेल्ने र भिन्डी फलेपछि टिप्ने काम पाइन्छ । प्रतिदिन पाँच सय रुपियाँ आम्दानी हुन्छ । उहाँहरूसँगै खेतमा काम गरिरहनुभएकी ६० वर्षीय सकुन्ती मण्डलले परिश्रम अनुसार दाम र सम्मान पाएपछि आनन्द लाग्दो रहेछ भन्ने अनुभूति सुनाउनुभयो ।",
      "link": "https://gorkhapatraonline.com/news/148250",
      "image": "https://gorkhapatraonline.com/storage/media/261394/conversions/2-Bhindi-Kheti-photo-original-thumb.jpg"
    },
    {
      "slug": "148249",
      "title": "‘आर्थिक परिसूचकहरू सकारात्मक’",
      "timestamp": 1742774400000,
      "source": "gp",
      "content": "अर्थतन्त्र चलायमान हुन नसकेको सरोकारवालाको गुनासो कायमै रहेको समयमा अर्थ मन्त्रालयले भने अर्थतन्त्रका सूचकहरू सकारात्मक रहेको उल्लेख गरेको छ ।",
      "longContent": "गोरखापत्र समाचारदाताकाठमाडौँ, चैत ११ गते । अर्थतन्त्र चलायमान हुन नसकेको सरोकारवालाको गुनासो कायमै रहेको समयमा अर्थ मन्त्रालयले भने अर्थतन्त्रका सूचकहरू सकारात्मक रहेको उल्लेख गरेको छ । चालु आर्थिक वर्ष २०८१/८२ को माघसम्मको आर्थिक बुलेटिन आइतबार सार्वजनिक गर्दै मन्त्रालयले मुलुकका समष्टिगत आर्थिक परिसूचकहरू सकारात्मक रहेको दाबी गरेको हो । बुलेटिन अनुसार सरकारको राजस्व परिचालनमा सुधार हुँदै गएको छ । चालु आवको माघसम्म राजस्व परिचालन १३.३ प्रतिशत र कुल खर्च ९.९ प्रतिशतले बढेको बुलेटिनमा उल्लेख छ । राजस्व परिचालनतर्फ सरकारले माघसम्म छ खर्ब ४२ अर्ब ८५ करोड रुपियाँ सङ्कलन गरेको छ । जसमध्ये ८८ प्रतिशत कर राजस्व र १२ प्रतिशत गैरकर राजस्व रहेको छ । गत आवको माघसम्म सरकारले पाँच खर्ब ६७ अर्ब रुपियाँ राजस्व परिचालन गरेको थियो । समीक्षा अवधिमा सरकारले सात खर्ब ५४ अर्ब रुपियाँ खर्च गरेको छ । गत आवको सोही महिनासम्म सरकारले छ खर्ब ८६ अर्ब रुपियाँ खर्च गरेको थियो । कुल खर्चमध्ये चालु तर्फ ६९.२ प्रतिशत, पुँजीगततर्फ ९.१ प्रतिशत र वित्तीय व्यवस्थातर्फ २१.७ प्रतिशत खर्च भएको मन्त्रालयको तथ्याङ्क छ । पुँजीगततर्फ सरकारको खर्च ७.६ प्रतिशतले बढेको तथ्याङ्क मन्त्रालयले प्रस्तुत गरेको छ । करदाताको सङ्ख्या पनि उल्लेख्य वृद्धि भएको मन्त्रालयले जनाएको छ । माघसम्म चार लाख ३३ हजार करदाता थप भएर कुल करदाताको सङ्ख्या ६६ लाख ६० हजार पुगेको मन्त्रालयको तथ्याङ्क छ । कुल करदातामध्ये व्यक्तिगत स्थायी लेखा नम्बर लिने करदाताको सङ्ख्या ४६ लाख १२ हजार रहेको छ । त्यस्तै २० लाख १२ हजारले व्यावसायिक स्थायी लेखा नम्बर लिएका छन् । बाँकी करकट्टी गर्ने निकायले त्यस्तो नम्बर लिएका छन् । वैदेशिक सहायता प्रतिबद्धता पनि गत आवको माघको तुलनामा बढेर दुई खर्ब २१ अर्ब रुपियाँ रहेको छ । कुल प्रतिबद्धतामध्ये २५.५ प्रतिशत अंश अुनदानको रहेको छ भने ऋणको अंश ७४.५ प्रतिशत रहेको छ । गत आवको माघसम्म यस्तो प्रतिबद्धता केवल ८९ अर्ब ४९ करोड रुपियाँ थियो । अर्थतन्त्रको बाह्य क्षेत्रमा पनि क्रमिक सुधार आइरहेको तथ्य मन्त्रालयले प्रस्तुत गरेको छ । माघसम्म निर्यात ४६.५ प्रतिशतले बढ्दा आयात पनि १० प्रतिशतले बढेको छ । विपे्रषण आप्रवाह ७.३ प्रतिशतले बढ्दा श्रम स्वीकृति लिनेको सङ्ख्या १२ प्रतिशतले बढेको छ । त्यस्तै चालु खाता र शोधनान्तर स्थिति दुवै उच्च रूपमा बचतमा रहेको मन्त्रालयले जनाएको छ । वित्तीय क्षेत्रतर्फ निक्षेप सङ्कलन ३.८ प्रतिशतले बढ्दा कर्जा ५.६ प्रतिशतले विस्तार भएको छ । यद्यपि बैङ्कहरूको निष्क्रिय कर्जा वृद्धि भएको मन्त्रालयले जनाएको छ ।",
      "link": "https://gorkhapatraonline.com/news/148249",
      "image": "https://gorkhapatraonline.com/storage/media/261393/conversions/Finance-original-thumb.jpg"
    },
    {
      "slug": "148248",
      "title": "लोडसेडिङले औद्योगिक उत्पादनको लागत बढ्ने",
      "timestamp": 1742774400000,
      "source": "gp",
      "content": "उद्योग क्षेत्रमा घोषित र अघोषित रूपमा भइरहेको लोडसेडिङले व्यवसायमा प्रत्यक्ष असर परेको गुनासो उद्योगी व्यवसायीले गरेका छन् ।",
      "longContent": "गोरखापत्र समाचारदाताकाठमाडौँ, चैत ११ गते । उद्योग क्षेत्रमा घोषित र अघोषित रूपमा भइरहेको लोडसेडिङले व्यवसायमा प्रत्यक्ष असर परेको गुनासो उद्योगी व्यवसायीले गरेका छन् । नेपाल सिमेन्ट उत्पादक सङ्घ, स्टिल उत्पादक सङ्घ र नेपाल धागो उत्पादक सङ्घले संयुक्त रूपमा पत्रकार सम्मेलन गरेर उद्योगमा भएको लोडसेडिङले उत्पादन क्षमतामा ह्रास भई उत्पादनको लागत मूल्य महँगो पर्न गएको जानकारी दिए । लोडसेडिङका कारण सिमेन्ट र डन्डीको उत्पादनको लागत महँगो पर्न गएको उद्योगीहरूको भनाइ छ । सिमेन्ट उत्पादक सङ्घका पूर्वअध्यक्ष ध्रुव थापाले उद्योगमा दैनिक घोषित रूपमा १२ घण्टा र अघोषित रूपमा दुई घण्टा लोडसेडिङ हुने गरेको बताउनुभयो । उद्योगमा नियमित रूपमा बिजुलीको आपूर्ति नहुँदा उत्पादनमा ५० प्रतिशतले कमी आई उत्पादनको लागत मूल्यसमेत बढ्न गएको उहाँको भनाइ छ । नेपाल विद्युत् प्राधिकरणले उद्योगमा पूर्वाग्रहपूर्ण तरिकाबाट बिजुली काटेर लोडसेडिङ हुँदा सिमेन्टको लागत मूल्यसँगै बजार मूल्यसमेत महँगो पर्न गएको उहाँको भनाइ छ । औद्योगिक क्षेत्रमा सधैँ लोडसेडिङ भइरहेको छ तर नेपाल विद्युत् प्राधिकरण किन लोडसेडिङ छैन भन्छ ? किन लोडसेडिङको सूचनासहितको तालिका दिँदैन ? भन्ने प्रश्न गर्दै थापाले देशमा लोडसेडिङको अन्त्य नभई झुठको खेती प्राधिकरणले गरिरहेको आरोप लगाउनुभयो ।स्टिल उत्पादक सङ्घका अध्यक्ष शोभाकर नेपालले लोडसेडिङ, कच्चा पदार्थको मूल्य वृद्धि र डलर महँगो हुँदा डन्डीको मूल्य महँगो पर्न गएको बताउनुभयो । लोडसेडिङका कारण स्टिल उद्योगको उत्पादनमा ६० देखि ७० प्रतिशतले कमी आएको उहाँको भनाइ छ । नेपाल उद्योग वाणिज्य महासङ्घका पूर्वअध्यक्ष पशुपति मुरारकाले उद्योग दिनमा एक घण्टा पनि बन्द गर्न नहुने बेला प्राधिकरणले बिजुली नदिएर १२ घण्टासम्म बन्द गरेको बताउनुभयो । बर्खाको समयमा निर्माण सामग्री नहुने अवस्थामा उद्योग नचल्ने र मङ्सिरमा धान उत्पादन भए पनि उद्योग बढी समय चल्नु स्वाभाविक भएको उहाँले बताउनुभयो । नेपाल विद्युत् प्राधिकरणले जुनबेला उद्योगलाई धेरै बिजुली चाहिएको समयमा प्राधिकरणले लोडसेडिङ गर्दा उद्योग व्यवसायमा ठुलो असर परेको गुनासो उहाँको छ ।प्राधिकरणले घरायसी प्रयोजनमा बिजुली निरन्तर दिने उद्योग कलकारखानामा भने १२ घण्टासम्म लोडसेडिङ गराएको उहाँको भनाइ छ । प्राधिकरण लोडसेडिङ गरेको छु भन्न नसक्ने, लोडसेडिङको तालिका नदिने अनि झुटो र भ्रामक प्रचारबाजीमा गरेर किन उद्योगीलाई दुःख दिइरहेको उहाँको भनाइ छ । उद्योगीले सर्वोच्च अदालतका पूर्वन्यायधीश गिरिशचन्द्र लालको संयोजकत्वमा गठित आयोगको प्रतिवेदन कार्यान्वयन गरी डेडिकेटेड र ट्रङ्क लाइन विवाद समाधान गर्न आग्रह गरेका छन् । लाल आयोगमा २०७२ साउनदेखि पुस २९ गतेसम्म महसुल निर्धारण आयोगले महसुल दर निर्धारण नगरेको अवधिको डेडिकेटेड र ट्रङ्क लाइनको महसुल लिन र तिर्न नपर्ने उद्योगी व्यवसायीले दाबी गरेका छन् ।",
      "link": "https://gorkhapatraonline.com/news/148248",
      "image": "https://gorkhapatraonline.com/storage/media/261392/conversions/industry-electricity-original-thumb.jpg"
    },
    {
      "slug": "148247",
      "title": "इजाजत नै नलिई श्रमिक आपूर्ति गर्नेलाई कारबाही",
      "timestamp": 1742774400000,
      "source": "gp",
      "content": "श्रम तथा व्यवसायजन्य सुरक्षा विभागले श्रमिक आपूर्तिकर्ताको इजाजतपत्र नै नलिई श्रमिक आपूर्ति गर्ने कम्पनी र प्रतिष्ठानलाई जरिबाना गरेको छ ।",
      "longContent": "गोरखापत्र समाचारदाता काठमाडौँ, चैत ११ गते । श्रम तथा व्यवसायजन्य सुरक्षा विभागले श्रमिक आपूर्तिकर्ताको इजाजतपत्र नै नलिई श्रमिक आपूर्ति गर्ने कम्पनी र प्रतिष्ठानलाई जरिबाना गरेको छ । विभागका अनुसार काठमाडौँको सिनामङ्गलस्थित काठमाडौँ मेडिकल कलेजले श्रम ऐन २०७४ अनुसार श्रमिक आपूर्तिकर्ताको इजाजतपत्र नै नलिएका फाल्कन सर्भिसिस कम्पनी र कमल पोखरी सपोर्ट सर्भिस कम्पनीबाट श्रमिक आपूर्ति गरेको पाइएपछि ती कम्पनी र मेडिकल कलेजलाई दुई/दुई लाख जरिबाना गरेको हो ।विभागका महानिर्देशक कमलप्रसाद भट्टराईले काठमाडौँ मेडिकल कलेजको अनुगमन गर्दा इजाजतपत्र नलिएका श्रमिक आपूर्तिकर्ता कम्पनीबाट श्रमिक आपूर्ति गरेको पाइएपछि जरिबाना गरेको जानकारी दिनुभयो । साथै उहाँले इजाजतप्राप्त गरेका श्रमिक आपूर्तिकर्ता कम्पनीबाट मात्रै श्रमिक आपूर्ति गर्न सबै प्रतिष्ठानको ध्यानाकर्षण गराउनुभयो । विभागका भट्टराईले पछिल्लो समयमा इजाजत नलिएका श्रमिक आपूर्ति कम्पनीले गैरकानुनी तरिकाले श्रमिक आपूर्ति गर्ने गरेको पाइएकाले त्यस्ता आपूर्ति कम्पनीबाट सचेत हुन सबै प्रतिष्ठानलाई आग्रह गर्नुभयो । विभागका अनुसार चालु आव २०८१/८२ को आठ महिनासम्म ३५ वटा श्रमिक आपूर्तिकर्ता कम्पनीलाई नयाँ इजाजतपत्र प्रदान गरेको छ । यस अवधिमा ३५५ वटा श्रमिक आपूर्तिकर्ता कम्पनीको इजाजतपत्र नवीकरण गरेको छ भने २८३ वटा श्रमिक आपूर्तिकर्ता कम्पनीको निरीक्षण गरेको विभागले जनाएको छ ।",
      "link": "https://gorkhapatraonline.com/news/148247",
      "image": "https://gorkhapatraonline.com/storage/media/261391/conversions/shram_swikriti_bibhag-original-thumb.jpg"
    },
    {
      "slug": "148246",
      "title": "सहकारीको सम्पत्ति लिलाम गर्न समन्वय गरिने",
      "timestamp": 1742774400000,
      "source": "gp",
      "content": "भूमि व्यवस्था, सहकारी तथा गरिबी निवारण मन्त्रालय समस्याग्रस्त सहकारी व्यवस्थापन समितिको कार्यालयले विभिन्न सहकारीको जग्गा र सम्पत्ति लिलामी गर्ने सन्दर्भमा सहजीकरणका लागि सरोकारवालासँग छलफल गरेको छ ।",
      "longContent": "गोरखापत्र समाचारदाता काठमाडौँ, चैत ११ गते । भूमि व्यवस्था, सहकारी तथा गरिबी निवारण मन्त्रालय समस्याग्रस्त सहकारी व्यवस्थापन समितिको कार्यालयले विभिन्न सहकारीको जग्गा र सम्पत्ति लिलामी गर्ने सन्दर्भमा सहजीकरणका लागि सरोकारवालासँग छलफल गरेको छ । समितिका सदस्यसचिव केशवप्रसाद पौडेलका अनुसार सहकारी सञ्चालकले बैङ्क तथा वित्तीय संस्थाबाट ऋण लिँदा राखेको धितो लिलामको प्रक्रियाका सन्दर्भमा मन्त्रालय, नेपाल राष्ट्र बैङ्क र बैङ्कका सञ्चालकसँग छलफल गरिएको हो । आइतबार मन्त्रालयमा सम्पन्न छलफलमा बैङ्क तथा वित्तीय संस्थाले समेत आफ्नो लेना रकम पनि लिन सक्ने र बढी हुन आउने रकम यस समितिलाई उपलब्ध गराउने व्यवस्था गर्न प्रस्ताव गरिएको छ । उहाँले बचतकर्ताको बचत फिर्ता सुनिश्चित हुने र सरकारलाई आर्थिक भार नपर्ने हुनाले निर्देशन तथा समस्या समाधान हुनुपर्ने प्रस्तावमाथि छलफल भएको छ । उहाँले भूमि व्यवस्था, सहकारी तथा गरिबी निवारण मन्त्रालयबाट तत्काल रोक्का यथावत् राख्न पूर्वपत्रानुसार पत्राचार भएमा बैङ्क तथा वित्तीय संस्थाबाट समितिसमक्ष समन्वय हुने र असुलीको दर बढ्न जाने हुँदा समस्या समाधान हुनुपर्ने बताउनुभयो । मन्त्रालयका सचिव अर्जुनप्रसाद पोखरेल, समितिका अध्यक्ष श्रीमणकुमार गौतम, राष्ट्र बैङ्क कार्यकारी निर्देशकसहित सरोकारवालाको उपस्थितिमा भएको छलफलमा लिलामी प्रक्रियामा अदालत, सम्पत्ति शुद्धीकरण विभाग तथा नेपाल प्रहरीको अनुसन्धान ब्युरोबाट र बैङ्क तथा वित्तीय संस्थासमेत रोक्का रहेका अचल सम्पत्ति समन्वयमा लिलामी प्रक्रियामा लैजाने समझदारी भएको छ । उहाँले मन्त्रालयले समस्याग्रस्त घोषणा गरी सम्पत्ति व्यवस्थापन तथा दायित्व भुक्तानीका लागि समितिसमक्ष लेखिआएका सहकारी संस्थाको मात्र सम्पत्ति व्यवस्थापन तथा दायित्व भुक्तानी गरिने प्रस्ट पार्नुभयो । उहाँले अहिलेसम्म एभरेस्ट बैङ्क लिमिटेड र राष्ट्रिय सहकारी बैङ्क लिमिटेडबाट मात्र समितिको समन्वयमा लिलामी प्रक्रियामा जाँदा १२ करोड रुपियाँ समितिको खातामा प्राप्त भएको र बचतकर्ताको बचत फिर्तामा सहयोग पुगेको बताउनुभयो ।",
      "link": "https://gorkhapatraonline.com/news/148246",
      "image": "https://gorkhapatraonline.com/storage/media/261390/conversions/sahakari-original-thumb.jpg"
    },
    {
      "slug": "148188",
      "title": "सुनको मूल्य तोलामा नौ सय घट्यो",
      "timestamp": 1742688000000,
      "source": "gp",
      "content": "गत शुक्रबारको तुलनामा सुनचाँदीको मूल्यमा आइतबार सामान्य थपघट भएको छ । स्थानीय बजारमा सुनको मूल्य तोलामा नौ सय र चाँदी तोलामा १५ रुपियाँले घटेको छ ।",
      "longContent": "काठमाडौं, चैत १० गते । गत शुक्रबारको तुलनामा सुनचाँदीको मूल्यमा आइतबार सामान्य थपघट भएको छ । स्थानीय बजारमा सुनको मूल्य तोलामा नौ सय र चाँदी तोलामा १५ रुपियाँले घटेको छ ।गत शुक्रबार प्रतितोला एक लाख ७५ हजारमा कारोबार भएको सुन आज नौ सयले घटेर प्रतितोला एक लाख ७४ हजार एक सय कायम भएको नेपाल सुनचाँदी व्यवसायी महासङ्घले जनाएको छ ।यसैगरी, चाँदी प्रतितोला रू एक हजार ९८० मा खरिद बिक्री हुनेछ । आज अन्तरराष्ट्रिय बजारमा प्रतिऔँस सुन तीन हजार २२ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/148188",
      "image": "https://gorkhapatraonline.com/storage/media/261283/conversions/gold1616689900-original-thumb.jpg"
    },
    {
      "slug": "148143",
      "title": "यस्तो छ आजको तरकारी र फलफूलको थोक मूल्य",
      "timestamp": 1742688000000,
      "source": "gp",
      "content": "कालिमाटी फलफूल तथा तरकारी बजार विकास समितिले आजका लागि कृषि उपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ, चैत १०  गते ।  कालिमाटी फलफूल तथा तरकारी बजार विकास समितिले आजका लागि कृषि उपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु २५, गोलभेँडा ठूलो (भारतीय) प्रतिकिलो रु ५०, गोलभेँडा सानो (तराई) प्रतिकिलो रु २५, आलु रातो प्रतिकिलो रु ३५, प्याज सुकेको (भारतीय) प्रतिकिलो रु ६०, गाजर (लोकल) प्रतिकिलो रु ५०, गाजर (तराई) प्रतिकिलो रु ३०, बन्दा (लोकल) प्रतिकिलो रु १५, बन्दा (तराई) प्रतिकिलो रु ३०, बन्दा (नरिवल) प्रतिकिलो रु १५, काउली (स्थानीय) प्रतिकिलो रु २५, स्थानीय काउली (ज्यापु) प्रतिकिलो रु ३०, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ४० तथा भन्टा डल्लो प्रतिकिलो रु ५०, तने बोडीको मूल्य प्रतिकिलो रु १३० कायम गरिएको छ ।यसैगरी, मटरकोसा प्रतिकिलो रु ५०, घिउ सिमी (लोकल) प्रतिकिलो रु ६०, घिउ सिमी (हाइब्रिड) प्रतिकिलो रु ६०, घिउ सिमी (राजमा) प्रतिकिलो रु ९०, टाटे सिमी प्रतिकिलो रु ७०, तिते करेला प्रतिकिलो रु १३०, लौका प्रतिकिलो रु ५०, परबर (लोकल) प्रतिकिलो रु ९०, परबर (तराई) प्रतिकिलो रु ८०, घिरौला प्रतिकिलो रु ६०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ३०, सलगम प्रतिकिलो रु ५० तथा भिण्डी प्रतिकिलो रु १०० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४०, पिँडालु प्रतिकिलो रु ९०, स्कूस प्रतिकिलो रु ४०, रायो साग प्रतिकिलो रु ५०, पालुङ्गो साग प्रतिकिलो ७०, चमसुरको साग रु ३५, तोरीको साग प्रतिकिलो रु ४०, मेथीको साग प्रतिकिलो रु ७०, प्याज हरियो प्रतिकिलो रु ४०, बकुला प्रतिकिलो रु ६०, तरुल प्रतिकिलो रु ९०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३८० तथा कुरिलो प्रतिकिलो रु १००० निर्धारण गरिएको छ ।निगुरो प्रतिकेजी रु १२०, ब्रोकाउली प्रतिकिलो रु ५०, चुकुन्दर प्रतिकिलो रु ६०, सजीवन प्रतिकिलो रु ३००, कोइरालो प्रतिकिलो रु १८०, रातो बन्दा प्रतिकिलो रु ५०, जिरीको साग प्रतिकिलो रु ६०, ग्याठकोभी प्रतिकिलो रु ७०, सेलरी प्रतिकिलो रु १५०, पार्सले प्रतिकिलो रु ३००, सौफको साग प्रतिकिलो रु ६०, पुदिना प्रतिकिलो रु ३००, गान्टे मूला प्रतिकिलो रु ६०, इमली प्रतिकिलो रु १६०, तामा प्रतिकिलो रु १००, तोफु प्रतिकिलो रु १२० र गुन्द्रुकको मूल्य प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु २७०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ८०, मौसम प्रतिकिलो रु २००, जुनार प्रतिकिलो रु १५०, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३०, रुख कटहर प्रतिकिलो रु ९०, निबुवा प्रतिकिलो रु ५०, नासपाती (चाइनिज) प्रतिकिलो रु २५०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु १२०, स्ट्रबेरी (भुइँऐसेलु) रु २५०, किबी प्रतिकिलो रु ४५० तथा आभोकाडो प्रतिकिलो रु ६५०, अमलाको मूल्य प्रतिकिलो रु ९० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ३३०, खुर्सानी हरियो प्रतिकिलो रु ८०, खुर्सानी हरियो (बुलेट) प्रतिकिलो रु ८०, खुर्सानी हरियो (माछे) प्रतिकिलो रु ७०, सुर्खानी (अकबरे) प्रतिकिलो २५०, भेडे खुर्सानी प्रतिकिलो रु १००, लसुन हरियो प्रतिकिलो रु ६०, हरियो धनिया प्रतिकिलो रु १००, लसुन सुकेको चाइनिज प्रतिकिलो रु २८०, लसुन सुकेको नेपाली प्रतिकिलो रु २३०, छ्यापी सुकेको प्रतिकिलो रु १६०, छ्यापी हरियो प्रतिकिलो रु ७०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १७०, राजा च्याउ प्रतिकिलो रु ३०० र सिताके च्याउको मूल्य प्रतिकिलो रु ८०० तोकेको छ ।  रासस",
      "link": "https://gorkhapatraonline.com/news/148143",
      "image": "https://gorkhapatraonline.com/storage/media/261219/conversions/adrhs-original-thumb.jpg"
    },
    {
      "slug": "148436",
      "title": "नेपालगन्जका मुख्यसडकमा फुलेका आर्कषक फूल (फोटो फिचर)",
      "timestamp": 1742860800000,
      "source": "gp",
      "content": "नेपालगन्ज सुर्खेत रोडमा फुलेका फूलहरु हेर्न आउने सङ्ख्या अहिले ह्वात्तै बढेको छ । राँझा एयरपोर्टदेखि गणेशमानसम्म फुलेका आर्कषक फूलहरु हेर्न युवाहरुको भीड लाग्ने गरेको छ ।",
      "longContent": "कमल खत्रीधम्बोझी (बाँके), चैत १२ गते । नेपालगन्ज सुर्खेत रोडमा फुलेका फूलहरु हेर्न आउने सङ्ख्या अहिले ह्वात्तै बढेको छ । राँझा एयरपोर्टदेखि गणेशमानसम्म फुलेका आर्कषक फूलहरु हेर्न युवाहरुको भीड लाग्ने गरेको छ । साझपख फोटो र भिडियो खिच्ने मानिसहरुको भीड लागेपछि नेपालगन्ज उपमहानगरपालिकाले यसलाई व्यवस्थित गर्न ट्राफिक व्यवस्थापनको काम समेत सुरु गरेको छ । व्यवसायिक रुपमा फोटोग्राफरहरु समेत त्यहाँ पुगेर मानिसहरुको फोटो खोच्न थालेपछि झन भीड बढ्न थालेको छ । साँझको समयमा त प्रहरीलाई सडक व्यवस्थापनमै अप्ठ्यारो हुन थालेपछि सुरक्षाकर्मीको सङ्ख्या बढाइएको छ । राति अबेरसम्म पनि मानिसहरु फोटो र भिडियो खिच्नका लागि आउने थालेपछि प्रहरीले त्यसलाई नियन्त्रण गर्न थालेको हो । सडकको मध्यभागमा फुलेका आर्कषक फूलहरुका कारण पछिल्लो समय नेपालगन्ज चर्चा छ । नेपालगन्ज उपमहानगरपालिकाले नेपालगन्जको मुख्य सडक सुर्खेत रोडमा फुलहरुलाई गोडमेल, तारजाली लगाएर संरक्षण गरिरहेको छ । जसका कारण नेपालगन्जको मुख्य सडकमै निकै सुन्दर फूलहरु अहिले फुलेका छन् । नेपालगन्ज उपमहानगरपालिका नगरप्रमुख प्रशान्त विष्टले ट्राफिक र नगर प्रहरीहरुको सहयोगमा साझपख ट्राफिक व्यवस्थापनको काम गरिरहेको बताउनुभयो । युवाहरु धेरै सडकमा जम्मा भएर फोटो र भिडियो खिच्न थालेपछि दुर्घटनाको सम्भावना बढेको भन्दै व्यवस्थापनको काम सुरु गरेको नगरप्रमुख विष्टले बताउनुभयो । केहि दिन अघि नेपालगन्जमा भाइरल बनेको फुलहरु हेर्न स्वास्थ्य तथा जनसङ्ख्या मन्त्री प्रदीप पौडेल समेत पुग्नुभएको थियो । नेपालगन्ज उपमहानगरले गरेको उत्कृष्ट कार्यमा पर्ने गरेको नगरभित्रको फुल व्यवस्थापन । नेपालगन्ज नगरमा फुलको विरुवा रोप्ने, गोडमेल गर्ने, संरक्षण गर्ने कार्यमा यहाँका निजी संघसंस्था र व्यापारिक प्रतिष्ठानहरुले पनि सहयोग गर्दै आएका छन् । जसले गर्दा नेपालगन्जमा मुख्य सडकमा मनमोहक सुन्दर फूलहरुसँगै अन्य विरुवाहरु उर्कदै गएका छन् । सुर्खेतरोडमा फुलेका फूलहरुले धेरैलाई आर्कषित गरेपछि अहिले स्थानीय स्तरमा नेपालगन्ज नगरका अन्य ठाउँहरुमा पनि यस्तै गरी फुलहरु रोप्दै संरक्षणको काम अगाडि बढाउनु पर्ने माग बढेको छ ।",
      "link": "https://gorkhapatraonline.com/news/148436",
      "image": "https://gorkhapatraonline.com/storage/media/261680/conversions/484034372_984948687062654_5013010540666559366_n-original-thumb.jpg"
    },
    {
      "slug": "148415",
      "title": "प्लाई उद्योगमा आगलागी : ३२ घण्टा बित्दा पनि आएन नियन्त्रणमा",
      "timestamp": 1742860800000,
      "source": "gp",
      "content": "दाङको घोराही उपमहानगरपालिका–९ खैरामा रहेको गणपति भेनियर तथा साङ्ग्रीला प्लाई उद्योगमा लागेको आगो अझै पूर्णरुपमा नियन्त्रणमा आउन सकेको छैन ।",
      "longContent": "लीलाधर वलीघोराही, चैत १२ गते । दाङको घोराही उपमहानगरपालिका–९ खैरामा रहेको गणपति भेनियर तथा साङ्ग्रीला प्लाई उद्योगमा लागेको आगो अझै पूर्णरुपमा नियन्त्रणमा आउन सकेको छैन । उद्योगमा आगलागी भएको करिब ३२ घण्टा बितिसक्दा पनि आगलागी पूर्णरुपमा नियन्त्रणमा आउन नसकेको प्रमुख जिल्ला अधिकारी कृष्णप्रसाद लम्सालले जानकारी दिनभएको छ । उहाँका अनुसार आगो करिब ९० प्रतिशत नियन्त्रणमा रहे पनि पूर्णरुपमा अझै आइसकेको छैन ।आगो नियन्त्रणका लागि सोमबार बिहान २ बजेदेखि निरन्तर प्रयास जारी रहेपनि पूर्णरुपमा अझै आगो नियन्त्रण नआएको बताउनुभयो । उहाँले आगो निभाउँदै जलेका सामग्री पन्छाउदै अगाडि बढ्नुपर्ने भएका कारण आगो पूर्णरुपमा नियन्त्रणमा आउन समय लागेको र रातभर पनि आगो निभाउने काम भइरहेको प्रमुख जिल्ला अधिकारी लम्सालले बताउनुभयो । उहाँले आगलागीबाट उद्योगका सबै सामग्री नष्ट भएका छन् । उद्योगमा चिरान गरिएको काठसँगै प्रज्वलनशील वस्तु राखिएका कारण आगो नियन्त्रणका लागि प्रयास गर्दा पनि नियन्त्रणमा आउन ढिलाई भएको र अहिलेसम्म ९० प्रतिशत आगो नियन्त्रण भएको उहाँको भनाइ छ । आगो नियन्त्रणका लागि नेपाल प्रहरी, सेना र सशस्त्र प्रहरीसँगै वनको डढेलो नियन्त्रण टोली गरेर करिब दुई सय जनाको टोली आगलागी नियन्त्रणका लागि प्रयास गरिरहेका छन् । उहाँले भन्नुभयो, ‘‘आगो नियन्त्रणका लागि रातिभरी पनि सुरक्षा निकायको टोलीले काम गरिरहेको छ ।’’ उद्योगमा लागेको आगो नियन्त्रणका लागि पानी बोक्न दाङसँगै कपिलवस्तु, बाँके र बर्दिया जिल्लाबाट आएका आठवटा दमकलसँगै ट्याक्टर प्रयोग गरिइरहेको छ ।उहाँका अनुसार आगलागी नियन्त्रणका लागि दाङका घोराही, तुलसीपुर उपमहानगपालिका र लमही नगरपालिकाबाट एक/एक गरी तीनवटा, कपिलवस्तुबाट कृष्णनगर नगरपालिका र शिवराज नगरपालिकाबाट दुईवटा, बाँकेको नेपालगन्ज उपमहानगरपालिका र कोहलपुर नगरपालिकाबाट दुईवटा र बर्दियाको बाँसगडी नगरपालिकाबाट आएका एउटा दमकल तथा ट्याक्टर, नेपाली सेना, सशस्त्र प्रहरी, नेपाल प्रहरी, डिभिजन वन कार्यालय घोराहीको डढेलो नियन्त्रण दस्ता र स्थानीयले आगो नियन्त्रण गर्ने प्रयास गरिरहेको प्रमुख जिल्ला अधिकारी लम्सालले बताउनुभयो  । उद्योगले प्लाई उत्पादन गरेर नेपालका विभिन्न जिल्लासँगै भारतमा समेत निर्यात गर्दै आएको थियो । उद्योगमा करिब नौ सय बढी कर्मचारी कार्यरत थिए ।",
      "link": "https://gorkhapatraonline.com/news/148415",
      "image": "https://gorkhapatraonline.com/storage/media/261658/conversions/police-original-thumb.jpg"
    },
    {
      "slug": "148398",
      "title": "रामारोशन पर्यटन समितिको कार्यकारी अधिकृतमा पूर्णबहादुर विक नियुक्त",
      "timestamp": 1742860800000,
      "source": "gp",
      "content": "झण्डै दुई वर्षदेखि रिक्त रहेको रामारोशन क्षेत्र पर्यटन विकास तथा व्यवस्थापन समितिको कार्यकारी अधिकृतमा पूर्णबहादुर विक नियुक्त हुनुभएको छ ।",
      "longContent": "रमेश रावतअछाम, चैत १२ गते । झण्डै दुई वर्षदेखि रिक्त रहेको रामारोशन क्षेत्र पर्यटन विकास तथा व्यवस्थापन समितिको कार्यकारी अधिकृतमा पूर्णबहादुर विक नियुक्त हुनुभएको छ । सुदूरपश्चिम प्रदेश सरकारले रामारोशन क्षेत्र पर्यटन विकास तथा व्यवस्थापन समितिको कार्यकारी अधिकृतमा विकलाई नियुक्त गरेको हो । प्रदेशको उद्योग, पर्यटन, वन तथा वातावरण मन्त्रालयको चैत ७ गतेको मन्त्रिस्तरको निर्णयले उहाँलाई नियुक्ति गरिएको हो ।के हो रामारोशन पर्यटन क्षेत्ररामे र रोशन नाम गरेका दुई दाजुभाइको नामबाट यस क्षेत्रको नाम रामारोशन रहेको किम्बदन्ती यहाँका मानिस सुनाउँछन् । एकथरीले यो क्षेत्रमा शिव–पार्वती बस्ने गरेकाले नै रामारोशन नामकरण भएको बताउँछन् ।रामारोशन गाउँपालिका–५ स्थित पर्यटकीय लेकमा रहेको रामारोशन ताल ‘बाह्र बण्ड, अठार खण्ड’का नामले पनि चिनिन्छ । बाह्र बण्ड भनेको यहाँका १२ वटा ताललाई जनाउँछ भने अठार खण्ड भनेको यहाँ रहेका १८ वटा मैदानलाई जनाउँछ ।यो क्षेत्रमा बाह्रवटा ताल र अठार वटा ठुला–ठुला मैदानहरु छन । प्राकृतिक दृष्टीकोणले अत्यन्तै रमणीय यो ठाउँमा २२ प्रकारका राष्ट्रिय फूल लालीगुराँस र नेपालको राष्ट्रिय चरा डाँफे पाइन्छ । बाह्रवटा तालहरुमा सबैभन्दा ठुलो ताल जिगाले ताल हो । जसको आकार अंग्रेजी अक्षर ‘सि’ जस्तो छ । जुन बाटुले तालभन्दा माथि छ ।यहाँको सानो तालमा ताउने ताल हो । यो हाल पुरिने अवस्थामा छ । जिगाले तालभन्दा माथि पनि धेरै तालहरु छन् । यो तालभन्दा केहि परपट्टी ठुला–ठुला चौर्हरु छन । जून अठार खण्डका नामले प्रख्यात छन् । यस्ता मैदानहरु मध्येमा किनेमिने मैदानसबैभन्दा ठुलो  हो । जसको बिच भएर कैलाश खोला बग्दछ । यो सम्भवत अछामकै ठुलो मैदान हो । यसको केहि माथि धेरै नै ठुलो पट्टी रोशन मैदान छ । समुन्द्र सतहदेखि २०५०देखि ३७९२ मिटर उचाईमा फैलिएको रामारोशन इतिहास, प्राकृतिक सौन्दर्यता, आध्यात्मिक र जैविक विविधताको सुन्दर बगैचा हो । कैलाश खोलाको मुहान रहेको रामारोशनमा प्रशस्तै गुफा र झरना छन् । साथै अनेकन जङ्गली जनावर र पंक्षीको बास्थान समेत रहेको यहाँ थुप्रै मैदानहरू छन्, ती मध्ये मुख्य किनिमिनी, रामे र रोशन हुन् ।महादेव र पार्वतीको बासस्थानको रूपमा रहेको मानिने रामारोशनमा सिमसार क्षेत्र पनि छ । रामारोशन क्षेत्रलाई पर्यटकीय, धार्मिक र ऐतिहासिक अनुसन्धान गर्न पनि अति महत्त्वपूर्ण  स्थानको रुपमा विकास गर्न सकिन्छ  । परापूर्वकालमा राक्षसलाई जिगाले तालको बिचमा रहेकोे खम्बामा बाँधेर मारेको भन्ने जनश्रुतिसँगै नजिकै रहेको मन्दिरमा पूजा गरेमा मनोकमना पूरा हुने रामारोशनवासीको विश्वास छ  ।परापूर्वकालमा रामारोशन क्षेत्रमा भगवान् शिव र पार्वतीले स्नान गरेको र त्यही बास गरेको भन्ने किंवदन्ती पाइन्छ । अछामको उत्तर पूर्वी क्षेत्रमा पर्ने रामारोशन क्षेत्रले जिल्लाको बिच भाग भएर बग्ने कैलाश नदीलाई पनि जन्म दिएको छ । रामारोशन क्षेत्रका १२ तालमध्ये सबैभन्दा ठुलो ताल जिंगाले ताल हो । यो ताल पूरै घुम्न तीन–चार घण्टा लाग्छ । ठुला मैदानको बिच भाग भएर बग्ने कैलाश नदीले अझ यहाँको सुन्दरतालाई उचाइ दिएको छ । रामारोशनमा सिमसार क्षेत्र पनि छ ।कसरी पुग्ने ?धनगढी, दीपायल, साँफेबगर, जयगढसम्म पक्की सडक छ । जयगढदेखि कच्चि सडक हुँदै पालिकाको सदरमुकाम मुजाबगर हुँदै रामारोशन पुग्न सकिन्छ ।धनगढी, दीपायल हुँदै खप्तड जाँदा त्यहाँबाट रामारोशनसम्म आउने अर्को पैदल रुट पनि छ  ।काठमाडौंबाट सबैभन्दा छोटो काठमाडौं, सुर्खेत, अछामको विनायक हुँदै ठाटिखान–ताली हुँदै रामारोशन पुग्न सकिन्छ । मोटरबाईकमा अछामको साईखोला दिल्ली अढाई घण्टामा रामारोशन ताल पुग्न सकिन्छ । त्यसका लागि विनायक, कालापानी हुँदै जान सकिन्छ । त्यस्तै सुर्खेत हुँदै कालिकोटको नरहरिनाथ गाउँपालिकाबाट पनि रामारोशन पुग्न सकिन्छ ।",
      "link": "https://gorkhapatraonline.com/news/148398",
      "image": "https://gorkhapatraonline.com/storage/media/261628/conversions/FB_IMG_1742867500262-original-thumb.jpg"
    },
    {
      "slug": "148395",
      "title": "नमुना बसपार्क निर्माण सुरु",
      "timestamp": 1742860800000,
      "source": "gp",
      "content": "स्याङ्जाको वालिङमा नमुना बसपार्क निर्माण सुरु भएको छ । वालिङ नगरपालिका–८ स्थित शितलनगरमा आधुनिक बसपार्कको निर्माण सुरु भएको नगरपालिकाले जनाएको छ ।",
      "longContent": "राधाकृष्ण डुम्रे वालिङ (स्याङ्जा),चैत १२ गते । स्याङ्जाको वालिङमा नमुना बसपार्क निर्माण सुरु भएको छ । वालिङ नगरपालिका–८ स्थित शितलनगरमा आधुनिक बसपार्कको निर्माण सुरु भएको नगरपालिकाले जनाएको छ ।नगरपालिकाले नगरविकास कोषसँगको सहकार्यमा नमुना बसपार्क निर्माण गरिरहेको नगरप्रमुख कृष्ण खांणले जानकारी दिनुभयो । बढ्दो सहरीकरण, सवारीको चाप र अव्यवस्थित पार्किङको समस्या कम गर्न बसपार्क निर्माण सुरु गरिएको प्रमुख खांणको भनाइ छ । बसपार्क निर्माण गर्न नगरपालिकाले २०७२ सालमा सित्तलनगरमा २० रोपनी जग्गा खरिद गरेको थियो । नगरपालिकाले खरिद गरेको २० रोपनी  र सार्वजनिक १० रोपनी जग्गामा नमुना बसपार्क निर्माण भइरहेको प्रमुख खांणले बताउनुभयो ।स्मार्ट सिटीको नीति लिएर अगाडि बढेको वालिङमा सवारी साधन व्यवस्थित रुपमा पार्किङ गर्ने ठाउँको अभावले बजार क्षेत्र कुरुप तथा साघुरो बनेको थियो । सवारी पार्किङको समस्या समाधानका लागि विस्तृत परियोजना प्रतिवेदन(डीपीआर) अनुरुप बसपार्क निर्माणको काम सुरु गरिएको उपप्रमुख कविता तिवारी गैह्रेको भनाइ छ । डिपिआर अनुसार बसपार्क पूर्णरुपमा निर्माण गरी सञ्चालन गर्न २० करोड रुपियाँ लागत लाग्ने देखिएको छ ।  पहिलो चरणको कामका लागि खिलुङ कालिका–कार्की जेभीसँग सम्झौता भई काम सुरु भएको प्रमुख प्रशासकीय अधिकृत गंगालाल सुवेदीले जानकारी दिनुभयो । नौ करोड सात लाख ६० हजार ८६९ रुपियामा सम्झौता भई काम सुरु भएको उहाँको भनाइ छ । नमुना बसपार्क निर्माणका लागि सहरी विकास कोषको ऋण सहयोग तथा नगरपालिकाको आन्तरिक लगानीमा बसपार्कको निर्माण सम्पन्न हुने छ ।२०८३ असार मसान्त भित्र टर्मिनल भवन,बस तथा कार पार्किङ वर्कसप, विद्युतिय सवारी साधनका लागि चार्चिङ स्टेसन, आन्तरिक सडक, तारबार, आँधीखोलामा सुरक्षा वाल लगायतका काम सम्पन्न हुने वालिङ नगरपालिकाका ईन्जिनियर धु्रव रेग्मीले बताउनुभयो । निर्माण सम्पन्न भएपश्चात बसपार्कमा प्रतिघण्टा ९६ वटा सवारी साधनहरु पार्किङ गर्न सकिने छ । जीप, मिनीबस, माइक्रोबस लगायतका छोटो दूरीमा चल्ने सवारी साधनहरु प्रतिघण्टा ४२ वटा पार्किङ गर्न सकिने नगरपालिकाका प्राविधिक शाखा प्रमुख मणिप्रसाद तिवारीले बताउनुभयो । लामो दूरीमा चल्ने बसहरु प्रतिघण्टा ४८ वटा र बिजुलीबाट चल्ने बसहरु प्रतिघण्टा आठ वटा, प्रतिघण्टा दुई पाङग्रे १० वटा, निजी सवारी कारहरु २० वटा अटाउने उहाँको भनाइ छ । बसपार्क सिद्धार्थ राजमार्गसँगै निर्माण हुन लागेको छ । वालिङबाट पर्वतको दक्षिणी भेग, गुल्मी र पाल्पा सम्म पुग्न सजिलो भएकाले बसपार्कको निर्माणसँगै राजमार्गमा जथाभावी पार्किङ गर्ने क्रम घट्ने नगरपालिकाको बुझाइ छ ।",
      "link": "https://gorkhapatraonline.com/news/148395",
      "image": "https://gorkhapatraonline.com/storage/media/261625/conversions/Buspark-Waling-Syangja-pic-1-original-thumb.jpg"
    },
    {
      "slug": "148375",
      "title": "‘नेपालको आर्थिक वृद्धि निकै पछाडि’",
      "timestamp": 1742860800000,
      "source": "gp",
      "content": "नेपालको आर्थिक वृद्धि दक्षिण एसियाली मुलुकमध्येमै पनि निकै पछाडि रहेको पाइएको छ ।",
      "longContent": "गोरखापत्र समाचारदाताकाठमाडौँ, चैत १२ गते । नेपालको आर्थिक वृद्धि दक्षिण एसियाली मुलुकमध्येमै पनि निकै पछाडि रहेको पाइएको छ । विश्व बैङ्कले सोमबार सार्वजनिक गरेको ‘नेपाल राष्ट्रगत आर्थिक परिदृश्य : नेपालमा आर्थिक वृद्धिको सम्भावना उजागर’ विषयक प्रतिवेदनले केही सुधार भए पनि नेपालको आर्थिक वृद्धि क्षेत्रीय समकक्षी राष्ट्रहरूको तुलनामा निकै पछाडि रहेको उल्लेख गरेको हो । प्रत्येक पाँच वर्षमा सार्वजनिक गरिने उक्त प्रतिवेदनले सन् १९९६ देखि सन् २०२३ को अवधिमा नेपालको अर्थतन्त्र वार्षिक औसत ४.२ प्रतिशतले मात्र वृद्धि भएको देखाएको छ । यस्तो वृद्धि दक्षिण एसियाका आठ राष्ट्रमध्ये छैटौँ स्थानमा पर्ने प्रतिवेदनमा उल्लेख छ । निर्यातमा गिरावट, औद्योगिक क्षेत्रको गतिहीनता र न्यून उत्पादकत्व जस्ता संरचनागत चुनौतीले नेपालको अर्थतन्त्रलाई पछाडि धकेल्नुका साथै गैरकृषि क्षेत्रमा रोजगारी सिर्जना सुस्त भएको पनि प्रतिवेदनमा जनाइएको छ । आन्तरिक रोजगारीका अवसर सीमित हुँदा युवा श्रमिकहरू वैदेशिक रोजगारीमा जान बाध्य भएको प्रतिवेदनको ठहर छ । यसका लागि नेपालले आन्तरिक अवसरहरूलाई खुला गर्ने नीतिगत कदमलाई प्राथमिकता दिनुपर्ने सुझाव विश्व बैङ्कले दिएको छ । प्रतिवेदनले समीक्षा अवधिमा नेपालले चरम गरिबी लगभग निवारण गरेर उल्लेखनीय सफलता हासिल गरेको उल्लेख गरेको छ । यसमा विप्रेषणको सबैभन्दा ठुलो भूमिका देखाइएको छ । “गरिबी न्यूनीकरणमा नेपालको सफलता उल्लेखनीय छ तर मुलुकको आर्थिक सम्भावना अझै पूर्ण रूपमा उपयोग हुन सकेको छैन,” नेपाल, मल्दिभ्स र श्रीलङ्काका लागि विश्व बैङ्कका विभागीय राष्ट्रिय निर्देशक डेभिड सिस्लेनले भन्नुभयो । आप्रवासनको प्रतिफल वृद्धि गर्ने, निर्यात बढाउने, जलविद्युत्को कुशलतापूर्ण उपयोग गर्ने र डिजिटलीकरणलाई प्रवर्धन गर्ने जस्ता सुधारमार्फत नेपालले आर्थिक वृद्धि हासिल गर्न सक्ने प्रशस्त सम्भावना भने रहेको उहाँले बताउनुभयो । कार्यक्रममा राष्ट्रिय योजना आयोगका उपाध्यक्ष प्राडा शिवराज अधिकारीले सरकार दिगो आर्थिक वृद्धिका लागि अनुकूल नीतिगत वातावरण सुनिश्चित गर्न प्रतिबद्ध रहेको बताउनुभयो । “१६ औँ योजनाले सुशासन, सामाजिक न्याय र समृद्धिको दृष्टिकोण प्रस्तुत गरेको छ,” उहाँले भन्नुभयो, “यसले उत्पादकत्व र प्रतिस्पर्धी क्षमता विकास, मर्यादित तथा फलदायी रोजगारी, सामाजिक सुरक्षा, तथा अल्पविकसित राष्ट्रबाट सहज स्तरोन्नति सुनिश्चित गर्ने प्राथमिकता राखेको छ ।” प्रतिवेदनले आर्थिक वृद्धिका लागि विभिन्न चार वटा क्षेत्रमा सुधारको सिफारिस पनि गरेको छ । जस अन्तर्गत व्यवस्थित र समावेशी रूपमा संस्थागत आप्रवासन प्रणालीले आप्रवासनबाट थप लाभ हासिल गर्न सहयोग गर्ने उल्लेख छ । दीर्घकालीन सिप विकास र श्रम गन्तव्य विविधीकरणलाई ध्यानमा राख्दै सिपयुक्त श्रमिकहरूको प्रवासन लागत घटाउने र लाभ एवं सुरक्षा बढाउनेतर्फ नीतिहरू केन्द्रित हुनुपर्ने सुझाव पनि विश्व बैङ्कले दिएको छ । त्यस्तै मुख्य क्षेत्रहरूमा बजार प्रतिस्पर्धा सुधार तथा पूर्वाधारको न्यूनतालाई सम्बोधन गरेर निर्यात बढाउन सकिने सम्भावना विश्व बैङ्कले देखाएको छ । जलविद्युत् विकासका लागि स्पष्ट वित्तीय रणनीति निर्माण गरी आवश्यक लगानी आकर्षित गर्न सकिने प्रतिवेदनमा उल्लेख छ । यस रणनीति अन्तर्गत स्थानीय बचतपत्र (बन्ड) बजारको विकास तथा ठुला सार्वजनिक–निजी साझेदारी (पिपिपी) का ठुला परियोजनाका लागि प्रभावकारी ढाँचा निर्माण आवश्यक रहेको विश्व बैङ्कले देखाएको छ । त्यस्तै नेपालको डिजिटल क्षेत्रमा तीव्र सुधार ल्याउन दूरसञ्चार ऐन परिमार्जन गर्नुका साथै डिजिटल रणनीति अवलम्बन र डिजिटल पूर्वाधारको विकासले यस क्षेत्रको विकासलाई विस्तार गर्ने पनि प्रतिवेदनमा उल्लेख छ ।",
      "link": "https://gorkhapatraonline.com/news/148375",
      "image": "https://gorkhapatraonline.com/storage/media/261602/conversions/4433-original-thumb.jpg"
    },
    {
      "slug": "148372",
      "title": "नाउपा र जनमत पार्टीबिच एकता गर्ने निर्णय",
      "timestamp": 1742860800000,
      "source": "gp",
      "content": "नागरिक उन्मुक्ति पार्टी (नाउपा) र जनमत पार्टीले एकता गर्ने निर्णय गरेका छन् ।",
      "longContent": "गोरखापत्र समाचारदाता काठमाडौँ, चैत १२ गते । नागरिक उन्मुक्ति पार्टी (नाउपा) र जनमत पार्टीले एकता गर्ने निर्णय गरेका छन् । नाउपाका अध्यक्ष रञ्जिता श्रेष्ठ, पार्टी संरक्षक रेशम चौधरी, जनमत पार्टीका अध्यक्ष चन्द्रकान्त (सिके) राउतलगायत नेताले शुक्रबार र शनिबार नियमित संवाद गरेपछि पार्टी एकतालाई अन्तिम रूप दिएको हो ।अध्यक्ष श्रेष्ठले नाउपा र जनमत पार्टीबिच एकता गर्ने निर्णय भएपछि कार्यदल गठन गरेको जानकारी दिनुभयो । उहाँले भन्नुभयो, “नाउपा र जनमत पार्टी एकता गर्ने निर्णय भएको छ । चुनाव चिह्न र पार्टीको नाम छलफलकै क्रममा छ । एकता गर्न दुवै पार्टी सम्मिलित कार्यदल मात्रै गठन गरेका छौँ ।” अध्यक्ष श्रेष्ठका अनुसार नाउपाबाट कार्यदलमा गङ्गाराम चौधरी, सुनिता चौधरी, रामलाल डगौरा र जनमतबाट अब्दुल खाँण, सरदसिंह यादव, बालगोविन्द चौधरी रहनुभएको छ । उहाँले कार्यदललाई १५ दिनभित्र छलफल गरेर पार्टी एकतालाई अन्तिम रूप दिन निर्देशन दिएको बताउनुभयो । पार्टीको नाम, नेतृत्व र चुनाव चिह्नलाई लिएर एकता नरोकिने उहाँले बताउनुभयो । सुदूरपश्चिम प्रदेशको कैलाली कञ्चनपुरको थारू आन्दोलनबाट उठेको पार्टी नाउपा र मधेशको पृथकतावादी आन्दोलनबाट उठेको जनमत पार्टी एकता गर्ने अवस्थामा पुगेका छन् । यदि दुई पार्टी एकता भएपछि सङ्घीय संसद्मा जनमतका छ जना र नाउपाको चार जना गरी कुल १३ सांसद हुने छन् तर नाउपाका अध्यक्ष श्रेष्ठले डा. बाबुराम भट्टराई नेतृत्वको नेपाल समाजवादी पार्टी (नयाँ शक्ति) सँग भने तत्काल एकता नहुने जानकारी दिनुभयो ।",
      "link": "https://gorkhapatraonline.com/news/148372",
      "image": "https://gorkhapatraonline.com/storage/media/261599/conversions/55-original-thumb.jpg"
    },
    {
      "slug": "148371",
      "title": "त्रिचालिस आङ्गिक क्याम्पसमा स्ववियु निर्वाचन सम्पन्न",
      "timestamp": 1742860800000,
      "source": "gp",
      "content": "त्रिभुवन विश्वविद्यालयका ४३ वटा आङ्गिक क्याम्पसमा स्वतन्त्र विद्यार्थी युनियन (स्ववियु) को निर्वाचन सम्पन्न भएको छ ।",
      "longContent": "गोरखापत्र समाचारदाताकाठमाडौँ, चैत १२ गते । त्रिभुवन विश्वविद्यालयका ४३ वटा आङ्गिक क्याम्पसमा स्वतन्त्र विद्यार्थी युनियन (स्ववियु) को निर्वाचन सम्पन्न भएको छ । आइतबार त्रिविका ठुला आङ्गिकमा पर्ने पोखराको पृथ्वीनारायण (पिएन) र अमृत साइन्स क्याम्पसमा निर्वाचन सम्पन्न भएसँगै यो सङ्ख्या ४३ पुगेको हो । अमृत क्याम्पसको निर्वाचन नतिजा आइसकेको छ भने पिएन क्याम्पसको बाँकी छ । चैत ५ गते नै निर्वाचन भइसकेको ठाकुरराम बहुमुखी क्याम्पसमा भने आन्तरिक विवादका कारण मतगणना कार्य रोकिएको छ । आङ्गिकमध्येकै चर्चित क्याम्पसमा पर्ने रत्नराज्यलक्ष्मी, त्रिचन्द्र, नेपाल ल, विश्वभाषा, सरस्वती, पाटन संयुक्तसहित १९ क्याम्पसमा भने स्ववियुको निर्वाचन हुन सकेको छैन । निर्वाचन सम्पन्न भएका आङ्गिकमध्ये नेपाली कांग्रेसनिकट नेपाल विद्यार्थी सङ्घले सबैभन्दा धेरै अर्थात् १४ वटा आङ्गिक क्याम्पसमा जितेको छ । त्यस्तै नेपाल कम्युनिस्ट पार्टी (एमाले) निकट अनेरास्ववियु दोस्रो स्थानमा छ । आइतबार अमृत साइन्स क्याम्पसमा रुद्रहरि पोखरेलको प्यानल नै विजयी भएसँगै अनेरास्ववियुले १३ क्याम्पसमा जित हासिल गरेको अनेरास्ववियुले बताएको छ ।  माओवादीनिकट अनेरास्ववियु (क्रान्तिकारी) ले नौ वटा क्याम्पसमा सभापति जितेको छ । पुल्चोक इन्जिनियरिङ, पश्चिमाञ्चल इन्जिनियरिङ क्याम्पस पोखरासहित केही क्याम्पसमा भने स्वतन्त्र प्यानल खडा गरेर प्रतिस्पर्धा गरेका विद्यार्थीले पनि जित हासिल गरेका छन् । त्रिविका सम्बन्धन प्राप्त क्याम्पसमा पनि स्ववियु निर्वाचन भएको छ तर सम्बन्धन प्राप्त क्याम्पसको निर्वाचनसम्बन्धी विवरण त्रिविले एकीकृत नगर्ने भएका कारण कतिवटामा निर्वाचन सम्पन्न भएको छ भन्ने तथ्याङ्क छैन । त्रिविले पहिलो पटक चैत ५ गतेका लागि निर्वाचनको मिति तोकेको थियो तर विद्यार्थी सङ्गठननै विवादका कारण यी क्याम्पसमा निर्वाचन हुन नसकेको हो । पहिलो पटक निर्धारित मितिमा स्ववियु निर्वाचन हुन नसकेमा १५ दिनभित्र निर्वाचन गर्नैपर्ने व्यवस्था गरिएको छ । यदि उक्त मितिभित्रमा निर्वाचन गर्न नसक्ने क्याम्पसमा स्ववियु कार्यसमिति रहने छैनन् । यसअघि निर्धारित मितिमा निर्वाचन सम्पन्न गराउन नसकेमा उक्त मितिले ३० दिनभित्र निर्वाचन गर्नुपर्ने व्यवस्थालाई संशोधन गरेर नयाँ व्यवस्था गरिएको हो । यस अनुसार अब बाँकी रहेका क्याम्पसमा चैत २० गतेभित्रमा निर्वाचन गर्नै पर्छ । निर्वाचन रोकिएका क्याम्पसमा पनि अर्को मिति तय गर्ने विषयमा छलफल भइरहेको त्रिविका शिक्षाध्यक्ष प्राडा खड्ग केसीले जानकारी दिनुभयो ।",
      "link": "https://gorkhapatraonline.com/news/148371",
      "image": "https://gorkhapatraonline.com/storage/media/261598/conversions/fsu-election-original-thumb.jpg"
    },
    {
      "slug": "148370",
      "title": "विद्युत् प्राधिकरणकाे कार्यकारी निर्देशकमा शाक्य नियुक्त",
      "timestamp": 1742860800000,
      "source": "gp",
      "content": "सरकारले नेपाल विद्युत् प्राधिकरणका कार्यकारी निर्देशक कुलमान घिसिङलाई पदमुक्त गर्ने निर्णय गरेको छ ।",
      "longContent": "काठमाडौँ, चैत १२ गते । सरकारले नेपाल विद्युत् प्राधिकरणका कार्यकारी निर्देशक कुलमान घिसिङलाई पदमुक्त गर्ने निर्णय गरेको छ । प्रधानमन्त्री तथा मन्त्रीपरिषद्को कार्यालय सिंहदरबारमा सोमबार बसेको मन्त्रीपरिषद् बैठकले नेपाल विद्युत् प्राधिकरणका कार्यकारी निर्देशक घिसिङलाई हटाउने निर्णय गरेको भूमि व्यवस्था तथा सहकारीमन्त्री बलराम अधिकारीले जानकारी दिनुभयो । घिसिङ दोस्रो पटक २०७८ साउन २५ गते कार्यकारी निर्देशक नियुक्त हुनुभएको थियो । मन्त्री अधिकारीले मन्त्रीपरिषद् बैठकले विद्युत् प्राधिकरणका कार्यकारी निर्देशक घिसिङलाई हटाएपछि नयाँ कार्यकारी निर्देशकका रूपमा हितेन्द्रदेव शाक्यलाई नियुक्त गरेको जानकारी दिनुभयो । उहाँ लामो समयदेखि प्रसारण लाइनको गुरुयोजना, विद्युत् माग प्रक्षेपणका काममा सक्रिय हुनुहुन्थ्यो । गत पुस २८ मा घिसिङले बुझाएको स्पष्टीकरण चित्त नबुझेको भन्दै ऊर्जा, जलस्रोत तथा सिँचाइमन्त्री दीपक खड्काले गत फागुन १३ गते मन्त्रीस्तरीय निर्णयबाट नेपाल विद्युत् प्राधिकरणको कार्यकारी निर्देशकको पदबाट किन नहटाउने भन्दै दुईबुँदे स्पष्टीकरण सोध्नुभएको थियो । कार्यकारी निर्देशक घिसिङको आगामी साउनमा कार्यकाल सकिनुअघि नै सोमबारको मन्त्रीपरिषद्को बैठकको निर्णयबाट हटाएको हो ।  मन्त्री अधिकारीले बेपत्ता पारिएका व्यक्तिको छानबिन र सत्य निरूपण तथा मेलमिलाप आयोगको अध्यक्ष तथा सदस्य नियुक्तिका लागि सिफारिस गर्न पूर्वप्रधान न्यायाधीश ओमप्रकाश मिश्रको अध्यक्षतामा समिति गठन गर्ने निर्णय भएको जानकारी दिनुभयो । मिश्र नेतृत्वको सर्च समितिमा पूर्वमहान्यायाधिवक्ता खम्मबहादुर खाती, अर्जुनकुमार कार्की र स्टेला तामाङ रहनुभएको उहाँले जानकारी दिनुभयो । समितिमा एक जना राष्ट्रिय मानव अधिकार आयोगका अध्यक्ष एवं अध्यक्षले तोकेको एक जना सदस्य हुनुहुने छ । सिफारिस समिति गठन भएको बढीमा दुई महिनाभित्र दुवै आयोगको अध्यक्ष तथा सदस्यको नाम सिफारिस गर्नुपर्ने छ ।त्यस्तै सरकारले नेपाल राष्ट्र बैङ्कको गभर्नर नियुक्तिका लागि सिफारिस गर्न उपप्रधान तथा अर्थमन्त्री विष्णुप्रसाद पौडेलको संयोजकत्वमा पूर्वगभर्नरका तर्फबाट विजयराज भट्टराई र विज्ञहरूका तर्फबाट विश्व पौडेल सदस्य रहेको समिति गठन गरेको छ ।",
      "link": "https://gorkhapatraonline.com/news/148370",
      "image": "https://gorkhapatraonline.com/storage/media/261597/conversions/hitendradev-shakya-original-thumb.jpg"
    },
    {
      "slug": "148369",
      "title": "‘निर्णय नगर्ने कर्मचारीलाई छ महिना कैद’",
      "timestamp": 1742860800000,
      "source": "gp",
      "content": "तोकिएको अवधिमा कुनै निर्णय नगरेको कारणबाट कसैलाई हानिनोक्सानी पुगेमा जिम्मेवार राष्ट्रसेवक कर्मचारीलाई कारबाही हुने भएको छ ।",
      "longContent": "काठमाडौँ, चैत १२ गते । तोकिएको अवधिमा कुनै निर्णय नगरेको कारणबाट कसैलाई हानिनोक्सानी पुगेमा जिम्मेवार राष्ट्रसेवक कर्मचारीलाई कारबाही हुने भएको छ । सङ्घीय संसद्का दुवै सदनबाट पारित र प्रमाणीकरणपछि कार्यान्वयनमा आएको भ्रष्टाचार निवारण कानुन अनुसार बदनियतपूर्वक वा लाभ लिने उद्देश्यले निर्णय नगरे छ महिनासम्म कैद हुने भएको हो । अख्तियार दुरुपयोग अनुसन्धान आयोगले कानुनमार्फत नयाँ अधिकार पाएको हो । यस्तो कसुरमा छ महिना कैद वा बिगो खुलेको हकमा बिगो अनुसार जरिबाना र बिगो नखुलेको हकमा ५० हजार रुपियाँसम्म जरिबानाको व्यवस्था कानुनमा गरिएको छ । हालै संशोधन भएको भ्रष्टाचार निवारण ऐनको व्यवस्थामा भनिएको छ, ‘कुनै राष्ट्रसेवकले कानुनबमोजिम कुनै खास अवधिभित्र कुनै निर्णय गरिसक्नु पर्नेमा मनासिब कारण परेको अवस्थामा बाहेक जानी जानी आफू वा अरू कसैलाई लाभ लिई, दिई वा दिलाई बदनियतपूर्वक त्यस्तो निर्णय नगरेका कारणबाट सार्वजनिक संस्था वा व्यक्तिलाई हानिनोक्सानी पुग्न गएको रहेछ भने त्यस्तो राष्ट्रसेवकलाई कसुरको मात्रा अनुसार छ महिनासम्म कैद वा हानिनोक्सानीको बिगो खुलेकोमा बिगोबमोजिम र बिगो नखुलेकोमा ५० हजार रुपियाँसम्म जरिबाना वा दुवै सजाय हुने छ ।”यस्तै भ्रष्टाचार मुद्दामा कर्मचारी निलम्बनको व्यवस्था वर्गीकरण भएको छ । कैद सजाय र जरिबाना दाबी भएको मुद्दामा राष्ट्रसेवक स्वतः निलम्बन हुने व्यवस्था गरिएको छ तर सजायको मागदाबी नलिई बिगो असुलको हकमा मात्र वा सम्पत्ति जफतका लागि मात्र मुद्दा दायर भएमा राष्ट्रसेवक निलम्बन नहुने व्यवस्था गरिएको छ । यो व्यवस्था नयाँ थप भएको हो । यसअघि मुद्दा दायर भएसँगै निलम्बनको व्यवस्था थियो । सजायको मागदाबी लिएका हकमा भने अब पनि स्वतः निलम्बनकै व्यवस्था हुने छ । कसुर गरी आर्जन गरेको सम्पत्ति विदेशमा रहेको देखिएमा पहिचान, रोक्का र फिर्ताको पहल पारस्परिक समझदारी वा सन्धिका आधारमा नेपाल सरकारले गर्ने नयाँ व्यवस्था पनि थप भएको छ । पहिलो पटक भ्रष्टाचारसम्बन्धी कानुनमा हानिनोक्सानीबापत क्षतिपूर्तिको व्यवस्था भएको छ । यस्तै श्रव्यदृश्य तथा विद्युतीय अभिलेखलाई पनि प्रमाणका रूपमा लिने व्यवस्था पनि कानुनमा गरिएको छ । विद्युतीय अभिलेखलाई अदालतले प्रमाणका रूपमा लिनुपर्ने व्यवस्था कानुनमा नै गरिएको हो । यस्तै भिडिओ कन्फ्रेन्समार्फत साक्षी बुझ्न र परीक्षणको आदेश गर्न सक्ने व्यवस्था पनि पहिलो पटक कानुनमै गरिएको छ । अख्तियारले अनुसन्धानका क्रममा नवीन प्रविधिको प्रयोगका अधिकार पनि पाएको छ । कानुनमा नै नियन्त्रित अनुसन्धान विधि, गुप्त अनुसन्धान कारबाही, अदालतको अनुमतिमा सञ्चार विवरण प्राप्तिको अधिकार र विद्युतीय साधनको संरचना तथा प्रणालीमा पहुँचको अधिकार पनि कानुनी रूपमा सुनिश्चित भएको छ । भ्रष्टाचार निवारणसम्बन्धी कानुनमा संयुक्त अनुसन्धानको विधि पनि थप भएको छ । कुनै कसुरको अनुसन्धान गर्दा अर्को राष्ट्रको सहयोग आवश्यक परेमा पारस्परिक समझदारी वा सन्धिका आधारमा संयुक्त अनुसन्धान गर्न सक्ने व्यवस्था कानुनी रूपमा गरिएको छ । यस्तै पहिलो पटक कानुनी व्यक्तिलाई हुने सजाय स्पष्ट पारिएको छ । संस्थाको इजाजत खारेज गर्ने तथा विघटन गर्ने, सार्वजनिक खरिदमा भाग लिन नपाउने, बैङ्क वित्तीय संस्थाबाट तीन वर्षसम्म कर्जा लिन नपाउनेलगायतका कारबाही कानुनी व्यक्तिलाई हुने कानुनमा तोकिएको छ । भ्रष्टाचार निवारणसम्बन्धी विधेयक पारित र कार्यान्वयनमै आए पनि संसद्मा एकसाथ विचाराधीन रहेको अख्तियार दुरुपयोग अनुसन्धान आयोग ऐन संशोधन विधेयक प्रतिनिधि सभामा विचाराधीन छ । राज्य व्यवस्था तथा सुशासन समितिले विधेयकलाई अन्तिम रूप दिन सकेको छैन । उपसमितिले प्रतिवेदन तयार पारेर पेस गरे पनि नीतिगत निर्णयको परिभाषालगायतका व्यवस्थामा शीर्ष राजनीतिक तहबाट चासो व्यक्त भएपछि विधेयक रोकिएको छ । विधेयक पारितका लागि राजनीतिक रूपमा परामर्श भने हुने सकेको छैन ।",
      "link": "https://gorkhapatraonline.com/news/148369",
      "image": "https://gorkhapatraonline.com/storage/media/261596/conversions/334-original-thumb.jpg"
    },
    {
      "slug": "148368",
      "title": "अपाङ्गता भएकालाई आत्मनिर्भर बनाइँदै",
      "timestamp": 1742860800000,
      "source": "gp",
      "content": "सामान्य दिनचर्याका लागि थुप्रै अप्ठ्यारा भए पनि ४६ वर्षीय रामबहादुर लिम्बू जीवनोपयोगी सिप सिकेर आत्मर्निभर बन्नुभएको छ । कम्मरमुनिको भाग राम्रोसँग नचल्ने उहाँले मुढा बनाउने सिप सिकेर आत्मनिर्भर बन्दै आउनुभएको हो ।",
      "longContent": "बाबुराम कार्की वराहक्षेत्र, चैत १२ गते । सामान्य दिनचर्याका लागि थुप्रै अप्ठ्यारा भए पनि ४६ वर्षीय रामबहादुर लिम्बू जीवनोपयोगी सिप सिकेर आत्मर्निभर बन्नुभएको छ । कम्मरमुनिको भाग राम्रोसँग नचल्ने उहाँले मुढा बनाउने सिप सिकेर आत्मनिर्भर बन्दै आउनुभएको हो । बैसाखीको सहाराले तीन दशक बढी समय गुजारी सक्नुभएका वराहक्षेत्र–८ का लिम्बूको दिनचर्या ‘वराहक्षेत्र अपाङ्गता लघुउद्यम सहकारी’ संस्थामा आबद्ध भएपछि उहाँको दिनचर्यामा परिवर्तन आएको छ । बिहान उठेदेखि बेलुकैसम्म व्यस्त रहने लिम्बूले गाउँमै मुढा बन्न सिकेपछि दैनिक कमाइसमेत गर्दै आउनुभएको छ । उहाँ प्रतिनिधि पात्र मात्र हुनुहुन्छ । उहाँजस्तै अपाङ्गता भएकाहरू मिलेर खोलेको सहकारीमार्फत अपाङ्गता भएकाले सिप सिकेर दैनिकीलाई व्यस्त मात्रै बनाएका छैनन्, आयआर्जनसमेत गर्दै आएका छन् । सुनसरीको वराहक्षेत्र नगरपालिकाभित्र रहेका अपाङ्गता भएकाहरूले सहकारी संस्था स्थापना गरेर आफ्नो दिनचर्यालाई व्यस्त र आयमूलक बनाउँदै आएका हुन् । तीन वर्षअघि वराहक्षेत्र नगर सहकारी शाखामा दर्ता भएर स्थापना भएको ‘वराहक्षेत्र अपङ्गता लघु उद्यम सहकारी संस्था’ ले नगर क्षेत्रमा अपाङ्गता भएका व्यक्तिलाई आत्मनिर्भर हुन सिपमूलक तालिम दिँदै आएको सहकारीका सचिव निर्मल गिरीले बताउनुभयो । अपाङ्गता भएकाहरूद्वारा सञ्चालित लघुउद्यम सहकारीमा सञ्चालक, कर्मचारी पनि अपाङ्गता भएकाहरूबाटै हुनुहुन्छ । उहाँका अनुसार अपङ्गता भएका तर बसेर काम गर्नसम्म सक्नेहरूलाई सहकारी संस्थाले उद्यमी बनाउन प्रेरित गर्दै आएको छ । उद्यमी बनाउन बाँस, डोरीबाट बस्नका लागि बनाइने मुढा, आलुचिप्स, दालमोठ, भुजिया, अगरबत्ती बनाउने तालिम प्रदान गर्दै आएको छ । वराहक्षेत्र नगरपालिकाको पाँच लाख अनुदानबाट सहकारी संस्थामा सदस्यलाई सिपमूलक तालिम दिएपछि बसेर काम गर्न सक्ने व्यक्तिले मुढा बनाउने, भुजिया र आलुचिप्स बनाएर व्यपार गर्दै आएका छन् । लिम्बूले बनाएको मुढा घरबाटै बिक्री हुने गरेको छ । दैनिक एकदेखि दुई वटा मुढा बनाउँदै आउनुभएका रामबहादुरले मासिक १० हजार रुपियाँ कमाउँदै आउनुभएको छ । उहाँले बनाएको मुढा राम्रा हुने हँुदा घरमै ग्राहक आउने गरेको स्थानीय गङ्गा उरावले बताउनुभयो । सहकारीमै आबद्ध भएका वराहक्षेत्र–१ का यज्ञबहादुर भुजेलले दालमेठ बनाएर हाटबजारमा लगेर बिक्री गर्दै आउनुभएको छ ।  वराहक्षेत्र–२ कै पवित्रा दुलाल आलुबाट बन्ने चिप्स बनाएर र मधुवनका महेश शाहले भुजिया बनाएर बिक्री वितरण गर्दै आउनुभएको छ । अपाङ्गता भए पनि सिप सिक्न र उद्यमी बन्न चाहने सहकारीमा जोडिएका सदस्यका लागि सहकारीले तालिमलगायत बचतका आधारमा ऋण लगानी गर्ने गरेको संस्थाका अध्यक्ष जीवन सापकोटाले बताउनुभयो । ३५० जना सेयर सदस्य रहेको सहकारीमा एक लाख ५० हजार सेयर पुँजी रहेको उहाँले बताउनुभयो । संस्थामा मासिक रूपमा एक सय बचतसमेत उठाउने गरिएको छ । सहकारी सिप सिक्ने र आयआर्जन गर्ने मात्र नभई एकअर्काको पीडा बाँड्ने र मन बुझाउने थलो बन्दै गएको अध्यक्ष सापकोटा बताउनुहुन्छ । उहाँ भन्नुहुन्छ, “महिनामा एक पटक साथीहरूलाई भेट्दा पनि मन खुसी हुन्छ । आफू जस्तै अपङ्गता भएकाहरू देख्दा मन भुलाउने र एकअर्काको दुःख सुखका कुरा बाँड्ने सहकारी माध्यम बनेको छ ।”सहकारीले बाख्रा, सुँगुर, कुखुरा र साना पसल सञ्चालनको लागिसमेत ऋण लगानी गर्दै आएको अध्यक्ष सापकोटाले बताउनुभयो । उहाँका अनुसार ३० जनाभन्दा बढीले बचतका आधारमा सदस्यले सहुलियत ब्यजदरमा ऋण लगेर व्यवसाय गर्दै आउनुभएको छ । संस्थाले सदस्यलाई पहिलो पटक २० हजार, दोस्रो पटक ३० हजार र तेस्रो पटक ४० हजार ऋण लगानी गर्दै आएको छ । सरकारले अपाङ्गताको किसिम हेरेर भत्ता दिँदै आए पनि त्यसमै निर्भर हुन नसक्ने र आत्मनिर्भर बन्न लघुउद्यम सहकारीले प्रोत्साहन गर्ने गरेको सहकारीमा जोडिएका रामबहादुर बताउनुहुन्छ । नेपाल सरकारले अपाङ्गताको किसिम अनुसार परिचय वितरण गर्दै आएको छ । परिचयपत्रलाई चार किसिममा विभाजन गरी रातो, नीलो, पहेँलो र सेतो कार्डका आधारमा सुविधा दिँदै आएको छ । रातो कार्ड हुने अपाङ्गले चार हजार, नीलो कार्ड भएका अपाङ्गले दुई हजार १८० रुपियाँ त्रैमासिक रूपमा पाउने गरेका छन् । वराहक्षेत्र नगरले पहेँलो कार्ड भएकालाई गत वर्षदेखि मासिक पाँच सय दिने गरेको अध्यक्ष सापकोटाले बताउनुभयो । वराहक्षेत्र नगरमा मात्रै एक हजार पाँच सय बढी अपाङ्गता भएका व्यक्ति रहेको बताइएको छ ।",
      "link": "https://gorkhapatraonline.com/news/148368",
      "image": "https://gorkhapatraonline.com/storage/media/261595/conversions/1222221-original-thumb.jpg"
    },
    {
      "slug": "148366",
      "title": "सङ्क्रमणकालीन न्याय : मिश्र नेतृत्वको समितिलाई नै निरन्तरता",
      "timestamp": 1742774400000,
      "source": "gp",
      "content": "सरकारले पूर्व प्रधानन्यायाधीश ओमप्रकाश मिश्रको अध्यक्षतामा संक्रमणकालीन न्यायसम्बन्धी दुई आयोगमा पदाधिकारी सिफारिस गर्न यसअघि बनाएको समितिलाई नै निरन्तरता दिएको छ ।",
      "longContent": "काठमाडौं, चैत ११ गते । सरकारले पूर्व प्रधानन्यायाधीश ओमप्रकाश मिश्रको अध्यक्षतामा संक्रमणकालीन न्यायसम्बन्धी दुई आयोगमा पदाधिकारी सिफारिस गर्न यसअघि बनाएको समितिलाई नै निरन्तरता दिएको छ ।सोमवार बसेको मन्त्रीपरिषद्को बैठकले यसअघि नै बनेको मितिलाई निरन्तरता दिने निर्णय गरेको हो । मिश्र नेतृत्वको सर्च समितिमा पूर्व महान्यायाधिवक्ता खम्मबहादुर खाती, अर्जुनकुमार कार्की र स्टेला तामाङ रहनुभएको छ । एक जना राष्ट्रिय मानव अधिकार आयोगका अध्यक्ष एवं अध्यक्षले तोकेको एक जना सदस्य रहने सरकारका प्रवक्ता एवं सञ्चार तथा सूचना प्रविधिमन्त्री पृथ्वीसुब्बा गुरुङले बताउनु भयो । उहाँले भन्नुभयो,‘सिफारिस समितिको म्याद थपिएको हुनाले धेरै दिन भएकाले फेरि त्यही समिति आएको छ । बेपत्ता पारिएको व्यक्तिको छानविन आयोग र सत्य निरुपण तथा मेलमिलाप आयोगका अध्यक्ष तथा सदस्य नियुक्तिका लागि सिफारिस गर्न सर्वोच्च अदालतको पूर्वप्रधानन्यायाधीश ओमप्रकाश मिश्रको अध्यक्षतामा राष्ट्रिय मानव अधिकार आयोगका अध्यक्ष, वा उनले तोकेको एक सदस्य, पूर्वमहान्यायाधिवक्ता खम्मबहादुर खाती, डा। अर्जुनकुमार कार्की, स्टेला तामाङ रहेको सर्च कमिटी गठन गर्ने ।’’यसअघि प्रमुख तीन राजनीतिक दलका शीर्ष नेताबीच आजै संक्रमणकालीन न्याय ९टिआरसी० सँग जोडिएका आयोग गठनका विषयमा छलफल भएको थियो । सोही छलफलका आधारमा सिफारिस समिति गठन गरिएको हो । सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोगमा पदाधिकारी सिफारिस गर्न सरकारले समिति गठन गर्नुपर्ने कानुनी प्रावधान छ । सिफारिस समिति गठन भएको बढीमा दुई महिनाभित्र दुवै आयोगको अध्यक्ष तथा सदस्यको नाम सिफारिस गर्नुपर्ने छ ।त्यस्तै, सरकारले नेपाल राष्ट्र बैंकको गभर्नर नियुक्तिका लागि सिफारिस गर्न उपप्रधान तथा अर्थमन्त्री विष्णुप्रसाद पौडेलको संयोजकत्वमा पूर्वगभर्नरको तर्फबाट विजयराज भट्टराई र विज्ञहरुको तर्फबाट विश्व पौडेल सदस्य रहेको समिति गठन गरेको छ ।",
      "link": "https://gorkhapatraonline.com/news/148366",
      "image": "https://gorkhapatraonline.com/storage/media/261591/conversions/Prithabi-subba-gurung-11ff-original-thumb.jpg"
    },
    {
      "slug": "148364",
      "title": "कुलमान घिसिङलाई पदबाट हटाउने सरकारको निर्णय",
      "timestamp": 1742774400000,
      "source": "gp",
      "content": "सरकारले नेपाल विद्युत प्राधिकरणको कार्यकारी निर्देशक कुलमान घिसिङलाई पदबाट हटाएको छ ।",
      "longContent": "काठमाडौं, चैत ११ गते । सरकारले नेपाल विद्युत प्राधिकरणको कार्यकारी निर्देशक कुलमान घिसिङलाई पदबाट हटाएको छ । सोमवार सिंहदरबारमा बसेको मन्त्री परिषद्को बैठकले भूमि व्यवस्था तथा सहकारीमन्त्री सहकारीमन्त्री बलराम अधिकारीले न्युज एजेन्सी नेपालसँग कुराकानी गर्दै  घिसिङलाई पदबाट हटाउने निर्णय गरेको जानकारी दिनुभयो । उहाँले भन्नुभयो–‘आजकै मितिबाट लागू हुनेगरी पदबाट हटाइएको हो । पटकपटक स्पष्टीकरण सोध्दा पनि उहाँले चित्तबुझ्दो जवाफ दिन सक्नुभएन ।’घिसिङको कामकारबाहीप्रति चित्त नबुझेको भन्दै सरकारले पटक पटक स्पष्टीकरण सोधेको थियो । पाँचौं पटक घिसिङले केही दिनअघि मात्रै स्पष्टीकरण दिनु भएको थियो ।",
      "link": "https://gorkhapatraonline.com/news/148364",
      "image": "https://gorkhapatraonline.com/storage/media/261585/conversions/kulman-original-thumb.jpg"
    },
    {
      "slug": "148361",
      "title": "स्रोत नभएका र परिणाम नदिने योजना कटौती गरौँ : सभामुख घिमिरे",
      "timestamp": 1742774400000,
      "source": "gp",
      "content": "प्रतिनिधि सभाका सभामुख देवराज घिमिरेले आगामी आर्थिक वर्षको बजेटमा यथार्थमा आधारित नीति तथा कार्यक्रम ल्याउनुपर्ने बताउनुभएको छ ।",
      "longContent": "काठमाडौँ, चैत ११ गते । प्रतिनिधि सभाका सभामुख देवराज घिमिरेले आगामी आर्थिक वर्षको बजेटमा यथार्थमा आधारित नीति तथा कार्यक्रम ल्याउनुपर्ने बताउनुभएको छ ।सिंहदरबारमा सोमबार आयोजित १६औँ योजना कार्यान्वयन तथा बजेट तर्जुमा सम्बन्धी आन्तरक्रिया कार्यक्रममा उहाँले यस्तो बताउनुभएको हो । उहाँले स्रोतले धान्न नसक्ने नीति तथा कार्यक्रमहरु बजेटमा ल्याउन नहुने बताउनुभयो । उहाँले उत्पादन र उत्पादकत्व बढाउने गरी जनशक्ति निर्माण गर्नुपर्ने बताउनु भयो । आत्मनिर्भरताका आधार निर्माण गर्ने क्षेत्रमा राष्ट्रिय योजना आयोगले विशेष योजनाहरु ल्याउनु पर्ने उहाँको भनाइ छ । उहाँले स्रोतले धान्न नसक्ने तथा कुनै परिणाम दिन नसक्ने कतिपय योजनाहरु सञ्चालनमा रहेको भन्दै त्यस्ता योजनाहरु बन्द गर्नुपर्नेमा जोड दिनुभयो ।उहाँले भन्नुभयो, ‘‘हामी आत्मनिर्भरताको बाटोमा गइरहेका छैनौँ, त्यस ढंगले विकास गर्ने हिसाबले गइरहेका छैनौँ । अब नेपालले के सोच्नै पर्छ भने भौतिक पूर्वाधाको अतिरिक्त मेनपावर राम्रो उत्पादन गर्ने त्यो मेन पावरलाई देश विकास गर्ने काममा सहजीकरण गर्ने र उसले यहाँ बसेर राष्ट्रिय उत्पादन गर्ने, उत्पदकत्व बढाउने र व्यापार घाटा नियन्त्रण गर्दै जाने आत्मनिर्भरताका आधारहरु बनाउने  यो क्षेत्रमा जानका लागि विशेष योजनाहरु बनाइनुपर्छ । विशेष बहस र छलफलहरु त्यसका हुनुपर्छ । त्यो सम्भव छ कि छैनबाटै शुरु गर्नुपर्छ । त्यतारितको प्लानिङहरु हुनु जरुरी छ । र १९ खर्बको जहाँसम्म चर्चा गरी रहँदा भने म यो छलफल कार्यक्रममा के भन्न चाहन्छु भने यथार्थमा आधारित भएर चल्ने अठोट गरौँ । हुन नसक्ने योजनाहरु हुन सक्दैन भनौँ । तर धान्न सक्ने  परिणाम दिन सक्ने गरौँ । १८ को ठाउँमा १५ खर्ब गरौँ जति सकिन्छ त्यति गरौँ । कयौँ कटौति गरौँ हाम्रो रियालिटी त्यही हो त्यसैमा जाऔँ ।’’सभामुख घिमिरेले योजना निर्माण तथा कार्यान्वयनमा तहमा सांसदको भुमिका कस्तो हुने भन्नेबारे बहस र छलफल गर्नुपर्ने पनि बताउनुभयो । उहाँले परम्परागत रुपमा योजना निर्माण भएकाले कार्यान्वयनका लागि सिर्जनशिल ढंगले सोच्नु पर्ने औल्याउनु भयो । उहाँले भन्नुभयो, ‘‘वल्र्ड वाइड्ली विकास निर्माणको सन्दर्भमा सांसद भनेको के हो ?  सांसद विकास निर्माणमा कसरी जोडिन्छ ? उ नीति निर्माणमा मात्रै जोडिन्छ कि योजना पास गर्ने ठाउँमा जोडिन्छ कि ?  योजना लिए जानेमा जोडिन्छ कि ?  उसको सिफारिसमा योजनाहरु बन्छ कि ? अथवा यो कहाँबाट टुङ्ग्याउँछ ?  हाम्रो जस्तो मुलुकमा कसरी गछौँ ?  हाम्रा आफ्नै खालका परम्पराहरु पनि बुझेरै आएका छौँ । तर सांसदको योजना निर्माण र योजना कार्यान्वयनमा  भुमिका के हुनुपर्छ भन्ने सन्दर्भमा मलाई लाग्छ हामीले धेरै बहस र छलफल गर्नुपर्छ । धेरै गर्न पर्छ भन्दाखेरि हामी जे परम्परागत रुपमा जाँदै छौँ यो कुराहरुलाई सिर्जनशील ढंगबाट सोच्न सकेनौँ भने हामीले हाम्रा आवशयकता पूर्ति गर्ने गरी हाम्रो जे रिसोर्सहरु छ त्यसलाई परिचालन गरेर जान गाह्रो हुन्छ भन्ने कुरा म देख्छु ।’’सभामुख घिमिरेले योजना आयोगले पुरानै ढाँचामा नयाँ र महत्वपूर्ण योजना प्रश्तुत गरेको बताउनुभयो । उहाँले योजना आयोगले योजना प्रस्तुत गर्दा नीति निर्माण स्थल संसदमा व्यापक छलफल गर्नुपर्नेमा जोड दिनुभयो ।",
      "link": "https://gorkhapatraonline.com/news/148361",
      "image": "https://gorkhapatraonline.com/storage/media/261578/conversions/ghhhh-original-thumb.jpg"
    },
    {
      "slug": "148360",
      "title": "प्रमुख  तीन दलको बैठक : सर्च कमिटी गठन गर्ने सहमति",
      "timestamp": 1742774400000,
      "source": "gp",
      "content": "प्रमुख तीन दलका शीर्ष नेताबिच सत्य निरुपण तथा मेलमिलाप आयोगको अध्यक्ष तथा सदस्यहरु नियुक्तिका लागि सिफारिस समिति गठन गर्ने विषयमा सहमति भएको छ ।",
      "longContent": "काठमाडौँ, चैत ११ गते । प्रमुख तीन दलका शीर्ष नेताबिच सत्य निरुपण तथा मेलमिलाप आयोगको अध्यक्ष तथा सदस्यहरु नियुक्तिका लागि सिफारिस समिति गठन गर्ने विषयमा सहमति भएको छ ।प्रधानमन्त्रीका विज्ञ सल्लाहकार अग्नि खरेलले बैठकपछि सञ्चारकर्मीसँग कुरा गर्नुहुँदै प्रधानमन्त्री केपी शर्मा ओलीले आव्हान गर्नुभएबमोजिम सोमबार दिउँसो सिंहदरबारमा शीर्ष नेता र विज्ञबिच बसेको बैठकले सो निर्णय गरेको जानकारी दिनुभयो ।बैठकमा प्रधानमन्त्री ओलीसहित नेपाली कांग्रेसका सभापति शेरबहादुर देउवा र प्रमुख प्रतिपक्षी दलका नेता एवम् नेकपा (माओवादी केन्द्र) का अध्यक्ष पुष्पकमल दाहाल ‘प्रचण्ड’, गृहमन्त्री रमेश लेखक, माओवादी केन्द्रका नेता शक्ति बस्नेतलगायत नेता सहभागी हुनुहुन्थ्यो । प्रधानमन्त्रीका विज्ञ सल्लाहकार खरेलले भन्नुभयो, “आज सम्माननीय प्रधानमन्त्री केपी शर्मा ओलीले आव्हान गर्नुभए बमोजिम नै दलका शीर्ष नेताहरुको बैठक सम्पन्न भयो । शान्ति प्रक्रियाको बाँकी काम अर्थात् सत्य निरुपण तथा बेपत्तासँग सम्बन्धित आयोग गठन गर्ने विषयसँग गाँसिएको थियो । केही समय अगाडि दुइवटै आयोगहरु गठन गर्नका निम्ति बनेको सर्च कमिटी सिफारिस समितिले एउटा प्रतिवेदन पनि दिएको थियो । त्यो प्रतिवेदन पनि यहाँ राखियो ।”उहाँले यस सम्बन्धमा दलहरुबिच सहमति निर्माण गरेर अगाडि जाने विगतको परम्परा जस्तै यस पटक पनि तीन दलका शीर्ष नेताबिच  छलफल भएको बताउनुभयो ।उहाँले भन्नुभयो, “त्यसमा एउटा निष्कर्षमा आज हामी पुगेका छौं । बेपत्ता पारिएका व्यक्तिहरुको छानबिन तथा सत्य निरुपण तथा मेलमिलाप आयोग ऐन ७१ को दफा ३ को उपदफा ३ बमोजिम दुवै आयोगको अध्यक्ष तथा सदस्यहरुको नियुक्तिको लागि सिफारिस समिति गठन प्रक्रिया अगाडि बढाउन सम्माननीय प्रधानमन्त्रीजीले दुई दलका नेताहरुसँग परामर्श गर्नुभयो ।”",
      "link": "https://gorkhapatraonline.com/news/148360",
      "image": "https://gorkhapatraonline.com/storage/media/261583/conversions/ppp-original-thumb.jpg"
    },
    {
      "slug": "148359",
      "title": "‘अदालतले विवादरहित न्याय सम्पादन गर्नुपर्छ’",
      "timestamp": 1742774400000,
      "source": "gp",
      "content": "प्रधान न्यायाधीश प्रकाशमान सिंह राउतले अदालतले विवादरहित न्याय सम्पादन गर्नुपर्ने बताउनुभएको छ ।",
      "longContent": "शेरबहादुर राईओखलढुङ्गा, चैत ११ गते । प्रधान न्यायाधीश प्रकाशमान सिंह राउतले अदालतले विवादरहित न्याय सम्पादन गर्नुपर्ने बताउनुभएको छ । ओखलढुङ्गा जिल्ला अदालतको नवनिर्मित भवनको उद्घाटन कार्यक्रमलाई सम्बोधन गर्दै उहाँले विवादका चाङ भएपनि विवादरहित न्याय सम्पादन गर्नुपर्ने बनाउनुभएको हो । न्यायालय सबैको आस्था र भरोसाको केन्द्र भएकाले त्यो विश्वासलाई कायम राख्न न्यायालय तथा सम्बद्ध पक्ष प्रतिवद्ध हुनुपर्नेमा उहाँको जोड थियो । आफु प्रधान न्यायाधीशको जिम्मेवारीमा रहेकाले न्याय क्षेत्रको शिर उच्च राख्न सदैव प्रयत्नरत रहेको प्रधान न्यायाधीश राउतले बताउनुभयो । न्याय सम्पादन र सेवा प्रवाहलाई छिटो–छरितो, विश्वसनीय, सरल, सहज, नागरिकमैत्री र प्रविधिमैत्री बनाउँदै अदालतका भौतिक संरचनाको निर्माणलाई पनि सर्वोच्चले जोड दिएको प्रधान न्यायधिश राउतको भनाई छ । जिल्ला अदातको भवन उद्घाटन कार्यक्रममा प्रधान न्यायाधीश राउत, पुर्व प्रधान न्यायाधीश हरिकृष्ण कार्की, राज्य व्यवस्था तथा सुशासन समिति सभापति रामहरी खतिवडा, सर्वोच्च अदालतका न्यायाधीश विनोद शर्मा लगायतले सम्बोधन सम्बोधन गर्नुभएको थियो । नवनिर्मित सुविधा सम्पन्न ओखलढुङ्गा जिल्ला अदालतको भवन प्रधान न्यायधीश राउतले उद्घाटन गर्नुभएको छ । २०७९ असार १९ गते ठेक्का सम्झौता भई निर्माण कार्य सुरु भएको ३२ महिनामा भवनको निर्माण कार्य सम्पन्न भएको थियो । एसकेआई स्लेट चन्द्रज्योति जेभीले मुल्य अधिवृद्धि कर बाहेक १९ करोड ६४ लाख १८ हजार ३२८ रुपौया चार पैसा लागतमा उक्त भवन निर्माण गरेको हो । ओखलढुङ्गा सदरमुकामको गोरुमारेभञ्ज्याङ नजिकै सिद्धिचरण नगरपालिका–११ मा अदालतको भवन बनेको छ । अदालतको लागि मुख्य कार्यालय सँगै सुविधा सम्पन्न ईजलास, न्यायाधीस, कर्मचारी र सुरक्षाकर्मीका लागि आवास गृह समेतको व्यवस्था रहेको छ । खानेपानी, प्रतिक्षलय र शौचालयको राम्रो व्यवस्था गरिएको छ ।",
      "link": "https://gorkhapatraonline.com/news/148359",
      "image": "https://gorkhapatraonline.com/storage/media/261572/conversions/Adalat-0-original-thumb.jpg"
    },
    {
      "slug": "148358",
      "title": "बिजुली बल्दा चेपाङ वस्तीमा खुसी",
      "timestamp": 1742774400000,
      "source": "gp",
      "content": "टुकी र दियालोको उज्यालोमा जीवन व्यतीत गर्दै आएका चेपाङ समुदाय गाउँमा बिजुली बत्ती बल्दा दङ्ग परेका छन् ।",
      "longContent": "अनिल पराजुलीहेटौँडा, चैत ११ गते । टुकी र दियालोको उज्यालोमा जीवन व्यतीत गर्दै आएका चेपाङ समुदाय गाउँमा बिजुली बत्ती बल्दा दङ्ग परेका छन् । मकवानपुरको विकट राक्सिराङ गाउँपालिकाको खैराङलगायत दुर्गम बस्तीका ९ वटै वडाका चेपाङसहित अन्य समुदायको घरमा सोमबारदेखि बिजुली बल्न थालेपछि उहाँहरू दङ्ग पर्नुभएको हो । नेपाल विद्युत् प्राधिकरणको चेपाङलाई बिजुली कार्यक्रम अन्तर्गत राक्सिराङ गाउँपालिकाको पूर्ण वडा विद्युतियकरण घोषणा तथा उद्घाटनपछि यहाँका स्थानीय गाउँ उज्यालो भएपछि खुसी हुनुभएको छ ।  नेपाल विद्युत् प्राधिकरणका कार्यकारी निर्देशक कुलमान घिसिङले एक समारोहबिच राक्सिराङ गाउँपालिका–९ खैराङमा रहेको ट्रान्समिटरको ‘स्विच अन’ गरेर खैराङका बस्तीलाई झलमल्ल बनाउनुभएको छ । उहाँले राक्सिराङ–९ खैराङकी ७० वर्षीय तुलकुमारी चेपाङको घरको विद्युत्को मिटर पनि ‘अन’ गरेर कार्यक्रमको उद्घाटन गर्नुभएको हो । वृद्ध उमेरमा गाउँमा बिजुलीबाट बत्ती बलेको देख्न पाउँदा तुलकुमारी निकै खुसी हुनुभएको थियो । टुकी र दियालोमा जीवन व्यतीत गर्नुभएका उहाँ घरमा बिजुली बत्ती बल्दा निकै हर्षित हुनुभयो । उहाँजस्तै गाउँका टेकबहादुर थिङ, नेमबहादुर लामा र वीर मान थिङको अनुहारमा पनि छुट्टै चमक थियो । बिजुलीबाट बत्ती बलेको देख्न पाउँदा वृद्धाहरू निकै खुसी हुनुभएको थियो ।मकवानपुरकै दुर्गम खैराङमा २०७६/०७७ देखि नै चेपाङलाई बिजुली कार्यक्रम अघि बढाइएको थियो । गाउँपालिकाले आफ्नै स्रोतसाधनले धिमा गतिमा विद्युत् पोल गाड्ने र तार तान्ने काम गरिरहेको थियो । जब प्राधिकरणका कार्यकारी निर्देशक घिसिङले उक्त अभियानलाई साथ दिएपछि खैराङलगायत राक्सिराङ गाउँपालिकाका सबै वडामा विद्युत्को पहुँच पुगेको गाउँपालिका अध्यक्ष राजकुमार मल्लले जानकारी दिनुभयो । प्राधिकरणका कार्यकारी निर्देशक घिसिङले ३०३ वटा विद्युत् मिटर उक्त वडाका विपन्न चेपाङलाई निःशुल्क वितरण गर्नुभएको थियो । २०७८ को जनगणनाअनुसार २५ हजार ९९६ जनसङ्ख्या रहेको उक्त पालिकामा ५ हजार ४४ घरधुरी छन् । ती सबै घरमा विद्युत् पहुँच पुगेको छ । दुर्गम पालिकाको घरघरमा विद्युतीकरण गर्न सहयोग पुर्याउने घिसिङलाई गाउँपालिकाले सम्मानसमेत गरेको छ । यहाँका जेयष्ठ नागरिक कृष्णबहादुर प्रजा, गाउँपालिका अध्यक्ष राजकुमार मल्ल र उपाध्यक्ष वनस्तम थिङ लगायतकाले कार्यकारी निर्देशक घिसिङलाई सम्मान गर्नुभएको हो । दुर्गम गाउँका चेपाङको छाप्रो-छाप्रोमा विद्युत् पुर्याउन पाउँदा आफूलाई खुसी लागेको कार्यकारी निर्देशक घिसिङको भनाई छ । बिद्युत् सम्बन्धमा पालिकाले राखेको माग र समस्या समाधान हुने प्रतिबद्धता उहाँले जनाउनुभयो । उहाँले बत्ती नपुगेको ठाउँमा बत्ती पु¥याउने, काठका पोल भएका ठाउँमा विस्थापित गर्ने र नाङ्गा तार विस्थापित गर्ने कार्य क्रमिक रूपमा गर्ने प्रतिबद्धता जनाउनुभयो ।गाउँपालिकामा पूर्ण रूपमा बिद्युतीयकरण चालु आवको बर्षातयामभन्दा अगाडि गर्न बिद्युत् प्राधिकरणका कर्मचारीलाई पनि उहाँले निर्देशन दिनुभयो । आवश्यक बजेटको व्यवस्थापन र टेन्डरको काम भइसकेको जानकारी दिर्दै थप बजेट आवश्यक परे त्यो पनि बिद्युत् प्राधिकरणले व्यवस्थापन गर्ने उहाँले बताउनुभयो । पहिलो चरणमा गाउँपालिकालाई शतप्रतिशत विद्युतीयकरण गर्नका लागि ३० करोड बजेट छुट्याएर टेन्डर गरेको जानकारी दिर्दै उहाँले बजेट स्वीकृत गरेर थप ८ करोडको टेन्डर गरेको बताउनुभयो ।विकट गाउँमा पुगेर घिसिङले बत्तिको उज्यालो क्षणिक हुनसक्ने भएकाले चेपाङ र तामाङ बस्तीमा शिक्षाको उज्यालो पु¥याउन पनि आग्रह गर्नुभयो । ‘शिक्षा महत्त्वपूर्ण सम्पत्ति हो, प्राविधिक र व्यावसायिक शिक्षामा अगाडि बढ्नुपर्छ, शिक्षाको उज्यालोले नै समाज र देश परिवर्तन गर्न सक्छ,’ उहाँले भन्नुभयो ।संविधानसभा सदस्य गोविन्दराम चेपाङ, बागमती प्रदेश सरकारका भौतिक पूर्वाधार विकास पूर्व राज्यमन्त्री सन्तबहादुर चेपाङ, गाउँपालिका उपाध्यक्ष बनस्तम थिङ, ओम घलान, ३ नं. वडाध्यक्ष उत्तम वाइबा लगायतकाले बिद्युतिकरणका लागि आवश्यक सहयोग गरेकोमा नेपाल बिद्युत् प्राधिकरणलाई धन्यवाद दिनुभयो । कार्यक्रममा राक्सिराङ गाउँपालिका प्रमुख प्रशासकीय अधिकृत पदम बहादुर बस्नेतले सञ्चालन गर्नुभएको थियो ।",
      "link": "https://gorkhapatraonline.com/news/148358",
      "image": "https://gorkhapatraonline.com/storage/media/261571/conversions/kkk-09aaaa-original-thumb.jpg"
    },
    {
      "slug": "148357",
      "title": "राष्ट्रिय फोटो पत्रकारिता अवार्ड वैशाखमा",
      "timestamp": 1742774400000,
      "source": "gp",
      "content": "‘राष्ट्रिय फोटोपत्रकारिता दिवस २०८२’ को अवसरमा राष्ट्रिय फोटो पत्रकार समूह (एनएफपिजे) नेपालले राष्ट्रिय फोटो पत्रकारिता अवार्ड २०२५ आयोजना गर्ने भएको छ ।",
      "longContent": "काठमाडौँ, चैत ११ गते । ‘राष्ट्रिय फोटोपत्रकारिता दिवस २०८२’ को अवसरमा राष्ट्रिय फोटो पत्रकार समूह (एनएफपिजे) नेपालले राष्ट्रिय फोटो पत्रकारिता अवार्ड २०२५ आयोजना गर्ने भएको छ ।काठमाडौँमा सोमबार आयोजित पत्रकार सम्मेलनमा एनएफपिजे वैशाख १३ गते पाँचौँ फोटो पत्रकारिता अवार्ड आयोजना गर्ने जानकारी दिएको हो । अवार्ड नौ विधामा प्रदान गरिनेछ । जसमा दैनिक जीवन, खेलकुद, महिला, पर्यटन तथा संस्कृति, आर्थिक, राजनीतिक, मनोरञ्जन, स्वतन्त्र तथा समग्र फोटो पत्रकारिता समेटिएको छ । यस्तै प्रदेशस्तरीय अवार्डतर्फ कोशी, मधेस, बागमती, गण्डकी, लुम्बिनी, कर्णाली र सुदूरपश्चिम प्रदेशका उत्कृष्ट फोटो पत्रकारलाई सम्मान गरिनेछ । फोटो पत्रकारिता क्षेत्रमा तीन वर्षभन्दा बढी समयदेखि क्रियाशील फोटोपत्रकारले अनलाइन फारम भरी आवेदन दिन सक्नेछन् । आवेदनको साथमा कार्यरत संस्थाको परिचयपत्र तथा २०७९ साल वैशाख देखि २०८१ साल फागुन मसान्तसम्म खिचिएका आफनो उत्कृष्ट पाँच तस्बिर समावेश गर्नु पर्नेछ । यस समारोहमा देश तथा विदेशमा कार्यरत फोटो पत्रकारहरूको क्षमता र योगदानको सम्मानस्वरूप विभिन्न १६ विधामा ट्रफी, सम्मानपत्र प्रदान गरिनुका साथै साथै ‘लाइफटाइम एचिभमेन्ट अवार्ड’ प्राप्त गर्ने व्यक्तिलाई २५ हजार रुपियाँ ट्रफी र सम्मानपत्र प्रदान गरिने एनएफपिजे नेपालका अध्यक्ष प्रदीपराज वन्तले जानकारी दिनुभयो ।",
      "link": "https://gorkhapatraonline.com/news/148357",
      "image": "https://gorkhapatraonline.com/storage/media/261569/conversions/IMG_7643-copy-original-thumb.jpg"
    },
    {
      "slug": "148356",
      "title": "अनधिकृत टहरा हटाउँदा डोजर चालकमाथि ढुङ्गा प्रहार",
      "timestamp": 1742774400000,
      "source": "gp",
      "content": "काठमाडौँ महानगरपालिका वडा नं.–७ स्थित कालोपुल क्षेत्रमा टहरा हटाउने क्रममा डोजर चालकमाथि ढुङ्गा प्रहार भएको छ ।",
      "longContent": "काठमाडौँ, चैत ११ गते । काठमाडौँ महानगरपालिका वडा नं.–७ स्थित कालोपुल क्षेत्रमा टहरा हटाउने क्रममा डोजर चालकमाथि ढुङ्गा प्रहार भएको छ । गुठी संस्थान केन्द्रीय कार्यालयका सहजकर्ता निरन्जन पौडेलकाअनुसार त्यस क्षेत्रका अनधिकृत रुपमा बस्दै आएका एक जनाले ढुङ्गा प्रहार गर्दा डोजरको पछाडिको भागको सिसा फुटेको र डोजर चालकलाई हल्का चोट लागेको छ । उहाँकाअनुसार सो क्षेत्रमा आठ रोपनी चार आना जग्गामा रहेका अवैधानिक संरचना काठमाडौँ महानगरपालिका, गुठी संस्थान र महानगर प्रहरी बलको संयुक्त पहलमा हटाइएको छ । काठमाडौँ महानगरपालिका वडा नं.– ७ का अध्यक्ष विमलकुमार होडाकाअनुसार सो क्षेत्रमा बारम्बार ताकेता गर्दा पनि अवैधानिक संरचना नहटाइएपछि डोजर चलाइएको हो ।उहाँकाअनुसार सहिद धर्मभक्त माथेमाको सालिक अवस्थित रहेको उक्त क्षेत्रमा धार्मिक भवन भण्डारेश्वर, क्रिायपुत्री भवन, पशुपतिमा लाने मठसहितको एकीकृत डिपीआर गरेर धार्मिक तथा सांस्कृतिक क्षेत्रको संरक्षण गर्ने गरी पार्क बनाउने योजना रहेको छ ।",
      "link": "https://gorkhapatraonline.com/news/148356",
      "image": "https://gorkhapatraonline.com/storage/media/261563/conversions/Bhai-98-original-thumb.jpg"
    },
    {
      "slug": "148354",
      "title": "‘आइटी इन्फास्टक्चर’ निर्माण केन्द्रित बजेट बनाउन मन्त्री गुरुङको जोड",
      "timestamp": 1742774400000,
      "source": "gp",
      "content": "सञ्चार तथा सूचना प्रविधि मन्त्री पृथ्वी सुब्बा गुरुङले बजेट बनाउदा ‘आइटी इन्फास्टक्चर’ निर्माणमा जोड दिनुपर्ने बताउनुभएको छ ।",
      "longContent": "काठमाडौँ, चैत ११ गते । सञ्चार तथा सूचना प्रविधि मन्त्री पृथ्वी सुब्बा गुरुङले बजेट बनाउदा ‘आइटी इन्फास्टक्चर’ निर्माणमा जोड दिनुपर्ने बताउनुभएको छ । त्रिवर्षीय आर्थिक वर्षको बजेट सीमा तथा स्रोत माथि केन्द्रित रहि मन्त्रालय अन्तर्गतका विभाग र निकायमाझ बजेट योजना छलफल कार्यक्रममा उहाँले वृहत्तर उद्देश्य बोकेका योजना ल्याउन विभागीय प्रमुखहरुलाई ध्यानर्कषण गराउनु भएको हो । सूचना प्रविधिको विकासले राजस्व वद्धिमा निकै ठुलो टेवा पुराएको उल्लेख गर्दै नेपाल सरकारका प्रवक्ता समेत रहनुभएका मन्त्री गुरुङले आइटि क्षेत्रको पुर्वाधार निर्माण नहुँदा यस क्षेत्रको विकास सम्भव नहुने धारणा राख्नुभयो । “आइटि इन्फास्टक्चर नभई सोचे जस्तो उत्पादन प्राप्त गर्न कठिन छ”, उहाँले भन्नुभयो, “आइटिपार्क बनाउने जस्ता वृहत्तर योजना ल्याउनुहोस् ।” त्यस्तै, उहाँले नेपाललाई प्रविधि मैत्री र इगर्भनेन्स प्रणालीमा लैजान पनि सरकारको लगानी आवश्यक रहेको बताउनुभयो । डेटा सेन्टरहरु निर्माण गर्नु आजको अर्को अति आवश्यक विषय रहेको उल्लेख गर्दे मन्त्री गुरुङले एकिकृत कार्यालय प्रणाली लागु गराउनु, नागरिक एप प्रयोग गर्न अभियान चलाउन जरुरी रहेको उहाँको जोड छ । यसका लागि आवश्यक बजेट बिनियोजन हुनु पर्ने मन्त्री गुरुङले बताउनुभयो । यहाँले सम्बन्धीत विभागीय प्रमुखलाई निर्देशन दिदै भन्नुभयो,“डेटा सेन्टरहरु हुनुपर्ने अहिलेको आवश्यकता हो, त्यसको योजना बनाउनुहोस् ।” भएको पुँजीगत खर्चै गर्न नसक्ने समस्याले मन्त्रालय समेत ग्रस्त रहेको स्वीकार गर्दै मन्त्री गुरुङले यसका लागि कर्मचारीले इमानदार र निडर भएर काम गर्न आग्रह गर्नुभयो । कर्मचारीको परम्परागत कार्यशैली, नीतिगत व्यवस्थामा समस्या लगायत कारणले पुँजीगत खर्च हुन नसकेको उहाँको बुझाइछ । उहाँले भन्नुभयो, “पुँजीगत खर्च उत्साहजनक बनाउनतिर लागौँ ।” मन्त्री गुरुङले योजना बनाउदा तालिम जस्ता स–साना उपलब्धी नहुने खालका कार्यक्रमहरु कटौती गरेर वृहत्तर दिर्घकालीन प्रभाव पार्ने कार्य योजनामा बजेट निर्माण गर्न आग्रह गर्नुभयो । सञ्चार मन्त्रालयका सचिव राधिका अर्यालले सरकारी निकायले असार १५ गते सम्म बजेट स्वीकृत गर्ने समय तालिका तोक्दै उत्पादन मुलक र नविन उदेश्य बोकेका जनमुखि कार्यक्रममा बजेट तर्जुमा गर्न विभागीय प्रमुखहरु समक्ष सुझाव दिनुभएको थियो । उहाँले खर्च गर्न नसकिने योजनाहरुमा बजेट ल्याउनुभन्दा खर्च गर्न सकिने अतिआवश्यक कार्यक्रममा केन्द्रति हुन अनुरोध गर्नुभयो । त्यस्तै, छलफलका क्रममा मन्त्रालय अन्र्तगतका विभागीय र निकायहरुका प्रमुखहरुले आ–आफ्ना बजेट विषयमा जानकारी दिनुभएको थियो । गोरखापत्र संस्थानका महाप्रबन्धक लालबहादुर ऐरीले गोरखापत्रको नयाँ भवन निर्माण गर्ने र डिजिटाइजेशन कार्य सम्पादनमा पर्याप्त बजेट आवश्यक रहेको जानकारी दिनुभयो । राष्ट्रिय समाचार समिति (रासस) का कार्यकारी अध्यक्ष धर्मेन्द्र झाले राससलाई आत्मनिर्भर बनाउन सरकारी निकायले समाचार खरिद गरिदिनुहुन अनुरोध गर्नुभयो । साथै उहाँले रासस संग्रालय वृहत्तर बनाउन, भाषागत सेवा विस्तारमा बजेट विनियोजन गर्न समेत मन्त्री समक्ष ध्यानार्कषण गराउनुभएको थियो । पछिल्लो समय विज्ञापन बजार संकटमा परेको बेला साना लगानी सञ्चार माध्यमले राससलाई निशुल्क सेवा दिनुपर्ने आग्रह गरेकाले यसतर्फ मन्त्रालयले अनुदानको बढाएर सहजीकरण गरिदिनुहुन आग्रह गर्नुभयो । “साना लगानी मिडियालाई रासस निशुल्क गराउन सरकारको अनुदान आवश्यक छ”, अध्यक्ष झाले भन्नुभयो, “त्यस्तै,  सरकारी निकायले पनि राससका समाचार खरिद गर्दा आत्मनिर्भरतामा टेवा पुग्छ ।”कार्यक्रममा सार्वजनिक सेवा प्रशारण संस्थाका अध्यक्ष डा. महेन्द्र विष्टले संस्थानको कार्य प्रभावकारी बनाउन कर्मचारी व्यवस्थापन र भौतिक एवं प्राविधिक पूर्वाधार निर्माण अनिवार्य रहेको बताउनुभयो । सूचना तथा प्रशारण विभागका महानिर्देशक प्रदिप परियारले प्रतिफल नदेखिने विभिन्न १० कार्य योजनाहरु यो वर्षको बजेटबाट हटाईको जानकारी दिनुभयो । साथै उहाँले पत्रकारितालाई थप प्रभावकारी बनाउने खालका नवीन योजनामा बजेट आवश्यक रहेको उल्लेख गर्नुभयो ।",
      "link": "https://gorkhapatraonline.com/news/148354",
      "image": "https://gorkhapatraonline.com/storage/media/261580/conversions/mmm-original-thumb.jpg"
    },
    {
      "slug": "148352",
      "title": "निर्माण व्यवसायी ऐन कार्यान्वयन गर्न आवश्यक : कांग्रेस सभापति देउवा",
      "timestamp": 1742774400000,
      "source": "gp",
      "content": "नेपाली कांग्रेसका सभापति शेरबहादुर देउवाले निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक रहेको बताउनुभएको छ ।",
      "longContent": "काठमाडौँ, चैत ११ गते । नेपाली कांग्रेसका सभापति शेरबहादुर देउवाले निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक रहेको बताउनुभएको छ । पार्टी केन्द्रिय कार्यालय सानेपामा  सोमबार पार्टी निकट निर्माण व्यवसायीहरुको राष्ट्रिय भेलालाई सम्बोधन गर्दै उहाँले यस्तो बताउनुभएको हो । उहाँले विश्व अर्थतन्त्र नै जोखिममा रहेको वर्तमान अवस्थामा मुलुकको कुल गार्हस्थ्य उत्पादनमा सबैभन्दा बढी योगदान दिइ २५ लाख भन्दा बढीलाई प्रत्यक्ष-अप्रत्यक्ष रुपमा रोजगारी दिने निर्माण उद्योगलाई समृद्ध बनाउन जरुरी रहेको बताउनुभयो । निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक रहेको र निर्माण व्यवसायी ऐन, कानून तथा नियमावली तर्जुमाका लागि आफ्नो तर्फबाट सक्दो पहल गर्ने प्रतिवद्धता व्यक्त गर्नुभयो । उहाँले निर्माण व्यवसायीहरुले झेलिरहेका भुक्तानि, निर्माण सामग्रीहरुमा भइरहेको मूल्यवृद्धि, व्यवसायका लागि उपयुक्त वातावरणको अभाव लगायतका विषयमा आफ्नो ध्यानाकर्षण भएको र समाधानका लागि पहल गर्ने प्रतिवद्धता जनाउनुभयो । व्यवसायिक प्रवद्र्धनका लागि निर्माण व्यवसायीहरु प्रविधिमैत्री हुनु आजको आवश्यकता भएको उल्लेख गर्नुभयो । योजनाहरु तोकिएकै समयमा निर्धारित लागतमै सम्पन्न नहुनु आजको मुख्य समस्या रहेको जिकिर गर्नुभयो । सभापति देउवाले भन्नुभयो, ‘‘विश्व अर्थतन्त्र नै जोखिममा रहेको वर्तमान अवस्थामा, विश्व अर्थतन्त्रमा नै समस्या आइरहेको अवस्थामा मुलुकको कुल गार्हस्थ्य उत्पादनमा सबैभन्दा बढी योगदान दिइ २५ लाख रुपियाँ भन्दा बढीलाई प्रत्यक्ष/अप्रत्यक्ष रुपमा रोजगारी दिने निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक छ ।’’उहाँले निर्माण व्यवसायी ऐन, कानून तथा नियमावली तर्जुमाका लागि आफ्नो तर्फबाट सक्दो पहल गर्ने प्रतिवद्धता पनि व्यक्त गर्नुभयो । उहाँले भन्नुभयो, ‘‘यसबाहेक यहाँहरुले झेलिरहनुभएका भुक्तानि, निर्माण सामग्रीहरुमा भइरहेको मूल्यवृद्धि, व्यवसायका लागि उपयुक्त वातावरणको अभाव लगायतका विषयमा पनि मेरो गम्भीर ध्यानाकर्षण भएको छ । यस समस्याको समाधानका लागि आफ्नो र पार्टीको तर्फबाट हामी लागिरहनेछौँ ।’’यस्तै उहाँले भन्नुभयो, ‘‘व्यवसायिक प्रवद्र्धनका लागि निर्माण व्यवसायीहरु प्रविधिमैत्री हुनु, आजको आवश्यकता पनि हो । योजनाहरु तोकिएकै समयमा निर्धारित लागतमै सम्पन्न नहुनु नै आजको मुख्य समस्या हो । यसका लागि निर्माण व्यवसायीहरुको प्रयास मात्र पर्याप्त हुँदैन । सरकारले पनि प्राथमिकता दिनुपर्छ भन्ने मेरो भनाइ छ । नेपाल निर्माण व्यवसायीहरुले नेपालमा मात्र नभएर विदेशमा उत्कृष्ट काम गरेको छ । अन्तर्राष्ट्रिय स्तरमा पहिचान बनाउन हामीले सुरुङ मार्ग, रेल सेवा, जलविद्युत क्षेत्र लगायतका निर्माणमा पनि विशेष प्राथमिकता दिनुपर्ने टड्कारो आवश्यकता भएको छ ।’’सभापति देउवाले निर्माण व्यवसायीहरु विकासको संवाहक भएको बताउनुभयो । अर्थतन्त्र गतिशिल बनाउन आ–आफ्नो तर्फबाट भुमिका खेल्नुपर्ने बताउनुभयो । यस्तै निर्माण व्यवसायी महासंघका अध्यक्ष रवि सिंहले निर्माण व्यवसाय सकसमा परेको बताउनुभएको छ । उहाँले समस्या समाधानका लागि नियमावली संशोधनका लागि सरकारलाई सुझाव दिएको तर त्यसको कुनै सुनुवाई नभएको पनि बताउनुभयो । अध्यक्ष सिंहले अर्थतन्त्रलाई चलायमान बनाउने निर्माण व्यवसायी देशको समृद्धिको संवाहक भएको बताउनुभयो । उहाँले केही उद्योगहरुले गरेको कार्टेलिङलाई सरकारले प्रोत्साहन गरेको आरोपसमेत लगाउनुभयो ।",
      "link": "https://gorkhapatraonline.com/news/148352",
      "image": "https://gorkhapatraonline.com/storage/media/261559/conversions/okk-original-thumb.jpg"
    },
    {
      "slug": "148351",
      "title": "प्रमुख तीन दलका शीर्ष नेताको बैठक सिंहदरबारमा सुरु",
      "timestamp": 1742774400000,
      "source": "gp",
      "content": "प्रमुख तीन दलका शीर्ष नेताहरुको बैठक सिंहदरबारमा सुरु भएको छ ।",
      "longContent": "काठमाडौं, चैत ११ गते । प्रमुख तीन दलका शीर्ष नेताहरुको बैठक सिंहदरबारमा सुरु भएको छ ।प्रधानमन्त्रीको निजी सचिवालयका अनुसार बैठकमा प्रधानमन्त्री एवम् नेकपा (एमाले) अध्यक्ष केपी शर्मा ओली, नेपाली कांग्रेसका सभापति शेरबहादुर देउवा र प्रमुख प्रतिपक्षी दलका नेता एवम् नेकपा (माओवादी केन्द्र) का अध्यक्ष पुष्पकमल दाहाल ‘प्रचण्ड’ सहभागी हुनुभएको छ । यसैगरी, बैठकमा गृहमन्त्री रमेश लेखक, माओवादी केन्द्रका नेता शक्ति बस्नेतलगायतका नेता सहभागी हुनुहुन्छ ।",
      "link": "https://gorkhapatraonline.com/news/148351",
      "image": "https://gorkhapatraonline.com/storage/media/261574/conversions/tree-party-11ff-original-thumb.jpg"
    },
    {
      "slug": "148326",
      "title": "‘कुनै पनि निरङ्कुशता र अराजकता स्वीकार्य हुँदैन’",
      "timestamp": 1742774400000,
      "source": "gp",
      "content": "राष्ट्रपति रामचन्द्र पौडेलले संघीय लोकतान्त्रिक गणतन्त्र नेपाली जनताले रगतसँग साटेको उपलब्धि भएको भन्दै शासनमा बसेर खराब गर्नेलाई दण्डित गर्ने अधिकार नागरिकलाई यही व्यवस्थाले दिएको बताउनु भएको छ ।",
      "longContent": "सन्तोष राउतसोलुखुम्बु, चैत  ११ गते । राष्ट्रपति रामचन्द्र पौडेलले संघीय लोकतान्त्रिक गणतन्त्र नेपाली जनताले रगतसँग साटेको उपलब्धि भएको भन्दै शासनमा बसेर खराब गर्नेलाई दण्डित गर्ने अधिकार नागरिकलाई यही व्यवस्थाले दिएको बताउनु भएको छ । सोलुखुम्बुको नेचासल्यान गाउँपालिकाको नवनिर्मित प्रशासकीय भवन उद्घाटन समारोहलाई सम्बोधन गर्दै राष्ट्रपति पौडेलले संघीय लोकतान्त्रिक गणतन्त्रमा हरेक नागरिक आफ्नो सार्वभौमसत्ताको आफैं मालिक हुने व्यवस्था भएको बताउनुभयो । उहाँले भन्नुभयो– ‘‘शासन व्यवस्थालाई सुदृढ बनाउन र यही व्यवस्थाबाट नेपाली जनताको भाग्य र भविष्य सुनिश्चित छ भन्ने महसुस गराउनुपर्ने दायित्व सरकार, राजनीतिक दललगायत हामी सबैको हो ।’’उहाँले स्वतन्त्रता र शासन प्रणाली समयको माग र जनताको चाहना भएको बताउँदै नेपाली जनतालाई आफूले बनाएको संविधान बाहिरका कुनै पनि निरंकुशता र अराजकता स्वीकार्य नहुने बताउनुभयो । राष्ट्रपति पौडेलले भन्नुभयो– ‘‘इतिहास साक्षी छ कि १०४ वर्षीय जहानीयाँ राणा शासन होस् कि ३० वर्षे पञ्चायत वा सक्रिय राजतन्त्र नेपाली जनताले कुनै पनि निरंकुशताका नाम र अवशेषलाई रुचाएनन् । संघीय लोकतान्त्रिक गणतन्त्र हामीले त्यसै प्राप्त गरेका होइनौँ । यो हजारौंको त्याग, सङ्घर्ष र बलिदानबाट प्राप्त उपलब्धि हो ।’’राष्ट्रपति पौडेलले क्षेत्रमा सभामुख हुँदा पैदल यात्रा गर्दै यस ठाउँमा र पूर्वी पहाडका डाँडाकाँडा पुगेको र जनतासँग साक्षात्कार गरेको स्मरण गर्नुभयो । उहाँले भावविह्वल हुँदै नजिकै रहेको टिम्बुरबोटेको ओडारमा रूझ्दै र भिज्दै पुगेको बताउनुभयो । टिम्बुबोटेको नाम उच्चारण गर्दा राष्ट्रपति पौडेलको गला अवरूद्ध भएको थियो । टिम्बुरबोटे नेपालको प्रजातान्त्रिक आन्दोलनका क्रममा २०३१  सालमा पंचायती सरकारले दर्जनभन्दा माथि योद्धाको हत्याको गरेको स्थान हो । राष्ट्रपति पौडेलले देशको युवा जनशक्ति विदेश पलायन हुने प्रवृत्ति रोक्न जरुरी रहेको उल्लेख गर्दै यसका लागि उचित शिक्षा, स्वास्थ्यको प्रवन्ध, उद्योगधन्दाको विकास, उत्पादनमा बृद्धि, चुस्तदुरुस्त सेवा प्रवाह, गाउँंमै रोजगारी र आम्दानीको व्यवस्थाको लागि जनता केन्द्रित नीति तथा कार्यक्रम र बजेट तर्जुमा गर्नुपर्ने बताउनुभयो । उहाँले विगतमा भएका कमजोरीबाट पाठ सिकेर अघि बढ्दै समृद्ध राष्ट्र निर्माणको अभियानमा जुट्न म सम्बद्ध सबैमा अपिल पनि गर्नुभयो । राष्ट्रपति पौडेलले संघीयता कार्यान्वयनका लागि तीन तहको सरकार मुलुकमा क्रियाशील भएको भन्दै जनताको ठूलो संघर्ष, त्याग र बलिदानले हामीले प्राप्त गरेको संघीय लोकतान्त्रिक गणतन्त्रले सिंहदरबारको अधिकार गाउँ गाउँमा पुर्‍याएको बताउनुभयो । उहाँले भन्नुभयो– ‘‘यसलाई सार्थक बनाउन संविधानको मर्म र भावनाअनुसार  जनताको आवश्यकतामा जिम्मेवार ढंगले काम गर्न स्थानीय सरकार अझ बढि क्रियाशील हुनुपर्छ भन्ने म ठान्दछु ।’’ उहाँले कृषि, जलस्रोत पर्यटन, पूर्वाधार र उद्योगधन्दाको विस्तार नै मुलुक विकासको आधार भएको बताउदै यही भूगोलको सोलु र दूधकोशी नदीक्षेत्रमा निर्माणाधीन साना ठूला जलविद्युत आयोजनाबाट मुलुकको आर्थिक विकासमा योगदान पुग्नेमा आफू विश्वस्त भएको बताउनुभयो ।  उहाँले भन्नुभयो–‘‘हिमाल आरोहण, पदयात्रासहित साहसिक गतिविधिमार्फत सगरमाथा क्षेत्रले मुलुकको पर्यटनको विकास र विस्तार एवम् अन्ततः राष्ट्रिय अर्थतन्त्रमा पुर्‍याएको योगदान महत्वपूर्ण छ ।’’ राष्ट्रपति पौडेलले राजधानी र मधेशबाट सर्वोच्च शिखर सगरमाथाको काख अब धेरै टाढा नभएको देख्दा आफू अत्यन्तै खुशी भएको भन्दै अपर सगरमाथा मार्ग निर्माणका लागि भएका पहल र आफूले गरेको संघर्षको स्मरण गर्नुभयो । राष्ट्रपति पौडेलले सगरमाथाको काख मात्र नभई डोल्पाको दुनैदेखि पूर्वी पहाडमा समेत सडक पुगेको बताउनुभयो । उहाँले भन्नुभयो– ‘नुन, तेल लिन भारी बोकेर कैयौँ दिन हिँड्नुपर्ने हिजोको परिस्थितिबाट टाउकोको भारी बिसाउने अवस्था बहुदलीय लोकतन्त्रले ल्याएको हो । लोकतन्त्रले यो परिवर्तनलाई हामीले भुल्न हुँदैन् ।’’अब जनताको सेवामा लाग्नुपर्ने सुझावकार्यक्रमका विशिष्ट अतिथि रक्षा मन्त्री मानविर राईले जिल्लाको जनप्रतिनिधिका हैसियतले विकास निर्माणका काममा लागिपरेको बताउनुभयो । सोलुको पर्यटनको विकासमा खुम्बुसम्म सडकसमेत पुगेकाले सहज हुने उहाँको धारणा छ ।सो अवसरमा पूर्वमन्त्री तथा नेपाली काँग्रेसका केन्द्रीय सदस्य बलबहादुर केसीले अहिलेको सरकारले सम्भव भएसम्म जनताकै पक्षमा काम गरिरहेको बताउनु भयो । अनेकाैँ बाधा र चुनौतीका बावजुद पनि धेरै छोटो समयमा गाउँपालिकाले प्रशासनिक भवन बनाउन सफल भएकोमा प्रशंसा गर्दै पूर्वमन्त्री केसीले अब जनताको सेवामा लाग्नुपर्ने सुझाव दिनुभयो ।प्रशासकीय भवन उदघाटनका क्रममा नेचासल्यान गाउँपालिका अध्यक्ष धनजन राईले जनताका आवश्यकता धेरै भएकाले प्राथमिकताका आधारमा काम गरिरहेको बताउनुभयो । नेपाल सरकार, जिल्ला समन्वय समिति सोलुखुम्बु र गाउँपालिकाको संयुक्त लगानीमा तोकिएको समयभन्दा छिटो भवन निर्माण गरेको जानकारी दिनुभयो । उहाँका अनुसार तीन करोड ७२ लाख रुपियाँको लागतमा ५ तले सुविधा सम्पन्न भवन तयार भएको हो । गाउँपालिका उपाध्यक्ष विनाराईले राष्ट्रपति पौडेललगायतलाई स्वागत गर्दै जनताका आधारभूत आवश्यकता पूरा गर्ने दायित्व स्थानीय सरकारको भएकाले सोही अनुरुप काम गरिरहेको बताउनुभयो । कार्यक्रममा जिल्लाका विशिष्ट व्यक्तिहरुको उपस्थिती रहेको छ ।गत आर्थिक वर्ष २०८०-८१ को वैशाखमा सम्झौता गरी जेठ १६ बाट सुरु गरेको भवनको निर्माण कार्य २०८१ माघमा सम्पन्न भई निर्माण कम्पनी आरोन ओम बालाजी इआर रामेछापले गाउँपालिकालाई हस्तान्तरण गरेको थियो ।",
      "link": "https://gorkhapatraonline.com/news/148326",
      "image": "https://gorkhapatraonline.com/storage/media/261581/conversions/prez-1ff-original-thumb.jpg"
    },
    {
      "slug": "148304",
      "title": "पशु स्वास्थ्य शिविर : १३ सयको उपचार र औषधी वितरण",
      "timestamp": 1742774400000,
      "source": "gp",
      "content": "नवलपरासी पश्चिमस्थित सुनवल नगरपालिका वडा नम्बर ४ को विकट गाउँ मानिने महलपोखरीमा एक दिने पशु स्वास्थ्य शिविर सञ्चालन गरिएको छ ।",
      "longContent": "कल्पना खरेलनवलपरासी पश्चिम, चैत ११ गते । नवलपरासी पश्चिमस्थित सुनवल नगरपालिका वडा नम्बर ४ को विकट गाउँ मानिने महलपोखरीमा एकदिने पशु स्वास्थ्य शिविर सञ्चालन गरिएको छ । नगरपालिकाबाट करिब ११ किलोमिटर उत्तर पहाडी भेग पर्ने उक्त क्षेत्रमा बसोबास गर्ने ३५ घरका १३ सय ९१ पशुपंक्षीको उपचार तथा औषधी वितरण गरिएको सुनवल पशुसेवा शाखा प्रमुख मिश्रीप्रसाद खड्काले जानकारी दिनुभयो । चेकजाच गर्दा पशुपंक्षीमा बढी मात्रामा जुका, नाम्ले र माटे जस्ता आन्तरिक परजीवी भेटिएको थियो । शिविरमा पशुको गोबर परिश्रण, बन्ध्याकरण, आन्तरिक तथा बाह्य परजीवी परीक्षण गरी निदानसहितको औषधी वितरण र परामर्श सेवा दिइएको पशु क्वारेन्टाइन चेक पोष्ट महेशपुरका पशु सेवा प्राविधिक ठाकुरप्रसाद खड्काले जानकारी दिनुभयो ।यातायातको असुविधाका कारण वर्षैदेखि पशुपंक्षीमा रोग लाग्दा केही गर्न नसकेका किसानहरु सहज तरिकाले आफ्नै क्षेत्रमा पशुपंक्षीको उपचार भएकोमा हर्षित भएका छन् । ५१७ वटा बाख्रा, ८१ वटा गाई, ७५ वटा बङ्गुर र ७१८ वटा कुखुरालाई चेकजाँच गरी भिटामिन, डाइजेस्टिक पाउडर, जुका, नाम्ले र माटेको औषधी वितरण गरिएको नगरपालिकाको पशु डा. टोजनाथ ढकालले जानकारी दिनुभयो ।नगरपालिकाको आर्थिक वर्ष २०८१/०८२ को वार्षिक स्वीकृत कार्यक्रम अनुसार पशुसेवा सगँ सम्बन्धित कुनै पनि सेवा नपुगेका दुर्गम बस्तीमा उक्त शिविर सञ्चालन गरिएको हो ।",
      "link": "https://gorkhapatraonline.com/news/148304",
      "image": "https://gorkhapatraonline.com/storage/media/261469/conversions/cow-1-original-thumb.jpg"
    },
    {
      "slug": "148286",
      "title": "प्लाई उद्योग आगलागी : ३० घर जोखिममा",
      "timestamp": 1742774400000,
      "source": "gp",
      "content": "घोराही उपमहानगरपालिका–९ खैरास्थित साङ्ग्रिला प्लाई उद्योगमा आगगाली हुँदा करोडौँ रुपियाँको क्षति भएको छ । उक्त उद्योगमा विद्युत् सर्ट भएर आगलागी भएको हो ।",
      "longContent": "घोराही (दाङ), चैत ११ गते । घोराही उपमहानगरपालिका–९ खैरास्थित साङ्ग्रिला प्लाई उद्योगमा आगगाली हुँदा करोडौँ रुपियाँको क्षति भएको छ । उक्त उद्योगमा विद्युत् सर्ट भएर आगलागी भएको हो । जिल्ला प्रहरी कार्यालयका प्रहरी नायव उपरीक्षक चक्रबहादुर शाहका अनुसार आठ बिघा क्षेत्रफलमा रहेको सो उद्योगमा आगलागीका कारण उद्योग नजिकका ३० भन्दा बढी घर जोखिममा रहेका छन् । ती घरका सामान बाहिर निकाल्ने काम भइरहेको छ भने त्यहाँ बस्दै आएका नागरिकलाई सुरक्षित स्थानमा लगिएको उहाँले बताउनुभयो । आगलागीबाट प्लाई बनाउन प्रयोग हुने काठ, कच्चा पदार्थ, प्लाई बनाउने मेसिनलगायत सामग्री जलेर नष्ट भएको छ । उद्योगमा गएराति २ बजेदेखि लागेको आगो अझै निभाउन सकिएको छैन । अहिले घोराही, तुलसीपुर, लमही, गढवा र कपिलवस्तुबाट ल्याइएका दमकलको सहयोगमा आगो निभाउने काम भइरहेको छ । आगो निभाउन ठुलो सङ्ख्यामा नेपाल प्रहरी, सशस्त्र प्रहरी बल, नेपाली सेना तथा स्थानीयवासी खटिएका छन् । रासस",
      "link": "https://gorkhapatraonline.com/news/148286",
      "image": "https://gorkhapatraonline.com/storage/media/261452/conversions/Messenger_creation_396F1219-6A14-4942-B782-05F68C7BAB8F-original-thumb.jpg"
    }
  ]
}