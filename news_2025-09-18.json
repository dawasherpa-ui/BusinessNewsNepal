{
  "date": "2025-09-18T03:39:31.409Z",
  "news": [
    {
      "slug": "172226",
      "title": "सवारीसाधनमा अकल्पनीय क्षति",
      "timestamp": 1758153600000,
      "source": "gp",
      "content": "जेनजी आन्दोलनका क्रममा गत भदौ २४ गते मङ्गलबार भएको आगजनीबाट अकल्पनीय रूपमा सार्वजनिक सवारीसाधन नष्ट भएका छन् । विभिन्न निकाय र गोरखापत्रका समाचारदाताले स्थलगत रूपमा प्रदेशगत आधारमा गरेको अध्ययनमा तीन हजारभन्दा बढी सवारीसाधन जलेर खरानी भएका छन् ।",
      "longContent": "प्रदेशगत आधारमा मात्र तीन हजारभन्दा बढी सवारीसाधन नष्टगोरखापत्र समाचारदाताकाठमाडौँ, असोज २ गते । जेनजी आन्दोलनका क्रममा गत भदौ २४ गते मङ्गलबार भएको आगजनीबाट अकल्पनीय रूपमा सार्वजनिक सवारीसाधन नष्ट भएका छन् । विभिन्न निकाय र गोरखापत्रका समाचारदाताले स्थलगत रूपमा प्रदेशगत आधारमा गरेको अध्ययनमा तीन हजारभन्दा बढी सवारीसाधन जलेर खरानी भएका छन् । सातै प्रदेशमा गरेर सानाठुला गरी एक हजार २६ वटा चारपाङ्ग्रे गाडी एक हजार ९८३ मोटरसाइकल/स्कुटर जलेर नष्ट भएका छन् । यो सङ्ख्या प्रारम्भिक मात्र हो । चारपाङ्ग्रेमा साना अन्तर्गत कार, जिप, भ्यान र ठुला अन्तर्गत डोजर, लोडर, दमकल पनि परेका छन् । सुदूरपश्चिममा तीनपाङ्ग्रे सवारीसाधन पनि जलाइएका छन् ।सङ्घीय, प्रदेश तथा स्थानीय तहका सरकारी संरचनाले वास्तविक क्षतिको मूल्याङ्कन गरिरहेका छन् तर भवन तथा दस्ताबेज पनि जलेर नष्ट भएको अवस्थामा गणना गर्न कठिन रहेको छ । वास्तविक विवरण आउन अझै निकै समय लाग्ने छ । यसअघि गोरखापत्रले भदौ ३१ गतेको अङ्कमा यसै गरी मुख्य प्रशासनिक केन्द्र सिंहदरबार र आसपासमा रहेका सरकारी निकायमा भएको आगजनीबाट ४४० वटा चारपाङ्ग्रे तथा ६०१ वटा दुईपाङ्ग्रे गरी एक हजार ४१ वटा सवारीसाधन नष्ट भएको विवरण प्रकाशित गरेको थियो । त्यो पनि माथि उल्लेख गरिएको विधिबाट निकालिएको मोटामोटी तथ्याङ्क हो । दुवै विवरण अनुसार एक हजार ४६७ गाडी र दुई हजार ५८४ वटा मोटरसाइकल/स्कुटर जलेर नष्ट भएका छन् । समग्र विवरणमा यो सङ्ख्या थपिने अनुमान छ ।गोरखापत्रले प्रदेशगत आधारमा विभिन्न सरकारी कार्यालयबाट सङ्कलन गरेको तथ्याङ्क र हाम्रा समाचारदाताबाट स्थलगत अवलोकनका आधारमा निकालिएको तथ्याङ्क तालिकामा दिइएको छ ।",
      "link": "https://gorkhapatraonline.com/news/172226",
      "image": "https://gorkhapatraonline.com/storage/media/303848/conversions/gg-original-thumb.jpg"
    },
    {
      "slug": "172225",
      "title": "दोब्बरले बढ्यो पर्वतारोहण राजस्व",
      "timestamp": 1758153600000,
      "source": "gp",
      "content": "सरकारले हिमाल आरोहणका लागि लिँदै आएको सलामी दस्तुर (आरोहण अनुमति शुल्क) बढाएपछि राजस्व सङ्कलन दोब्बरले वृद्धि भएको छ ।",
      "longContent": "गोरखापत्र समाचारदाताकाठमाडौँ, असोज २ गते । सरकारले हिमाल आरोहणका लागि लिँदै आएको सलामी दस्तुर (आरोहण अनुमति शुल्क) बढाएपछि राजस्व सङ्कलन दोब्बरले वृद्धि भएको छ । पर्यटन विभागका अनुसार सरकारले सगरमाथासहितका हिमाल आरोहण गर्न नयाँ शुल्क लागु गरेको १५ दिनभित्रै विगतका वर्षभन्दा सलामी दस्तुर दोब्बरले बढेको हो ।विभागका निर्देशक हिमाल गौतमले भन्नुभयो, “सरकारले गत भदौ १६ गतेदेखि हिमालको उचाइ अनुसार पर्वतारोहण शुल्क परिवर्तन गरेको छ । ऋतु अनुसार आरोहण शुल्क बढे पनि जारी शरद् ऋतुमा भने विभिन्न हिमाल आरोहण गर्ने आरोही र सलामी शुल्क दोब्बरले बढेको देखिन्छ ।”उहाँका अनुसार सन् २०२४ को शरद् ऋतुमा विभिन्न हिमाल आरोहण गर्न १५८ समूहका एक हजार २८० जनाले अनुमति लिएका थिए । उक्त अनुमतिबाट सात करोड ६३ लाख रुपियाँ र त्यसअघि सन् २०२३ मा १७० समूहका एक हजार ३२६ आरोहीले सात लाख ८१ हजार रुपियाँ सलामी दस्तुर बुझाएका थिए । यस वर्ष भने आरोहण अनुमति लिने क्रम जारी रहँदा ४९ समूहबाट १६ करोड रुपियाँभन्दा बढी सलामी दस्तुर सङ्कलन भइसकेको उहाँले जानकारी दिनुभयो ।  उहाँका अनुसार सन् २०२५ को शरद् ऋतुमा आरोहण गर्न हालसम्म ३९२ जना पुरुष र १११ जना महिला गरी ४६३ जनाले आरोहण अनुमति लिएका छन् । उक्त अनुमतिबाट १६ करोड ८७ लाख ४६ हजार ७६५ रुपियाँ सरकारी कोषमा दाखिल भएको छ । शरद् ऋतुमा मनासलु आरोहणका लागि बढी आकर्षण हुने गरेको छ । मनासलु आरोहण गर्न मात्रै यस याममा ३७४ जनाले अनुमति लिएका छन् ।",
      "link": "https://gorkhapatraonline.com/news/172225",
      "image": "https://gorkhapatraonline.com/storage/media/303847/conversions/Himal-arohan-original-thumb.jpg"
    },
    {
      "slug": "172224",
      "title": "जेनजी प्रदर्शनले घट्यो राजस्व",
      "timestamp": 1758153600000,
      "source": "gp",
      "content": "भदौ २३ गतेदेखि सुरु जेनजी प्रदर्शनका कारण सरकारको राजस्व सङ्कलनमा असर परेको छ । कर दाखिला गर्ने मुख्य समयमै प्रदर्शन चर्किएपछि भदौमा राजस्व सङ्कलन घटेको हो ।",
      "longContent": "गोरखापत्र समाचारदाताकाठमाडौँ, असोज २ गते । भदौ २३ गतेदेखि सुरु जेनजी प्रदर्शनका कारण सरकारको राजस्व सङ्कलनमा असर परेको छ । कर दाखिला गर्ने मुख्य समयमै प्रदर्शन चर्किएपछि भदौमा राजस्व सङ्कलन घटेको हो । सामान्यता अघिल्लो महिनाको कर अर्को महिनाको २५ गतेभित्र दाखिला गर्नु पर्छ । त्यही समयमा भएको प्रदर्शनका कारण कर तथा भन्सार कार्यालय बन्द हुँदा राजस्व सङ्कलन प्रभावित भएको हो । प्रदर्शनका कारण कतिपय कर कार्यालयमा तोडफोड र सबैभन्दा धेरै कर तिर्ने निजी क्षेत्रका संरचनामा समेत आगजनी हुँदा त्यसको असर राजस्व सङ्कलनमा देखिएको छ । महालेखा नियन्त्रक कार्यालयका अनुसार भदौ ७२ अर्ब ७५ करोड रुपियाँ राजस्व सङ्कलन भएको छ । २०८१ भदौमा ७३ अर्ब ४५ करोड रुपियाँ राजस्व सङ्कलन भएको थियो । चालु आवका दुई महिना (साउन–भदौ) मा पनि राजस्व सङ्कलनको अवस्था विगतभन्दा घटेको देखिन्छ । यस अवधिमा कुल एक खर्ब ५७ अर्ब ५३ करोड रुपियाँ राजस्व उठेको कार्यालयको तथ्याङ्क छ । जबकि गत आवको सोही अवधि अर्थात् सुरु दुई महिनामा एक खर्ब ६८ अर्ब ४२ करोड रुपियाँ राजस्व सङ्कलन भएको थियो । अर्थात् अघिल्लो वर्षको दुई महिनाको तुलनामा यस पटक करिब १० अर्ब रुपियाँले राजस्व सङ्कलन घटेको छ । चालु आवका दुई महिनामा सङ्कलित कुल राजस्वमध्ये कर राजस्व एक खर्ब ५० अर्ब र सात अर्ब १३ करोड रुपियाँ गैरकर राजस्व सङ्कलन भएको छ । यसबाहेक सरकारले एक अर्ब २७ करोड अनुदान र एक अर्ब १७ करोड रुपयाँ अन्य शीर्षकमा आम्दानी गरेको छ । यी सबै शीर्षकसहित एक खर्ब ५९ अर्ब ९८ करोड रुपियाँ सरकारको खातामा आम्दानी देखिएको छ ।   खर्च चालिस अर्ब बढ्योसरकारको आम्दानी घटे पनि खर्च भने ४० अर्ब रुपियाँले बढेको छ । कार्यालयका अनुसार भदौसम्म सरकारले एक खर्ब ८० अर्ब १७ करोड रुपियाँ खर्च गरेको छ । गत वर्ष भदौसम्म सरकारले केबल एक खर्ब ३९ अर्ब ७७ करोड रुपियाँ खर्च गरेको थियो । चालु आवमा सरकारले सबैभन्दा धेरै एक खर्ब १४ अर्ब १८ करोड रुपियाँ चालु शीर्षकमा खर्च गरेको छ । त्यसपछि ऋण तिर्न वित्तीय व्यवस्थातर्फ ५९ अर्ब ६२ करोड रुपियाँ खर्च भएको छ । विकासनिर्माणका लागि छ अर्ब ३५ करोड रुपियाँ पुँजीगत खर्च भएको छ । गत आवको सोही अवधिमा सरकारले ८५ अर्ब रुपियाँ मात्र चालु खर्च गरेको थियो । चालु प्रकृतिका र ऋण भुक्तानीका लागि खर्च बढ्दा सरकारको खर्च बढेको देखिन्छ ।",
      "link": "https://gorkhapatraonline.com/news/172224",
      "image": "https://gorkhapatraonline.com/storage/media/303846/conversions/artha-mantralaya-original-thumb.jpg"
    },
    {
      "slug": "172222",
      "title": "वित्तीय प्रणाली सुरक्षित : गभर्नर पौडेल",
      "timestamp": 1758153600000,
      "source": "gp",
      "content": "नेपाल राष्ट्र बैङ्कका गभर्नर डा. विश्वनाथ पौडेलले भदौ २३ र २४ गतेको आन्दोलनका क्रममा समग्र वित्तीय प्रणालीमा कुनै असर नपरेको बताउनुभएको छ । केही बैङ्कका शाखा, काउन्टर र एटिएममा क्षति भए पनि प्राविधिक प्रणाली सुरक्षित रहेको उहाँले बताउनुभएको हो ।",
      "longContent": "गोरखापत्र समाचारदाताकाठमाडौँ, असोज २ गते । नेपाल राष्ट्र बैङ्कका गभर्नर डा. विश्वनाथ पौडेलले भदौ २३ र २४ गतेको आन्दोलनका क्रममा समग्र वित्तीय प्रणालीमा कुनै असर नपरेको बताउनुभएको छ । केही बैङ्कका शाखा, काउन्टर र एटिएममा क्षति भए पनि प्राविधिक प्रणाली सुरक्षित रहेको उहाँले बताउनुभएको हो ।सुशान्त प्रधानलाई दिएको पडकास्टमा गभर्नर पौडेलले देशभरमा बैङ्कका कुल ६८ वटा शाखा र ६९ वटा एटिएममा तोडफोड भएको जानकारी गराउनुभयो । उहाँका अनुसार सबैभन्दा धेरै क्षति बानेश्वरस्थित संसद् भवनमा रहेको राष्ट्रिय वाणिज्य बैङ्कको शाखामा भएको छ । सो शाखाबाट पाँच करोड रुपियाँ नगद र १८ किलो सुन गरी करिब ३८ करोड रुपियाँको नोक्सानी भएको छ । क्षति पुगेका अधिकांश शाखा तथा एक्सटेन्सन काउन्टर र एटिएम सरकारी कार्यालयमा रहेका तथा भाटभाटेनी स्टोरमा रहेका एटिएम छन् । एटिएम तोडफोड भए पनि त्यहाँभित्रको नगद भने सुरक्षित रहेको पाइएको उहाँले बताउनुभयो । “कैदीहरू हुलका हुल भागेकाले ठुलो क्षति हुन्छ कि भन्ने डर थियो तर भाग्यवश सबै प्रणाली सुरक्षित रह्यो,” उहाँले भन्नुभयो, “कसैको पनि लकरमा क्षति भएको छैन, खाताको रकम पनि पूर्ण सुरक्षित छ ।”गभर्नर पौडेलले आगजनी र लुटपाटलगत्तै बैङ्कका केही प्रमुख कार्यकारी अधिकृत तथा उद्यमी व्यवसायी संस्थाका प्रतिनिधिसँग छलफलसमेत गर्नुभएको थियो । राहत तथा पुनरुत्थानका लागि अर्थ मन्त्रालयको अहम् भूमिका हुने भए पनि मौद्रिक नीतिमार्फत हुन सक्ने सहुलियत मर्का परेका प्रतिष्ठान तथा व्यक्तिलाई उपलब्ध गराइने उहाँले बताउनुभयो । छलफलमा क्षतिको विस्तृत यकिन विवरण तयार गर्न उद्यमी तथा बैङ्करलाई उहाँले आग्रह गर्नुभयो ।",
      "link": "https://gorkhapatraonline.com/news/172222",
      "image": "https://gorkhapatraonline.com/storage/media/303844/conversions/Biswo-Nath-Poudel-1747797300-original-thumb.jpg"
    },
    {
      "slug": "172221",
      "title": "सुरक्षा गार्डले जोगाए आयल निगमको अत्याधुनिक भवन",
      "timestamp": 1758153600000,
      "source": "gp",
      "content": "जेनजीको आन्दोलनका क्रममा गत मङ्गलबार देशको मुख्य प्रशासनिक केन्द्र सिंहदरबारसहित धेरै सरकारी कार्यालयमा आगजनी र तोडफोड भयो । सिंहदरबारभित्रको प्रधानमन्त्री कार्यालय, गृह मन्त्रालय, शिक्षा मन्त्रालयलगायतमा आगजनीबाट सबैभन्दा बढी क्षति पुग्यो ।",
      "longContent": "काठमाडौँ, असोज २ गते । जेनजीको आन्दोलनका क्रममा गत मङ्गलबार देशको मुख्य प्रशासनिक केन्द्र सिंहदरबारसहित धेरै सरकारी कार्यालयमा आगजनी र तोडफोड भयो । सिंहदरबारभित्रको प्रधानमन्त्री कार्यालय, गृह मन्त्रालय, शिक्षा मन्त्रालयलगायतमा आगजनीबाट सबैभन्दा बढी क्षति पुग्यो । बानेश्वरमा रहेको सङ्घीय संसद्सहित बबरमहलको सडक विभागमा आगजनीबाट ठुलो क्षति भयो तर नजिकै रहेको हालै निर्माणसम्पन्न भई सञ्चालनमा आएको नेपाल आयल निगमको केन्द्रीय कार्यालय भवन भने सुरक्षा गार्डको अथक् प्रयासले जोगिएको छ । कार्यालयको गेटमा खटिएका तीन जना सुरक्षा गार्डले आगजनी र तोडफोड गर्न आएको आन्दोलनकारीको ठुलो समूहलाई सम्झाइबुझाइ अनुनय विनय गरेपछि भवन आगजनी हुनबाट जोगिएको निगमले जनाएको छ । सडक विभागमा आगो लगाएपछि नजिक रहेको निगमको कार्यलयमा २०/२५ जनाको समूह आगो लगाउन आएर बाहिरबाटै ढुङ्गा हानेर सिसा फुटाउन थाल्यो । निगमको गेटमा विक्रम पाण्डेसँगै अन्य तीन जना सुरक्षा गार्ड बसेका थिए । प्रदर्शनकारी ढुङ्गा हानेर भित्र पस्न थाले । निगमका सुरक्षा प्रमुख विक्रम पाण्डेले प्रदर्शनकारीलाई “यो तपाईं हाम्रै करबाट बनाएको सरकारी सम्पत्ति जलाएर के हुन्छ ?” भनेर अनुरोध गरेँ । यसोभन्दा “तँलाई पनि जलाइदिन्छु धेरै नबोल् भनेर प्रदर्शनकारी खनिए ,” उहाँले भन्नुभयो, “आन्दोलनकारीको हुलमध्येबाट दुई जना महिलाले मेरो शिरबाट टोपी खोसे । फेरि लगाएको लुगा खोल्न भने, मैले उनीहरूले भने अनुसार नै लुगा खोलेँ । मैले खोलेको लुगा उनीहरूले नै लगे ।” नाङ्गो बनाएपछि हातपात गर्न खोजेकोमा आफूले हातपात नगर्न हात जोडेर अनुनय गरेको स्मरण पाण्डेले गर्नुभयो ।यस्तैमा भित्र बसेर प्रदर्शनकारीले हाकिमको नम्बर मागे । “म त सुरक्षा गर्न बसेको मान्छे हुँ हजुर मसँग हाकिमसाबको नम्बर छैन, तोडफोड नगर्नुहोस् तपाईंहरू पढेलेखेको मान्छे पछि यही कार्यालयको हाकिम भएर आउन सक्नुहुन्छ, कार्यालय नजलाउनुहोस् भनेर दुई हात जोडेर अनुरोध गरेँ,” पाण्डेले भन्नुभयो । यसोभन्दै गर्दा भुइँ तलामा रहेका तीन वटा सिसी क्यामरा फुटाइसकेका थिए । कार्यालयको सिसा पनि फुटाएतर पनि आफूहरूले सार्वजनिक सम्पत्ति जलाएर के फाइदा हुन्छ ? नजलाउनुहोस्, यो कार्यालयले केही गरेको छैन, भनेर धेरै पटकभन्दा प्रदर्शनकारी हच्किएर बाहिर निस्केको पाण्डे बताउनुहुन्छ । आफ्नो हारगुहारले गर्दा भर्खर निर्माण भएको भवन जोगिन सफल भएकोमा धेरै खुसी लागेको उहाँको भनाइ छ ।प्रदर्शनकारी बाहिर निस्केर गए तर नजिकै रहेको सडक विभाग र महालेखा परीक्षकको कार्यालयमा आगो लागिरहेको थियो । महालेखाको कार्यालयमा लागेको आगो राति ११ बजे निगमको कार्यालयमा आइपुग्यो । विक्रम पाण्डेसहित तीन जना सुरक्षा गार्ड र निगमकै सवारीचालक तीन जना मिलेर फाइर फाइटिङ होसपाइप प्रयोग गरी आगो निभाउन सुरु गरे तर भुइँबाट पाइपले आगो भेटाउन सकेन । उनीहरू चार तलामाथि गएर आगो निभाउन थाले । ११ बजेदेखि सुरु भएको आगो सुरक्षा गार्ड र सवारीचालकको प्रयासबाट राति ३ बजे निभ्यो । धेरै सरकारी कार्यालयमा आगो बलिरहेका बेला सुरक्षा गार्डको ठुलो प्रयासले लागेको आगो पनि निभाएर जोगियो निगमको अत्याधुनिक कार्यालय । निगमका प्रवक्ता मनोजकुमार ठाकुरले सुरक्षा गार्डको कार्यकुशलताले नै कार्यालय जोगाउन सफल भएको जानकारी दिनुभयो । उहाँका अनुसार कार्यालयमा तोडफोड भयो, पाँच वटा कम्प्युटर र कुर्सी चोरी भए । ९१ करोड रुपियाँको लागतमा हालै मात्र निर्माण सम्पन्न कर्पोरेट भवनमा कार्यालय सरेको थियो । आन्दोलनकारीको ढुङ्गा प्रहारले भुइँ तलामा क्षति पुगेको छ । ल्याब भ्यानमा पनि तोडफोड भएको छ । दर्ता चलानीमा रहेका कम्प्युटर र अन्य महत्वपूर्ण कागजातसमेत चोरी भएका ठाकुरले जानकारी दिनुभयो । कम्प्युटर र ल्यापटप चोरी भएको तर क्षतिको पूर्ण विवरण सङ्कलन भई नसकेको निगमले जनाएको छ । यस्तै निगमको टेकु कार्यालय भने पूर्ण रूपमा क्षति भएको छ । टेकु कार्यालयमा रहेका पाँच वटा सवारीसाधन जलेर नष्ट भएका छन् । दाङमा रहेको कार्यालय तोडफोड गरी एउटा गाडी जलाइएको निगमले जनाएको छ ।",
      "link": "https://gorkhapatraonline.com/news/172221",
      "image": "https://gorkhapatraonline.com/storage/media/303843/conversions/Oil-Nigam-New-Building-original-thumb.jpg"
    },
    {
      "slug": "172171",
      "title": "अमेरिकी कर नीतिका कारण जापानी निर्यातमा १४% गिरावट",
      "timestamp": 1758067200000,
      "source": "gp",
      "content": "अगस्ट महिनामा अमेरिकातर्फ जापानको निर्यात करिब १४ प्रतिशतले घटेको छ ।",
      "longContent": "टोकियो, असोज १ गते । अगस्ट महिनामा अमेरिकातर्फ जापानको निर्यात करिब १४ प्रतिशतले घटेको छ । अमेरिकी राष्ट्रपति डोनाल्ड ट्रम्प प्रशासनको नयाँ कर नीतिले ठुलो असर पारेको तथ्याङ्क बुधबार सार्वजनिक भएको छ । तथ्याङ्कअनुसार अटो ढुवानी एक चौथाइभन्दा बढी घटेको छ ।अमेरिकी राष्ट्रपतिले बजार र विश्वव्यापी व्यापारमा हलचल ल्याउने गरी विभिन्न देशहरूमा कर लगाउने घोषणा गरेपछि यो पछिल्लो ठुलो गिरावट देखिएको हो । ब्लुमबर्गका अनुसार अमेरिकातर्फको जापानी सामानको मूल्य १३ दशमलव आठ प्रतिशतले घटेको यो चार वर्षकै सबैभन्दा ठुलो कमी हो ।जापानको वित्त मन्त्रालयअनुसार अटो निर्यात २८ दशमलव चार प्रतिशत र अटो पार्ट्स सात दशमलव एक प्रतिशतले घटेका छन् । वर्षको सुरुदेखि नै ट्रम्पको व्यापार युद्धका कारण कार तथा सवारी साधनहरूको ढुवानीमा निरन्तर गिरावट आएको छ ।अमेरिकातर्फ हुने जापानी निर्यातको झन्डै एक तिहाइ हिस्सा ओगट्ने अटो उद्योग २७ दशमलव पाँच प्रतिशत लेवीको मारमा परेको छ । यद्यपि मङ्गलबार लागु भएको नयाँ व्यापार सम्झौतापछि जापानी अटोहरूमा केही कम अमेरिकी शुल्क लागु भएको छ । अब कारलगायतका सवारी साधनले अन्य धेरै वस्तु सरह १५ प्रतिशत टोल भुक्तान गर्नु पर्ने छ । सम्झौताको कार्यान्वयनलाई जापानका उद्योगका लागि अस्थायी जित मानिएको छ । तर लेवीहरूको दबाबका कारण जापानी व्यापारिक लबीहरूले टोकियोले थप वार्ता अघि बढाउने अपेक्षा राखेका छन् । अमेरिकी उत्पादन बढाउन र विशाल व्यापार घाटा कम गर्न ट्रम्पले विश्वभरका देशहरूमा उच्च आयात भन्सार शुल्क लगाउनुभएको छ । जापानको अटोमोबाइल उद्योगले—टोयोटा र होन्डा जस्ता ठुला कम्पनीहरूसहित-देशको कुल रोजगारीको करिब आठ प्रतिशत हिस्सा ओगट छ । ट्रम्पले लामो समयदेखि आलोचना गर्दै आएको अमेरिकासँगको जापानी व्यापार अधिशेष अगस्टमा ५० प्रतिशतले घटेर तीन खर्ब २४ अर्ब येन (दुई अर्ब २१ करोड डलर) मा सीमित भएको छ । रासस/एएफपी",
      "link": "https://gorkhapatraonline.com/news/172171",
      "image": "https://gorkhapatraonline.com/storage/media/303754/conversions/tax-original-thumb.jpg"
    },
    {
      "slug": "172150",
      "title": "सुनको मूल्य तोलामा एक हजार घट्यो",
      "timestamp": 1758067200000,
      "source": "gp",
      "content": "आज सुनको मूल्य तोलामा एक हजार घटेको छ । आजका लागि सुनको मूल्य तोलामा दुई लाख १६ हजार १०० कायम भएको नेपाल सुनचाँदी व्यवसायी महासङ्घले जनाएको छ । मङ्गलबार स्थानीय बजारमा सुन प्रतितोला रु दुई लाख १७ हजार १०० को कीर्तिमानी मूल्यमा किनबेच भएको थियो ।",
      "longContent": "काठमाडौँ, असोज १  गते ।  आज सुनको मूल्य तोलामा एक हजार घटेको छ । आजका लागि सुनको मूल्य तोलामा दुई लाख १६ हजार १०० कायम भएको नेपाल सुनचाँदी व्यवसायी महासङ्घले जनाएको छ । मङ्गलबार स्थानीय बजारमा सुन प्रतितोला दुई लाख १७ हजार १०० को कीर्तिमानी मूल्यमा किनबेच भएको थियो ।त्यस्तै, आज चाँदी तोलामा ४५ घटेर दुई हजार ५५० मा किनबेच हुँदैछ । अन्तरराष्ट्रिय बजारमा आज सुन प्रतिऔँस तीन हजार ६७८ अमेरिकी डलर हाराहारीमा कारोबार भइरहेको छ । रासस",
      "link": "https://gorkhapatraonline.com/news/172150",
      "image": "https://gorkhapatraonline.com/storage/media/303711/conversions/_gold-original-thumb.jpg"
    },
    {
      "slug": "172133",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1758067200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ ।",
      "longContent": "काठमाडौँ, असोज १  गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ । गोलभेँडा ठूलो (नेपाली) प्रतिकिलो रु ६०, गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ३०, गोलभेँडा सानो (टनेल) प्रतिकिलो रु ५०, गोलभेँडा सानो (भातरीय) प्रतिकिलो रु ३०, आलु रातो प्रतिकिलो रु ५२, आलु रातो (भारतीय) प्रतिकिलो रु ३८, आलु रातो (मुडे) प्रतिकिलो रु ४८, प्याज सुकेको भारतीय प्रतिकिलो रु ३७, गाजर (लोकल) प्रतिकिलो रु १२०, लोकल बन्दा प्रतिकिलो रु ५०, काउली स्थानीय प्रतिकिलो रु ८०, रातो मूला प्रतिकेजी रु ४०, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु २०, भन्टा डल्लो प्रतिकिलो रु ३५, तने बोडी प्रतिकिलो रु १००, मकै बोडी प्रतिकिलो रु ९० कायम भएको छ । त्यसैगरी, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ९०, टाटे सिमी प्रतिकिलो रु ७०, भटमास कोसा प्रतिकिलो रु ९०, तीतो करेला प्रतिकिलो रु ६०, लौका प्रतिकिलो रु ६०, परबर (लोकल) प्रतिकिलो रु ८०, चिचिण्डो प्रतिकिलो रु ३०, घिरौँला प्रतिकिलो रु ८०, झिगुनी प्रतिकिलो रु ८०, फर्सी पाकेको प्रतिकिलो रु ७०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ४०, सलगम प्रतिकिलो रु १००, भिण्डी प्रतिकिलो रु ७० कायम गरिएको छ । त्यसैगरी, पिँडालु प्रतिकिलो रु ७५, स्कूस प्रतिकिलो रु २०, रायोसाग प्रतिकिलो रु १२०, तोरीको साग प्रतिकिलो रु १००, हरियो प्याज प्रतिकिलो रु १००, च्याउ (कन्य) प्रतिकिलो रु १७०, च्याउ (डल्ले) प्रतिकिलो रु ३५०, कुरिलो प्रतिकिलो रु ४५०, निगुरो प्रतिकिलो रु ९० निर्धारण गरिएको छ ।ब्रोकाउली प्रतिकिलो रु १४०, चुकुन्दर प्रतिकिलो रु ७०, सजीवन प्रतिकिलो रु २५०, रातो बन्दा प्रतिकिलो रु १५०, जिरीको साग प्रतिकिलो रु १२०, सेलरी प्रतिकिलो रु ४००, पार्सले प्रतिकिलो रु ११००, सौफको साग प्रतिकिलो रु ३५०, पुदिना प्रतिकिलो रु ९००, इमली प्रतिकिलो रु १८०, तामा प्रतिकिलो रु ११०, तोफु प्रतिकिलो रु १२० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३८०, केरा (दर्जन) रु १३५, कागती प्रतिकिलो रु १५०, अनार प्रतिकिलो रु ३५०, तरबुजा हरियो प्रतिकिलो रु ६०, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १५५, काँक्रो (लोकल) प्रतिकिलो रु ७०, काँक्रो (हाइब्रिड) प्रतिकिलो रु ३०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ६०, मेवा (भारतीय) प्रतिकिलो रु १००, अम्बा प्रतिकिलो रु १२० र लप्सी प्रतिकिलो रु ६०, किबी प्रतिकिलो रु ४००, सरिफा प्रतिकिलो रु १३० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु ९०, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ३५, खुर्सानी हरियो (बुलेट) प्रतिकिलो रु ३५, खुर्सानी हरियो माछे प्रतिकिलो रु ८०, खुर्सानी अकबरे प्रतिकिलो रु २००, भेडे खुर्सानी प्रतिकिलो रु ९०, लसुन हरियो प्रतिकिलो रु १५०, हरियो धनियाँ प्रतिकिलो रु १५०, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २५०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३५०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु २५०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ ।  रासस",
      "link": "https://gorkhapatraonline.com/news/172133",
      "image": "https://gorkhapatraonline.com/storage/media/303683/conversions/adrhs-original-thumb.jpg"
    },
    {
      "slug": "172096",
      "title": "कोरला नाकालाई पनि एलसी सुविधा, आयातनिर्यात दुवै सुरु",
      "timestamp": 1758067200000,
      "source": "gp",
      "content": "चिनियाँ भूभागबाट आएर मुस्ताङको कोरला भन्सार कार्यालयबाट जाँचपास तथा आयात हुने वस्तुका लागि पनि प्रतीतपत्र (एलसी) खोलिने भएको छ ।   चीनसँगका व्यापारिक नाका रसुवागढी र तातोपानी दुवै बाढीपहिरोका कारण ठप्प भएपछि कोरला नाका सञ्चालनमा ल्याउन एलसीको सुविधा विस्तार गरिएको हो । नेपाल राष्ट्र बैङ्कले मङ्गलबार बैङ्क तथा वित्तीय संस्थालाई परिपत्र जारी गर्दै मुस्ताङ नाकाबाट आयात गरिने वस्तुमा पनि एलसीको सुविधा दिने जनाएको छ ।",
      "longContent": "भेषराज बेल्बासे/हरिकृष्ण शर्मा काठमाडौँ/मुक्तिनाथ, असोज १ गते । चिनियाँ भूभागबाट आएर मुस्ताङको कोरला भन्सार कार्यालयबाट जाँचपास तथा आयात हुने वस्तुका लागि पनि प्रतीतपत्र (एलसी) खोलिने भएको छ । चीनसँगका व्यापारिक नाका रसुवागढी र तातोपानी दुवै बाढीपहिरोका कारण ठप्प भएपछि कोरला नाका सञ्चालनमा ल्याउन एलसीको सुविधा विस्तार गरिएको हो । नेपाल राष्ट्र बैङ्कले मङ्गलबार बैङ्क तथा वित्तीय संस्थालाई परिपत्र जारी गर्दै मुस्ताङ नाकाबाट आयात गरिने वस्तुमा पनि एलसीको सुविधा दिने जनाएको छ ।यसअघि चिनियाँ भूभागबाट आउने वस्तु तातोपानी भन्सार, सिन्धुपाल्चोक र रसुवा भन्सार, रसुवाबाट जाँचपास हुने भएमा मात्रै एलसीको सुविधा दिने व्यवस्था थियो । अहिले राष्ट्र बैङ्कले मुस्ताङ भन्सारका लागि पनि यो सुविधा दिने व्यवस्था गरेको हो ।गत असार २३ गते रसुवामा आएको बाढीले रसुवा भन्सार क्षतिग्रस्त बनाएको छ । चीनतर्फको व्यापारमा सोही भन्सार कार्यालय बढी प्रयोग हुने गरेको थियो । रसुवागढी बन्द भएपछि विकल्पका रूपमा हेरिएको तातोपानी नाका पनि साउनको अन्त्यतिर बाढीपहिरोले सडक क्षतिग्रस्त हुँदा सो नाकाबाट पनि आयातनिर्यात व्यापार ठप्प छ । उपल्लो मुस्ताङवासीले घरायसी र व्यावसायिक प्रयोजनका लागि मात्र सामान ल्याउने कोरला नाकामा अहिले व्यापारीको भिडभाड छ । दैनिक जसो चीनको (नेचुङ–लिजी) बजारबाट धमाधम विद्युतीय गाडी र लत्ताकपडासहित तयारी सामान बोकेका कन्टेनर नेपाल भित्रिएका छन् । हालसम्म १५१ विद्युतीय गाडी र ६५ वटा कन्टेनर आएको कोरला भन्सार कार्यालयका प्रमुख रमेश खड्काले बताउनुभयो । प्रमुख खड्काले भन्नुभयो, “भन्सार कार्यालय सहज हुँदा नेपाली वस्तु पनि तिब्बततर्फ निर्यात हुने रहेछ, उताबाट दैनिक जसो ठुला कन्टेनर भित्रिएका छन् ।” उहाँका अनुसार नेपालबाट मुढा, मूर्ति, नेपाली ब्रान्डका ज्याकेटसहित घरायसी साम्रगी दुई ट्र«क निर्यात भएको छ । नेचुङबाट आएको चप्पल, लत्ताकपडासहितको दुई गाडी भन्सारबाट चेकजाँच गरिएको छ । कोरला नाका १४ किलोमिटर दुरीमा रहेको भन्सार कार्यालयको बाहिरी क्षेत्रमा सवारीसाधनसहितका सामानले भरिएको छ । विद्युतीय गाडी दसैँअगाडि करिब पाँच सय भित्रिने जानकारी आएको भन्सार कार्यालयले जनाएको छ । यो सिजनमा उक्त नाकाबाट चिनियाँ भेडाच्याङ्ग्रासमेत भित्रिन्छन् । नेपाली व्यापारीले कन्टेनर चीनको सिगात्से प्रान्तको झोम्वासेन हुँदै नेचुङ–लिजी भन्सार कार्यालयमा ल्याउन थालेपछि उपल्लो मुस्ताङवासीसमेत उत्साहित भएका छन् । ल्होमान्थाङ गाउँपालिकाका अध्यक्ष टसी नर्बु गुरुङले भन्सार कार्यालयलाई चुस्त र सशक्त बनाउन सके व्यावसायिक रूपमा सञ्चालन गर्न सकिन्छ भन्ने पुष्टि भएको बताउनुभयो । अध्यक्ष गुरुङले भन्नुभयो, “अब वैकल्पिक होइन नियमित सञ्चालन हुनु पर्छ, कोरलालाई चिनियाँले नियमित सञ्चालनमा चासो देखाएका छन् । अब अपुरो पूर्वाधार र जनशक्तिलाई प्राथमिकता दिनु पर्छ ।” २०८० कात्तिक २७ देखि औपचारिक उद्घाटन गरी खुला गरिएका नाकाबाट हुने व्यापार मुस्ताङमा मात्रै सीमित थियो । गत आर्थिक वर्ष २०८१/८२ मा चार हजारभन्दा बढी मुस्ताङीले सामान ढुवानी गर्न प्रवेश पास लिएका थिए । समुद्री सतहदेखि चार हजार ६५० मिटरको उचाइमा अवस्थित कोरला नाका सन् १९६० को दशकमा चीनमा तिब्बत गाभिएपछि तिब्बतका खम्पाले नेपाली भूमि प्रयोग गरेर विद्रोह गरेपछि बन्द थियो । अहिले नाकालाई सहज बनाउन विद्युतीय चार्जिङ स्टेसन, ठुला कन्टेरनबाट ढुवानी गर्न मिल्ने गरी गण्डकी प्रदेशको ‘लाइफ लाइन’ मानिएको बेनी–जोमसोम–कोरला सडकलाई सहज बनाउन आवश्यक रहेको व्यवसायीको भनाइ छ ।",
      "link": "https://gorkhapatraonline.com/news/172096",
      "image": "https://gorkhapatraonline.com/storage/media/303643/conversions/Upper-Mustang-vansar-area-parking-(4)-original-thumb.jpg"
    },
    {
      "slug": "172095",
      "title": "निक्षेप परिचालन पचपन्न अर्ब र कर्जा प्रवाह करिब तीन अर्बले घट्यो",
      "timestamp": 1758067200000,
      "source": "gp",
      "content": "बैङ्क तथा वित्तीय संस्थामा रहेको निक्षेप ५५ अर्ब ७९ करोड अर्थात् ०.८ प्रतिशतले घटेर ७२ खर्ब आठ अर्ब नौ करोडमा सीमित भएको छ ।  नेपाल राष्ट्र बैङ्कले सार्वजनिक गरेको चालु आर्थिक आर्थिक वर्ष २०८२/८३ को पहिलो महिनाको तथ्याङ्कमा आधारित देशको वर्तमान आर्थिक तथा वित्तीय स्थितिका अनुसार अघिल्लो वर्षको सोही अवधिमा यस्तो निक्षेप ४३ अर्ब ४५ करोड अर्थात् ०.७ प्रतिशतले घटेको थियो ।",
      "longContent": "गोरखापत्र समाचारदाताकाठमाडौँ, असोज १ गते । बैङ्क तथा वित्तीय संस्थामा रहेको निक्षेप ५५ अर्ब ७९ करोड अर्थात् ०.८ प्रतिशतले घटेर ७२ खर्ब आठ अर्ब नौ करोडमा सीमित भएको छ ।नेपाल राष्ट्र बैङ्कले सार्वजनिक गरेको चालु आर्थिक आर्थिक वर्ष २०८२/८३ को पहिलो महिनाको तथ्याङ्कमा आधारित देशको वर्तमान आर्थिक तथा वित्तीय स्थितिका अनुसार अघिल्लो वर्षको सोही अवधिमा यस्तो निक्षेप ४३ अर्ब ४५ करोड अर्थात् ०.७ प्रतिशतले घटेको थियो ।वार्षिक विन्दुगत आधारमा २०८२ साउन मसान्तमा बैङ्क तथा वित्तीय संस्थामा रहेको निक्षेप १२.५ प्रतिशतले बढेको छ । गत साउन मसान्तमा बैङ्क तथा वित्तीय संस्थाको कुल निक्षेपमा चल्ती, बचत र मुद्दती निक्षेपको अंश क्रमशः ५.६ प्रतिशत, ३७.५ प्रतिशत र ४८.४ प्रतिशत रहेको छ ।अघिल्लो वर्षको सोही अवधिमा यस्तो अंश क्रमशः ५.० प्रतिशत, ३०.३ प्रतिशत र ५७.५ प्रतिशत रहेको थियो ।गत साउन मसान्तमा बैङ्क तथा वित्तीय संस्थाको कुल निक्षेपमा संस्थागत निक्षेपको अंश ३५.१ प्रतिशत रहेको छ । अघिल्लो वर्षको साउन मसान्तमा यस्तो निक्षेपको अंश ३५.९ प्रतिशत रहेको थियो ।समीक्षा अवधिमा बैङ्क तथा वित्तीय संस्थाबाट निजी क्षेत्रमा प्रवाहित कर्जा दुई अर्ब ९३ करोड अर्थात् ०.१ प्रतिशतले घटेर ५४ खर्ब ९५ अर्ब पुगेको छ । अघिल्लो वर्षको सोही अवधिमा यस्तो कर्जा १४ अर्ब ११ करोड अर्थात् ०.३ प्रतिशतले बढेको थियो ।वार्षिक विन्दुगत आधारमा २०८२ साउन मसान्तमा बैङ्क तथा वित्तीय संस्थाबाट निजी क्षेत्रतर्पm प्रवाहित कर्जा ८.० प्रतिशतले बढेको छ ।गत साउन मसान्तमा बैङ्क तथा वित्तीय संस्थाबाट निजी क्षेत्रमा प्रवाहित कर्जामध्ये गैरवित्तीय संस्थातर्फ प्रवाह भएको कर्जाको अंश ६२.७ प्रतिशत र व्यक्तिगत तथा घरपरिवार क्षेत्रतर्फ प्रवाह भएको कर्जाको अंश ३७.३ प्रतिशत रहेको छ ।अघिल्लो वर्षको सोही अवधिमा यस्तो अंश क्रमशः ६३.४ प्रतिशत र ३६.६ प्रतिशत रहेको थियो । गत साउन मसान्तमा बैङ्क तथा वित्तीय संस्थाको लगानीमा रहेको कर्जामध्ये चालु सम्पत्ति (कृषि तथा गैरकृषिजन्य वस्तु) को सुरक्षणमा १४.८ प्रतिशत र घरजग्गा धितो सुरक्षणमा ६४.४ प्रतिशत कर्जा रहेको छ ।अघिल्लो वर्षको साउन मसान्तमा यस्तो धितोमा प्रवाहित कर्जाको अंश क्रमशः १३.३ प्रतिशत र ६६.३ प्रतिशत रहेको थियो ।आव २०८२/८३ को पहिलो महिनामा बैङ्क तथा वित्तीय संस्थाको लगानीमा रहेको कर्जामध्ये औद्योगिक उत्पादन क्षेत्रतर्फको कर्जा ०.८ प्रतिशत, निर्माण क्षेत्रतर्फको कर्जा ०.६ प्रतिशत, यातायात, सञ्चार तथा सार्वजनिक सेवा क्षेत्रतर्फको कर्जा ०.५ प्रतिशतले बढेको छ भने थोक तथा खुद्रा व्यापार क्षेत्रतर्फको कर्जा ०.५ प्रतिशत, सेवा उद्योग क्षेत्रतर्फको कर्जा १.५ प्रतिशत र उपभोग्य क्षेत्रतर्फको कर्जा ०.०४ प्रतिशतले घटेको छ ।समीक्षा अवधिमा बैङ्क तथा वित्तीय संस्थाबाट प्रवाहित कर्जामध्ये आवधिक कर्जा ०.२ प्रतिशतले, मार्जिन प्रकृतिको कर्जा २.७ प्रतिशत, ट्रस्ट रिसिट (आयात) कर्जा १.१ प्रतिशतले र रियलस्टेट कर्जा (व्यक्तिगत आवासीय घर कर्जासमेत) ०.३ प्रतिशतले बढेको छ भने हायर पर्चेज कर्जा ०.१ प्रतिशत, नगद प्रवाह कर्जा ०.९ प्रतिशत र अधिविकर्ष कर्जा ३.२ प्रतिशतले घटेको छ ।",
      "link": "https://gorkhapatraonline.com/news/172095",
      "image": "https://gorkhapatraonline.com/storage/media/303642/conversions/nrb-NEw-original-thumb.jpg"
    },
    {
      "slug": "172094",
      "title": "घट्यो पर्यटकीय गतिविधि",
      "timestamp": 1758067200000,
      "source": "gp",
      "content": "जेनजी आन्दोलनको प्रभावका कारण पर्यटकीय गतिविधिमा कमी आएको छ । पर्यटकीय यामको मुखमा भएको परिवर्तनकारी आन्दोलनका कारण पर्यटकको आगमनमा असर परेपछि तत्काल उड्डयन र होटेल क्षेत्रमा प्रभाव देखिएको हो ।",
      "longContent": "गोरखापत्र समाचारदाताकाठमाडौँ, असोज १ गते । जेनजी आन्दोलनको प्रभावका कारण पर्यटकीय गतिविधिमा कमी आएको छ । पर्यटकीय यामको मुखमा भएको परिवर्तनकारी आन्दोलनका कारण पर्यटकको आगमनमा असर परेपछि तत्काल उड्डयन र होटेल क्षेत्रमा प्रभाव देखिएको हो । पर्यटकीय गतिविधि न्यून भएपछि हङकङको क्याथे प्यासिफिक एयरवेजले नेपाल उडान रोकेको छ । नेपाल नागरिक उड्डयन प्राधिकरणका सूचना अधिकारी ज्ञानेन्द्र भुलले भन्नुभयो, “हङकङ–नेपाल रुटमा उडान गर्दै आएको क्याथे प्यासेफिकले अजोज १४ सम्मलाई उडान रोकेको छ । यो कम्पनीले २८० सिट क्षमताको वाइडबडी जहाजमार्फत दैनिक काठमाडौँमा उडान गर्दै आएको थियो ।”हाल हङकङमा नेपाल वायुसेवा निगमले सातामा चार दिन उडान गर्दै आएको छ । क्याथेको उडानमार्फत यात्रु हङकङ हुँदै अमेरिका, क्यानडा, युरोप, अस्ट्रेलिया, जापानलगायत गन्तव्यमा जाने गरेका थिए ।होटेल सङ्घ नेपालका अध्यक्ष विनायक शाहले पछिल्ला राजनीतिक घटनाक्रमको असरले होटेल क्षेत्रमा प्रत्यक्ष असर पुगेको बताउनुभयो ।उहाँले भन्नुभयो, “भूकम्प, नाकाबन्दी र कोरोना महामारीपछि तङ्ग्रिएको पर्यटन क्षेत्रमा प्रदर्शनको असर देखिन सुरु भइसकेको छ । बढी विदेशी पर्यटक आउने असोज–कात्तिकको समयमा होटेल बुकिङ गरिसकेका पर्यटक आउन डराइरहेका छन् भने केहीले बुकिङसमेत रद्द गरेको सुन्नमा आएको छ ।”अर्थतन्त्रको मेरुदण्डका रूपमा रहेको पर्यटन क्षेत्रमा थप असर हुन नदिन सरकार र निजी क्षेत्र मिलेर जति सक्दो चाँडो नेपाल सुरक्षित छ भन्ने सन्देश दिन आवश्यक रहेको उहाँले बताउनुभयो ।दैनिक जनजीवन समान्यतर्फ फर्किए पनि होटेललगायतका पर्यटकीय पूर्वाधारमा भएको आगजनी, तोडफोडका कारण दसैँतिहार जस्ता पर्वको मुखैमा पर्यटन क्षेत्रमा आश्रित देशभरका दुई हजारभन्दा बढी कामदार, कर्मचारी प्रभावित हुन सक्ने उहाँले बताउनुभयो ।आन्दोलनका क्रममा स्वदेशी तथा विदेशी ब्रान्डका होटेलमा क्षति पुगेको र केही होटेल मर्मतसम्भार तथा पुनर्निर्माण नगरी सञ्चालनमा आउन नसक्ने अवस्थामा रहेको उहाँको भनाइ छ ।",
      "link": "https://gorkhapatraonline.com/news/172094",
      "image": "https://gorkhapatraonline.com/storage/media/303641/conversions/Sauraha-1-original-thumb.jpg"
    },
    {
      "slug": "172091",
      "title": "पुरानै लयमा फर्काउने प्रतिबद्धता",
      "timestamp": 1758067200000,
      "source": "gp",
      "content": "अर्थमन्त्री रामेश्वर खनालले जेनजी आन्दोलनका क्रममा आगजनीमा परेका व्यावसायिक प्रतिष्ठान तथा कार्यालयको स्थलगत अनुगमन गरी पीडामा सरकारको साथ रहेको जनाउनुभएको छ ।",
      "longContent": "गोरखापत्र समाचारदाताकाठमाडौँ, असोज १ गते । अर्थमन्त्री रामेश्वर खनालले जेनजी आन्दोलनका क्रममा आगजनीमा परेका व्यावसायिक प्रतिष्ठान तथा कार्यालयको स्थलगत अनुगमन गरी पीडामा सरकारको साथ रहेको जनाउनुभएको छ । मङ्गलबार दिउँसो खनाल भाटभटेनी सुपरमार्केटको कोटेश्वरस्थित आउटलेट, थापाथलीमा रहेका विभिन्न अटो कम्पनीका सोरुम सञ्चारगृहलगायतको अनुगमन गरी सम्बद्ध व्यवसायीसँग छलफलसमेत गर्नुभएको छ । अर्थमन्त्री खनालले व्यवसायीले भोग्नु परेको क्षति र त्यसको भरणपूरणका विषयमा छलफल गर्नुभएको थियो । अर्थ सचिव घनश्याम उपाध्यायसहित पुग्नुभएका मन्त्री खनालले व्यवसायीलाई पुरानै लयमा फर्कन सरकारले आवश्यक सहयोग गर्ने प्रतिबद्धता पनि जनाउनुभयो । उहाँले क्षतिको यकिन विवरण तयार गरी बिमादाबी प्रव्रिmया पनि थाल्न उहाँहरूलाई आग्रह गर्नुभयो । उहाँले बिमाबापतको रकम पनि सहज र छिटो प्राप्त गर्ने काममा आवश्यक सहजीकरण गरिने आश्वासन दिनुभएको थियो ।मन्त्री खनालले विपत्को यस्तो समयमा उच्च मनोबल र हिम्मत राखेको भन्दै प्रभावित व्यवसायीको प्रशंसा गर्दै आगामी दिनमा सरकार निजी क्षेत्रको पीडामा मलम लगाउन तयार रहेको बताउनुभएको थियो ।भदौ २४ गतेको आगजनीमा थापाथलीमा रहेका सिजी, महिन्द्रा टाटा सुजुकीलगायतका सवारीसाधनको सोरुममा आगजनी भएको थियो । त्यस्तै भाटभाटेनी सुपरमार्केटका कोटेश्वर, नक्साललगायत देशभरका १२ आउटलेटमा आगजनी गरेर ध्वस्त पारिएको छ भने नौ वटामा तोडफोड तथा लुटपाट भएको थियो । त्यस्तै चौधरी समूह अन्तर्गत सतुङ्गलमा रहेको सिजी डिजिटल पार्कमा पनि आगजनी गरी ध्वस्त पारिएको छ । राजधानीको हिल्टन होटेलसहित देशभरका विभिन्न सहरी क्षेत्रमा रहेका होटेल तथा अन्य व्यवसाय कलकारखानामा पनि क्षति आगजनी लुटपाट तथा तोडफोड भएको छ ।",
      "link": "https://gorkhapatraonline.com/news/172091",
      "image": "https://gorkhapatraonline.com/storage/media/303637/conversions/Bhat-Gurung-original-thumb.jpg"
    },
    {
      "slug": "172089",
      "title": "निजी क्षेत्र सहयोगी एकीकृत व्यवसाय उत्थान योजना ल्याइने",
      "timestamp": 1758067200000,
      "source": "gp",
      "content": "जेनजी आन्दोलनका क्रममा भदौ २३ र २४ भएको क्षति बेहोरेका निजी क्षेत्रको सहायताका लागि सरकारले एकीकृत व्यवसाय उत्थान योजना ल्याउने भएको छ ।   अर्थमन्त्री रामेश्वर खनालले मङ्गलबार निजी क्षेत्रका प्रतिनिधिमूलक संस्थाका प्रतिनिधिसँग अर्थ मन्त्रालयमा गर्नुभएको छलफलमा कर नीति तथा मौद्रिक नीतिबाट दिन सकिने सहुलियतका लागि नेपाल सरकार सकारात्मक रहेको पनि जानकारी गराउनुभएको छ ।",
      "longContent": "गोरखापत्र समाचारदाताकाठमाडौँ, असोज १ गते । जेनजी आन्दोलनका क्रममा भदौ २३ र २४ भएको क्षति बेहोरेका निजी क्षेत्रको सहायताका लागि सरकारले एकीकृत व्यवसाय उत्थान योजना ल्याउने भएको छ । अर्थमन्त्री रामेश्वर खनालले मङ्गलबार निजी क्षेत्रका प्रतिनिधिमूलक संस्थाका प्रतिनिधिसँग अर्थ मन्त्रालयमा गर्नुभएको छलफलमा कर नीति तथा मौद्रिक नीतिबाट दिन सकिने सहुलियतका लागि नेपाल सरकार सकारात्मक रहेको पनि जानकारी गराउनुभएको छ । अर्थ मन्त्रालयका अनुसार उहाँले सार्वजनिक सेवा प्रदान गर्ने विन्दुबाट अनुभूत गर्न सक्ने गरी सेवा प्रवाह गर्नका लागि सबै सार्वजनिक निकायमा कार्यरत कर्मचारीलाई निर्देशन दिनुभएको छ । सार्वजनिक तथा निजी क्षेत्रमा पुगेको क्षतिको पुनर्निर्माणका लागि कोष खडा गर्ने निर्णय भइसकेको जानकारीसमेत उहाँले गराउनुभयो ।छलफलमा नेपाल उद्योग वाणिज्य महासङ्घ, नेपाल चेम्बर्स एन्ड कमर्स, नेपाल उद्योग परिसङ्घ, नेपाल अटो डिलर्स एसोसिएसन, चौधरी तथा भाटभटेनी ग्रुपका उद्योग व्यवसायीको सहभागिता थियो । छलफलमा सहभागी व्यवसायीले उद्योग व्यवसायको सुरक्षा, उद्योग व्यवसाय प्रवर्धन तथा लगानी प्रोत्साहनका लागि नेपाल सरकारले विश्वस्त तुल्याउन अनुरोध गर्नुभएको थियो । प्रदर्शनका क्रममा उद्योग व्यवसायमा भएका क्षतिका सम्बन्धमा कर सहुलियत, सहुलियतपूर्ण कर्जा, बिमा रकम यथाशीघ्र भुक्तानी हुने व्यवस्थालगायतमा नेपाल सरकारले यथाशीघ्र निर्णय गर्नुपर्ने माग राख्नुभएको थियो ।अन्तव्रिर्mयामा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले अर्थतन्त्रको पुनरुत्थानमा निजी क्षेत्रले सरकारसँग हरदम सहकार्य गर्ने जानकारी गराउनुभयो । “हामी आफैँले पनि क्षति बेहोरेका छौँ,” ढकालले भन्नुभयो, “हामी पनि उठ्दै र सरकारलाई पनि सघाउँदै सहकार्य गर्न हामी तयार छौँ ।” उहाँले अर्थतन्त्र पुनस्र्थापना र सुशासन कायम गर्न निजी क्षेत्र र सरकारबिच निरन्तर संवाद संयन्त्र निर्माण गर्न, व्यवसायीलाई आत्मविश्वाससाथ खुला रूपमा व्यवसाय गर्न सक्ने वातावरणको सुनिश्चित गर्न, राजस्व बुझाउने समय थपेर जरिबाना र दण्ड हटाउने व्यवस्था गर्न सुझाव दिनुभयो । महासङ्घले सोमबार २५ गतेसम्म बुझाउनुपर्ने राजस्व विवरणको समय थपको माग गरेको थियो । सोही अनुसार अर्थमन्त्रीस्तरीय निर्णय अनुसार एक महिना अवधि पनि थपिएको छ । यस्तै नेपाल उद्योग परिसङ्घका अध्यक्ष वीरेन्द्रराज पाण्डेले व्यवसायीको आत्मविश्वास दरो बनाउँदै पुनरुत्थानमा जुट्नुपर्ने र त्यसका लागि आफूहरू तयार रहेको बताउनुभयो ।  नेपाल चेम्बर अफ कमर्सका अध्यक्ष कमलेशकुमार अग्रवालले व्यवसायीको आत्मबल उठाउँदै अघि बढ्नुपर्ने आवश्यकता रहेको बताउनुभयो । नाडा अटोमोबाइल एसोसिएसनका अध्यक्ष करण चौधरीले अटो क्षेत्रमा ठुलो क्षति भए पनि सबै मिलेर पुनरुत्थानको काम गर्नुपर्ने बताउनुभयो ।",
      "link": "https://gorkhapatraonline.com/news/172089",
      "image": "https://gorkhapatraonline.com/storage/media/303635/conversions/niji-original-thumb.jpg"
    },
    {
      "slug": "172088",
      "title": "आगजनीकै बिच एनसेल निरन्तर",
      "timestamp": 1758067200000,
      "source": "gp",
      "content": "बहुमत विदेशी लगानीको दूरसञ्चार सेवाप्रदायक एनसेलले नेपालमा सेवा सुरु गरेको बुधबार २० वर्ष पूरा हुँदै छ । नेपाली प्रयोगकर्तालाई सहज रूपमा दूरसञ्चार सेवा उपलब्ध गराइरहेको दुई दशक पूरा भएको यस अवसरलाई एनसेल विशेष बनाउने तयारीमा थियो । २० वर्ष पूरा हुने सँघारमै एनसेलले अहिलेसम्मकै सबैभन्दा ठुलो क्षति बेहार्नु परेको छ ।",
      "longContent": "गोरखापत्र समाचारदाताकाठमाडौँ, असोज १ गते । बहुमत विदेशी लगानीको दूरसञ्चार सेवाप्रदायक एनसेलले नेपालमा सेवा सुरु गरेको बुधबार २० वर्ष पूरा हुँदै छ । नेपाली प्रयोगकर्तालाई सहज रूपमा दूरसञ्चार सेवा उपलब्ध गराइरहेको दुई दशक पूरा भएको यस अवसरलाई एनसेल विशेष बनाउने तयारीमा थियो । २० वर्ष पूरा हुने सँघारमै एनसेलले अहिलेसम्मकै सबैभन्दा ठुलो क्षति बेहार्नु परेको छ । काठमाडौँको लैनचौरस्थित एनसेलको मुख्य प्रशासनिक केन्द्र आगजनीले ध्वस्त छ, कर्मचारीले प्रयोग गर्ने कम्प्युटर, ल्यापटप चोरी भएका छन् । भूमिगत दुई वटा पार्किङमा रहेका सवारी तोडफोड र आगजनीले प्रयोगयोग्य छैनन् । एनसेल आइकन नाम दिइएको उक्त भवनमा नियमित काम गर्ने चार सयभन्दा बढी कर्मचारी यतिबेला घरबाटै काम गर्न बाध्य छन् । जेनजी प्रदर्शनको दोस्रो दिन भदौ २४ गते साँझबाट जलिरहेको एनसेलको उक्त भवनको सञ्चालन पूर्ण रूपमा डिजिटल प्रणालीमा आधारित थियो । उक्त प्रणालीमा समेत क्षति पुगेपछि भवनका माथिल्ला तलामा प्रवेश गर्ने अवस्था छैन । त्यसैले कम्पनीले आगजनी र तोडफोडले भएको क्षतिको अहिलेसम्म औपचारिक यकिन गर्न सकेको छैन । यसबाहेक महेन्द्रनगर, धनगढी र पोखरामा रहेका कम्पनीका क्षेत्रीय कार्यालय पनि आगजनी र डकैतीले सञ्चालन गर्न नसक्ने अवस्था छन् । विभिन्न समयमा विभिन्न विषयले चर्चा र विवादको निसानामा परेको एनसेलले त्यसबाट पार पाए पनि अहिले जस्तो भौतिक क्षति बेहोर्नु परेको थिएन । क्षतिलाई परवाह नगरी कम्पनीले आफ्नो भवनमा आगो लागिरहेकै समय दुई दिनका लागि निःशुल्क लोकल भ्वाइस कल, इन्टरनेट र एसएमएस सेवा उपलब्ध गराउने घोषणा ग¥यो । आगजनीका कारण सेवा नै अवरुद्ध हुन सक्ने अनुमानका विपरीत एनसेलको घोषणा आश्चर्य बनाउने किसिमको थियो । भवनमा त्यति ठुलो क्षति हुँदा पनि सेवा नियमित गर्न कसरी सम्भव भयो त ? एनसेलका अनुसार सेवा नियमित गर्न आवश्यक पर्ने प्राविधिक प्रणालीमा कुनै क्षति नहुँदा त्यसको असर प्रयोगकर्ताले बेहोर्नु परेन । एनसेलको मुख्य भवनमा प्रशासनिक मात्र काम हुन्छ । त्यसबाहेक नक्खु, हेटौँडा र पोखरामा कम्पनीको डेटा सेन्टर छ जसमा कुनै क्षति हुन पाएन गोरखापत्रको प्रश्नमा कम्पनीले इमेल गर्दै भनेको छ यसकारण हाम्रो सेवामा अवरोध भएन । डेटा सेन्टरमा पनि क्षति पुगेको भए कम्पनीलाई सेवा नियमित गर्न अप्ठ्यारो हुने अवस्था थियो । यसबाहेक देशभर रहेका कम्पनीका चार हजार चार सयभन्दा बढी टावरमा कुनै क्षति नहुँदा कहीँ कतै पनि सेवा अवरुद्ध नभएको कम्पनीले जनाएको छ । अहिलेकै अवस्थामा भवनमा क्षति भए पनि घरबाटै काम गरेर नियमित प्रकृतिका काम अघि बढाइरहेको पनि कम्पनीले जानकारी दिएको छ । “हामी अझै दृढ सङ्कल्प र सहनशीलताका साथ देश र जनताको सेवामा प्रतिबद्ध छौँ,” कम्पनीले इमेलमा उल्लेख गरेको छ । सरकारी लगानीको दूरसञ्चार संस्थान (हालको नेपाल टेलिकम) ले मात्र दूरसञ्चार सेवा उपलब्ध गराइरहेको अवस्थामा एनसेलले २०६२ भदौदेखि नेपालमा दूरसञ्चार सेवा सुरु गरेको थियो । सिमकार्ड लिन लामो लाइन बस्नुपर्ने र भनसुन गर्नुपर्ने अवस्थामा एनसेलको उपस्थितिले धेरैलाई सहजैसँग दूरसञ्चार सेवामा जोड्न सम्भव बनाएको थियो । स्पाइस नेपाल कम्पनीमार्फत ‘मेरो मोबाइल’ ब्रान्डमा सेवा सुरु गरेको कम्पनीमा युरोपको टेलियासोनेरा, मलेसियाको एजियटा गु्रपले लगानी गरेर त्यसबाट बाहिरिएका छन् । अहिले नेपाली मूलका विदेशी नागरिक सतीशलाल आचार्यको बहुमत लगानी रहेको एनसेलले स्थापनायता विभिन्न शीर्षकमा तीन खर्ब ६० अर्ब रुपियाँ कर बुझाइसकेको जनाएको छ । कुनै समय वार्षिक ६० अर्ब रुपियाँ नजिक आम्दानी गरेको एनसेलको आम्दानी पछिल्लो समय निरन्तर घट्दै ४० अर्ब रुपियाँ तल आइसकेको छ । १० हजारभन्दा बढीलाई प्रत्यक्ष अप्रत्यक्ष रोजगारी दिइरहेको कम्पनीले अहिले एक करोड ४० लाख जनालाई फोरजी सेवा उपलब्ध गराइरहेको छ ।",
      "link": "https://gorkhapatraonline.com/news/172088",
      "image": "https://gorkhapatraonline.com/storage/media/303634/conversions/223-original-thumb.jpg"
    },
    {
      "slug": "172031",
      "title": "सुनको मूल्य तोलाको दुई लाख १७ हजार",
      "timestamp": 1757980800000,
      "source": "gp",
      "content": "सुनको मूल्य हालसम्मकै उच्च विन्दुमा पुगेको छ । सोमबार प्रतितोला दुई लाख १५ हजार २०० मा कारोबार भएको सुन आज तोलामा रु एक हजार ९०० बढेर रु दुई लाख १७ हजार १०० पुगेको नेपाल सुनचाँदी व्यवसायी महासङ्घले जनाएको छ ।",
      "longContent": "काठमाडौँ,  भदौ ३१ गते ।  सुनको मूल्य हालसम्मकै उच्च विन्दुमा पुगेको छ । सोमबार प्रतितोला दुई लाख १५ हजार २०० मा कारोबार भएको सुन आज तोलामा एक हजार ९०० बढेर दुई लाख १७ हजार १०० पुगेको नेपाल सुनचाँदी व्यवसायी महासङ्घले जनाएको छ । त्यस्तै चाँदीको मूल्य तोलाको दुई हजार ५९५ पुगेको छ । आज चाँदी प्रतितोला २० बढेको हो । अन्तर्राष्ट्रिय बजारमा आज सुन प्रतिऔँस तीन हजार ६८३ अमेरिकी डलर हाराहारीमा कारोबार भइरहेको छ । रासस",
      "link": "https://gorkhapatraonline.com/news/172031",
      "image": "https://gorkhapatraonline.com/storage/media/303512/conversions/_gold-original-thumb.jpg"
    },
    {
      "slug": "171973",
      "title": "गौतम बुद्ध अन्तर्राष्ट्रिय विमानस्थलमा नयाँ आगमन कक्ष",
      "timestamp": 1757980800000,
      "source": "gp",
      "content": "यात्रुको सुविधालाई लक्षित गर्दै गौतम बुद्ध विमानस्थल भैरहवामा नयाँ आगमन कक्ष सञ्चालनमा ल्याइएको छ ।",
      "longContent": "भैरहवा समाचारदाताभैरहवा, भदौ ३१ गते । यात्रुको सुविधालाई लक्षित गर्दै गौतम बुद्ध विमानस्थल भैरहवामा नयाँ आगमन कक्ष सञ्चालनमा ल्याइएको छ । ५० वर्षअघि निर्माण गरिएको गौतम बुद्ध विमानस्थलको आन्तरिक टर्मिनल भवन साँघुरो र सुविधा अभावका कारण यात्रु तथा सेवाग्राहीले असुविधा भोग्दै आएका थिए । यात्रु सेवाको स्तरोन्नति गर्ने उद्देश्यले कार्गो भवनलाई रूपान्तरण गरी नयाँ आगमन कक्ष सोमबारदेखि सञ्चालनमा ल्याइएको हो ।पुरानो भवनमा ब्यागेज बुझ्ने स्थान साँघुरो हुनुका साथै स्थान अभावका कारण ब्यागेज बेल्टसमेत प्रयोगमा ल्याउन सकिएको थिएन । यात्रुको सहयोग र स्वागतमा आउनेका लागि प्रतिक्षालय नहुँदा गर्मी, वर्षा वा हावाहुरीमा ठाउँ ठाउँमा उभिनुपर्ने बाध्यता थियो । अब भने नयाँ आगमन कक्ष फराकिलो कक्षसहित तयार गरिएको छ । जसमा यात्रु प्रतीक्षालय, शौचालय, पिउने पानी र सहज पार्किङ सुविधा उपलब्ध छन् । प्रस्थान टर्मिनलबाट अलग्गै भएकाले यात्रुको भिडभाड कम हुने अपेक्षा गरिएको छ ।विमानस्थलका महाप्रबन्धक प्रतापबाबु तिवारीले काठमाडौँबाट सोमबार दिउँसो भैरहवा आइपुगेका गुल्मीका ७५ वर्षीय गणपति भण्डारीलाई पुष्पगुच्छा दिएर आगमन कक्षको सुरुवात गर्नुभएको थियो । काठमाडौँबाट बुद्ध र यती एयरलाइन्सका जहाजबाट आएका यात्रुलाई नयाँ आगमन कक्षमा स्वागत गरिएको थियो ।यसै कक्षमा एयरलाइन्स कार्गो कुरियर सेवासमेत सहज बनाइएको छ, जहाँ प्रवेश पास र सुरक्षा जाँचको झन्झट रहने छैन । महाप्रबन्धक तिवारीले केही महिनाभित्रै ब्यागेज बेल्ट जडान गरिने योजना रहेको र पार्किङ क्षेत्रबाट आगमन कक्षतर्फ पदयात्रा मार्ग पनि यसै वर्ष निर्माण हुने जानकारी दिनुभयो ।विमानस्थल कार्यालयका अनुसार अबको निकट भविष्यमा हालको टर्मिनल भवनलाई प्रस्थान कक्षका रूपमा मात्र प्रयोग गरिने छ । त्यहाँ थप सुविधा विस्तार गर्दै यात्रु क्षमता हालको दोब्बर हुने गरी स्तरोन्नति गर्ने तयारी भइरहेको छ । नयाँ आगमन कक्ष सञ्चालनमा आएपछि यात्रु तथा सेवाग्राहीलाई सहज र गुणस्तरीय सेवा उपलब्ध हुने अपेक्षा गरिएको छ ।",
      "link": "https://gorkhapatraonline.com/news/171973",
      "image": "https://gorkhapatraonline.com/storage/media/303417/conversions/121-original-thumb.jpg"
    },
    {
      "slug": "171971",
      "title": "जेनजीका नाममा विद्युत् आयोजनामा सेयर माग, उत्पादन बन्द",
      "timestamp": 1757980800000,
      "source": "gp",
      "content": "४४ मेगावाट क्षमताको भोटकोशी जलविद्युत् पावर कम्पनीले जेनजीका नाममा दबाब दिएर सेयर मागेको बहाना बनाएर विद्युत् उत्पादन बन्द गरेको छ । जेनजीले जनतालाई १० प्रतिशत सेयर दिन दबाब दिएपछि उक्त आयोजनाले आफैँले विद्युत् उत्पादन बन्द गरेको हो ।",
      "longContent": "सिन्धुपाल्चोक समाचारदाता सिन्धुपाल्चोक, भदौ ३१ गते । ४४ मेगावाट क्षमताको भोटकोशी जलविद्युत् पावर कम्पनीले जेनजीका नाममा दबाब दिएर सेयर मागेको बहाना बनाएर विद्युत् उत्पादन बन्द गरेको छ । जेनजीले जनतालाई १० प्रतिशत सेयर दिन दबाब दिएपछि उक्त आयोजनाले आफैँले विद्युत् उत्पादन बन्द गरेको हो । स्थानीय जेनजीबाट असुरक्षा हुने भन्दै सो कम्पनीका कर्मचारी आयोजना बन्द गरेर राजधानीतर्फ लागेका छन् । आयोजना बन्द गरेर कर्मचारी हिँडेपछि सेनाले आयोजनाको सुरक्षा दिएको छ । आयोजनाले असोज ३ गते वार्तामा बस्नका लागि जेनजीलाई पत्र काटेको छ । २०७१ सालमा स्थानीयलाई छ प्रतिशत सेयर दिने जिल्लाका राजनीतिक दलसँग आयोजनाले लिखित सहमति गरेको थियो तर अहिलेसम्म उक्त आयोजनाले स्थानीयलाई सेयर नदिएपछि स्थानीय प्रभावितसमेत रहेका जेनजीले स्थानीयलाई सेयर दिलाउन दबाबसाथ माग गरिरहेको छ । जेनजीले उक्त समयको छ प्रतिशत र चार प्रतिशत थप गर्नुपर्ने अडान लिएको छ ।जेनजी ग्रुपले केही दिनअघि १० प्रतिशत निःशुल्क सेयर स्थानीयलाई दिनुपर्ने भन्दै आयोजनामा पुगेर दबाब दिएको थियो । सेयरका लागि निकै दबाब दिएपछि विद्युत् उत्पादन बन्द गरेर कर्मचारीलाई काठमाडौँ बोलाइएको आयोजनाका अधिकारी बबिन प्रधानले जानकारी दिनुभयो । आयोजनाका सबै कर्मचारी काठमाडौँ हिँडेपछि नेपाली सेनाले आयोजनाको सुरक्षा दिएको छ । उक्त आयोजनाले विद्युत् उत्पादन गरेको अहिले २५ वर्ष पुगेको छ । आयोजनाले निर्माणदेखि अहिलेसम्म स्थानीयलाई सेयर नदिएपछि पटक पटक सेयरका विषयमा स्थानीय र आयोजनाबिच विभिन्न समयमा विवाद हुँदै आएको छ । जिल्लाका राजनीतिक दलका नेतालाई मोटो रकम दिएर आयोजनाले स्थानीयलाई पेल्दै आएको जेनजी ग्रुपले आरोप लगाएको छ । उक्त आयोजनाले भोटेकोशी गाउँपालिका–२, दस किलोमा बाँध र झिर्पुमा पावरहाउस स्थापना गरेर विद्युत् उत्पादन गर्दै आएको छ । सो आयोजनाले सुरुमा ३६ मेगावाट र केही समयपछि नौ मेगावाट थपेर विद्युत् उत्पादन गर्दै आएको छ । २०५७ सालदेखि उक्त आयोजनाले विद्युत् उत्पादन गरेको हो । आयोजनामा पाँच प्रतिशत अमेरिकी लगानी र अन्य सेयर नेपालीको छ । अबको केही समयमा नै उक्त आयोजना नेपाल सरकारलाई हस्तान्तरण हुन लागेको छ ।",
      "link": "https://gorkhapatraonline.com/news/171971",
      "image": "https://gorkhapatraonline.com/storage/media/303415/conversions/Bidhut-ayojana-sindhupalchok-original-thumb.jpg"
    },
    {
      "slug": "171970",
      "title": "खुले एक सय त्रिपन्न सहुलियत पसल",
      "timestamp": 1757980800000,
      "source": "gp",
      "content": "नजिकिँदै गरेका चाडपर्वलाई लक्षित गरेर सोमबारदेखि १५३ स्थानमा सहुलियत मूल्य पसल सञ्चालनमा आएका छन् । उद्योग, वाणिज्य तथा आपूर्ति मन्त्रालयको पहलमा खाद्य व्यवस्था तथा व्यापार कम्पनी र साल्ट टे«डिङ कम्पनीमार्फत ती स्थानबाट सहुलियत पसल सुरु गरिएको हो ।",
      "longContent": "गोरखापत्र समाचारदाता काठमाडौँ, भदौ ३१ गते । नजिकिँदै गरेका चाडपर्वलाई लक्षित गरेर सोमबारदेखि १५३ स्थानमा सहुलियत मूल्य पसल सञ्चालनमा आएका छन् । उद्योग, वाणिज्य तथा आपूर्ति मन्त्रालयको पहलमा खाद्य व्यवस्था तथा व्यापार कम्पनी र साल्ट टे«डिङ कम्पनीमार्फत ती स्थानबाट सहुलियत पसल सुरु गरिएको हो । खाद्य कम्पनीले सोमबार बिहान १० बजेदेखि एकसाथ उपत्यकासहित देशका ४५ जिल्लाका १११ स्थानमा सहुलियत मूल्य पसल सञ्चालनमा आएको जनाएको छ । कम्पनीका सूचना अधिकारी माधव मिश्रले खाद्यबाट सञ्चालन भएका सहुलियत मूल्य पसलबाट प्रतिकेजी/प्रतिलिटरमा पाँच रुपियाँदेखि १० रुपियाँसम्म छुट दिइएको जानकारी दिनुभयो । उहाँका अनुसार विभिन्न प्रकारका चामल, चिनी, दालमा प्रतिकेजी पाँच रुपियाँ छुटको व्यवस्था छ भने खाने तेल, गेडागुडी, पिठो, मैदा, चिउरा, क्वाँटीमा प्रतिकेजी सात रुपियाँ तथा कर्णालीका विभिन्न गेडागुडी, फापर दाना, चिनो, कागुनोलगायतमा पनि प्रतिकेजी १० रुपियाँ छुटको व्यवस्था गरेको कम्पनीले जनाएको छ । काठमाडौँ उपत्यका थापाथली, रामशाह पथ, नक्खु र सूर्यविनायक, थापाथली, दक्षिणकाली, गोदावरी र चाँगुनारायण नगरपालिका, घुम्ती सेवासहित ४५ जिल्लाका १११ स्थानमा कम्पनीका बिक्री कक्ष छन् । साल्ट टे«डिङ कम्पनीले उपत्यका १४ स्थानसहित देशका ४२ स्थानमा सहुलियत मूल्य सञ्चालन गरेको जनाएको छ । पसलमार्फत प्रतिकेजीमा दुई रुपियाँदेखि १० रुपियाँसम्म छुटको व्यवस्था गरिएको कर्पोरेसनले जनाएको छ । कर्पोरेसनले चिनी प्रतिकेजीमा पाँच रुपियाँ छुट गरेर ९५ रुपियाँमा बिक्री गरेको छ भने नुनमा दुई रुपियाँ छुट गरेर प्रतिकेजी २४ रुपियाँमा बिक्री गरेको छ । कर्पोरेसनले खाने तेल, चामल, चिउरा र पिठोलगायतमा प्रतिकेजी सात रुपियाँका दरले छुट गर्ने जनाएको छ । कर्पोरेसनका अनुसार उपत्यकामा केन्द्रीय कार्यालय कालीमाटी, सतुङ्गल, ललितपुर, बालाजु, गौशाला, कपन, कौशलटार, भक्तपुर, कोटेश्वर, जावलाखेल, स्वयम्भूका बिक्री केन्द्र र तीन वटा मोबाइल भ्यानमार्फत ती वस्तु छुटमा दिन थालेको छ ।  लुटिएका सामान फिर्ता खाद्य कम्पनीको लहानस्थित शाखा कार्यालयको गोदामबाट लुटपाट गरिएको खाद्यान्न फिर्ता हुन थालेको छ । भदौ २४ गतेको जेनजीको प्रदर्शनका क्रममा दिउँसो कम्पनीको गोदामबाट चामल, चिनी र जुटका बोरा लुटपाट भएकोमा केही मात्रामा फिर्ता आउन थालेको कम्पनीको लहानस्थित शाखा कार्यालयले जनाएको छ ।",
      "link": "https://gorkhapatraonline.com/news/171970",
      "image": "https://gorkhapatraonline.com/storage/media/303413/conversions/HRB-KTM-301000233502copy-original-thumb.jpg"
    },
    {
      "slug": "171969",
      "title": "निजीलाई बिमाको राहत, सरकारलाई भने आहत",
      "timestamp": 1757980800000,
      "source": "gp",
      "content": "समग्र बिमा क्षेत्रकै नियमन गर्ने सरकारले आफ्नामातहतका संरचना र पूर्वाधारको बिमा नगर्दा यतिबेला अर्बौं रुपियाँको नोक्सानी हुने देखिएको छ ।  नेपालमा हालै भएको ‘जेनजी आन्दोलन’ का कारण सरकारी संरचनामा ठुलो क्षति भएको छ । ती संरचना बिमाको दायराभित्र नपरेकाले सरकारले अर्बौं रुपियाँको नोक्सानी बेहोर्नुपर्ने भएको छ । निजी क्षेत्रले बिमाबाट राहत पाइरहँदा, सरकारी संरचना भने असुरक्षित र उपेक्षित हुने देखिएका छन् ।",
      "longContent": "काठमाडौँ, भदौ ३१ गते । समग्र बिमा क्षेत्रकै नियमन गर्ने सरकारले आफ्नामातहतका संरचना र पूर्वाधारको बिमा नगर्दा यतिबेला अर्बौं रुपियाँको नोक्सानी हुने देखिएको छ ।नेपालमा हालै भएको ‘जेनजी आन्दोलन’ का कारण सरकारी संरचनामा ठुलो क्षति भएको छ । ती संरचना बिमाको दायराभित्र नपरेकाले सरकारले अर्बौं रुपियाँको नोक्सानी बेहोर्नुपर्ने भएको छ । निजी क्षेत्रले बिमाबाट राहत पाइरहँदा, सरकारी संरचना भने असुरक्षित र उपेक्षित हुने देखिएका छन् ।सिंहदरबार, प्रधानमन्त्री निवास र कार्यालय, राष्ट्रपति भवन, संसद् भवन, मन्त्री निवास, विभिन्न स्थानमा प्रहरी कार्यालय, विभिन्न विभाग, प्रदेश सरकार अन्तर्गतका विभिन्न कार्यालय, नगरपालिका, वडा कार्यालयलगायतका सरकारी संरचना बिमाको दायराभित्र नभएकै कारण बिमा दाबीबाट वञ्चित हुने भएका छन् ।क्षति भएका निजी क्षेत्र अन्तर्गतका पूर्वाधार बिमाबाट राहत पाइरहँदा जनताको सेवामा निस्वार्थ लागिरहने सरकारी संरचना अरू असुरक्षित देखिएका छन् । यसले राज्य सञ्चालनको प्राथमिकता पुनर्विचार गर्नुपर्ने सन्देश पनि दिएको छ ।बिमाविज्ञ डा. रवीन्द्र घिमिरेले विनाशकारी भूकम्पको क्षतिमा आफैँले पुनर्निर्माण गरेको सरकारको एक दशकमा पनि चेत नखुल्दा अहिले फेरि अर्बौंको दायित्व सरकारको टाउकोमा आएको बताउनुभयो । अहिले क्षति भएका सरकारी संरचनाका साथै सवारीसाधनको पनि तेस्रो पक्ष बिमा मात्रै भएका कारण क्षति भएको अधिकांश सम्पत्तिका दायित्व सरकारमातहतमा रहने उहाँको भनाइ छ ।नेपाल बिमा प्राधिकरणका निर्देशक सुशीलदेव सुवेदीले हालको गैरप्राकृतिक विपत्मा भएका क्षतिको बिमा दाबी भुक्तानीलाई सरल एवं सहज बनाउन प्राधिकरणले बिमा नियमावली, २०८१ मा भएको व्यवस्था अनुरूप बिमा दाबी भुक्तानीसम्बन्धी सङ्क्षिप्त कार्यविधि बनाई लागु गर्न सक्ने व्यवस्था भएकाले सो सम्बन्धमा तीन दिनभित्र रायसुझाव दिन बिमक तथा पुनर्बिमकका प्रमुख कार्यकारी अधिकृतलाई अनुरोध गरिएको बताउनुभयो ।बिमाको दायरामा नभएका संरचनाले दाबी नपाउने बताउँदै उहाँले प्राधिकरणले सरकार, सरकारमा बस्ने अधिकारी, सरकारका नेतृत्वकर्तालाई सरकारी सम्पत्तिको बिमा गर्नु पर्छ भन्ने विषयमा पटक पटक आग्रह गर्दा पनि कार्यान्वयन हुन नसक्दा ध्वस्त सरकारी संरचना बिमाको दायरा बाहिर रहेको बताउनुभयो ।सुनिएन दशकौँदेखिको आग्रह सरकारले सरकारी सम्पत्तिको बिमा गर्न बिमा नियामकले बारम्बार पहल गरिरहेको थियो । सरकारले आनाकानी गरिरहेको अवस्थामा सरकारी संरचना तहसनहस भएको छ ।बिमाविज्ञ तथा तत्कालीन बिमा समितिका पूर्वअध्यक्ष प्राडा फत्तबहादुर केसी आफ्नो कार्यकालमा सरकारी भवन तथा अन्य सम्पत्तिको पटक पटक बिमा गर्न आग्रह गर्दा सरकारले कुनै चासो नदिएको स्मरण गर्नु हुन्छ । उहाँ २०६५ देखि २०७३ सम्म बिमा समितिको नेतृत्वमा हुनुहुन्थ्यो । तत्कालीन बिमा समितिको दुई कार्यकाल नेतृत्व गर्नुभएका केसी त्यस समयमा आउने जति अर्थमन्त्रीलाई सार्वजनिक सम्पत्तिको बिमा गरौँ यसले जोखिम पनि वहन गर्छ र अर्कोतिर आमसर्वसाधारणलाई पनि विश्वास दिलाउँछ भनेर पटक पटक आग्रह गर्दा यसको सुनुवाइ नै नभएको उहाँले बताउनुभयो  ।उहाँले भन्नुभयो, “सरकारी भवनको पनि बिमा गराउनु पर्छ भनेर भन्दै आएका थियौँ तर हालसम्म पनि सरकारले यसमा चासो दिएको छैन । हाम्रो जस्तो विकासोन्मुख देशले आफ्ना भवन तथा अन्य सम्पत्तिको बिमा गर्नु अत्यन्तै जरुरी छ, भविष्यमा हुने क्षतिलाई यसले कम गर्छ । अहिले यत्रो क्षति हुँदा पनि हामी त्यसको क्षतिपूर्ति लिनबाट वञ्चित भएका छौँ ।”आफ्नै कार्यकालमा बिमा ऐन तयार गर्नुभएका उहाँले सिंहदरबारबाट सरकारी सम्पत्तिको बिमाको सुरुवात गरौँ र बिस्तारै पुरातात्त्विक महत्व बोकेका पूर्वाधारको बिमा गर्दै जाऔँला भनेर पनि पटक पटक कुरा राख्दा सरकार टसमस नगरेको उहाँले गुनासो गर्नुभयो ।सरकारले गम्भीर रूपमा लिएननेपाल बिमक सङ्घका अध्यक्ष वीरेन्द्र बैदवारले पनि सरकारी संरचनाको बिमा गर्नुपर्ने आवश्यकता हुँदाहुँदै पनि सरकारले त्यसलाई गम्भीर रूपमा नलिँदा अहिले अर्बौँ रुपियाँको क्षतिको दायित्व आफैँ लिने अवस्था आएको बताउनुभयो । सरकार तथा सरोकारवालासँगका हरेक फोरममा सरकारले सरकारी सम्पत्तिको बिमा गर्नुप¥यो अनि मात्र समग्र बिमा व्यवसायले गति लिन्छ भनेर दिने गरेका सुझाव सरकारले कहिल्यै नसुनेको उहाँको भनाइ छ ।सरकारी क्षेत्रका संरचनाको बिमा नभए पनि सरकारी कर्मचारीलगायत केही आवश्यक र अनिवार्य बिमा भने सरकारले सरकारी स्वामित्वमा रहेको राष्ट्रिय बिमा कम्पनीमार्फत गराउँदै आएको छ ।फेरि पहल गर्दै प्राधिकरणसरकारी संरचनाको बिमा गर्ने सम्बन्धमा बिमा प्राधिकरणले अर्थ मन्त्रालयसँगको समन्वयमा अध्ययन गरिरहेको छ । प्राधिकरणका कार्यकारी निर्देशक सुशीलदेव सुवेदीका अनुसार सार्वजनिक  पुरातात्त्विक संरचना, निर्माण, पूर्वाधारलगायतका संरचनाको बिमा सम्भव छ कि छैन भनेर अध्ययन भइरहेको छ । बिमा गर्दा लागत कति पर्छ ? पुनर्निर्माणको लागत सस्तो पर्छ कि बिमाको ? बजेटरी र ननबजेटरी दायित्व के हुन्छ भन्नेबारे समेत अध्ययन गरिरहेको छ । प्राधिकरणले बिमाको सम्भाव्यता तथा वित्तीय दायित्वको विषयमा भवन विभाग, सडक विभाग, पुरातात्त्विक विभागसँग तथ्याङ्क सङ्कलन भइरहे पनि त्यसले निष्कर्ष पाएको छैन । सरकारले बाध्यकारी बनाएपछि त्यसको बिमालेख विकास गर्न तयार रहेको प्राधिकरणले बताउँदै आएको छ ।सम्पर्कमा आउन आग्रहनेपाल बिमक सङ्घले आन्दोलनमा क्षति बेहोरेका बिमित तथा ग्राहकलाई सम्बन्धित बिमा कम्पनीमा सम्पर्क गरी सहयोग लिन आग्रह गरेको छ । बिमा कम्पनी दाबी व्यवस्थापन गर्न सक्षम र प्रतिबद्ध रहेको पनि सङ्घले स्पष्ट पारेको छ ।",
      "link": "https://gorkhapatraonline.com/news/171969",
      "image": "https://gorkhapatraonline.com/storage/media/303438/conversions/322-original-thumb.jpg"
    },
    {
      "slug": "171968",
      "title": "ऊर्जा, भौतिक र सहरी विकास मन्त्रीद्वारा पाँच प्राथमिकता तय",
      "timestamp": 1757980800000,
      "source": "gp",
      "content": "ऊर्जा, जलस्रोत तथा सिँचाइ; भौतिक पूर्वाधार तथा यातायात व्यवस्था र सहरी विकासमन्त्री कुलमान घिसिङले पदभार ग्रहण गरेलगत्तै आफ्ना पाँच वटा प्राथमिकता निर्धारण गर्नुभएको छ । ऊर्जा मन्त्रालयमा पदभार ग्रहणपछिको पहिलो बैठकमा यस्तो प्राथमिकताका विषयवस्तुमा केन्द्रित रहेर काम गर्न अधिकारीलाई निर्देशनसमेत दिनुभयो ।",
      "longContent": "गोरखापत्र समाचारदाताकाठमाडौँ, भदौ ३१ गते । ऊर्जा, जलस्रोत तथा सिँचाइ; भौतिक पूर्वाधार तथा यातायात व्यवस्था र सहरी विकासमन्त्री कुलमान घिसिङले पदभार ग्रहण गरेलगत्तै आफ्ना पाँच वटा प्राथमिकता निर्धारण गर्नुभएको छ । ऊर्जा मन्त्रालयमा पदभार ग्रहणपछिको पहिलो बैठकमा यस्तो प्राथमिकताका विषयवस्तुमा केन्द्रित रहेर काम गर्न अधिकारीलाई निर्देशनसमेत दिनुभयो । घिसिङका अनुसार पहिलो प्राथमिकतामा सार्वजनिक संरचनामा पुगेको क्षति यकिन गर्ने र त्यसको पुनर्निर्माण कार्य तत्काल अगाडि बढाइने छ । पुनर्निर्माणका लागि नागरिक तथा आमसमुदायमा सहायता परिचालन योजना छ । देशविदेशमा रहेका सम्पूर्ण नेपालीलाई पुनर्निर्माणमा सहभागी गराई अपनत्व लिने गरी सबैको साथ र सहयोगबाट पारदर्शी रूपमा पुनर्निर्माण कार्य अगाडि बढाइने घिसिङले बताउनुभयो । सहयोग प्राप्तिका लागि सरकारले विशेष कोष खडा गर्ने पनि बताउनुभयो ।जेनजी आन्दोलनको मुख्य एजेन्डा रहेको भ्रष्टाचार निर्मूल गर्ने लक्ष्यमा कुनै सम्झौता नहुने भन्दै उहाँले मन्त्रालय र यस अन्तर्गतका निकायभित्र हुने भ्रष्टाचार, अनियमितता र ढिलासुस्तीमा शून्य सहनशीलता अवलम्बन गरिने स्पष्ट पार्नुभयो । घिसिङले भन्नुभयो, “जेनजीले मुख्य रूपमा उठाएको भ्रष्टाचार नियन्त्रण र सुशासनलाई कडाइसाथ कार्यान्वयन गरिने छ ।” कर्मचारी सरुवा, जिम्मेवारी प्रदान गर्नेलगायतका विगतमा सुनिएका अनियमिततालाई नियन्त्रण गरी सुशासन कायम गर्न उपयुक्त व्यक्तिलाई बिनापूर्वाग्रह उपयुक्त जिम्मेवारी दिने तर सुशासन र आफ्नो जिम्मेवारीलाई इमानदारीपूर्वक पूरा गर्न नसक्नेलाई तुरुन्तै जिम्मेवारीबाट हटाइने उहाँले बताउनुभयो ।  चालु अवस्थामा रहेका ठुला आयोजना निर्माण कार्यलाई तीव्रता दिने र रणनीतिक महत्व तथा रूपान्तरणकारी केही ठुला योजनालाई अगाडि बढाउने उहाँले बताउनुभयो । घिसिङले जलाशययुक्त दुधकोशी जलविद्युत् आयोजना र अप्पर अरुण जलविद्युत् आयोजना तत्काल निर्माणमा अग्रसर गराउने बताउनुभयो । जेनजीले देशभित्रै सुन्दर भविष्य र व्याप्त भ्रष्टाचार नियन्त्रणका लागि ऐतिहासिक प्रतिरोध गरेको भन्दै घिसिङले पुस्ताले दिएको अभिभारा समयभित्र पूरा गर्ने प्रतिबद्धता जनाउनुभयो । घिसिङले देशभित्रै केही हुन्छ र गर्न सकिन्छ भन्ने विश्वास दिलाउन र आशा जगाउन ‘उज्यालो नेपाल’ अभियानलाई कार्यान्यनतर्फ अगाडि बढाइने पनि जानकारी दिनुभयो । ‘उज्यालो नेपाल’ बत्तीको मात्र नभएर सुशासन, चुस्तदुरुस्त सार्वजनिक सेवा प्रवाह, सामाजिक न्याय, आर्थिक समृद्धि हासिल गर्न देशभित्रको समग्र आर्थिक क्रान्तिका लागि थालिएको परिवर्तनको अभियानलाई सार्थक बनाउन सोही अनुसार कार्य गर्न सबैलाई निर्देश गर्दछु ।  ऊर्जा, जलस्रोत तथा सिँचाइ मन्त्रालयमा पदभार ग्रहण गरी पहिलो निर्णयका रूपमा डेडिकेटेड र ट्रङ्क लाइन महसुलको बक्यौता असुली गर्ने निर्णयमा घिसिङले हस्ताक्षर गर्नुभएको मन्त्रालयले जनाएको छ । नेपाल विद्युत् प्राधिकरणको कार्यकारी निर्देशक रहँदा घिसिङले रकम असुलीलाई मुख्य विषय बनाउनुभएको थियो । सोही विषयमा तत्कालीन ऊर्जामन्त्री दीपक खड्कासँग मतभेद बढ्दै जाँदा घिसिङलाई सरकारले कार्यकारी निर्देशकबाट पदमुक्त गरेको थियो । घिसिङले यो विषयमा प्राधिकरणको आगामी सञ्चालक समितिको बैठकबाट यसको निर्णय गरिने बताउनुभयो । बैठकमा घिसिङले वर्तमान जटिल परिस्थितिमा यस्तो बक्यौता तत्काल भुक्तान गरेर सरकारलाई सहयोग गर्नुपर्ने पनि बताउनुभयो । “नेपाल आर्थिक र राजनीतिक रूपमा सङ्कटमा छ, यतिबेला व्यवसायी, देशभित्र र बाहिर भएका नागरिकले सहयोग गर्नु पर्छ,” उहाँले भन्नुभयो, “डेडिकेटेड र ट्रङ्क लाइनको बक्यौता उठाउन निर्देशन दिइएको छ ।”",
      "link": "https://gorkhapatraonline.com/news/171968",
      "image": "https://gorkhapatraonline.com/storage/media/303410/conversions/555-original-thumb.jpg"
    },
    {
      "slug": "171967",
      "title": "अर्थले नयाँ गाडी नकिन्ने",
      "timestamp": 1757980800000,
      "source": "gp",
      "content": "अर्थ मन्त्रालयले नयाँ सवारीसाधन खरिद नगर्ने भएको छ । नवनियुक्त अर्थमन्त्री रामेश्वर खनालले सोमबार अर्थ मन्त्रालयमा पदभार ग्रहण गर्दै भएकै सवारीसाधनबाट काम चलाउने तर नयाँ नकिन्ने बताउनुभएको हो ।",
      "longContent": "गोरखापत्र समाचारदाताकाठमाडौँ, भदौ ३१ गते । अर्थ मन्त्रालयले नयाँ सवारीसाधन खरिद नगर्ने भएको छ । नवनियुक्त अर्थमन्त्री रामेश्वर खनालले सोमबार अर्थ मन्त्रालयमा पदभार ग्रहण गर्दै भएकै सवारीसाधनबाट काम चलाउने तर नयाँ नकिन्ने बताउनुभएको हो । जेनजी प्रदर्शनका क्रममा सिंहदरबारमा आगजनी हुँदा अर्थ मन्त्रालयपरिसरमा रहेका सवारीसाधन जलेर नष्ट भएका थिए । अर्थमन्त्री खनालले वर्तमान सरकारको मुख्य काम निर्वाचन गराउने भएकाले सवारी खरिदमा खर्च नगर्ने उल्लेख गर्नुभयो ।  त्यस क्रममा उहाँले पूरक बजेट नल्याउने तर बजेट प्राथमिकीकरण गरेर निर्वाचनका लागि खर्च स्रोत व्यवस्थापन गर्ने बताउनुभयो । “यसका लागि प्रोजेक्ट बैङ्कमा राजनीतिक दबाबमा छिराइएका, तयारी पूरा नभएका र टुक्रे आयोजना खारेज गर्ने निर्णय भएको छ,” उहाँले भन्नुभयो, “यसबाट एक खर्ब रुपियाँ जोगिने सचिवज्यूले बताउनुभएको छ ।”प्रदर्शनका क्रममा सार्वजनिक तथा निजी क्षेत्रको सम्पत्तिमा पुगेको क्षति आकलन गरेर पुनर्निर्माणका लागि पनि तयारी गर्नुपर्ने कार्यभार रहेको अर्थमन्त्री खनालको भनाइ थियो । “सबैभन्दा पहिले अर्थ मन्त्रालयमा तत्काल रङ लगाएर हामी तुरुन्त उठ्यौँ है भन्ने सन्देश दिनुपर्ने छ,” उहाँले भन्नुभयो ।  त्यस्तै निजी क्षेत्रको मनोबल बढाउनुपर्ने दायित्व पनि सरकारको रहेको उहाँले बताउनुभयो । यसका लागि वित्तीय अथवा बजार प्रणालीमध्ये कसरी सम्बोधन गर्न सकिन्छ, त्यसमा नेपाल राष्ट्र बैङ्कसँगको समन्वयमा काम गर्ने पनि उहाँले जानकारी दिनुभयो । उहाँले सरकारको स्रोतको, करदाताको करको सही प्रयोग हुन्छ कि हुँदैन, त्यो बुझेर मात्र काम गर्न कर्मचारीलाई आग्रह गर्नुभयो । “जानेर अथवा नजानेर पनि गल्ती गर्ने काम कसैबाट हुनु हुँदैन,” उहाँले भन्नुभयो, “हामी सच्चिनै पर्छ ।” भ्रष्टाचार निवारणका लागि धेरै युवाले ज्यान गुमाउनु परेको र त्यसको म्यान्डेट पूरा गर्ने भूमिकामा आफूलाई पनि विश्वास गरेकाले सबैले यसमा सहयोग गर्नुपर्ने उहाँको भनाइ थियो । सार्वजनिक निकायमा नागरिक हेपिनुपर्ने अवस्था भएकाले यसमा व्यापक सुधारको खाँचो रहेको पनि उहाँले बताउनुभयो । अर्थमन्त्री खनालले राजस्व असुलीमा साह्रै क्रुर नहुन कर्मचारीलाई आग्रह गर्नुभयो । राजस्व असुलीमा कडाइ गर्नुपर्ने भए पनि सेवाग्राहीमैत्री आचरण प्रदर्शन गर्न उहाँको आग्रह थियो । त्यस्तै उहाँले कुनै पनि काम गराउन आफ्नो घरमा बिहानसाँझ आएर माग नगर्न पनि आग्रह गर्नुभयो । उहाँले बढीमा एक/दुई जना सचिवालयमा राखिदिन अर्थ सचिवसँग आग्रह गरेको तर स्वकीय सचिवालय नबनाउने घोषणा गर्नुभयो ।",
      "link": "https://gorkhapatraonline.com/news/171967",
      "image": "https://gorkhapatraonline.com/storage/media/303409/conversions/44-original-thumb.jpg"
    },
    {
      "slug": "171964",
      "title": "हजारभन्दा बढी सवारीसाधन नष्ट",
      "timestamp": 1757980800000,
      "source": "gp",
      "content": "मुख्य प्रशासनिक केन्द्र सिंहदरबार र आसपासमा रहेका सरकारी निकायमा भएको आगजनीबाट एक हजारभन्दा बढी सवारीसाधन जलेर नष्ट भएका छन् । जेनजी समूहले गरेको आन्दोलनका क्रममा गत मङ्गलबार भएको आगजनीबाट ४४१ वटा चारपाङ्ग्रे तथा ६०१ वटा दुईपाङ्ग्रे गरी एक हजार ४२ वटा सवारीसाधन नष्ट भएका हुन् ।",
      "longContent": "भेषराज बेल्बासे/लक्ष्मी सापकोटाकाठमाडौँ, भदौ ३१ गते । मुख्य प्रशासनिक केन्द्र सिंहदरबार र आसपासमा रहेका सरकारी निकायमा भएको आगजनीबाट एक हजारभन्दा बढी सवारीसाधन जलेर नष्ट भएका छन् । जेनजी समूहले गरेको आन्दोलनका क्रममा गत मङ्गलबार भएको आगजनीबाट ४४१ वटा चारपाङ्ग्रे तथा ६०१ वटा दुईपाङ्ग्रे गरी एक हजार ४२ वटा सवारीसाधन नष्ट भएका हुन् ।यो तथ्याङ्क त्यस क्षेत्रका सबै सरकारी निकायको होइन । सम्बन्धित सरकारी निकायले निकालेको प्रारम्भिक अनुमान र गोरखापत्रले गरेको स्थलगत अवलोकनका आधारमा यो प्रारम्भिक सङ्ख्या निकालिएको हो । यसको विस्तृत विवरण सँगैको तालिकामा दिइएको छ ।यसभन्दा पनि बढी क्षतिको अनुमान छ । तोडफोड मात्र भएका सवारीसाधन यसमा परेका छैनन् । सबैको आर्थिक मूल्य निकाल्न निकै समय लाग्ने छ ।सबैभन्दा धेरै ६५ वटा चारपाङ्ग्रे सवारीसाधन सडक विभागका नष्ट भएका छन् । विभागले मोटरसाइकल र स्कुटर गन्न नसकिने गरी जलेको जनाइएको छ । त्यसपछि सर्वोच्च अदालतका ५१ वटा चारपाङ्ग्रे र गन्न नसकिने सङ्ख्यामा मोटरसाइकल/स्कुटर, सहरी विकास तथा भवन निर्माण विभागका ५० गाडी र अनुमानित दुई सय मोटरसाइकल, प्रधानमन्त्री तथा मन्त्रीपरिषद्को कार्यालयका ४७ गाडी र ७४ मोटरसाइकल/स्कुटर नष्ट भएका छन् । त्यस्तै अर्थ मन्त्रालयका ३६ गाडी र ५४ मोटरसाइकल/स्कुटर नष्ट भएको अर्थ मन्त्रालयका प्रवक्ता टङ्कप्रसाद पाण्डेले बताउनुभयो । त्यस्तै सङ्घीय मामिला तथा सामान्य प्रशासन मन्त्रालयका ३३ साना गाडी र दुई बस तथा ३६ मोटरसाइकल जलेर नष्ट भएका छन् । यी निकायमा पार्किङ गरिएका निजी सवारीसाधन पनि नष्ट भएका छन् तर तिनको विवरण आएको छैन । जेनजी आन्दोलन सुरु भएपछि मन्त्रालयका सवारीसाधन निजी घरमा नराखी सिंहदरबार परिसरमा नै पार्किङ गर्न निर्देशन दिइएको थियो । सुरक्षाका दृष्टिले सिंहदरबार सुरक्षित मानिएर त्यस्तो भनिएको भए पनि त्यही परिसर नै तोडफोड र आगजनी भएपछि अकल्पनीय क्षति भएको हो ।",
      "link": "https://gorkhapatraonline.com/news/171964",
      "image": "https://gorkhapatraonline.com/storage/media/303511/conversions/sigha-durbar-_gen_G-_ADHIKARI-KABIN00007-original-thumb.jpg"
    },
    {
      "slug": "171920",
      "title": "आयोजना कटौती गरी एक खर्ब स्रोत जुटाउन सकिन्छ : अर्थमन्त्री खनाल",
      "timestamp": 1757894400000,
      "source": "gp",
      "content": "नवनियुक्त अर्थमन्त्री डा. रामेश्वर खनालले राजनीतिक दबाबमा बजेटमा परेका, तयारी नभएका र टुक्रे आयोजना कटौती गर्ने हो भने करिब रु एक खर्ब स्रोत जुटाउन सकिने बताउनुभएको छ ।",
      "longContent": "काठमाडौँ, भदौ ३० गते । नवनियुक्त अर्थमन्त्री डा. रामेश्वर खनालले राजनीतिक दबाबमा बजेटमा परेका, तयारी नभएका र टुक्रे आयोजना कटौती गर्ने हो भने करिब एक खर्ब स्रोत जुटाउन सकिने बताउनुभएको छ । आज मन्त्रालयमा पदभार ग्रहणपछि कर्मचारीहरूलाई निर्देशन दिँदै उहाँले छ महिनाभित्र निर्वाचन गर्नुपर्ने अवस्था, पुनःनिर्माणलगायतका कामका लागि बजेटमा परेका आयोजना फिल्टर तथा कार्यक्रम कटौती गरी स्रोत जुटाइने बताउनुभयो । उहाँले आजै बजेटमा भएका कार्यक्रम कटौतीका लागि बजेट महाशाखा प्रमुखको संयोजकत्वमा तीन सदस्यीय कार्यदल समेत गठन गर्नुभएको छ । उक्त कार्यदलले बजेटका आयोजनालाई फिल्टर गरी प्राथमिकिकरण गर्ने छ ।  उहाँले जेनजी प्रदर्शनका कारण सिंहदरबारमा ठुलो क्षति पुगेको उल्लेख गर्दै चाँडो भग्नावशेष हटाइ भित्तामा रङरोगन गरिने बताउनुभयो । “कालो लागेको भित्ता रङरोगन गरौं । हामी विनासबाट उठ्यौँ है भनेर अर्थ मन्त्रालयबाटै सन्देश दिन जरुरी छ, धेरै सार्वजनिक सम्पत्तिको बिमा भएको छैन”, उहाँले भन्नुभयो, “निजी सवारीमा भएको क्षतिको दायित्व बिमाबाट पूर्ती हुने छ, यो काम चलाउ सरकार हो, नयाँ सवारी साधन खरिद नगरौँ, कबाडी भएको बिक्री गरौँ, पुनःनिर्माण तत्कालै सुरु गरी हामी केही महिनाभित्रै उठ्यौ भन्ने सन्देश दिन जरुरी छ ।”युवाले आफ्नो ज्यानको आहुती दिएर मुलुकको प्रमुख समस्यालाई निमिट्यान्न पारेको उल्लेख गर्दै उहाँले भन्नुभयो, “यो जिम्मेवारी युवा आफैले पनि लिन सक्थे, तर उहाँहरूले हामीलाई विश्वासका साथ जिम्मेवारी दिनुभएको छ, गल्ती गर्ने कुनै पनि गुञ्जायस नराखी काम गर्ने छौँ ।”उहाँले विगतमा के गरेका थियौँ भन्ने बिर्सिन पनि कर्मचारीलाई आग्रह गर्नुभयो । “विगतमा गल्ती गरेको भए सजाय हुन्छ, स्रोतको दुरुपयोग नगर्नुहोला, सार्वजनिक सम्पत्ति व्यक्तिगत प्रयोजनमा प्रयोग नगर्न म निर्देशन दिन्छु”, उहाँले भन्नुभयो । उहाँले निजी क्षेत्रमाथि आक्रमण भएको स्मरण गर्दै निजी क्षेत्रलाई विश्वासमा लिएर अगाडि बढ्न आवश्यक भएको बताउनुभयो । “हाम्रो सम्पर्क निजी क्षेत्रसँग छ, निजी क्षेत्रबाट पनि सुझाव लिनुपर्छ, राजस्व प्राप्तिका लागि निजी क्षेत्रलाई खुसी बनाउनुपर्ने आवश्यकता छ, राजस्व असुलीमा धेरै क्रुर र दबाब दिने अवस्था बनाउन हुँदैन । सेवामा सुधार गर्दै जाने हो भने राजस्व आफै बढ्छ”, उहाँले भन्नुभयो । अर्थमन्त्री खनालले उच्चस्तरीय आर्थिक सुधार सुझाव आयोगका सुझाव र सिफारिस  कार्यान्वयन गरिने पनि बताउनुभयो । आफूले सार्वजनिक खर्च व्यवस्थापनका लागि प्राथमिकता राख्ने बताउनुभयो। त्यस अवसरमा नेपाल राष्ट्र बैँकका गभर्नर डा. विश्वनाथ पौडेलले केन्द्रीय बैँकले सक्दो सहयोग गर्ने बताउनुभयो । “जेनजी प्रदर्शनका कारण ६८ वटा बैँकका शाखा र ६९ वटा एटिएममा क्षति पुगेको छ, यद्यपि यो समय मानिसहरूको मनोबल बढाउने हो, जे घटना घट्यो त्यो ज्यादै दुःखद् छ । राष्ट्र बैँक सक्दो सहयोग गर्न तयार छ”, उहाँले भन्नुभयो । रासस",
      "link": "https://gorkhapatraonline.com/news/171920",
      "image": "https://gorkhapatraonline.com/storage/media/303316/conversions/Ramesor-khanal(1)-original-thumb.jpg"
    },
    {
      "slug": "171908",
      "title": "अर्थमन्त्री खनालले गर्नुभयो पदबहाली",
      "timestamp": 1757894400000,
      "source": "gp",
      "content": "नवनियुक्त अर्थमन्त्री रामेश्वर खनालले कार्यभार सम्हाल्नुभएको छ । राष्ट्रपति रामचन्द्र पौडेलसमक्ष राष्ट्रपति कार्यालय शीतल निवासमा शपथग्रहण गरेसँगै उहाँले पदबहाली गर्नुभएको हो । उहाँ पूर्व अर्थसचिव पनि हुनुहुन्छ ।",
      "longContent": "काठमाडौं, भदौ ३० गते । नवनियुक्त अर्थमन्त्री रामेश्वर खनालले कार्यभार सम्हाल्नुभएको छ । राष्ट्रपति रामचन्द्र पौडेलसमक्ष राष्ट्रपति कार्यालय शीतल निवासमा शपथग्रहण गरेसँगै उहाँले पदबहाली गर्नुभएको हो । उहाँ पूर्व अर्थसचिव पनि हुनुहुन्छ । राष्ट्रपति पौडेलले अन्तरिम सरकारका प्रधानमन्त्री सुशीला कार्कीको सिफारिसमा उहाँलाई आइतबार साँझ अर्थमन्त्रीमा नियुक्त गर्नुभएको हो ।",
      "link": "https://gorkhapatraonline.com/news/171908",
      "image": "https://gorkhapatraonline.com/storage/media/303286/conversions/Ramesor-khanal(1)-original-thumb.jpg"
    },
    {
      "slug": "172219",
      "title": "नागरिकका चाहना पूरा गर्ने अवसर",
      "timestamp": 1758153600000,
      "source": "gp",
      "content": "राष्ट्रमा आउने कुनै पनि सङ्कटले नवीन र सुन्दर भविष्यको मार्गचित्र कोर्न सक्छ तर यसका लागि नेतृत्वले रूपान्तरणकारी सोच र जनविश्वासको आधार तयार गर्नु पर्छ ।",
      "longContent": "काठमाडौँ, असोज २ गते । राष्ट्रमा आउने कुनै पनि सङ्कटले नवीन र सुन्दर भविष्यको मार्गचित्र कोर्न सक्छ तर यसका लागि नेतृत्वले रूपान्तरणकारी सोच र जनविश्वासको आधार तयार गर्नु पर्छ । नेपाल पनि अहिले समग्र रूपान्तरणको नवीन घडीमा आइपुगेको छ । राजनीतिशास्त्री, विकास तथा योजना क्षेत्रका विज्ञ, प्रशासक एवं विश्लेषकहरूले जेनजी आन्दोलनले ल्याएको परिवर्तनलाई देश बनाउने, भ्रष्टाचार अन्त्य गर्ने र जनचाहना पूरा गर्ने अवसरमा बदल्नुपर्ने बताउनुभएको छ । पूर्वराजदूत प्राडा लोकराज बराल, त्रिभुवन विश्वविद्यालय राजनीतिशास्त्रका पूर्वविभागीय प्रमुख प्राडा मीना वैद्य मल्ल, सार्वजनिक नीति तथा पूर्वाधार विकासविज्ञ डा. सूर्यराज आचार्य, अन्तर्राष्ट्रिय कानुनका ज्ञाता प्राडा गान्धी पण्डित र पूर्वसचिव किशोर थापाले नागरिकको चाहनाबमोजिम शासकीय र राज्य प्रणालीमा सुधार गर्ने अवसर देशले पाएको बताउनुभयो । प्राडा बरालले निरन्तर खबरदारी गरिरहेको स्मरण गर्दै नेताहरू अप्रिय हुनु, जनमुखी कार्यक्रमबाट विमुख हुनु, सत्तालिप्सा र कुर्सीको लेनदेनमा व्यस्त रहनुले जनता आक्रोशित भएको बताउनुभयो । उहाँले भन्नुभयो, “त्यसैले कतिबेला विस्फोट हुन्छ, थाहा छैन भनेकै हो । अलिकति जनमुखी कार्यक्रममा लाग्न, भ्रष्टाचारको ढाकछोप नगर्न पनि भनेकै हो । कुनै दिन यस्तो सङ्कट आउँछ भन्ने पूर्वानुमान थियो । अहिले जेनजी पुस्ताले आन्दोलनको अगुवाइ ग¥यो ।”उहाँका अनुसार भ्रष्टाचार, राजनीतीकरण, गरिबी, शिक्षामै निजी र सामुदायिकको फरक अभ्यासले बनाएको खाडलसँगै नेताहरूको गलत प्रवृत्तिले सामाजिक विषमता बढ्दै गएको हो । उहाँले भन्नुभयो, “अन्तिममा सरकारले सामाजिक सञ्जाल बन्द गरेपछि जनआक्रोश विस्फोट भयो । जेनजीका मुद्दा राम्रा छन् । सकारात्मक बनाउनु पर्छ । चुनौती धेरै छन् । यसलाई पार लगाउनु पर्छ ।”प्राडा बरालले राष्ट्रपति रामचन्द्र पौडेलले सकारात्मक समन्वय गरेको बताउँदै प्रधानमन्त्री सुशीला कार्की नेतृत्वको सरकारले निर्वाचनको तयारीमा जुट्दै अब देशको अहिलेको विषमतालाई विस्तारै लयमा फर्काउनुपर्नेमा जोड दिनुभयो । उहाँले निर्वाचनपछि आएको नयाँ संसद्ले संविधान संशोधन गरी स्थिरताको यात्रा तय गर्नेतर्फ लाने बताउनुभयो । प्राडा बरालले प्रधानमन्त्री कार्की र भारतका प्रधानमन्त्री नरेन्द्र मोदीबिच बिहीबार संवाद हुने तय भएको बताउँदै छिमेकीलाई पनि विश्वासमा लिएर देशलाई नयाँ जनादेशतर्फ उन्मुख गराउनुपर्ने बताउनुभयो । उहाँले भन्नुभयो, “समग्रमा आन्दोलनले नवीन रूपान्तरणको जग निर्माण गरेको छ । यसलाई सकारात्मक दिशामा अघि बढाउनु पर्छ ।”त्रिभुवन विश्वविद्यालयको राजनीतिशास्त्रका पूर्वविभागीय प्रमुख प्राडा मीना वैद्य मल्लले अन्तरिम सरकारसँगै नागरिक, दलहरू र गतिशील युवाको सामूहिक प्रयासबाट देशले अग्रगति प्राप्त गर्ने बताउनुभयो । उहाँले जनहित र राष्ट्रहितलाई सर्वोपरि मानेर राजनीतिक स्वार्थभन्दा धेरैमाथि उठेर काम गर्नुपर्ने बेला आएको बताउनुभयो । वरिष्ठ अधिवक्ता प्राडा गान्धी पण्डित, डा. सूर्यराज आचार्य र पूर्वसचिव किशोर थापाले प्रणालीगत सुधारमार्फत देशलाई समुन्नत बनाउन सकिने बताउनुभयो । प्राडा पण्डितले जेनजी आन्दोलनले भ्रष्टाचारविरुद्ध राज्य निर्मम हुनुपर्ने सन्देश दिएको बताउनुभयो । उहाँले भन्नुभयो, “राजनीतिक नेतृत्वको अकर्मन्यताका कारण युवा सडकमा आए । राष्ट्रलाई परिवर्तन गर्नुपर्ने सन्देश दिए । वास्तवमै सबैले आफूलाई रूपान्तरित गर्नुपर्ने समय आयो । संविधानदेखि राज्यको सेवाप्रणालीमा सुधार आवश्यक देखियो ।”डा. आचार्यले प्रणालीको असफलता र पात्रको असफलताले देशमा युवाले क्रान्ति गर्नु परेको बताउनुभयो । उहाँले पात्र ठिक हुनुपर्ने तर प्रणाली असल नभएमा पात्र पनि बदमास हुने बताउनुभयो । उहाँले भन्नुभयो, “नेता मात्रै होइन, प्रणालीमा पनि केही न केही खोट छ । प्रणालीगत कमजोरी रहेसम्म एउटा असल मान्छेले पनि काम गर्न सक्दैन ।  संसदीय निर्वाचन करोड खर्च नगरी जित्न सकिँदैन । मन्त्री भएपछि त्यो खर्च असुलउपर गर्नु प¥यो । त्यसैले प्रणालीभित्र बसेर एउटा नेपालीले समाज सेवा गर्न सकोस् । संविधानमा, राज्य प्रणालीमा, निर्वाचन प्रणालीमा समग्र सुधार र रूपान्तरण गर्नु पर्छ ।”पूर्वसचिव थापाले जेनजी पुस्ताको आन्दोलनको मर्म र भावना अनुरूप सरकारले काम अघि बढाउनुपर्ने बताउनुभयो । उहाँले निर्वाचनको तयारीसँगै क्षतिग्रस्त भवन र भौतिक संरचनाको पुनर्निर्माण गर्ने, जेनजी आन्दोलनका सन्दर्भमा न्यायिक छानबिन गर्ने र राजनीतिक दलहरूलाई पनि विश्वासमा लिएर निर्वाचनमा जानुपर्ने बताउनुभयो ।",
      "link": "https://gorkhapatraonline.com/news/172219",
      "image": "https://gorkhapatraonline.com/storage/media/303841/conversions/564-original-thumb.jpg"
    },
    {
      "slug": "172217",
      "title": "सात शव पहिचान गर्न कठिन",
      "timestamp": 1758153600000,
      "source": "gp",
      "content": "जेनजी आन्दोलनका क्रममा प्रदर्शनकारीले काठमाडौँको चुच्चेपाटीको भाटभटेनीमा आगो लगाएपछि जलेको अवस्थामा फेलापरेका शवको पहिचान हुन सकेको छैन । भाटभटेनीमा आगो लागेपछि सरसफाइ गर्ने क्रममा फेलापरेका सात कङ्कालसहितको शव पहिचान हुन नसकेको हो ।",
      "longContent": "गोरखापत्र समाचारदाता काठमाडौँ, असोज २ गते । जेनजी आन्दोलनका क्रममा प्रदर्शनकारीले काठमाडौँको चुच्चेपाटीको भाटभटेनीमा आगो लगाएपछि जलेको अवस्थामा फेलापरेका शवको पहिचान हुन सकेको छैन । भाटभटेनीमा आगो लागेपछि सरसफाइ गर्ने क्रममा फेलापरेका सात कङ्कालसहितको शव पहिचान हुन नसकेको हो । काठमाडौँ उपत्यका प्रहरी कार्यालय रानीपोखरीका प्रहरी वरिष्ठ उपरीक्षक शेखर खनालले ती शव पहिचान गर्नै नसकिएको जानकारी दिनुभयो । “सात शवको हड्डीसहितको कङ्कालमात्रै फेलापरेका छन् । अरू सबैको शव पोस्टमार्टम गरेर परिवारलाई बुझाइसकिएको छ । सात शव जलेर चिनिने अवस्थामा छैनन्,” उहाँले भन्नुभयो, “अहिलेसम्म परिवारका सदस्य सम्पर्कमा आएका छैनन् । परिवारका सदस्य सम्पर्कमा आएर डिएनए परीक्षण गरेपछि मात्रै पहिचान गर्न सक्ने अवस्था छ । डिएनए प्रोफाइलिङ गरेर राखेका छौँ । परिवारका सदस्यलाई आफ्नो हो भन्ने लागेमा ‘म्याच’ गरेर शव हस्तान्तरण गर्न सकिन्छ ।” मृतक परिवारका सदस्य सम्पर्कमा आएमा डिएनए परीक्षण गरेर शव हस्तान्तरण गर्न धेरै समय नलाग्ने प्रहरी वरिष्ठ उपरीक्षक खनालले बताउनुभयो । काठमाडौँ परिसरका प्रमुख विश्व अधिकारीले काठमाडौँ कोटेश्वरको भाटभटेनीमा बुधबार भेटिएको एक जनाको भने पहिचान भएको बताउनुभयो । “त्यहाँ रामेछाप जिल्ला खाँडादेवी–६ का विकास रसाइलीको कङ्काल फेलापरेको छ । अस्थायी ठेगाना ललितपुर च्यासलमा रहेछ । त्रिवि शिक्षण अस्पतालमा पोस्टमार्टमका लागि पठाइएको छ । त्यसपछि मात्रै परिवारलाई शव हस्तान्तरण गरिने छ,” बुधबार मात्रै रसाइलीको शव फेलापरेको उहाँले बताउनुभयो । जेनजी आन्दोलनमा कुल ७४ जनाको मृत्यु भएको प्रहरीले जनाएको छ ।",
      "link": "https://gorkhapatraonline.com/news/172217",
      "image": "https://gorkhapatraonline.com/storage/media/303839/conversions/Bhatbhateni-original-thumb.jpg"
    },
    {
      "slug": "172214",
      "title": "दीर्घकालीन महत्वका काम अलपत्र",
      "timestamp": 1758153600000,
      "source": "gp",
      "content": "यसअगाडि नै खटाइएका प्रमुख प्रशासकीय अधिकृत हाजिर नभइरहेको बेला जेनजी आन्दोलनका क्रममा तोडफोड र आगजनी भएपछि स्थानीय तहका सेवा प्रवाह झनै प्रभावित भएको छ ।",
      "longContent": "काठमाडौँ, असोज २ गते । यसअगाडि नै खटाइएका प्रमुख प्रशासकीय अधिकृत हाजिर नभइरहेको बेला जेनजी आन्दोलनका क्रममा तोडफोड र आगजनी भएपछि स्थानीय तहका सेवा प्रवाह झनै प्रभावित भएको छ । सङ्घीय मामिला तथा सामान्य प्रशासन मन्त्रालयले गत भदौको दोस्रो साता स्थानीय तहमा निमित्त प्रमुख प्रशासकीय अधिकृत रहने व्यवस्था अन्त्य भएको घोषणा गरेको थियो । मन्त्रालयले दुई चरणमा गरी १२२ जना उपसचिवमध्ये १०५ वटा नगरपालिकामा र ९७ जना शाखा अधिकृतमध्ये ८६ जना अधिकृतलाई गाउँपालिकामा खटाएर स्थानीय तहमा निमित्त प्रमुख प्रशासकीय अधिकृतको अन्त्य गरिएको घोषणा गरिएको थियो । मन्त्रालयले पूर्ण जिम्मेवारीसहितको प्रमुख प्रशासकीय अधिकृत स्थानीय तहमा पठाए पनि अहिले केही स्थानीय तहमा बाहेक अधिकांश स्थानीय तहमा प्रमुख प्रशासकीय अधिकृत हाजिर हुन गएका छैनन् । मन्त्रालयका प्रवक्ता कालीप्रसाद पराजुलीले खटाइएको ठाउँमा जानु कर्मचारीको दायित्व भएकाले अहिलेको विषम परिस्थितिमा खटाइएका ठाउँमा कर्मचारी जानुको विकल्प नभएको बताउनुभयो । उहाँले भन्नुभयो, “दसैँको मुखमा कर्मचारीलाई तलब, भत्ता र सामाजिक सुरक्षा भत्ता वितरण गर्ने कार्यमा सहजताका लागि पनि खटाइएका प्रमुख प्रशासकीय अधिकृत स्थानीय तहमा जानु पर्छ ।” कतिपय कर्मचारी जनप्रतिनिधिको जबरजस्ती दबाब, कामको चाप, जेनजी आन्दोलनको आंशिक प्रभाव, कतिपय स्थानीय तहमा प्रमुख प्रशासकीय अधिकृत हाजिर हुन गए पनि जनप्रतिनिधिले हाजिर नगराई फर्काइएको, कतिपय कर्मचारी आफ्नो व्यक्तिगत, स्वास्थ्य र पारिवारिक समस्याले गर्दा स्थानीय तहमा जान नमानेको हुन सक्ने बुझाइ मन्त्रालयको छ । त्यस्तै निवर्तमान सङ्घीय मामिला तथा सामान्य प्रशासनमन्त्री भगवती न्यौपानेको नेतृत्वमा मन्त्रालयले यसअगाडि स्थानीय तहमा नगएका कतिपय शाखा अधिकृत र उपसचिवलाई प्रमुख प्रशासकीय अधिकृतको जिम्मेवारी दिएपछि उनीहरू त्यहाँ जान नमानेका हुन् । खटाइएका तर हाजिर हुन नगएका कर्मचारीलाई यथाशीघ्र आफ्नो जिम्मेवारीमा उपस्थित हुन मन्त्रालयले आग्रह गरेको छ । मन्त्रालयका अनुसार, केही कर्मचारी तोकिएको स्थानीय तहमा हाजिर नहुँदा नियमित कामकाजमा असर परेको भन्दै सम्बद्ध निकायलाई तत्काल रमाना दिन यसअगाडि नै मन्त्रालयले निर्देशनसमेत गरिसकेको छ । स्थानीय सरकार सञ्चालन ऐनमा महानगरपालिका र उपमहानगरपालिकामा सहसचिव प्रमुख प्रशासकीय अधिकृत, नगरपालिकामा उपसचिव र गाउँपालिकामा शाखा अधिकृत प्रमुख प्रशासकीय अधिकृत हुने व्यवस्था छ । मन्त्रालयले घोषणा गरे पनि अहिले पनि सय स्थानीय तहका प्रमुख प्रशासकीय अधिकृत निमित्तकै भरमा छन् । गाउँपालिका राष्ट्रिय महासङ्घ नेपालका अध्यक्ष लक्ष्मीदेवी पाण्डेले अहिले पूर्ण जिम्मेवारीसहितको प्रमुख प्रशासकीय अधिकृत नहुँदा स्थानीय तहमा दीर्घकालीन महत्वका काम अलपत्र पर्दै आएको गुनासो गर्नुभयो ।",
      "link": "https://gorkhapatraonline.com/news/172214",
      "image": "https://gorkhapatraonline.com/storage/media/303836/conversions/samanya-original-thumb.jpg"
    },
    {
      "slug": "172213",
      "title": "दलहरूको ध्यान निर्वाचनमा",
      "timestamp": 1758153600000,
      "source": "gp",
      "content": "सरकारले प्रतिनिधि सभाको निर्वाचन २०८२ फागुन २१ गतेलार्ई घोषणा गरेपछि राजनीतिक दलहरूका नेताले निर्वाचन तयारीमा जुट्न कार्यकर्तालाई निर्देशन दिने क्रम सुरु भएको छ ।",
      "longContent": "काठमाडौँ, असोज २ गते । सरकारले प्रतिनिधि सभाको निर्वाचन २०८२ फागुन २१ गतेलार्ई घोषणा गरेपछि राजनीतिक दलहरूका नेताले निर्वाचन तयारीमा जुट्न कार्यकर्तालाई निर्देशन दिने क्रम सुरु भएको छ । नेपाली कांग्रेस, नेकपा (एमाले) र नेकपा (माओवादी केन्द्र) का नेताहरूले निर्वाचनै यतिबेलाको सही बाटो हुने बताएका छन् । पार्टीभित्र निर्वाचनको बहस सुरु हुन थालेको छ । नेकपा (माओवादी केन्द्र) का अध्यक्ष एवं पूर्वप्रधानमन्त्री पुष्पकमल दाहाल ‘प्रचण्ड’ ले चुनावी तयारीमा लाग्न मातहतका कमिटीलाई फोनमार्फत निर्देशन दिनुभएको छ । निर्वाचन हुने गरी घोषणा भइसकेकाले प्रदेश पदाधिकारी, जनवर्गीय सङ्गठनका नेतालाई उहाँले बुधबार निर्देशन दिनुभएको सचिव देवेन्द्र पौडेलले जानकारी दिनुभयो । पौडेलले भन्नुभयो, “अध्यक्षले पार्टी प्रदेश समिति र जनवर्गीय सङ्गठनका नेतालाई भर्चुअलमार्फत चुनावी तयारीमा लाग्न निर्देशन दिनुभएको हो । अब कुनै न कुनै रूपमा निर्वाचन सामना गर्नु पर्छ भन्ने अध्यक्षको भनाइ छ ।” नेपाली कांग्रेसका सहमहामन्त्री जीवन परियारले भन्नुभयो, “निर्धारित समयमा स्वतन्त्र, निष्पक्ष र भयरहित वातावरणमा चुनाव हुने अवस्था भयो भने दलहरू निर्वाचनमा जानु पर्छ ।” तर पार्टीले यसबारे बैठकबाट आधिकारिक निर्णय गर्ने उहाँको भनाइ छ । संसद् विघटन सम्बन्धमा संवैधानिक बाटोबाट निकास निकालिनुपर्ने धारणा राख्दै उहाँले यदि त्यसो नगरिए असंवैधानिक भनिएका एजेन्डा जनतामा लिएर जानु नै उत्तम उपाय हुन सक्ने बताउनुभयो । नेकपा एमालेका उपमहासचिव एवं प्रवक्ता प्रदीप ज्ञवालीले लोकतन्त्रमा चुनाव एउटा महत्वपूर्ण माध्यम रहेको र चुनावले हालको असामान्य स्थिति लयमा ल्याउन सक्ने दाबी गर्नुभएको हो । उहाँले भन्नुभयो, “चुनाव हुने स्थितिमा एमाले दृढतापूर्ण सहभागी हुन्छ । तर त्यहाँसम्म पुग्न पाउँछौँ कि पाउँदैनौँ भन्नेमा गम्भीर चिन्ता छ ।”नेता ज्ञवालीले संसद् विघटन वैधानिक तरिकाले टुङ्गो लगाउनुपर्नेमा जोड दिनुभयो । उहाँले भन्नुभयो, “विघटित संसद्का आठ दलले विघटनमाथि गम्भीर प्रश्न उठाएका छन् । विघटनको टुङ्गो लागेपछि बल्ल मुलुक चुनावतिर जान्छ ।”नेकपा माओवादीका उपमहासचिव जनार्दन शर्माले जेनजी आन्दोलनबारे १६ बुँदामा विश्लेषण गर्दै सरकारलाई सहयोग गरेर निर्वाचनमा जाने वातावरण बनाउनुपर्ने धारणा व्यक्त गर्नुभएको छ । उहाँले भन्नुभएको छ, “यसले दलतन्त्र, नेतातन्त्र, कमिसनतन्त्र र दलालीका सबै पाटा–पक्ष उजागर गरेकाले अब देशलाई नयाँ ढङ्गले अगाडि बढाउने बाटो खोलेको छ ।”वर्तमान सरकारलाई सहयोग गर्दै निर्वाचनमा जाने वातावरण बनाउनुपर्ने र पार्टीभित्र पनि सम्पत्ति छानबिनबारे विगतदेखि राखेको माग कार्यान्वयन गर्न स्वतन्त्र व्यक्तिको नेतृत्वमा आयोग गठन गर्नुपर्ने उपमहासचिव शर्माको भनाइ छ ।राष्ट्रिय स्वतन्त्र पार्टी (रास्वपा) ले अबको शान्तिपूर्ण बाटो निर्वाचनै रहेको बताएको छ । निर्धारित समयमा चुनावका लागि तयारीमा जुट्न आग्रह गर्दै रास्वपाका महामन्त्री कवीन्द्र बुर्लाकोटीले भन्नुभयो, “शान्तिपूर्ण लोकतान्त्रिक विधिमार्फत भ्रष्टाचार, बेथिति र अत्याचार फाल्नु पर्छ, त्यो भनेको चुनावै हो । चुनाव समयमै हुनु पर्छ ।”परिवर्तित परिस्थितिले राज्यको सुधार खोजेको र त्यसका लागि सुधार गर्न सक्ने जनप्रतिनिधि आउनु पर्छ, त्यसको माध्यम भनेको चुनाव रहेको उहाँको भनाइ छ ।",
      "link": "https://gorkhapatraonline.com/news/172213",
      "image": "https://gorkhapatraonline.com/storage/media/303835/conversions/First-articles-photo-19-1-original-thumb.jpg"
    },
    {
      "slug": "172212",
      "title": "अन्तर्राष्ट्रिय सम्मेलन केन्द्र पुरानै स्वरूपमा निर्माण गरिने",
      "timestamp": 1758153600000,
      "source": "gp",
      "content": "जेनजी समूहको नाममा भएको प्रदर्शनका क्रममा भदौ २४ गते आगजनी र तोडफोडबाट ध्वस्त नयाँ बानेश्वरस्थित सङ्घीय संसद् भवन (अन्तर्राष्ट्रिय सम्मेलन केन्द्र) को बुधबार तीन जना मन्त्रीले स्थलगत निरीक्षण गर्नुभएको छ ।",
      "longContent": "गोरखापत्र समाचारदाता काठमाडौँ, असोज २ गते । जेनजी समूहको नाममा भएको प्रदर्शनका क्रममा भदौ २४ गते आगजनी र तोडफोडबाट ध्वस्त नयाँ बानेश्वरस्थित सङ्घीय संसद् भवन (अन्तर्राष्ट्रिय सम्मेलन केन्द्र) को बुधबार तीन जना मन्त्रीले स्थलगत निरीक्षण गर्नुभएको छ ।अर्थमन्त्री रामेश्वर खनाल, ऊर्जा, जलस्रोत तथा सिँचाइ, भौतिक योजना तथा यातायात तथा सहरी विकासमन्त्री कुलमान घिसिङ र गृह तथा कानुनमन्त्री ओमप्रकाश अर्यालले सो भवन निरीक्षण गर्नुभएको हो निरीक्षण गर्दै अर्थमन्त्री खनालले प्रदर्शनकारीको आगजनीबाट क्षतिग्रस्त भवन पुरानै स्वरूपमा निर्माण गरिने बताउनुभयो । त्यसै गरी मन्त्री घिसिङले आगामी पुससम्म सिंहदरबार परिसरमा निर्माणाधीन संसद् भवन निर्माण सम्पन्न हुने र त्यहीँ संसद्को बैठक बस्ने बताउनुभयो । मन्त्रीहरूले पुस मसान्तसम्म संसद् भवनको निर्माण सम्पन्न गर्न निर्देशन दिनुभएको निरीक्षणमा सहभागी सहरी विकास तथा भवन विभागका महानिर्देशक मचाकाजी महर्जनले जानकारी दिनुभएको छ । सञ्चारकर्मीसँग कुरा गर्दै सहरी विकास मन्त्रालयको समेत जिम्मेवारी सम्हाल्नुभएका भौतिक पूर्वाधार तथा यातायातमन्त्री घिसिङले आगामी पुससम्म सिंहदरबारमा निर्माणाधीन नयाँ संसद् भवनको काम सम्पन्न हुने बताउँदै फागुनको निर्वाचनपछि संसद्को बैठक त्यहीँबाट सञ्चालन हुने बताउनुभयो । ८६ प्रतिशत काम सम्पन्नसिंहदरबारको पुतली बगैँचास्थित १७३ रोपनी ८ आना (८८ हजार २७१ वर्ग मिटर) क्षेत्रफलमा ‘इन्टरनेसनल स्टेट अफ द आर्ट’ को मोडलमा सङ्घीय संसद् भवन निर्माण भइरहेको छ । भवन विभागका महानिर्देशक महर्जनले निर्माणाधीन संसद् भवनको ८६ प्रतिशत काम सम्पन्न भएको जानकारी दिनुभयो । उहाँले भवन निर्माणको ठेक्का म्याद पुस १६ गतेसम्म रहेको बताउँदै सो समयभित्र निर्माण सम्पन्न गर्ने जानकारी दिनुभयो ।काठमाडौँ उपत्यकाको स्थानीय वास्तुकला झल्कने किसिमले डिजाइन गरिएको निर्माणाधीन संसद् भवन परिसरको गुरुयोजना अनुसार परिसर क्षेत्रलाई भवन क्षेत्र, खुला हरियाली क्षेत्र, पार्किङ क्षेत्र र सडक पूर्वाधार क्षेत्र गरी मुख्य चार क्षेत्रमा विभाजन गरिएको छ, जसमध्ये भवन क्षेत्रले करिब २७ प्रतिशत र हरियाली क्षेत्रले ४५ प्रतिशत जग्गा ओगट्ने छ । बाँकी क्षेत्रमा सडक पूर्वाधार र ‘वाटर बडी’ रहने छन् । यस भवन परिसरको निर्माण ‘हाई–टेक’ आधुनिक इन्जिनियरिङ डिजाइन प्रविधिको आधारमा भइरहेको छ । कुल पाँच अर्ब तीन करोड (भ्याटबाहेक) लागतमा निर्माण भइरहेको यस भवनको ठेक्का नेपाली निर्माण कम्पनी टुन्डी र चिनियाँ निर्माण कम्पनी सेक (संयुक्त) ले पाएका छन् ।",
      "link": "https://gorkhapatraonline.com/news/172212",
      "image": "https://gorkhapatraonline.com/storage/media/303834/conversions/samsad12-original-thumb.jpg"
    },
    {
      "slug": "172211",
      "title": "मिसिल खडा गर्ने कार्ययोजना बन्दै",
      "timestamp": 1758153600000,
      "source": "gp",
      "content": "जेनजी आन्दोलनका क्रममा भदौ २४ गतेको आगजनी र तोडफोडमा सर्वोच्च अदालतसहित देशभरका २३ अदालतमा क्षति पुग्यो । भौतिक पूर्वाधार, सवारीसाधन मात्र होइन, मुद्दाका मिसिलमा पनि क्षति पुगेको छ । सर्वोच्च अदालतका मात्र ८० प्रतिशत मिसिल जलेको प्रारम्भिक अनुमान छ । पूर्वाधार अभावबिच डढेका मिसिल खडा गर्ने र अदालतलाई नियमित काममा फर्काउने मुख्य चुनौती न्यायपालिकालाई परेको छ तर विगतका केही अनुभव र अभ्यासमा आधारित भएर पुनः मिसिल खडा गरी अदालतलाई नियमित काममा फर्काउने कार्ययोजना भने धमाधम भइरहेको छ ।",
      "longContent": "काठमाडौँ, असोज २ गते ।  जेनजी आन्दोलनका क्रममा भदौ २४ गतेको आगजनी र तोडफोडमा सर्वोच्च अदालतसहित देशभरका २३ अदालतमा क्षति पुग्यो । भौतिक पूर्वाधार, सवारीसाधन मात्र होइन, मुद्दाका मिसिलमा पनि क्षति पुगेको छ । सर्वोच्च अदालतका मात्र ८० प्रतिशत मिसिल जलेको प्रारम्भिक अनुमान छ । पूर्वाधार अभावबिच डढेका मिसिल खडा गर्ने र अदालतलाई नियमित काममा फर्काउने मुख्य चुनौती न्यायपालिकालाई परेको छ तर विगतका केही अनुभव र अभ्यासमा आधारित भएर पुनः मिसिल खडा गरी अदालतलाई नियमित काममा फर्काउने कार्ययोजना भने धमाधम भइरहेको छ । सर्वोच्चसहित क्षति पुगेका उच्च, जिल्ला अदालतहरूले मुद्दाका पक्ष, सरकारी वकिल कार्यालय, प्रहरी तथा कानुन व्यवसायीसँग समेत मिसिलका लागि आह्वानको तयारी गरेका छन् । त्योभन्दा अघि कुन निकायबाट मिसिल माग्ने, प्रमाणित कसरी गर्ने र आधिकारिकता कसरी बनाउने भन्नेमा सर्वोच्चको पूर्ण बैठकमा छलफल भइरहेको छ । मिसिल खडाका लागि नयाँ निर्देशिका बनाएर अघि बढ्ने तयारी सर्वोच्च अदालतको छ । सर्वोच्च अदालतका प्रवक्ता अर्जुन कोइराला मिसिल खडा गर्ने विषयमा पूर्ण बैठकमा छलफल भई निर्देशिका नै तयारीको चरणमा रहेको बताउनुहुन्छ । कोइरालाका अनुसार पक्षहरूले उपलब्ध गराएका कागजातलाई कसरी प्रमाणित गर्ने र आधिकारिता दिने विषय निर्देशिकाबाट टुङ्गो लागेपछि सार्वजनिक सूचनाबाटै आह्वान गरिने छ  । प्रवक्ता कोइराला भन्नुहुन्छ, “कस्ता माग्ने र कसरी प्रमाणित गर्ने भन्ने हामी छलफलमा छौँ । यसका लागि हामीलाई समय लाग्छ । मिसिल पुनः तयार त गर्न सक्छौँ तर आधिकारिकताको विषय कसरी लिने भन्ने छ । पूर्ण बैठकमा पनि छलफल जारी छ, पूर्ण बैठकबाट निर्देशिका नै बनाएर हामी अघि बढ्ने छलफलमा छौँ । खास गरी आधिकारिकताका विषय पनि यसमा उठ्छन् । निर्देशिकाले नै कोबाट कसरी लिने र आधिकारिकता के हुने निक्र्योल गरेर अघि बढ्छौँ । मिसिल हामी पक्षहरूसँग केही लिन सक्छौँ, कानुन व्यवसायीसँग पनि हामी आग्रह गरेर माग गर्न सक्छौँ । फौजदारी मुद्दाका हकमा सरकारी वकिल कार्यालयमा सुरक्षित रहेको अवस्थामा हामी त्यहाँबाट माग पनि गर्छौं । सूचना प्रविधि प्रयोगबाट हामीले अनलाइन डोमेनबाट केही तयार पार्न सक्छौँ ।” सरकारवादी फौजदारी मुद्दा र सार्वजनिक सरोकारका विवादमा अदालतलाई सबैभन्दा ठुलो सहयोग महान्यायाधिवक्ता तथा मातहतका सरकारी वकिल कार्यालयबाट हुने छ । जल्नबाट सुरक्षित रहेका ती कार्यालयले सर्वोच्च तथा मातहतका अदालतलाई मिसिलको प्रतिलिपि उपलब्ध गराउन सक्ने छन् । कार्यालयहरूमा सुरक्षित रहेको मिसिलको प्रतिलिपि अदालतबाट माग भएमा उपलब्ध गराउन सकिने महान्यायाधिवक्ता कार्यालयका प्रवक्ता उद्धवप्रसाद पुडासैनीले बताउनुभयो । पुडासैनीले भन्नुभयो, “प्रहरी, जाहेरवाला र पक्षबाट मिसिल खडा गर्न सकिन्छ । देवानीमा पक्षबाट लिन सकिन्छ । फौजदारी र सार्वजनिक सरोकारका विषयमा महान्यायाधिवक्ता कार्यालय र सरकारी वकिल कार्यालयबाट प्रमाणित गरेर प्रतिलिपि लिन सकिन्छ । यसअघि पनि मिसिल हराएका वा नष्ट भएका मिसिल प्राप्तिमा यस्ता आदेश भएका छन् । हामीले सकेसम्म सहयोग मिसिल खडा गर्न सक्छौँ ।” महान्यायाधिवक्ता कार्यालयमा रहेका मिसिलमा भने न्यून क्षति पुगेको छ । भवनको विद्युत् प्रबन्ध भएसँगै नियमित काममा फर्कन सक्ने अवस्था छ । सवारीसाधन र भुइँतलामा भने क्षति पुगेको पुडासैनीको भनाइ छ । जिल्ला सरकारी वकिल कार्यालय काठमाडौँमा भने बैङ्किङ कसुरबाहेकका अन्य सबै मिसिल जलेका छन् । कार्यालयलाई नै कागजात खडा गर्न समस्या परेको कार्यालयका प्रमुख सहन्यायाधिवक्ता रामहरि शर्मा काफ्लेले बताउनुभयो । बैङ्किङ कसुर मुद्दाका मिसिल भने अदालतलाई पनि दिन सकिने काफ्ले बताउनुहुन्छ । उहाँ भन्नुहुन्छ, “सबैभन्दा ठुलो च्यालेन्ज नै कागजात खडा गर्नेमा छ । अभियोग दर्ता गर्ने केही ठुलाबाहेकका सबै प्रहरी कार्यालयमा पनि आगजनी भएको छ । हाम्रो कार्यालयको हकमा त चौथो तलमा रहेका बैङ्किङ कसुरबाहेकका अन्य मिसिल सबै नष्ट नै भएका छन् । हामी नै फाइल कसरी खडा गर्ने भन्नेमा छौँ । सम्भव भएका अभियोगपत्र प्रहरीबाट अभियोगसम्म र हाम्रा अनलाइन अभिलेखबाट पनि जगर्ने गर्ने प्रयासमा छौँ । अदालतलाई बैङ्किङ कसुरबाहेकका अन्य मुद्दाका मिसिल प्रतिलिपि हामी दिन सक्ने अवस्थामा छैनौँ ।”उपत्यकामा उच्च अदालत पाटन, जिल्ला अदालत ललितपुर तथा भक्तपुरमा आन्दोलनबाट क्षति भएको छैन । विशेष अदालतमा तोडफोड भए पनि आगजनीबाट जोगिएको छ । विशेष अदालतका सूचना अधिकारी यज्ञराज रेग्मीले मिसिलमा आगजनी नभए पनि केही हराएको बताउनुभयो । हुलहुज्जतका क्रममा केही मिसिल हराएको अधिकारीले बताउनुभयो । त्यस्तो सङ्ख्या कति छ भन्ने यकिन नभएको उहाँको भनाइ छ । सर्वोच्चसहित सात उच्च अदालत/इजलासमा तोडफोड र आगजनी भएको छ । यस्तै विशेष अदालत र १४ जिल्ला अदालतमा आन्दोलनबाट क्षति पुगेको छ । क्षति भएका अधिकांश अदालत कागजातका कारण तत्काल पूर्ण सेवा सुरु गर्न सक्ने अवस्थामा छैनन् ।",
      "link": "https://gorkhapatraonline.com/news/172211",
      "image": "https://gorkhapatraonline.com/storage/media/303833/conversions/Supreme_court-780x470-original-thumb.jpg"
    },
    {
      "slug": "172210",
      "title": "काठमाडौंको कारागारबाट फरार कैदी ओखलढुङ्गामा पक्राउ",
      "timestamp": 1758067200000,
      "source": "gp",
      "content": "काठमाडौंको जगन्नाथ देवल कारागारबाट गत भदौ २४ गते फरार भएको कैदी दीपकुमार राई ओखलढुङ्गामा पक्राउ परेका छन् ।",
      "longContent": "शेरबहादुर राईओखलढुङ्गा, असोज १ गते । काठमाडौंको जगन्नाथ देवल कारागारबाट गत भदौ २४ गते फरार भएको कैदी दीपकुमार राई ओखलढुङ्गामा पक्राउ परेका छन् । जिल्लाको सिद्धिचरण नगरपालिका –४ घर भई ज्यानसम्बन्धी कसुरमा कैद सजाय भोगिरहेकी राई कारागारबाट फरार हुनुभएको थियो । उहाँलाई चिशङ्खुगढी गाउँपालिका –८ माम्खाबाट पक्राउ गरिएको जिल्ला प्रहरी कार्यालय ओखलढुङ्गाका सूचना अधिकारी एवम् प्रहरी निरीक्षक विजय कार्कीले बताउनुभयो । प्रहरी निरीक्षक कार्कीका अनुसार माम्खामा लुकिछिपी बसिरहेको भन्ने विशेष सूचनाका आधारमा बुधबार बिहान प्रहरीको विशेष टोली परिचालन गरी पक्राउ गर्न सफल भएको हो । पक्राउ परेका राईलाई आवश्यक प्रक्रिया पूरा गरी कैद भुक्तानीका लागि कारागार चलान गरिएको जिल्ला प्रहरी कार्यालय ओखलढुङ्गाले जनाएको छ ।",
      "link": "https://gorkhapatraonline.com/news/172210",
      "image": "https://gorkhapatraonline.com/storage/media/303832/conversions/Pakrau-original-thumb.jpg"
    },
    {
      "slug": "172207",
      "title": "जेन–जी आन्दोलनका सहिदको सम्झनामा दीप प्रज्ज्वलन",
      "timestamp": 1758067200000,
      "source": "gp",
      "content": "जेनजी पुस्ताबाट भएको प्रदर्शनको क्रममा ज्यान गुमाउनेहरुको सम्मानमा बुधबार काठमाडौं उपत्यकाका विभिन्न स्थानमा दीप प्रज्ज्वलन गरिएको छ ।",
      "longContent": "गोरखापत्र समाचारदाताकाठमाडौँ, असोज १ गते । जेनजी पुस्ताबाट भएको प्रदर्शनको क्रममा ज्यान गुमाउनेहरुको सम्मानमा बुधबार काठमाडौं उपत्यकाका विभिन्न स्थानमा दीप प्रज्ज्वलन गरिएको छ ।  काठमाडौंको सहिदगेटमा दीप प्रज्ज्वलन भएको छ । समाजका विविध क्षेत्रमा संलग्न व्यक्तिहरुको उपस्थितिमा सहिदगेटमा दीप प्रज्ज्वलन गरिएको सामाजिक अभियन्ता धनेज थापाले बताउनुभयो । उहाँका अनुसार दीप प्रज्ज्वलनमा स्वतस्फूर्त रुपमा सर्वसाधारणको समेत उपस्थिति थियो । मृतकको सम्मान स्वरुप बुधबार नेपालभरका सरकारी कार्यालय, विदेशस्थित नेपाली दूतावास र नियोगहरुमा सार्वजनिक बिदा पनि दिएको थियो । साथै, राष्ट्रिय झण्डा पनि आधा झुकाइएको छ । भ्रष्टाचार नियन्त्रण, सुशासन तथा पारदर्शिताको माग गर्दै जेनजी पुस्ताले भदौ २३ र २४ गते राजधानीमा प्रदर्शन गरेका थिए ।गोरखापत्रका ओखलढुंगा समाचारदाता शेरबहादुर राईका अनुसार, ओखलढुङ्गामा जेन–जी आन्दोलनका क्रममा सहादत प्राप्त गरेका सहिदहरूको सम्झनामा बुधबार साँझ दीप प्रज्वलन गरिएको छ । गत भदौ २३ र २४ गते आन्दोलनका क्रममा ज्यान गुमाएका सहिदहरूको स्मृतिमा ओखलढुङ्गाबासीले दीप प्रज्वलन गरेका हुन् । सिद्धिचरण नगरपालिका–११ को मिलनचोक र वडा नं. १२ स्थित गणेश मन्दिर चोकमा दीप प्रज्वलन गरिएको राजेश कुमार खत्रीले जानकारी दिनुभयो । खत्रीका अनुसार सहिदप्रति श्रद्धाञ्जली व्यक्त गर्दै युवाहरूले दीप प्रज्वलन गरेका थिए । कार्यक्रममा सहभागीहरूले सहिदहरूले देखाएको बाटो अनुसरण गर्दै परिवर्तनको यात्रालाई निरन्तरता दिने संकल्प व्यक्त गरेका थिए । दीप प्रज्वलन कार्यक्रममा जेनजी युवाहरु लगायत स्थानिय समाजेवी, विद्यार्थीहरु र सदरमुकामबासीको सहभागीता रहेको थियो ।",
      "link": "https://gorkhapatraonline.com/news/172207",
      "image": "https://gorkhapatraonline.com/storage/media/303825/conversions/Dip-Prajwalan_Naya-Beshwor_sujan-gurung_DSC00660-(1)-original-thumb.jpg"
    },
    {
      "slug": "172201",
      "title": "क्षतिग्रस्त संरचनाको अवलोकनमा गृहमन्त्री अर्याल र ऊर्जामन्त्री घिसिङ",
      "timestamp": 1758067200000,
      "source": "gp",
      "content": "नवनियुक्त गृह र ऊर्जामन्त्रीले बुधबार भदौ २३ र २४ गतेको जेनजी आन्दोलनकाक्रममा आगजनी भएका सरकारी संरचनाको अनुगमन गर्नुभएको छ।",
      "longContent": "काठमाडौँ, असोज १ गते। नवनियुक्त गृह र ऊर्जामन्त्रीले बुधबार भदौ २३ र २४ गतेको जेनजी आन्दोलनकाक्रममा आगजनी भएका सरकारी संरचनाको अनुगमन गर्नुभएको छ। बुधबार दिउँसो  गृहमन्त्री तथा कानुन मन्त्री ओमप्रकाश अर्याल र ऊर्जा, जलस्रोत तथा सिँचाइ, भौतिक योजना तथा यातायात तथा शहरी विकास मन्त्री कुलमान घिसिङ ले नयाँ बानेश्वर पुगेर संघीय संसद भवनको अवलोकन गर्नुभएको हो।जेनजी प्रदर्शनका क्रममा उक्त भवन पूर्णरुपमा जलेर ध्वस्त भएको छ । प्रदर्शनमा तीन नेपाल प्रहरीसहित मृत्यु हुनेको सङ्ख्या ७३ पुगेको छ ।",
      "link": "https://gorkhapatraonline.com/news/172201",
      "image": "https://gorkhapatraonline.com/storage/media/303810/conversions/samsad3-original-thumb.jpg"
    },
    {
      "slug": "172187",
      "title": "कोशी ब्यारेजका २७ ढोका खोलिए",
      "timestamp": 1758067200000,
      "source": "gp",
      "content": "आज बिहान ११ बजे गरिएको जल सतह मापनमा कोशी ब्यारेजमा पानीको प्रवाह प्रतिसेकेण्ड दुई लाख सात हजार ३० क्युसेक पुगेपछि २७ ढोका खोलिएको जिल्ला प्रहरी कार्यालयका प्रहरी प्रवक्ता योगराज खतिवडाले जानकारी दिनुभयो।",
      "longContent": "सुनसरी, असोज १ गते। सप्तकोशी नदीमा जलसतह बढ्दै गएपछि कोशी ब्यारेजका २७ ढोका खोलिएका छन्। आज बिहान ११ बजे गरिएको जल सतह मापनमा कोशी ब्यारेजमा पानीको प्रवाह प्रतिसेकेण्ड दुई लाख सात हजार ३० क्युसेक पुगेपछि २७ ढोका खोलिएको जिल्ला प्रहरी कार्यालयका प्रहरी प्रवक्ता योगराज खतिवडाले जानकारी दिनुभयो।\tमङ्गलबार बेलुका १० बजे पानीको प्रवाह मापन गर्दा एक लाख ८२ हजार २८७ प्रतिसेकेण्ड पाइएपछि २४ ढोका खोलिएको थियो। गत भदौ १७ गते नदीमा पानीको बहाव उच्च हुँदै जाँदा कोशी ब्यारेजका ५६ मध्ये ३८ ढोका खोलिएको थियो। त्यसपछि लगातार पानीको बहाव घटेको थियो भने आज बिहानदेखि सप्तकोशीमा पानीको बहाव बढ्दै गएको प्रवक्ता खतिवडाले बताउनुभयो।कोशी ब्यारेजमा पानीको प्रवाह एक लाख ५० हजार क्युसेक नाघेपछि खतराको सङ्केत स्वरूप रातो बत्ती बाल्ने गरिन्छ। सोहीअनुसार अहिले कोशी ब्यारेजमा रातो बत्ती बालिएको कन्ट्रोल रुमले जनाएको छ। पहाडी भेगमा भइरहेको वर्षाका कारण जलसतह बढ्दै गएको हो। रासस",
      "link": "https://gorkhapatraonline.com/news/172187",
      "image": "https://gorkhapatraonline.com/storage/media/303826/conversions/koshi-original-thumb.jpg"
    },
    {
      "slug": "172177",
      "title": "पहिरोले मुग्लिन नारायणगढ सडक अवरुद्ध",
      "timestamp": 1758067200000,
      "source": "gp",
      "content": "निरन्तर परेको वर्षाको कारण मुग्लिन नारायणगढ सडकखण्ड अन्तर्गत तुइन खोलामा पहिरो आउँदा राजमार्ग अवरुद्ध भएको छ।",
      "longContent": "शालिग्राम नेपाल चितवन, असोज १ गते। निरन्तर परेको वर्षाको कारण मुग्लिन नारायणगढ सडकखण्ड अन्तर्गत तुइन खोलामा पहिरो आउँदा राजमार्ग अवरुद्ध भएको छ। बुधबार बिहानदेखि अवरुद्ध हुँदै खुल्दै आएको सो सडकखण्डमा पुनः ठुलो पहिरो आएपछि मध्यान्ह १२ बजेदेखि अवरुद्ध भएको छ। पहिरो पन्छाउने काम भइराखेको डिभिजन सडक कार्यालय भरतपुरका सूचना अधिकारी कृष्ण आचार्यले जानकारी दिनुभयो। पहिरो पन्छाउनको लागि दुवैतर्फबाट डोजर परिचालन गरिएको छ।",
      "link": "https://gorkhapatraonline.com/news/172177",
      "image": "https://gorkhapatraonline.com/storage/media/303765/conversions/Muglin-Narayangad-sadak-banda--original-thumb.jpg"
    },
    {
      "slug": "172172",
      "title": "पहिरोले ६ घरगोठ जोखिममा",
      "timestamp": 1758067200000,
      "source": "gp",
      "content": "चार दिनदेखि परेको अविरल बर्षाका कारण पुतलीबजार नगरपालिका –३ चिचीकुनाका ६ घरगोठ जोखिममा परेको छ । घरनजिकै बर्षासँगैको पहिरोले यहाँका बस्तीमा जोखिम बढेको हो ।",
      "longContent": "अर्जुन काफ्लेस्याङ्जा, असोज १ गते । चार दिनदेखि परेको अविरल बर्षाका कारण पुतलीबजार नगरपालिका –३ चिचीकुनाका ६ घरगोठ जोखिममा परेको छ । घरनजिकै बर्षासँगैको पहिरोले यहाँका बस्तीमा जोखिम बढेको हो । स्थानीय ईश्वरीप्रसाद मरासिनी, भवानी मरासिनी, पिताम्बर मरासिनी, हुमाबती दोरङ्गा, भवानीदत्त दोरङ्गाा र नवीन दोरङ्गाका घर तथा गोठहरु बस्न जोखिममा परेका हुन् । पानी पर्नेक्रम जारी रहेको जनाउँदै तत्काल सो बस्तीमा नबस्न सुझाव दिँदै नगरपालिकाले अस्थायी बाससहित आवश्यक सहयोग गर्ने जनाएको छ । एउटा बस्ती नै जोखिममा देखिएको जनाउँदै भूगर्भबिद् बोलाएर जमिन परीक्षण गरेर मात्र बस्न उपयुक्त छ वा छैन एकिन गर्नुपर्ने प्रमुख जिल्ला अधिकारी ईश्वरीप्रसाद अर्यालले बताउनुभयो । विपद ब्यवस्थापन समितिको बैठकले भूगर्भविद झिमाई जमिनको जाँचबुझ गर्ने निर्णय गर्ने जिल्लास्तरीय विपद ब्यवस्थापन समितिका संयोजक अर्यालले बताउनुभयो । तत्कालका लागि आफन्त तथा नजिकका सुरक्षित स्थान खोजेर बस्न सुझाब दिएको अर्यालले बताउनुभयो । सबै घरमा भैंसीपालन गर्दै आइएको छ भने भैसी, बाख्रालगायतका बस्तुभाउ र अन्नपात समेत रहेकाले तत्काल घर छाडेर निस्कन समस्या रहेको पहिरो पीडितको भनाइए रहेको छ । यस्तै, बर्षाले पहिरोजाँदा राङखोला बिरुवा सडक अबरुद्ध भएको छ भने कोल्मा काउले सडक समेत अबरुद्ध रहेको छ ।",
      "link": "https://gorkhapatraonline.com/news/172172",
      "image": "https://gorkhapatraonline.com/storage/media/303757/conversions/pahiroo-pic--original-thumb.jpg"
    },
    {
      "slug": "172161",
      "title": "भेडाच्याङ्ग्राको मूल्य मुस्ताङमै ३५ हजार (फोटो फिचर)",
      "timestamp": 1758067200000,
      "source": "gp",
      "content": "उपल्लो मुस्ताङको लोमान्थाङ गाउँपालिका–१, छोर्सेरका आङ्ग्याल गुरूङले रोज्जा च्याङ्ग्रालाई ३५ हजारसम्ममा मुस्ताङमै बिक्री गर्नुभयो । नेपालीहरूको महान पर्व दशैंलाई लक्षित गरी ब्यापारी गोठमै पुगेपछि कृषक गुरूङले हातले उचाल्नै नसक्ने केही च्याङ्ग्रालाई ३८ हजारसम्म पार्नुभयो ।",
      "longContent": "हरिकृष्ण शर्मा मुक्तिनाथ (मुस्ताङ), असोज १ । उपल्लो मुस्ताङको लोमान्थाङ गाउँपालिका–१, छोर्सेरका आङ्ग्याल गुरूङले रोज्जा च्याङ्ग्रालाई ३५ हजारसम्ममा मुस्ताङमै बिक्री गर्नुभयो । नेपालीहरूको महान पर्व दशैंलाई लक्षित गरी ब्यापारी गोठमै पुगेपछि कृषक गुरूङले हातले उचाल्नै नसक्ने केही च्याङ्ग्रालाई ३८ हजारसम्म पार्नुभयो ।करिब दुई दशकदेखि च्याङ्ग्रापालनमा सक्रिय गुरूङले डेढसय बिक्री गरिसक्नुभएको छ । थप डेढसय च्याङ्ग्रा बिक्री गर्न सदरमुकाम जोमसोम झर्नुभएको छ । कृषक गुरूङ भन्नुहुन्छ, ‘‘ व्यापारीहरू गोठमै खोसाखोस गर्छन, मलाई बिक्री गर्न कुनै समस्या छैन, पाँच सय च्याङ्ग्रामा यस पटक तीन सय मात्र बिक्री गर्छु ।’’विगतको तुलनामा च्याङ्ग्राको आकार हेरेर मुस्ताङमै मूल्य घटेकाले यसपटक बजारमा केही सस्तो हुने कृषक गुरूङको भनाइ छ । समग्रमा रोज्जा भेडाच्याङ्ग्रालाई मुस्ताङमै ३५ हजारमा बिक्री भइरहेको छ । उपल्लो मुस्ताङको लोमन्थाङ र लोघेकर दामोदरकुण्ड गाउँपालिका कृषकमार्फत स्थानीय व्यापारीले समेत खरिद गरेर छिमेकी जिल्ला म्याग्दीसहित बागलुङ, पर्वत र कास्कीसम्म लगेर बिक्री गर्नेगरेका छन् । तल्लो मुस्ताङको वारागुङ मुक्तिक्षेत्र गाउँपालिका–४, तिरी गाउँका आङ्ग्या (ङवाङ) गुरूङले गोठबाटै डोल्पाका व्यापारी अमृत मगरलाई प्रतिच्याङ्ग्रा ३३ हजारमा बिक्री गरी घरमै २९ लाख ७० हजार नगदै बुझ्नुभयो । गोठमा रहेका केही च्याङ्ग्रा तिहारमा बिक्री गर्ने कृषक गुरूङले गोठबाठै ३० हजारभन्दा माथिको मूल्यमा च्याङ्ग्रा बिक्री हुँदा उत्साहित भएको बताउनुभयो । कृषक गुरूङ भन्नुहुन्छ, ‘‘च्याङ्ग्राको माग अनुसारको उत्पादन हुँदैन, चरन क्षेत्रको अभावले समेत गोठ विस्तार गर्न सकिएको छैन ।’’ व्यापारी मगरले आफूले गोठमै आएर खरिद गरेकाले केही सस्तोमा पाएको बताए पनि जोमसोम बजार क्षेत्रमा कृषकले नै व्यापारीलाई ३५ हजारसम्म बिक्री गरेको बताउनुभयो ।सामान्यतः एउटा भेडाच्याङ्ग्रा जन्मेको दुईतीन वर्षपछि बेच्न लायक हुन्छ । दशैँलाई लक्षितगरी यसवर्ष मुस्ताङबाट मात्र १२ हजार बढी च्याङ्ग्रा निकासी हुने भेटेरिनरी अस्पताल तथा पशुविज्ञ केन्द्र मुस्ताङले जनाएको छ । मुस्ताङ बाहेक जुम्ला, डोल्पाबाट समेत ५ हजारभन्दा बढी भित्रिने अनुमान गरिएको छ । कोरला नाका व्यावसायिक रूपमा खुला भएकाले व्यापारीले अन्तिम समयमा यस क्षेत्रबाट समेत तिब्वती भेडाच्याङ्ग्रा भित्र्याउन सक्ने बताइएको छ । प्रधानमन्त्री कृषि आधुनिकीकरण परियोजना, परियोजना कार्यान्वयन एकाइका कार्यालयका अनुसार जिल्लाभरी एक सय कृषक सूचीकृत कृषकको गोठमा ५६ हजार च्याङ्ग्रा रहेकोमा मासुजन्य प्रयोजनका लागि सूचीकृत कृषक र सूचिकृत नभएका कृषकहरूले समेत भेडाच्याङ्ग्रा निकासी गर्ने भेटेरेनरी अस्पताल तथा पशुविज्ञ केन्द्र मुस्ताङका प्रमुख डा. लालमणी अर्यालले बताउनुभयो । प्रमुख अर्यालले भन्नुभयो, ‘‘कृषक र व्यापारीको जमघट सुरू भएको छ, कृषकले आफ्नो चाहना अनुसारकै मूल्यमा व्यापारीलाई बिक्री गर्न पाउँछन्, हामीले स्वास्थ्य परीक्षण गरेर मात्र अर्को जिल्लामा पठाउँछौ ।’’ मुस्ताङमा कृषक र व्यापारीको खरिद–बिक्री हेर्दा यस पटक रोज्जा च्याङ्ग्राको मूल्य अन्तिम उपभोक्तासम्म पुग्दा ४० हजारसम्म बिक्री हुने अनुमान गरिएको छ । बजारमा व्यापारीले खरिद गरेको भेडाच्याङ्ग्राको मूल्य नियन्त्रणमा हस्तक्षेप नगरे झन आकाशिने देखिन्छ । उच्च हिमाली भेगमा पालन गरिएका भेडाच्याङ्ग्राले विषेशगरी जडीबुटी खाएर हुर्केकोे भन्दै स्वादिष्ट र स्वास्थ्यका लागि पनि फलदायी हुने भएकाले रोज्जा च्याङ्ग्रा खरिद गर्छन् ।",
      "link": "https://gorkhapatraonline.com/news/172161",
      "image": "https://gorkhapatraonline.com/storage/media/303737/conversions/v-7-original-thumb.jpg"
    },
    {
      "slug": "172141",
      "title": "स्कुटर दुर्घटना हुँदा चार घाइते",
      "timestamp": 1758067200000,
      "source": "gp",
      "content": "पूर्व–पश्चिम सडक खण्डअन्तर्गत मकवानपुरको हेटौँडा उपमहानगरपालिका –११ स्थित सिएमसी चुरेहिल अस्पताल अगाडि स्कुटर दुर्घटना हुँदा चार जना घाइते भएका छन् ।",
      "longContent": "अनिल पराजुलीहेटौँडा, असोज १ गते । पूर्व–पश्चिम सडक खण्डअन्तर्गत मकवानपुरको हेटौँडा उपमहानगरपालिका –११ स्थित सिएमसी चुरेहिल अस्पताल अगाडि स्कुटर दुर्घटना हुँदा चार जना घाइते भएका छन् । हेटौँडा बजारबाट बसामाडीतर्फ जाँदै गरेको ना २६ प ४९०३ नम्बरको स्कुटरलाई सोही दिशातर्फ जाँदैगरेको बा.प्र.०३–००५ प ९२६८ नम्बरको अर्को स्कुटरले पछाडिबाट ठक्कर दिँदा मङ्गलबार साँझ दुर्घटना भएको बागमती प्रदेश प्रहरी कार्यालय हेटौँडाले जानकारी दिएको छ । सवारी दुर्घटनामा बा.प्र.०३–००५ प ९२६८ नं. को स्कुटर चालक मकवानपुर हेटौँडा उपमहानगरपालिका –११ थानाभर्याङ बस्ने २५ वर्षीय विशाल लामा, स्कुटर पछाडि सवार हेटौँडा उपमहानगरपालिका –३ बसामाडी बस्ने २३ वर्षीय विशाल गजमेर र ना २६ प ४९०३ नं. को स्कुटर चालक मकवानपुर हेटौँडा उपमहानगरपालिका –३ तत्लोताल बस्ने ३१ वर्षीय शिला रिजाल, स्कुटर पछाडि सवार हेटौँडा उपमहानगरपालिका –११ शान्तिचोक बस्ने ४७ वर्षीय गौरी बर्तौला घाइते हुनुभएको हो ।  घाइतेहरूको शरीरको विभिन्न भाग, बायाँ हात, खुट्टाको पन्जा, हातको कुहिना, दाहिने खुट्टामा चोट लागेको छ । घाइतेमध्ये लामाको उपचार भइरहेको छ भने अन्य तीन जना डिस्चार्ज हुनुभएको बागमती प्रदेश प्रहरी कार्यालयका प्रवक्ता प्रहरी उपरीक्षक ढकेन्द्र खतिवडाले जानकारी दिनुभयो ।",
      "link": "https://gorkhapatraonline.com/news/172141",
      "image": "https://gorkhapatraonline.com/storage/media/303694/conversions/Bike-accident-original-thumb.jpg"
    },
    {
      "slug": "172088",
      "title": "आगजनीकै बिच एनसेल निरन्तर",
      "timestamp": 1758067200000,
      "source": "gp",
      "content": "बहुमत विदेशी लगानीको दूरसञ्चार सेवाप्रदायक एनसेलले नेपालमा सेवा सुरु गरेको बुधबार २० वर्ष पूरा हुँदै छ । नेपाली प्रयोगकर्तालाई सहज रूपमा दूरसञ्चार सेवा उपलब्ध गराइरहेको दुई दशक पूरा भएको यस अवसरलाई एनसेल विशेष बनाउने तयारीमा थियो । २० वर्ष पूरा हुने सँघारमै एनसेलले अहिलेसम्मकै सबैभन्दा ठुलो क्षति बेहार्नु परेको छ ।",
      "longContent": "गोरखापत्र समाचारदाताकाठमाडौँ, असोज १ गते । बहुमत विदेशी लगानीको दूरसञ्चार सेवाप्रदायक एनसेलले नेपालमा सेवा सुरु गरेको बुधबार २० वर्ष पूरा हुँदै छ । नेपाली प्रयोगकर्तालाई सहज रूपमा दूरसञ्चार सेवा उपलब्ध गराइरहेको दुई दशक पूरा भएको यस अवसरलाई एनसेल विशेष बनाउने तयारीमा थियो । २० वर्ष पूरा हुने सँघारमै एनसेलले अहिलेसम्मकै सबैभन्दा ठुलो क्षति बेहार्नु परेको छ । काठमाडौँको लैनचौरस्थित एनसेलको मुख्य प्रशासनिक केन्द्र आगजनीले ध्वस्त छ, कर्मचारीले प्रयोग गर्ने कम्प्युटर, ल्यापटप चोरी भएका छन् । भूमिगत दुई वटा पार्किङमा रहेका सवारी तोडफोड र आगजनीले प्रयोगयोग्य छैनन् । एनसेल आइकन नाम दिइएको उक्त भवनमा नियमित काम गर्ने चार सयभन्दा बढी कर्मचारी यतिबेला घरबाटै काम गर्न बाध्य छन् । जेनजी प्रदर्शनको दोस्रो दिन भदौ २४ गते साँझबाट जलिरहेको एनसेलको उक्त भवनको सञ्चालन पूर्ण रूपमा डिजिटल प्रणालीमा आधारित थियो । उक्त प्रणालीमा समेत क्षति पुगेपछि भवनका माथिल्ला तलामा प्रवेश गर्ने अवस्था छैन । त्यसैले कम्पनीले आगजनी र तोडफोडले भएको क्षतिको अहिलेसम्म औपचारिक यकिन गर्न सकेको छैन । यसबाहेक महेन्द्रनगर, धनगढी र पोखरामा रहेका कम्पनीका क्षेत्रीय कार्यालय पनि आगजनी र डकैतीले सञ्चालन गर्न नसक्ने अवस्था छन् । विभिन्न समयमा विभिन्न विषयले चर्चा र विवादको निसानामा परेको एनसेलले त्यसबाट पार पाए पनि अहिले जस्तो भौतिक क्षति बेहोर्नु परेको थिएन । क्षतिलाई परवाह नगरी कम्पनीले आफ्नो भवनमा आगो लागिरहेकै समय दुई दिनका लागि निःशुल्क लोकल भ्वाइस कल, इन्टरनेट र एसएमएस सेवा उपलब्ध गराउने घोषणा ग¥यो । आगजनीका कारण सेवा नै अवरुद्ध हुन सक्ने अनुमानका विपरीत एनसेलको घोषणा आश्चर्य बनाउने किसिमको थियो । भवनमा त्यति ठुलो क्षति हुँदा पनि सेवा नियमित गर्न कसरी सम्भव भयो त ? एनसेलका अनुसार सेवा नियमित गर्न आवश्यक पर्ने प्राविधिक प्रणालीमा कुनै क्षति नहुँदा त्यसको असर प्रयोगकर्ताले बेहोर्नु परेन । एनसेलको मुख्य भवनमा प्रशासनिक मात्र काम हुन्छ । त्यसबाहेक नक्खु, हेटौँडा र पोखरामा कम्पनीको डेटा सेन्टर छ जसमा कुनै क्षति हुन पाएन गोरखापत्रको प्रश्नमा कम्पनीले इमेल गर्दै भनेको छ यसकारण हाम्रो सेवामा अवरोध भएन । डेटा सेन्टरमा पनि क्षति पुगेको भए कम्पनीलाई सेवा नियमित गर्न अप्ठ्यारो हुने अवस्था थियो । यसबाहेक देशभर रहेका कम्पनीका चार हजार चार सयभन्दा बढी टावरमा कुनै क्षति नहुँदा कहीँ कतै पनि सेवा अवरुद्ध नभएको कम्पनीले जनाएको छ । अहिलेकै अवस्थामा भवनमा क्षति भए पनि घरबाटै काम गरेर नियमित प्रकृतिका काम अघि बढाइरहेको पनि कम्पनीले जानकारी दिएको छ । “हामी अझै दृढ सङ्कल्प र सहनशीलताका साथ देश र जनताको सेवामा प्रतिबद्ध छौँ,” कम्पनीले इमेलमा उल्लेख गरेको छ । सरकारी लगानीको दूरसञ्चार संस्थान (हालको नेपाल टेलिकम) ले मात्र दूरसञ्चार सेवा उपलब्ध गराइरहेको अवस्थामा एनसेलले २०६२ भदौदेखि नेपालमा दूरसञ्चार सेवा सुरु गरेको थियो । सिमकार्ड लिन लामो लाइन बस्नुपर्ने र भनसुन गर्नुपर्ने अवस्थामा एनसेलको उपस्थितिले धेरैलाई सहजैसँग दूरसञ्चार सेवामा जोड्न सम्भव बनाएको थियो । स्पाइस नेपाल कम्पनीमार्फत ‘मेरो मोबाइल’ ब्रान्डमा सेवा सुरु गरेको कम्पनीमा युरोपको टेलियासोनेरा, मलेसियाको एजियटा गु्रपले लगानी गरेर त्यसबाट बाहिरिएका छन् । अहिले नेपाली मूलका विदेशी नागरिक सतीशलाल आचार्यको बहुमत लगानी रहेको एनसेलले स्थापनायता विभिन्न शीर्षकमा तीन खर्ब ६० अर्ब रुपियाँ कर बुझाइसकेको जनाएको छ । कुनै समय वार्षिक ६० अर्ब रुपियाँ नजिक आम्दानी गरेको एनसेलको आम्दानी पछिल्लो समय निरन्तर घट्दै ४० अर्ब रुपियाँ तल आइसकेको छ । १० हजारभन्दा बढीलाई प्रत्यक्ष अप्रत्यक्ष रोजगारी दिइरहेको कम्पनीले अहिले एक करोड ४० लाख जनालाई फोरजी सेवा उपलब्ध गराइरहेको छ ।",
      "link": "https://gorkhapatraonline.com/news/172088",
      "image": "https://gorkhapatraonline.com/storage/media/303634/conversions/223-original-thumb.jpg"
    },
    {
      "slug": "172087",
      "title": "उच्च सिपयुक्त श्रमिक कोरिया पठाउने काम रोकियो",
      "timestamp": 1758067200000,
      "source": "gp",
      "content": "दक्षिण कोरियामा उच्च सिपयुक्त (ई–७ भिसा) श्रमिक पठाउने निर्णय तत्काल कार्यान्वयन नहुने भएको छ । अख्तियार दुरुपयोग अनुसन्धान आयोगको निर्देशनपछि श्रम, रोजगार तथा सामाजिक सुरक्षा मन्त्रालयले उक्त निर्णय कार्यान्वयन नहुने जानकारी गराएको छ ।",
      "longContent": "गोरखापत्र समाचारदाता काठमाडौँ, असोज १ गते । दक्षिण कोरियामा उच्च सिपयुक्त (ई–७ भिसा) श्रमिक पठाउने निर्णय तत्काल कार्यान्वयन नहुने भएको छ । अख्तियार दुरुपयोग अनुसन्धान आयोगको निर्देशनपछि श्रम, रोजगार तथा सामाजिक सुरक्षा मन्त्रालयले उक्त निर्णय कार्यान्वयन नहुने जानकारी गराएको छ ।  वैदेशिक रोजगार विभागले मङ्गलबार सूचनामार्फत दक्षिण कोरियामा सिपयुक्त श्रमिक पठाउनेसम्बन्धी कार्यविधि, २०८० कार्यान्वयन नहुने जानकारी गराएको हो । श्रम मन्त्रालयका सहसचिव एवं प्रवक्ता डण्डुराज घिमिरेले अख्तियार दुरुपयोग अनुसन्धान आयोगबाट उक्त कार्यविधि कार्यान्वयन नगर्न निर्देशन आएपछि कार्यान्वयन नगर्ने सूचना सार्वजनिक गरेको जानकारी दिनुभयो । बिटुबी माध्यमबाट ई–७ भिसामार्फत दक्षिण कोरियामा उच्च सिपयुक्त श्रमिक पठाउनका लागि उक्त कार्यविधि तेस्रो पटक संशोधन गरिएको थियो । श्रम मन्त्रालयले उक्त कार्यविधि, २०८० चैत १७ गते सो कार्यविधि स्वीकृत गरेको थियो । पहिलो संशोधन २०८१ कात्तिक ७ गते, दोस्रो २०८२ असार ९ गते र तेस्रो संशोधन असार १३ गते भएको हो । कार्यविधि एकै महिनामा दुई पटक संशोधन गरेर कार्यान्वयनमा आएको थियो । उक्त संशोधन अनुसार ई–७ भिसामा नेपालबाट कोरियामा काम गर्न जाने श्रमिक वैदेशिक रोजगार व्यवसायी कम्पनीबाट पठाउने व्यवस्था गरिएको थियो । यसको कार्यान्वयन प्रक्रियामा रहेकै बेला अख्तियारको निर्देशनपछि रोकियो । केही म्यानपावर वा व्यक्तिले ई–७ भिसामा दक्षिण कोरिया पठाउने भन्दै पैसासमेत उठाएको उजुरी विभागमा परेका थियो । हालसम्म दक्षिण कोरियास्थित नेपाली दूतावासले माग प्रमाणीकरणको कुनै प्रक्रिया सुरु नभएको जनाएको छ ।",
      "link": "https://gorkhapatraonline.com/news/172087",
      "image": "https://gorkhapatraonline.com/storage/media/303633/conversions/shram-original-thumb.jpg"
    },
    {
      "slug": "172086",
      "title": "मौका परीक्षा असोज ७ र ८ गते",
      "timestamp": 1758067200000,
      "source": "gp",
      "content": "राष्ट्रिय परीक्षा बोर्डले कक्षा १२ को ग्रेडवृद्धि परीक्षा असोज ७ र ८ गते सञ्चालन गर्ने भएको छ । बोर्डले उक्त परीक्षा यसअघि भदौ २८ र २९ गते सञ्चालन गर्ने तालिका सार्वजनिक गरेको थियो ।",
      "longContent": "गोरखापत्र समाचारदाताकाठमाडौँ, असोज १ गते । राष्ट्रिय परीक्षा बोर्डले कक्षा १२ को ग्रेडवृद्धि परीक्षा असोज ७ र ८ गते सञ्चालन गर्ने भएको छ । बोर्डले उक्त परीक्षा यसअघि भदौ २८ र २९ गते सञ्चालन गर्ने तालिका सार्वजनिक गरेको थियो । तर जेनजी समूहको प्रदर्शनका कारण मुलुक अप्ठ्यारो परिस्थितिमा पुगेपछि बोर्डले परीक्षा स्थगित गरेको थियो । बोर्डले मङ्गलबार सूचना जारी गरेर असोज ७ र ८ गते सञ्चालन गर्ने निर्णय गरेको हो ।",
      "link": "https://gorkhapatraonline.com/news/172086",
      "image": "https://gorkhapatraonline.com/storage/media/303632/conversions/dfsb-original-thumb.jpg"
    },
    {
      "slug": "172085",
      "title": "तेइस अदालतमा क्षति सेवा प्रवाह रोकियो",
      "timestamp": 1758067200000,
      "source": "gp",
      "content": "जेनजी आन्दोलनका क्रममा भदौ २४ गते भएको आगजनी र तोडफोडमा देशभरका २३ अदालतमा क्षति पुगेको छ । आंशिक र पूर्णसहित २३ अदालतमा क्षति पुगेपछि सेवा प्रवाह रोकिएको छ ।",
      "longContent": "गोरखापत्र समाचारदाताकाठमाडौँ, असोज १ गते । जेनजी आन्दोलनका क्रममा भदौ २४ गते भएको आगजनी र तोडफोडमा देशभरका २३ अदालतमा क्षति पुगेको छ । आंशिक र पूर्णसहित २३ अदालतमा क्षति पुगेपछि सेवा प्रवाह रोकिएको छ । क्षति नभएका अदालतबाट पनि तत्काल पूर्ववत् अवस्थामा सेवा दिन सक्ने अवस्था भने छैन । अनलाइन पेसी व्यवस्थापन एकीकृत रहेकोमा सर्वोच्च अदालतमा रहेको सर्भर पूर्ण रूपमा क्षति भएपछि पेसी व्यवस्थापनमा समस्या आएको छ । सर्वोच्च अदालतका प्रवक्ता अर्जुन कोइरालाले आंशिक र पूर्ण गरी २३ अदालतमा क्षति पुगेको जानकारी दिनुभयो । उहाँले भन्नुभयो, “आगजनी र तोडफोडमा २३ अदालतमा क्षति पुगेको छ । जिन्सीलगायतका सम्पूर्ण क्षति के कति भयो भन्ने चाहिँ निकाल्ने क्रममै छ ।’’सर्वोच्चमा ८० प्रतिशतसम्म मिसिलमा क्षति पुगेको प्रारम्भिक अनुमान छ । मिसिल क्षतिको यकिन र कसरी प्राप्ति गर्ने भन्नेबारेमा पनि अध्ययन भइरहेको प्रवक्ता कोइरालाले जानकारी दिनुभयो । सर्वोच्च अदालतमा मूल भवनबाट सेवा दिने कुनै सम्भावना छैन । तत्काल बन्दीप्रत्यक्षीकरणलगायतका निवेदन दर्ता प्राङ्गणमा पालमुनिबाट भइरहेको छ । बिहीबारदेखि भने बन्दीका निवेदनमा सुनुवाइ गर्ने तयारी सर्वोच्चको छ । यस्तै उच्च अदालत र अस्थायी इजलास गरी सात वटामा क्षति पुगेको छ । उच्च विराटनगर, उच्च अदालत जनकपुर र अस्थायी इजलास राजविराज, उच्च अदालत पोखरा, उच्च अदालत तुलसीपुर र अस्थायी इजलास बुटवलमा पनि क्षति पुगेको छ । यी अदालतमा तोडफोड र आगजनी भएको छ । सुनुवाइ प्रभावित छन् । यस्तै उच्च अदालत नेपालगन्ज तथा उच्च अदालत पाटनको हेटौँडा इजलासमा पनि क्षति पुगेको छ । यस्तै जिल्ला अदालत मोरङ, सप्तरी, सिराहा, काठमाडौँ, सिन्धुली, मकवानपुर, चितवन, कास्की, कपिलवस्तु, तनहुँ, दाङ, बाँके, कैलाली र रुपन्देहीमा क्षति पुगेको छ । यस्तै विशेष अदालत काठमाडौँमा पनि क्षति पुगेको छ । विशेष सरकारी वकिल कार्यालयमा पनि क्षति पुगेकाले मुद्दा सुनुवाइ प्रक्रिया रोकिएको छ । पाटनमा बन्दीको निवेदनमा सुनुवाइउच्च अदालत पाटनले मङ्गलबारदेखि बन्दीप्रत्यक्षीकरण निवेदनमा सुनुवाइ गरेको छ । बन्दीप्रत्यक्षीकरण निवेदन तथा अन्य केही नियमित निवेदनको सुनुवाइ थालिएको रजिस्ट्रार अशोककुमार क्षेत्रीले जानकारी दिनुभयो ।  उच्चले सर्वोच्चमा सर्भर पूर्ण क्षति हुँदा पेसी फेसबुक पेजमा सार्वजनिक गरेर सुनुवाइ सुरु गरेको हो । साप्ताहिक पेसीमा चढ्नेबाहेकका मुद्दा र निवेदनको सुनुवाइ अदालतले सुरु गरेको हो । यस्तै सर्वोच्चमा मङ्गलबार बन्दीप्रत्यक्षीकरणका दुई निवेदन दर्ता भएका छन् । बिहीबार निवेदनमाथि सुनुवाइ हुने छ ।",
      "link": "https://gorkhapatraonline.com/news/172085",
      "image": "https://gorkhapatraonline.com/storage/media/303631/conversions/Karayalay-photo-original-thumb.jpg"
    },
    {
      "slug": "172083",
      "title": "अग्रिम टिकट बुकिङको व्यवस्थालाई निरन्तरता दिइने",
      "timestamp": 1758067200000,
      "source": "gp",
      "content": "चाडपर्वलक्षित यातायात व्यवस्थापनमा सहजता ल्याउनका लागि सार्वजनिक यातायात सेवाप्रदायकले लामो तथा मध्यम दुरीका सार्वजनिक यातायातमा अग्रिम टिकट बुकिङको व्यवस्थालाई निरन्तरता दिने भएको छ ।",
      "longContent": "गोरखापत्र समाचारदाता काठमाडौँ, असोज १ गते । चाडपर्वलक्षित यातायात व्यवस्थापनमा सहजता ल्याउनका लागि सार्वजनिक यातायात सेवाप्रदायकले लामो तथा मध्यम दुरीका सार्वजनिक यातायातमा अग्रिम टिकट बुकिङको व्यवस्थालाई निरन्तरता दिने भएको छ । यातायात व्यवस्था विभाग र यातायात व्यवसायीबिच मङ्गलबार भएको बैठकले अग्रिम टिकट बुकिङको व्यवस्थालाई निरन्तरता दिने निर्णय गरेको हो तर कहिलेदेखि अग्रिम टिकट खुला हुन्छ भन्ने कुरा खुलाइएको छ । व्यवसायीले भने दसैँ, तिहार र छठ पर्वका अवसरमा खुला गरिँदै आएको अग्रिम टिकट बुकिङ यस पटक भने औपचारिक रूपमा खुला नहुने बताएका छन् । बर्सातले भत्किएका राजमार्ग, सडक सुरक्षाको चुनौती, मौसमको अवस्था र यात्रुको चाप हुँदा लुटपाट हुन सक्ने भन्दै औपचारिक रूपमा अग्रिम बुकिङ घोषणा नगरिने नेपाल यातायात व्यवसायी राष्ट्रिय महासङ्घ अध्यक्ष विजयबहादुर स्वाँरले भन्नुभयो, “तीन/चार दिनअघिसम्मको टिकट काट्न मिल्ने गरी व्यवस्था गरिएकाले यात्रुले आफू अनुकूल टिकट लिएर यात्रा गर्न सकिन्छ ।” तर विभागले भने अग्रिम टिकट बुकिङ व्यवस्थालाई निरन्तरता दिन भन्दै १९ बुँदे निर्णय सार्वजनिक गरेको छ । दसैँलगायतका चाडपर्वमा सार्वजनिक यातायातलाई सुरक्षित र सहज बनाउनका लागि भन्दै विभिन्न निर्णय गरेको हो । विभागका अनुसार दसैँको समयमा यात्रा सुरक्षित बनाउन लामो दुरीका सार्वजनिक सवारीमा कम्तीमा दुई जना चालक अनिवार्य राख्नुपर्ने निर्णय गरेको छ ।उपत्यकाबाट बाहिरिने र उपत्यका भित्रने यात्रुलाई सहजीकरण गर्न नागढुङ्गा, कलङ्की, स्वयम्भू, हलचोक, माछापोखरी, नयाँ बसपार्क, चाबहिल, तिलगङ्गा, कोटेश्वर, जगाती, सातदोबाटो, बल्खु, दक्षिणकाली, सुन्धारा तथा काभ्रेको साँगामा सिप्रदी/नाडाको सहयोग र काठमाडौँ महानगरपालिकाको सहकार्यमा नागरिक सहायता कक्ष स्थापना गरिने भएको छ । १८ वर्ष पूरा नभएका व्यक्तिलाई चालकका रूपमा काममा लगाउन पाइने छैन ।चाडपर्वका बेला यात्रुवाहक सवारी यातायातको चाप अत्यधिक बढ्न गई सडक दुर्घटना बढ्न सक्ने जोखिमलाई ध्यानमा राख्दै प्रभावकारी अनुगमन र निगरानीको व्यवस्था मिलाउने निर्णय गरेको छ । असोज ६ देखि २० गतेसम्म अत्यावश्यक वस्तु बोक्नेबाहेक ठुला सवारीसाधन नारायणगढदेखि काठमाडौँसम्म सञ्चालन गर्न रोक लगाउने निर्णय पनि गरिएको छ । त्यस्तै घटस्थापनादेखि पूर्णिमासम्म देशभर रुट परमिट खुलालगायतका निर्णय गरिएको छ । दसैँलक्षित भाडादर पारदर्शी बनाउन, अनलाइन टिकटलाई प्राथमिकता दिन, सवारीसाधनको मर्मत गरेर मात्रै चलाउन, सिटको क्षमताभन्दा बढी यात्रु नबोक्न पनि विभागले आग्रह गरेको छ ।तर बर्सातमा सडक भत्किएको र सडक जामले गर्दा काठमाडौँ आउने बस समयमा आइनपुग्ने हुँदा यात्रुलाई सास्ती हुन सक्ने भएकाले पनि बुकिङको घोषणा नगरिएको महासङ्घले जनाएको छ । अध्यक्ष स्वाँरले भन्नुभयो, “सबै हिसाबले हेर्दा विगतमा जस्तो दसैँको चहलपहल यस पटक होला जस्तो देखिँदैन । विद्यार्थी जिल्ला फर्किसकेका छन् । घटस्थापनाबाट बिदा भएपछि बाँकी विद्यार्थी जान्छन् । अहिले पनि तीन/चार दिनअगाडि टिकट काट्न मिल्छ । सवारीको अभाव हुन दिन्नौँ ।” विगतमा घटस्थापनादेखि मात्रै उपत्यकाबाट बाहिरिने यात्रुको चाप हुने गरेकामा अहिले घटस्थापनाअघिदेखि नै यात्रु बाहिरिएका छन् । पछिल्लो तीन दिनमा करिब चार लाख यात्रु बाहिरिएको महासङ्घले जनाएको छ ।",
      "link": "https://gorkhapatraonline.com/news/172083",
      "image": "https://gorkhapatraonline.com/storage/media/303629/conversions/Bus-_park_people_travel_ADHIKARI-KABIN00009-original-thumb.jpg"
    },
    {
      "slug": "172082",
      "title": "सुरक्षा प्राथमिकतामा राखेर सेवा प्रवाह",
      "timestamp": 1758067200000,
      "source": "gp",
      "content": "भदौ २३ र २४ गते भएको ध्वंसपछि आमजनतालाई दैनिक सेवा प्रदान गर्ने राज्यका संयन्त्रलाई एकीकृत गरी पुनः सेवा प्रवाह गर्ने विषयमा छलफल भएको छ । प्रधानमन्त्री तथा मन्त्रीपरिषद्को कार्यालयमा मङ्गलबार मुख्य सचिव एकनारायण अर्याल र सचिवबिच सो छलफल भएको हो ।",
      "longContent": "काठमाडौँ, असोज १ गते । भदौ २३ र २४ गते भएको ध्वंसपछि आमजनतालाई दैनिक सेवा प्रदान गर्ने राज्यका संयन्त्रलाई एकीकृत गरी पुनः सेवा प्रवाह गर्ने विषयमा छलफल भएको छ । प्रधानमन्त्री तथा मन्त्रीपरिषद्को कार्यालयमा मङ्गलबार मुख्य सचिव एकनारायण अर्याल र सचिवबिच सो छलफल भएको हो । सबै मन्त्रालय तथा निकायका सचिव र सुरक्षा निकायका प्रमुख सहभागी सो छलफलमा अहिले युवाले उठाएका आवाजलाई राज्यको नीति तथा काममा कसरी सम्बोधन गर्न सकिन्छ भन्ने विषयमा छलफल भएको प्रधानमन्त्री तथा मन्त्रीपरिषद्को कार्यालयले जनाएको छ ।प्रधानमन्त्री तथा मन्त्रीपरिषद्को कार्यालयका सहसचिव तथा प्रवक्ता रविलाल शर्माका अनुसार छलफलमा मुख्य सचिव अर्यालले प्रधानमन्त्री सुशीला कार्कीबाट प्रशासन संयन्त्रमा कुनै किसिमको हस्तक्षेप नगर्ने र पूरा रूपमा कानुन अनुसार काम गर्न दिनुभएको निर्देशनबारे सचिवहरूलाई जानकारी गराउनुभएको थियो । छलफलमा उठेका विषयमा एक/दुई दिनभित्र सचिवस्तरीय निर्णय गरी कार्यान्वयन गर्ने प्रवक्ता शर्माले जानकारी दिनुभयो । उहाँका अनुसार बैठकमा नयाँ कानुन र प्रणाली बनाउन केही समय लाग्न सक्ने भएकाले अहिलेकै कानुन, प्रणाली र संरचनाभित्रबाट युवाको मुखरित आवाजलाई सम्बोधन गर्ने भन्ने विषयमा छलफल भएको छ ।सुरक्षा पहिलो प्राथमिकता प्रवक्ता शर्माले मुलुकमा निर्वाचनको घोषणा भइसकेको, चाडपर्व आइसकेको र धेरै कैदीबन्दी अहिले कारागारबाहिर रहेको अवस्थामा शान्ति सुरक्षालाई पहिलो प्राथमिकता (सेक्युरिटी फस्र्ट) मा राखी काम गर्नुपर्ने विषयमा बैठकमा छलफल भएको जानकारी दिनुभयो ।त्यसका लागि अहिले नेपाल प्रहरीको बस्ने घर, लगाउने युनिफर्म र सवारीसाधनसमेत नभएको अवस्थामा सवारीसाधन बढी भएको निकायका सवारी प्रहरीलाई उपलब्ध गराइने र बस्ने घरको व्यवस्थापन गर्ने विषयमा छलफल भएको प्रवक्ता शर्माले जानकारी दिनुभयो । त्यसै गरी प्रहरीको गिरेको मनोबललाई कसरी माथि उठाउने भन्ने विषयमा छलफल भएको थियो ।विभिन्न ड्राइपोर्ट, भन्सार कार्यालय र राजस्व अनुसन्धानलगायत विभिन्न निकायमा रहेका सवारीसाधनलाई कुन प्रक्रियामार्फत प्रयोगमा ल्याउन सकिने विषयमा अध्ययन गर्न प्रधानमन्त्री तथा मन्त्रीपरिषद्को कार्यालयको शासकीय मामिला हेर्ने सचिवको संयोजकत्वमा कार्यदल गठन गर्ने विषयमा समेत छलफल भएको थियो । बैठकमा प्रदर्शनका क्रममा निजी क्षेत्रलाई पुगेको क्षतिबारे गृह मन्त्रालयका सचिव, उद्योग सचिव र वाणिज्य सचिवले आआफ्नो धारणा व्यक्त गरेका थिए ।त्यसै गरी बैठकमा आगामी फागुन २१ गतेका लागि घोषणा गरिएको निर्वाचनको तयारी र प्रशासन संयन्त्रको ‘माइन्ड मेकअप’, प्रदर्शनका क्रममा भएको क्षतिबारे मूल्याङ्कन गर्न हरेक मन्त्रालयमा कार्यदल गठन, अवरुद्ध अत्यावश्यक सेवा तत्काल सुरु गर्ने र प्रदर्शनका क्रममा नष्ट भएका सवारीसाधनको व्यवस्थापन तथा त्यसपछि सवारीसाधनको रिक्ततालाई पूरा गर्ने विषयमा छलफल भएको प्रवक्ता शर्माले जानकारी दिनुभयो । साङ्गठनिक संरचनाको पुनरवलोकन, कर्मचारीको दरबन्दी कटौती गर्ने वा नगर्ने, अहिले भएको प्रदर्शनका क्रममा भएको क्षति र त्यसको पुनस्र्थापना गर्न लाग्न सक्ने समय र मूल्य, मन्त्रालय र विभिन्न निकायमा क्षति भएको इन्टरनेट प्रणालीको पुनः सञ्चालनको विषयमा समेत छलफल भएको हो ।इन्टरनेट प्रणाली पुनस्र्थापना गर्न समय लाग्न सक्ने भएकाले तबसम्म कार्यालयको काम र सेवाग्राहीलाई प्रदान गरिने सेवा ‘मेनुअल्ली’ नै गर्ने विषयमा छलफल भएको हो । त्यसै गरी नयाँ टुक्रे आयोजना, निर्माणका लागि तयारी नभएका आयोजना कार्यान्वयन नलैजाने विषयमा समेत छलफल भएको थियो ।त्यसै गरी अहिलेको विषम परिस्थितिमा भएका क्षतिको पुनर्निर्माण तथा मर्मतसम्भारका लागि सेवा र सामग्री खरिद गर्न खरिद प्रक्रियालाई छिटोछरितो, सरल र प्रभावकारी बनाउन खरिद नियमावलीमा सरलीकरण गर्ने विषयमा समेत छलफल भएको प्रवक्ता शर्माले जानकारी दिनुभयो ।",
      "link": "https://gorkhapatraonline.com/news/172082",
      "image": "https://gorkhapatraonline.com/storage/media/303628/conversions/sfgh-original-thumb.jpg"
    },
    {
      "slug": "172081",
      "title": "स्थानीयको सहयोगमा पुनर्स्थापना हुँदै चौकी",
      "timestamp": 1758067200000,
      "source": "gp",
      "content": "जेनजीले भदौ २३ र २४ गते गरेको आन्दोलन हिंसात्मक भई प्रदर्शनकारीको निसानामा परेर ध्वस्त बनाइएका प्रहरी युनिट स्थानीयको श्रमदान र आर्थिक सहयोगमा पुनर्निर्माण हुँदै छन् ।",
      "longContent": "गोरखापत्र समाचारदाता काठमाडौँ, असोज १ गते । जेनजीले भदौ २३ र २४ गते गरेको आन्दोलन हिंसात्मक भई प्रदर्शनकारीको निसानामा परेर ध्वस्त बनाइएका प्रहरी युनिट स्थानीयको श्रमदान र आर्थिक सहयोगमा पुनर्निर्माण हुँदै छन् । प्रदर्शनका क्रममा सहरी क्षेत्रका अधिकांश प्रहरी युनिट तोडफोड र आगजनी गरी ध्वस्त पारी कार्यरत प्रहरीको हतियार र पोसाक लुटिएपछि प्रहरी नियमित अवस्थामा फर्किन सकेको छैन । काठमाडौँ उपत्यका प्रहरी कार्यालयका प्रवक्ता, प्रहरी वरिष्ठ उपरीक्षक शेखर खनालका अनुसार काठमाडौँ उपत्यकामा १२२ वटा प्रहरी कार्यालय पूर्ण रूपमा क्षतिग्रस्त र ९६ वटा आंशिक रूपमा क्षतिग्रस्त बनेका छन् । त्यसै गरी आगजनीबाट प्रहरीका ११७ वटा चारपाङ्गे र १५८ वटा दुईपाङ्ग्रे सवारीसाधन नष्ट पारिएको छ । थप १२१ वटा चारपाङ्ग्रे सवारीमा क्षति पुगेको छ ।  प्रदर्शनकारीले जलाएर पूर्ण रूपमा क्षतिग्रस्त बनाइएका अधिकांश प्रहरी युनिट पुनस्र्थापना गर्न स्थानीय स्वस्फूर्तमा रूपमा जुटेका छन् । खनालका अनुसार प्रहरीले आग्रहबिना नै स्थानीय व्यक्ति, सङ्घ संस्था र विभिन्न निकाय जलेको खरानी सफा गर्ने, रङरोगन गर्न र आफूले सक्दो सहयोगमा जुटिरहेका छन् । आगजनी, तोडफोडबाट विस्थापित भई अधिकांश प्रहरी युनिट जिल्ला प्रहरी परिसरमा पुगेका छन् । वरिष्ठ उपरीक्षक खनालले भन्नुभयो, “शान्ति सुरक्षाको महत्वलाई बुझेर विस्थापित प्रहरीलाई पुनस्र्थापन गर्न स्थानीय स्वस्फूर्त रूपमा जुटेका छन् । यो प्रयासलाई हामीले अत्यन्तै सकारात्मक रूपमा लिएका छौँ ।” उहाँले स्थानीयले आफ्नै सम्पत्ति ठानी सुरक्षाको महत्वलाई आत्मसात् गरी, पुनस्र्थापनामा जुटेका कारण शान्ति सुरक्षा कायम गर्न प्रहरीलाई सहज हुने बताउनुभयो । कोटेश्वर प्रहरी प्रभाग, तीनकुने प्रहरी प्रभाग र ट्राफिक कार्यलय कोटेश्वर स्थानीयको आर्थिक सहयोग र श्रमदानपछि आंशिक रूपमा सञ्चालनमा आइसकेका छन् । नरेफाँट प्रहरी प्रभाग सोमबारदेखि सञ्चालनमा आएको छ । कोटेश्वर क्षेत्रका प्रहरी कार्यालय पुनस्र्थापना समितिका सदस्य सामाजिक अभियन्ता नारायण गिरीका अनुसार आगजनी र तोडफोडबाट जलाइएका प्रहरी एकाइ यथाशक्य छिटो सञ्चालनमा आउने गरी काम भइरहेको छ ।प्रदर्शनकारीको निसानामा परी ध्वस्त महाराजगन्ज प्रहरी वृत्त र सोहीमातहतको वसुन्धरास्थित तिलिङटार प्रहरी प्रभाग स्थानीय अगुवा, समाजसेवी र व्यवसायी एकजुट भई पुनर्निर्माणको काम तीव्र पारिएको छ । तिलिङटार प्रहरी प्रभागका पुनर्निर्माण समितिका संयोजक दीपक भट्टले दुवै प्रहरी युनिट पुनर्निर्माणमा आफूहरू स्वस्फूर्त रूपमा लागेको बताउनुभयो । उक्त प्रहरी प्रभाग पुरानै अवस्थामा फर्काइएको छ । संयोजक भट्टले शुव्रmबारसम्म विस्थापित प्रहरीलाई फर्काएर नियमित काम हुने सबै पूर्वाधार तयार भएको बताउनुभयो । आगलागीबाट ध्वस्त भएका दरबारमार्ग प्रहरी वृत्तको सफाइ गरी प्रहरी नियमित काममा फर्किएका छन् । सो प्रहरी वृत्तमा साङ्ग्रिला डेभलपमेन्ट बैङ्कले दुई थान कम्प्युटर तथा एक थान स्क्यान र एक थान फोटोकपी मेसिन सहयोग गरेको छ ।",
      "link": "https://gorkhapatraonline.com/news/172081",
      "image": "https://gorkhapatraonline.com/storage/media/303627/conversions/police-4-original-thumb.jpg"
    },
    {
      "slug": "172080",
      "title": "सहयोग निरन्तर रहने भारतको प्रतिबद्धता",
      "timestamp": 1758067200000,
      "source": "gp",
      "content": "प्रधानमन्त्री सुशीला कार्कीलाई भारतका प्रधानमन्त्री नरेन्द्र दामोदर मोदीले लिखित रूपमा बधाई दिँदै नेपालको विकास र पुनर्निर्माणमा सघाउने प्रतिबद्धता व्यक्त गर्नुभएको छ ।",
      "longContent": "गोरखापत्र समाचारदाताकाठमाडौँ, असोज १ गते । प्रधानमन्त्री सुशीला कार्कीलाई भारतका प्रधानमन्त्री नरेन्द्र दामोदर मोदीले लिखित रूपमा बधाई दिँदै नेपालको विकास र पुनर्निर्माणमा सघाउने प्रतिबद्धता व्यक्त गर्नुभएको छ । नवगठित अन्तरिम सरकारका प्रधानमन्त्री कार्कीलाई भारतका प्रधानमन्त्री मोदीले आफ्ना राजदूत नवीन श्रीवास्तवमार्फत लिखित शुभकामना तथा बधाई सन्देशमार्फत भविष्यमा मिलेर अघि बढ्न भारत तयार रहेको प्रतिबद्धतासमेत व्यक्त गर्नुभएको हो । प्रधानमन्त्री कार्कीसँग शिष्टाचार भेट गर्न नेपालस्थित भारतका राजदूत नवीन श्रीवास्तव मङ्गलबार प्रधानमन्त्री कार्यालय पुग्नुभएको थियो । भेटका क्रममा राजदूत श्रीवास्तवले भारतका प्रधानमन्त्री मोदीले पठाउनुभएको लिखित बधाई सन्देश प्रधानमन्त्री कार्कीलाई हस्तान्तरण गर्नुभएको परराष्ट्र मन्त्रालयले जनाएको छ । सन्देशमार्फत मोदीले नेपाल र भारतबिचको प्रगाढ मित्रतालाई बलियो बनाउन भविष्यमा मिलेर काम गर्र्ने इच्छा र प्रतिबद्धता जनाउनुभएको मन्त्रालयले प्रस्ट पारेको छ । मन्त्रालयका अनुसार मोदीले दुई छिमेकी देशबिचको मित्रता र सहयोगको घनिष्ठ सम्बन्धलाई अझ सुदृढ बनाउन सँगै काम गर्ने प्रतिबद्धता व्यक्त गर्नुभएको छ । भेटमा राजदूत श्रीवास्तवले भारतनिकट छिमेकीको नाताले नेपालको शान्ति र स्थिरताको पक्षमा रहेको पनि प्रधानमन्त्री कार्कीसमक्ष प्रस्ट पार्नुभयो ।  साथै भावी विकास तथा पुनर्निर्माणमा भारत सरकार सहयोग गर्न तयार रहेको पनि उहाँले अवगत गराउनुभयो ।",
      "link": "https://gorkhapatraonline.com/news/172080",
      "image": "https://gorkhapatraonline.com/storage/media/303625/conversions/pm-meeting1-original-thumb.jpg"
    },
    {
      "slug": "172079",
      "title": "भुइँमै बसेर कार्यपालिकाको बैठक",
      "timestamp": 1758067200000,
      "source": "gp",
      "content": "जेनजीको नाममा गत भदौ २३ र २४ गते भएको आन्दोलनका क्रममा सबैभन्दा बढी स्थानीय तहका प्रशासनिक भवन र जनप्रतिनिधि प्रभावित भएका छन् । स्थानीय तहका प्रशासनिक भवन, वडा कार्यालय र कतिपय जनप्रतिनिधिको निजी घरमा समेत क्षति पुगेको छ । नागरिकको जन्मदेखि मृत्युसम्मका सेवा प्रवाह गर्ने स्थानीय तह र वडा कार्यालयकै प्रशासनिक भवनमा क्षति पुगेसँगै अधिकांश स्थानीय तहका काम प्रभावित हुँदै आएका छन् ।",
      "longContent": "काठमाडौँ, असोज १ गते । जेनजीको नाममा गत भदौ २३ र २४ गते भएको आन्दोलनका क्रममा सबैभन्दा बढी स्थानीय तहका प्रशासनिक भवन र जनप्रतिनिधि प्रभावित भएका छन् । स्थानीय तहका प्रशासनिक भवन, वडा कार्यालय र कतिपय जनप्रतिनिधिको निजी घरमा समेत क्षति पुगेको छ । नागरिकको जन्मदेखि मृत्युसम्मका सेवा प्रवाह गर्ने स्थानीय तह र वडा कार्यालयकै प्रशासनिक भवनमा क्षति पुगेसँगै अधिकांश स्थानीय तहका काम प्रभावित हुँदै आएका छन् । आन्दोलनका क्रममा ७५३ स्थानीय तहमध्ये १७४ वटा स्थानीय तहका प्रशासनिक भवनमा आगजनी र तोडफोड भएको छ । प्रशासनिक भवन र तिनका वडा कार्यालयमा आगजनी हुँदा महत्वपूर्ण कागजातसहितका दस्ताबेज जलाइएपछि अत्यावश्यक सेवा प्रभावित भएका छन् । महत्वपूर्ण दस्ताबेज, भौतिक सामग्री नष्ट भएपछि जन्म दर्ता, मृत्यु, विवाह, सम्बन्धविच्छेद र बसाइँसराइ दर्ता जस्ता अत्यावश्यक कार्य प्रभावित भएका छन् । काठमाडौँको टोखा नगरपालिका प्रमुख प्रकाश अधिकारीले नगरपालिका कार्यालय र वडा नं ११ को कार्यालयमा क्षति पु¥याइएकोप्रति चिन्ता व्यक्त गर्नुभयो । “नगरपालिकाले वडा नं. ११ मा मेयर दिवा स्वास्थ्य परीक्षण कार्यक्रम गर्न ल्याबसहितको सेवाको व्यवस्था गरेको थियो त्यही वडा कार्यालयमै तोडफोड भएको छ यसबाट नागरिक सेवाबाट वञ्चित भएका छन्,” उहाँले भन्नुभयो, “आफू बस्दै आएको घर, प्रहरी चौकीसमेत तोडफोड गरिएको छ ।” स्थानीय तहका प्रशासनिक भवनसँगै विकास निर्माणका योजना सम्झौता, सञ्चालन, नगर सभाका महत्वपूर्ण निर्णय, आवधिक र वार्षिक प्रतिवेदनका दस्ताबेज जलेर नष्ट हुँदा नागरिकलाई प्रदान गर्ने सेवामा दीर्घकालीन असर पर्ने देखिएको हो । त्यस्तै नागरिकता, घरजग्गा सिफारिस, शिक्षा, स्वास्थ्य कृषि, ऐतिहासिक तथा धार्मिक स्थलका दस्ताबेज नै नष्ट भई नागरिकले पाउने अत्यावश्यक सेवा प्रभावित भएको स्थानीय तहका जनप्रतिनिधिको भनाइ छ । सुनसरीको इटहरी उपमहानगरपालिकाको प्रशासनिक भवनमा जेनजी आन्दोलनका क्रममा पूर्णतः क्षति पुगेपछि कार्यालयमा बस्न नसक्ने अवस्था हुँदा मङ्गलबार भुइँमै बसेर कार्यपालिकाको बैठक सम्पन्न गरिएको छ । नागरिकलाई प्रत्यक्ष सेवा दिने कार्यालय तोडफोड हुँदा आगामी दिनमा सेवा प्रवाह र बैठक भुइँबाटै गर्नुपर्ने अवस्था आएको इटहरी उपमहानगरपालिकाले जनाएको छ । उपमहानगरपालिकाका प्रवक्ता दिवस पोखरेलले उपमहानगरपालिकामा जेनजीको नाममा भएको तोडफोड र आगजनीले प्रशासनिक भवनका साथै महत्वपूर्ण दस्ताबेज जलेर नष्ट भइसकेको र बस्ने ठाउँको अभावमा भुइँमै बसेर बैठक सञ्चालन गरिएको बताउनुभयो । पोखरेलले भन्नुभयो, “उपमहानगरपालिका प्रशासनिक भवन अब शून्यबाट पुनर्निर्माण गर्नुपर्ने अवस्था छ, प्रशासनिक भवन व्यक्तिको नभई जनताको हो, आगामी दिनमा कसरी सेवा प्रवाह गर्ने अन्योल छ ।” जेनजी आन्दोलका क्रममा सात वटा प्रदेशमध्ये सबैभन्दा बढी ५७ वटा मधेश प्रदेशका स्थानीय तहका प्रशासनिक भवनमा तोडफोड र आगजनी भएका छन् । त्यसपछि क्रमशः कोशी प्रदेशमा ३८, बागमतीमा २६, लुम्बिनीमा २५, सुदूरपश्चिममा १४, गण्डकीमा आठ, कर्णाली प्रदेशका छ वटा स्थानीय तहमा प्रशासनिक भवन तोडफोड र आगजनीमा परेको नेपाल नगरपालिका सङ्घ र गाउँपालिका राष्ट्रिय महासङ्घले जनाएको छ ।  आगजनी र तोडफोड भएकामध्ये गाउँपालिकाका भन्दा नगरपालिकाका प्रशासनिक भवन र वडा कार्यालय धेरै छन् । नेपाल नगरपालिका सङ्घका अध्यक्ष भीमप्रसाद ढुङ्गानाले स्थानीय तहका नागरिकलाई आपत्कालीन रूपमा सेवा प्रदान गर्ने प्रशासनिक र वडा कार्यालय तोडफोड गर्ने व्यक्ति नै अहिले आफैँसँग लज्जित हुँदै गएको बताउनुभयो ।",
      "link": "https://gorkhapatraonline.com/news/172079",
      "image": "https://gorkhapatraonline.com/storage/media/303624/conversions/IMG-20250916-WA0040-original-thumb.jpg"
    },
    {
      "slug": "172078",
      "title": "आज राष्ट्रिय शोक : राष्ट्रिय झन्डा आधा झुकाइने",
      "timestamp": 1758067200000,
      "source": "gp",
      "content": "जेनजीबाट भएको प्रदर्शनका क्रममा ज्यान गुमाउनेको सम्मानमा बुधबार (आज) सरकारले शोक मनाउँदै छ । मृतकको सम्मानस्वरूप बुधबार नेपालभरका सरकारी कार्यालय, विदेशस्थित नेपाली दूतावास र नियोगमा सार्वजनिक बिदा दिने र राष्ट्रिय झन्डा आधा झुकाउने सरकारले यसअघि नै निर्णय गरिसकेको छ ।",
      "longContent": "गोरखापत्र समाचारदाताकाठमाडौँ, असोज १ गते । जेनजीबाट भएको प्रदर्शनका क्रममा ज्यान गुमाउनेको सम्मानमा बुधबार (आज) सरकारले शोक मनाउँदै छ । मृतकको सम्मानस्वरूप बुधबार नेपालभरका सरकारी कार्यालय, विदेशस्थित नेपाली दूतावास र नियोगमा सार्वजनिक बिदा दिने र राष्ट्रिय झन्डा आधा झुकाउने सरकारले यसअघि नै निर्णय गरिसकेको छ । भ्रष्टाचार नियन्त्रण, सुशासन तथा पारदर्शिताको माग गर्दै जेनजीले भदौ २३ गते राजधानीमा प्रदर्शन गरेका थिए । उक्त प्रदर्शनमा प्रहरीको गोली लागेर १९ जनाको मृत्यु भएको थियो । सो घटनाको विरोधमा भदौ २४ गते मुलुकभर प्रदर्शन भएको थियो । दुई दिनको प्रदर्शनका क्रममा सुरक्षाकर्मी र प्रदर्शनकारीसमेत गरेर ७२ जनाको मृत्यु भएको थियो भने सरकारी तथा निजी संरचनामाथि आगजानीसमेत भएको थियो ।",
      "link": "https://gorkhapatraonline.com/news/172078",
      "image": "https://gorkhapatraonline.com/storage/media/303751/conversions/asdga-original-thumb.jpg"
    }
  ]
}